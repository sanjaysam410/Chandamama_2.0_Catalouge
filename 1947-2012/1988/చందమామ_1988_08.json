{
    "book_id": "చందమామ_1988_08",
    "stories": [
        {
            "title": "నీతివంతుడు",
            "book_page_start": 10,
            "pdf_page_start": 10,
            "pdf_page_end": 10,
            "author": "రావులపాటి ప్రసాద్.",
            "genre": "నీతి కథ",
            "moral": "నిజాయితీ కలవారు మాత్రమే ధైర్యంగా, నిశ్చింతగా ఉంటారు. ఆశ, దురాశ రహస్యాలను బయటపెడతాయి.",
            "keywords": [
                "నిజాయితీ",
                "దొంగతనం",
                "రాజు",
                "మంత్రి",
                "పరీక్ష"
            ],
            "characters": [
                "రాజు",
                "మంత్రి",
                "నీతివంతుడైన వ్యక్తి",
                "తొమ్మిది దొంగలు"
            ],
            "locations": [
                "రాజ్యం",
                "చీకటి గది"
            ],
            "content": "ఒకానొక రాజు, వృద్ధుడైన మంత్రి చనిపోతే, ఆయన కుమారుడికి ఆ పదవి యిచ్చాడు. కొత్త\nమంత్రి ఉద్యోగబాధ్యత స్వీకరించిన రోజునే, రాజు కొక సమస్య ఎదురైంది. రాజ్యంలో శిస్తు\nవసూళ్ళు చేసే ఉద్యోగి, ఆ డబ్బుతో పరాయి రాజ్యానికి పారిపోయాడు.\n\n“ఈసారి మనం ఆ ఉద్యోగం యివ్వబోయేముందు, వచ్చిన వా డేపాటి నీతివంతుడో\nతెలుసుకోవాలి. కాని, అదెలా సాధ్యం? మీ నాన్నగారైతే, తగిన ఉపాయం ఆలోచించేవాడు,”\nఅన్నాడు రాజు, కొత్త మంత్రితో.\n\n“ప్రభూ, చాటింపు వేయించండి. ఆ వచ్చినవాళ్ళలో నీతివంతుణ్ణి, మీకు చూపగలను,”\nఅన్నాడు మంత్రి.\n\nచాటింపు విని పదిమంది వచ్చారు. మంత్రి వాళ్ళను ఒక చీకటి గది గుండా రాజు\nదగ్గిరకు రమ్మని చెప్పాడు. వాళ్ళు అలాగే చేశారు.\n\nఅప్పుడు మంత్రి వాళ్ళతో, “కారణం తర్వాత చెబుతాను. నా చుట్టూ వేగంగా పదిసార్లు\nప్రదక్షిణ చేయండి,” అన్నాడు.\n\nఒక్కడు తప్ప, మిగతా తొమ్మిదిమందీ అలా చేయడానికి నిరాకరించారు. మంత్రి వాణ్ణి,\nరాజుకు చూపి, “ప్రభూ, యితను నీతివంతుడు. ఉద్యోగంలో నియమించండి,” అన్నాడు.\n\nరాజు ఆశ్చర్యపోతూ చూశాడు. మంత్రి ఆయనతో, “వీళ్ళు నడిచివచ్చిన చీకటి గదిలో,\nరెండుచోట్ల మెరిసే వెండినాణాలు కుప్పగా పోయించాను. ఈ తొమ్మిదిమందీ వెండి నాణా\nలను దుస్తుల్లో దాచుకున్నారు. వేగంగా కదిలేటప్పుడు వాటి శబ్దం వినబడి, తమ దొంగతనం\nబయటపడుతుందని, ప్రదక్షిణ చేయడానికి నిరాకరించారు,” అని చెప్పాడు.\n\nవాళ్ళను పరీక్షించగా, మంత్రి చెప్పింది నిజమని రుజువయ్యింది. రాజు మంత్రి చూపిన\nనీతివంతుణ్ణి ఉద్యోగంలో నియమించాడు.\n— రావులపాటి ప్రసాద్.",
            "book_page_end": 10
        },
        {
            "title": "తథాస్తుదేవతలు",
            "book_page_start": 11,
            "pdf_page_start": 11,
            "pdf_page_end": 15,
            "author": "మాచిరాజు కామేశ్వరరావు",
            "genre": "పౌరాణిక నీతి కథ",
            "moral": "మాటలలో మంచితనం ఉండాలి. చెడుగా మాట్లాడితే మనకే హాని కలుగుతుంది. ఇతరులను తిట్టడం వల్ల గౌరవం లభించదు.",
            "keywords": [
                "తథాస్తు దేవతలు",
                "తిట్లు",
                "రాక్షసి",
                "నరసింహం",
                "మాట విలువ"
            ],
            "characters": [
                "నరసింహం",
                "భానుమతి",
                "హరిదాసు",
                "వైద్యుడు",
                "శేషాచలం",
                "తథాస్తు దేవతలు"
            ],
            "locations": [
                "గోపవరం గ్రామం",
                "దుర్గగుడి",
                "మామిడితోట"
            ],
            "content": "గోపవరం గ్రామంలో నరసింహం అనే\nచిన్నరైతు వుండేవాడు. ఆయన భార్య\nపేరు భానుమతి. నరసింహం నోరెత్తితే\nతిట్లువచ్చేవి. పెళ్ళయిన కొత్తలో భాను\nమతి, భర్త తిట్లకు బెదిరిపోయి జ్వరం\nతెచ్చుకున్నది.\n\nఒక ఏడాది గడిచాక, ఆమె భర్తను\nఅంతగా తిట్టవద్దని బతిమాలింది.\nనరసింహం కళ్ళెర్రచేసి \"నీ నోరుపడ!\nమళ్ళీ మరోసారి యిలా అడిగావో ఒళ్ళు\nహూనం చేస్తాను,'' అన్నాడు.\n\nతిట్టినతిట్టు తిట్టకుండా తిట్టడంలో,\nనరసింహం ఘనతను ఊరంతా కథలుగా\nచెప్పుకునేవాళ్ళు.\n\nఒక సంవత్సరం నవరాత్రి ఉత్స\nవాలలో, ఊరి మధ్యగల దుర్గగుడి\nముందు హరికథా కాలక్షేపం ఏర్పాటు\nచేశారు.\nరాత్రి భోజనం వేళప్పుడు నర\nసింహం, భార్యతో, \"ఒసే, జిడ్డుమొహం.\nత్వరగా వడ్డిస్తే, వెళ్ళి కథా కాలక్షేపం\nచేసి వద్దాం.\" అన్నాడు.\n\nభానుమతి గబగబా భర్తకు వడ్డిం\nచింది. నరసింహం భోజనం చేసి, ముందు\nగదిలో వున్న మంచం మీద కూర్చుని.\n\"త్వరగా తెములు. అవతల కథ మొద\nలవుతుంది. బద్ధకపుపీనుగా!\" అంటూ\nకేక పెట్టాడు.\n\nభానుమతి త్వరత్వరగా అన్నంతిని,\nవంటిల్లు సర్దుకోసాగింది. దుర్గగుడి దగ్గిర\nజనం చేసే కోలాహలం ఆగిపో యి,\nహరిదాసుగారి కంచుకంఠం వినిపించ\nసాగింది: \"నోరు వున్నది కమ్మగా తిన\nడానికి, తీయగా మాట్లాడడానికి. అంతే\nగాని, కఠోరంగా తిట్టుకోవడానికి కాదు.\nతిట్టేముందు మంచీ చెడూ చూసుకో\nవాలి. తథాస్తుదేవతలు వుంటారు. వాళ్ళు\nతథాస్తు అంటే, మనం తిట్టినతిట్టు నిజంగా\nజరిగిపోతుంది. అందువల్ల, సాధ్యమైనంత\nవరకు మంచే మాట్లాడాలి !''\n\nనరసింహానికి హరిదాసు మాటలు విని\nపించాయి. అతడు మంచం మీది నుంచి\nలేచి, ''ఇంకా వంటగదిలోనే అఘోరిస్తు\nన్నావా, మొద్దూ\" అంటూ భార్యను\nకసిరాడు.\n\n\"ఇదుగో, మొహం కడుక్కుని\nవచ్చేస్తాను,\" అంటూ భానుమతి బావి\nదగ్గిర నుంచి జవాబిచ్చింది.\n\n\"నీ మొహంమండ ! ఎప్పుడూ\nఆలస్యమే,'' అన్నాడు నరసింహం.\n\nఆ మరుక్షణం పెరట్లో నుంచి ఘోల్లు\nమంటూ శోకాలు ప్రారంభించింది, భాను\nమతి.\n\n“మొహం మండిపోతున్నది. బాబోయ్!\nభరించరాని మంటలు, దేవుడోయ్ ! ' \"\nఅంటూ ఆమె మొహం మీద నీళ్ళు\nచల్లుకుంటూ కేకలు పెట్టసాగింది.\n\nభానుమతి మొహం మంట ఎంత\nసేపటికీ తగ్గకపోయేసరికి, నరసింహం\nఆమెను వెంటబెట్టుకుని దగ్గిరలో వున్న\nవైద్యుడింటికి వెళ్ళాడు.\n\n“ఆయన భోజనం చేస్తున్నారు. ఇప్పుడే\nవస్తారు, కూర్చోండి !\" అన్నది వైద్యుడి\nభార్య.\n\nభార్యాభర్త లిద్దరూ అరుగు మీద\nకూర్చున్నారు. భానుమతి మొహం మంట\nభరించలేకపోతున్నది. పదీపది హేను\nనిమిషాలు గడిచినా వైద్యుడు బయటికి\nరాలేదు.\n\nఇది చూసి నరసింహం మండిపడుతూ,\nభార్యతో, \"వీడు వైద్యుడా, బకాసురుడా!\nఎంతసేపు తింటాడు ? త్వరగా బయటికి\nవచ్చి కూలబడడేం,\" అన్నాడు.\n\nఆ మరుక్షణం వైద్యుడు గబగబా\nబయటికి వచ్చి, అరుగుపక్కన కూలబడి\nపోయి మూలగసాగాడు. వైద్యుడి భార్య\nశోకాలు ఆరంభించింది.\n\nనరసింహం భార్యను తీసుకుని, మరొక\nవైద్యుడి యింటికి వెళ్ళాడు. ఆ వైద్యుడు,\nభానుమతి మొహంలోకి చూసి, నరసిం\nహంతో, ''ఒక పాతికరూపాయ లివ్వు!\"\nఅన్నాడు.\n\nనరసింహం తెల్లబోయి, “ముందు\nరోగిని పరీక్షించండి.\" అన్నాడు.\n\nవైద్యుడు మౌనంగా, అక్కడ గోడకు\nవేళ్ళాడుతున్న ఒక చెక్కబల్ల కేసి వేలు\nచూపి, అవతల ఏదో ముఖ్యమైన పని\nవున్నవాడిలా తిన్నగా ఇంట్లోకి వెళ్ళి\nపోయాడు.\n\nఆ చెక్కబల్ల మీద యిలా రాసి వున్నది:\nరోగిని చూస్తే పాతికరూపాయలు, పరీక్ష\nచేస్తే యాభై, చికిత్సకు వంద.\nనరసింహం జేబులోంచి పాతిక\nరూపాయిలు బైటికి తీస్తూ, \"వీడి అమ్మ\nకడుపుకాల! వైద్యాన్ని వ్యాపారం\nచేశాడు,\" అంటూ కోపంతో పళ్ళు\nకొరుక్కున్నాడు.\n\nఅంతలో వైద్యుడు వచ్చి. పాతిక\nరూపాయిలు తీసుకుని, భానుమ తి ని\nపరీక్షించబోతూండగా, లోపలి నుంచి\nఆయన తల్లి. 'ఒరే, బాబూ త్వరగా రా\nనా కడుపు పెనంలా కాలిపోతున్నది.'' \nఅంటూ కేక పెట్టింది.\n\nఆ కేక వింటూనే వైద్యుడు లోపలికి\nపరిగెత్తాడు. నరసింహం ఒక పావుగంట\nచూసి భార్యతో, \"వీడు వైద్యుడో,\nవ్యాపారో తెలియడం లేదు. మరొకచోటుకు\nవెళదాం పద,” అంటూ జేబులో మిగిలిన\nనలభైరూపాయిలను బయటికి తీసి చూసు\nకుని అక్కడి నుంచి బయలుదేరాడు.\n\nనరసింహానికి, అతడి స్నేహితుడు\nశేషాచలం ఎదురుపడ్డాడు. వైద్యానికి మరి\nకొంత డబ్బు అవసరం అవుతుందేమో\nఅనుకుంటూ, నరసింహం, స్నేహితుణ్ణి\nఆపి, “నీ దగ్గిరేమన్నా డబ్బుంటే యివ్వు.\nతెల్లవారగానే తెచ్చి యిస్తాను.\" అన్నాడు.\n\nశేషాచలం బాధపడుతున్నవాడిలా\nముఖంపెట్టి, ''చాలా అవసరం అయిన\nఅడిగుంటావు. కాని, సమయానికి నా\nదగ్గిర దమ్మిడీ లేదు.\" అని ముందుకు\nసాగాడు.\n\n“డబ్బువుండీ, మనకులేదంటున్నాడు,\nదొంగవెధవ !\" అన్నాడు నరసింహం,\nభార్యతో.\n\nఆ మరుక్షణం శేషాచలం వెనుతిరిగి\nవచ్చి, నరసింహం మెడపట్టుకుని \"నీ\nదగ్గిర వున్న డబ్బంతా యిచ్చెయ్యి. అలా\nచేయకపోయావో, నీ ప్రాణానికే ముప్పు,\"\nఅన్నాడు గట్టిగా పళ్ళు కొరుకుతూ.\n\nనరసింహం వణికిపోతూ, తన దగ్గిర\nవున్న డబ్బును శేషాచలానికి యిచ్చి\nవేశాడు.\n\nభానుమతి యిదేమీ పట్టించుకోకుండా,\n\"నా మొహం మండిపోతున్నది. బాబో! ' ”\nఅంటూ అరవసాగింది.\n\nఆసరికి బాగా విసిగిపోయి వున్న\nనరసింహం భార్య భుజం గట్టిగా పట్టు\nకుని, \"మరొక దిక్కుమాలిన వైద్యు\nడెవడైనా దొరుకుతాడేమో అని నిన్ను\nతీసుకుపోతున్నాను. ఊరికే అరవకే,\nరాక్షసీ!\" అన్నాడు.\n\nఆ వెంటనే భానుమతి రాక్షసిగా మారి\nపోయింది. నరసింహం కెవ్వుమంటూ\nఅరిచి పరిగెత్తసాగాడు. రాక్షసిరూపంలో\nవున్న భానుమతి, అతడి వెంటబడి తరమ\nసాగింది.\n\nఆ విధంగా వాళ్ళు ఊరుదాటి, ఒక\nమామిడితోట లోంచి పరిగెత్తుతూండగా,\nనరసింహం వెనుదిరిగి చూశాడు. అతడికి\nభార్య కనిపించలేదు. ఇద్దరు దేవతలు\nఅతడి కేసి వస్తూ కంటబడ్డారు.\n\nనరసింహం భయాశ్చర్యాలతో, \"ఎవరు\nమీరు?\" అని వాళ్ళను అడిగాడు.\n\n“మేము తథాస్తుదేవతలం!'' అన్నారు\nవాళ్ళు.\n\nఇంతవరకూ, తను తిట్టిన తిట్లన్నీ\nఒక్కటి తప్పకుండా నిజం కావడానికి\nకారణమేమిటో నరసింహానికి ఇప్పటికి\nఅర్థమైపోయింది.\n\nఅతడు దూరంగా తనకేసి పరిగెత్తుకు\nవస్తున్న రాక్షసిని, వాళ్ళకు చూపుతూ,\n“నా తప్పులను క్షమించండి. ఇక నోటికి\nవచ్చిన తిట్లన్నీ తిట్టడం మానుకుంటాను.\nనా మీద దయచూపి నా భార్యకు, ఆ\nరాక్షసిరూపం నుంచి విముక్తి కలిగిం\nచండి!'' అంటూ తథాస్తుదేవతల కాళ్ళ\nమీద పడ్డాడు.\n\n“తథాస్తు! నీ భార్యకు రాక్షసిరూపం\nనుంచి విముక్తేకాదు, ఈ క్షణం నుంచి\nరాక్షసుడి లాంటి భర్త నుంచి కూడా\nవిముక్తి కలిగింది. ఉత్తపుణ్యానికి తిట్టే\nవాళ్ళంటే, ఎదుటివాళ్ళకు భయం\nవుండొచ్చుకానీ, గౌరవం, ప్రేమాలాటివి\nవుండవు. ఆ సంగతి బాగా గుర్తుంచుకో! ' ' \nఅంటూ తథాస్తు దేవతలు మాయం\nఅయారు.\n\nరాక్షసిరూపం పోయిన భాను మ తి,\nభర్త దగ్గిరకు వచ్చి. ''మీరెందుకలా\nదిక్కులు చూస్తూ వణికిపోతున్నారు ?\nమనం ఊరువిడిచి —యింతదూరంలో\nవున్న మామిడితోటలోకి, యీ అర్ధరాత్రి\nవేళ ఎందుకు వచ్చాం?'' అని అడిగింది\nఆశ్చర్యపోతూ.\n\n“అదంతా తర్వాత చెబుతాలే. ముందు\nఇంటికి వెళదాంపద,\" అంటూ నరసింహం\nబయలుదేరాడు.\n\nతను అడిగినదానికి, \"నోరు మూయవే\nదరిద్రగొట్టుదానా !\" అని భర్త తిట్టనం\nదుకు మురిసిపోతూ, భానుమతి భర్త\nవెంట నడిచింది.",
            "book_page_end": 15
        },
        {
            "title": "ముని-వేటగాడు",
            "book_page_start": 16,
            "pdf_page_start": 16,
            "pdf_page_end": 18,
            "author": "మల్లవరపు మనోహరరెడ్డి",
            "genre": "నీతి కథ",
            "moral": "సాటి ప్రాణుల పట్ల దయ, వాత్సల్యం చూపాలి. నిజమైన సంతృప్తి హింసలో కాదు, సేవలో ఉంటుంది.",
            "keywords": [
                "దయాదాక్షిణ్యాలు",
                "వేటగాడు",
                "ముని",
                "జీవహింస",
                "పరివర్తన"
            ],
            "characters": [
                "నిర్దయుడు (వేటగాడు)",
                "ముని",
                "లేడిపిల్ల",
                "దుప్పి",
                "నిర్దయుడి భార్య"
            ],
            "locations": [
                "అరణ్యం",
                "గ్రామం",
                "ముని ఆశ్రమం"
            ],
            "content": "ఒకానొక అరణ్య సమీపంలోని గ్రామంలో,\nఒక వేటగాడుండేవాడు. వాడు, అరణ్యం\nలోని జంతువులను నిర్దయగా వేటాడి\nజీవించేవాడు. అందుచేత, ఆ చుట్టు\nపక్కల గ్రామాల వాళ్ళందరూ వాణ్ణి\nనిర్దయుడు అని పిలిచేవారు.\n\nఒక రోజున వేటలో, వాడికి ఒక్క\nజంతువు కూడా దొరకలేదు. వాడు\nఅరణ్యమంతా గాలించి ఎలాగో ఒక\nలేడిపిల్లను వేటాడగలిగాడు. దాన్ని\nభుజాన వేసుకుని, వాడు ఇంటికి తిరిగి\nవస్తున్నాడు.\n\nదారిలో వాడికి ఒక ముని కనిపించి,\n“ఇలారా, నాయనా!\" అని పిలిచాడు\nఆప్యాయంగా.\n\nనిర్దయుడు, మునిని సమీపించి,\n\"ఏమిటి, స్వామీ ? అని అడిగాడు,\nవినయంగా.\n\n“ఆ గాయాలతో బాధపడుతున్న లేడి\nపిల్లను, నేల మీద పడుకోబెట్టు,”\nఅన్నాడు ముని.\n\nనిర్దయుడు, లేడిపిల్లను నేల మీద\nపడుకోబెట్టగానే, ముని తన కమండలం\nలోని జలాన్ని దాని మీద చల్లాడు.\n\nవెంటనే లేడిపిల్ల మానవ భాషలో.\n\"అయ్యా, దయచేసి నన్ను వదిలిపెట్టు.\nలేకలేక కలిగిన నా కోసం, నా తలి\nదండ్రులు ఏడ్చి ఏడ్చి యోసరికి సొమ్మ\nసిల్లిపోయుంటారు. అయినా, పుత్ర\nవాత్సల్యం ఎలాంటిదో, నీవు ఎరగంది\nకాదు గదా! నీ బిడ్డ కనిపించకపోతే,\nనువ్వు నిద్రపోగలవా ?\" అని నిర్దయుణ్ణి\nఅడిగింది.\n\nఆ మాటలు వినేసరికి, నిర్దయుడికి\nతన బిడ్డలు గుర్తుకు వచ్చారు. ఇంత\nనిర్దయగా తాను రోజు తప్పకుండా జీవ\nహింస చేస్తున్నది, తన బిడ్డలకొరకే. తన\nబిడ్డలు తనకెంతో, ఇతర్లకు కూడా తమ\nబిడ్డలు అంతేకదా !\n\nఇలా ఆలోచించి నిర్దయుడు, లేడిపిల్ల\nకట్టువిప్పి, ఏదో ఆకుపసరుతో \nగాయానికి చికిత్సచేసి, దాన్ని అరణ్యంలో\nవదిలిపెట్టి, ఇల్లు చేరాడు. ఆ రోజు ఇంట్లో\nఅందరూ వస్తుపడుకోవలసి వచ్చింది.\n\nమర్నాడు వాడు, ఒక దుప్పిని వేటాడి\nభుజాన వేసుకుని వస్తూండగా, మళ్ళీ\nముని కనిపించి, నిర్దయుణ్ణి దగ్గిరకు\nపిలిచి, కమండలంలోని జలాన్ని దుప్పి\nమీద చల్లాడు.\n\nవెంటనే దుప్పి మానవ భాషలో,\n\"అయ్యా, నిండుచూలుతో కదలలేని\nస్థితిలోవున్న, నా భార్యకు ఆహారం కోసం\nతిరుగుతున్న నన్ను వేటాడడం ధర్మ\nమేనా ? సాటిప్రాణిగా ఆలోచించు !\"\nఅన్నది.\n\nతన భార్య గర్భవతిగా వున్నప్పుడు\nతాను ఎలా పరితపించిందీ గుర్తుకు వచ్చి,\nనిర్దయుడు దుప్పిని వదిలి పెట్టేశాడు.\nతర్వాత వాడు ఇల్లు చేరేసరికి, ఆకలి\nబాధకు నీరసించి, కాంతిలేని కళ్ళతో\nతనకోసం ఆశగా ఎదురుచూస్తున్న భార్యా\nబిడ్డలు కనిపించారు.\n\nవాళ్ళను చూసేసరికి నిర్దయుడి గుండె\nకరిగిపోయింది. వాడు విరక్తితో అరణ్యం\nలోకి తిరిగివచ్చి, మునిని కలుసుకుని,\n\"స్వామీ, మీవల్ల నాకు దయాదాక్షిణ్యాలు\nఅలవడ్డాయి. అందుచేత వేటాడలేక, నా\nబిడ్డలను పస్తులతో చంపుకుంటున్నాను.\nఆ ఘోరం చూడలేక, దీనికంతకూ\nకారణం అయిన మీ ఎదటే ఉరిపోసు\nకుని చావాలని ఇక్కడికి వచ్చాను.\"\nఅన్నాడు.\n\nదానికి ముని మందహాసం చేసి, \"నా\nఉద్దేశం నిన్ను జీవహింస మానమనేగాని,\nపస్తులతో చావమనికాదు. ఈ ప్రపంచంలో\nనువ్వు బతకడానికి వేట ఒకటే మార్గ\nమనుకుంటున్నావేమో, అది పొరబాటు!\"\nఅన్నాడు.\n\n“మరేదైనా మార్గముంటే, మీరే సెల\nవివ్వండి, స్వామీ!'' అని నిర్దయుడు\nచేతులు జోడించాడు.\n\nఅప్పుడు ముని, వాడికి ఆశ్రమం\nదాపుల మేస్తున్న కొన్ని ఆవులను చూపి\n\"వాటిలో మూడుపాడి ఆవులనుతోలుకుపో.\nవాటికి చక్కగా పోషణచెయ్యి. అవి\nయిచ్చే పాలమ్మితే, నీకు హాయిగా రోజులు\nఎందుకు గడిచిపోవు ?\" అన్నాడు.\nముని మాటలకు సంతృప్తి చెందిన\nనిర్దయుడు, మూడుపాడి ఆవులతో గ్రామం\nచేరాడు.\n\nవేటగాడు పాడి ఆవులతో అరణ్యం\nనుంచి తిరిగి రావడం చూసి, గ్రామస్థు\nలంతా ఆశ్చర్యపోయారు.\n\nనిర్దయుడు వారికి జరిగిందేమిటో\nచెప్పి, \" ఈ నాటితో నేను జీవహింస\nమానేస్తున్నాను!\" అన్నాడు.\n\nఇందుకు గ్రామస్థులు ఎంతగానో\nసంతోషించారు. వాళ్ళల్లో కొందరు, వాడికి\nపశువులపాక కట్టుకునేందుకు అవసర\nమైన వెదురువాసాలు యిచ్చారు. మరి\nకొందరు పశుగ్రాసం యిచ్చారు.\n\nఈ విధంగా వేటగాడైన నిర్దయుడు.\nపశుపోషకుడుగా మారిపోయాడు. వాడూ,\nవాడి భార్యాబిడ్డలూ పాడి ఆవులసంరక్ష\nణలో ఎలాంటి లోటుపాట్లూ జరక్కుండా\nచూసుకుంటూ వాటి పాలను దగ్గరవున్న\nపట్టణంలో అమ్మి హాయిగా జీవించ\nసాగారు.",
            "book_page_end": 18
        },
        {
            "title": "బంగారులోయ (భాగం 10)",
            "book_page_start": 19,
            "pdf_page_start": 19,
            "pdf_page_end": 26,
            "author": "మనోజ్ దాస్",
            "genre": "ఫాంటసీ",
            "moral": "మానవులకు అద్భుత శక్తులు, సామర్థ్యాలు ఉన్నప్పటికీ, అజ్ఞానం వలన వాటిని సక్రమంగా ఉపయోగించుకోలేకపోతున్నారు.",
            "keywords": [
                "స్వప్న భూమి",
                "వినోదుడు",
                "ముని",
                "యువరాణి",
                "నక్షత్రఫలం"
            ],
            "characters": [
                "వినోదుడు",
                "ముని",
                "వికార స్వరూపుడు",
                "యువరాణి"
            ],
            "locations": [
                "బంగారులోయ",
                "స్వప్న భూమి",
                "నీలపర్వతం శిఖరం"
            ],
            "content": "[బంగారులోయ రాజ్యానికి వచ్చిన మాంత్రికుడు, రాజును మోసంతో బంగారు విగ్రహం\nవెనక ఉన్న గుహలో బంధించి, రాజు దుస్తులూ, ఆభరణాలూ తాను ధరించి వెలుపలికి\nవచ్చాడు. వింత జలపాతం దాటి వెళ్లిన వినోదుడు, ముని సహాయంతో మానవలోక సరిహద్దు\nప్రాంతంలో వున్న స్వప్న భూమిని చేరుకుని, అక్కడ ఒక వింతదృశ్యం చూశాడు. —తరవాత\nదాపులనున్న చిన్న అగాధంలో వికార\nస్వరూపు డొకడు, చేతిలో పొడవాటి గొట్టం\nపట్టుకుని ఉన్నాడు. వాడికి ఎదురుగా\nపెద్ద బంతి ఆకారంలో ఒక వస్తువు\nఉన్నది. వాడి చేతిలోని గొట్టం కొస ఆ\nబంతికి తగిలించబడి ఉన్నది. వాడు\nగొట్టం రెండవ కొసను పళ్ళతో బిగించి\nఊదుతున్నాడు. వాడలా ఊదేప్పుడు వాడి\nనోటిలో వింత కాంతి ప్రకాశిస్తున్నది.\nఆ బంతి కొంతసేపటికి రక్తం లాగా\nఎర్రగానూ, మరి కొంత సేపటికి కాటుకలా\nనల్లగానూ మారి, ఒక విధమైన పొగను\nవెలికి చిమ్మింది. వాడు ఆనందంతో\nముందుకువంగి ఆ పొగను ఆత్రంగా పీల్చ\nసాగాడు. వాడి కళ్ళు గుడ్లగూబ కళ్ళు\nలాగా మెరుస్తున్నవి.\n\"ఏమిటా వింత దృశ్యం ?\" అని అడ్\nగాడు వినోదుడు మునిని.\n\n\"ఈ అగాధం స్వప్నభూమిలో ఒక\nభాగం. భూమి మీది ప్రజలు కనే కలలు\nఇక్కడ ప్రతిబింబిస్తాయి. ఒకేరకం\nకలలు కుదింపబడి ఒక రూపంగా ఏర్పడ\nతాయి. ఇప్పుడు నువ్వు చూస్తున్నది కొన్ని\nవేల కలల సంక్షిప్తస్వరూపం. తమను\nతెలివిగల వాళ్ళమనుకునేపరమమూర్ఖులు\nకనే కలల సంక్షిప్తరూపం ఇది. అలాంటి\nకలలు కనేవాళ్ళు ప్రపంచాన్ని విష\nమయం చేస్తారు. ధనార్జనకోసం అడ్డ\nదారులు తొక్కుతారు. ఆహారపదార్థాలు\nకల్తీ చేస్తారు. అక్రమంగా ధరలు పెంచి\nఅమాయక ప్రజలను దోచుకుంటారు.\nఏవో లాభాలు గడించినట్టు ఆ సమయానికి\nఆనందంతో పొంగిపోతారు. అలా చూడు\nవాడెలా మురిసిపోతున్నాడో!'' అన్నాడు\nముని.\n\nవినోదుడు మళ్ళీ అగాధం కేసి\nచూశాడు. ఆ వికారస్వరూపుడు పరమా\nనందంతో పొగను పీలుస్తూ, పందిలాగా\nగుర్రుపెడుతున్నాడు. వాడు పొగను పీల్చే\nకొద్దీ కడుపు పెద్దదై బానలా తయా\nరయింది. అయినా, వాడు పొగను\nపీల్చడం మానడం లేదు. క్రమంగా వాడి\nముఖంలో ఆనందానికి బదులు చెప్పరాని\nబాధ చోటు చేసుకున్నది.\n\n“వాడేదో బాధ అనుభవిస్తున్నట్టున్నదే!\"\nఅన్నాడు వినోదుడు.\n\n\"అవును, చెప్పరాని బాధను అను\nభవిస్తున్నాడు. ఎదుటివాళ్ళ మంచి కోరని\nపాపిష్ఠివాళ్ళ కందరికీ ఇటువంటి గతే\nపడుతుంది. అలాంటి వాళ్ళు మంచి\nగాలిని పీల్చలేరు,\" అన్నాడు ముని.\n\nకొంత సేపటికి వాడు కిందపడి విలవిలా\nతన్నుకోసాగాడు. వినోదుడు ఇక వాడి\nకేసి చూడలేక, తన చూపులను అగాధం\nచివరికి మరల్చాడు.\n\nఅక్కడ నేల మీది నుంచి వింత\nకాంతిరేఖలు బాణాల్లా పైకి దూసుకు\nవస్తున్నాయి. ఆ కాంతిరేఖలను ఆనుకుని\nఒక బ్రహ్మాండమైన వటవృక్షం ఉన్నది.\n\nకొన్ని కాంతిరేఖలు ఆ వృక్షం సగంవరకే\nవెళ్ళి కాంతిని కోల్పోతున్నవి. ఒకే ఒక\nకాంతిరేఖ మాత్రం వృక్షం చిటారు\nకొమ్మలదాకా ఎగబ్రాకుతున్నది. అయినా,\nరాబందులవంటి వింతపక్షులు కొన్ని\nకాంతిరేఖను పైకి పోనీయకుండా రెక్క\nలతో విసురుతూ ఆర్పేస్తున్నవి !\n\n\"అక్కడి కాంతులు ప్రజల శాంతి\nసౌఖ్యాలు కోరేవాళ్ళ కలలకు సంకేతాలు.\nశక్తిహీనులు కనే కలలు ఫలించకుండా\nసగంలోనే ఆగిపోతాయి!'' అన్నాడు\nముని.\n\n\"కాంతిరేఖను ఎగబ్రాకనీయకుండా\nఆపక్షులు ఎందుకు ఆటంకపరుస్తున్నవి?\"\nఅని అడిగాడు వినోదుడు.\n\n“ప్రజలు శాంతిసౌఖ్యాలతో జీవించడం\nచూసి సహించలేని దుష్టశక్తులకు సంకే\nతాలు ఆ పక్షులు. ఆ దుష్టశక్తులను\nఅధిగమించాలంటే మరింత పట్టుదలతో,\nధైర్యసాహసాలతో పోరాడాలి.\" అని\nవివరించిన ముని, కొంతసేపు మౌనం\nవహించి, \"ఇప్పుడు మనం సంతృప్త\nశాంతభూమిని ప్రవేశించాలి. అందుకు\nఈ అగాధాన్ని ఒక్క అంగలో దాటాలి.\nనువు దాటగలవా ?\" అని అడిగారు\nముని.\n\n\"తమ కరుణవుంటే తప్పక దాట\nగలను.\" అన్నాడు వినోదుడు.\n\n“మంచిది. ఆ నమ్మకం వుంటే\nచాలు—ఎంతటి ఘనకార్యాన్నయి నా\nసాధించవచ్చు. ఇలా వచ్చి, నా చేయి\nపట్టుకుని, కళ్ళుమూసుకుని బలాన్నంతా\nకూడదీసుకుని నాతోపాటు ముందుకు\nదూకు,\" అని వినోదుడి చేయిపట్టు\nకున్నాడు ముని.\n\nవినోదుడు కళ్ళు మూసుకుని, ముని\nచెప్పినట్టే, బలంకొద్దీముందుకు దూకాడు.\nవానచినుకులా ఎంతో తేలికగా అవతలి\nగట్టుమీదపోయి వాలాడు వినోదుడు. కళ్ళు\nతెరిచి చుట్టూ కలయజూశాడు. కనుచూపు\nమేరకు అందాల ఉద్యానవనం. దూరంగా\nవింత వింత రంగులతో ఇంద్రధనుస్సు\nతళతళ మెరుస్తున్నది. పక్షులు కలకలా\nరావాలు చేస్తున్నవి. మేఘాలు తలకు\nచేరువగా రంగురంగుల పుష్పాల్లాగా\nతేలుతున్నవి. మెల్లమెల్లగా వీచే పిల్ల\nగాలులు వినోదుడికి ఎంతో హాయిని కలిగిం\nచాయి. అతడు ముని కోసం చుట్టుపక్కల\nక లయ జూశాడు. ముని జాడ లేదు.\nమామూలుగా అయితే ముని కనిపించక\nపోతే, వినోదుడు విచారగ్రస్తుడయ్యేవాడే.\nఅయితే, ఇప్పుడతనిలో ఎలాంటి విచా\nరమూ లేదు. అక్కడి వాతావరణం\nవిచారానికి అతీతమైనదని వినోదుడు\nగ్రహించాడు. ఆ ప్రశాంత వాతావరణానికి\nఅతని మనసు పులకరించింది. అప్పు\nడతడు తను బాల్యంలో నేర్చుకున్న\nపాటలను మధురంగా ఆలపించసాగాడు.\nకొంత సేపటికి సూర్యోదయమయింది.\nవినోదుడు పాటపాడుతూ పక్కకు తిరిగి\nచూశాడు. అతని పక్కనే అపురూప\nసౌందర్యవతి అయిన ఒక యువతి\nకూర్చుని వున్నది! వినోదుడు పాడడం\nఆపి, ఆమె కేసి వింతగా చూడసాగాడు.\n\n\"దయచేసి పాట ఆపకు. పాడు,\nపాడు,\" అని ప్రాథేయపడిందా యువతి.\n\nవినోదుడు ఆమె కేసి చూస్తూ కొంత\nసేపు అలాగే ఉండి పోయా డు.\nతరవాత, \"చాలా వింతగా ఉన్నదే !''\nఅన్నాడు వినోదుడు తనలో తాను అను\nకుంటున్నట్టు.\n\n\"ఏది వింత?\" అని అడిగిందామె\nచిన్నగా నవ్వుతూ.\n\n\"నిన్ను మొట్టమొదటిసారిగా ఇప్పుడే\nనేను చూస్తున్నాను. అయినా నీ నవ్వు\nనాకు చిరపరిచితంగా తోస్తున్నది. నువ్వెప్పు\nడయినా, మా బంగారులోయ రాజ్యానికి\nవచ్చావా?” అని అడిగాడు వినోదుడు.\n\nయువతి కిలకిలా నవ్వుతూ,\n\"లేదు; ఈ సుందరమైన లోయను వదలి\nవెళ్ళవలసిన అవసరం నాకెప్పుడూ కలగ\nలేదు. నీకీలోయ అందంగా కనిపించడం\nలేదా ?'' అన్నదామె.\n\n\"అందంగా కనిపించడమా ! ఇంత\nకన్నా సుందరమైన ఉద్యానవనాన్ని నేను\nఊహించనైనా ఊహించలేను. అయినా.\nఇప్పుడు నాకొక విషయం స్ఫుర ణ కు\nవస్తున్నది. నేను తరచూ మా రాజధాని\nనగరాన్ని వదలి అరణ్యాలకు పోయి\nఅక్కడి పొదలమధ్యా, శిథిలాలమధ్యా\nఆడుకుంటూ కాలక్షేపం చేసేవాణ్ణి. ఆ\nసమయంలో మేఘాల మధ్య నుంచి దిగి\nవచ్చినట్టుగా ఆకాశం నుంచి అప్పుడప్పుడు\nఒక వింతపక్షి వచ్చి, ఒక చెట్టు కొమ్మ\nమీద వాలి, 'సుదూరతీరంలో ఉన్న దొక\nయువరాణి....యువరాణి !' అని మధు\nరంగా పలికేది. అప్పుడు నా కళ్ళముందు\nచిరునవ్వులుచిందే ఒక యువతి ముఖం\nలీలగా కదలాడేది. నిన్ను చూస్తూంటే\nఆ యువతి ముఖమే జ్ఞాపకం వస్తున్నది.”\nఅన్నాడు వినోదుడు.\n\n'\" అలాగా ! నేనేమో ఈ భూమికి\nయువరాణినే. నేను నిద్రిస్తున్నప్పుడు\nతరచూ నాకొక గీతాలాపన వినిపించేది .\nఆ గీతమూ, నువ్విప్పుడు పాడినపాటా\nఒక్కలాగే ఉన్నవి. నేను కూడా అలా\nపాడడానికి ఎంతగానో ప్రయత్నించాను.\nఅయినా సాధ్యపడలేదు. ఈ భూమికి\nఅవతల ఒక దేవత ఉన్నదనీ, ఆ దేవత\nనుంచి వరం పొందితే తప్ప అలా పాడ\nజాలమనీ పెద్దలు చెప్పారు. అయినా.\nఇక్కడి వాళ్ళెవ్వరూ ఆ దేవత దర్శనానికి\nవెళ్ళడం సాధ్యపడదు.” అన్నది యువ\nరాణి ఎంతో విచారంగా.\n\n\"నేను కేవలం పాటే కదా పాడు\nతున్నాను.'' అన్నాడు వినోదుడు.\n\n\"అవును పాటే! నీలాగా జీవితంలో\nఒక్కసారి పాడితేచాలు; నా జన్మ ధన్య\nమయినట్టే భావిస్తాను!\" అన్నది యువ\nరాణి.\n\n\"నీ కంఠస్వరం ఎంతో మధురంగా\nఉన్నది. అయినా నువ్వెందుకు పాడ\nలేవు?'' అని అడిగాడు వినోదుడు\nఆశ్చర్యంగా.\n\n\"నేనే కాదు. ఇక్కడ వున్న ఏ\nఒక్కరూ పాడలేరు. అలా పాడే భాగ్యం\nమాకు లేదు. అయితే, నేను తప్ప ఈ\nభూమిలో ఎవరూ పాడాలని కోరుకుంటా\nరనుకోను.'' అన్నది యువరాణి.\n\nవినోదుడు ఆశ్చర్యపడుతూ ఒక బండ\nమీద కూర్చున్నాడు. యువరాణి ఎదురుగా\nకూర్చున్నది. ఆమె రూపం రూపుదాల్చిన\nదివ్యగీతం లాగున్నది. అయినా, పాపం\nఆమె పాడలేదు !\n\nఅక్కడివాళ్ళు మామూలు మనుషులు\nకారని ముని చెప్పిన విషయం వినోదుడికి\nజ్ఞాపకం వచ్చింది. మనిషికి తప్ప మరే\nప్రాణికీ మాట్లాడేశక్తి లేదు. అయినా\nమనుషులు చక్కగా మాట్లాడడానికి చేత\nగాక, తరచూ పాముల్లాగా బుసకొడతారు;\nకోతుల్లాగా కీచులాడుకుంటారు.\nకొందరయితే మాట్లాడుతున్నామనుకుని\nకుక్కల్లాగా మొరుగుతారు — అని ముని\nఒకసారి తనతో అన్న మాటలు అతని\nమనసులో కదలాడాయి.\n\nమిగతా ప్రాణులకన్నా మానవులెంత\nఅదృష్టవంతులో అతనికి అర్థమయింది.\nమానవులుహాయిగా నవ్వగలరు. అందంగా\nపాడగలరు. ఎన్నెన్నో అద్భుతాలు\nసాధించగలరు. అయినా తమలోని అజ్ఞానం\nకొద్దీ తమశక్తులను సక్రమంగా వినియో\nగించుకోలేకపోతున్నారన్న ముని మాట\nఎంతో వాస్తవమనిపించింది వినోదుడికి.\n\n\"యువరాణీ, నువ్వు చెబుతున్న\nదేవత దర్శనం కోసమే నేను ఇక్కడకు\nవచ్చాను. అయినా ఆ దేవత ఎక్కడ\nవున్నదో, అక్కడికి వెళ్ళే మార్గం ఏమిటో\nనాకు తెలియదు. ఆ మార్గం నాకు తెలియ\nజేశావంటే, నేను ఆ దేవత నుంచి నీకు\nపాడేవరంసంపాదించితేగలను,\" అన్నాడు\nవినోదుడు ఉత్సాహంగా.\n\n\"నేను కూడా నీకొక రహస్యం చెబు\nతాను. ఈ నీలపర్వతం శిఖరాన ఒక\nచిత్రమైన మొక్క ఉన్నది. ఆ మొక్క\nయేడాదికి ఒక్కసారి ఒకే ఒక కాయ\nకాస్తుంది. ఆ పండును నక్షత్రఫలం\nఅంటారు. ఆ పండును తిన్నవాళ్ళు ఈ\nభూమినిదాటి దేవత వున్న స్థలం చేరుకో\nకలుగుతారు,'' అన్నది యువరాణి.\n\n\"అలాంటప్పుడు, మీరెందుకు ]\nఫలాన్ని ఇంతవరకు తినలేదు?\" అని\nఅడిగాడు వినోదుడు.\n\nఆ ప్రశ్నకు యువరాణి పకపకమంటూ\nనవ్వి, \"మీ మానవులు తినే విధంగా\nమేము ఎలాంటి ఆహారమూ తీసుకోము,\" \nఅన్నది.\n\n\"మీకు కావలసినశక్తి ఎలా లభిస్తుంది?\nమీరెలా ఎదుగుతారు ?\" అన్నాడు వినో\nదుడు ఆశ్చర్యంగా.\n\n''పువ్వులు వికసించేలా మేమూ ఎదుగు\nతున్నాము. సూర్యుడి వెలుగు నుంచి\nసహజంగా మాకు కావలసినశక్తి లభిస్తు\nన్నది. మాకు ఆకలిదప్పులు వుండవు.\nఇంతెందుకు, ఇప్పుడు నీకు ఆకలి\nవేస్తున్నదా?\" అని అడిగింది యువరాణి.\n\n''ఆకలి వేయడం లేదు, నిజమే. కాని\nకావాలనుకుంటే ఆకలి వేయకున్నా ఆ\nఫలాన్ని తినవచ్చుకదా ?\" అన్నాడు\nవినోదుడు.\n\n\"సాధ్యపడదు. ఎందుకంటే ఈ\nభూమిలో, చేయడానికి అవసరం లేని\nపనులు చేయాలనుకున్నా ఎవరూ చేయ\nజాలరు !'' అని వివరించింది యువరాణి.\n\nఆ సమయంలో అక్కడి కొక జింక పరి\nగెత్తుకుంటూ వచ్చింది. — (ఇంకావుంది)",
            "book_page_end": 26
        },
        {
            "title": "మారణాయుధం (బేతాళ కథ)",
            "book_page_start": 27,
            "pdf_page_start": 27,
            "pdf_page_end": 31,
            "author": "జొన్నలగడ్డ రత్న",
            "genre": "బేతాళ కథ",
            "moral": "శాంతి భద్రతలకు మారణాయుధాలు పంచడం పరిష్కారం కాదు. దేశభక్తి, ఐక్యతలే ప్రజల నిజమైన రక్షణ.",
            "keywords": [
                "మారణాయుధం",
                "నాగేంద్రవర్మ",
                "విక్రమార్కుడు",
                "ఐక్యత",
                "వర్తకుడు"
            ],
            "characters": [
                "విక్రమార్కుడు",
                "బేతాళుడు",
                "నాగేంద్రవర్మ",
                "మయూరాక్షుడు",
                "కాంభోజ వర్తకుడు"
            ],
            "locations": [
                "మలయదేశం",
                "శ్మశానం",
                "కాంభోజ దేశం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా,\nదేశపాలకుడివైన నువ్వు, ఏ క్షుద్రశక్తులో\nసంపాదించేందుకు శ్రమపడే కాపాలి\nకుడిలా, అర్ధరాత్రివేళ ఈ శ్మశానంలో\nసంచరిస్తూండడం, నాకు ఆశ్చర్యంతో\nపాటు బాధకలిగిస్తున్నది. నువ్వేదో అతి\nకఠినమైన కార్యం సాధించేందుకు పూను\nకున్నావనేది, నిజం. కాని, ఒక కఠిన\nకార్యాన్ని సాధించడానికి వివేకి అయిన\nవాడు, మరింత కఠినమైన పద్ధతులను\nఅవలంబించడు. ఈతవచ్చును గదా అని,\nఅందుబాటులో వున్న పడవను వదిలి\nఏరుదాట ప్రయత్నించడం, అవివేకం\nగదా ! నాగేంద్రవర్మ అనే మహారాజొకడు\nయిలాంటి పనే చేశాడు. శ్రమ తెలియ\nకుండా వుండేందుకు అతడి కథ చెబు\nతాను, విను,'' అంటూ ఇలా చెప్పసాగాడు:\n\nమలయదేశాన్ని, నాగేంద్రవర్మ అనే\nమహారాజు పాలిస్తూండేవాడు. క్రమంగా\nదేశంలో అరాచకం మితిమీరి, పట్టపగలే\nదోపిడీలూ, దహనకాండలూ, హత్యలూ\nఉధృతం కాసాగాయి. తన రాజ్యంలో\nప్రవేశించిన సింధుదేశపు గూఢచారులు,\nరాజ్యంలోని రాజద్రోహులతో చేతులు\nకలిపి, యీ ఘోరకృత్యాలు చేయిస్తున్నా\nరని రాజుకు తెలియవచ్చింది.\n\nఒకనాడు ఆయన, యీ కల్లోలపరిస్థితు\nలను అదుపులో పెట్టేందుకు, మంత్రి\nమయూరాక్షుడితో మంతనాలు సాగిస్తు\nన్నాడు. ఆ సమయంలో ఒక భటుడు\nఅక్కడికి వచ్చి. ఒక విదేశీవర్తకుడు,\nరాజు దర్శనం కోసం నిరీక్షిస్తున్నాడని\nచెప్పాడు. వర్తకుణ్ణి తీసుకురావలసిందిగా\nరాజు, భటుడికి ఆనతిచ్చాడు.\n\nవిదేశీవ ర్తకుడు లోపలికివచ్చి, రాజుకు\nనమస్కరించి, \"ప్రభూ, నేను కాంభోజ\nదేశపు వర్తకుణ్ణి. వర్తకం నిమిత్తం\nనగరంలో ప్రవేశించి, నాలుగు రోజు\nలైంది. రాజ్యంలో శాంతి భద్రతలను\nనెల కొల్పేందుకు, తమరు ఎంతగా\nప్రయత్నిస్తున్నదీ తెలుసుకున్నాను.\nతమకు ఉపయోగపడుతుందనుకుంటే—\nఈ ఆయుధాన్ని తమకు విక్రయించి\nపోవాలన్న ఉద్దేశంతో వచ్చాను.\"\nఅంటూ, పొడవాటి గొట్టం మాదిరిగా వున్న\nఒక సాధనాన్ని, రాజుకు యిచ్చాడు.\n\nనాగేంద్రవర్మ దాన్ని పరీక్షగా చూసి,\n\"దీనిలో వున్న ప్రత్యేకత ఏమిటి?'' అని\nవర్తకుణ్ణి ప్రశ్నించాడు.\n\nదానికి వర్తకుడు, \"ప్రభూ, ఈ గొట్టానికి\nఅడుగున, ఒక చిన్న మీట అమర్చబడి\nవున్నది. దాన్ని బొటనవేలితో నొక్కి\nనట్టయితే సూది లాగా వాడిగా వున్న\nసన్నని తీగ ఒకటి. శరవేగంతో బయటికి\nవస్తుంది. అది మనం గురిపెట్టిన లక్ష్యం\nలోకి —మనిషయినా జంతువయినా సరే,\nతృటికాలంలో దూసుకుపోయి ప్రాణాలు\nతీస్తుంది.” అని చెప్పాడు.\n\nరాజు ఆశ్చర్యపోయి, ఏదో అనబోయేం\nతలో మంత్రి. \"ప్రభూ, ఈ యంత్ర\nసాధనం శక్తి ఏపాటిదో పరీక్షించా క,\nతప్పక కొనుగోలు చేద్దాం. ఈ వర్తకుడు\nఒకటి, రెండు రోజుల తర్వాత మళ్ళీ వస్తే\nబావుంటుంది,'' అన్నాడు.\n\nరాజు సరేననగానే, వర్తకుడు యంత్ర\nసాధనాన్ని అక్కడే వదిలి వెళ్లి పోయాడు.\n\nఆ రాత్రి నాగేంద్రవర్మ. తన మంది\nరంలో నిద్రిస్తూండగా, అర్ధరాత్రి వేళ ఏదో\nచప్పుడై, ఆయనకు మెలుకువ వచ్చింది.\nఆయన తల్పం మీది నుంచి లేచి,\n“ఎవరది?” అంటూ గద్దించి అడిగాడు.\n\nఇద్దరు ముసుగుమనుషులు, విచ్చు\nకత్తులు చేతబట్టి ఆయన కేసి రాసాగారు.\nమరుక్షణంలో రాజుకు తన తలగడ కింద\nవున్న మారణాయుఢం గుర్తుకు వచ్చింది.\nమెరుపు వేగంతో దాన్ని వెలికి తీసి, ఆ\nముసుగు వ్యక్తు ల కేసి ఒకరి తర్వాత\nమరొకరికి గురిపెట్టి, మీట నొక్కాడు.\nవాళ్ళిద్దరూ పెద్దగా ఒక చావుకేక పెట్టి\nకింద పడిపోయారు.\n\nఈ కలకలం విన్న భటులూ, పరిచార\nకులూ అక్కడికి వచ్చారు. చచ్చిన\nముసుగుమనుషులలో, ఒకడు రాజుగారి\nఅంగరక్షకుడని తేలింది. రాజు మారణా\nయుధానికున్న అద్భుత శ క్తిని గురించి\nఆలోచిస్తూ నిలబడి పోయాడు.\n\nమర్నాడు విదేశీవర్తకుడు రాగానే,\nరాజు అతడితో, “నువ్వు యిచ్చి పోయిన\nమారణాయుధం శక్తి అపూర్వం. నాక\nలాంటివి వేలసంఖ్యలో కావాలి,” అన్నాడు.\n\nవర్తకుడు ఆనందంగా, ' \"ప్రభూ,\nనేనడిగిన సామగ్రినీ, మనుషుల్నీ మీరు\nసమకూర్చినట్లయితే, నేనిలాంటి ఆయు\nధాల్ని ఎన్నయినా తయారుచేసి యివ్వ\nగలను. తమరు మాత్రం నేనడిగినధర\nయిప్పించాలి.\" అన్నాడు.\n\n\" శత్రురాజుల భయం లేకేం! \"\nఅన్నాడు వ ర్తకుడు.\n\n''మీ దేశంలో అరాజకం మాటేమిటి?\"\nఅన్నాడు మంత్రి.\n\n\"అరాజకం కూడా కొద్దోగొప్పో లేక\nపోలేదు,'' అన్నాడు వర్తకుడు.\n\nఅప్పుడు మంత్రి, రాజుతో, ''ప్రభూ,\nవిన్నారుగదా! కాంభోజ రాజు,\nమారణాయుధాలను నిషేధించాడు. ఆ\nదేశపు పౌరుడైన యీ వర్తకుడు, వాటిని\nమనకోసం తయారు చేసి ధనం అర్జిం\nచాలనుకుంటున్నాడు !'' అన్నాడు.\n\nమంత్రి మాటలు విన్న రాజు నాగేంద్ర\nపర్మ కొద్దిసేపు మౌనంగా ఆలోచిస్తూ\nవూరుకుని తర్వాత తన చేతిలో వున్న\nమారణాయుధాన్ని మధ్యకు విరిచి\nదూరంగా పారవేసి, మంత్రితో, \"ఈ\nవర్తకుడికి వెయ్యి వరహాలు బహూకరిం\nచండి. ఆ తర్వాత మన భటు ల కు,\nయీయనను దేశసరిహద్దులు దాటించి\nరావలసిందిగా ఆదేశించండి.'' అన్నాడు.\n\nమంత్రి అలాగే చేశాడు. వారం రోజులు\nగడిచాక రాజు, దేశంలో అరాజకాన్నీ,\nశత్రుగూఢచారుల ఆగడాలనూ అణిచేం\nదుకు, తానే స్వయంగా పూనుకున్నాడు.\nప్రజలకు ఐక్యతా, దేశభక్తి అవసరాన్ని\nగురించి ప్రబోధిస్తూ, ఆయన దేశం నలు\nమూలలా తిరిగి, చివరకు దేశంలో శాంతి\nభద్రతలను సుస్థిరం చేయగలిగాడు.\n\nబేతాళుడు ఈ కథ చెప్పి, \"రాజా,\nయిక్కడ నాకొక సందేహం కలుగు\nతున్నది. నాగేంద్రవర్మ విదేశీవర్తకుడి\nచేత మారణాయుధాలను తయారు\nచేయించి, శత్రునిర్మూలనకు వాటిని తన\nసైనికులకు యివ్వవచ్చుగదా? అలాగే,\nవాటిని ఆత్మరక్షణకోసం ప్రజలకు కూడా\nఅంద చెయ్యవ చ్చు. ఇదంతా చాలా\nతేలికయినపని. అలా చేయక ఎంతో\nశ్రమతోకూడిన దేశపర్యటనా, ప్రబోధాలకు\nఎందుకు పూనుకున్నాడు? ఈ సందే\nహానికి సమాధానం తెలిసి కూడా చెప్పక\nపోయావో, నీతలపగిలిపోతుంది,”అన్నాడు.\n\nదానికి విక్రమార్కుడు, \"మారణా\nయుధాల ఉత్పత్తిని తిరస్కరించడంలో,\nనాగేంద్రవర్మ ఎంతో రాజకీయ చతుర\nతనూ, మానవమనస్తత్వ పరిజ్ఞానాన్నీ\nప్రదర్శించాడు. ఇందుకు మంత్రి, విదేశీ\nవర్తకుణ్ణి అడిగిన ప్రశ్నా, దానికి అతడు\nఇచ్చిన జవాబూ ఎంతో తోడ్పడింది.\nఎక్కడా శత్రుభయం లేని రాజ్యమంటూ\nవుండదు. అలాగే ప్రజలకు, అంతోయింతో\nఆత్మసంరక్షణ చేసుకోవలసిన అవసరం\nరాని, సమాజం కూడా వుండదు. ఈ\nరెంటికీ పరిష్కారమార్గం అందరికీ\nమారణాయుధాలు పంచడం కానేరదు.\nవిదేశీవర్తకుడు చెప్పిన కాంభోజరాజు అను\nభవం, యిందుకు ప్రత్యక్ష నిదర్శనం.\nఅందరికీ మారణాయుధాలు అందు\nబాటులో వుంటే - అర్థం లేని ఆవేశ\nకావేషాలూ, చిన్న చిన్న చిలిపి తగవుల్ని\nకూడా మనుషులు అలాంటి సాధనాలు\nఉపయోగించి పరిష్కరించుకోవాలని\nచూస్తారు. ఇది గ్రహించడంవల్ల నే\nనాగేంద్రవర్మ, ఎంతో శ్రమతో కూడినదైనా\nప్రజలకు దేశభక్తి, ఐక్యతా ప్రబోధించి\nసఫలుడయ్యాడు,'' అన్నాడు.\n\nరాజుకు ఈవిధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి చెట్టెక్కాడు.\n—(కల్పితం)",
            "book_page_end": 31
        },
        {
            "title": "తీరనికోరిక",
            "book_page_start": 32,
            "pdf_page_start": 32,
            "pdf_page_end": 34,
            "author": "పెంటకోట సోమినాయుడు",
            "genre": "నీతి కథ",
            "moral": "కోరికలకు అంతం లేదు. ఉన్నదానితో సంతృప్తి చెందడమే జీవితంలో నిజమైన సంతోషాన్నిస్తుంది.",
            "keywords": [
                "తీరని కోరిక",
                "సంతృప్తి",
                "దారిద్య్రం",
                "సన్యాసి",
                "ధనార్జన"
            ],
            "characters": [
                "సోమసుందరం",
                "కామేశ్వరి",
                "కృపానందుడు (సన్యాసి)"
            ],
            "locations": [
                "ధర్మపురి గ్రామం"
            ],
            "content": "ధర్మపురి అనే గ్రామంలో, సోమసుందరం\nఅనే గృహస్థు వుండేవాడు. అతడికి\nగ్రామంలో, ఒక కిరాణాకొట్టు వున్నది.\nదైవభక్తీ,. పేదసాదలపట్ల ఆదరణాకల\nవాడు. అతడి భార్య కామేశ్వరి, భర్తకు\nతగిన ఇల్లాలు.\n\nఒకనాటి మిట్టమధ్యాహ్నంవేళ, సోమ\nసుందరం ' ఇంటిముందు, కృపానందు\nడనే సన్యాసి నిలబడి, “నాయనా, ఈ\nపూటకు మీ ఆతిథ్యం యివ్వగలరా?\"\nఅని అడిగాడు.\n\nసన్యాసి కేసి తేరిపారచూసిన సోమ\nసుందరానికి, ఆయన ముఖంలో గొప్ప\nతేజస్సు కనబడింది. వెంటనే అతడు,\nసన్యాసిని ఇంట్లోకి తీసుకుపోయి మంచి\nభోజనం పెట్టాడు.\n\nభోజనం అయాక సన్యాసి, సోమ\nసుందరంతో, \"నాయనా, నీ ఆతిథ్యం\nనాకెంతో సంతోషం కలిగించింది. నీకు\nతీరని కోరిక ఏదైనా వుంటే చెప్పు.\nఆ కోర్కె తీర్చడానికి ప్రయత్నిస్తాను,\"\nఅన్నాడు.\n\nసోమసుందరం వెంటనే ఏదో చెప్ప\nబోయేసరికి సన్యాసి అతణ్ణి వారించి,\n\"ఆ కోరిక ఏదో నిదానంగా ఆలోచించి\nచెప్పు. తీరని కోరిక అంటే - అది నీ\nప్రయత్నంవల్ల సాధ్యపడనిదై వుండాలి,”\nఅన్నాడు.\n\nసోమసుందరం కొంచెంసేపు బాగా\nఆలోచించి, \"స్వామీ, ఎంతోకాలంగా\nకష్టపడి చేస్తున్నా. వ్యాపారంలో నాకు\nఎదుగుబొదుగులు లేవు. ఒకరకమై న\nదారిద్ర్యబాధ నన్ను వదలడం లేదు.\nనన్ను దారిద్య్రబాధ నుంచి విముక్తుణ్ణి\nచేయండి. అదే నా తీరనికోరిక!'' అన్నాడు\nవినయంగా.\n\n\"సరే. నీ దారిద్య్రబాధ నేటితో తీరి\nపోతుంది. అదే నీ తీరనికోరికగా భావించి,\nనేను వెళుతున్నాను. మళ్ళీ పది సంవత్స\nరాల తర్వాత యిటుగా వస్తాను.\" అని\nసన్యాసి వెళ్ళిపోయాడు.\n\nఆ రోజు నుంచి, సోమసుందరం\nవ్యాపారం బాగా అభివృద్ధి చెందింది.\nఅతడు పట్టిందల్లా బంగారం కాసాగింది.\n\nపది సంవత్సరాలు గడిచాయి. సన్యాసి,\nసోమసుందరాన్ని చూడవచ్చాడు. సోమ\nసుందరం, ఆయనకు ఘనంగా స్వాగత\nసత్కారాలు చేసి, షడ్రసోపేతమైన\nభోజనం పెట్టాడు.\n\nతర్వాత సన్యాసి, సోమసుందరంతో,\n“నాయనా, నేను నీ ఇంటికి వచ్చి పది\nసంవత్సరాలైంది. ఇప్పటికీ నీకు తీరని\nకోరిక ఏదైనా వుంటే చెప్పు, తీరుస్తాను.\nకాని, ఇక్కడ ఒక ముఖ్య విషయం\nమరిచిపోవద్దు. ఒక మనిషికి కేవలం\nఒక్కసారి మాత్రమే కోరిక తీర్చగలశక్తి\nనాకున్నది. అందువల్ల. నీవిప్పుడు కోరే\nకోర్కెను తీర్చానంటే, గతంలోనే తీర్చిన\nకోర్కె ఫలితం కొరగానిదవుతుంది. బాగా\nఆలోచించుకో.\" అన్నాడు.\n\n\"స్వామీ, ఎంత ధనం వుండీ ఏం\nప్రయోజనం, సంతానం అనేది లేక\nపోయాక! అందువల్ల. నేను ధనాన్ని\nవదులుకోవడానికి సిద్ధంగా వున్నాను. నాకు\nసంతానప్రాప్తికలిగించండి.\" అన్నాడు\nసోమసుందరం.\n\nఆ మాటలకు సన్యాసి చిన్నగా నవ్వి,\n\" చూడు, నాయనా! నువ్వు ఎంతో\nకాలంగా వ్యాపారం చేస్తున్న అనుభవ\nశాలివి కనుక, దానిలోని మెలుకువలు\nబాగా తెలిసినవాడివై వుండాలి. ఆ కార\nణంగా, ధనసంపాదనకు మరెవరి సాయం\nనీకవసరం లేదు ! ఎవడైనా అనాధబాలుణ్ణి\nతెచ్చి పెంచుకుంటే, నీకు సంతానం\nలేదన్న బాధ తప్పుతుంది. కాబట్టి.\nరెండు కోరికలనూ నువ్వే సాధించుకో\nగలవు. ఆ సంగతి గుర్తుంచు కో ! ' ”\nఅన్నాడు.\n\nసోమసుందరం కొద్దిసేపు మౌనంగా\nవుండిపోయి, తరవాత, “స్వామీ, నా\nమీద దయతలిచి మీరే సెలవివ్వండి,\nనేనెలాంటి కోరిక కోరాలో!\" అన్నాడు\nనెమ్మదిగా.\n\n\"ఎలాంటి కోరికవల్ల, నీకు జీవితం\nసంతృప్తికరంగా సాగిపోతుందో, అలాంటి\nకోరికకోరు.\" అని సలహా యిచ్చాడు\nసన్యాసి.\n\nఈ సలహా వింటూనే సోమసుందరానికి,\nతన అసంతృప్తికి కారణం అర్థమైంది.\nతన కోరిక ఒకటి నెరవేరగానే మనసులో\nమరొకకోరిక చోటుచేసుకుంటున్నది.\nదానితోపాటు జీవితంపట్ల అసంతృప్తి\nఏర్పడుతున్నది.\n\nసోమసుందరం ఎంతో వినయంగా,\n\"స్వామీ, యిప్పటికి నా కళ్ళు తెరుచు\nకున్నవి. నాకు జీవితంలో తృప్తిని ప్రసా\nదించండి అదిచాలు. అప్పుడు నాకు\nయింకా ఏదో కావాలనే కోరిక వుండదు,”\nఅన్నాడు.\n\nఆ మాటలకు సన్యాసి తృప్తిగా తలా\nడించి, \"ఈ క్షణం నుంచీ జీవితంలో,\nనీకు అసంతృప్తి అనేది వుండదు. ఉన్న\nదానితో తృప్తి చెందుతావు.\" అని చెప్పి,\nఅక్కడి నుంచి బయలుదేరాడు.\n\nసోమసుందరం, పరమానందంతో,\nఆయన కనుమరుగయేవరకూ తృప్తి\nనిండిన కళ్ళతో అలాగే చూస్తూ నిలబడి\nపోయాడు.",
            "book_page_end": 34
        },
        {
            "title": "రాక్షసముద్రిక (భాగం 4)",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చారిత్రక కథ",
            "moral": "గొప్ప లక్ష్యాన్ని సాధించడానికి వివేకం, వ్యూహం, నాటకం అవసరం.",
            "keywords": [
                "చాణక్యుడు",
                "చంద్రగుప్తుడు",
                "రాక్షసుడు",
                "మలయకేతుడు",
                "రాజకీయ వ్యూహం"
            ],
            "characters": [
                "చాణక్యుడు",
                "చంద్రగుప్తుడు",
                "రాక్షసుడు (మంత్రి)",
                "మలయకేతుడు",
                "చందనదాసు"
            ],
            "locations": [
                "పాటలీపుత్రం",
                "మగధ"
            ],
            "content": "చాణక్యచంద్రగుప్తులు బహిరంగంగా\nఘర్షణపడినవార్త, మలయకేతుడికి\nతెలిసింది. పాటలీపుత్రం మీద\nదండెత్తడానికి ఇదే సరైన సమయం,\nఇటువంటి అవకాశం మళ్ళీ రాదు —\nఅనుకుని మలయకేతుడూ, రాక్షసుడూ\nయుద్ధసన్నాహాలు గావించసాగారు.\nకావ్యకథలు:\nరాక్ష సముద్రిక _4\nచాణక్యుడి సహాయంతో, చంద్రగుప్తుడు,\nనందులను ఓడించాడు. నందుల\nమంత్రి రాక్షసుణ్ణి చంద్రగుప్తుడి వైపు\nతీసుకురావడానికి చాణక్యుడు పథకం\nవేశాడు. చంద్రగుప్తుడితో ఘర్షణపడు\nతున్నట్టు నటించి, చాణక్యుడు చంద్ర\nగుప్తుడి ఆస్థానాన్ని వదలి వెళ్లిపోయాడు.\nఆ\nసమయంలోనే చాణక్యుడు —\nమలయకేతుడిని పరిమార్చడానికి\nసమయం ఆసన్నమయిందన్న విధంగా\nఅర్థం వచ్చేట్టు, రాక్షసుడు చంద్రగుప్తు\nడికి రాసినట్టు — ఒక దొంగ ఉత్తరం\nరాయించాడు.\n\nఆ చారుడు, పాటలీపుత్ర సమీపంలో\nబసచేసి ఉన్న మలయకేతుడి సైనికులకు\nపట్టుబడకుండా తప్పించుకు పోవాలని\nప్రయత్నించేవాడిలా నటిస్తూ, కావాలనే\nవాళ్ళకు పట్టుబడిపోయాడు.\n\nరాక్షసుడు ఉపయోగించిన నందుల\nరాజముద్రికను చాణక్యుడు ఎలాగో\nసంపాయించి, ఆ రాక్షసాముద్రికను,\nతాను రాయించిన లేఖ మీద ముద్రించి\nదానిని తన చారుడి ద్వారా మలయకేతుడి\nరాజ్యానికి పంపాడు.\n\nఈ విషయం మలయకేతుడికి తెలిసింది.\nచారుడివద్ద వున్న ఉత్తరం చూసి\nఅతడు దిగ్భ్రాంతి చెందాడు. ఆ\nఉత్తరం అతణ్ణి—రాక్షసుడు ద్రోహీ,\nమోసగాడూ అని నమ్మేలా చేసింది. పైగా,\nఆ చారుడు మలయకేతుడి ఆప్తులుగా\nఉన్న రాజులు కొందరిని రాక్షసుడి\nకుట్రలో భాగస్వాములని చెప్పాడు !\n\nమలయకేతుడు మొదట రాక్షసుణ్ణి\nనిలదీశాడు. ఆ ఉత్తరం సంగతి తన\nకేమీ తెలియదన్నాడు రాక్షసుడు.\nఅయినా, రాక్షస ముద్రిక వేయబడి\nఉండడం వల్ల మలయకేతుడు అతణ్ణి\nనమ్మలేదు. విరక్తి చెందిన రాక్షసుడు\nఆక్కడి నుంచి వెళ్ళిపోయాడు!\n\nవెంటనే మలయకేతుడు —తనకు\nవ్యతిరేకంగా కుట్రపన్నుతున్నట్టు అను\nమానించిన తన ఆప్తులందరినీ అమితా\nవేశంతో హతమార్చాడు. దీనిని చూసి\nహడలిపోయిన మిగిలినవాళ్ళు, మలయ\nకేతుడిపైబడి అతన్ని బంధించారు.\n\nవిరక్తి చెందిన రాక్షసుడు పాటలీపుత్రం\nకేసి నడవసాగాడు. అతడు పాటలీ\nపుత్రం ప్రవేశించగానే, తన కుటుం\nబానికి ఆశ్రయమిచ్చిన, చందనదాసును\nరాజభటులు బంధించి ఊరికి దూరంగా\nతీసుకుపోవడం చూశాడు.\n\nరాక్షసుడు అక్కడికి పరిగెత్తిపోయి,\nచందనదాసును ఎందుకు బంధించి\nతీసుకుపోతున్నారని భటులను ప్రశ్నిం\nచాడు. \"మా రాజుకు శత్రువయిన\nరాక్షనమంత్రి కుటుంబానికి ఇతడు\nఆశ్రయం ఇచ్చాడు. ఆ రాజద్రోహ\nనేరానికి ఇతనికి మరణ శిక్ష విధించారు.\nదానిని నెర వేర్చడానికి వధ్యభూమికి\nతీసుకు వెళుతున్నాము,” అని చెప్పారు\nభటులు.\n\n\"నేనే రాక్షసుణ్ణి! నా కుటుంబానికి\nఆశ్రయం ఇచ్చిన ఆ దయామూర్తిని\nవదిలిపెట్టి నన్ను చంపండి,” అన్నాడు\nరాక్షసుడు. అప్పుడే తన పరివారంతో\nఅక్కడికి వచ్చిన చాణక్యుడు\n“రాక్షసా! చంద్రగుప్తుడికి నువ్వు మంత్రి\nనవుతానని మాట ఇచ్చావంటే, నీ\nమిత్రుణ్ణి ప్రాణాలతో వదలగలం!”\nఅన్నాడు.\n\nరాక్షసుణ్ణి చంద్రగుప్తుడి పక్షం చేసుకోవా\nలన్న ఉద్దేశంతోనే—తాను రాక్షసుడు\nరాసినట్టు దొంగతనంగా ఉత్తరం రాసి\nపంపాననీ, చందనదాసుకు మరణశిక్ష\nవిధించినట్టు నాటకమాడాననీ —చాణ\nక్యుడు రాక్షసుడికి జెప్పాడు. చంద్రగుప్తు\nడికి మంత్రిగా ఉండడానికి రాక్షసుడు\nఅంగీకరించాడు. చాణక్యుడి సహా\nయంతో, చంద్రగుప్తుడు మగధ సింహాన\nనంతోపాటు రాక్షసమంత్రిని కూడా వశ\nపరచుకున్నాడు ! — (అయిపోయింది)",
            "book_page_end": 38
        },
        {
            "title": "విద్యమహిమ",
            "book_page_start": 39,
            "pdf_page_start": 39,
            "pdf_page_end": 42,
            "author": "చందమామ బృందం",
            "genre": "సాహస కథ",
            "moral": "విద్యలన్నిటినీ అభ్యసించడం, నిశితమైన పరిశీలనా శక్తి, తెలివితేటలు మనిషికి విజయాన్ని చేకూరుస్తాయి.",
            "keywords": [
                "విద్య",
                "జ్ఞానం",
                "పరిశీలన",
                "దొంగతనం",
                "జయదేవుడు"
            ],
            "characters": [
                "జయదేవుడు",
                "సోమదేవుడు",
                "హరిశర్మ",
                "కోయరాజు",
                "బ్రాహ్మణుడు",
                "స్వర్ణకారుడు"
            ],
            "locations": [
                "దేవగిరి",
                "అరణ్యం",
                "గ్రామం"
            ],
            "content": "దేవగిరి అనే ఊళ్లో సోమదేవు డనే\nవాడికి ఇద్దరు కొడుకు లుండేవారు. పెద్ద\nవాడు పొలమూ పుట్రా చూసుకుంటూ\nఇంటి దగ్గిరే ఉండి పోయాడు. రెండో\nవాడు జయదేవుడు విద్యాభిలాషతో ఇల్లు\nవిడిచి తగిన గురువును వెతుక్కుంటూ\nదేశ సంచారం బయలుదేరాడు.\n\nజయదేవుడు తిండి లేకుండానూ సరి\nఅయిన నిద్ర లేకుండానూ చాలాకాలం\nప్రయాణం చేసి చివరకు ఒక గ్రామంలో\nహరిశర్మ అనే ఆయన ఇంటి ముందు\nశోష వచ్చి పడిపోయాడు.\n\nహరిశర్మ జయదేవుణ్ణి తన ఇంటి\nలోపలికి తీసుకుపోయి, తాగటానికి\nనీరిచ్చి, స్నానం చేయించి భోజనం పెట్టి\nఅతడి సమాచారమంతా తెలుసుకున్నాడు.\nజయదేవుడు విద్యాభిలాషతో ఇల్లు వదిలి\nపెట్టి మంచి గురువు కోసం తిరుగుతున్నా\nడని విని హరిశర్మకు చాలా సంతోష\nమయింది. ఆయన గొప్ప పండితుడు,\nఅందుచేత జయదేవుణ్ణి మూడేళ్ళపాటు\nతన ఇంటనే ఉంచుకుని భోజనం పెట్టి\nచదువు చెప్పాడు. జయదేవుడు సూక్ష్మ\nబుద్ధి కావటంచేత ఆ మూడేళ్ళ కాలం\nలోనే గురువుగారికి తెలిసిన విద్యలన్నీ\nనేర్చేసుకున్నాడు.\n\nతరవాత హరిశర్మ జయదేవుడితో,\n\"నాయనా, ఇంకొక గురువు దగ్గిర కొన్ని\nవిద్యలు నేర్చితే గాని నీ చదువు పూర్తి\nకాదు. ఆ గురువు ఒక కోయరాజు. అతను\nనీకు చోరవిద్యా, వేటా మొదలైనవన్నీ\nనేర్పుతాడు. అతడి దగ్గిరికి ఎలా వెళ్ళాలో\nనేను చెబుతాను.\" అన్నాడు.\n\nహరిశర్మ చెప్పిన మార్గాన బయలుదేరి\nజయదేవుడు కోయరాజు వద్దకు వెళ్ళాడు.\nహరిశర్మ పంపిన శిష్యుడని తెలుసుకుని\nకోయరాజు జయదేవుణ్ణి తన వద్ద ఒక\nసంవత్సరంపాటు ఉంచుకుని దొంగ\nతనాలు చెయ్యటమూ. దొంగలను పట్ట\nటమూ, మృగాల జాడలు తెలుసుకోవ\nటమూ, వేటాడటమూ మొదలైన విద్య\nలన్నీ నేర్పాడు.\n\nఈ విధంగా సకల విద్యలూ నేర్చి\nజయదేవుడు ఇంటి మార్గంపట్టి వస్తూ,\nఒక రోజు ఒక గ్రామం చేరి ఒక బ్రాహ్మణ\nగృహంలో మంచి నీరిమ్మని అడిగాడు.\nఆ ఇంటి యజమాని జయదేవుణ్ణి లోపలికి\nఆహ్వానించి, అతిథి సత్కారమంతా చేసి\nఅతని సంగతి అంతా తెలుసుకుని,\n\"అబ్బాయీ, నీ విద్యాకౌశలం పరీక్షించ\nటానికి ఒక్క ప్రశ్న అడగనా?\" అన్నాడు\nచిన్నగా నవ్వుతూ.\n\n\"అడగండి.\" అన్నాడు జయదేవుడు\nఉత్సాహంగా.\n\n“నీవు రాకమునుపు ఈ ఇంటి కెవరు\nవచ్చారు? ఈ ఇంటి ముందుగా ఎవ\nరెవరు వెళ్ళారు? చెప్పు చూస్తాం!'”\nఅన్నాడు ఇంటి యజమాని.\n\nజయదేవుడు లేచి బయటికి వెళ్ళి,\nకొంత సేపయాక తిరిగి వచ్చి. “నేను\nరాకపూర్వం మీ ఇంటికి నలుగురు వ్యక్తులు\nవచ్చారు. వారు రాజభటులో, సైనికులో\nఅయి ఉంటారు. వారు మీ ఇంటి నుంచి\nబయలుదేరి ముందుకు సాగిపోయారు.\nవారికన్న ముందుగా ఒక మనిషి మీ ఇంటి\nముందుగా వెళ్ళాడు. వాడి నెత్తి మీద\nఒక బొగ్గుల మూట ఉన్నది. వాడేదో\nదొంగతనం చేసి ఉంటాడు,\" అని ఇల్లు\nగల బ్రాహ్మణుడితో అన్నాడు.\n\nఈ మాటలు విని బ్రాహ్మణు డు\nనిర్ఘాంతపోయి, \"మా ఇంటికి నలుగురు\nరాజభటులు వచ్చినమాట వాస్తవం.\nజరిగినదేమంటే, రాణిగారి రత్నం ఒకటి\nదేవాలయం ప్రాంతాల పడిపోయింది.\nఅది పోయిందని తెలిసి వెతికే లోపుగా\nదాన్ని ఎవరో కాజేశారు. అందుచేత రాజ\nభటులు అందరి ఇళ్ళకూ వచ్చి సోదా\nచేశారు. అలాగే మా ఇల్లు కూడా సోదా\nచేశారు. కాని పోయిన నగ దొరకలేదు.\nదొంగ ఒకడు మా ఇంటి ముందుగానే\nవెళ్ళాడని నీవు చెబుతున్నావు గనక,\nపోయిన నగ తిరిగి సంపాదించి దొంగను\nరాజుగారికి పట్టి యిస్తివా, నీకు గొప్ప\nబహుమానం దొరుకుతుంది.\" అని జయ\nదేవుడితో అన్నాడు.\n\nజయదేవుడు బ్రాహ్మణుడితో మళ్ళీ\nవస్తానని చెప్పి, బయలుదేరి దారి మీదనే\nదృష్టి ఉంచి నడుస్తూ ఒక ఇంటిదాకా\nవెళ్ళాడు. అది ఒక స్వర్ణకారుడి ఇల్లు.\nజయదేవుడు లోపలికి వెళ్లి, స్వర్ణ కారుడితో\nబంగారం ధర గురించీ, అతను చేసే\nకొత్త రకాల నగలను గురించీ కాస్సేపు\nమాట్లాడి శలవు తీసుకున్నాడు. తరవాత\nఅతడు బ్రాహ్మడి వద్దకు తిరిగి వచ్చి.\n\"దొంగను పట్టి ఇవ్వగలను రాజభటు\nలను పిలిపించండి.\" అన్నాడు. బ్రాహ్మ\nణుడు రాజభటులకు కబురు పంపి,\nజ య దేవు డి తో, \"అయితే నాయనా,\nఇదంతా నీవు ఎలా కనుక్కోగలిగావు? ''\nఅని అడిగాడు.\n\n\"సైనికులూ, యుద్ధ విద్య నేర్చిన\nభటులూ నడిచేటప్పుడు వారి అంగలు\nఒకే ప్రమాణంలో ఉంటాయి. వారు\nబారుతీరి నడుస్తారు. పాదాలు రెండూ\nఒకే ఊతంతో వేస్తారు. అందుచేత అడుగు\nజాడలను బట్టి నలుగురు మనుష్యులు\nమీ ఇంటికి వచ్చారనీ, వారు సైనికులు\nగాని, భటులుగాని ఉంటారనీ\nతేలికగా ఊహించాను. వారు మీ ఇల్లు\nదాటి ముందుకుపోవటం కూడా నాకు\nస్పష్టంగా కనిపించింది.\" అన్నాడు\nజయదేవుడు.\n\n\"మరి, దొంగజాడ ఎలా తెలిసింది?\"\nఅని బ్రాహ్మణుడు అడిగాడు.\n\n\"దొంగ నడివీధిన నడవడు. ఒక\nపక్కగా నడుస్తాడు. ఈ దొంగ నెత్తిన\nబొగ్గులమూట ఉన్నది. వాడు అడుగు\nవేసినప్పుడల్లా కొంచెంగా బొగ్గునుని\nరాలింది. వాడు బొగ్గులు తీసుకుని తిన్నగా\nనడిచిపోక మధ్యమధ్య వెనక్కు తిరిగి\nచూసినట్టుగా అడుగుల గుర్తులనుబట్టి\nతెలుస్తున్నది. తన ను ఎవరన్నా\nవెంబడిస్తున్నారేమోనని వాడు అలా చూసి\nఉంటాడు. అందుచేత వాడేదో దొంగతనం\nచేసి ఉంటాడని ఊహించాను. అదీగాక\nరాజభటుల అడుగుల జాడలకన్న ఈ\nదొంగవి కొద్దిగా చెరిగి ఉన్నాయి. అందు\nచేత వాడు ఇటుగా వెళ్ళి ఒకటి రెండు\nఘడియలు ఎక్కువ కాలమయింది. ఈ\nమధ్యలో ఇంకొక దొంగతన మేదీ జరగ\nలేదు గనక రాజభటులు వెతుకుతున్నది.\nఈ దొంగ కోసమే అయి ఉండవచ్చు.\"\nఅన్నాడు జయదేవుడు.\n\nవీళ్ళు ఇలా మాట్లాడుతూండగానే\nరాజభటులు వచ్చారు. జయదేవుడు వారిని\nస్వర్ణకారుడి ఇంటికి తీసుకుపోయాడు. ఆ\nఇల్లు రాజభటులు అంతకుముందు సోదా\nచేసినదే. అయితే వారు పెట్టెలూ బేడలూ\nమాత్రమే వెతికారు. కాని దొంగలు\nఏదన్నా దాచి పెట్టటానికి ఏదో ఒక కంతలో\nదూర్చిపెడతారు. ఈ సంగతి జయదేవుడికి\nతెలుసు. అందుచేత అతను రాణిగారు\nపోగొట్టుకున్న రత్నాన్ని స్వర్ణ కారుడు ఇంటి\nలోని ఒక కంతలో నుంచి బయటికి\nతీశాడు.\n\nస్వర్ణకారుడు నేరం ఒప్పుకున్నాడు.\nరాణిగారి రత్నం కింద పడటం తాను\nచూసి దాన్ని తీసుకున్నాననీ, ఎవరికీ\nసందేహం కలగకుండా ఉండగలందు\nలకు ఒక బొగ్గుల మూట కొనుక్కుని,\nఅందుకే గ్రామంలోకి వెళ్ళిన వాడి లాగా\nఇంటికి వచ్చేశాననీ అతను చెప్పాడు.\n\nరాజుగారు నగ దొరికినందుకు చాలా\nసంతోషించి, జయదేవుడికి మంచి బహు\nమానం ఇచ్చాడు. అతను దొంగను పట్టు\nకున్న విధమంతా బ్రాహ్మడు చెప్పినాక\nరాజు మరింత సంతోషించి, అన్ని విద్యల\nలోనూ ఆరితేరిన జయదేవుడికి మరిన్ని\nకానుకలు ఇచ్చి తన కొలువులో ఉంచు\nకున్నాడు.",
            "book_page_end": 42
        },
        {
            "title": "కృష్ణావతారం (భాగం 12)",
            "book_page_start": 43,
            "pdf_page_start": 43,
            "pdf_page_end": 50,
            "author": "చందమామ బృందం",
            "genre": "పౌరాణికం",
            "moral": "లోకహితమే పరమావధిగా కృష్ణుడు రాజరికాన్ని నిరాకరించి, గురుసేవ, విద్యార్జనకు ప్రాధాన్యత ఇచ్చాడు.",
            "keywords": [
                "కృష్ణుడు",
                "బలరాముడు",
                "కంసుడు",
                "గురుదక్షిణ",
                "జరాసంధుడు"
            ],
            "characters": [
                "కృష్ణుడు",
                "బలరాముడు",
                "ఉగ్రసేనుడు",
                "సాందీపని (గురువు)",
                "యమధర్మరాజు",
                "జరాసంధుడు"
            ],
            "locations": [
                "మధురా నగరం",
                "అవంతిపురం",
                "యమ లోకం"
            ],
            "content": "కంసుడు మరణించిన వార్త తెలియగానే\nఅతని భార్య లందరూ మూర్తీభవించిన\nశోకదేవతలలాగా వచ్చి. తమ భర్త కళే\nబరం మీద పడి వైనవైనాలుగా ఏడ్చారు.\nమూడు లోకాలలోనూ కంసుణ్ణి జయించ\nగలవాడు లేడని వాళ్ళ నమ్మకం. అలాటి\nవాడు ఒక కుర్రవాడి చేతిలో ఇంత దారు\nణంగా మరణిస్తాడనీ, ఇంతలోనే తమకు\nవైధవ్యం సంప్రాప్త మవుతుందనీ వారు\nఅనుకోలేదు.\n\nకంసుడి తల్లి కూడా తన కోడళ్ళతో\nబాటు కొడుకు కోసం దుఃఖించింది. ఆమె\nతన భర్త అయిన ఉగ్రసేనుడి వద్దకు\nవెళ్ళి, “పిడుగు పడి కూలిపోయిన కొండ\nలాగా పడి ఉన్న నీ కొడుకును చూసు\nకున్నావా? వాడికి దహనసంస్కారాలు\nజరపాలిగదా? తన బాహుబలంతో\nకృష్ణుడు రాజ్యాన్ని గెల్చుకున్నాడు.\nకృష్ణుణ్ణి ఉత్తరక్రియలకు అనుమతించ\nమని అడుగు,\" అన్నది.\n\nకంసుడి చావు చూసి మరీ వెళ్ళి\nపోదామన్నట్టుగా సూర్యుడు అస్తమిం\nచాడు. ఆ సంధ్యవేళ యాదవుల మధ్య\nఉన్న కృష్ణుడికి కంసుడి భార్యల రోదనలు\nవినవచ్చాయి. అతని కళ్ళ నీళ్ళు\nతిరిగాయి. అతను తన చుట్టూ ఉన్న\nబంధుజనంతో, \"నేను అతి బాల్యం\nమూలాన ఉద్రేకంతో ఎంతమంది స్త్రీలకు\nవైధవ్యదుఃఖం కలిగించాను ! కాని, నిజం\nఆలోచిస్తే, కంసుడి దుర్మార్గానికి మరొక\nవిరుగుడు లేదు. ఈ దుర్మార్గుడిలాగా\nతన తండ్రిని నిర్బంధంలో ఉంచి తానే\nరాజ్యం ఏలినవా డెక్కడైనా ఉన్నాడా ?\nపాపిని చూసి జాలిపడటం కూడా పాపమే\nనని చెబుతారు. లోకక్షేమం కోరి నేనీ\nదుర్మార్గుణ్ణి చంపాను. ముందు ఏం\nచెయ్యాలో కూడా నేను ఆలోచించే\nపెట్టాను,'' అన్నాడు.\n\nఅత నిలా అంటూండగానే ఉగ్ర\nసేనుడు, శిని మొదలైన యాదవవృద్ధు\nలను వెంటబెట్టుకుని వచ్చి. కృష్ణుడి\nముందు కొద్ది సేపు తల వంచుకుని నిల\nబడి. కన్నీరు కార్చి, తల ఎత్తి, గద్గద\nకంఠంతో, \"నాయనా, అతి భయంకరు\nడైన శత్రువును హతమార్చి గొప్పఖ్యాతి\nసంపాదించుకున్నావు; యాదవ వంశానికి\nమహదానందం చేకూర్చావు. ఇక రాజ్యం\nనీదే. నువే రాజువు. ఏ లోటూ లేకుండా\nమహావైభవంగా రాజరికం అనుభవించు,\nనీ శత్రువు పోయాడు గనక, నీ మనసులో\nపగ పెట్టుకోక, నాబోటివారిపట్ల ఆదరంతో\nప్రవర్తించు. ప్రస్తుతం కంసుడి ప్రేతవిధి\nజరగవలసి ఉన్నది. ఇందుకు నువు\nఅనుమతించే పక్షంలో నేనూ, నా భార్యా,\nనా కోడళ్ళూ ఇన్నినీళ్ళు వదులుతాము.\nతరవాత నేను జటావల్క లాలు\nధరించి అరణ్యవాసం చేసుకుంటాను.\"\nఅన్నాడు.\n\nఆ మాటకు కృష్ణుడు, “దీనికి నా అను\nమతి కావాలా ? కంసుడి ఉత్తరక్రియలకు\nనేను అభ్యంతరం చెబుతానా ? ఒక్క\nమాట చెప్పవలసి ఉన్నది. నాకు రాజ్యంతో\nపని లేదు. నేను రాజధనం మీది ఆశ\nకొద్దీ కంసుణ్ణి చంపలేదు. వంశద్రోహీ,\nలోక కంటకుడూ కనక, లోకహితం కోరి\nఅతన్ని చంపాను. అందువల్ల నాకు వచ్చే\nకీర్తి చాలు. ఇక నేను నా మానాన ఆవుల\nమందల మధ్యకు వెళ్ళి, అడవిజంతువు\nలాగా గోపాలకులతో కలిసి ఆటలూ,\nపాటలూ సాగిస్తాను. నా మనవి ఒకటి\nఉన్నది. నే నీ మాటలు కపటంగా\nఅంటున్నవి కావు. న్యాయంగా నీదైన\nరాజ్యాన్ని నీచుడై నీ కొడుకు హరించాడు.\nఅది చివరకు నీదే అయింది. హాయిగా\nరాజ్యాభిషేకం చేసుకో. ఈ రాజ్యం నేను\nగెలిచి నీ కిస్తున్నాను. నా మీద వాత్సల్య\nప్రేమలున్నపక్షంలో నా కోరిక నిరాకరించ\nవద్దు,'' అన్నాడు.\n\nఅనటంతో పోనివ్వక కృష్ణుడు ఉగ్ర\nసేనుడికి అప్పటికప్పుడే అందరి మధ్యా\nరాజ్యాభి షేకం జరిపించేశాడు. ఉగ్ర\nసేనుడు బలరామకృష్ణులకు చేయించ\nవలసిన సంస్కరణలన్నీ చేయించాడు.\nకృష్ణుడు పూనుకుని మధురానగరాన్ని\nపూర్వంకన్న చాలా వైభవంగా తయారు\nచేశాడు.\n\nఒకనాడు అతను బలరాముడితో,\n\"మనం పుట్టిన నాటినుంచీ చదువూ,\nసంస్కారమూ, ఆచారమూ లేకుండా\nఅడవుల వెంబడి తిరిగాం. ఇప్పటికైనా\nఒక గురువు దగ్గిర చేరి చదువుకోవటం\nమంచిదిగదా !'' ఆన్నాడు.\n\nఈ ఆలోచన రాగానే బలరామకృష్ణులు\nతమ అభిప్రాయాన్ని అయినవాళ్ళకు\nచెప్పి, వారి అనుమతితో అవంతిపురంలో\nఉండే సాందీపనుడ నే బ్రాహ్మణుడి వద్దకు\nవెళ్ళి, తమ గోత్రనామాలు తెలుపుకుని,\nచదువు చెప్పమని ప్రార్థించారు. ఆయన\nవాళ్ళను తన శిష్యులుగా పరిగ్రహించీ,\nఅరవైనాలుగు రోజులలో నాలుగు వేదాలూ,\nషడంగాలూ చెప్పాడు. వాళ్ళు పన్నెండు\nరోజులలో ధర్మశాస్త్రమూ, తర్కమూ,\nన్యాయశాస్త్రమూ, గణితమూ, సంగీతమూ,\nసైనిక విద్యలూ నేర్చుకున్నారు. యాభై\nరోజులలో అస్త్రశాస్త్రం పూర్తిగా అభ్యసిం\nచారు. సాందీపనుడు వారి అధ్యయన శక్తి\nచూసి \"వీళ్ళు మానవ రూపంలో వచ్చిన\nసూర్య చంద్రులా ఏమిటి?\" అనుకుని\nఆశ్చర్యం పొందాడు.\n\nబలరామకృష్ణులు గురువు వద్ద విద్యా\nభ్యాసం పూర్తిచేసి, ఆయనకు భక్తితో\nనమస్కరించి. \"మీ దయవల్ల మేము\nవిద్యావంతులమయాం. మావల్ల మీకు ఏం\nకావాలో కోరండి. ఎంత దుర్ఘటమైనా సరే,\nమీ కోరిక తప్పకుండా నెరవేరుస్తాం.\"\nఅన్నారు.\n\nఆ మాట వీని సాందీపనుడు, చాలా\nసంతోషించి, ''నా కొక కొడుకుండేవాడు.\nవాడు తీర్థయాత్రలు చేస్తూ సముద్రస్నానం\nచేస్తుండగా ఒక తిమివాణ్ణి మింగింది.\nఆ పుత్రశోకం నన్నిప్పటికీ దహించుతూనే\nఉన్నది. నా కొడుకును ఎలాగైనా నాకు\nతిరిగి ఇప్పించండి, అంతేచాలు.\"\nఅన్నాడు.\n\nఆయన కోరిన గురుదక్షిణ చెల్లించ\nటానికి నిశ్చయించి కృష్ణుడు, అన్న\nఅనుమతి పొంది, ధనుర్బాణాలుతీసుకునీ\nసముద్రతీరానికి వెళ్ళి, సముద్రుడితో,\n\"మా గురువుగారు సాందీపనుడు తన\nకొడుకును నీలో పోగొట్టుకున్నాడట. అతన్ని\nమింగిన దుష్టుణ్ణి తక్షణం చూపించు,\"\nఅన్నాడు.\n\nవెంటనే సముద్రుడు ప్రత్యక్షమై\nభయంతో చేతులు జోడించి, ‘పంచజను\nడనే రాక్షసుడు తిమి రూపంలో వచ్చి\nమీ గురువుగారి కొడుకును మింగేశాడు.\nఆ రాక్షసుణ్ణి ఇప్పుడే నీ ముందుంచు\nతాను,'' అన్నాడు.\n\nమరుక్షణమే సముద్రపు కెరటాలు\nతిమి రూపంలో ఉన్న పంచజనుణ్ణి తెచ్చి\nఒడ్డున పారేశాయి. కృష్ణుడు కత్తితో దాని\nపొట్ట చీల్చి చూస్తే దానిలో గురుపుత్రుడు\nలేడు, కాని ఒక గొప్ప శంఖం ఉన్నది.\nదాన్ని చూడగానే కృష్ణుడికి ముచ్చటవేసి,\nతన ఉపయోగంకోసం ఉంచుకున్నాడు.\nపంచజనుడి కడుపులో దొరికింది గనక\nఆ శంఖానికి పాంచజన్య మనే పేరు\nవచ్చింది.\n\nఅయితే గురుపుత్రుడి సమస్య తీర\nలేదు. ఆ కుర్రవాడు ఏమై ఉంటాడు ?\nచచ్చిపోయి యమలో కానికే పోయి\nఉండాలి. ఇలా అనుకుని కృష్ణుడు తిన్నగా\nదక్షిణ. దిక్కుగా బయలుదేరి యమ\nలోకానికి వెళ్ళి, సింహాసనంమీద కూర్చుని\nఉన్న యమధర్మరాజును చూసి, కోపంగా,\n\"మా గురువుగారైన సాందీపనుడి\nకొడుకును నువు తీసుకొచ్చావు. అతన్ని\nనాకు తిరిగి ఇచ్చెయ్యి. ఇవ్వకుండా\nదౌర్జన్యానికి దిగావో, నీప్రాణాలుతీస్తాను.\"\nఅన్నాడు.\n\nయముడు వణికిపోతూ లేచి నిలబడి,\nచేతులు జోడించి, “నేను ప్రాణుల పుణ్య\nపాపాలు నిర్ణయించే వాణ్ణిగాని, ప్రాణాలు\nతెచ్చేవాణ్ణి కాను, అది మృత్యువు పని,\"\nఅని చెప్పాడు.\n\n\"మృత్యువు కింత పొగరా? అన్యా\nయంగా మా గురుపుత్రుణ్ణి తీసుకుపోవ\nటమే గాక, మమ్మల్ని ఇంత దూరం\nతిప్పిస్తాడా? ఈ క్షణంతో వాడి ఆయువు\nమూడింది!'' అంటూ కృష్ణుడు వింటికి\nఒక దివ్యబాణం ఎక్కుపెట్టాడు. అది\nచూసి భయపడి మృత్యువు గురుపుత్రుడి\nప్రాణాలను తిరిగి శరీరంలో ఉంచి తెచ్చి.\nకృష్ణుడి ముందుంచాడు.\n\nఈ విధంగా కృష్ణుడు సముద్రుణ్ణి,\nయముణ్ణి మృత్యువునూ గడగడలాడించి\nపాంచజన్యాన్నీ, ప్రాణాలతో గురుపుత్రుణ్ణి\nసాధించి, తన గురువు దగ్గిరికి తిరిగి\nవచ్చాడు. గురువుగారు ఆశ్చర్యంతోనూ\nఆనందంతోనూ వివశుడై, తన కొడుకుని\nకౌగలించుకుని అపూర్వమైన గురుదక్షిణ\nఇచ్చినందుకు కృష్ణుణ్ణి వెయ్యివిధాల\nఆశీర్వదించాడు.\n\nబలరామకృష్ణులు మరికొన్ని రోజులు\nగురువుగారింట ఉండి, ఆయనవద్ద సెలవు\nపుచ్చుకుని మధురా నగరానికి తిరిగి\nవచ్చారు.\n\nవాళ్ళకు ఉగ్రసేనుడు బ్రహ్మాండమైన\nస్వాగతమూ, ఊరేగింపూ ఏర్పాటుచేసి,\nబంధువులనూ పరివారాన్నీ వెంటబెట్టు\nకుని వాళ్ళకు ఎదురువెళ్ళి, మేళతాళా\nలతో తీసుకొచ్చాడు. బలరామకృష్ణులు\nవసుదేవుడి ఇంటికి చేరుకుని, తమ విద్యా\nభ్యాసం అనుభవాలు అందరికీ వివరంగా\nచెప్పి, అక్కడే సుఖంగా కాలం గడప\nసాగారు.\n\nజరాసంధుడు మగధదేశానికి రాజు.\nఇతని కుమార్తెలు ఆస్తి, ప్రాస్తి అనే\nవాళ్ళు కంసుడి భార్యలు. తన అల్లుణ్ణి\nకృష్ణుడు చంపి, తన కుమార్తెలకు\nవైధవ్యం కలిగించాడన్న వార్త విని ఆ\nకోపంతో, జరాసంధుడు, అనేకమంది\nరాజులను కూడగట్టుకుని, ఇరవైఒక్క\nఅక్షౌహిణీల సేనను వెంటబెట్టుకుని\nమధుర మీదికి యుద్ధానికి బయలుదేరి\nవచ్చి, యమునాతీరాన విడిసి, విందుడూ,\nఅనువిందుడూ అనే రాజకుమారులను\nకృష్ణుడివద్దకు తన దూతలుగా పంపాడు.\nవారు ఉగ్రసేనుడి సభకు వచ్చి ఆ సభ\nలోనే బలరాముడితో సహా కూర్చుని ఉన్న\nకృష్ణుడితో, జరాసంధుడి మాటలుగా ఇలా\nచెప్పారు :\n\n\"నువూ, నీ అన్నా పెద్ద మొనగాళ్ళ\nలాగా వచ్చి కంసుణ్ణి, అతని తమ్ముణ్ణి\nచంపారు. కంసుడు నా అల్లుడు. నా\nకుమార్తెల వైధవ్యదుఃఖం చూడలేక,\nనీతో యుద్ధం చెయ్యటానికి వచ్చాను.\nనువు త్వరగా యుద్ధానికి రా. ఈ భూలో\nకంలో నువ్వయినా బతికి ఉండాలి,\nనేనైనా బతికి ఉండాలి; మన ఇద్దరికీ\nభూమి మీద చోటు లేదు. ఎదట నిలబడి\nనాతో యుద్ధం చేశావా నిన్ను చంపేస్తాను;\nయుద్ధం చెయ్యలేక భయపడి పారి\nపోయావా, పాతాళంలో దూరినా వెంట\nతరిమి హ త మార్చుతాను. నే నెలాటి\nవాణ్ణి అక్రూరుణ్ణి అడిగినా, నీ తమ్ముడు\nసాత్యకిని అడిగినా చెబుతారు. రేపే\nమధురానగరానికి ముట్టడి వేస్తున్నాను.\nకనక నువు సిద్ధంగా ఉండు.”\n\nజరాసంధుడి మాటలుగా దూతలు\nచెప్పిన ఈ మాటలు విని కృష్ణుడు\nనవ్వుతూ, “చాలా సంతోషం. నేను ఇన్ని\nమాటలవాణ్ణి కాను. జరాసంధుడి కొవ్వు\nఅణచటానికి నేనే వద్దామనుకుంటుండగా\nతానే వచ్చాడు. రానీ, పూర్వం రాక్షసి\nఅతికించిన అతని శరీరాన్ని మళ్ళీ\nరెండుగా చీలుస్తాను. లోకకంటకుడయిన\nకంసుణ్ణి చంపి ఈ రాజ్యాన్ని ఉగ్రసేనుడి\nకిచ్చినట్టే, జరాసంధుణ్ణి చంపి అతని\nకొడుక్కు మగధరాజ్యాభిషేకం చేస్తాను.\"\nఅన్నాడు.\n\nజరాసంధుడి దూతలుగా వచ్చిన రాజ\nకుమారులు కృష్ణుడి చేత సత్కారాలు\nపొంది వెళ్ళి, అతను చెప్పిన జవాబు\nజరాసంధుడికి అందించారు.\n\nజరాసంధుడి పేరు వినగానే ఉగ్ర\nసేనుడు మొదలుగా గల యాదవు\nలందరికీ కాళ్ళు చల్లబడ్డాయి. వారిలో\nవికద్రుడనే యదు వృద్ధుడు కృష్ణుడితో\nఇలా అన్నాడు:\n\n“నాయనా, కమలంలో బ్రహ్మ పుట్టి\nనట్టుగా ఈ యదువంశంలో నువు పుట్టావు.\nనువ్వుండగా యాదవులకే భయమూ\nఉండదు. జరాసంధుడికి అంతులేని\nరాజుల అండ ఉన్నది. అతను యుక్తి\nపరుడు, దారుణ స్వభావుడు. అతన్ని\nయుద్ధంలో ఓడించే శక్తి నీ కొక్కడికే\nఉన్నది. కంసుడు బలగర్వితుడై కోటకు\nఎలాటి రక్షణలూ లేకుండా ఉంచాడు.\nఆయుధాలు సిద్ధంగా లేవు, ఆహార\nపదార్థాలు అంతకన్నా లేవు. నిజానికిది\nఇవాళ దుర్గమే కాదు. అకస్మాత్తుగా\nశత్రువు వచ్చిపడ్డాడు. అతన్ని ఎదిరించక\nఎవరి మానాన వారు చేతులు కట్టుకు\nకూర్చుంటే ఈ రాష్ట్రం దక్కదు. పూర్వం\nముచికుందుడూ, పద్మవంతుడూ,\nసారసుడూ, హరితుడూ అనే యాదవ\nరాజులు ఋక్షవంతమూ, వింధ్యమూ,\nసహ్యమూ అనే పర్వతాలలోనూ, పడమటి\nసముద్రంలోని దీవులలోనూ శత్రువులకు\nలొంగని దుర్గా లెన్నో నిర్మించారు. వీరు\nనలుగురికి పూర్వమే మాధవుడు ఈ\nమధురను పాలించాడు. ఈనాడు దీనిని\nబలపరచటం సాధ్యంకాదు. వేరే మరొక\nదుర్గం ఏర్పాటు చేసుకోవలిసిందే. సూచన\nప్రాయంగా చెప్పాను. కర్తవ్యం నువే\nఆలోచించు.”",
            "book_page_end": 50
        },
        {
            "title": "పిశాచాలజేగంట",
            "book_page_start": 58,
            "pdf_page_start": 58,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "సోమరితనం, అసూయ, అత్యాశ పనికిరావు. తొందరపాటు కారణంగా మంచి అవకాశం కూడా పోతుంది.",
            "keywords": [
                "పిశాచాలు",
                "జేగంట",
                "అసూయ",
                "తొందరపాటు",
                "చైనా జానపదం"
            ],
            "characters": [
                "అన్న",
                "తమ్ముడు",
                "అన్న భార్య",
                "కొమ్ముల పిశాచం"
            ],
            "locations": [
                "చీనా",
                "కొండదారి",
                "పిశాచాల గుహ"
            ],
            "content": "పూర్వం చీనాలో ఒక అన్నా, ఒక\nతమ్ముడూ ఉండేవారు. కావటానికి వాళ్ళు\nఒకతల్లి పిల్లలే అయినా వాళ్ళ బుద్ధులలో\nఎంతో వ్యత్యాసం ఉండేది.\n\nఅన్న చాలా చెడ్డవాడయితే, తమ్ముడు\nఎంతో బుద్ధిమంతుడు.\n\nతండ్రి పోగానే అన్న డబ్బంతా, తన\nసొంతం చేసుకుని, దాన్ని హెచ్చు వడ్డీ\nలకు అప్పులిచ్చి ధనవంతుడయాడు.\nతమ్ముడు అన్నకు ఎదురుచెప్పక,\nగ్రామంలోవాళ్ళకు రకరకాలుగా సహాయ\nపడుతూ, అస్తమానం శ్రమచేస్తూనో,\nఇతరుల సహాయంతోనో పొట్ట గడుపు\nకుంటున్నాడు.\n\nఒకనాడు తమ్ముడు చక్కెరపాకం\nకావడి వేసుకుని పొరుగూరిలో ఇచ్చి\nరావలిసివచ్చింది. దారి కొండదారి.\nఅంతకుముందే వాన కురియటంచేత\nకొండచెరియ జారుడుగా ఉన్నది.\nతమ్ముడు కావడి వేసుకుని కొండదారి\nవెంట ఎక్కుతూండగా కాలు జారింది.\nవాడు పాకం కడవలతోసహా పల్లానికి\nదొర్లాడు. కడవలలో ఉన్న పాకమంతా\nవాడి ఒంటినిండా పట్టి గట్టిగా బిగుసు\nకున్నది.\n\nవాడు పడిన చోటునుంచి లేచేలోపుగా\nకొన్ని పిశాచాలు అ టు గా వచ్చి,\n''అమ్మయ్యో! ఎంత పెద్ద చక్కెర\nబొమ్మో!\" అని కేకలు పెట్టాయి. కొన్ని\nపిశాచాలు అప్పటికప్పుడే ఉ చక్కెర\nబొమ్మను తనెయ్యాలనుకున్నాయి. కాని\nఅంత పెద్ద చక్కెరబొమ్మను ఒక్క\nపాళంగా తినటం సాధ్యం కాదు. అందు\nచేత పిశాచాలన్నీ సాయంపట్టి తమ్ముణ్ణి\nతమ గుహకు తీసుకుపోయి, ఒక రాతి\nమీద పడుకోబెట్టాయి.\n\nతరవాత పిశాచాలు ఆ చక్కెరబొమ్మ\nచుట్టూ గుంపుగా చేరి, కొన్ని చక్కెర\nపెళ్ళలు గిల్లుకు తిన్నాయి.\n\nఇంతలో ఒక కొమ్ములు గల పిశాచం,\n\"ఇక చాలు. చక్కెర జాస్తిగా తింటే\nఅన్నం సయించదు. తిండి తిని మనం\nఆడుకోవటానికి పోవాలి. మన జేగంట\nపట్టుకురండి!\" అన్నది.\n\nతమ్ముడు అంతసేపూ కదలక మెదలక\nచక్కెర బొమ్మలాగే ఉండిపోయాడు.\nతాను మనిషి అని తెలిస్తే ఆ పిశాచాలు\nతనను బతకనివ్వక నానా హింసా పెడతా\nయని వాడికి తెలుసు.\n\nనెత్తిన కొమ్ములు గల పిశాచం జేగంట\nవాయించేసరికల్లా, గారడీలాగా రకరకాల\nఆహారపదార్థాలు వచ్చేశాయి.\n\nఆ పదార్థాల ఘుమాయింపు ముక్కుకు\nతగిలేసరికి తమ్ముడికి నోరూరి, చెడ్డ ఆకలి\nఅయింది. పిశాచాలు ఆ పదార్థాలన్నిటినీ\nసంతోషంతో తిని, జేగంట ఒకచోట\nభద్రంగా దాచి, గంతులేసుకుంటూ ఆడు\nకోవటానికి వెళ్ళిపోయాయి.\n\nగుహలో ఇంకెవరూ లేకుండా పోయాక,\nతమ్ముడు రాతిపైనుంచి చెంగున లేచి,\nదాచి ఉన్న చోటినుంచి జేగంట సంగ్ర\nహించి, దాన్ని తన చొక్కాలో దాచుకుని,\nకాలి నత్తువకొద్దీ ఇంటికి పరిగెత్తాడు.\n\nఆ తరవాత తమ్ముడికి భోజనం\nసమస్య తీరిపోయింది. వాడు కావాలన్నప్పు\nడల్లా జేగంట తీసుకుని వాయిస్తేచాలు\nక్షణాలలో వాడి ముందు మృష్టాన్నం\nసిద్ధంగా ఉండేది.\n\nతమ్ముడికి పట్టిన ఈ అదృష్టం గురించి\nవివరాలు తెలియగానే. అన్నకు పట్టరాని\nఅసూయ పుట్టుకొచ్చింది. తమ్ముడి లాగా\nచేస్తే తనకూ అలాటి అదృష్టం పడుతుం\nదని వాడు కూడా ఒక చక్కెరపాకం\nకావడి భుజాన వేసుకుని అదే కొండ\nదారిన బయలుదేరాడు. ఈసారి బురదా,\nజారుడూ లేవు. అందుచేత అన్న కావాలని\nపడి పల్లానికి దొర్లి పాకం ఒళ్ళంతా\nపూనుకుని పడుకున్నాడు. కొంతసేపటికి\nపిశాచాలు అటుగా వచ్చాయి. అవి అన్నను\nచూసి, \" పారిపోయిన చక్కెరమనిషి\nఇడుగో ! వీణ్ణి మన గుహకు తీసుకుపోయి\nఏం చెయ్యాలో అది చేద్దాం,\" అని\nఅరిచాయి.\n\nఈ మాటలు విని అన్న, తన పంట\nపండిందిగదా అనుకుని సంతోషించాడు.\n\nపిశాచాలు అన్నను భుజంమీద వేసు\nకుని, ఎత్తుకుపోయి తమ గుహలోని రాతి\nమీదికి చేర్చాయి.\n\nకొమ్ముల పిశాచం, కిందటిసారి ఈ\nచక్కెరమనిషి మన జేగంట దొంగి\nలించుకుపోయాడు. అందుచేత ఈసారి\nమనం వీణ్ణి భాండంలో కొంచెం ఉడక\nబెట్టి ఉంచుదాం!'' అన్నది.\n\nపిశాచాలు అన్నను ఒక ఖాళీ భాండంలో\nపెట్టి, నీళ్ళుపోసి, భాండంకింద మంట\nచేశాయి. భాండంలో నీరు కాగి వేడి\nఎక్కుతున్న కొద్ది అన్నకు బాధ హెచ్చింది.\nచివరకువాడు వేడిభరించలేక, భాండంలో\nనుంచి బయటికి దూకి గుహ బయటికి\nపరిగెత్తాడు. కాని వాడు ఎంతో దూరం\nపోక మునుపే పిశాచాలు వెంటపడి వాణ్ణి\nపట్టుకున్నాయి.\n\nకొమ్ముల పిశాచం మిగిలిన పిశాచా\nలతో, \"వీడు మళ్ళీ మనకు చిక్కుతాడో\nలేదో, ఎప్పటికీ జ్ఞాపకం ఉండేటట్టుగా\nవీడికి తగిన శిక్షచేసి పంపుదాం!\" అన్నది.\n\nతరవాత ఒక్కొక్క పిశాచమే వచ్చి\nఅన్న ముక్కు పట్టుకుని ఒక అడుగు\nపొడుగు సాగదీసింది. అన్న ముక్కు\nఏడు అడుగుల పొడుగు సాగింది. \nతరవాత పిశాచాలు వాణ్ణి గుహలో నుంచి\nవిసిరి బయటపారేశాయి.\n\nచావు తప్పి కన్ను లొట్టపోయినట్టుగా\nఅన్న తన ముక్కును చుట్టచుట్టి చేతిలో\nపట్టుకుని, బతుకు జీవుడా అంటూ తన\nకొంపకు చేరాడు.\n\nతన మొగుడు పిశాచాల దగ్గిర దొంగి\nలించి ఏదో మహత్తు గల వస్తువు తెస్తాడని\nఆశతో ఎదురుచూస్తున్న అన్న భార్య, తన\nభర్త పిలుపు వినగానే తలుపు తెరిచి\nబయటికి వచ్చింది.\n\nఅన్న బాధతో, ‘“నా ముక్కుమీద నిల\nబడ్డావు, తొలగవే!\" అని ఇల్లు అదిరేలా\nకేక పెట్టాడు.\n\n'\"అంతా చోద్యం! మీ ముక్కుమీద\nనేనెలా నిలబడతానూ !'' అంటూ ఆవిడ\nభర్తకేసి పరీక్షగా చూసి నిర్ఘాంతపోయింది.\n\nఅన్న తన భార్యకు జరిగినదంతా\nచెప్పాడు. ఆవిడ అంతా విని నిట్టూర్చి,\n“పిశాచాలు చేసినదానికి పిశాచాల దగ్గిరే\nవిరుగుడు ఉంటుంది. అయినా నేను\nవెళ్ళి మీ తమ్ముణ్ణి సలహా అడిగి వస్తాను!'”\nఅంటూ బయలుదేరింది.\n\nవదినెగారు తనకోసం వచ్చేసరికి\nతమ్ముడు నాగలి కట్టుకుని పొలానికి\nపోబోతున్నాడు. వాడు చిత్రమైన మనిషి.\nతనవద్ద ఉన్న జేగంట ఒక్క తిండేగాక\nఇంకా ఏది కావలిసినా ఇస్తుందని వాడు\nఅదివరకే తెలుసుకున్నాడు. అయినప్పటికీ\nవాడు పని లేకుండా సోమరి బతుకు\nబతకటం ఇష్టంలేక, ఆ గంట సహాయంతో\nతనకు కావలిసిన వ్యవసాయ పరికరాలు\nమాత్రం సంపాదించుకుని తరవాత\nగంటను పెట్టెలో దాచిపెట్టేసి, కష్టించి\nజీవిస్తున్నాడు.\n\n\"ఏం, వదినా, ఇలా వచ్చావు?\" అని\nవాడు అన్న భార్యను అడిగాడు.\n\nఆవిడకంటతడి పెట్టుకుంటూ, అన్నకు\nపిశాచాలు చేసిన శిక్ష గురించి వివరంగా\nచెప్పింది.\n\nతమ్ముడు అంతా విని, “నేను పిశాచా\nలుండే కొండప్రాంతానికి మరొక సారి\nవెళ్ళి అన్న ముక్కు సరిచేసే మార్గం\nఏమైనా ఉందేమో తెలుసుకు వస్తాను,\"\nఅన్నాడు.\n\nఆ రోజు పిశాచాలు తిండి తినే వేళకు\nతమ్ముడు అవి ఉండే గుహను చేరుకుని,\nలోపల పిశాచాలు ఆడుకునే మాటలను\nశ్రద్ధగా ఆలకించాడు.\n\nమాటల మధ్యను ఒక పిల్ల పిశాచం,\n“పాపం, ఆ చక్కెరమనిషి ముక్కు\nఏమయిందో!'' అన్నది.\n\n\"వాడికి బుద్ధి ఉంటే దాన్ని సరిచేసు\nకునే సాధనం వాడిదగ్గిరే ఉన్నది. జేగంట\nమీద ఒక్కొక్క దెబ్బ కొట్టి, 'తగ్గు !\nతగ్గు!' అంటుంటే కొంతసేపటికల్లా వాడి\nఏడు అడుగుల పొడుగు ముక్కు కొంచెం\nకొంచెమే తగ్గిపోతుంది,\" అన్నదికొమ్ముల\nపిశాచం.\n\nఈ మాట విన్నాక తమ్ముడు అక్కడ\nమరి నిలవక సరాసరి ఇంటికి పరిగెత్తు\nకొచ్చాడు; తన పెట్టెలోనుంచి పిశాచాల\nజేగంట తీసుకుని తన అన్న ఇంటికి\nవెళ్ళాడు.\n\n\"ఊఁ ఊఁ! మీ అన్న ముక్కు\nచప్పున మామూలుగా చేసెయ్యి!\" అని\nవదినే అతన్ని తొందర పెట్టింది.\n\nతమ్ముడు గంట మీద ఒక దెబ్బకొట్టి,\nఅన్న ముక్కుకేసి చూస్తూ \"తగ్గు!\"\nఅన్నాడు.\nఅన్న ముక్కు మూడంగుళాలు\nతగ్గింది.\n\nవాడు మరొక దెబ్బ కొట్టి మళ్ళీ\n\"తగ్గు!'' అన్నాడు. అది మళ్ళీ మూడంగు\nళాలు తగ్గింది.\n\nఒక పావుగంట గడిచేసరికి అన్న\nముక్కు నాలుగడుగుల పొడుగుమాత్రమే\nఉన్నది. కాని అన్న భార్యకు ఆ పావు\nగంటా ఒక యుగం లాగా తోచింది.\nతమ్ముడు తెలివితక్కువవాడై తాత్సారం\nచేస్తున్నాడని ఆమెకు తోచింది.\n\nఆవిడ ఇక భరించలేక తమ్ముడి\nచేతిలోనుంచి జేగంటా శీలా లాగేసుకుని,\n\"తగ్గు, తగ్గు, తగ్గు....!'' అంటూ గంటను\nగబగబా బాదసాగింది.\n\nఈ బాదుడు ఫలితంగా గంట కాస్తా\nపగిలి ముక్కలైపోయింది. ఆసరికే అన్న\nముక్కు తగ్గిపోవటమే గాక అసలు\nముక్కే లేకుండాపోయింది. భార్య బుద్ధి\nతక్కువవల్లా, తొందరపాటువల్లా వాడు\nశాశ్వతంగా ముక్కిడి అయిపోయాడు !",
            "book_page_end": 62
        },
        {
            "title": "ప్రకృతి వింతలు",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "ఉడత",
                "ఆల్బట్రాస్ పక్షి",
                "అమెజాన్ నది",
                "క్రిములు",
                "నదీజలం"
            ],
            "characters": [],
            "locations": [
                "అమెజాన్ నది"
            ],
            "content": "పురుగులు, పురుగులు, పురుగులు\nఇతర జంతువులకన్నా, ఎర్ర ఉడత ఒంటి\nమీద ఎక్కువ పురుగులు వుంటాయని చెబు\nతారు. ఒక్క ఉడత మీదే 13,000 క్రిములు\nఉన్నట్టు తెలియవచ్చింది :\nఎగరడంలో నేర్పరి!\nఆల్బట్రాస్ పక్షి, ఆరు రోజులవరకు రెక్కలు ఆడించ\nకుండా గాలిలో ప్రయాణం చేయగలదు |\nఅమెజాన్ నదీజలం !\nప్రపంచంలో అమెజాన్ నదికి తరవాతి పెద్ద నదులుగా\nచెప్పబడే ఎనిమిది నదులలో వున్న మొత్తం నీళ్ళకన్నా,\nఅమెజాన్ నదిలో వున్న నీళ్ళ పరిమాణం ఎక్కువ",
            "book_page_end": 63
        }
    ],
    "statistics": {
        "total_stories": 11,
        "author_counts": {
            "రావులపాటి ప్రసాద్.": 1,
            "మాచిరాజు కామేశ్వరరావు": 1,
            "మల్లవరపు మనోహరరెడ్డి": 1,
            "మనోజ్ దాస్": 1,
            "జొన్నలగడ్డ రత్న": 1,
            "పెంటకోట సోమినాయుడు": 1,
            "చందమామ బృందం": 5
        },
        "genre_counts": {
            "నీతి కథ": 3,
            "పౌరాణిక నీతి కథ": 1,
            "ఫాంటసీ": 1,
            "బేతాళ కథ": 1,
            "చారిత్రక కథ": 1,
            "సాహస కథ": 1,
            "పౌరాణికం": 1,
            "జానపద కథ": 1,
            "విజ్ఞానం": 1
        }
    }
}