{
    "book_id": "చందమామ_1988_06",
    "stories": [
        {
            "title": "పనిసులువు",
            "book_page_start": 10,
            "pdf_page_start": 10,
            "pdf_page_end": 10,
            "author": "జొన్నలగడ్డ రత్న",
            "genre": "నీతి కథ",
            "moral": "పనిలో చేసే గొప్పదనం లేదా పనితనం ముఖ్యం, సులువులు/సమయం కాదు.",
            "keywords": [
                "శిల్పి",
                "జమీందారు",
                "పనితనం",
                "వేగం",
                "సులువు"
            ],
            "characters": [
                "జమీందారు",
                "దివాను",
                "నాగప్ప",
                "జోగప్ప"
            ],
            "locations": [
                "జమీందారు దివాణం"
            ],
            "content": "ఒక జమీందారు, తన దివాణం సింహద్వారానికి ముందు అటూ, యిటూ రెండు ఏనుగు\nశిల్పాలు చెక్కించి పెట్టాలనుకుని, నాగప్ప అనే శిల్పిని పిలిపించాడు.\nనాగప్ప, తన శిష్యుడైన జోగప్పను వెంటబెట్టుకుని వచ్చాడు. అతను జమీందారు\nచెప్పింది విని, శిల్పాలు పూర్తవడానికి కనీసం నెల రోజులు పడుతుందన్నాడు.\nఅది విని జమీందారు పక్కన వున్న దివాను, “ఈ పనివాళ్ళున్నారే, వీళ్ళు పని దొరికితే\nచాలు, దాన్ని అలా సాగదీస్తూ కాలం గడిపేస్తారు,” అన్నాడు.\nనాగప్ప ఏమీ అనలేక తల వంచుకున్నాడు. అప్పుడు శిష్యుడు జోగప్ప కల్పించుకుని,\n\"అయ్యా, మా గురువుగారికి పనిసులువు గురించి అంతగా తెలియదు. ఏనుగు శిల్పాలు\nచెక్కడం ఎంతసేపు! ముందుగా ఏనుగంత ఎత్తున్న రెండు బండరాళ్ళను తెప్పించండి,”\nఅన్నాడు.\nదివాను.\n\"అలాగే తెప్పిస్తాం. ఎంత తొందరలో పని పూర్తి చెయ్యగలరేమిటి?” అని అడిగాడు\n\"పని పూర్తి చెయ్యడం ఎంతోసేపా! ఆ బండరాళ్ళల్లో, ఏనుగులా కనిపించనిదంతా\nచెక్కి పారేస్తే పని పూర్తియినట్టేగదా,\" అన్నాడు జోగప్ప.\nజోగప్ప మాటల్లోని వ్యంగ్యం అర్థం చేసుకున్న జమీందారు చిరునవ్వునవ్వి, “మీరు\nనాకు చూపవలసింది, మీ పనితనం గాని, పనిలో మీకు తెలిసిన సులువుబలువులు కాదు. ఎంత\nకాలం పట్టినా, ఖర్చు ఎంత అయినా ఫర్వాలేదు. శిల్పాలు మాత్రం అందంగా వుండేలా\nచూడండి,” అన్నాడు.\nదివాను తన అనవసర జోక్యానికి సిగ్గుపడి తల వంచుకున్నాడు.\n— జొన్నలగడ్డ రత్న",
            "book_page_end": 10
        },
        {
            "title": "అమాయకుడి ద్వేషం",
            "book_page_start": 11,
            "pdf_page_start": 11,
            "pdf_page_end": 17,
            "author": "వసుంధర",
            "genre": "సాంఘిక కథ",
            "moral": "అమాయకుడి ద్వేషం కూడా తీవ్రమైన శాపాన్ని కలిగిస్తుంది. అన్యాయం చేస్తే దానికి తగ్గ ఫలితాన్ని అనుభవించక తప్పదు.",
            "keywords": [
                "అమాయకత్వం",
                "వైద్యం",
                "శాపం",
                "ప్రతిఫలం",
                "బందిపోట్లు",
                "పశ్చాత్తాపం"
            ],
            "characters": [
                "సూరన్న",
                "సూరన్న తండ్రి",
                "వైద్యుడు",
                "పద్మిని",
                "బందిపోట్లు"
            ],
            "locations": [
                "గ్రామం",
                "వైద్యుడి ఇల్లు",
                "అరణ్యం"
            ],
            "content": "సూరన్న అనే యువకుడు చాలా అమా\nయకుడు. తండ్రి చనిపోయేటప్పుడు\nవాడితో, “ఒరే, అబ్బాయీ! కష్టపడి పని\nచేసి డబ్బు సంపాదించు. ఎవరినీ యాచిం\nచకు. అన్నింటికీ ఆ భగవంతుణ్ణి నమ్ము.\nఆయన దయవల్ల, నీ శ్రమకు తగ్గ ప్రతి\nఫలం లభిస్తుంది. నీ కన్యాయం చేసిన\nవారికి, నీ శాపం తగుల్తుంది.\" అని\nచెప్పాడు.\nసూరన్న అంతా బుద్ధిగా విన్నాడు.\nతండ్రి చనిపోయాక సూరన్న ఆయన\nచెప్పినట్లే చేయసాగాడు. ఎవర్నీ దేనికీ\nనొప్పించకుండా అందరికీ పనిచేసి\nపెట్టడంవల్ల, వాడికి చాలా మంచివాడన్న\nపేరొచ్చింది. కానీ ఒక్కరు కూడా వాడికి\nశ్రమకు తగ్గ ప్రతిఫలం యిచ్చేవారుకాదు.\nఏదోతిండికిలోటులేకుండాజరిగిపోతున్నది\nతప్ప, వాడిదగ్గిర డబ్బు చేరడం లేదు.\nఇలా వుండగా ఒకరోజున వాడికి జబ్బు\nచేసింది. వైద్యుడి దగ్గిరకు వెళితే, ఆయన\nముందుగా డబ్బు తీసుకురమ్మన్నాడు.\nసూరన్న దీనంగా, ‘“అయ్యా, నా దగ్గిర\nడబ్బులేదు. మీ దగ్గిర పనిచేసి బాకీ తీర్చు\nకుంటాను\" అని చెప్పాడు.\nవైద్యుడు డబ్బుతెస్తేగాని మందివ్వ\nనన్నాడు. సూరన్న దిగులుగా ఇంటికి\nవెళ్ళిపోయాడు.\nజరిగినదంతా వైద్యుడి కూతురు పద్మిని\nచూసింది. ఆమె సూరన్న వెనకనేవెళ్ళి,\n\"మా నాన్న గతంలో ఎన్నోసార్లు నీ చేత\nపని చేయించుకుని సరిగ్గా డబ్వివ్వలేదు.\nఆ విషయం, ఆయన ముందే అనవల\nసింది.\" అని చెప్పింది.\nసూరన్న ఆమెకు, తన తండ్రి చేసిన\nహితబోధ చెప్పాడు. అంతా విని పద్మిని,\n\"నువ్వు చాలా అమాయకుడివి. ఇలా\nవుంటే నీకు రోజులు గడవవు. అందర్నీ\nఎదిరించి బతకడం నేర్చుకో.\" అని\nసలహా యిచ్చింది.\nసూరన్న ఆమె మాటలు లక్ష్యపెట్ట\nకుండా, ''ఈ రోజు నువ్వు చెప్పావని మీ\nనాన్న నెదిరిస్తాను. కానీ రోజూ నాకెవరు\nచెబుతారు? ఎవరో చెబితే తప్ప ఎదిరిం\nచడం గురించి నాకు తెలియదు. తెలియని\nపని చేయడం ప్రమాదం.'' అన్నాడు.\n\"నువ్వు నాకు నచ్చావు. నన్ను పెళ్ళి\nచేసుకో. నేను నీకు మంచి సలహా\nలిస్తాను,\" అన్నది పద్మిని.\n\"పెళ్ళికి మీ నాన్న ఒప్పుకుంటాడా?''\nఅని అడిగాడు సూరన్న.\n\"ఎందు కొప్పుకోడు ? ముందు నీ\nఆరోగ్యం బాగుపడాలి. నేనిచ్చే యీ రెండు\nగాజులూ తీసుకో. వీటిని మా నాన్నకిచ్చి,\nనీ తల్లివని అబద్ధం చెప్పు. ఆయన నీకు\nవైద్యం చేస్తాడు. ఆరోగ్యం బాగుపడ్డాక\nపెళ్ళి గురించి అడుగు. తప్పక ఒప్పు\nకుంటాడు,\" అంటూ పద్మిని వాడికి తన\nచేతికున్న రెండు బంగారు గాజులూ తీసి\nయిచ్చేసింది.\n“మరి నీకు నేనంటే నిజంగా యిష్ట\nమేనా?!'' అని అడిగాడు సూరన్న అను\nమానంగా.\n“ఇష్టంలేకపోతే నా బంగారు గాజులు\nనీకెందుకిస్తాను?\" అన్నది పద్మిని.\nసూరన్న ఆ గాజులు తీసుకుని వైద్యు\nడింటికి వెళ్ళి, పద్మిని చెప్పినట్లే చేశాడు.\nగాజులు చూడగానే వైద్యుడి ముఖం\nమెరిసిపోయింది. ఆయన గాజుల్ని దాచ\nమని కూతురికే యిచ్చాడు. పద్మిని వాటిని\nదాచానని చెప్పి తండ్రి చూడకుండా\nచేతులకు వేసుకున్నది. వైద్యు డు\nసూరన్నను జబ్బు తగ్గేదాకా, తనింట్లోనే\nవుంచుకున్నాడు. పద్మిని వాడికి వేళకు\nమందు, ఆహారం పెట్టింది. వారంరోజుల్లోనే\nసూరన్న మామూలు మనిషయ్యాడు.\n\"నీవిక ఇంటికి వెళ్ళిపోవచ్చు.\"\nఅన్నాడు వైద్యుడు సూరన్నతో.\nసూరన్న వెంటనే తను వైద్యుడి\nకూతుర్ని పెళ్ళిచేసుకుంటానన్నాడు.\nవైద్యుడు తెల్లబోయి, \"అసలు పెళ్ళి\nచేసుకుంటే, పెళ్ళాన్ని పోషించడం చేత\nనౌనా నీకు ?'' అని అడిగాడు.\n\"పద్మిని తెలివైనది. ఆ తెలివి నాకు\nతోడైతే, ఏమైనా సాధించగలను,\" \nఅన్నాడు సూరన్న.\n\"నా కూతురు తెలివైనదని, నాకూ\nతెలుసు. అంత తెలివైనపిల్ల నువ్వంటే\nయిష్టపడదని, నీకూ తెలియాలి,” అన్నాడు\nవైద్యుడు.\n\"పద్మినికి నేనంటే యిష్టం. లేకపోతే\nనా వైద్యానికి తన చేతిగాజులు తీసి ఎందు\nకిస్తుంది?” అన్నాడు సూరన్న ఆమాయ\nకంగా.\nసూరన్న యిచ్చిన గాజులు తన\nకూతురివే అని తెలియగానే వైద్యుడు\nఉలిక్కిపడి గుండెలు బాదుకుని లబో\nదిబో మన్నాడు.\nఆయన కూతుర్ని పిలిచి సంజాయిషీ\nఅడిగితే, ‘“ సూరన్న మనింట్లో బోలెడు పని\nచేశాడు. నువ్వాపనికి తగ్గ ప్రతిఫలమివ్వ\nలేదు. అందుకని నేనిచ్చాను.\" అని\nచెప్పింది పద్మిని.\nవైద్యుడు కూతు ర్నేమీ అనలేక,\nసూరన్నతో, “ఒరేయ్, నువ్వు నన్ను\nమోసం చేశావు ముందన్న ప్రకారం నాకు\nపనిచేసి బాకీ తీర్చుకో.” అన్నాడు.\nసూరన్న వైద్యుడు చెప్పిన పని చేయ\nడానికి అంగీకరించాడు. అప్పుడాయన\nవాడితో, \"మా దొడ్లో పెద్ద గొయ్యి వున్నది.\nనువ్వు నీ ఇంటి పెరట్లో గొయ్యి తవ్వి మట్టి\nతీసి, నా దొడ్లో గోతిని పూడ్చాలి. ఇందుకు\nనువ్వింకెవరి సాయమూ తీసుకోకుండా,\nఒక్కడివే పనిచేయాలి. తెలిసిందా?\"\nఅన్నాడు.\nసూరన్న వైద్యుడి దొడ్లోని గోతిని\nచూశాడు. అదిచాలా పెద్దగొయ్యి. వైద్యుడు\nచెప్పినట్టు చేయాలంటే, పని పూర్తికావ\nడానికి సంవత్సరమైనా చాలకపోవచ్చు\nఈ సంవత్సరకాలమూ మరొకపని చేయక\nపోతే, తనకు తిండెలా గడుస్తుంది?\n''అయ్యా, యిది చాలా కష్టమైన పని.\nమరోపనేదైనా చెప్పండి.\" అని సూరన్న\nవైద్యుణ్ణి వేడుకున్నాడు.\n\"నన్ను మోసంచేసి, ఊరికే నా చేత\nవైద్యం చేయించుకున్నావు. అందుకు నీకీ\nశిక్ష తప్పదు. లేదంటావూ — నాకు నాలుగు\nబంగారు కాసులిచ్చుకో.\" అన్నాడు\nవైద్యుడు.\nసూరన్న వైద్యుడు చెప్పినట్లే చేయ\nసాగాడు. వాడల్లు వైద్యుడింటికి చాలా\nదూరం. రోజూ తన యింటి పెరట్లో గొయ్యి\nతవ్వి మట్టి తీసి గంపలో ఎత్తి మోసుకు\nవెళ్ళి, వైద్యుడింటి దొడ్లోని గోతి లో\nవేసేవాడు.\nరోజులు గడుస్తున్న కొద్దీ, సూరన్న\nదొడ్లోని గొయ్యి పెద్దదవుతున్నది తప్ప,\nవైద్యుడింట్లోని గొయ్యి మాత్రం నిండడం\nలేదు. అందరూ సూరన్న అవస్థ చూసి జాలి\nపడేవారు. కొందరైతే వైద్యుడికిది తగదని.\nమందలించారు కూడా. కానీ వైద్యుడు\nచలించలేదు.\nకొందరు గ్రామస్థులు సూరన్నతో\n\"వెర్రివాడా, యిది నీకు తగనిపని. ఆ\nవైద్యుడు నిన్నేమీ చేయలేడు. అర్థం లేని\nయీ పని కట్టిపెట్టు,\" అని సలహా\nయిచ్చారు.\nఅందుకు సూరన్న, \"వైద్యుడు నాకే\nమైనా అన్యాయం తలపెడితే, ఆయనే\nఅనుభవిస్తాడు. నా శాపం ఆయ న కు\nతగుల్తుంది. నేను మాత్రం ఆయన చెప్పి\nనట్లే చేస్తాను. మోసం చేశాననిపించు\nకుంటే, నాకు తృప్తిగా వుండదు.”\nఅన్నాడు.\nఇలా రోజులు గడుస్తున్నాయి. సూరన్న\nపరిస్థితికి జాలిపడినవారు. వాడికి పిలిచి\nభోజనం పెడుతూండేవారు. సూరన్న\nమాత్రం వైద్యుడింటి దొడ్లో గోతిని పూడ్చే\nప్రయత్నం రోజు తప్పకుండా కొన\nసాగిస్తూనే వున్నాడు.\nఒక రోజున వాడికి దొడ్లో తవ్వుతూం\nడగా, ఖణేళ్ అన్న శబ్దం వినిపించింది.\nతడిమిచూడగా రెండు రాగి బిందెలు\nఅక్కడున్నవి. రెండింటి నిండా బంగారు\nకాసులున్న వి. అప్పడు సూరన్నకు\nకలిగిన ఆనందం అంతాయింతా కాదు.\nవాడొక గుప్పెడు బంగారు కాసులు తీసు\nకుని, వైద్యుడింటికి వెళ్ళాడు. ఇంట్లో\nవైద్యుడు లేదు; పద్మిని మాత్రం వున్నది.\nసూరన్న పద్మినికి జరిగినదంతా చెప్పి,\n\"నా శ్రమ వృధా పోలేదు. మా నాన్న\nచెప్పినట్లే, నా శ్రమకుతగ్గ ప్రతిఫలం\nలభించింది,\" అన్నాడు.\n\"అయితే నీవిక మట్టి తవ్వి పోయ\nనవసరం లేదు. నాలుగు బంగారు కాసులు\nనాకివ్వు. నాన్న వచ్చాక జరిగింది చెబు\nతాను. రెండు బిందెల బంగారు కాసులు\nనీ దగ్గిర చేరాయని తెలిశాక, పెళ్ళి\nసంగతి మాట్లాడేందుకు నాన్న స్వయంగా\nనీ దగ్గిరకు వస్తాడు. ఇక వెళ్ళు!\"\nఅన్నది పద్మిని సంతోషంగా.\nసూరన్న ఇంటికి వెళ్ళి నలుగురికి\nతనకు బంగారం దొరికిందని చెప్పాడు.\nవాడి మంచితనానికి తగ్గ ప్రతిఫలమే\nలభించిందని, అందరూ సంతోషించారు.\nఅప్పుడొక పెద్ద మనిషి, \"అంతా\nసూరన్న తండ్రి చెప్పినట్లే జరిగింది. మరి\nసూరన్నకు అన్యాయం చేసినందుకు,\nవైద్యుడి కెలాంటి శాపం తగుల్తుందో\nఏమో!\" అన్నాడు.\nఇది జరిగిన రెండు రోజులకు వైద్యుడు\nఇంటికి తిరిగి వచ్చాడు. ఆయన మూలి\nకలు తేవడానికని, సమీపారణ్యంలోకి\nవెళితే, ఒక ఎలుగుబంటు తరిమింది.\nఆయన భయపడి ఒక గుహలోకి పరుగు\nతీశాడు. ఆ గుహలో నలుగురు బంది\nపోటు దొంగలు దోచిన డబ్బు పంచుకుం\nటున్నారు.\nవాళ్ళు వైద్యుణ్ణి చూసి అనుమానించి\nబాగా చితకబాదారు. ఆయన రాజభటుడు\nకాదని తెలిశాక, దగ్గిరే వుంచుకుని చాకిరీ\nచేయించుకున్నారు. రెండు రోజులపాటు\nవాళ్ళకు వంట చేసి, బట్టలుతికి. ఒళ్ళు\nపట్టి వైద్యుడు తనలో తానే కుమిలికుమిలి\nఏడ్చాడు. అలవాటు లేని పనులకాయన\nఒళ్ళు హూనమైపోయింది,\nబందిపోట్లు, ఆయనను వదిలిపెట్టే\nముందు, మరొకసారి బాగా కొట్టి, ''మా\nగురించి ఎవరికీ చెప్పకు. చెబితే నీ బుద్ధి\nబయటపడుతుంది తప్ప, మాకేమీ\nప్రమాదం లేదు.\" అని అక్కణ్ణించి\nవెళ్ళిపోయారు.\nగ్రామస్థులందరూ వైద్యుణ్ణి చూడ\nడానికి వెళ్ళారు. జరిగింది విని, \"ఒక\nవిధంగా నువ్వు చాలా అదృష్టవంతుడివి.\nబందిపోట్లు సాధారణంగా తమకు దొరికిన\nవాణ్ణి ప్రాణాలతోవదిలి పెట్టరు. శాశ్వతంగా\nతమకు బానిసగా చేసుకుంటారు!\" అన్నా\nడొక పెద్ద మనిషి.\n\"అసలిదంతా నువ్వు, సూరన్న కు\nచేసిన అన్యాయంవల్లనే జరిగింది. భగవం\nతుణ్ణి నమ్ముకుంటే వాడి శ్రమకు ప్రతి\nఫలం లభిస్తుందనీ, వాడి శాపం ఫలిస్తుం\nదనీ — వాడి తండ్రి వాడికి చెప్పాడట.\nఇప్పుడంతే జరిగింది!\" అని, మరొక\nపెద్ద మనిషి సూరన్నకు పట్టిన అదృష్టం\nగురించి చెప్పాడు.\nఇది విన్న వెంటనే వైద్యుడు, ‘\"మీరు\nచెప్పింది నిజమే ! సూరన్నకు నేను చాలా\nఅన్యాయం చేశాను. ఇప్పుడు వాడికి,\nనా కూతురు నిచ్చి పెళ్ళి చేసి, నా పాపం\nకడిగేసుకుంటాను. ఏడీ సూరన్న? \"\nఅంటూ దిక్కులు చూశాడు.\nఆ సమయంలో సూరన్న, అక్కడ\nచేరినవాళ్ళల్లోనే వున్నాడు. వాడు నేల\nమీద కూలబడి గుండెలు బాదుకుంటూ\nఏడ్వసాగాడు. వాడెందుకు ఏడుస్తున్నాడో\nఎవరికీ అర్థం కాలేదు. అంతా వాణి\nఓదార్చడానికి ప్రయత్నించసాగారు.\nకొందరు, సూరన్న తన శాపం వైద్యుణ్ణి\nబాధపెట్టినందుకు విచారిస్తున్నాడన్నారు.\nమరి కొందరు, పద్మినిని పెళ్లి చేసుకోవడం\nవాడి కిష్టం లేదనుకున్నారు. కారణం\nతెలుసుకుందామంటే - సూరన్న ఏడుపు\nనాపడం లేదు. క్రమంగా ఒక్కరొక్కరే\nఅక్కణ్ణించి వెళ్ళిపోయారు. చివరకు\nఅక్కడ సూరన్న. వైద్యుడు, పద్మిని\nమాత్రం మిగిలారు.\n\"ఎందు కేడుస్తున్నావు ? సమీ\nపారణ్యంలో బందిపోట్లున్నారు గదా. నీ\nబంగారానికి ప్రమాదమేమోనని బెంగగా\nవున్నదా?\" అని అడిగింది పద్మిని.\n\"అదేంకాదు. అందరూ మీ నాన్న\nకష్టాలకు, నా శాపమే కారణమని\nఅంటున్నారు,\" అన్నాడు సూరన్న ఎంతో\nబాధగా.\n\"అంటే అన్నారులే, అది నిజమేకదా!\nనువ్వు శపించినా, శపించకపోయినా,\nనా తప్పులకు ఆ మాత్రం శిక్షపడదా,\"\nఅన్నాడు వైద్యుడు, సూరన్నను\nఓదార్చుతూ.\n\"కానీ, నీ తప్పులకు అంతేనా శిక్ష?\"\nఅన్నాడు సూరన్న.\nపద్మిని వాడి ఏడ్పుకు కారణం అర్థమై\nఫక్కుమని నవ్వింది. వైద్యుడి ముఖం\nమాడిపోయింది.\nఅది చూసి పద్మిని, \"నాన్నా, ఒకరికి\nపని చేయడమే తప్ప, ద్వేషమంటే ఏమీ\nతెలియని అమాయకుడు సూరన్న.\nఅలాంటివాడు నీ తప్పులకు నువ్వను\nభవించిన శిక్ష చాలదనుకుంటున్నాడు.\nఅంటే, ఆ అమాయకుడి మనసును,\nనువ్వెంతగా క్షోభపెట్టావో ఆలోచించుకో.\nఅమాయకుడి శాపం పూరికేపోదు. అది\nమళ్ళీ మళ్ళీ నిన్ను వేధిస్తుంది. సూరన్న\nమనసులో, నీపట్ల కలిగిన ద్వేషాన్ని\nముందు పోగొట్టు,” అన్నది.\nవైద్యుడు సూరన్న ముందు, తన\nతప్పులన్నీ ఒప్పుకుని, అన్నివిధాలా వాడికి\nఅనుకూలంగా ప్రవర్తిస్తానని చెప్పాడు.\nసూరన్న తన ద్వేషాన్ని క్రమంగా మరిచి\nపోగలిగాడు.\nతర్వాత సూరన్న, పద్మినిని వివాహం\nచేసుకుని చాలా కాలం సుఖంగా జీవించాడు.",
            "book_page_end": 17
        },
        {
            "title": "కాలక్షేపం",
            "book_page_start": 18,
            "pdf_page_start": 18,
            "pdf_page_end": 18,
            "author": "బి. రఘురామరాజు",
            "genre": "హాస్యం",
            "moral": "చందమామ బృందం",
            "keywords": [
                "యాత్రికులు",
                "సోదరులు",
                "ప్రయాణం",
                "కమలాపురం",
                "జగదాంబ వీధి"
            ],
            "characters": [
                "యాత్రికులు",
                "యువకులు"
            ],
            "locations": [
                "రామేశ్వరం",
                "కమలాపురం"
            ],
            "content": "రామేశ్వరం పోతున్న యాత్రికులతోపాటు, యిద్దరు యువకులు ప్రయాణం చేస్తున్నారు.\nవాళ్ళల్లో ఒకడు, రెండోవాణ్ణి, “అవునూ — అన్నట్టు, మనదేఊరు?' అని అడిగాడు.\n\"కమలాపురం,” అన్నాడు రెండోవాడు.\n“అలాగా ! మాదీ అదే ఊరు. మీరుండేది, ఏ వీధిలో?” అని ప్రశ్నించాడు మొదటివాడు.\n\"జగదాంబ వీధి,” అన్నాడు రెండోవాడు.\n“విడ్డూరంగా వుందే! మాదీ ఆదే వీధి. వీధిలో ఎటువైపు మీ ఇల్లు?” అన్నాడు మొదటి\nవాడు.\n“శివాలయానికి ఎడమవైపున వున్న రెండో ఇల్లు,” చెప్పాడు రెండోవాడు.\n“నేనుండేదీ, ఆ ఇంట్లోనే!” అన్నాడు మొదటివాడు ఆశ్చర్యపోతూ.\nఇదంతా వింటూన్న తోటి యాత్రికులు, “ఏమయ్యా, మీ ఇద్దరూ వుండేది ఒకే ఊరు,\nఒకే వీధి అంటున్నారు. ఇంతవరకూ ఒకర్నొకరు ఎరగరా?” అని అడిగారు.\n\"ఎరక్కపోవడం ఏమిటి? మేమిద్దరం అన్నదమ్ములం. దూరప్రయాణం గదా అని,\nకాలక్షేపానికి ఏదో మాట్లాడుకుంటున్నాం,” అని నవ్వుతూ జవాబిచ్చారు, ఇద్దరు యువకులూ.\nవాళ్ళ పిచ్చినరదా చూసి, మిగిలిన యాత్రికులు పెద్దగా నవ్వడం ప్రారంభించారు.\n-బి. రఘురామరాజు",
            "book_page_end": 18
        },
        {
            "title": "బంగారులోయ",
            "book_page_start": 19,
            "pdf_page_start": 19,
            "pdf_page_end": 26,
            "author": "మనోజ్ దాస్",
            "genre": "ఫాంటసీ ధారావాహిక",
            "moral": "అసలైన అందం, గొప్పతనం బాహ్య ఆడంబరాలలో కాదు, అవివేకంతో కూడిన అత్యాశకు విలువ లేదు.",
            "keywords": [
                "బంగారు విగ్రహం",
                "రాజు",
                "మాంత్రికుడు",
                "ఆనందం",
                "ఉపవాసం",
                "అందం"
            ],
            "characters": [
                "వినోదుడు",
                "ముని",
                "చండమార్తాండ మహాప్రభు",
                "మంత్రి",
                "మహాజ్ఞానులు",
                "కవులు",
                "మాంత్రికుడు",
                "కాపలాభటుడు"
            ],
            "locations": [
                "బంగారులోయ",
                "రాజభవనం"
            ],
            "content": "[జ్ఞానభూమి నుంచి వినోదుడు మరొక కొత్తప్రాంతాన్ని చేరుకుని అక్కడి మునితో కలిసి\nఆదృశ్యంగా పట్టణ సంచారం జరిపాడు. ఆ ప్రజల ధనాశకూ, అజ్ఞానానికి ముని బాధపడ్డాడు.\nముని సృష్టించిన వింత పుచ్చకాయ బద్దలై ప్రజలపై బడింది. ఆ ముక్కలను అందరూ\nతినేశారు. విచారగ్రస్తమైన పట్టణాన్ని వదలి మునీ, వినోదుడూ వెళ్ళిపోయారు. తరవాత—]\nవినోదుడు వింత జలపాతం దాటి అవతలికి\nవెళ్ళి కొన్ని రోజులే అయినప్పటికీ\nబంగారులోయ రాజు మాత్రం ఓర్పును\nకోల్పోయాడు. వినోదుడు ఎప్పుడెప్పుడు\nతిరిగి వస్తాడా అని ఎదురుచూడసాగాడు.\nవినోదుడి రాకను తనకు వెంటనే తెలియ\nజేయడానికి అనువుగా కొండల మీదా,\nఎత్తయిన చెట్ల మీదా భటులను ఏర్పాటు\nచేశాడు !\nమామూలుగా\nభోజ నానికి\nకూర్చున్న సమయంలో, మరీ లడ్డూలను\nచూసీ చూడగానే, ఆయనకు బంగారు స్త్రీ\nవిగ్రహం జ్ఞాపకం వచ్చేది. మరుక్షణమే\nఅక్కణ్ణించి ఉరుకులతో పరుగులతో\nశిధిలాల మధ్య ఉన్న బంగారు విగ్రహం\nదగ్గరికి చేరుకునేవాడు. తీరా అక్కడ\nచేరాక, భోజనం సగంలోనే వదిలివచ్చామే\nఅని తెగ బాధ పడేవాడు. అందువల్ల,\nతను అలా వదిలివచ్చిన భోజనాన్ని\nదాదాపు ముప్పై పళ్ళాలతో తాను ఉన్న\nస్థలానికి తీసుకురావడానికి ముప్పైమంది\nసేవకులను ఏర్పాటు చేశాడు!\nరాజు తరచూ మంత్రి నీ, మహా\nజ్ఞానులనూ చూసి, \"ఇప్పుడు నేనెలా\nఉన్నాను?\" అని అడిగేవాడు.\nరాజు అందంగా కనిపించడానికి ఎటు\nవంటి శ్రద్ధ తీసుకుంటున్నదీ వారికి\nబాగా తెలుసు. మామూలుకన్నా ఆయన\nఇప్పుడు రెండింతలు భోజనం చేస్తున్నాడు.\nరోజూ శుభ్రమైన వెన్నతో స్నానం\nచేస్తున్నాడు. మూడు రోజులకోసారి జుట్టు\nకత్తిరించుకుంటున్నాడు. రెండు రోజుల\nకోసారి మీసం క త్తిరించుకుంటూ, రోజుకు\nరెండుసార్లు సంపెంగ నూనె రాసుకుంటు\nన్నాడు. విలువైన దుస్తులతోపాటు, ప్రతి\nవేలుకూ రెండేసి ఉంగరాలూ, మెడ\nనిండా వజ్రాలహారాలూ ధరిస్తున్నాడు.\nబంగారు స్త్రీ విగ్రహానికి ప్రాణం వస్తే,\nఆమెను వివాహమాడడానికే ఈ ప్రయాస\nలన్నీ !\n\"మీరు అపురూప సౌందర్యంతో వెలిగి\nపోతున్నారు చండమార్తాండ మహాప్రభూ!\"\nఅనేవాళ్ళు మంత్రీ, మహాజ్ఞానులు. ఇటు\nవంటిమామూలు మాటలు రాజుకు అంతగా\nతృప్తికలిగించడం లేదని గ్రహించిన\nమహాజ్ఞానులు, ఇంకా పెద్ద పెద్ద మాటలతో,\nకొత్త కొత్త ఉపమానాలతో పొగడి రాజు\nగారి మన్ననలు పొందడానికి ప్రయత్నించే\nవారు. “అందమైన పుష్పంలాగా ఉన్నారు\nప్రభూ!\" అని కొందరంటే, \"రంగు\nరంగుల సీతాకోకచిలుకలా వెలిగి\nపోతున్నారు మహాప్రభూ!''' అని మరి\nకొందరనేవారు. మీ అందం ఇంద్ర\nధనుస్సులా మెరిసిపోతోంది మహారాజా!”\nఅని ఇంకా కొందరు పొగడేవారు.\nరాజాస్థానంలో ఉన్న ఇద్దరు కవులు\nరాజుగారి అందాన్ని వర్ణిస్తూ కొత్త కొత్త\nఉపమానాలను మహాజ్ఞానులకు అందించి,\nవారి నుంచి ధనం పుచ్చుకునేవారు.\nకవులు కొత్త పదజాలం కూడా రూపొం\nదించారు. ఆ మాటలకు అర్థం తెలియక\nపోయినా, కాస్త గంభీరంగా వినిపిస్తే\nచాలు—రాజు ఎంతగానో పొంగిపోయే\nవాడు. కొనగోటితో గొప్పగా మీసం దువ్వు\nకునేవాడు !\nమహాజ్ఞాని అయిన వృద్ధమంత్రి ఒక\nనాడు రాజుతో, ''చండమార్తాండ మహా\nప్రభూ, ఆ బంగారు విగ్రహం ఒక్కసారి\nనవ్వితేచాలు; వెంటనే ఆమె కళ్ళు తెరుచు\nకుంటాయి; గుండె కొట్టుకోవడం ప్రారం\nభిస్తుంది. కంటిచూపూ, హృదయం ఉన్న\nఏ అందాలరాశిగాని తమ సౌందర్యాన్ని\nచూసి ప్రేమించకుండా ఉండజాలదు!\"\nఅన్నాడు.\nరాజు తల పంకించాడు. మంత్రి\nమాటలు బాగానే ఉన్నాయి. అయినా,\nఆ విగ్రహాన్ని నవ్వేట్టు చేయడం ఎలా ?\nఈ సమస్యను పరిష్కరించడానికి రాజు\nతీవ్రంగా ఆలోచించాడు. రాజ్యంలోని\nపేరుమోసిన హాస్యగాళ్ళందరినీ రప్పిం\nచాడు. ఖజానాలోని ధనాన్ని ధారాళంగా\nవెచ్చించి వాళ్ళకు వింత వింత దుస్తులు\nకుట్టించాడు. వాళ్ళందరినీ విగ్రహం\nముందుకు నడిపించి నాట్యం చేయ\nమన్నాడు; చేష్టలు చేయమన్నాడు. వాళ్ళు\nఅలాగే చేశారు; అలిసిపోయారు. అయినా,\nభటులు కత్తి చూపి బెదిరించి వాళ్ళు\nస్పృహతప్పి పడిపోయేవరకు ఆడించారు.\nఅయినా విగ్రహం నవ్వలేదు.\nఇక ఇది లాభం లేదనుకుని రాజు,\nవిగ్రహాన్ని నవ్వించినవారికి గొప్ప బహు\nమానం ఇస్తామని చాటింపు వేయించాడు.\nఒకనాటి రాత్రివేళ, బంగారు విగ్రహం\nముందు బ్రహ్మాండమైన మెరుపు మెరి\nసింది. విగ్రహం నవ్వడమే అలా మెరిసిం\nదని భావించిన కాపలాభటుడు, రాజు\nదగ్గరికి పోయి బంగారు విగ్రహం నవ్విం\nదని చెప్పాడు. భోజనం చేస్తూన్న రాజు,\nఉన్నపళంగా బయలుదేరి పరుగు పరు\nగున బంగారు విగ్రహం దగ్గరికి చేరాడు.\nవిగ్రహాన్ని ఎంత పరిశీలించి చూసినా,\nరాజుకు నవ్వు కనిపించలేదు. ఆయన\nకాపలాభటుడి కేసి తిరిగి. \"నీకు మంచి\nబహుమానం ఇస్తాను. అయితే, బంగారు\nవిగ్రహం నవ్వినప్పుడు మొట్టమొదట\nచూసే హక్కూ, అర్హతా, అధికారం నాకే\nఉన్నాయి. కాబట్టి ఇప్పుడే నీ కళ్ళు\nపీకిస్తాను.\" అన్నాడు ఆగ్రహంతో.\nకాపలాభటుడు భయంతో గడగడ\nవణికిపోయాడు. అదృష్టవశాత్తూ రాజు\nఆజ్ఞ నెరవేర్చబడేలోపలే, వృద్ధమంత్రి\nఅక్కడికి వచ్చి, ''చండమార్తాండ మహా\nప్రభూ! మన రాజ్యానికి ఒక మహా\nమాంత్రికుడు వచ్చాడు. ఈయన గొప్ప\nగొప్ప అద్భుతాలు ప్రదర్శించగల మహ\nనీయుడు!\" అన్నాడు.\nరాజు మాంత్రికుడి కేసి చూశాడు.\n\"అవును మహాప్రభూ! తమరు అను\nమతిస్తే నేనెన్నో అద్భుతాలు చూప\nగలను.\" అంటూ చేతులు తట్టాడు\nమంత్రి వెంట వచ్చిన మాంత్రికుడు.\nమరుక్షణమే మాంత్రికుడి శిష్యుడు\nఅక్కడి కొక ఎలుగుబంటిని లాక్కొ\nచ్చాడు.\n\"ఇప్పుడు మీరేం చూస్తున్నారు మహా\nరాజా ?'' అని అడిగాడు మాంత్రికుడు.\n\"ఎలుగుబంటిని మచ్చిక చేసుకోవడం\nఅద్భుతం కాదు. కంపుకొడుతున్నది.\nతీసుకుపో దాన్ని అవతలికి,\" అన్నాడు\nరాజు కోపంగా.\n\"చిత్తం మహారాజా, అయినా, దాన్ని\nఅట్టేసేపు ఎలుగుబంటిగా వుంచను,''\nఅంటూ మాంత్రికుడు నవ్వుతూ, ఎలుగు\nబంటిని కాలితో తన్నాడు. అది కింద\nపడుకున్నది. మరుక్షణమే మాంత్రికుడి\nశిష్యుడు దాన్ని ఒక దుప్పటితో కప్పేశాడు.\nమాంత్రికుడు మంత్రదండంతో అక్క\nడక్కడా తడుతూ, దానిని మూడుసార్లు\nచుట్టివచ్చాడు. దుప్పటి కింద ఎలుగు\nబంటి తన్నుకుంటున్నట్టు అనిపించింది.\nమాంత్రికుడు కొంత సేపు ఏవేవోమంత్రాలు\nవల్లించి చివరికి 'హాం....ఫట్' అన్నాడు\nకనుబొమలు ముడివేసి. మరుక్షణమే\nఒక మనిషి దుప్పటిలో నుంచి బయటికి\nదూకి ముందుకువచ్చి నిలబడ్డాడు. వాణ్ణి\nరాజు పరిశీలనగా చూశాడు. వాడిలో\nఎలుగుబంటి లక్షణాలు గాని, గురుతులు\nగాని ఏమాత్రం లేవు. రాజు అమితాశ్చర్యం\nఛెందాడు !\nఅది రాత్రి సమయం కావడం వల్ల\nఅక్కడ అంతగా జనం లేరు. విగ్రహానికి\nకాపలా ఉన్న భటులూ, రాజు సగంలో\nవదిలివచ్చిన భోజనం తీసుకువచ్చిన\nసేవకులూ ఉన్నారు. వాళ్ళు రాజుతో\nమాట్లాడకూడదు. కొందరు ఆస్థానోద్యోగు\nలున్నప్పటికీ, రాజు మాటకు ఎదురాడడం\nక్షేమం కాదని వారికి తెలుసు. కాబట్టి\nఒక్కరు కూడా నోరు కదపలేదు. మాంత్రి\nకుడు ఎలుగుబంటిని మనిషిగా మార్చాడని\nరాజు నమ్మాడు. తామూ నమ్ముతున్నట్టు\nమంత్రులూ, ఆస్థానోద్యోగులూ నటిం\nచారు. మనిషికి ఎలుగుబంటి వేషం తగి\nలించి తీసుకువచ్చి, మాంత్రికుడు మోసం\nచేశాడేమో అని కొందరు అనుమానిం\nచారు. కాని, ఆ మాట పైకి చెప్పడానికి\nసాహసించలేక పోయారు !\nఆ కొత్త మనిషి ఇంకా ఎలుగుబంటి\nలాగానే గుర్రు పెడుతున్నాడా ? అని\nచూడడానికి వచ్చిన మంత్రి ముక్కును\nవాడు గాయపరిచాడు !\n\"మహాప్రభూ, ఇతడు త్వరలోనే\nగుర్రుపెట్టడం మానేయగలడు. రేపీపాటికి\nచక్కగా మాట్లాడగలడు. ఆ పైన గోళ్ళకు\nబదులు మనలా కత్తులూ, కఠారులూ\nఉపయోగించగలడు!\" అన్నాడు\nమాంత్రికుడు.\nఆస్థానోద్యోగులు ఒకరి ముఖాలొకరు\nచూసుకున్నారు.\n\"మహాప్రభూ, ఎలుగుబంటిని మనిషిగా\nమార్చగల నా మంత్రశక్తిని గురించి మీరే\nమనుకుంటున్నారు?\" అని అడిగాడు\nమాంత్రికుడు.\nరాజు కొంతసేపు ఆలోచించి, తల\nపంకించి, “నేనిప్పుడేమి అనుకుంటున్నదీ\nచెబుతాను విను. కావాలంటే నువ్వు\nఇంకొక ఎలుగుబంటిని కూడా మనిషిగా\nమార్చగలవు. అయినా అవసరం లేదు.\nమాదిరికి ఒక్కటి చాలు!'' అన్నాడు.\n\"ఆహా ! ఆహా ! ఎంత వివేకం ! ఎంత\nవివేకం!'' అన్నారు ఆస్థానోద్యోగులు ఏక\nకంఠంగా.\n\"మహాప్రభూ, ఎలుగుబంటిని మనిషిగా\nమార్చిన నేను బంగారు విగ్రహాన్ని స్త్రీగా\nమార్చలేనా?\" అనిఅడిగాడుమాంత్రికుడు.\n\"ఎందుకు మార్చలేవూ? ఆహా, అనం\nదంతో ఎగిరి గంతేయాలని ఉన్నది. అయినా\nఎగురలేకున్నాను !'' అన్నాడు రాజు.\n\"మీ బొజ్జ మీకు భారంగా ఉన్నది\nమహారాజా ! అయినా, బంగారు విగ్రహం\nప్రాణాలతో లేచి వచ్చేసరికి. మీ బొజ్జ\nకరిగిపోగలదని హామీ ఇస్తున్నాను.\"\nఅన్నాడు మాంత్రికుడు.\n“మహామాంత్రికా! ఇప్పుడే నీ మాయా\nదుప్పటితో ఆ విగ్రహాన్ని మూసేద్దాం. నీ\nఇష్టానుసారం ఆ విగ్రహాన్ని మంత్ర\nదండంతో కొట్టు, వద్దనను. నన్ను అంత\nకాలం కాచుకునేట్టు చేసిన ఆకఠినురాలికి\nఅప్పుడే నా కష్టం తెలిసివస్తుంది!\"\nఅన్నాడు రాజు.\n\"అది సాధ్యం కాదు మహారాజా! ఆ\nవిగ్రహానికి ప్రాణం తెప్పించడానికి మనం\nవేరొక మార్గం అనుసరించాలి. అందుకు\nమీరు ఒక వారంపాటు ఉపవాసం\nఉండాలి. ఆ తరవాత, విగ్రహానికి వెనుక\nఉన్న గుహలో మీరు ధ్యానం చేయాలి.\nఅప్పుడే మనం అనుకున్నది సాధించ\nగలం.\" అన్నాడు మాంత్రికుడు చాలా\nగంభీరంగా.\n\"ఉపవాసమా ! ఒకవారం వరకా?\"\nఅన్నాడు రాజు భయపడిపోతూ.\n\"వారానికి ఒక్క నిమిషం కూడా తగ్గ\nడానికి వీలుకాదు మహాప్రభూ,'' అన్నాడు\nమాంత్రికుడు.\n\"లడ్డూలు మాత్రం తీసుకోవచ్చా?\"\nఅన్నాడు రాజు ఆశతో.\n\"సాధ్యంకాదు మహాప్రభూ,\" అన్నాడు\nమాంత్రికుడు.\n“అడపాదడపా కోడి మాంసమయినా\nతినవచ్చా?\" అన్నాడు రాజు సగం తిని\nవదిలివేసిన పళ్ళాలకేసి విచారంగా\nచూస్తూ.\n\"కోడి కాదు కదా, కోడి గుడ్డు కూడా\nతాకడానికి వీలులేదు.\" అని మాంత్రికుడు\nరాజుకేసి జాలిగా నవ్వుతూ, \"ఈ ఉప\nవాసం పూర్తయ్యాక, నేను ప్రాణాలు\nతెప్పించనున్న అప్సరస సరసన కూర్చుని\nపంచభక్ష్య పరమాన్నాలను ఆరగించే\nఅదృష్టాన్ని ఊహించి చూడండి మహా\nప్రభూ ! అంతేకాదు. అప్సరసను పెళ్ళా\nడిన మొట్టమొదటి మహారాజుగా మీ పేరు\nచరిత్రలో శాశ్వతంగా నిలిచిపోతుంది!\"\nఅంటూ రాజు వెన్ను తట్టాడు.\nరాజు అంగీకార సూచనగా, మౌనంగా\nతలాడించాడు.\n“మీకు సానుభూతి కనబరుస్తూ, నేను\nకూడా మీతోపాటు ఉపవాసం ఉండాలను\nకుంటున్నాను.\" అని మాంత్రికుడు\nఇంకేదో అనబోయేంతలో, \"మేమందరం\nకూడా రాజుగారితో పాటు ఉపవాసం\nఉంటాం!\" అన్నారు మంత్రి, ఆస్థాన\nఉద్యోగులూ ఏకకంఠంగా.\n\"చాలా బాగుంది! చండమార్తాండ\nమహా ప్రభువులవారే ఉపవాసం ఉంటూ\nన్నప్పుడు ఎవరికి మాత్రం తినాలని బుద్ధి\nపుడుతుంది? అయినా ఈ వారమంతా\nనేను రాజుగారికోసం చాలా శ్రమించవలసి\nఉన్నది. కాబట్టి నేను ఆహారం లేకుండా\nబలహీనమైపోకూడదు. ప్రభువులవారు\nఅపార్థం చేసుకోకుండా ఉన్నట్టయితే,\nఆయన ఆహారాన్నంతా ఈ వారంపాటు\nనేనే భుజించాలి. అప్పుడే మనం అను\nకున్న పని నిరాటంకంగా సఫలమవు\nతుంది,\" అన్నాడు మాంత్రికుడు.\n“అలాగే, నీ ఇష్టానుసారమే చెయ్.”\nఅన్నాడు రాజు.\n—(ఇంకావుంది)",
            "book_page_end": 26
        },
        {
            "title": "సువర్ణయోగం",
            "book_page_start": 27,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "బేతాళ కథ",
            "moral": "దురాశకు పోతే ఉన్నది కూడా పోతుంది. కష్టానికి తగ్గ ప్రతిఫలం మాత్రమే కోరుకోవాలి.",
            "keywords": [
                "విక్రమార్కుడు",
                "బేతాళుడు",
                "బంగారు హంస",
                "సువర్ణయోగం",
                "మణిసిద్ధి",
                "వజ్రకంఠుడు"
            ],
            "characters": [
                "విక్రమార్కుడు",
                "బేతాళుడు",
                "కాలుడు",
                "మణిసిద్ధి",
                "వజ్రకంఠుడు",
                "మాణిక్యవర్మ"
            ],
            "locations": [
                "శ్మశానం",
                "అరణ్యం",
                "నదీతీరం",
                "కాళికా లయం",
                "సరస్సు"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా,\nతలపెట్టిన కార్యం సాధించి తీరాలనే,\nనీ పట్టుదల కొనియాడదగిందే. అయితే\nఒక్కొక్కసారి ఎంతో శ్రమా, పట్టుదల\nలతో కార్యసాధనకు పూనిన వ్యక్తుల్లో,\nకొందరు విపరీతమైన భంగపాటుకు గురి\nకావడం జరుగుతూంటుంది. నువ్వు\nఅలాంటి వారిలో ఒకడివేమో అన్న శంక\nకలుగుతున్నది. ఉదాహరణగా ఒక కథ\nచెబుతాను, శ్రమ తెలియకుండా, విను,”\nఅంటూ యిలా చెప్పసాగాడు :\nఅరణ్యంలో పక్షులను వేటాడి జీవించే\nకాలు డనే వాడికి, ఒకనాడు ఏ పక్షి\nదొరకక అరణ్యమంతా తిరిగి అలసిపోయి,\nఒక చెట్టు కింద కూర్చున్నాడు. అప్పుడు\nబంగారుకాంతితో మెరిసిపోతున్న హంస\nఒకటి ఎగురుతూ, చెట్టు కేసి రాసాగింది.\nకాలుడు చప్పున బాణం ఎక్కు పెట్టి, దాని'\nకేసి వదిలాడు. బాణం హంస శరీరం\nలోంచి దూ సు కుపోయింది. అయినా,\nహంస నేలకూలక, అలా ఎగిరిపోసాగింది.\nకాలుడు యీ వింత చూసి ఆశ్చర్య\nపడుతూ, దాని వెంటపడ్డాడు. వాడికి\nహంస శరీరం నుంచి రాలిన రెండు\nఈకలు దొరికాయి. అవి బంగారు కాంతితో\nమిలమిలలాడుతున్నవి.\nకాలుడు, బంగారుహంస ఎగిరిపోయిన\nదిక్కు కేసి నడవసాగాడు. వాడికి ఎలా\nగైనా దానిని పట్టుకోవాలన్న పట్టుదల\nకలిగింది. చీకటిపడేవేళకు, వాడికి ఒక\nచోట ముసలివా డొకడు తారసపడ్డాడు.\nవాడి చేతిలో రకరకాలవేళ్ళూ, మూలి\nకలూ వున్నవి. కాలుడు, ముసలివాడికి\nహంస గురించి చెప్పి తన దగ్గిర వున్న\nఈకలను అతడికి చూపించాడు.\nముసలివాడు వాటిని పరీక్షగా చూసి,\n\"ఇవి అచ్చమైన బంగారు ఈకలు!!\nనిజంగా నువ్వీ బంగారు హంసను\nచూశావా?\" అని ప్రశ్నించాడు.\nకాలుడు జరిగింది చెప్పగానే, ముసలి\nవాడు తనను గురించి చెప్పుకున్నాడు.\nమణిసిద్ధి అనే ఆ ముసలివాడు, ఒక\nజమీందారు కొడుకు. అతడు ఐదేళ్ళ\nవయసులో వుండగా, జమీందారు తీవ్ర\nమైన వ్యాధికి గురయ్యాడు. ఆయన వద్ద\nమణుగులకొద్దీ బంగారం వున్నది. తాను\nచనిపోతే, ఆ బంగారం అంతా తన దాయా\nదులు చేజిక్కించుకుంటారని భయపడ్డా\nడాయన. జమీందారు గొప్ప మంత్రశక్తు\nలున్నవాడు. ఆ శక్తుల నుపయోగించి\nఆయన, బంగారాన్నంతా ఒక గుహలో\nనిక్షిప్తపరిచి, ద్వారాన్ని దిగ్బంధనం\nచేసి—దాన్ని ఎలా తెరవాలో ఒక రాగి\nరేకు మీద లిఖించి, భార్య పరం చేసి\nమరణించాడు.\nమణిసిద్ధి తల్లి, ఆ రేకును ప్రాణ\nప్రదంగా కాపాడుకుంటూ, కొడుకు పెద్ద\nవాడయాక దాన్ని అతడికివ్వాలనుకున్నది.\nఅయితే, దురదృష్టవశాత్తూ, ఆ రేకు ఒక\nసారి నిప్పుల్లోపడి కరిగిపోయింది.\nదిగులుతో మణిసిద్ధి తల్లి మంచంపట్టి,\nకొద్ది రోజుల్లోనే మరణించింది.\nదానితో మణిసిద్ధి బికారీ\nఅయి\nపోయాడు. జమీందారు కొడుకుగా తనగత\nవైభవాన్ని తిరిగిపొందాలన్న పట్టుదలతో\nఅతడు, క్షుద్రలోహాలనుంచి బంగారం\nతయారుచేసే పరుసవేదులకూ, రసవాదు\nలకూ శుశ్రూషలు చేయసాగాడు. అయినా\nముసలితనం ముంచుకువచ్చినా, ఆ\nప్రయత్నంలో సఫలుడు కాలేకపోయాడు.\n''ఈ బంగారు హంసను పట్టితీరాలి!\nనేనూ నీ వెంటవస్తాను.'\" అన్నాడు\nమణిసిద్ధి.\nకాలుడూ, మణి సిద్ధి హంసను\nవెతుకుతూ బయలుదేరారు. వాళ్ళు\nమర్నాటి మధ్యాహ్నంవేళకు ఒక నదీతీరం\nచేరారు. అక్కడ ఒక సాధువు, చెట్టు\nకొమ్మకు రెండుకాళ్ళూ పెనవేసి తల\nకిందులుగా వేళ్ళాడుతున్నాడు. కింద చితి\nఒకటి భగ్గుమంటూ పెద్దగా మండు\nతున్నది. ఆ వేడిని భరిస్తూ, అతడు\nతీవ్రమైన తపస్సు చేస్తున్నాడు.\nకాలుడూ, మణిసిద్ధి ఆశ్చర్యపోతూ\nసాధువును సమీపించేంతలో, అతడు కళ్ళు\nతెరిచి వాళ్ళకేసి వింతగా చూసి, ''ఎవరు\nమీరు? ఈ మహారణ్యంలో మీకేంపని?\"\nఅన్నాడు.\nకాలుడు సంగతి చెప్పాడు. సాధువు\nవెంటనే చెట్టుకొమ్మనుంచి చితిమంటల్లోకి\nదూకి వేగంగా వాళ్ళను సమీపించి,\n\"అయ్యలారా. నాపేరు వజ్రకంఠుడు.\nనా తండ్రి రాజుగారిదగ్గిర కోశాధికారి.\nనేను సామాన్య సైనికుడను. ఒకసారి\nకోశాగారంలో పెద్ద ఎత్తున దొంగతనం\nజరిగింది. రాజు, నా తండ్రిని అనుమా\nనించి చెరసాలలో పెట్టించాడు. కొన్నాళ్ళ\nతర్వాత, ఒక బందిపోటు ముఠా నగర\nశివార్లలో దోపిడీకి వచ్చింది. నేనూ, మరి\nకొందరు సైనికులం. వాళ్ళను ఎదిరించి\nఘోరంగా పోరాడాం. బందిపోట్లలో చాపగా\nమిగిలినవాళ్ళల్లో, వాళ్ళ నాయకుడు\nమాకు బందీ అయాడు. వాడి మెడలో\nవున్న హారం, కోశాగారంనుంచి దొంగిలించ\nబడినదని నేను గుర్తించి, వాణ్ణి రాజు\nగారికి అప్పగించాను. అయితే, యీ లోపలే\nఅవమానాన్ని భరించలేక, నా తండ్రి ఆత్మ\nహత్య చేసుకున్నాడు.\nనేను తండ్రిపోయిన దుఃఖంతో సన్యా\nసుల్లో కలిసి, దేశదేశాలు తిరిగాను. ఈ\nజన్మలోనే ఏనాటికైనా రాజు కావాలన్నది,\nనా అకాంక్ష. ధనం వుంటే ఎంతోమంది\nసైనికులను సమకూర్చుకోవచ్చు. సైనిక\nబలంతో రాజ్యాన్ని జయించి రాజు\nకావడం, ఏమంత కష్టంకాదు. ఒక\nమహత్తులు గల సన్యాసి ఉపదేశించగా,\nనేను లక్ష్మీకటాక్షంకోసం, యిక్కడ\nతపస్సు చేస్తున్నాను.” అని చెప్పాడు.\nఅంతలో బంగారుహంస రెక్కల\nల్లాడిస్తూ, వాళ్ళమీదగా ఎగిరిపోయింది.\nఅది చూస్తూనే, వజ్రకంఠుడు, ''ఆహాఁ,\nఇది బంగారుహంస! మనకు తప్పక\nసువర్ణయోగం వున్నది! హంసలు\nఒంటరిగా కాక, గుంపులుగా నివసించే\nజీవులు, ఇక్కడెక్కడో వాటి నివాస\nస్థానమైన సరోవరం వుంటుంది. పదండి!\"\nఅన్నాడు ఉత్సాహంగా.\nముగ్గురూ కలిసి బంగారుహంస ఎగిరి\nపోయిన మార్గాన బయలుదేరారు. దారిలో\nవాళ్ళకొక శిథిలావస్థలో వున్న కాళికా\nలయం కంటబడింది. అక్కడ కాళీ\nమాతకు పూజ చేస్తున్న పసివాణ్ణి, పక్కనే\nరాతి మీద కత్తికి పదునుపెడుతున్న ఒక\nదృఢకాయుణ్ణి చూసి వాళ్ళు నివ్వెర\nపోయారు.\nముగ్గురూ కూడబలుక్కునిహఠాత్తుగా,\nఆ దృఢకాయుడి మీదపడి పెడరెక్కలు\nవిరిచి పట్టుకున్నారు.\nవాడు గింజుకుంటూ, \"నా కొడుకును,\nనేనేమైనా చేసుకుంటాను, అడ్డగించేం\nదుకు, మీరెవరు?\" అంటూ అరిచాడు.\nవజ్రకంఠుడు, వాణ్ణి మందలిస్తూ,\n\"అసలు సంగతేమిటి?'' అని అడిగాడు.\nదానికి వాడు, “నా పేరు మాణిక్యవర్మ.\nతరతరాలుగా, మేమీ దేవికి పూజారులం.\nనాకు ముగ్గురు కొడుకులు. ఆ మధ్య పెద్ద\nవాడికి జబ్బు చేస్తే, సరి అయిన వైద్యం\nచేయించేందుకు డబ్బు లేకపోయింది.\nవాడు పోయాడు. నేను దుఃఖంతో కుంగి\nపోయి, కాళీమాతను నిందిస్తూ, రాత్రి\nదేవాలయంలో పడుకున్నాను. కాళీమాత\nనాకు కలలో కనిపించి - మిగిలివున్న\nయిద్దరు కొడుకుల్లో ఒకణ్ణి\nతనకు\nసమర్పిస్తే, నట్టింట కనకవర్షం కురిపించ\nగలనని చెప్పింది. అందుకే వీణ్ణి\nసమర్పించబోతున్నాను.'' అన్నాడు.\nమణిసిద్ధి, వాడితో, “మూర్ఖుడా, ముందు\nకత్తిని దూరంగా పారవెయ్యి. మనందరికీ\nసువర్ణయోగం వున్నది.\" అని, తాము\nఅటుగా వచ్చిన కారణం చెప్పాడు.\nఇప్పుడు నలుగురూ కలిసి, బంగారు\nహంస పోయిన దిక్కుగా బయలుదేరారు.\nమర్నాటి ఉదయానికి వాళ్లు ఒక కొండను\nసమీపించి; దాని శిఖరానికి ఎక్కారు.\nఅక్కడ వాళ్ళకొక పెద్ద సరస్సు కనిపిం\nచింది. అందులో వందలకొద్ది బంగారు\nహంసలు, సూర్యకాంతిలో బంగారు\nముద్దల్లా మెరుస్తూ విహరిస్తున్నవి.\nసరస్సులో ఎక్కడ చూసినా వికసించిన\nబంగారు కమలాలు !\nఆ దృశ్యం చూసి వాళ్ళు పరవశించి\nపోయారు. బోయవాడైన కాలుడు తప్ప,\nమిగతా ముగ్గురూ బంగారు కమలాలను\nచేజిక్కించుకోవడానికి సరస్సులో దిగారు.\nకాలుడి దృష్టి మాత్రం బంగారు\nహంసలపైనే వున్నది. వాడు కూడా\nసరస్సులో దిగి, వాటిని పట్టుకోబోయాడు.\nఅయితే, అవివాడికి అందకుండా దూరంగా\nఈదుకుపోసాగాయి.\nకాలుడు సరస్సు నీటిలో మరి కాస్త\nముందుకుపోతూ, తనతో వచ్చిన వాళ్ళ\nకోసం తలతిప్పి పక్కకు చూశాడు.\nఅక్కడ వాళ్ళు క నిపించలేదుగాని\nమూడు బంగారు హంసలు కాలుడికేసి\nముక్కులు చాచి చూస్తూ, నీళ్ళల్లో\nతేలియాడుతున్నవి.\nఅది చూసి కాలుడు ఉలిక్కిపడి,\nమరుక్షణమే సరస్సు నుంచి గబగబా\nబయటికి వచ్చి, తిరిగిచూడకుండా ఇంటి\nదారిపట్టాడు.\nబేతాళుడు ఈ కథ చెప్పి, \"రాజా,\nకాలుడిలాగే మిగతా ముగ్గురు కూడా\nబంగారు హంసను పట్టుకునేందుకు\nవెళ్ళినవాళ్ళేగదా? అలాంటప్పుడు, వాళ్ళు\nముగ్గురూ సరస్సులో దిగి హంసలుగా\nమారిపోవడం, కాలుడు మాత్రం\nప్రమాదంనుంచి బయటపడడం ఎందుకు\nజరిగింది? ఈ సందేహానికి సమాధానం\nతెలిసి కూడా చెప్పకపోయావో, నీ తల\nపగిలిపోతుంది,\" అన్నాడు.\nదానికి విక్రమార్కుడు, \"కాలుడు\nబోయవాడు. వాడివృత్తి పక్షులనుపట్టడం.\nఅదే వాడి జీవనాధారం. ఏ పక్షి దొరకని\nసమయంలో వాడు బంగారుహంసను\nపట్టేందుకు బయలుదేరాడు. వాడు\nమొదట్లో బాణం కొట్టింది, అది మామూలు\nహంస అనుకునే. మిగతా ముగ్గురి సంగతీ\nవేరు. వాళ్ళు తమకు సువర్ణయోగం\nపట్టాలనే దురాశలో వున్నవాళ్ళు. ఆ\nకారణంవల్లనే వాళ్ళు. సరస్సులో దిగి\nనప్పుడు హంసలమాట మరిచి, బంగారు\nకమలాలకోసం ఎగబడ్డారు. కాలుడు అలా\nచేయలేదు. వాడికి ముఖ్యం పక్షి; బంగారం\nకాదు. తన తోటివాళ్ళు ముగ్గురూ హంస\nలుగా మారడం చూడగానే, వాడికి అదేదో\nమహత్తుగల సరస్సన్న గ్రహింపు గలిగింది.\nఅందుకే వాడు, హంసనుపట్టే ప్రయత్నం\nమాని ఇంటిదారి పట్టాడు.\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు.\n—(కల్పితం)",
            "book_page_end": 32
        },
        {
            "title": "ధర్మకర్తగా తగినవాడు",
            "book_page_start": 33,
            "pdf_page_start": 33,
            "pdf_page_end": 34,
            "author": "ఎం. డి. సౌజన్య",
            "genre": "నీతి కథ",
            "moral": "ధర్మకర్తకు దైవభక్తితో పాటు లౌక్యము, సమబుద్ధి, ధైర్యం ఉండాలి.",
            "keywords": [
                "మగధ",
                "చక్రవర్తి",
                "శివరామజోషి",
                "విరాళం",
                "లౌక్యం",
                "ధర్మకర్త"
            ],
            "characters": [
                "విక్రమసింహుడు",
                "యుగంధరుడు",
                "శివరామజోషి"
            ],
            "locations": [
                "దేవగిరి రాజ్యం",
                "రాజధాని",
                "శివాలయం",
                "వైష్ణవాలయం"
            ],
            "content": "మగధలో పూర్వం శైవులు, వైష్ణవులు\nప్రతి చిన్న విషయానికీ ఎంతో తగవు\nపడేవారు. ప్రజల మధ్య వున్న, యీ భేద\nభావం తొలగడానికి, మగ ధచక్రవర్తి\nమహానందుడు రాజధానిలో పాలరాతితో,\nఒకపక్క శివాలయాన్నీ మరోపక్క\nవైష్ణవాలయాన్నీ నిర్మింఎజేశాడు.\nఆ తర్వాత, ఆ రెండు ఆలయాలకూ\nఎవరిని ధర్మకర్త చేయాలో ఆయనకు\nతోచిందికాదు. ఆయన మంత్రి మాధవ\nవర్మను సలహా అడిగాడు. అందుకు\nమంత్రి, \"ప్రభూ, ధర్మకర్త అనే వ్యక్తి\nమంచి మాటకారీ, లౌక్యం వున్నవాడైతే,\nయీ ఆలయాలు దిన దిన ప్రవర్ధమాన\nమవుతాయి. భక్తులు యిచ్చే కానుకలూ,\nవిరాళాలూ ఎక్కువగా వస్తేనేగదా, వాటిని\nప్రజాహిత కార్యక్రమాలకు ఉపయోగిం\nచడం సాధ్యపడేది !\" అన్నాడు.\n''అయితే, అలాంటి వ్యక్తి, మీదృష్టిలో\nఎవరైనా వున్నారా?'' అని అడిగాడు.\nచక్రవర్తి.\n\"ఉన్నాడు, ప్రభూ. ఇలాంటి మంచి\nపనికి దైవభక్తి, మంచి లౌక్యమూ, మాట\nకారితనమూ వున్న శివరామజోషి తగిన\nవాడని, నా నమ్మకం,\" అన్నాడు మంత్రి.\nచక్రవర్తి వెంటనే, ఆ రెండు దేవా\nలయాలకూ ధర్మకర్తగా శివరామజోషిని\nనియమించాడు. కొన్నాళ్ళు గడిచాక,\nశివరామజోషి అధ్వర్యంలో దేవాలయాలు\nబాగా అభివృద్ధి చెందుతున్నట్టు, వేగుల\nద్వారా చక్రవర్తికి వర్తమానం అందింది.\nఒకనాడు చక్రవర్తి మహానందుడు, ఒక\nపెద్ద వ్యాపారిగా మారువేషంతో శివరామ\nజోషిని పరీక్షించడానికి వెళ్ళాడు. ఆయన\nరెండు దేవాలయాలకూ మధ్యలో వున్న\nసత్రంలో దిగాడు.\nసత్రంలో దిగిన భక్తుల్లో మారు\nవేషంలో వున్న చక్రవర్తిని శివరామజోషి\nపోల్చుకోలేకపోయాడు. అయితే, చక్రవర్తి\nవేళ్ళ ఉంగరాలు చూసి, ఆయనను\nసంపన్నుడైన వ్యాపారి అనుకున్నాడు.\nఆయన రెండు ఆలయాలూ స్వయంగా\nచూపి, భక్తులిచ్చే కానుకలతో, విరాళాలట\nఎలాంటి అభివృద్ధి కార్యక్రమాలు తాను\nనిర్వహిస్తున్నదీ వివరించాడు.\nచక్రవర్తి వెంటనే ఒక తాళపత్రంమీద\n'వందవరహాలు' అని అంకెవేసి, ధర్మ\nకర్తను, “ఈ విరాళం సరిపోతుందా?\"\nఅని అడిగాడు.\nశివరామజోషి చిన్నగా నవ్వి. \"మీకు\nయిరుపక్కలా చెరొక దేవుడూ వున్నాడు.\nఒక వంద ఒక్కరికే సరిపోదు. ఆ అంకె\nమరికాస్త పెంచండి.\" అన్నాడు.\nచక్రవర్తి ఒకక్షణం ఆలోచించి, \"ఎటు\nపెంచమంటారు ?\" అని అడిగాడు.\n\"ఇచ్చేది భక్తుడు. పుచ్చుకునేది\nదేవుడు. దానధర్మాలు గుప్తంగా చేయడమే\nమంచిదంటారు. సరే, అంకె పెంచాలని\nనిర్ణయించారు కాబట్టి, ఇంకో అంకె ఆ\nఅంకెలకు చేర్చండి.\" అన్నాడు శివరామ\nజోషి.\nచక్రవర్తి వెంటనే వంద పక్కన ఒకటి\nవేశాడు. ఇప్పుడది వెయ్యిన్నొక్క వరహా\nఅయింది.\nఅయితే, శివరామజోషి చక్రవర్తిని\nఅంతటితో వదలక, శివుడన్నా, రాము\nడన్నా పేర్లమార్పే తప్పయిద్దరూ ఒక్కటే.\nఈ సత్యం గ్రహించిన భక్తుడు, యిద్దరి\nపట్లా సమాన భక్తి ప్రపత్తులు పాటిస్తాడు.\nమీరు కుడిపక్కనున్న రామాలయానికి\nఒక అంకె పెంచారు. పాపం, శివాల\nయంలో శివుడే పాపం చేశాడు ! అటువైపూ\nఒక అంకె పెంచడం ధర్మం,\" అన్నాడు.\nచక్రవర్తి మరో 'ఒకటి' ఎడమపక్కగా\nచేర్చాడు. ఇప్పుడది పదకొండువేల ఒక\nవరహా అయ్యింది. మంత్రి చెప్పినట్టు\nశివరామజోషి ధర్మకర్తగాతగినవాడని\nచక్రవర్తి చాలా సంతోషించాడు.",
            "book_page_end": 34
        },
        {
            "title": "రాక్షసముద్రిక -2",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చారిత్రక కథ",
            "moral": "తెలివైన వ్యూహాలు శత్రువులను సులభంగా ఓడించగలవు.",
            "keywords": [
                "చంద్రగుప్తుడు",
                "చాణక్యుడు",
                "నందులు",
                "అలెగ్జాండర్",
                "పర్వతకుడు",
                "విషకన్య"
            ],
            "characters": [
                "చంద్రగుప్తుడు",
                "చాణక్యుడు",
                "అలెగ్జాండర్",
                "నందులు",
                "రాక్షసుడు",
                "పర్వతకుడు",
                "విషకన్య"
            ],
            "locations": [
                "వంగరాజ్యం",
                "మగధ రాజభవనం",
                "అడవి ప్రాంతం"
            ],
            "content": "కావ్యకథలు :\nరాక్షసముద్రిక -2\nవంగరాజ్యం రాయబారి తెచ్చిన\nసమస్యకు చక్కటి వివరణ తెలియ\nజేయడంతో ప్రజల మధ్య చంద్రగుప్తు\nడికి గొప్ప పేరు వచ్చింది. ఏనుగు మీద\nకూర్చోబెట్టి అతణ్ణి ఊరేగింపుగా తీసుకు\nపోయి ఇంటివద్ద దిగబెట్టారు. నందులు\nఅతణ్ణి మళ్ళీ బంధించడానికి సాహ\nసించ లేకపోయారు.\nఆ కాలఘట్టంలోనే గ్రీకుచక్రవర్తి\nఅలెగ్జాండర్ భారతదేశం మీదికి\nదండెత్తివచ్చి, ఇక్కడే కొన్నాళ్ళు బస'\nచేశాడు. ఆ సమయంలో చంద్రగుప్తుడు\nగ్రీకు సైన్యంలో చేరి, యుద్ధ విద్యలలో\nశిక్షణపొందాడు.\nఒకనాడు చంద్రగుప్తడు గ్రీకు సేనా\nనాయకుణ్ణి అవమానపరచాడు. గ్రీకు\nసైనికులు చంద్రగుప్తుణ్ణి బంధించ'\nడానికి ప్రయత్నించారు. కాని, చంద్ర\nగుప్తుడు వాళ్ళకు పట్టుబడకుండా\nతప్పించుకుని సురక్షిత ప్రాంతానికి\nచేరుకున్నాడు.\nచాణక్యుడూ, చంద్రగుప్తుడూ అనుకో\nకుండా ఒకరినొకరు కలుసుకుని, ఆప్తు\nలయ్యారు. ఇరువురికి నందులపట్ల\nద్వేషం ఉన్నది. చాణక్యుడి బుద్ధి\nకుశలతకు, చంద్రగుప్తుడి ధైర్యసాహ\nసాలు తోడయ్యాయి. ఇరువురూ కలిసి\nసందులపై పగతీర్చుకోవాలని పట్టు\nబట్టారు.\nఅదేనమయంలో, మగధరాజభవనంలో\nఒక విందు జరిగింది. ఆ విందులో\nచాణక్యుడని పేరుగాంచిన విష్ణుగుప్తు\nడనే బ్రాహ్మణుడు అతి సామాన్యంగా\nకనిపించడంతో, నందులు అతణ్ణి అవ\nమానించి బయటికి గెంటించారు.\nఆగ్రహం చెందిన చాణక్యుడు నంద\nవంశాన్ని నాశనం చేస్తానని శపథం\nచేశాడు.\nఆ కాలంలో మగధ సరిహద్దు అడవి।\nప్రాంతాలను పర్వతకు డనేమ్లేచ్ఛరాజు\nపరిపాలించేవాడు. చాణక్యుడు పర్వత\nకుణ్ణి కలుసుకుని, తమకు సైనిక\nసహాయం చేసినట్టయితే, విజయం\nసాధించాక మగధరాజ్యంలో సగభాగం\nఇస్తామని అతనికి మాట ఇచ్చాడు.\nపర్వతకుడు అందుకు అంగీకరించాడు.\nచంద్రగుప్తుడు పర్వతకుడి సేనలతో,\nమగధ మీదికి దండెత్తాడు. యుద్ధం\nఅతి భయంకరంగా జరిగింది. నందుల\nసైన్యం ఓడిపోయింది. మగధరాజ్యం\nచంద్రగుప్తుడి వశమయింది.\nమంత్రి రాక్షసుడి సహాయంతో, మహా\nనందుడు బిలమార్గం గుండా ఒక\nరహస్యగృహానికి చేరుకున్నాడు.\nఅయినా, చాణక్యుడి భటులు అతణ్ణి\nహతమార్చారు. రాజు మరణం రాక్ష\nసుడికి తీరని విషాదం కలిగించింది.\nమగధ సింహాసనానికి చంద్రగుప్త\nమౌర్యుడు పట్టాభిషిక్తుడయ్యాడు.\nఅసమాన ధైర్యశాలీ, వీరుడూ అయిన\nచంద్రగుప్తుడు తమకు రాజుకావడంతో\nప్రజలు పరమానందం చెందారు.\nరాజభవనంలో విషకన్య చాణక్యుడికి\nపట్టుబడిపోయి, తన అపరాధాన్ని\nక్షమించమని ప్రార్థించింది. చాణక్యుడు\nఆమెను చంపలేదు. పైగా, ఆమె తన\nశక్తియుక్తులను ఉపయోగించి పర్వత\nకుణ్ణి హతమార్చినట్టయితే, మంచి బహు\nమతి ఇవ్వగలమని ఆశచూపాడు. పర్వత\nకుడు మగధలో సగభాగం\nఅడుగు\nతున్నాడు కాబట్టి, వాణ్ణి ఇలా వదిలించు\nకోవాలన్నది చాణక్యుడి పథకం.\nమహానందుడి మరణానికి ఎంతగానో\nవిచారించిన అతనిమంత్రి రాక్షసుడు—\nచంద్రగుప్తుడిపై పగసాధించాలని ఒక\nకుట్రపన్నాడు. విషప్రయోగం చేసి,\nరాజును హతమార్చమని చెప్పి, ఒక\nసుందరాంగి అయిన విషకన్యను రాజ\nభవనానికి పంపాడు. అయితే, ఆ\nవిషయం చారులద్వారా చాణక్యుడు\nముందుగానే పసిగట్టాడు !\nఅదే ప్రకారం విషకన్య పర్వతకుడి\nభవనం చేరి, తన అందచందాలతో,\nఆటపాటలతో అతణ్ణి మురిపించింది.\nఒకనాడు అదునుచూసి, మధువుతో\nవిషం అందించి పర్వతకుడి ప్రాణాలు\nతీసింది!\n—(ఇంకావుంది)",
            "book_page_end": 38
        },
        {
            "title": "ఉత్తమదానం",
            "book_page_start": 39,
            "pdf_page_start": 39,
            "pdf_page_end": 42,
            "author": "ఎన్. వి. ఆర్. సత్యనారాయణమూర్తి",
            "genre": "నీతి కథ",
            "moral": "నిజమైన దానం అంటే, ఎదుటివారి అవసరాన్ని గుర్తించి, నీ కోరికలను త్యాగం చేసి సహాయం చేయడమే.",
            "keywords": [
                "దానం",
                "వ్యాపారం",
                "రంగరాజు",
                "పద్మనాభుడు",
                "జీడిపప్పు",
                "త్యాగం"
            ],
            "characters": [
                "పద్మనాభుడు",
                "శరభుడు",
                "రంగరాజు",
                "ముసలివాడు",
                "రంగరాజు భార్య"
            ],
            "locations": [
                "ధర్మవరం",
                "యలమంచిలి",
                "పురుషోత్తపురం"
            ],
            "content": "పద్మనాభుడనే అతనికి, ధర్మవరం\nగ్రామంలో పెద్ద కిరాణా కొట్టున్నది.\nఅతను ఒకసారి, వ్యాపారం పనిమీద,\nయలమంచిలి అనే ఊరు వెళ్ళి, తిరిగి\nతన ఒంటెద్దు బండిమీద ధర్మవరం\nవస్తున్నాడు.\nబండి యలమంచిలి దాటాక, పద్మ\nనాభుడికి. ఒక వ్యక్తి దారిలో కనిపిం\nచాడు. అతను పద్మనాభుణ్ణి చూస్తూనే,\nగబగబా బండిదగ్గిరకు వచ్చి, \"మాది\nదారిలో వున్న పురుషోత్తపురం. నాకు,\nమీ బండిలో కాస్త చోటిస్తారా?\" అని\nఅడిగాడు.\nపద్మనాభుడు, ఆవ్యక్తిని యలమంచిలి\nలోని, ఒక అంగడిలో చూశాడు. ఇద్దరూ,\nఆ అంగట్లో జీడిపప్పు కొన్నారు. అతను\nబండిలో వుంటే కొంత ఊసుపోతుందని\nఆలోచించి, పద్మనాభుడు అతణ్ణి బండి\nఎక్కమన్నాడు. ఆ వ్యక్తి బండిలో ఎక్కి\nకూర్చున్నాడు. బండివాడు శరభుడు,\nబండిని తోలడం ప్రారంభించాడు.\nమాటల సందర్భంలో, ఆ వ్యక్తి పేరు\nరంగరాజు అనీ పురుషోత్తపురంలో\nతనకున్న మూడెకరాల మాగాణి భూమి\nవ్యవసాయం చేసుకుని జీవిస్తున్నాడనీ,\nపద్మనాభుడు తెలుసుకున్నాడు.\nదారిలో కనిపించిన యాచకుల చేతిలో,\nచిల్లర డబ్బులు వేయసాగాడు పద్మ\nనాభుడు. రంగరాజు మాత్రం, తన దగ్గిర\nచిల్లరలేదని వాళ్ళను పొమ్మనసాగాడు.\nఇది చూసి పద్మనాభుడు, రంగ\nరాజుతో, \"రంగరాజుగారూ! నేను ఎంతో\nకొంత అడిగినవాళ్ళకు లేదనకుండా\nధర్మం చేస్తూంటాను. అవసరం అయితే,\nమన కోరికలను అదుపులో పెట్టుకుని,\nఉన్నదానిలో కొంత దానధర్మాలు\nచెయ్యాలి. అప్పుడే మనిషికి జన్మసార్థ\nకత!\" అన్నాడు.\nఇంతలో బండిచక్రం సీల జారి కింద\nపడింది. అది గమనించిన శరభుడు,\nబండి ఆపి, దాన్ని నెమ్మదిగా దారి\nపక్కకు లాగించాడు. తర్వాత సీల\nకదలకుండా దిగవెయ్యడానికి రా\nకోసం వెతుకుతూ దూరంగా వెళ్ళాడు.\nపద్మనాభుడూ, రంగరాజూ బండిదిగి.\nఒక చెట్టు నీడలో నిలబడ్డారు. అక్కడికి\nఒక బక్క చిక్కిన ముసలివాడు వచ్చాడు.\nవాడి కళ్ళు లోతుకు పోయివున్నాయి.\nచేతిలో ఒక కర్ర వున్నది.\nవాడు ఖరీదైన దుస్తులలో వున్న\nపద్మనాభుణ్ణి చూసి \"బాబూ, రెండు\nరోజులుగా తిండిలేదు. తినడానికేమైనా\nవుంటే పెట్టించండి.\" అన్నాడు ఎంతో\nదీనంగా.\nవెంటనే పద్మనాభుడు, ''ఈ రహ\nదారిలో తినడానికేందొరుకుతుంది.\nదగ్గిరలో పురుషోత్తపురం అనే ఊరు\nవున్నదికదా ! అక్కడికి వెళితే, ఏ పూట\nకూళ్ళమ్మ యింటనో భోజనం దొరుకు\nతుంది. డబ్బులిస్తాను, తీసుకుపో.”\nఅన్నాడు.\nఇది విన్న రంగరాజు, బండిదగ్గిరకు\nవెళ్ళి, తన సంచీలోంచి జీడి పప్పుల\nమూట తీసుకుని, చెట్టుదగ్గిరకు తిరిగి\nవచ్చి, మూటను ముసలివాడి కి స్తూ,\n\"తాతా, యిందులో జీడిపప్పులున్నవి.\nఇవి తిన్నావంటే ఆకలి కొంత తీరుతుంది.\nతిని, నీళ్ళుతాగు,\" అన్నాడు.\nముసలివాడి కళ్ళు నీళ్ళతో నిండాయి.\nవాడు, రంగరాజుతో, \"బాబూ, జీడిపప్పు\nచాలా ఖరీదని విన్నాను. అప్పుడప్పుడూ\nతినాలన్న కోరికతో, మీరు చాలా ఖర్చుచేసి\nయింత జీడిపప్పు కొనివుంటారు. వద్దు\nబాబూ!'' అన్నాడు.\n\"ఫర్వాలేదు. తాతా! ఆకలితో వున్న\nనీకు. ఏదో కొంత ఆకలి తీర్చానన్న\nసంతృప్తి నాకు కలిగించు. కోరికల్ని\nఅదుపులో పెట్టుకుంటేనే, మనిషి జన్మ\nసార్థకత అని, యీ బాబుగారు యింతకు\nముందే నాకు చెప్పారు.\" అని పద్మ\nనాభుణ్ణి చూపించాడు రంగరాజు.\nముసలివాడు, రంగరాజుకు దణ్ణం\nపెట్టి, \"బాబూ, నా పళ్ళు యింకా గట్టిగానే\nవున్నాయి. ఎప్పుడో ఏదో కొద్దిగా యిన్ని జీడి\nపప్పులు తినడంతప్ప, ఇంత జీడిపప్పు\nతినడం, నా జన్మలో యింతవరకూ జరగ\nలేదు.\" అంటూ సంతోషంగా మూటవిప్పి\nఅందులోని జీడిపప్పులు తింటూ వెళ్ళి\nపోయాడు.\nఆకలితో అలమటిస్తూ వచ్చిన ముసలి\nవాడి ముఖంలో కనిపించిన సంతోషం\nచూసి, పద్మనాభుడు ఆలోచనలో పడ్డాడు.\nతాను చేసే దానధర్మాలకన్నా, రంగరాజు\nచేసిన దానం ఎంతో ఉత్తమమైనదిగా,\nఆయనకు కనిపించింది. రంగరాజు తన\nకోరికను చంపుకుని, ఆకలిగొన్నవాడి బాధ\nతీర్చాడు. కాని, నేనాపని చేయలేక\nపోయాను. నీతులు చెప్పడంకంటే,\nవాటిని ఆచరించడం చాలా కష్టం—\nఅని విచారించాడాయన.\nఅంతవరకూ, తను చాలా తేలిక\nభావంతో చూస్తున్న రంగరాజు, ఎంతో\nఉత్తముడనుకుంటూ, పద్మనాభుడు,\nఅతడితో, “రంగరాజుగారూ. యిది నాకు\nకొంత ఆశ్చర్యంగా తోస్తున్నది. ఇద్దరం\nఒకే దుకాణంలో, ఒకే సమయంలో జీడి\nపప్పులు కొన్నాం!'' అన్నాడు.\nఅందుకు రంగరాజు చిరునవ్వు నవ్వి,\n\"నా భార్య నిండు గర్భిణి. ఆమె కోరగా\nజీడిపప్పు కొని తీసుకుపోతున్నాను. అంతే\nగాని, మామూలుగా జీడిపప్పు కొనేంత\nతాహతువున్నవాణ్ణి కాదు,'' అన్నాడు.\nతర్వాత రంగరాజు, అక్కడికి సమీ\nపంలో వున్న నూతిదగ్గిరకుపోయి, ముఖం\nకడుక్కుని, మంచినీళ్ళు తాగి తిరిగి\nవచ్చాడు. అతడు తిరిగివచ్చేసరికి బండి\nసిద్ధంగా వున్నది. దారిలోని పురుషోత్త\nపురంలో బండిదిగి, రంగరాజు ఇంటికి\nవెళ్ళాడు.\nఅతడి భార్య, భర్తకు ఎదురు వచ్చి\nసంచీ అందుకుని, \"జీడి పప్పు కొని\nతెచ్చారా?\" అని అడిగింది.\nరంగరాజు లేదన్నట్టు తలాడించి,\nభార్యకు దారిలో జరిగినదంతా చెప్పాడు.\nఆమె అంతా విని. \"అలాగా!\" అంటూ,\nసంచీలో వున్న యితర పచారీ సరుకుల\nపొట్లాలు తీ సి బయట పెడు తూ\nఆశ్చర్యంగా, . \"అదేమిటండీ. సంచీలో\nజీడిపప్పు మూట వున్నదిగదా!\" అని,\nమూట భర్తకు చూపింది.\nరంగరాజు కూడా ఆశ్చర్యపోయి, ఒకటి,\nరెండు క్షణాలు ఆలోచిస్తూ వూరుకుని,\n\"ఆ పద్మనాభుడు చాలా మంచివాడు.\nనేనెవరికోసం, ఆ జీడిపప్పు కొన్నా నో\nఅడిగి తెలుసుకున్నాడు. తర్వాత, నేను\nబావిదగ్గిరకు మంచినీళ్ళకోసం పోయి\nనప్పుడు, తాను కొన్న జీడిపప్పు, నా\nసంచీలో పెట్టాడు!'' అన్నాడు.",
            "book_page_end": 42
        },
        {
            "title": "కృష్ణావతారం",
            "book_page_start": 43,
            "pdf_page_start": 43,
            "pdf_page_end": 50,
            "author": "చందమామ బృందం",
            "genre": "పౌరాణికం",
            "moral": "దైవకార్యం నెరవేర్చడానికి మార్గంలో అడ్డంకులు సహజం. కష్టాలను అధిగమించాలి.",
            "keywords": [
                "కృష్ణుడు",
                "బలరాముడు",
                "కంసుడు",
                "అక్రూరుడు",
                "దేవకి",
                "ఆయుధాగారం"
            ],
            "characters": [
                "కృష్ణుడు",
                "బలరాముడు",
                "అక్రూరుడు",
                "కంసుడు",
                "దేవకి",
                "వసుదేవుడు",
                "గోపికలు",
                "గుణకుడు",
                "కుబ్జ"
            ],
            "locations": [
                "మధురానగరం",
                "వ్రేపల్లె",
                "కాళిందీ తీరం",
                "ఆయుధాగారం"
            ],
            "content": "ఆ రాత్రి అక్రూరుడు బలరామకృష్ణులతో\nసహా సుఖమైన భోజనం చేసి, ఒకచోటనే\nఅందరూ పడుకున్నపుడు, \"నాయనా,\nతల్లిగర్భం నుంచి బయటపడుతూనే\nఇలాటి హీనజీవితంపాలై ఎన్నో ఘన\nకార్యాలు చేశావు. ఇంక ఈ జీవితం చాలు.\nనీ అసలు వంశానికి కీర్తి ప్రతిష్ఠలు\nచేకూర్చు. నీ తండ్రి వసుదేవు డెంతో\nగొప్పవాడు. మీ ఇద్దరిలాటి కొడుకులుండి\nకూడా, కంసుడికి భయపడుతూ, ఆ\nదుర్మార్గుడి చేత అవమానాలు పడుతూ,\nకొడుకులను అడవుల పాలు చేశానే అని\nమహా కుమిలిపోతున్నాడు. కంసుడు మీ\nతండ్రిని అనరాని మాటలంటూంటే,\nమేమందరమూ చేసేదిలేక, తలలు వంచు\nకుని, కంట తడిపెడతాం. ఇక మీ తల్లి\nదేవకీదేవి దుఃఖం చెప్పటానికే లేదు.\nవరసగా ఆమె గర్భాన పుట్టిన బిడ్డలందరినీ\nకంసుడు చంపేశాడు. అంతమంది\nపిల్లలను కని కూడా ఆ ఇల్లాలు ఇంత\nవరకు ఒక్క బిడ్డకు పాలిచ్చి ఎరగదు.\nఇంత చక్కని వాడివి. నీముఖం ఎలా\nఉంటుందో ఆ తల్లికి తెలుసునా? ఆవిడ\nమాతృత్వం సఫలం చేసే భారం ఇప్పుడు\nనీపైన ఉన్నది. నీవంటి కొడుకును పెట్టు\nకుని ఆవిడ అహర్నిశలు దుఃఖంలో మునిగి\nతేలుతున్నదంటే, ఇంతకంటే గొడ్రాలి\nతనమే మేలుగదా?'' అంటూ అక్రూరుడు\nకృష్ణుడికి చాలా సేపు హితోపదేశం\nచేశాడు.\nఆయన మాటల సారాంశం కృష్ణుడికి\nఅర్థమయింది. అతను మధురానగరానికి\nవెళ్ళి, కంసుణ్ణి చంపి, తన తల్లిదండ్రు\nలైన దేవకీ వసుదేవులకు ఆనందం\nచేకూర్చాలి.\nతెల్లవారింది. అక్రూరుడూ, బలరామ\nకృష్ణులూ కాలకృత్యాలు తీర్చుకుని రథం\nఎక్కారు. అక్రూరుడు రథం తోలుతూ\nవ్రేపల్లె దాటి, మధురకు వెళ్ళే దారి\nపట్టాడు, కొందరు గోపికలు రథాన్ని కొంత\nదూరం వెంబడించారు. కృష్ణుడు వెళ్ళి\nపోవటం వాళ్ళకేమీ బాగాలేదు. కొందరు\nఅక్రూరుణ్ణి బాగా తిట్టుకున్నారు. మరి\nకొందరు. \"రేపు ఏ రాక్షసుడన్నా మన\nమీద వచ్చిపడితే ఎవరు కాపాడతారు?\nకృష్ణుణ్ణి వెళ్ళిపోనిస్తున్న మనవాళ్ళు\nవెర్రివాళ్ళు కారా?\" అని అడిగారు.\nవాళ్ళు కొంతదూరం రథాన్ని వెంబడించి,\nఅతివేగంగా వెళ్ళే రథాన్ని అనుసరించ\nలేక ఆగి, రథం లేపే దుమ్ము కనబడ\nకుండా పోయేదాకా చూసి, తిరిగి వెళ్ళి\nపోయారు.\nమధ్యాన్నందాకా నడిచి రథం కాళిందీ\nతీరాన ఒక కదంబవృక్షం నీడలో ఆగింది.\nఅక్రూరుడు బలరామకృష్ణులతో, ''నేను\nనదిలో స్నానంచేసి, అర్ఘ్యం విడిచి, ఇప్పుడే\nవస్తాను. అంతదాకా మీరు రథంలోనే\nఉండండి. ఈ లోపుగా గుర్రాలు గరికి\nమేస్తాయి,\" అని చెప్పి, నదిలోకి దిగి,\nనడుములోతు నీటిలో మునిగాడు.\nఅలా మునిగిన అక్రూరుడికి నీటిలో\nరసాతలం కనబడింది. అక్కడ వాసుకీ,\nకర్కోటకుడూ మొదలైన నాగశ్రేష్ఠులు\nతిరుగుతున్నారు. చాలా అందంగా నిర్మిం\nచిన రత్నమండపం లోపల వెయ్యి తలల\nఆదిశేషుడు కనిపించాడు. అతని శరీరం\nస్వచ్ఛంగానూ, తెల్లగానూ. చుట్టలు\nచుట్టుకుని ఉన్నది. పడగలు ఎత్తి\nఉన్నాయి. అతని నాలుకల వరస మెరుపు\nతీగలాగా చలిస్తున్నది. అతని పార్శ్వాల\nరోకలీ, నాగలీ, తాటిచెట్టూ గుర్తులు గల\nజెండాలున్నాయి. ఆ శేషుడి చుట్టలపైన\nకృష్ణుడు నల్లగా, తామర కన్నులతోనూ,\nపసుపుపచ్చని బట్టలతోనూ కూర్చుని\nకనిపించాడు.\nఅలా కనిపించిన కృష్ణుణ్ణి అక్రూరుడు\nమంత్రాలతో ఆరాధించి, మానసికంగానే\nవివిధ అర్చనా సామగ్రితో అర్చించాడు.\nతరవాత అతను నీటిలో నుంచి పైకి లేచి\nచూసేసరికి, రథంమీదనున్న బలరామ\nకృష్ణుల దేహాలపైన తన అర్చన తాలూకు\nగుర్తులు కనిపించాయి. అక్రూరు డది\nచూసి మరింత అద్భుతపడి, మళ్ళీ నీటిలో\nమునిగి, తిరిగి అది శేష, అతని పైన\nకూర్చుని ఉన్న కృష్ణుణ్ణి చూశాడు.\nచివరకు అక్రూరుడు తన అనుష్ఠా\nనాలు ముగించుకుని రథాన్ని చేరరాగానే\nకృష్ణుడు, \"అక్రూరుడా, చాలా ఆలస్యం\nచేశావు. పాతాళంలో ఏదో చోద్యం\nకనిపించినట్టున్నదే? నీముఖాన ఆశ్చర్యం\nచూస్తే అలాగే ఉన్నది.\" అన్నాడు చిరు\nదరహాసంతో.\n“దేవా, నువు దగ్గిరలో ఉండటం కన్న\nపెద్ద చోద్యం ఇంకేం కావాలి? నువూ.\nనీ అన్నా ఇక్కడ కనిపించినట్టే నీటిలో\nకూడా కనిపించారు. నీ వాస్తవ రూపం\nవర్ణించటం బ్రహ్మకైనా సాధ్యం కాదే.\nనేనేపాటివాణ్ణి ? నాపైన వాత్సల్యం ఉంచి\nఅనుగ్రహించు. మనం ఇంక బయలు\nదేరాలి. కంసుడు మీ కోసం ఆత్రంగా\nఎదురుచూస్తూ ఉంటాడు. సూర్యాస్త\nమయం లోపల మనం నగరం చేరాలి,”\nఅన్నాడు అక్రూరుడు.\nకృష్ణుడు నవ్వి. \"మేము నీ చేతిలో\nఉన్నాం, మా చేతిలో ఏమీలేదు,”\nఅన్నాడు.\nరథం తిరిగి బయలుదేరి సాయంకాలం\nవేళకు మధురానగరం చేరింది. కృష్ణుడు\nఅక్రూరుడితో \"నగరం అనేది ఎట్లా\nఉంటుందో ఎన్నడూ చూసినవాళ్ళం\nకాము. కంసమహారాజును చూసిన దాకా\nప్రాణాలాగేటట్టు లేవు. అందుచేత ముందు\nగానే నాలుగు వీధులూ చుట్టివస్తాం, అను\nమతించు,'' అన్నాడు.\nఅక్రూరుడు వాళ్ళను రథం దించి,\n\"మీకు వసుదేవుడి ఇంటికి వెళ్ళాలని\nపించవచ్చు. కాని ఆ పని చెయ్యకండి.\nముందు తనకు కనపడకుండా వసుదేవుణ్ణి\nచూస్తే కంసుడికి కోపం వస్తుంది.\" అని\nచెప్పి, బలరామకృష్ణులను తీసుకొచ్చానని\nకంసుడితో చెప్పటానికి వేగంగా రథం\nతోలుకుంటూ వెళ్ళిపోయాడు.\nకట్టుతాళ్ళు విప్పిన ఏనుగుల జంట\nలాగా బలరామకృష్ణులు మధురానగరపు\nరాజవీధి వెంబడి, నగరపు వింతలను\nఆశ్చర్యంగా చూసుకుంటూ, ముందుకు\nనడవసాగారు. వారలా నడుస్తుంటే\nఅక్కడి పౌరులు వారిని చూసి రకరకా\nలుగా మాట్లాడుకున్నారు.\nకొంతదూరం వెళ్ళేసరికి బలరామ\nకృష్ణులకు రంగకారుడనే రజకుడుకనిపిం\nచాడు. అతను రకర కాల బట్టలు మడతలు\nపెట్టి మూటగట్టి తీసుకుపోతున్నాడు.\n“ఏమోయ్, మేం రాజుగారిని చూడ\nబోతున్నాం. రాజసభకు వెళ్ళేవాళ్ళు\nమంచి మంచి బట్టలు కట్టుకుని మరీ\nవెళ్ళాలి గద. అందుచేత నీ దగ్గిర ఉన్న\nబట్టల్లో మంచివి చూసి మాకియ్యి, మంచి -\nవాడివి!'' అన్నాడు కృష్ణుడు.\nఆ మాటకు వాడు చాలా కోపించి,\n“అడవుల్లో తిరిగే అనాగరికపు మొహాలకు\nకంసమహారాజు కట్టే బట్టలు కావలిసి\nవచ్చాయా? ఈ బట్టలంటే ఏమిటనుకు\nన్నారు? ఎక్కడెక్కడి రాజులో కంసమహా\nరాజుకు కానుకగా పంపినవి. పిచ్చిపిచ్చిగా\nమాట్లాడక, పదండి,\" అన్నాడు.\nకృష్ణుడికి కోపం వచ్చింది. అతను\nకత్తి పెట్టి వాడి మెడ మీద ఒక్కటి\nపెట్టాడు. తల తెగి కిందపడి వాడు\nకాస్తా చచ్చాడు. వాడి' కెందరో భార్య\nలున్నారు. వాళ్ళు పరిగెత్తుకుంటూ వచ్చి,\nజరిగినది చూసి, రాచనగరులో చెప్పుకోవ\nటానికి వెళ్ళారు.\nఈలోపల కృష్ణుడా బట్టలమూట విప్పి,\nఅందులో ఉన్న పసుపురంగు గల బట్టలు\nతాను తీసుకుని, నీలంరంగు బట్టలు\nబలరాముడి కిచ్చి, మిగిలిన వాటిలో\nకొన్నిటిని అక్కడ కనిపించిన వారికి,\n\"భయం లేదు, కట్టుకోండి.\" అంటూ\nఇచ్చాడు. ఆ తరవాత బలరామకృష్ణులు\nముందుకు నడిచి కొంతసేపటికి పూల\nమాలలు కట్టేవాళ్ళుండే వాడ చేరు\nకున్నారు.\nఅక్కడ వాళ్ళకు గుణకుడు అనే\nమాలాకారుడు కనిపించాడు. కృష్ణుడు\nవాణ్ణి మంచి మంచి పూలడిగాడు. వాడు\nబలరామకృష్ణులను చూసి ఏ సిద్ధులో\nయక్షులో అయి ఉంటారనుకుని వాళ్ళకు\nదణ్ణం పెట్టి, \"తీసుకోండి. ఈ పూలన్నీ\nమీవేగా ?'' `అంటూ మంచి మంచి పూలు\nఏరి ఇచ్చాడు. ఆ పూలదండలను వాళ్ళు\nతలలోనూ, మెడలో నూ, చేతులకూ\nధరించి, విచిత్రంగా కనబడ్డారు.\nవాళ్ళు రాజవీధి వెంబడి మరికొంత\nదూరం వెళ్ళేసరికి వారికొక కుబ్జ కనిపిం\nచింది. దాని చేతిలో ఒక పాత్ర నిండా\nమంచి సువాసనలు వెదజల్లే గంధం\nఉన్నది. కృష్ణు డామెను సమీపించి,\nఆమె ముఖం మీది ముసుగు పైకెత్తి,\nముఖంలోకి చూస్తూ, \"ఈ గంధం ఎవరి\nకోసం తీసుకుపోతున్నావు?'' అని అడి\nగాడు.\n\"కంసమహారాజు స్నానం చేసి ఈ\nగంధం కోసం ఎదురుచూస్తూ ఉంటాడు.\nనేను తప్ప ఇంకెవరు తయారుచేసినా\nగంధం ఆయనకు నచ్చదు. దాన్ని నేనే\nతయారు చెయ్యాలి, ఆయన పూసుకోవాలి.\nనిన్ను చూడగానే ఏదో మాట్లాడ బుద్ధి అయి\nఇదంతా చెప్పానుగాని, నేను ఇక్కడ\nఒక్కక్షణం ఆగటానికి లేదు. రాజుగారు\nస్నానం చేసే సమయం!\" అన్నది కుబ్జ\nచాలా హడావుడిగా వెళ్ళబోతూ.\n\"మేము దేశాంతరం నుంచి వచ్చిన\nమల్లులం. మీ రాజుగారినీ రాజ్యాన్నీ,\nవిల్లుకు జరగబోతున్న గొప్ప ఉత్సవాన్నీ\nచూసి సంతోషింతామని వచ్చాం. నీ గొప్ప\nనువు చెప్పుతున్నావనుకో, మేము ఊరికే\nనిన్ను ఎలా మెచ్చుకోం? ఆ పాత్రలో\nఉన్న గంధం ఇచ్చావంటే, మేము పూసు\nకుని, నిన్ను మనసారా మెచ్చుకుని\nహాయిగా వెళ్ళి రాజుగారి దర్బారులో\nకాస్త కళగా కూర్చుంటాం.\" అన్నాడు\nకృష్ణుడు చిన్నగా నవ్వుతూ.\nఆ మాటకు కుబ్జ నవ్వి. \"సరే తీసు\nకోండి,\" అంటూ తన పాత్రలోని గంధం\nఇచ్చేసింది.\nకృష్ణుడు ఆ గంధాన్ని ముందు\nబలరాముడి కిచ్చి. తనకు కావలసినది\nతాను కూడా పూసుకుని మిగిలినది\nఅక్కడ ఉన్న పిల్లల కిచ్చేశాడు. అతనికి\nఆ కుబ్జను మామూలు మనిషి చెయ్యాలని\nపించింది. అందుకని అతను, ఆ కుబ్జ\nకాలివేళ్ళను తన కాలివేళ్ళతో నొక్కి\nపట్టి, చూపుడు వేలుతో ఆమె ముఖం\nపైకెత్తాడు. వెంటనే ఆమె రూపు మారి\nపోయి, ఆమె శరీరం వంకలు తీరింది.\nసన్నని నడుమూ, చదునైన వీపూ,\nదీర్ఘమైన దేహమూ ఏర్పడ్డాయి. ఆమె\nతనను తాను చూసుకుని అద్భుతమూ,\nఆనందమూ పొంది, నవ్వుతూ కృష్ణుణ్ణి\nచూసి, ''నా కెంతో మహెూపకారం చేసిన\nమహానుభావుడవు, మా యింటికి వచ్చి\nనన్ను ధన్యురాలిని చెయ్యి. నీ దారిన\nనువు పోతానంటే ఊరుకోను.\" అన్నది,\nఅతని చేతిని తన చేత్తో పట్టుకుని ఎంతో\nఆప్యాయంగా.\n“నా కిప్పుడు బోలెడంత పని ఉన్నది.\nమళ్ళీ వస్తాను. నువు నా దానివే ననుకో,”\nఅంటూ కృష్ణుడు మంచిగా ఆమె చెయ్యి\nవిడిపించుకుని, బలరాముడితో సహా\nముందుకు సాగాడు. వాళ్ళిద్దరూ తమ\nఉద్దేశాలనూ, బింకాన్నీ పైకి కనబడ\nనీయక, మా మూలు గోపకులలాగానే\nప్రవర్తించుతూ, నెమ్మదిగా నడుచు\nకుంటూ కంసుడి మందిర ద్వారాన్ని\nచేరుకున్నారు. అక్కడ చాలా కోలా\nహలంగా ఉన్నది. కంసుడికి ఎందరెందరో\nరాజులు పంపిన కానుకలు, ఏనుగులూ,\nగుర్రాలూ, రథాలూ, సుందర వస్తువులూ\nవేలసంఖ్యలో ఎడతెగకుండా వచ్చి చేరు\nతున్నాయి.\nలోపల ఆయుధాగారం ఉన్నది. దాన్ని\nబంగారంతోను, పెద్ద పెద్ద మణులతోనూ\nచాలా అందంగా నిర్మించారు. అనేక\nమంది రాజులు దాన్ని చూడవచ్చారు.\nఅసంఖ్యాకులైన భటులు దానికి రక్షగా\nఉన్నారు.\n''కంసమహారాజుగారి విల్లు ఇక్కడేనా\nఉండేది? దాన్ని చూద్దామని చాలా\nదూరం నుంచి కుతూహలంతో వచ్చాం.\nఏదీ ? దానిని చూడవచ్చునా?'' అని\nబలరామకృష్ణులు అమాయికంగా అనే\nసరికి, ఆయుధాగారం రక్షకభటులు\nవాళ్ళను విల్లున్న చోటికి తీసుకుపోయారు.\nఅది బ్రహ్మాండమైన విల్లు; తక్షకుడి\nశరీరంలాగున్నది.\nదాన్ని చూసి కృష్ణుడు, “దీన్ని ఎక్కు\nపెట్టటం దేవతలకూ దానవులకూ కూడా\nసాధ్యంకాదంటారే. నిజం ఏమిటో\nచూస్తాం.\" అంటూ ఆ విల్లును ఒక్కచేత\nఅవలీలగా ఎత్తి, చులాగ్గా నారి సంధించి\nమీటాడు. అది చేసిన మోత భయంకరంగా\nఅన్ని దిక్కులా ప్రతిధ్వనించింది. అక్కడ\nఉన్నవారంతా నిర్ఘాంతపోయి చూస్తూం\nడగా, కృష్ణుడు ఆ వింటిని తన పిడికిట\nపట్టి పెళుక్కున విరిచేశాడు. గొప్ప\nఉత్సవం చేసుకోనున్న ఆ విల్లు కాస్తా\nముక్కలు ముక్కలయింది. కృష్ణుడు\nతన కేమీ తెలియనట్టు చల్లగా జనంలో\nకలిసిపోయి ఆయుధాగారం నుంచి బయట\nపడ్డాడు.\nఆయుధాగారాన్ని రక్షించే భటులు\nభయపడిపోయి, ఒకరికన్న ఒకరు ముందు\nపరిగెత్తి కంసుడి అంతఃపురానికి వెళ్ళి,\nజీరపోయిన గొంతులతో, ఆయుధాగా\nరంలో జరిగిన సంగతంతా కంసుడికి\nనివేదించారు.",
            "book_page_end": 50
        },
        {
            "title": "తోడేలురూపు",
            "book_page_start": 51,
            "pdf_page_start": 51,
            "pdf_page_end": 55,
            "author": "చందమామ బృందం",
            "genre": "జానపద కథ",
            "moral": "రహస్యం లేదా బలహీనతను నమ్మకద్రోహులు తెలిస్తే ప్రమాదం. నమ్మకమే రక్షణ.",
            "keywords": [
                "సామంతుడు",
                "తోడేలు",
                "రహస్యం",
                "ద్రోహం",
                "రాజు",
                "దుస్తులు"
            ],
            "characters": [
                "సామంతుడు",
                "సామంతుడి భార్య",
                "రాజు",
                "భార్య ప్రియుడు"
            ],
            "locations": [
                "బ్రిటనీ దుర్గం",
                "అరణ్యం",
                "రాజభవనం"
            ],
            "content": "బ్రిటనీలోని ఒక దుర్గంలో ఒక సామంతు\nడుండేవాడు. ఇతను యువకుడు రాజుకు\nఅ భి మా న పాత్రుడు. ఇతని భార్య\nఅందగత్తె, మహాసాధ్వి లాగా కనబడేది.\nఅలాగే ప్రవర్తించేది. కాని నిజానికి ఈమె\nస్వభావం మంచిది కాదు. ఆమె మరొక\nసామంతును ప్రేమించి, వీలయితే అతడికి\nభార్య అయేందుకు తహతహ లాడు\nతూండేది.\nఆమె తన భర్తను గురించి ఒక\nవిషయం గమనించింది. అతను వారానికి\nమూడు రోజులు ఎటో వెళ్ళి తిరిగి వచ్చే\nవాడు. ఇందులో ఏదో రహస్యం ఉన్నదనీ,\nఅది తనకు తెలిసినట్టయితే ఏదో ఒక\nవిధంగా లాభించవచ్చునని ఆమె అను\nకున్నది. అందుచేత ఆమె ఒకనాడు తన\nభర్తతో, “ఏమండీ, మీరు వారానికి మూడు\nరోజులు నన్ను ఒంటిగా విడిచి ఎటో వెళ్ళి\nపోతున్నారు. ఇందువల్ల నా కెంత బాధో\nఆలోచించారా?\" అన్నది.\n\"నేనేం చేసేది? తప్పనిసరి అయి\nవెళుతున్నాను. బుద్ధి పూర్వకంగా నిన్ను\nవిడిచి ఒక క్షణం ఉండగలనా ?' '\nఅన్నాడు భర్త.\n\"అంత తప్పనిసరి ఏమి వచ్చింది?\nనాకు కాస్త చెప్ప గూడదా?\" అన్నది\nభార్య ఎంతో ఆప్యాయత కనబరుస్తూ.\nఆమె చాలా నిర్బంధించిన మీదట,\nరహస్యం ఎవరికీ చెప్పనని ఆమె చేత\nప్రమాణం చేయించుకుని ఆ సామంతు,\n\"నేను వాఠానికి మూడు రోజులు విధిగా\nతోడేలు రూపు ధరించి, అరణ్యం లో\nసంచరిస్తాను. ఇది నాకు చుట్టుకున్న\nప్రారబ్ధం.\" అని చెప్పాడు.\n\"ఈ మార్పు ఎలా జరుగుతుందీ?\"\nఅని భార్య అడిగింది.\nఈ మాట విని ఆ దుర్మార్గురాలు\nతనలో చాలా సంతోషించింది. ఆ\nదుస్తులు దాచే రహస్యస్థలం చెప్పమని\nబతిమాలటం మానలేదు. ఆమెకు తన పై\nఅంతులేని ప్రేమ అన్న గట్టి నమ్మకంతో\nఅతను చివరకు తాను దుస్తులు దాచే\nస్థలం వివరాలు చెప్పేశాడు : \"అడవిలో\nఒక పాడుబడిన ఆలయం ఉన్నది. దాని\nపక్కనే పొదల మధ్య రాతిలో ఒక\nఅదృశ్యంగా ఉండే తొర్ర ఉన్నది. ఆ\nతొర్రలో నా దుస్తులు దాస్తాను.\"\nఈ రహస్యం తెలియటంతో ఆమెకు\nతన భర్తను వదిలించుకునే ఉపాయం\nతెలిసిపోయింది. ఈసారి అతను అడవికి\nవెళ్ళిపోగానే ఆమె తన ప్రియుడికి కబురు\nచేసి అతనికి తన భర్త రహస్యమంతా\nచెప్పేసింది. ఆమె కోరికపై అతను అడవి\nలోని ఆలయం వద్దకు వెళ్ళి, ఆమె భర్త\nదుస్తులు తెచ్చి ఆమె కిచ్చేశాడు. ఆమె\nవాటిని ఒక భోషాణంలో దాచేసింది.\nతోడేలు రూపంలో ఉన్న సామంతు\nమూడు రోజులపాటు అరణ్యంలో తిరిగి\nతన దుస్తుల కోసం వచ్చి చూస్తే అవి\nలేవు. తన భార్య తనకు ద్రోహం చేసిందని\nఅతనికి అర్థమయింది గాని, దానికి ప్రతి\nక్రియ చేసే అవకాశం అతనికి లేదు.\nఎందుకంటే, అతను ఈ తోడేలు రూపంతో\nఅడవిదాటి వెళితే కుక్కలూ, మనుషులూ\nఅతని ప్రాణాలు తీయవచ్చు.\nకొన్ని వారాలపాటు అతని భార్యభర్త\nకోసం దొంగ కన్నీరు కార్చి చివరకు తన\nప్రియుణ్ణి పెళ్ళాడి, తన యుక్తి పారి\nనందుకు ఎంతో సంతోషించింది.\nఒక సంవత్సరంపాటు సామంతు,\nతోడేలురూపంలో అరణ్యమంతటా తిరు\nగుతూ, కనబడిన ప్రాణినల్లా చంపి\nతింటూ అచ్చగా తోడేలు లాగే జీవించాడు.\nఆ తరవాత రాజుగారు ఒక రోజున\nఆ అరణ్యానికి వేటకు వచ్చాడు. ఆయన\nవెంట ఉన్న వేటకుక్కలు తోడేలు వాసన\nపసికట్టి, మొరుగుతూ దాని కోసం వేటాడ\nసాగాయి. రాజూ, ఆయన వెంట ఉన్న\nవేటగాళ్ళూ కుక్కల వెనకగా గుర్రాల\nమీద పరిగెత్తారు.\nతోడేలు వేటకుక్కలకు అందకుండా\nఎన్నో గంటల సేపు పరిగెత్తింది. సాయం\nకాలం అయేసరికి దాని పని అయి\nపోయింది. చావుకు సిద్ధపడి ఆ తోడేలు\nఒక చోట నిలిచిపోయింది. ఇంతలో\nకుక్కలూ, వాటి వెనకగా మనుషులూ\nతనను సమీపించటం దానికి కనబడింది.\nతనపై ఎంతో అభిమానం గల రాజును అది\nగుర్తించింది. మరుక్షణమే అది రాజును\nసమీపించి, ఒక పాదం ఎత్తిరికాబు మీద\nఉంచి, మోరచాచి రాజుగారి పాదం మీద\nఅనించింది.\nఈ విచిత్రమైన చర్య చూసి రాజు\nనిర్ఘాంతపోయి, “ఏమిటిది? ఈ తోడేలు\nనన్ను శరణు వేడుతోంది. వేట కుక్కలను\nపట్టుకోండి. ఈ తోడేలును అరణ్యంలో\nవిడిచిపుచ్చుదాం.” అన్నాడు.\nరాజు తోడేలును విడిచినా, తోడేలు\nరాజును విడవలేదు. ఇంటికి తిరిగి పోయే\nరాజుగారి గుర్రం పక్కనే నడవసాగింది.\nరాజభవనం దాకా వచ్చిన తోడేలును\nచూసి రాజు, \"దీనికి నా రక్షణ కావాలి\nలాగుంది. అలాగే ఇస్తాను. దీనికి రోజూ\nమాంసం పెట్టి జాగ్రత్తగా పోషించండి.\nనందరినీ రాజభవనంలో హాజరు కమ్మని\nఆజ్ఞాపించాడు. ఈ సామంతులలో తోడేలు\nరూపు ధరించినవాడి దుస్తులు కాజేసి,\nఅతని భార్యను పెళ్ళాడిన వాడు కూడా\nఉన్నాడు. అతణ్ణి చూడగానే తోడేలు\nకోపంతో గుర్రు పెట్టి, అతడి మీదికి\nలంఘించి కింద పడేసింది. అది అతని\nపీక కొరికే లోపుగా ఇతరులు వచ్చి\nతోడేలును లాగేశారు. ఆ రోజు ఇదే\nసంఘటన మూడుసార్లు జరిగింది. ఇది\nచూసి రాజుగారు ఆశ్చర్యపడ్డాడు. అది\nఎవరి జోలికీ ఎన్నడూ పోదు. అలాటిది\nఈ ఒక్క సామంతు పైన ఎందుకు\nమూడుసార్లు పడింది ? ఈ సందేహం\nఇలా ఉండగా రాజుకు మరొక భయం\nకూడా పట్టుకుంది; తోడేలు తన సామం\nతును చంపవచ్చు, ఇతరులు తోడేలును\nచంపవచ్చు: ఇందులో ఏది జరగటమూ\nఆయన కిష్టం లేదు. అందుచేత ఆయన\nతన సామంతు లందరూ వెళ్ళి\nపోయినదాకా తోడేలును గొలుసు పెట్టి\nకట్టేయించాడు.\nఎవరుగానీ దీనికి ఎలాటి హానీ చేయ\nవద్దు,\" అని ఆజ్ఞాపించాడు.\nఅదిమొదలు ఆ తోడేలు రాజప్రాంగ\nణంలో ఉంటూ, పెంపుడు కుక్క లాగా\nఅస్తమానం రాజుగారి వెనకే తిరుగుతూ\nఉండేది. ఎవరిజోలికీ పోక ఎంతో సాధువు\nలాగా ఉండేది. పగలల్లా అది రాజుగారిని\nఅంటిపెట్టుకుని ఉండి, రాత్రివేళ\nఆయన మంచం పక్కనే పడుకునేది.\nక్రమంగా రాజుగారికి తన వేట\nకుక్కల మీద కన్న కూడా ఈ తోడేలు\nమీద హెచ్చుమమకారం ఏర్పడింది.\nఇది జరిగిన కొద్ది రోజులకే రాజుగారు\nరాచకార్యం ఒకటి వచ్చి తన సామంతుల\nఇది జరిగిన కొంతకాలానికి రాజుగారు\nఅదే అరణ్యానికి వేటకు వెళ్ళి అరణ్యం\nమొదట్లో ఉన్న విశ్రాంతి గృహంలో విడిది\nచేశాడు. ఈ విశ్రాంతి గృహం తోడేలు\nరూపంలో ఉన్న సామంతుదే. రాజుగారు\nవచ్చినట్టు తెలిసి ఆ సామంతు పూర్వ\nభార్య, రాజుగారిని మెప్పించి, తన రెండో\nభర్తకు లాభం కలిగించాలనే ఉద్దేశంతో\nనౌకర్ల చేత కానుకలు మోయించుకుని\nరాజుగారున్న బసకు వచ్చింది.\nఆమె రాజుగారి సమక్షంలోకి వచ్చిన\nమరుక్షణమే రాజుగారి చెంతనే ఉన్న\nతోడేలు ఆమె పైకి లంఘించి గొంతు\nకొరకబోయింది. ఆమె కెవ్వున అరిచింది.\nఅక్కడ ఉన్న వారంతా కత్తులు దూసి\nతోడేలును చంపబోయారు. రాజుగారు\nవారిని నివారించకపోతే తోడేలు ఆ\nక్షణంలో చచ్చి ఉండేదే !\nరాజుగారు తోడేలుకు ఏ అపాయమూ\nరాకుండా తన చేతులతో పొదివి పట్టుకుని,\n''ఈమె పూర్వ భర్త నా మిత్రుడు. అతను\nఏమయాడో, ఎటు వెళ్ళిపోయాడో ఎవరికీ\nతెలియదు. ఈమె రెండో భర్త అతని\nభార్యనూ అతని ఆస్తినీ సొంతం చేసు\nకున్నాడు. ఎవరికీ అపకారం చెయ్యని\nఈ తోడేలు వీరిద్దరినీ చూసి ఆగ్రహం\nచూపింది. ముందు ఈ భార్యాభర్తలను\nతీసుకుపోయి చీకటికొట్టులో బంధిం\nచండి. తరవాత నిలకడ మీద నిజ\nమేమిటో తేలుతుంది.\" అన్నాడు.\nసామంతు భార్య కొద్ది రోజులు చీకటి\nకొట్టు అనుభవించాక రాజుగారి దగ్గిర\nజరిగినదంతా చెప్పితన నేరంఒప్పుకున్నది.\nరాజుగారు భోషాణంలో ఉండిన\nసామంతు దుస్తులు తెప్పించి, వాటినీ\nతోడేలునూ ఒక గదిలో ఉంచాడు. కొంత\nసేపయాక సామంతుడు తన మానవ\nరూపుతో ప్రత్యక్షమయాడు.\nరాజుగారు అతని దుష్ట భార్యకూ\nఆమెను పెళ్ళాడిన వాడికీ దేశబహిష్కార\nశిక్ష విధించి తన మిత్రుడికి అతని ఆస్తి\nఇప్పించేశాడు. అయితే అతను తన\nదుర్గంలో ఉండక ఎప్పుడూ రాజభవ\nనంలో ఉంటూ, వారానికి నాలుగు రోజులు\nమనిషిగానూ, మూడు రోజులు తోడేలు\nగానూ రాజుగారి సాన్నిధ్యం వదలకుండా\nజీవించాడు.",
            "book_page_end": 55
        },
        {
            "title": "గొడ్డలిపదును",
            "book_page_start": 56,
            "pdf_page_start": 56,
            "pdf_page_end": 58,
            "author": "ప్రభాకర్ మందార",
            "genre": "నీతి కథ",
            "moral": "తొందరపాటు కంటే సరైన ఉపకరణంతో ప్రణాళికాబద్ధంగా పనిచేస్తే విజయం సాధించవచ్చు.",
            "keywords": [
                "సేనాధిపతి",
                "పోటీ",
                "నిశాంతుడు",
                "నిఖిలుడు",
                "యుగంధరుడు",
                "గొడ్డలిపదును"
            ],
            "characters": [
                "విక్రమసింహుడు",
                "యుగంధరుడు",
                "శశివర్మ",
                "నిశాంతుడు",
                "నిఖిలుడు"
            ],
            "locations": [
                "దేవగిరిరాజ్యం"
            ],
            "content": "దేవగిరిరాజ్యాన్ని, ఒకప్పుడు విక్రమ\nసింహు డనే రాజు పాలించేవాడు. ఆయన\nకొలువులో యుగంధరు డనే మంత్రి,\nశశివర్మ అనే సేనాధిపతి వుండేవాళ్ళు.\nఒకడు మహామేధావి అయితే, మరొకరు\nఅపరపరాక్రమశాలి వారి కారణంగా\nదేవగిరిరాజ్యం శత్రువులకుదుర్భేద్యంగా,\nసుఖశాంతులతో అలరారుతూండేది.\nఇలా వుండగా, ఒకనాడు సేనాధిపతి\nశశివర్మ హృద్రోగానికి గురై అకాలమరణం\nపాలయ్యాడు. శశివర్మ స్థానంలో సేనాధి\nపతిగా ఎవరిని నియమించాలన్నది పెద్ద\nసమస్య అయింది.\nమంత్రి యుగంధరుడితో సమాలో\nచించి. సైన్యాధిపతి పదవికి తగిన\nయోధుల కోసం రాజ్యంలో చాటింపు\nవేయించాడు, రాజు విక్రమసింహుడు.\nఅది విని రాజ్యంలోని అనేకమంది యుద్ద\nవిద్యలు నేర్చిన యువకులు ముందుకు\nవచ్చారు.\nవాళ్ళందరికీ గుర్రపుస్వారీ, కత్తి\nయుద్ధం వంటి ఎన్నో అంశాలలో పోటీలు\nనిర్వహించబడ్డాయి. ఓడిపోయిన వారు.\nపోగా, నిశాంతుడు, నిఖిలుడు అనే ఇరు\nవురు మాత్రం అన్ని పోటీలలోనూ సమ\nఉజ్జీలుగా నెగ్గారు. వారిరువురి శక్తి\nసామర్థ్యాలూ, ఒకే విధంగా వున్నాయి.\nఆ ఇద్దరిలో సైన్యాధిపతి పదవికి ఎవరిని\nఎంపికచేయాలో, విక్రమసింహుడికి అంతు\nపట్టలేదు.\nఆయన, మంత్రి యుగంధరుడి సలహా\nమీద ఒక విలువిద్యా ప్రదర్శన ఏర్పాటు\nచేశాడు. రెండు మద్దిచెట్ల చిటారు\nకొమ్మల్లో, రెండు లక్ష్యాలను అమర్చాడు.\nవాటి ప్రతిబింబాలను కిందనున్న అద్దాల్లో\nచూస్తూ, వాటిని బాణాలతో పడగొట్టాలి.\nఆదేశం అందుకున్న రెండు, మూడు\nక్షణాల్లోనే నిఖిలుడు అతి సునాయాసంగా\nలక్ష్యాన్ని నేల కూల్చాడు. నిశాంతుడు\nమాత్రం అద్దంలో లక్ష్యాన్ని చూస్తూ, సరి\nఅయిన కోణం కోసం, అటూ యిటూ\nకదిలి కొంత ఆలస్యంగా ఛేదించాడు.\n\"నిఖిలుడే సేనాధిపతి పదవి కి\nఅర్హుడు!\" అన్నాడు విక్రమసింహుడు.\n\"క్షమించండి. మహారాజా! మీ అభి\nప్రాయంతో నేను ఏకీభవించలేను.\"\nఅన్నాడు యుగంధరుడు సవినయంగా.\n\"అదేమిటి, మహామంత్రీ! ఆదేశించిన\nమరుక్షణమే, లక్ష్యాన్ని ఛేదించాడు,\nనిఖిలుడు. కాని, నిశాంతుడు అటూ\nయిటూ తచ్చాడి తచ్చాడి. ఆలస్యంగా\nలక్ష్యాన్ని పడగొట్టాడు. మరి, నిశాంతుడి\nకంటే నిఖిలుడే సమర్థుడని నిర్ణయించ\nడంలో సందేహపడవలసినదేమున్నది?\"\nఅని ప్రశ్నించాడు విక్రమసింహుడు.\nఅందుకు మంత్రి, “మహారాజా, నిశాం\nతుడు లక్ష్యాన్ని పడగొట్టడంలో కొంత\nఆలస్యం చేయడం, అతడి సామర్థ్య\nలోపంగా భావించకూడదు. లక్ష్యాన్ని తప్ప\nఅనవసరంగా ఒక్క ఆకును కూడా రాల్చ\nకూడదన్న ఉద్దేశంతోనే అతడు కొంత\nతాత్సారం చేశాడు. సరిగ్గా అనుకున్న\nవిధంగా లక్ష్యాన్ని పడగొట్టాడు. కాని,\nనిఖిలుడి బాణం దెబ్బకు లక్ష్యంతోపాటు,\nఆకులూ, రెమ్మ లే కాదు - ఒక కొమ్మ\nకూడా నేలకూలింది. కనుక నిఖిలుడి\nకంటే నిశాంతుడేయోగ్యుడు, సమర్థుడు!\"\nఅని వివరించాడు యుగంధరుడు.\nరాజు విక్రమసింహుడు పునరాలోచన\nచేశాడు. మంత్రి చెప్పింది ఆయనకు\nవాస్తవంగా తోచింది.\nమంత్రి, రాజుతో, ‘\"మహారాజా, మీరు\nఅనుమతిస్తే, మరొక చిన్న పోటీ ఏర్పాటు\nచేస్తాను. అందులో బుద్ధిబలం, భుజబలం\nసమపాళ్ళలో వున్న నిశాంతుడే సేనాధి\nపతి పదవికి అర్హుడని మీరే నిర్ణయించ\nగలరు,\" అన్నాడు.\nఇందుకు విక్రమసింహుడు, తన అంగీ\nకారం తెలిపాడు.\nయుగంధరుడు వెంటనే రెండు\nగొడ్డళ్ళను తెప్పించాడు. నిశాంతుడికి,\nనిఖీలుడికి చెరొకటి యిస్తూ, ఎదురుగా\nవున్న రెండు మద్దిచెట్లను నరకమని ఆదే\nశించాడు. చెట్టును ఎవరు ముందుగా\nనరుకుతారో, వారే సేనాధిపతి అని\nయిద్దరికీ చెప్పాడు.\nనిఖిలుడు, గొడ్డలి అందుకున్న మరు\nక్షణమే ఉత్సాహం ఉరకలు వేస్తూండగా\nవెళ్ళి, చెట్టును నరకడం ప్రారంభించాడు.\nనిశాంతుడు మాత్రం గొడ్డలిని అందుకుని,\nఒకసారి దాని వంక పరీక్షగా చూశాడు.\nఅది అంత పదునుగా లేకపోవడం గమ\nనించి, దగ్గరలో కనిపించిన ఒక రాతి\nమీద దానికి పదునుపెట్టడంలో లీనమై\nపోయాడు.\nఆ విధంగా రెండు గంటలకాలం గడి\nచింది. నిఖిలుడు అప్పటికే తన చెట్టు\nమొదలును చాలా భాగం నరికేశాడు.\nనిశాంతుడు మాత్రం యింకా తన గొడ్డలికి\nపదును పెడుతూనే వున్నాడు.\nరాజు విక్రమసింహుడు, వాళ్ళవంక\nఆశ్చర్యంగా చూడసాగాడు. యుగం\nధరుడు నిశాంతుడి వంక మెచ్చుకోలుగా\nచూడసాగాడు.\nనిశాంతుడు మరి కొంతసేపటికి, బాగా\nపదునెక్కిన తన గొడ్డలి కేసి తృప్తిగా\nచూసుకుని తన చెట్టును నరకడం\nమొదలు పెట్టాడు. ఆసరికే నిఖిలుడి\nభుజాల్లో శక్తి పూర్తిగా క్షీణించిపోయింది.\nఅతడి గొడ్డలిదెబ్బలకు చెట్టు తెగడంలేదు.\nనిశాంతుడు మాత్రం పెద్దగా అలిసి\nపోకుండానే చకచకా తన చెట్టును\nపూర్తిగా నరికి పడగొట్టాడు. అది చూసి\nనిఖిలుడు, సగం తెగిన తన చెట్టు మొదలు\nవద్ద నిస్సత్తువుగా కూలబడిపోయాడు.\nరాజు అపరిమితానందంతో మంత్రి\nయుగంధరుణ్ణి ఆలింగనం చేసుకున్నాడు.\nఅప్పటికప్పుడే నిశాంతుడు దేవగిరి\nరాజ్య సేనాధిపతిగా నియమించబడ్డాడు.",
            "book_page_end": 58
        },
        {
            "title": "ఇల్లుపట్టిన భూతం",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "తెలివిగా వ్యవహరించడం ద్వారా భయాన్ని, సమస్యను తొలగించుకోవచ్చు.",
            "keywords": [
                "మల్లయ్య",
                "గాజులవర్తకుడు",
                "బ్రహ్మరాక్షసి",
                "దయ్యమ్మ",
                "గడియ",
                "ఉపాయం"
            ],
            "characters": [
                "మల్లయ్య",
                "మల్లయ్య భార్య",
                "మల్లయ్య కొడుకు",
                "బ్రహ్మరాక్షసి (దయ్యమ్మ)"
            ],
            "locations": [
                "గ్రామం",
                "మర్రిచెట్టు",
                "బావి"
            ],
            "content": "ఒక ఊళ్ళో మల్లయ్య అనే గాజుల\nవర్తకు డుండేవాడు. అతను ఊరిచివరని\nపెద్ద స్థలంలో చిన్న పూరి యిల్లు కట్టు\nకుని, అందులో తన భార్యా బిడ్డలతో\nకాపరం ఉండేవాడు. ఈ స్థలమూ, ఇల్లూ\nకాక గాజుల మల్లయ్యకు గల అస్తి ఒక\nఆవూ, దూడా, కోళ్ళూనూ.\nమల్లయ్య రోజూ ఉదయాన్నే లేచి.\nఆవుకు పాలు తీసి, గడ్డి వేసి, చద్ది అన్నం\nతిని, మధ్యాన్నానికి అన్నం మూట గట్టు\nకుని గాజుల బేరం మీద బయలుదేరే\nవాడు. సాయంకాలం దా కా ఆ పల్లే\nఈ పల్లే తిరిగి, చీకటిపడి ఇంటికి చేరు\nకునేవాడు.\nఒక రోజు గాజుల మల్లయ్య ఒక\nమర్రిచెట్టు దగ్గిరికి చేరేసరికి మధ్యాన్న\nమయింది. దగ్గిరలోనే బావి కూడా\nఉన్నది. మల్లయ్య తన మలారం చెట్టు\nకింద దింపుకుని, చెంబుతో నీళ్ళు తెచ్చు\nకుని, తన అన్నం మూట విప్పి, తిన్నంత\nతిని, మిగతాది ఏ కుక్కలో తినేస్తాయి\nగదా అని చెట్టుకిందనే వదిలేసి, మలారం\nభుజాని కెత్తుకుని ముందుకు సాగి\nపోయాడు.\nమల్లయ్య కదిలాడో లేదో ఒక బ్రహ్మ\nరాక్షసి అటుగా వచ్చింది. అది లోగడ\nఉంటూ వచ్చిన చెట్టు పడిపోవటం చేత,,\nకొత్త నివాసం ఏర్పాటు చేసుకునేటందుకు\nఅది ఈ మర్రిచెట్టును చూసి వచ్చింది.\nదానికి గాజుల మల్లయ్య వదిలి పెట్టిన\nఅన్నం కనిపించింది. బాగా ఆకలిగా\nఉండటాన అది ఆ అన్నమూ, పచ్చళ్ళూ\nఆవురావురు మంటూ తినేసింది.\nఅంతవరకూ బ్రహ్మ రాక్షసి పచ్చి\nమాంసమూ, పచ్చినెత్తురూ తప్ప రుచి\nచూడ లేదు. ఇప్పుడు దానికి మనుషులు\nతినే ఆహారం ఎంత రుచిగా ఉంటుందో\nతెలిసి వచ్చింది. ఇలాటి తిండే తింటూ\nమనిషిలాగా బతకాలన్న బలమైన కోరిక\nదానికి కలిగింది. గాజుల మల్లయ్య కోసం\nఎదురు చూస్తూ అది అక్కడే ఉండి\nపోయింది.\nఆ రోజుకు బేరం ముగించుకుని\nమల్లయ్య ఆ దారినే తిరిగి వస్తూ, మర్రి\nచెట్టు దగ్గిర మలారం దించి బావి దగ్గిర\nమంచి నీళ్ళు తాగుతూ ఉండగా ఎవరో\nఆడకూతురు ఏడుస్తున్న ధ్వని వినిపిం\nచింది. మల్లయ్య తల తిప్పి చూసే సరికి\nచెట్టు మొదట ఒక ఆడ మనిషి కూచుని\nఏడుస్తూ ఉండటం కనపడింది.\n''ఎవరమ్మా నువూ? ఇక్కడ ఒంటరిగా\nఏడుస్తున్నా వెందుకు?\" అని మల్లయ్య\nఅడిగాడు.\n\"మాది చాలా దూరం, బాబూ ! నా\nభర్త ఎటో వెళ్ళిపోయాడు. తిండీతిప్పలూ\nలేక బాధ పడుతున్నాను,\" అన్నదా స్త్రీ.\n\"అయ్యో, పాపం ! మా ఇంటికి వచ్చి\nపని సహాయంగా ఉండు. జీతం ఏమీ\nఇవ్వలేను గాని, కడుపునిండా తిండి పెడ\nతాను. నీ భర్త జాడ తెలిస్తే వెళ్ళిపోదువు\nగాని,\" అన్నాడు మల్లయ్య.\nబ్రహ్మరాక్షసికి కావలిసింది కూడా\nఅదే గనక, \"బాబూ, నా చేతనైన పని\nఏదన్నా చెప్పి చేయించుకోండి. చేతగాని\nపని చెబితే మాత్రం నేను మీ ఇంట ఒక్క\nక్షణం ఉండను. ఎందుకైనా మంచిది,\nముందే చెబుతున్నాను,\" అన్నది.\nసరేనని మల్లయ్య ఆడమనిషి రూపంలో\nఉన్న ఆ బ్రహ్మరాక్షసిని తన వెంట తీసు\nకెళ్ళాడు. అతని భార్య ఆ మనిషి వృత్తాంత\nమంతా భర్త నుంచి విని. \"నీ పేరే\nమమ్మా?\" అని అడిగింది.\n\"నా పేరు దయ్యమ్మ,\" అన్నది\nబ్రహ్మరాక్షసి తడుముకోకుండా.\nసరే మర్నాటి నుంచి దయ్యమ్మ\nమల్లయ్య ఇంట పని ప్రారంభించింది.\nపొద్దున్నే లేచి వాకిళ్ళు ఊడ్చి, నీళ్ళు\nచల్లేది. మల్లయ్య పాలు తీయగానే\nఆవునూ, దూడనూ తీసుకుపోయి\nమధ్యాన్నం దాకా మేపు కొచ్చేది. మిగిలిన\nరోజల్లా మల్లయ్య భార్యకు అన్ని పనుల\nలోనూ సహాయం చేసేది.\nఒకనాటి రాత్రి మల్లయ్య\nచాలా\nపొద్దు\nపోయి ఇంటికి వచ్చి తలుపు తట్టాడు.\nఅప్పటికే ఇంటిల్లిపాదీ అన్నాలు తిని,\nచలికి ముసుగులు తన్ని పడుకున్నారు.\nమల్లయ్య భార్య మంచం మీద పడు\nకున్నది. దయ్యమ్మ నేల మీద చాప\nవేసుకుని పడుకుంది.\nమల్లయ్య భార్య ముసుగులో నుంచి\nబయటికి రావటం ఇష్టంలేక, ‘\"ఆయన\nవచ్చినట్టుంది. కాస్త తలుపు తియ్యి.\nదయ్యమ్మా !'' అన్నది.\nదయ్యమ్మ ఒక్క మూలుగు మూలిగి,\nచాప మీద పడుకుని ఉండే, చెయ్యి\nపొడుగుచాచి తలుపు గడియ తీసింది.\nఇది కాస్తా మల్లయ్య భార్య కంట పడింది.\nఆమె పైప్రాణాలు పైనే పోయినంత పని\nఅయింది. ఆమె తన భయాన్ని ఎలాగో\nఅణచుకుని. మర్నాటి ఉదయం రాత్రి\nజరిగిన విడ్డూరం గురించి తన భర్తతో\nచెప్పేసి, \"ఇది మనిషి కాదు. దాని పేరే\nవిడ్డూరం! దయ్యమ్మ అని ఎవరన్నా\nపేరు పెట్టుకుంటారా ?'' అన్నది.\nమల్లయ్య తన భార్య మాటలు మొదట\nనమ్మలేదు. కాని, తనకు కూడా లోపల\nఅనుమానంగానే ఉన్నది. తాను లోపలికి\nవచ్చేసరికి దయ్యమ్మ చాప మీద పడుకునే\nఉన్నది. తలుపు గడియ తీసి వెళ్ళి పడు\nకోవటానికి తగిన వ్యవధిలేదు. దయ్యమ్మ\nమనిషి అయినా కాకపోయినా తన భార్య\nభయపడుతున్నది గనక ఆ మె ను\nపంపెయ్యాలనే మల్లయ్య నిశ్చయించాడు.\nకాని అకారణంగా వెళ్ళిపొమ్మంటే\nమర్యాదగా ఉండదు, చేతగాని పని చెబితే\nపోతానని దయ్యమ్మ మొదటనే చెప్పింది.\nఅందుచేత ఆమెను పంపటానికి మల్లయ్య\nఒక ఎత్తు ఎత్తాడు.\nఆయన దయ్యమ్మతో \" చూడు,\nదయ్యమ్మా, మన ఇంటి చుట్టూ బోలె\nడంత ఆవరణ ఉన్నది. ఇందులో ఎన్నో\nచెట్లు వేసుకోవచ్చు. అయితే ముందుగా\nనిలువెత్తున ప్రహరీగోడ కట్టాలి. కాస్త\nఆ పని చూడు!'' అన్నాడు.\nదయ్యమ్మ అంత పని తనవల్ల కాదనక,\nసరేనని తానే మట్టి తవ్వి, ఇటుకలు చేసి\nకాల్చి, ఒంటరిగా ఆవరణ చుట్టూ ఎత్త\nయిన ప్రహరీగోడ కట్టేసింది. ఆ తరవాత\nఎక్కడెక్కడి నుంచో పెద్ద పెద్ద చెట్లు\nతెచ్చి ఆవరణ అంతటా పాతి తోట\nతయారు చేసింది.\nదయ్యమ్మ మామూలు మనిషి కాదని\nమల్లయ్యకు రూఢి కావటమేగాక ఊళ్ళో\nవాళ్ళందరికీ కూడా తెలిసిపోయింది. ఈ\nదయ్యమ్మను ఎలా వదుల్చుకోవాలో\nమల్లయ్యకు పాలుబోలేదు. దయ్యమ్మ\nఎవరికీ ఏ అపకారమూ చెయ్యటం లేదు,\nనిజమే. కాని అటువంటి మనిషి ఇంట\nఉండటం ఎంత ప్రమాదం! ఊళ్ళో\nవాళ్ళంతా. \"ఆ దయ్యం ముండను వెళ్ళ\nగొడతావా, లేక నువే ఊరు విడిచి\nపోతావా?\" అని అతన్ని అడుగుతున్నారు.\nమల్లయ్య ఇంటి చుట్టూ అస్తమానం జనం\nమూగుతున్నారు.\nఒకనాడు మల్లయ్య కుటుంబమంతా\nఆవరణలో ఉండగా ఒక పిల్లి ఒక ఎలు\nకను తరుముకుంటూ వచ్చింది. ఎలుక\nపరిగెత్తుకుంటూ వెళ్ళి ఒక సన్నటి కలు\nగులో దూరింది.\nఇదంతా చూస్తున్న మల్లయ్య కొడుకు,\nపసివాడు, \"దయ్యమ్మా, దయ్యమ్మా !\nఆ ఎలుకను తీసుకురా !\" అని అడిగాడు\nఎంతో ఉత్సాహంగా.\n''ఏం? నాకు చాతకాదనుకున్నావా?\"\nఅంటూ దయ్యమ్మ అందరూ చూస్తుండ\nగానే ఎలుకంత చిన్నదైపోయి కలుగులోకి\nదూరింది. ఇదే సమయమనుకునిమల్లయ్య\nగంపెడు మట్టి తెచ్చి ఆ కలుగును పూడ్చే\nసాడు. అంతే, ఆ తరవాత దయ్యమ్మను\nఎవరూ చూడలేదు.",
            "book_page_end": 62
        },
        {
            "title": "ప్రకృతి వింతలు",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "వైజ్ఞానిక వ్యాసం",
            "moral": "చందమామ బృందం",
            "keywords": [
                "గ్రాండ్ కానియన్",
                "సహారా ఎడారి",
                "మంచుచేప",
                "ఏనుగు",
                "హెమోగ్లోబిన్"
            ],
            "characters": [],
            "locations": [
                "అమెరికా",
                "సహారా",
                "అంటార్కిటికా"
            ],
            "content": "బ్రహ్మాండమైన కనుమలు:\nఅమెరికాలోని అరిజొనాలో వున్న 'గ్రాండ్ కానియన్' కనుమలే ప్రపంచంలో కెల్లా పెద్ద కనుమలు.\n4 నుంచి 13 మైళ్ళ వెడల్పుతో 217 మైళ్ళు వ్యాపించి వున్న ఈ కనుమల లోతు 7,000 అడుగులు.\n225 మిలియన్ సంవత్సరాల క్రితం కొలొరాడోనదీ ప్రవాహంవల్ల ఈ కనుమలు ఏర్పడ్డాయి. వాతా\nవరణ మార్పుల కారణంగా ఈ కనుమలకు వింత ఆకారాలు ఏర్పడ్డాయి.\nసహారా ఎడారి లోతు (ఇసుకమందం):\nకొన్ని అంగుళాలతో ప్రారంభమై దాదాపు\n400 అడుగులవరకు వుంది.\nకనిపించే రక్తం:\nఅంటార్కిటికా మంచుచేపల రక్తం స్పష్టంగా కనిపిస్తూ\nవుంటుంది. రక్తంపున్న ప్రాణులలో, తొంబై శాతం\nప్రాణవాయువును శరీరభాగాలకు సరఫరాచేసే ఎర్ర\nరంగు హెమోగ్లోబిన్ ఈ చేపల రక్తంలో లేదు.\nఏనుగు కునుకు:\nఏనుగులు ఒక రోజుకు రెండు\nగంటల సేపు మాత్రమే నిద్ర\nపోతాయి!",
            "book_page_end": 63
        }
    ],
    "statistics": {
        "total_stories": 13,
        "author_counts": {
            "జొన్నలగడ్డ రత్న": 1,
            "వసుంధర": 1,
            "బి. రఘురామరాజు": 1,
            "మనోజ్ దాస్": 1,
            "చందమామ బృందం": 6,
            "ఎం. డి. సౌజన్య": 1,
            "ఎన్. వి. ఆర్. సత్యనారాయణమూర్తి": 1,
            "ప్రభాకర్ మందార": 1
        },
        "genre_counts": {
            "నీతి కథ": 4,
            "సాంఘిక కథ": 1,
            "హాస్యం": 1,
            "ఫాంటసీ ధారావాహిక": 1,
            "బేతాళ కథ": 1,
            "చారిత్రక కథ": 1,
            "పౌరాణికం": 1,
            "జానపద కథ": 2,
            "వైజ్ఞానిక వ్యాసం": 1
        }
    }
}