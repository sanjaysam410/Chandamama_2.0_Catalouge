{
    "book_id": "చందమామ_1988_02",
    "stories": [
        {
            "title": "చందమామ కబుర్లు",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "వార్తలు/విశేషాలు",
            "moral": "సమాజంలో జరుగుతున్న విషయాల గురించి తెలుసుకోవాలి.",
            "keywords": [
                "అంతరిక్షం",
                "రొమానెన్కో",
                "ద్వారక",
                "హరప్పా",
                "ఖురాను"
            ],
            "characters": [
                "రొమానెన్కో",
                "కృష్ణుడు",
                "డా|| భగవాన్సింగ్",
                "మహమ్మద్ కమాల్ హుస్సేన్"
            ],
            "locations": [
                "అంతరిక్షం",
                "ద్వారక",
                "సౌరాష్ట్ర",
                "దుబాయ్"
            ],
            "content": "అంతరిక్షంలో సరికొత్త రికార్డు\nసోవియట్ వ్యోమగామి 42 యేళ్ళ రొమానెన్కో, దాదాపు\n237 రోజులు అంతరిక్షంలో వుండి సరికొత్త రికార్డు సృష్టిం\nచాడు. ఆయన అన్ని రోజులూ అంతరిక్షంలో ఎన్నో\n'.. పరిశోధనలు జరిపివచ్చాడు :\n\nమునిగిపోయిన ద్వారక !\nకృష్ణుడు అవతారం చాలించాక, ఆయన నిర్మించిన ద్వారకా\nనగరం సముద్రగర్భంలో కలిసిపోయిందని పురాణాలు చెబు\nతాయి. నిజంగానే సౌరాష్ట్ర సముద్ర తీరనగరం ఒకటి దాదాపు\n4000 యేళ్ళ క్రితం సముద్రంలో మునిగిపోయిందనడానికి\nఆధారాలు బయటపడుతున్నవి.\n\nఆర్యుల దాడి లేదు!\nఆర్యుల దాడి కారణంగా అంతకు పూర్వం భారతదేశంలో\nవున్న హరప్పా నాగరికత అంతమైపోయిందన్న విషయం\nఅందరికీ తెలుసు. ఈ సిద్ధాంతం సరికాదంటున్నాడు ప్రముఖ\nచరిత్రకారుడు డా|| భగవాన్సింగ్. ఎందుకంటే — ఆర్యుల\nనాగరికతా, హరప్పా నాగరికతా రెండూ ఒకే విధంగా\nపుండేవని ఆయన ఎన్నో ఆధారాలతో బల్లగుద్ది చెబు\nతున్నాడు :\n\nఆతిచిన్నదైన ఖురాను\nఇటీవలవరకు మహమ్మద్ కమాల్ హుస్సేన్ కుటుంబంలో,\n2.0-2.7 నెం|| మీ। పరిమాణం గల చేతితో రాయబడిన\nఖురాన్ను తాయెత్తుగా ధరించేవారు. దీనినే ప్రపంచంలో కెల్లా\nచాలా చిన్నసైజు ఖురానుగా భావిస్తున్నారు. రెండు మిలియన్\nడాలర్ల విలువచేసే ఈ చిన్న ఖురాన్ ప్రస్తుతం దుబాయ్\nభద్రపరచబడి ఉన్నది :",
            "book_page_end": 9
        },
        {
            "title": "హంసడింభకులు",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణగాథ",
            "moral": "తల్లిదండ్రులు తమ పిల్లలకు ధర్మమార్గంలో నడవడానికి సరైన మార్గదర్శకత్వం చేయాలి. విపరీతమైన గారాబం కీడు చేస్తుంది.",
            "keywords": [
                "బ్రహ్మదత్తుడు",
                "హంసుడు",
                "డింభకుడు",
                "కృష్ణుడు",
                "గారాబం"
            ],
            "characters": [
                "బ్రహ్మదత్తుడు",
                "కులగురువు",
                "హంసుడు",
                "డింభకుడు",
                "శివుడు",
                "బ్రహ్మ",
                "జరాసంధుడు",
                "కృష్ణుడు"
            ],
            "locations": [
                "సాల్వరాజ్యం",
                "ద్వారక",
                "యమునానది"
            ],
            "content": "సాల్వరాజైన బ్రహ్మదత్తుడికి చాలా కాలంవరకు సంతానం కలగలేదు. అందువల్ల కులగురువు\nఒకనాడు, \"మన రాజ్యంలోని ప్రజలందరూ మీ సంతానంవంటివారే. వారిలో ఉత్తముడూ, యోగ్యుడూ\nఅయిన ఒకరిని స్వీకరించి, మీ తరవాత సింహాసనాన్ని అప్పగించడం మంచిది.\" అని రాజుకు సలహా\nఇచ్చాడు.\n\nకాని, ఇది బ్రహ్మదత్తుడికి నచ్చలేదు. ఆయన తపస్సు ఆచరించి శిపుణ్ణి మెప్పించి, సంతానం\nకలిగే విధంగా వరాలు పొందాడు. అచిరకాలంలోనే రాజుకు హంసుడు, డింభకుడు అనే ఇరువురు\nకుమారులు కలిగారు. శ్రద్దగా విద్యాబుద్ధులు నేర్పి, వారిని ధర్మమార్గంలో పెంచమని, గురువు రాజుకు\nచెప్పాడు. అయితే, లేకలేక కలిగిన సంతానం కావడంవల్ల, రాజు పిల్లలపట్ల అమితమైన గారాబం\nచూపసాగాడు. ఆ కారణంవల్ల హంసడింభకులు అల్లరిచిల్లరగా పెరిగి, జరాసంధుడితో స్నేహం\nసంపాయించారు. తపస్సుచేసి, తమను ఎవరూ జయించకుండా ఉండాలని బ్రహ్మ నుంచి వరాలు\nపొందారు. ఆ వరగర్వంతో సాధువులందరినీ వేధించసాగారు. తమను మించినవారు భూలోకంలో\nఉండకూడదన్న అహంభావం వాళ్ళకు కలిగింది. తండ్రిచేత రాజసూయం చేయించి, రాజులందరితోపాటు\nద్వారకను పాలించే కృష్ణుడికి కూడా, కప్పం తీసుకురమ్మని కబురు పంపారు :\n\nవాళ్ళ దుర్మార్గాన్ని సహించలేక, కృష్ణుడు, వాళ్ళ అంతం చూడడానికి ఒక ఉపాయం ఆలోచిం\nచాడు. హంసకుణ్ణి రహస్యంగా బంధించి, వాడు మరణించాడన్న పుకారు పుట్టించాడు. ఆ పుకారు\nడింభకుడి చెవిని పడింది. హంసుడి ఎడబాటును సహించలేక వాడు, యమునానదిలో దూకి ప్రాణాలు\nవదిలాడు. డింభకుడి మరణవార్త విన్న హంసుడు సైతం, సోదరుడు లేని జీవితం మీద విరక్తిపుట్టి\nబలవన్మరణం పాలయ్యాడు :\n\nకొన్నాళ్ళకు కులగురువు రాజును దర్శించి, \"సంతానం కలిగినంత మాత్రాన సంబరపడి పోకూ\nడదు. వారికి మంచిచెడ్డలు తెలియచెప్పి, ధర్మమార్గంలో పెంచవలసిన గురుతర బాధ్యతను తల్లిదండ్రులు\nమరిచిపోకూడదు. బాధ్యతను ఉదాసీనం చేస్తే పర్యవసానం ఇలాగే ఉంటుంది.\" అన్నాడు.\nబ్రహ్మదత్తుడు తన అశ్రద్ధకు ఎంతగానో పశ్చాత్తాపపడ్డాడు.",
            "book_page_end": 10
        },
        {
            "title": "కలలమనిషి",
            "book_page_start": 11,
            "pdf_page_start": 11,
            "pdf_page_end": 15,
            "author": "వీరేపల్లి జయరాంరెడ్డి",
            "genre": "అద్భుతం",
            "moral": "అద్భుత శక్తులు స్వార్థానికి ఉపయోగించినా, లేదా అబద్ధాలకి వాడినా అవి నిలబడవు. కష్టం చేసి బతకాలి.",
            "keywords": [
                "వ్యర్థుడు",
                "హఠయోగి",
                "కలలు",
                "అద్భుతశక్తులు",
                "శివవర్మ"
            ],
            "characters": [
                "వ్యర్థుడు",
                "హఠయోగి",
                "శివవర్మ",
                "అనంతసేనుడు",
                "తాపసి గురువు",
                "మంత్రి"
            ],
            "locations": [
                "అనంతపురి రాజ్యం",
                "విరూపాక్షాలయం",
                "అనంతగిరి",
                "సత్రం"
            ],
            "content": "అనంతపురి రాజ్యంలోని, ఒక గ్రామంలో,\nయువకుడొకడుండేవాడు. వాడికి చదువు\nసంధ్యలూ, పనిపాటులూ ఏమాత్రం అబ్బ\nలేదు. వాడికి నా అన్నవాళ్ళెవరూ లేరు.\nగ్రామంలో అందరూ వాణ్ణి వ్యర్థుడని\nపిలిచేవాళ్ళు.\n\nవాడు గ్రామంలోని విరూపాక్షాలయాన్ని\nఅంటి పెట్టుకుని, దైవసందర్శనార్థం వచ్చే\nసాధుసన్యాసులకు సేవలుచేస్తూండేవాడు.\nవాడికి చిన్నప్పటి నుంచీ, అద్భుతశక్తులు\nసాధించాలనే కోరిక వుండేది.\n\nఒకసారి, హిమాలయ ప్రాంతాలవాడైన\nహఠయోగి ఒకడు, దేశాటనచేస్తూ, వ్యర్థు\nడుండే గ్రామానికి వచ్చాడు. ఈ హఠయోగి\nవయోవృద్ధుడేగాక, అనారోగ్యంతో బాధ\nపడుతూండేవాడు. వ్యర్థుడు ఆయనకు\nసేవలు చేస్తూ. క్రమంగా హఠయోగి\nఆదరణ సంపాయించాడు.\n\nకొన్నాళ్ళ తర్వాత, హఠయోగి తనకు\nమరణం ఆసన్నమైనదని గ్రహించి,\nవ్యర్థుడితో \"ఒరే, బాబూ ! నీ మనోవాంఛ\nనాకు తెలుసు. ఇన్నాళ్ళుగా నీవు నాకు\nచేసిన సేవలకుగాను, తగిన మేలు\nచేస్తాను,'' అని, వాడి శిరస్సు మీద చేయి\nపెట్టి, ఏదో మంత్రం చదివి, “ఈనాటి\nనుంచి నువ్వు ఎలాంటి కలకన్నా, అది\nజరిగి తీరుతుంది! అందువల్ల, నీకు\nలాభం కలగడం, కలగకపోవడం అనేది,\nనీ ప్రాప్తాన్నిబట్టి వుంటుంది.\" అని\nచెప్పాడు.\n\nతర్వాత, హఠయోగి మరణించాడు.\nవ్యర్థుడు అతడికి కర్మక్రతువులు జరిపి,\nతన అదృష్టాన్ని పరీక్షించుకునేందుకు,\nరాజధానీనగరమైన అనంతగిరికి బయలు\nదేవి, నగరపొలిమేరలలో వున్న. ఒక\nసత్రంలో బసచేశాడు.\n\nసత్రంలో చాలామంది బాటసారు\nలున్నారు. వాళ్ళు. రాజైన శివవర్మను\nగురించి గొప్పగా చెప్పుకోవడం, వ్యర్థుడి\nచెవినపడింది. రాజు దానగుణంలో శిబి\nఅంతటివాడని ఒకరంటే, పరాక్రమంలో\nభీష్ముడంతటివాడని మరొకరన్నారు.\n\nఇదంతా విన్నాక వ్యర్థుడు, అంత గొప్ప\nరాజుప్రాపకం సంపాయిస్తేచాలు. సుఖంగా\nకాలం గడపవచ్చని ఆలోచిస్తూండగా\nనిద్రపట్టింది. ఆ నిద్రలో వాడి కొక కల\nవచ్చింది: అర్ధరాత్రివేళ రాజుచేత కత్తి\nబట్టి, ఒంటరిగా రాజవీధుల్లో పర్యట్\nస్తూండగా, ఒక ముసలివాడు. ఆయనకు\nఏవో మూగసైగలు చేసి పిలిచాడు.\n\nరాజు, వాడి వెంటపోయి, ఒక, శిథిల\nగృహాన్ని చేరి, చుట్టూ పరికిస్తూండగా, ఆ\nముసలివాడు అదృశ్యమైపోయాడు. ఆ\nవెంటనే పెద్ద సుడిగాలి లేచి శివవర్మను\nభూమిపై నుంచి, తాడిచెట్టంత ఎత్తున\nపైకిలేపి, దూరంగా విసిరివేసింది. అదృష్ట\nవశాత్తూ, శివవర్మ బావులనున్న కొలనులో\nపడి ప్రాణాలు దక్కించుకున్నాడు.\n\nమర్నాటి ఉదయం వ్యర్థుడు. రాజు\nశివవర్మ దర్శనం చేసుకుని, తన గురించి\nచెప్పుకుని, రాత్రి తనకు వచ్చిన కల\nసంగతి విన్నవించాడు.\n\nరాజు, వాడు చెప్పింది విని నవ్వి.\n\"పొట్టకూటికి యిన్ని అబద్ధాలాడడం\nఎందుకు?\" అని పదిపరహాలు యిప్పించి\nపంపేశాడు.\n\nవ్యర్థుడు దిగులుగా తిరిగి సత్రం\nచేరాడు.\n\nఆ మర్నాడే 'పొడికి, రాజు నుంచి\nకబురు వచ్చింది. రాజు ఆప్యాయంగా\nవ్యర్థుడి భుజం తట్టి. \"నువ్వు నిన్న\nచెప్పింది. రాత్రి నిజంగానే జరిగింది.\nఏదో దుష్టశక్తికి బలికాబోయి, దైవికంగా\nబతికాను. జరిగింది ఏమైనా — నువ్వు\nముందుగానే, దాన్ని గురించి కలగనడం\nఅద్భుతం! నీకు నా కొలువులో ఎలాంటి\nపని కావాలో కోరుకో.'' అన్నాడు.\n\nవ్యర్థుడు, తనకు గుర్రపుస్వారీ అంటే\nఎంతో యిష్టమని చెప్పగానే, రాజు వాణ్ణి\nఅశ్వశాల అధికారిగా నియమించాడు.\nవాడు,- ఆ రోజు నుంచి తనకు నచ్చిన\nఅశ్వాన్ని అధిరోహించి, నగరంలో విలా\nసంగా తిరగసాగాడు.\n\nఇలా కొద్ది రోజులు గడిచాక, ఒకనాడు\nవ్యర్థుడు, రాజు శివవర్మను చూడబోయి\n“మహారాజా, రాత్రి నాకు చాలా చెడ్డ కల\nవచ్చింది !'' అన్నాడు.\n\n\"భయం లేదు. అదేమిటో చెప్పు.\nవింటాను.'' అన్నాడు రాజు.\n\nఅప్పుడు వ్యర్థుడు, \"మీరు కొలువు\nతీరి వుండగా, అక్కడికి ఒక తాపసి\nవచ్చాడు. ఆయన మీతో, 'ఓ, రాజా !\nనేనెవరైందీ యిప్పుడు నువ్వు గుర్తుపట్ట\nలేవు. ఒకప్పుడు, నా ప్రియ శిష్యుడివి,\nనువ్వు. రాజభోగాలపై ఆశగల నీకు,\nపదేళ్ళపాటు వాటిని అనుగ్రహించాను.\nనేటితో వాటి గడువు తీరిపోయింది.\nఇక, నా వెంట బయలుదేరు!' అని.\nతమపై మంత్రజలం చల్లి. మీకు మీ\nపూర్వ జీవితం కళ్ళకు కట్టేలా చేశాడు.\n\n''ఆ మరుక్షణం మీరు, ఆ తపస్వితో.\nచిత్తం, గురుదేవా! తమ వెంట తప్పక\nవస్తాను.' అని, పక్కనే వున్న, నా కేసి\nచూసి, మీ కిరీటాన్ని, నా తలపై పెట్టి, వేలికి\nరాజముద్రిక తొడిగి, 'నేటితో నా బాధ్యత\nతీరింది. ఇక, యీ రాజ్యం, ప్రజలభారం,\nనీదేసుమా!' అన్నారు\" అని చెప్పాడు.\n\nరాజు శివవర్మ. వ్యర్థుడి కల గురించి\nవిని నివ్వెరపోయాడు. ఆయన కొద్దిసేపు\nమౌనంగా తల వంచుకుని తర్వాత\nసింహాసనం మీది నుంచి లేచి, అంతః\nపురంలోకి వెళ్ళిపోయాడు.\n\nమరుసటిరోజు ఉదయం, అంతా\nవ్యర్థుడు కల గన్నట్టే జరిగింది. శివవర్మ,\nనిండు కొలువుకు విచ్చేసిన తాపసి గురువు\nవెంట వెళ్ళిపోతూ. వ్యర్థుడికి కీరీటం\nయిచ్చాడు. సభికులు పాత రాజుపై ప్రేమ\nకొద్దీ, ఒక వైపున విచారిస్తూనే, కొత్త\nరాజుకు జయజయధ్వానాలు చేశారు.\n\nఆ సమయంలో అక్కడికి ఒక వార్తా\nహరుడు వచ్చి, వ్యర్థుడితో, \"మహారాజు\nగారు, యీ శుభసందర్భంలో, నేను యీ\nవిచారకరమైన వార్తను మోసుకువచ్చి\nనందుకు మన్నించాలి. మన పాతశత్రువు\nఅనంత సేనుడు, మనపై మరొకసారి కత్తి\nదూశాడు. మన సేనలు సర్వసన్నద్ధమై\nమీ సారథ్యం కోసం ఎదురు చూస్తున్నవి.”\nఅని చెప్పాడు.\n\nఇది విని వ్యర్థుడు నివ్వెరపోయాడు.\nకత్తిపట్టడమే చేతకాని తను, శత్రుసేన\nలతో యుద్ధానికి, సైన్యాన్ని నడపడమా !\nఇప్పుడెలా, యీ గండం నుంచి బయట\nపడడం — అని కలవరపడుతూ, మంత్రిని\nపిలిచి. ''ఈ అనంతసేనుడు మరొకసారి\nమనపైకి యుద్ధానికి వస్తున్నాడంటే\nచాలా పెద్ద సైనికబలాన్ని సమకూర్చు\nకునివుంటాడు. సంధికి ఒప్పుకుంటాడేమో\nప్రయత్నించండి !\" అని, కొలువులోంచి\nవెళ్ళిపోయాడు.\n\nఆ రాత్రి, హంసతూలికాతల్పం మీద\nపడుకున్నా నిద్రపట్టని వ్యర్థుడికి, బాగా\nపొద్దుపోయాక, చిన్న కునుకుపట్టింది.\nఅప్పుడు వాడి కొక కల వచ్చింది. కలలో\nవాడు కట్టుబట్టలతో రాజప్రాసాదం వదిలి\nపారిపోబోతూండగా, ఎవరో వాణ్ణి తరిమి\nపట్టుకున్నారు! కల చెదిరిపోయింది.\n\nవ్యర్థుడు పెద్దగా మూలుగుతూ లేచి,\nకలలో మాదిరిగానే పారిపోతూండగా,\n\nద్వారం దగ్గిర కాపలాభటుడి వేషంలో\nవున్న, రాజు శివవర్మ వాణ్ణి పట్టుకున్నాడు.\n\nభటుడి వేషంలో వున్న రాజును గుర్తిం\nచిన వ్యర్థుడు, నిలువెల్లా వణికిపోసాగాడు.\nశివవర్మ, వాడి వీపుతట్టి, \"భయపడకు!\nనువ్వు భవిష్యత్తును చెప్పగల స్వప్న\nసాముద్రికుడివనుకున్నాను. కాని నిన్ను\nపట్టిన క్షుద్రశక్తి. నువ్వు కలగన్నదే\nజరిగేలా చేయగలదు. తొలిసారి నీ కల.\nనా మేలు కోరికన్నది. నా ధర్మగుణం\nగురించి విన్న నువ్వు మంచి బుద్ధితో,\nనా ప్రాణగండం తప్పించే కల కన్నావు.\nఅవునా?'' అన్నాడు.\n\n\"అవును, మహారాజా ! సత్రంలో\nచేరిన బాటసారులు, మీ దయాదానగుణా\nలను గురించిపొగుడుతుండగా, విన్నాను.\"\nఅన్నాడు వ్యర్థుడు వణికిపోతూ.\n\nరాజు శివవర్మ మందహాసం చేసి,\n\"తర్వాత, నా ఆశ్రయంలో నీ మనసు\nమారి, స్వార్థం చోటు చేసుకున్నది.\nఅయినా, నాకు ప్రాణహాని తలపెట్టే\nయోచన నీలో కలగలేదు. రాజపదవిపై\nవున్న ఆశకొద్దీ. రెండవ కల గన్నావు.\nఇప్పుడు నీలో భీతి ఏర్పడడంతో, పారి\nపోయేందుకు, యీ మూడవ కల గన్నావు.\nఇవన్నీ. నీ మనసు కల్పన చేసిన కలలే!\nఅవి ఎలాగూ జరగాలి కనక, నీ అసలు\nతత్వాన్ని గ్రహించేందుకు రెండవ\nకల జరిగినట్లు నాటకం ఆడించాను.\nనా సన్యాసం, శత్రురాజు దాడి — అన్నీ\nనా కల్పనలే !'' అన్నాడు.\n\nవ్యర్థుడు కళ్ళనీళ్ళు పెట్టుకుని, రాజు\nపాదాలముందు మోకరిల్లాడు. రాజు,\nవాణ్ణి లేవమని, “నీవంటి చపలచిత్తుడు,\nనా కొలువులో వుండడం క్షేమం కాదు.\nఅదుగో, ఆ ఆసనం మీది మూటలో,\nవెయ్యి బంగారునాణాలు వున్నవి. అవి\nతీసుకుని, ఎక్కడికైనా పోయి, చేతనైన\nపని చేసుకుని బతుకు.\" అన్నాడు.\n\nవ్యర్ధుడు, వంగి రాజుకు నమస్కరించి,\nనాణా లున్న మూట తీసుకుని, రాత్రికి\nరాత్రే రాజప్రాసాదం వదిలిపోయాడు.",
            "book_page_end": 15
        },
        {
            "title": "మొదటి దొంగతనం",
            "book_page_start": 16,
            "pdf_page_start": 16,
            "pdf_page_end": 18,
            "author": "వాణిశ్రీ",
            "genre": "సామాజికం",
            "moral": "ఎంత దుష్టుడైనవాడిలోనైనా కొంత మానవత్వం దాగి ఉంటుంది, అది సరైన సమయంలో బయటపడుతుంది.",
            "keywords": [
                "దొంగతనం",
                "గోపయ్య",
                "చంద్రయ్య",
                "నీలకంఠయ్య",
                "మానవత్వం"
            ],
            "characters": [
                "గోపయ్య",
                "చంద్రయ్య",
                "నీలకంఠయ్య",
                "దొంగ",
                "రాజభటులు"
            ],
            "locations": [
                "అనంతపురి రాజ్యం",
                "విరూపాక్షాలయం"
            ],
            "content": "గోపయ్య, చంద్రయ్య అనే స్నేహితు\nలిద్దరు. తాము పుట్టి పెరిగిన గ్రామంలో\nబతుకుతెరువు కష్టం కాగా, నగరం చేరి,\nఉద్యోగం కోసం చాలా ప్రయత్నాలు\nచేశారు. అయినా, ఎక్కడా ఉద్యోగం\nదొరికింది కాదు. చివరకు వాళ్ళు.\nఎక్కడైనా దొంగతనం చేసి, ఆ డబ్బుతో\nతమ గ్రామానికి పారిపోవాలనుకున్నారు.\n\nవాళ్ళు పగలంతా వీధుల వెంట తిరిగి,\nచీకటిపడేవేళకు, తాళం వేసి వున్న ఒక\nఇంటిని ఎంచుకున్నారు. మారు తాళం\nచెవులతో, తాళాలుతియ్యడంలో గోపయ్యకు\nకొంత నేర్పు వున్నది. ఆతడు ఇంటి తాళం\nతీశాక, చంద్రయ్య లోపలికి వెళ్ళి, దొరికిన\nవిలువైన వస్తువులతో, పెరటి గుమ్మం\nనుంచి బయటికి రావాలి. అంతవరకు\nగోపయ్య వీధిలో కాపలా వుంటాడు. ఇదీ\nపథకం.\n\nచఁద్రయ్య ఇంట్లోకి వెళ్ళాడు గాని,\nవిలువైన వస్తువులేమీ కనిపించలేదు.\nవంటగదిలో రాగి, ఇత్తడిపాత్రలు మాత్రం\nవున్నవి. ఒక గదిలో ఇనుపపెట్టె ఒక\nటున్నది. డబ్బూ, నగలూ ఇంటివాళ్ళు\nఅందులో దాచి వుంటారు.\n\nచంద్రయ్య పెరటిదారిన వచ్చి,\nగోపయ్యను కలుసుకుని, సంగతి చెప్పాడు.\nఇద్దరూ కలిసి, ఆ ఇల్లు ఎవరిదో వివరాలు\nసేకరించారు. అది నీలకంఠయ్య అనే\nవెండినగల వ్యాపారిది. ఆయన భార్యా\nపిల్లలు పొరుగూరు వెళ్ళారు.\n\nగోపయ్య, చంద్రయ్య తో “నువ్వు\nలోపలికి వెళ్ళి అటక మీద దాక్కో.\nనీలకంఠయ్య వచ్చి నిద్రపోగానే జాగ్రత్తగా\nతాళాలు దొంగిలించి, ఇనుపపెట్టెలో వున్న\nడబ్బూ. నగలూ తీసుకుని బయటికిరా!''\nఅన్నాడు.\n\n\"ఒకవేళ నీలకంఠయ్య మధ్యలో\nనిద్రలేస్తే?'\" అన్నాడు చంద్రయ్య.\n\n“దానికి, నా దగ్గిర ఒక మందున్నది.\"\nఅని గోపయ్య, చంద్రయ్యకు ఒక చిన్న\nసీసా యిచ్చి. \"దీని మూత తీసి నీల\nకంఠయ్య ముక్కు దగ్గిర వుంచు. ఆయన\nతెల్లవారేవరకూ నిద్రలేవడు.\" అన్నాడు.\n\nతర్వాత, అతను ఇంటి తాళం తీశాడు:\nచంద్రయ్య లోపలకు వెళ్ళగానే, తలుపు\nమూసి ఎప్పటిలా తాళం వేశాడు.\nచంద్రయ్య అటక ఎక్కి దాక్కున్నాడు.\n\nచాలా పొద్దుపోయాక, నీలకంఠయ్య\nవచ్చాడు. స్నానం. భోజనం ముగించి,\nఏవో చిఠాపుస్తకాలు ముందేసుకుని\nలెక్కలు చూసుకుంటూ కూర్చున్నాడు.\nఅటక మీద దాక్కున్న చంద్రయ్యకు\nనిద్ర ముంచుకురాసాగింది.\n\nకొంత సేపటికి నీలకంఠయ్య లేచి,\nనిద్రపోదామని పక్క దులుపుకుంటూం\nడగా, వీధితలుపు చప్పుడైంది.\n\n\"ఎవరూ? '' అన్నాడు నీలకంఠయ్య.\n\n“రామాపురం నుంచి వస్తున్నానయ్యా!\nమీ మామ గారు పంపించారు. మీ\nపెద్దబ్బాయిని పాము కరిచింది.\" అన్నాడు\nతలుపు తట్టినవాడు.\n\nనీలకంఠయ్య కంగారుపడుతూ పోయి,\nతలుపు తెరిచాడు. వెంటనే, వచ్చినవాడు\nమెరుపులా లోపలికి వచ్చి, తలుపులు\nమూసేస్, కత్తి చూపిస్తూ, అరిస్తే చంపు\nతానని, నీలకంఠయ్యను బెదిరించాడు.\n\n\"ఎవరు నువ్వు?\" అన్నాడు నీల\nకంఠయ్య భయపడుతూ.\n\n\"తెలియడం లేదా? దొంగను !\nఇనప్పెట్టె తెరిచి, మర్యాదగా నగలన్నీ\nయిచ్చెయ్యి,\" అన్నాడు దొంగ.\n\nనీలకంఠయ్య ఒప్పుకోక, పారిపోయేం\nదుకు వెనుదిరిగాడు. వెంటనే దొంగ.\nఆయన మెడపట్టుకుని కత్తి ఎత్తాడు. మరు\nక్షణం, చంద్రయ్య అటకమీది నుంచి\nకిందికి దూకి, దొంగ చేతిలోని కత్తి కింద\nపడేలా వాడి చేతి మీద కొట్టాడు.\n\nదొంగ ఒక క్షణం నివ్వెరపోయి, తేరు\nకుని చంద్రయ్య మీదికి దూకబోయేంతలో,\nనీలకంఠయ్యా, చంద్రయ్య వాణ్ణి వడిసి\nపట్టుకుని, తాళ్ళతో బిగించి కట్టారు.\n\nతర్వాత నీలకంఠయ్య వీధిలోకి వెళ్ళి,\nఇద్దరు రాజభటులతో తిరిగి వచ్చి, వాళ్లకు\nజరిగినది చెప్పాడు. భటులు దొంగను\nతీసుకుపోయారు.\n\nఏం చేయాలో తోచక దిక్కులు\nచూస్తున్న చంద్రయ్యను.\"నువ్వెవరివి?నా\nఇంటీ ఆటక మీదికి ఎలా వెళ్ళగలిగావు?\"\nఅని ప్రశ్నించాడు నీలకంఠయ్య.\n\nచంద్రయ్య వణుకుతూ, '' అయ్యా,\nనన్ను క్షమించండి!\" అని తనూ,\nగోపయ్యా నగరానికి ఎందుకొచ్చిందీ, తాను\nఇంట్లో ఎలా ప్రవేశించిందీ చెప్పి, \"మా\nఎత్తుగడ పారకముందే, వీడెవడో యింకొక\nదొంగ ఇంట చేరాడు.\" అన్నాడు.\n\nనీలకంఠయ్య. క్షణం మౌనంగా వూరు\nకుని, తర్వాత చంద్రయ్యను, \"ఇదే, నీ\nమొదటి దొంగతనంకదా?” అనిఅడిగాడు.\n\n\"అవును.\" అన్నాడు చంద్రయ్య\nభయంగా.\n\n\"నువ్వు పాతదొంగవే అయి వుంటే,\nనన్ను రక్షించేవాడివి కాదు. ఆ దొంగ నన్ను\nచంపాక, వాణ్ణి బెదిరించి, దొంగిలించిన\nసొమ్ములో సగం వాటా తీసుకునేవాడివి,\"\nఅన్నాడు నీలకంఠయ్య.\n\n\"అలాగే జరిగేదేమో! మీరు ఎదురు\nతిరిగితే చంపాలనుకున్నాను. కాని, ఆ\nదొంగ మిమ్మల్ని చంపబోతూంటేచూడలేక\nపోయాను. చాలా ఆశ్చర్యంగా వున్నది !\"\nఅన్నాడు చంద్రయ్య.\n\nనీలకంఠయ్య నవ్వి, \"ఆశ్చర్యపడవల\nసిందేమీ లేదు. ఎంత దుష్టుడైనవాడిలో\nకూడా, అంతో యింతో మానవత్వం దాగి\nవుంటుంది. అది కొన్ని కొన్ని సమయాల్లో\nబైటపడుతుంది.\" అన్నాడు.\n\nఆ తర్వాత, నీలకంఠయ్య, గోపయ్యా,\nచంద్రయ్యలకు, తన దగ్గిర ఉద్యోగా\nలిచ్చాడు. వాళ్ళు ఎంతో నమ్మకంగా పని\nచేస్తూ, నగరంలోనే స్థిరపడిపోయారు.",
            "book_page_end": 18
        },
        {
            "title": "బంగారులోయ— 4",
            "book_page_start": 19,
            "pdf_page_start": 19,
            "pdf_page_end": 26,
            "author": "మనోజ్ దాస్",
            "genre": "సాహసం",
            "moral": "జ్ఞానం, శాస్త్ర పరిశోధనలు కేవలం విధ్వంసానికి, లేదా అర్థంలేని భయానికి తావు ఇవ్వకూడదు. జ్ఞానం, క్రమశిక్షణల పేరుతో క్రూరత్వాన్ని సమర్థించకూడదు.",
            "keywords": [
                "జ్ఞానభూమి",
                "వినోదుడు",
                "మహామృగం",
                "రాజు",
                "క్రమశిక్షణ"
            ],
            "characters": [
                "వినోదుడు",
                "రాజు",
                "యువరాజు",
                "గూనివాడు",
                "సైనికులు",
                "పూజారి"
            ],
            "locations": [
                "జ్ఞానభూమి",
                "బంగారులోయ",
                "రాజభవనం",
                "కారాగారం",
                "కాంతిగోపురం"
            ],
            "content": "[పురాతన శిధిలాల మధ్య కనిపించిన బంగారు స్త్రీ విగ్రహానికి, వినోదుడు రక్షణ ఏర్పాటు\nచేసి, జలపాతం దాటి జ్ఞానభూమిని చేరుకున్నాడు. అక్కడి పూజారి నుంచి తప్పించుకుని\nపారిపోతూన్న వినోదుళ్లైణ్ణి భటులు వెంబడించారు. కొంత దూరం వెళ్ళాక, వాళ్ళు చిన్న\nకొండ కేసి చూస్తూ నిలబడిపోయారు. వినోదుడు కూడా అటు కేసి చూశాడు. తరవాత —]\n\nఆ కొండశిఖరం మీద రాజకుమారుడి\nలాంటి విలువైన దుస్తుల్లో, అందమైన\nఐదారేళ్ళ పసివా డొకడు, చలనం\nలేకుండా నిలబడి ఉన్నాడు. భయంకర\nమైన ఒక మహామృగం, ఆ పసివాడి కేసి\nప్రాకుతూ వెళుతున్నది !\n\n''యువరాజు! యువరాజునే ఆ పవిత్ర\nమహామృగం భక్షించపోతున్నది!\" అను\nకున్నారు తమలోతాము సైనికులు.\n\n“యువరాజును భక్షించనున్నదని\nతెలిసి ఎందుకలా స్థాణువుల్లాగా నిల\nబడ్డారు? వెంటనే దానిని చంపండి,' '\nఅన్నాడు వినోదుడు, మొలలో ఉన్న\nకత్తి మీద చేయివేస్తూ\n\nసైనికులు అతణ్ణి వింతగా చూడ\nసాగారు'\n\nఅప్పుడే అక్కడికి ఒక రథం వచ్చింది.\nఆ రథాన్ని ఇద్దరు స్థూలకాయులు వాయు\n\nవేగంతో లాక్కు రావడం చూసి వినోదుడికి\nఆశ్చర్యం కలిగింది.\n\n“మహారాజుకు, జై,” అంటూ రథంలో\nవున్న రాజుకు సైనికులు నమస్కరిం\nచారు.\n\nరాజు మాత్రం ఆ పసివాణ్ణి చూస్తూ,\n“నాయనా, నన్ను వదిలి వెళుతున్నావా?”\nఅంటూ విలపించసాగాడు.\n\n\"ఆ మృగాన్ని చంపి, తమ కుమారుణ్ణి\nరక్షించమని సైనికులను ఆజ్ఞాపించండి,\nమహారాజా !'' అన్నాడు వినోదుడు.\n\nరాజు, ఒక క్షణం వినోదుడి కేసి\nవింతగా చూసి, మళ్లీ కుమారుడి కేసి\nవిచారంగా చూడసాగాడు.\n\nఇంతలో మహామృగం యువరాజును\nసమీపించి, అతణ్ణి మింగడానికి, అగ్ని\nజ్వాలవంటి తన నాలుకను సాచింది.\nఆ క్షణమే, వినోదుడు కత్తి దూసి మెరుపు\nలాగా ఒక్క ఉరుకున వెళ్ళి, దాని తలను\nతెగవేశాడు ! దాని తల ఎగిరి దూరంగా\nపడి, అక్కణ్ణించి దొర్లుతూ వెళ్ళి, రాజు\nగారి రథం పక్కన పడింది. ఆఖరుసారిగా\nదాని ముక్కుపుటాల నుంచి వెలువడిన\nఅగ్నిజ్వాలకు, అప్పుడే అక్కడికి వచ్చిన\nగూనివాడి గడ్డం కొంత కాలిపోయింది !\n\n\"ఏమిటి ? ఏం చేశావు ?\" అని అడి\nగాడు గూనివాడు వినోదుణ్ణి.\n\n“యువరాజును మింగబోయిన భయం\nకర మృగాన్ని హతమార్చాను. అందుకు\nబహుమానంగా నాకు రాకుమారి నిచ్చి\nపెళ్ళి చేసి, అర్ధరాజ్యం ఇచ్చినా చాలదు.\nఅయినా, అవన్నీ నేను కోరడం లేదు,”\nఅన్నాడు వినోదుడు.\n\n\"ఈ దుర్మార్గు పట్టి బంధించండి,\"\nఅని భటులను ఆజ్ఞాపించాడు గూనివాడు.\n\n“అవును, వాణ్ణి పట్టుకుని, రాజభవనం\nదాపులనున్న కారాగారంలో పడ\nవేయండి.'\" అన్నాడు రాజు.\n\nఈలోగా, యువరాజు కొండపై నుంచి\nకిందికి దిగివచ్చి, వినోదుణ్ణి ఎంతో\nకృతజ్ఞతగా చూడ సాగాడు. భటులు\n\nవినోదుణ్ణి బంధించి కారాగారానికి నడిపిం\nచారు.\n\nవెనకగా వస్తూన్న రాజూ, గూనివాడూ,\nవింతమృగం శవాన్ని ఎక్కడ పాతిపెట్టి,\nఎటువంటి స్మారకమందిరం నిర్మించా\nలన్న విషయం గురించి మాట్లాడుకోవడం\nవినోదుడికి వినిపించింది.\n\nకారాగారంలో బంధించబడిన వినోదు\nడికి అర్ధరాత్రి దాటినా నిద్రపట్టలేదు. ఆ\nభయంకర మృగం చచ్చినందుకు, రాజూ,\nగూనివాడూ ఎందుకు అంతగా బాధపడి\nపోయారు? యువరాజును కాపాడినందుకు\nబహూకరించడానికి బదులు తన కెందుకీ\nకారాగారశిక్ష విధించారు?\n\nఅర్ధరాత్రి సమయంలో హఠాత్తుగా\nకారాగారం తలుపులు తెరుచుకున్నాయి.\nఅంగరక్షకులు కూడా లేకుండా రాజు\nఒంటరిగా లోపలికి ప్రవేశించాడు.\n\n\"నువ్వునాకుమారుణ్ణి కాపాడినందుకు\nసర్వదా కృతజ్ఞుణ్ణి. నువ్వు మరణించడం\nనాకు ఇష్టం లేదు.\" అన్నాడు రాజు\nవినోదుడితో.\n\n\"తమ దయకు కృతజ్ఞుణ్ణి, మహారాజా!\nఅయినా, ఎవరయినాసరే నా మరణాన్ని\nఎందుకు కోరుకుంటారు?'' అని అడిగాడు\nవినోదుడు.\n\n\"ఇది జ్ఞానభూమి అన్న విషయం నీకు\nతెలుసు. జ్ఞానార్జనకు క్రమశిక్షణ చాలా\nఅవసరం. క్రమశిక్షణకు అధిదేవత ఆ\nమహామృగం. దానిని మేము పవిత్ర మహా\nమృగంగా భావిస్తాము. అది రోజుకు\nఒక్కరిని మాత్రమే భక్షిస్తుంది. దాని\nకోరిక నెరవేర్చడం మా క్రమశిక్షణలో\nఒక భాగం. రాజయినంత మాత్రాన నేను\nక్రమశిక్షణను అతిక్రమించలేను కదా !''\nఅన్నాడు రాజు.\n\n\"ఆ భీకరమృగం క్రమశిక్షణకు అధి\nదేవత ఎలా అయింది. మహారాజా!\" అని\nఅడిగాడు వినోదుడు.\n\n“నాకు తెలిసిన రహస్యం చెబుతాను.\nఆ మహామృగం కేవలం ఒక రాక్షస\n\nజంతువు మాత్రమే. అయితే. సామాన్య\nప్రజలు తాము పాటిస్తున్న క్రమశిక్షణకు\nఒక అధిదేవత ఉన్నదన్న భయం వుంటే\nతప్ప, దానిని పాటించరు. అధిదేవత\nఎంత భయంకరంగా వుంటే, ప్రజలు\nఅంత క్రమశిక్షణను భయాసక్తులతో\nఆచరిస్తారు !'' అన్నాడు రాజు.\n\n“మహారాజా! మీ రథానికి గుర్రాలకు\nబదులు, మానవులను పూన్చమని మీ\nజ్ఞానం మీకు చెబుతున్నదా?'' అని అడి\nగాడు వినోదుడు.\n\nరాజు వినోదుడి వెన్నుచరిచి, ‘\"నీకు\nమానవులుగా కనిపించినవాళ్ళు నిజానికి\nగుర్రాలే గుర్రాలకు మేముమానవరూపాలు\nఇచ్చాము. అలాగే కావాలంటే మేము\nమనుషుల్ని గుర్రాలుగా మార్చగలం.\nదానినిబట్టి మాకున్న విజ్ఞానశాస్త్రశక్తిని\nనువ్వు గ్రహించవచ్చు.\" అన్నాడు రాజు.\n\n\"గ్రహించాను, మహారాజా!” అన్నాడు\nవినోదుడు చిరునవ్వుతో.\n\n''ఏం గ్రహించావు?\" అని అడిగాడు\nరాజు అనుమానంగా.\n\n\"నిరుపయోగమైనజ్ఞానంపట్ల, మీకున్న\nగుడ్డిదాహానికి, అధిదేవతగా ఆ క్రూరమైన\nరాక్షసమృగం మాత్రమే ఉండగలదన్న\nవిషయం గ్రహించాను.\" అన్నాడు\nవినోదుడు.\n\nరాజు కొంత సేపు మౌనంగా ఊరుకుని,\nజ్ఞానభూమిలో మేము సాధిస్తూ వున్న\nఅద్భుత కార్యాలను చూడాలంటే,\nనాతో రా.\" అంటూ ముందుకు నడిచాడు.\n\nవినోదుడు మౌనంగా రాజును అనుస\nరించాడు.\n\nవంకరటింకరగా ఉన్న మెట్లమీదుగా\nవెళ్ళి. ఇరువురూ రాజభవనం ఉపరి\nతలం చేరారు. అక్కడ ఒక మూలలో,\nగుమ్మటంలాగా తెల్లగా మెరుస్తున్న\nబురుజు కనిపించింది. బురుజు మధ్యగా\nఎరుపురంగు గుండ్రటి మరక ఉన్నది.\nరాజు తన చేతితో దానిని మూడుసార్లు\nతాకాడు. మరక మాయమై దాని స్థానంలో\n\nద్వారం తెరుచుకున్నది. రాజు లోపలికి\nప్రవేశిస్తూ, \"ఇది చాలా ప్రత్యేకమైన\nబురుజు. ఇందులోనుంచి, జ్ఞానభూమిలో\nఏ మారుమూల ఏమి జరుగుతున్నదో\nప్రత్యక్షంగా చూడవచ్చు: స్పష్టంగా\nవినవచ్చు. అన్నీ పక్కన జరుగుతున్నట్టే\nఉంటుంది. ఇదో దీని గుండా చూడు,\"\nఅంటూ గోడలో అద్దంలాగా ఉన్న స్థలం\nచూపాడు.\n\nవినోదుడు అందులోకి తొంగి చూశాడు.\nవివిధ భాగాలుగా విభజింపబడి ఉన్న\nపట్టణం అతనికి కనిపించింది. కళ్ళు\nమిరుమిట్లు కొలిపే వెలుతురులో స్త్రీ\nపురుషులు ఏవేవో పనులలో నిమగ్నులై\nఉన్నారు. అయినా, వాళ్ళేం చేస్తున్నారో\nవినోదుడికి అర్థం కాలేదు.\n\n\"వాళ్ళంతా ఏం చేస్తున్నారు. మహా\nరాజా !'” అని అడిగాడు వినోదుడు.\n\n\"ఒక్కటికాదు; వందల కొలది పనులు\nచేస్తున్నారు. మాకు ఎన్నో పథకాలు\nఉన్నవి. అదిగో, ఎడమవైపు చూడు;\nఅక్కడ కొందరు గణితశాస్త్రజ్ఞులు, మా\nరాజ్యంలో ఉన్న ఇసుకరేణువుల సంఖ్యను\nలెక్క కట్టడానికి కావలసిన సూత్రం\nకనుగొనడానికి కృషి చేస్తున్నారు!\"\nఅన్నాడు రాజు.\n\n“అటువంటి సూత్రంవల్ల ప్రయోజనం\nఏమిటి, మహారాజా?” అని అడిగాడు\nవినోదుడు.\n\n\"ప్రయోజనమా ! జ్ఞానమే బలమన్న\nసంగతి నువ్వెరుగవా ? ఏ జ్ఞానం ఎప్పుడు\nపనికివస్తుందో చెప్పలేముకదా! అందుకనే,\nఅన్ని శాఖలకు సంబంధించిన జ్ఞానాన్నీ,\nసేకరించి, భద్రపరుస్తున్నాము. అదిగో,\nఆ కనిపిస్తున్నదే కాంతిగోపురం! అటు\nచూడు. మహెూన్నతమైన దానిని కనుగొన\nడానికి మా శాస్త్రవేత్తలు అక్కడ నిర్వి\nరామంగా పరిశోధనలు జరుపుతున్నారు.\nమా పరిశోధనల కన్నింటికీ ఆ పరి\nశోధన తలమానికం వంటిది!'' అన్నాడు\nరాజు.\n\n\"అటువంటి గొప్ప పరిశోధన ఏమిటి\nమహారాజా !'' అని అడిగాడు వినోదుడు.\n\n\"అలా అడుగు చెబుతాను. కావాలను\nకుంటే, మేము మునుముందు ఇక్కడి\nనుంచే నక్షత్రాలను తుత్తునియలుగా\nధ్వంసం చేయగలం! దానిని సాధించ\nడానికే ఆ పరిశోధన!\" అన్నాడు రాజు\nసగర్వంగా.\n\n\"మూర్ఖత! క్రూరకృత్యం!'' అన్నాడు\nవినోదుడు.\n\n\"ఏమిటా పొగరు?\" అన్నాడు రాజు\nకోపంగా.\n\n\"కాకుంటే, అమాయకంగా మెరిసే\nఆ చుక్కలు మీకేం అపకారం చేశాయి\nమహారాజా! వాటినెందుకు ధ్వంసం\nచేయాలి.'' అన్నాడు వినోదుడు.\n\n\"నువ్వు అనుకునేటంత అమాయక\nమైన చిన్న నక్షత్రాలు కావు నాయనా !\nఅవి. మన భూమికన్నా చాలా పెద్దవి!\nవాటి మీద మనకన్నా శక్తిసంపన్నులయిన\nమానవులు నివసిస్తూ వుండవచ్చు.\nఏ క్షణంలోనైనా వాళ్ళు మన మీద దాడి\nజరపవచ్చు కదా ! అందువల్ల మన రక్షణ\nమనం చూసుకోవడంలో తప్పేమిటి?''\nఅని అడిగాడు రాజు.\n\n\"అర్థం లేని అనుమానంతో మీరు\nఅద్భుతమైన మానవశక్తిని వృధా చేస్తు\nన్నారు. మహారాజా! మీరన్నట్టు, ఒక వేళ\nనక్షత్రమండలాల నుంచి మానవులే\nవచ్చినా. వారు ప్రేమానురాగాలతో\nఎందుకు రాకూడదు? అయినా మీ పరి\nశోధనలకంతటికీ భయమే ఎందు కు\nఆధారం కావాలి?\" అన్నాడు వినోదుడు.\n\n\"భయం ఉండడంలో తప్పేమిటి?\nభయమేకదా మనుషు లందరినీ కలిసి\nకట్టుగా ఉండేట్టు చేసేది!\" అన్నాడు\nరాజు ఆశ్చర్యంగా.\n\n\"బందిపోటు దొంగలకు భయపడి\nకూడా అందరూ అప్పటికి ఐకమత్యంగా\nఉంటారు. అయినా అటువంటి ఐకమత్యం\nఆశించతగినదేనా? అదిసరే, ఈ ఆపరాత్రి\n\nవేళ మీ ప్రజలెందుకు నిద్రపోరు?\" అని\nఅడిగాడు వినోదుడు.\n\n\"నిద్రపోవడమా ! నిద్రను మరిచి\nపోవడానికి కావలసిన ఉపాయం మేము\nకనుగొన్నాము! నిద్రపోకుండా పదేళ్ళ\nపాటు గడిపినవారిని మేము మహామృగ\nపతకంతో సత్కరిస్తాము,\"అన్నాడు రాజు.\n\n“నిద్రపోకపోతే ఆరోగ్యానికి హానికరం\nకదా !\" అని అడిగాడు వినోదుడు.\n\n“నిద్రలేమి కారణంగా, అనారోగ్యానికి\nగురి కాకుండా ఉండడానికి కూడా, మేము\nఒక మార్గాన్ని కనిపెట్టాము,” అంటూ\nరాజు, మరొక ప్రదేశాన్ని చూపుతూ,\n''ఇదిగో, ఈ మంటపం కేసి చూడు. మా\nపూజారి కొందరికి విలాప సమావేశం\nఏర్పాటు చేశాడు,'' అన్నాడు.\n\nవినోదుడు అటు కేసి చూశాడు. విశాల\nమైన మంటపం మధ్య గోడ మీద\nబ్రహ్మాండమైన మహామృగం చిత్తరువు\nచిత్రింపబడి ఉన్నది. మంటపం నిండా\nజనం విచారవదనాలతో, తలలు వేలాడ\nవేసుకుని కూర్చున్నారు. పూజారి ఎత్త\nయిన వేదిక మీద నిలబడి, ఇలా అన్నాడు:\n\n\"పూజనీయమైన మన మహామృగం\nహత్య చేయబడిన ఉదంతం మీరు వినే\nఉంటారు. మన జ్ఞానభూమిలోకి అక్ర\nమంగా ప్రవేశించి, ఆ మహామృగాన్ని\nచంపినవాడు సామాన్యుడు కాడు; మానవ\nరూపంలో ఉన్న రాక్షసుడన్న సంగతి\nమీకు నేను చెప్పనవసరం లేదు. మన\nఅజ్ఞాతశత్రువు లెవరో వాణ్ణి పురికొల్పి\nమన మీదికి పంపి ఉంటారు. వాడు చాలా\nతెలివిగల దుర్మార్గుడు. మహామృగం\nయువరాజును కబళించనున్న సమయం\nచూసి, దానిని హతమార్చి, రాజుగారి సాను\nభూతి పొందాలని చూశాడు. అయినా,\nమేమువాణ్ణి బంధించాము!''\n\n\"ఆ అబద్ధాలకోరు చెబుతున్నదంతా\nమీరు నమ్ముతున్నారా మహారాజా !'' అని\nఅడిగాడు వినోదుడు కోపావేశంతో.\n\nరాజు ఏమీ మాట్లాడలేదు. వినోదుడికేసి\nఅనుమానంగాచూశాడు. — (ఇంకావుంది)",
            "book_page_end": 26
        },
        {
            "title": "రాక్షసరాజు పరిహాసం",
            "book_page_start": 27,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "బేతాళ కథ",
            "moral": "ప్రపంచానికి శాంతిని స్థాపిస్తానని చెప్పేవాడు, ముందుగా తన రాజ్యంలోని అరాచకత్వాన్ని, అన్యాయాన్ని అదుపు చేయగలగాలి. లేకపోతే అది కేవలం తెలివితక్కువ పరిహాసమే.",
            "keywords": [
                "విక్రమార్కుడు",
                "బేతాళుడు",
                "మాధవసేనుడు",
                "రాక్షసరాజు ప్రచండుడు",
                "శాంతిస్థాపన"
            ],
            "characters": [
                "విక్రమార్కుడు",
                "బేతాళుడు",
                "మాధవసేనుడు",
                "రాక్షసరాజు ప్రచండుడు"
            ],
            "locations": [
                "మగధదేశం",
                "శ్మశానం",
                "భూలోకం"
            ],
            "content": "పట్టువదలని విక్రమార్కుడు చెట్టువద్దకు\nతిరిగి వెళ్ళి, చెట్టుపై నుంచి శవాన్ని\nదించి భుజాన వేసుకుని, ఎప్పటి లాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు “రాజా,\nతన్నుమాలిన ధర్మం, మొదలు చెడ్డ\nబేరం, అన్న సామెత వినే వుంటావు. ఏదో\nఅన్న మాట నిలబెట్టుకునేందుకు, నువ్వీ\nఅర్ధరాత్రివేళ ఎనలేని యిక్కట్లపాలవు\nతున్నావన్న అనుమానం కలుగుతున్నది.\nరాక్షసరాజంతటివాడు, తన జాతికి మేలు\nకాదని భావించి, అన్న మాట నీలబెట్టుకోక\nపోవడమేకాక, శ క్తిమంతుడైన మహా\nరాజును కూడా పరిహాసం చేశాడు. నీకు\nశ్రమతెలియకుండా, ఆ కథ చెబుతాను,\nవిను,'' అంటూ యిలా చెప్పసాగాడు :\n\nమగధదేశపురాజు మా ధవ సేనుడు,\nఒక అర్ధరాత్రివేళ మారువేషంలో నగర\n\nసంచారం చేస్తూ దారిలో ఒక విచిత్రం\nచూశాడు.\n\nఒక చెట్టుకింద, పెద్ద పందికొక్కొకటి\nనిద్రపోతున్నది. పిల్లి ఒకటి, కుక్కకు\nభయపడి పరిగెత్తుకుంటూ, ఆ చెట్టు\nకిందికి వచ్చి, పందికొక్కును చూసి\nమరింత భయపడి పారిపోయింది.\n\nమాధవ సేనుడు పందికొక్కును చూసి,\n\"నా రాజ్యంలో పందికొక్కులు, పిల్లిని\nకూడా భయపెట్టేంతగా, బలిసిపోయా\nయన్నమాట! వీటిని బతకనివ్వకూడదు.\"\nఅనుకుంటూ, ఒరలో నుంచి కత్తి తీశాడు.\nఅయితే, యుద్ధంలో సాటివీరుల\nప్రాణాలు తీయవలసిన ఆ కత్తితో, పంది\nకొక్కును చంపడం యిష్టంలేక, తిరిగి\nకత్తిని ఒరలో పెట్టి, పక్కనే వున్న పెద్ద\nబండరాయిని ఎత్తాడు. కాని: నిద్రపోతున్న\nఏ ప్రాణినీ చంపకూడదన్నది. ఆ రాజ\nవంశస్థుల నియమం. ఆ సంగతి గుర్తు\nరాజు పందికొక్కును కాలితో\nఅదిలించాడు.\n\nఅప్పుడా పందికొక్కు మానవాకారం\nధరించింది.\n\nమాధవసేనుడు ఆశ్చర్యపడి, ‘‘ఎవరు\nనువ్వు? పందికొక్కు రూపంలో, యిక్కడ\nఎందుకు పడివున్నావు?'' అని అడిగాడు.\n\n“నేను రాక్షసరాజు ప్రచండుణ్ణి. ఒక\nముఖ్యమైన పని మీద, భూలోకానికి\nవచ్చాను. నా ఆకారం చూస్తే భయపడ\nతారని, మానవరూపంలో తిరుగుతున్నాను.\nనిద్రపోయేటప్పుడు, ఆరుబయట జంతు\nవుల ప్రాణాలకున్న రక్షణ, మనిషి\nప్రాణాలకు లేదని తెలిసి, పందికొక్కు\nరూపంలో నిద్రపోతున్నాను, నువ్వెవరు?\"\nఅని అడిగాడా వ్యక్తి.\n\nమాధవ సేనుడుమరింత ఆశ్చర్యపోయి,\n\"మనిషి ప్రాణాలకు రక్షణ ఎందు\nకుండదు? నేను కాక మరెవరైనా, నిన్ను\nపందికొక్కు రూపంలో చూసివుంటే, నీ\nప్రాణాలెప్పుడో పోయేవి.\" అని, తానెవ\nరైనదీ తెలిపి, జరిగినదంతా చెప్పాడు.\n\nరాక్షసుడు అంతా తలాడిస్తూ విని, “మా\nరాక్షసుల కిప్పుడొక నియమం వున్నది.\nమనిషిరూపు ధరించినప్పుడు, మమ్మల్ని\nమేము స్వశక్తితో కాపాడుకోవాలి. అయితే,\nఅప్పుడు మాకు రాక్షసబలముండదు;\nమనిషి కుండేటంత శక్తి మాత్రమే\nవుంటుంది. ఇతర జంతురూపంలో\nవుండగా, సృష్టిలోని, ఏ ప్రాణివల్లా మాకు\nప్రమాదముండదు. ఏది ఏమైనా, నిన్ను\nకలుసుకున్నందుకు నాకు చాలా సంతో\nషంగా వున్నది. మానవప్రభువుకు నా\nవందనాలు,'' అంటూ మాధవసేనుడికి\nనమస్కరించాడు.\n\n\"నువ్వు, మా రాజ్యానికి వచ్చిన పనే\nమిటి?\" అని అడిగాడు మాధవసేనుడు.\n\n“ఇటీవల మా రాక్షసపౌరులు కొందరు,\nభూలోక సంచారానికి వెళ్ళి, నరభక్షణ\nచేసి వచ్చారు. నరభక్షణ రాక్షసులకు\nనిషిద్ధం కాదు. కాని, మాకిప్పుడు కొన్ని\nకఠోర నియమాలున్నవి. ఆ ప్రకారం,\nరాక్షసులిప్పుడు ఆత్మరక్షణకు కూడా\nమనిషిని చంపకూడదు. ఏ జంతువైనా\nఆహారం కోసం మనిషిని చంపితే, ఆ\nమనిషిని అపహరించి తినకూడదు. ఈ\nనియమాలవల్ల, రాక్షసులకిప్పుడు నర\nభక్షణ సాధ్యం కాకుండా పోయింది.\"\nఅన్నాడు రాక్షసుడు.\n\n\"అయితే, యిక్కడి కొచ్చిన రాక్షసులు\nనరభక్షణ ఎలా చేయగలిగారు?\" అని\nఅడిగాడు మాధవసేనుడు.\n\n\"అదే చెప్పబోతున్నాను. వాళ్ళు నర\nభక్షణ చేసిన మాట నిజం. అయితేః\nవాళ్ళుచెప్పినదేమంటే —తామునియమం\nతప్పలేదనీ, భూలోకంలో కులమతాల\nపేరు చెప్పి. దోపిడీ దొంగతనాల కారణం\nగానూ, మనీషే మనిషిని చంపుతున్నాడట.\nఅలా చచ్చిన మనుషులనే, తాము తిన్నా\nమని వాళ్ళు నాకు చెప్పారు. వాళ్ళ\nమాటల్లోని నిజానిజాలు పరీక్షించడం\nకోసం, నేను స్వయంగా భూలోకానికి\nవచ్చాను. వాళ్ళు చెప్పింది నిజమేనని\n\nతెలిసింది. అందుక్కారణమేమిటో\nతెలుసుకోవాలని, ఇక్కడే మరి కొద్ది రోజు\nలున్నాను. అదిప్పుడు తెలిసింది!\"\nఅన్నాడు రాక్షసుడు.\n\n\"ఏమిటా కారణం?\" అని అడిగాడు\nమాధవ సేనుడు కుతూహలంగా.\n\n\"భూలోకంలోని రాజులందరిలోనూ,\nపూర్వకాలపు రాక్షసుల అంశ వున్నది.\nవాళ్ళు చాలా స్వార్థపరులు, క్రూరులు,\nఅసమర్థులు, శక్తిహీనులు.\" అన్నాడు\nరాక్షసుడు.\n\nరాక్షసుడి మాటలకు మాధవసేనుడికి\nచాలా కోపం వచ్చింది. ఆయన వెంటనే,\n'నేను స్వార్థపరుణ్ణి, క్రూరుణ్ణి కాదని,\nయిప్పటికిప్పుడు రుజువు చేయలేను. కాని,\nఅసమర్థుణ్ణి. శక్తిహీను కాదని యిప్పుడే\nరుజువు చేయగలను. ఈ క్షణానే రాక్షస\nరూపం ధరించు! నిన్ను నేనోడించ\nగలను,'' అన్నాడు.\n\n“రాక్షసరూపంలో వున్న నన్ను ఓడిం\nచడం. ఏ మానవుడికీ సాధ్యం కాదు.\nనా శక్తి అపారం. ధైర్యముంటే, ముందు\nనన్నీ రూపంతోనే ఓడించు,\" అన్నాడు\nరాక్షసుడు.\n\nఅందుకు మాధవ సేనుడు ఒప్పుకోక,\n\"నేనిప్పుడు మగధదేశపు రాజును. ఆ\nకారణంగా, ఏ మనిషి మీదా కత్తి\nదూయను. నా శక్తి నిరూపించుకోవడానికి,\nసాటిమనిషిని గాయపరచడమంటేబాధగా\nవుంటుంది. అందువల్ల, నేను నిజంగా\nనీతో యుద్ధం చేయాలంటే, అందుకు\nబలమైన కారణం వుండాలి.\" అన్నాడు.\n\n\"అయితే విను! మనిషి, మనిషిని\nచంపడంవల్ల, రాక్షసులకు నరభక్షణ\nచేసే అవకాశం మళ్ళీ వచ్చింది. ఆ\nఅవకాశం పోకుండా వుండడం కోసం,\nనేను అప్పుడప్పుడూ భూలోకానికి వచ్చి,\nమనుషుల్ని రెచ్చకొట్టి పోతూంటాను.\nవాళ్ళలో వాళ్ళకు కలహాలు పెడుతూం\nతాను. నావంటివాడిని వదిలిపెట్టడం,\nనీకు ప్రమాదమే కదా? నన్ను యుద్ధంలో\n\nఓడిస్తే, నువ్వు చెప్పినట్టు వింటాను.\"\nఅన్నాడు రాక్షసుడు.\n\n\"అయితే, నా ప్రతాపం చూడు!\"\nఅంటూ మాధవ సేనుడు కత్తి దూశాడు.\nరాక్షసుడు తనూ ఒరలోంచి కత్తి తీసి,\nమాధవ సేనుడితో కలబడ్డాడు. కొద్ది\nక్షణాలలోనే రాక్షసుడి కత్తిఎగిరి దూరంగా\nపడింది.\n\nఆ తర్వాత మాధవ సేనుడూ, రాక్ష\nసుడూ మల్లయుద్ధం చేశారు. తనకంటే\nబలవంతుడైన రాక్షసుణ్ణి, మాధవసేనుడు\nఏదో కిటుకుతో క్షణాల మీద గాల్లోకి ఎత్తి,\nగిరగిరా తిప్పి నేల కేసి కొట్టాడు.\n\nరాక్షసుడి కళ్ళు బైర్లుకమ్మాయి. కొద్ది\nసేపు తర్వాత వాడు తమాయించుకుని\nలేచి నిలబడి \"నీ శక్తియుక్తులు\nఅపూర్వం ! నీకు, నేను తప్పక సాయపడ\nతాను. నీకేం కావాలో చెప్పు!'' అంటూ,\nఅప్పటికప్పుడు భయంకర రాక్షసుడుగా\nమారిపోయాడు.\n\n\"నువ్వు, నాకు యుద్ధంలో సాయపడు.\nఈ భూమండలానికంతకూ ఏకచ్ఛత్రాధి\nపతినై, శాంతిస్థాపన చేస్తాను!'” అన్నాడు\nమాధవసేనుడు.\n\nఆ మాటలకు రాక్షసుడు వికటాట్టహాసం\nచేసి, \"రాజా, నేనన్న మాట నిలబెట్టుకో\nలేనందుకు, మన్నించు. కాని, నా నుంచి\nసాయం పొందే అర్హత నీకు లేదు. నీలో\nశక్తి వుంది కాని, తెలివిలేదు!\" అని,\nమాయమైపోయాడు.\n\nబేతాళుడు ఈ కథ చెప్పి. \"రాజా,\nరాక్షసరాజు అన్నమాట తప్పడానికి\nకారణం ఏమిటి? తన సాయంతో రాజు\nమాధవ సేనుడు, రాజ్యాలన్నిటినీ జయించి\nశాంతిస్థాపన చేస్తే రాక్షసులకు నర\nమాంసం తినే అవకాశం పోతుందనే\nకదా? పైగా, రాక్షసుడు అన్న మాట\nనిలబెట్టుకోకపోగా, మాధవసేనుణ్ణి. 'నీలో\nశక్తి వుంది కాని, తేలివిలే' దనడం తన\nబుద్ధిమాంద్యాన్ని చాటుకోవడమే గదా?\nఈ సందేహానికి సమాధానం తెలిసి కూడా\nచెప్పకపోయావో, నీ తల పగిలిపోతుంది.\"\nఅన్నాడు.\n\nదానికి విక్రమార్కుడు, \"రాక్షసరాజు\nబుద్ధిశాలి, చాలా ఉదారగుణం కలవాడు.\nతమకంటే బలహీనులైన మనుషులను\nతనవారు చంపి తినకుండా ఎంతో కట్టు\nదిట్టం చేశాడు. కాని, అతడు భూలోకానికి\nవస్తే, ఆదమరిచి నిద్రపోవడానికి మనుష్య\nరూపం ప్రమాదకరమయింది. అంటే,\nమాధవ సేనుడి రాజ్యంలో మనిషికి రక్షణ\nలేదు. ఆ బాధ్యత ఎవరిది ? దేశాన్నేలే\nమాధవ సేనుడిది. అందుకే, రాక్షసుడు\nఆయన్ని అసమర్థుడన్నాడు. రాక్షసుణ్ణి\nఓడించి. తన సమర్థత రుజువుపరచాలను\nకున్నాడు. మాధవ సేనుడు. అయితే,\nతన రాజ్యంలో అరాచకత్వాన్ని అదుపు\nచేయలేని రాజు. ప్రపంచాన్ని జయించి\nశాంతిస్థాపన చేయాలనుకుంటున్నాడు.\nయుద్ధమంటే, కొన్నిలక్షలమంది ప్రజలూ,\nసైనికులూ ప్రాణాలు కోల్పోతారు. అందు\nవల్ల లాభపడేది రాక్షసులే! నిద్రపోతున్న\nపందికొక్కు ప్రాణాలు తీయడానికే,\nఎంతగానో ఆలోచించి వ్యధచెందిన రాజు\nమాధవసేనుడు, యుద్ధం ప్రారంభించి\nలక్షలాది ప్రజల ప్రాణాలు తీయాలను\nకుంటున్నాడు. అందుకే రాక్షసుడు\nఆయన తెలివిని పరిహాసం చేశాడు,\" \nఅన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు. —(కల్పితం)",
            "book_page_end": 32
        },
        {
            "title": "జమీందారు పాట",
            "book_page_start": 33,
            "pdf_page_start": 33,
            "pdf_page_end": 34,
            "author": "ఎన్. వి. ఆర్. సత్యనారాయణమూర్తి",
            "genre": "హాస్యం/సామాజికం",
            "moral": "నిజాయితీ, ధైర్యం, మరియు అసాధారణ జ్ఞాపకశక్తి ఒక మంచి సలహాదారునికి ఉండాల్సిన లక్షణాలు.",
            "keywords": [
                "రామకీర్తనం",
                "జమీందారు",
                "జ్ఞాపకశక్తి",
                "నిజాయితీ",
                "సలహాదారు"
            ],
            "characters": [
                "ధర్మ రాజు (జమీందారు)",
                "రామకీర్తనం",
                "యువకులు",
                "నాయనమ్మ"
            ],
            "locations": [
                "రత్నపురం"
            ],
            "content": "రత్నపురం జమీందారు ధర్మ రాజు\nకచేరీలో, చాలామంది గుమాస్తాలూ, పని\nవాళ్ళూ వున్నారు. కాని, అవసరపడి\nనప్పుడు, ఆయనకు సలహాలిచ్చి, అప్పుడు\nచేసిన నిర్ణయాలను అమలుచేయగలవాళ్లు\nమాత్రం ఎవరూలేరు.\n\nఈ లోటును భర్తీ చేసేందుకు, జమీం\nదారు ఒక తెలివిమంతుడైన సలహా\nదారును నియమించాలనుకున్నాడు.\n\nఈ సంగతి తెలిసి, ఆరుగురు యువ\nకులు, ఆయనకు అర్జీలు పంపుకున్నారు.\n\nజమీందారు రమ్మన్నరోజున, ఆయన\nవద్దకు ఆరుగురు యువకులూ వచ్చారు.\nజమీందారు వాళ్ళతో. \"నాకు కవిత్వ\nమన్నా, యితర లలితకళలన్నా ఎంతో\nప్రీతి అని మీరెరిగే వుంటారు. ఎవరో\nరాసిన కవిత్వం చదివి ఆనందించడంతో\nపాటు, స్వయానా కవిత్వం రాయాలన్న\nకోర్కె, యీ మధ్యనే కలిగింది. ఈనాడు,\nఎన్నో అపురూపమైన భావాలతో మనస్సు\nఉర్రూతలూగిపోయింది. ఒక పాట\nరాస్తున్నాను. వినండి!\" అని, ఒక ఆరు\nచరణాలు పాడి, వాళ్ళకు వినిపించాడు.\nయువకులు ఆ పాట విన్నారు.\n\nఅప్పుడు జమీందారు. \"ఈ సమ\nయంలో, యింకా ఏదో రాయాలన్న భావా\nవేశం కలుగుతున్నది. అందుచేత, నా\nఆలోచనలకు భంగం కలగకుండా,\nప్రస్తుతానికి మీరు వెళ్ళి, తర్వాత,\nలక్ష్మీవారంనాడు రండి,\" అని చెప్పాడు.\n\nయువకులు, జమీందారు దగ్గిర సెలవు\nతీసుకుని వెళ్ళిపోయి ఆయన రమ్మన్న\nలక్ష్మీవారంనాడు తిరిగివచ్చారు. జమీం\nదారు వాళ్ళను చూసి. \"మీరు లోగడ\nవచ్చినప్పుడు, ఒక పాట వినిపించానుగదా!\nఆ పాట రాసిన కాయితం కనబడకుండా\n\nపోయింది. ఆ పాట, మీలో ఎవరికైనా\nజ్ఞాపకం వున్నదా?\" అని అడిగాడు.\n\nఆరుగురు యువకులూ, ఒకరి ముఖం\nఒకరు చూసుకున్నారు. వాళ్ళలో రామ\nకీర్తనం అనే యువకుడు, జమీందారుతో,\n\"అయ్యా, తమ పాట నాకు జ్ఞాపకం\nవున్నది. చిత్తగించండి!\" అని, ఆ పాట\nఆరుచరణాలూ పాడి వినిపించాడు.\n\nరామకీర్తనం జ్ఞాపకశక్తి చూసి,\nమిగిలిన ఐదుగురూ అద్భుతం చెందారు.\nజమీందారు, అతణ్ణి మెచ్చుకుంటూ,\n“రామకీర్తనం, నీ జ్ఞాపకశక్తి సాటిలేనిది.\nపాట రాసిన నాకే గుర్తులేని, ఆ ఆరు\nచరణాలనూ వినిపించావు!\" అన్నాడు.\n\nఅందుకు. రామకీర్తనం వినయంగా,\n''అయ్యా, తమరు క్షమిస్తానంటే, ఒక\nచిన్న సంగతి చెప్పదలిచాను.\" అన్నాడు.\n\n“ఏమిటది? అలాగే చెప్పు,\" అన్నాడు\nజమీందారు ఆశ్చర్యపోతూ.\n\n\"ఈ పాట, మీరు రాసింది కాదు.\"\nఅన్నాడు రామకీర్తనం.\n\n“నేను రాసింది కాదా ? సరే, ఆ రాసిన\nకవి ఎవరో చెప్పు.\" అన్నాడు జమీందారు.\n\n\"ఈ పాట, మా నాయనమ్మ పాడగా\nవిన్నాను. అప్పటికామెకు దాదాపు ఎనభై\nఏళ్ళవయసు. నేను నాలుగైదేళ్ళవాడిని,\"\nఅన్నాడు రామకీర్తనం.\n\nజమీందారు పెద్దగా నవ్వి. \"ఆహాఁ.\nనీ జ్ఞాపకశక్తి అమోఘం, రామకీర్తనం!\nనిజంగానే, ఆ పాట నేను రాసింది కాదు.\nమీలో మంచి జ్ఞాపకశక్తి గల వాళ్ళెవరో\nతెలుసుకునేందుకు యీ పరీక్ష పెట్టాను.\nనాలుగైదేళ్ళ వయసులో విన్న పాట,\nయింతకాలం గుర్తుంచుకోవడం గొప్ప\nవిశేషమే. నాకు సలహాదారుగా వుండే\nవాడికి, తెలివితేటలతోపాటు, మంచి\nజ్ఞాపకశక్తి కూడా అవసరం. ముఖస్తుతి\nకోసం, ఆ ఆరుచరణాలూ పాడి, గొప్ప\nకవిత్వం రాశారని అనకుండా, పాట నాది\nకాదని ఎంతో ధైర్యంగా, నిజాయితీతో\nచెప్పావు.. నా కచేరీలో, నిన్ను సలహా\nదారుగా నియమిస్తున్నాను.'\" అన్నాడు.",
            "book_page_end": 34
        },
        {
            "title": "శకుంతల —1",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "కావ్యకథ",
            "moral": "విధి నిర్ణయాన్ని ఎవరూ తప్పించలేరు.",
            "keywords": [
                "శకుంతల",
                "దుష్యంతుడు",
                "కణ్వమహర్షి",
                "గాంధర్వవివాహం",
                "మేనక"
            ],
            "characters": [
                "శకుంతల",
                "దుష్యంతుడు",
                "కణ్వమహర్షి",
                "మునికుమార్తెలు",
                "మేనక",
                "విశ్వామిత్రుడు"
            ],
            "locations": [
                "కణ్వమహర్షి ఆశ్రమం",
                "హస్తినాపురం",
                "అరణ్యం"
            ],
            "content": "కణ్వమహర్షి, ఒకనాడు తన ఆశ్రమా\nనికి వస్తూ, దారిలో కొన్ని పక్షులు ఒక\nశిశువును కాపాడుతూ ఉండడం చూసి,\nఆశ్చర్యపడ్డాడు. ఆయన ఎంతో ఆప్యా\nయంగా ఆ శిశువును, తన ఆశ్రమానికి\nతీసుకుపోయి, ఆమెకు శకుంతల అని\nనామకరణం చేసి, పెంచసాగాడు.\nమేనకా విశ్వామిత్రుల కుమార్తె అయిన\nశకుంతల కణ్వుడి ఆశ్రమంలోనే పెరిగి\nపెద్దదయింది.\n\nఆ సమయంలో కణ్వముని ఆశ్రమంలో\nలేడు. శకుంతల తోటి మునికుమా ర్తెలతో\nఆడుకుంటున్నది. ఒక తుమ్మెద చుట్ట\nచుట్టి వస్తూ, ఆమెకు ఇబ్బంది కలిగించ\nసాగింది. ఆ తుమ్మెదను తరుముతూ\nదానిని గురించి, తన స్నేహితురాలికి\nచెప్పింది శకుంతల. అప్పుడు ఆ ముని\nకుమార్తె, \"మనం దానిని గురించి\nదుష్యంత మహారాజుకు ఫిర్యాదు చేయ\nగలమని ఆ తుమ్మెదకు తెలియదులా\nగున్నది!\" అన్నది.\n\nహస్తినాపురాధీశుడయిన దుష్యంత\nమహారాజు, ఒకనాడు వేటాడడానికి\nఅరణ్యానికి వెళ్ళి, దాపులనే కణ్వ\nముని ఆశ్రమం ఉన్నదని తెలిసి,\nఆయన దర్శనంకోసం, అంగరక్షకులను\nదూరంగా వదిలి పెట్టి, ఒంటరిగా\nఅక్కడికి వెళ్ళాడు.\n\nఆ మాటలు వింటూ, దుష్యంతుడు\nవారిని సమీపించాడు. రాజును చూసి\nవారెంతగానో ఆశ్చర్యపడ్డారు.\nఆశ్రమంలో మునీ లేడు కాబట్టి, రాజుకు\nవాళ్ళే తగిన అతిథి మర్యాదలు చేయ\nవలసి వచ్చింది.\n\nరాజుకు వాళ్ళు భక్తి గౌరవాలతో ఫల\nపుష్పాలు సమర్పించారు. ఆశ్రమంలో\nఆయన్ను విశ్రాంతి తీసుకోమన్నారు.\nశకుంతల అందచందాలకు, వినయ\nవిధేయతలకు రాజు పరమానందం\nచెందాడు.\n\nవన్యమృగాలు కొన్ని ఆశ్రమ\nప్రాంతంలో అలజడి పుట్టిస్తున్నపని\nరాజుకు తెలియవచ్చింది. ఆయన,\nఏనుగు గుంపులనూ, ఆడవిదున్నలనూ,\nఆశ్రమ ప్రాంతాలనుంచి, అరణ్య\nమధ్యంలోకి తరుమగొట్టాడు. అలసి\nపోయి, ఆశ్రమానికి వచ్చిన రాజుకు\nశకుంతల శ్రద్ధగా పరిచర్యలు చేసింది.\n\nకొన్నాళ్ళకు ఒకరిమీద ఒకరికి అను\nరాగం ఏర్పడింది. తనను పెంచిన\nతండ్రి ఆశ్రమంలో లేకపోవడంవల్ల,\nవివాహమాడుటకు శకుంతల తొలుత\nజంకినప్పటికీ, దుష్యంతుడు మరీ మరీ\nచెప్పడంతో, అంగీకరించింది. ఇరువురూ\nగాంధర్వవివాహం చేసుకున్నారు. ధర్మ\nస్వరూపుడయిన దుష్యంతుడు శకుంత\nలను వివాహమాడడం గ్రహించిన ముని\nకుమార్తెలు అమితానందం చెందారు.\n\nదుష్యంతుడు రాజధానికి చేరి, రాచ\nకార్యాలు నిర్వర్తించవలసిన నమయం\nఆసన్నమయింది. కణ్వముని వచ్చిన\nతరవాత, ఆయన ఆశీస్సులతో, శకుంత\nలను రాచనగరుకు రప్పించుకోగలనని\nచెప్పి, ఆమెకు తన వేలి ఉంగరాన్ని\nకానుకగా ఇచ్చి, రాజు రాజధానికి\nప్రయాణమయ్యాడు.\n\nదుష్యంతుడు ఆశ్రమవాసులందరివద్దా\nసెలవు తీసుకున్నాడు. శకుంతల\nహృదయభారంతో ఆయనకు వీడ్కోలు\nపలికింది. రాజు కూడా ఎంతో బాధతో\nశకుంతలను వదిలి హస్తినాపురం\nబయలుదేరాడు.\n\nకొన్నాళ్ళకు, కణ్వముని ఆశ్రమానికి\nతిరిగి వచ్చాడు. తను, దుష్యంతుణ్ణి\nవివాహమాడిన సంగతి తెలిసి, ఏమం\nటాడో అన్న భయంతో వణికిపోతూ,\nశకుంతల కణ్వుని పాదాలకు మోక\nరిల్లింది!\n—(ఇంకావుంది)",
            "book_page_end": 38
        },
        {
            "title": "మూడు సూత్రాలు",
            "book_page_start": 39,
            "pdf_page_start": 39,
            "pdf_page_end": 41,
            "author": "చందమామ బృందం",
            "genre": "నీతి కథ",
            "moral": "భక్తి శ్రద్ధలు, పట్టుదల, మరియు మెలకువతో ఉంటే అదృష్టం తప్పక వరిస్తుంది.",
            "keywords": [
                "మూడు సూత్రాలు",
                "పేద విద్యార్థి",
                "వేదవతీనగరం",
                "రాణి",
                "పాము"
            ],
            "characters": [
                "గురువు",
                "పేద విద్యార్థి",
                "రాణి",
                "మంత్రులు",
                "తాచు పాము"
            ],
            "locations": [
                "గురుకులం",
                "వేదవతీనగరం",
                "రాజభవనం"
            ],
            "content": "ఒక గురుకులంలో ఒక పేద విద్యార్థి\nఉండేవాడు. గురువుగారు ఇతర విద్యార్థు\nలతో బాటు అతనికీ చదువు చెప్పాడు.\nకాని, దురదృష్టవశాత్తూ పేద విద్యార్థికి\nచదువు అంటలేదు. శిష్యులందరూచదువు\nపూర్తిచేసి వెళ్ళిపోయేటప్పుడు గురువు\nగారు పేదశిష్యుడితో, \"నాయనా, నీతో\nబాటు నావద్ద చదివినవారందరూ పండితు\nలయారు. నీ దురదృష్టమో, నా దుర\nదృష్టమో, నీకు మాత్రం చదువు అబ్బ\nలేదు. నీకు మూడు సూత్రాలు చెబుతాను.\nఅదృష్టం ఉంటే, వాటి మూలాన నీవు\nబాగుపడవచ్చు.'' అని చెప్పి. మూడు\nసూత్రాలు చెప్పాడు. అవి ఏవంటే:\nనడవగా నడవగా అదే వస్తుంది.\nఅడగగా అడగగా అదే తెలుస్తుంది.\nమెలకువగా ఉంటే మరణ భయం\nఉండదు.\n\nగురువుగారు చెప్పిన ఈ మూడు\nసూత్రాలూ చెవిన వేసుకుని, శ్రద్ధగా\nమననం చేసుకుంటూ పేద విద్యార్థి\nఇంటికి బయలుదేరాడు. దారిలో అతనికి\nవేదవతీనగరం చూడాలని కోరిక పుట్టింది.\nఅందుచేత అతను ఇంటి దారి విడిచిపెట్టి,\nదారి అడిగి తెలుసుకుంటూ వేదవతీ\nనగరం దారి పట్టాడు.\n\nఆ నగరం ఎంతదూరం ఉన్నదీ\nశిష్యుడికి సరిగ్గా తెలియదు. అది చాలా\nదూరం ఉంది. బండి చేసుకుని వెళ్ళ\nటానికి అతని వద్ద డబ్బు లేదు. అందు\nచేత పట్టుదలగా కాలినడకనే ప్రయాణం\nచేసి, పేదవిద్యార్థి కొన్ని మాసాలకు\nవేదవతీనగరం చేరాడు గురువు గా రు\nచెప్పిన మొదటి సూత్రం, నడవగా\nనడవగా అదే వస్తుందన్నది, అతనిపట్ల\nనిజమయింది.\n\nశిష్యుడికి ఆ నగరం గురించి అతి ముఖ్య\nమైన విశేషం ఒకటి తెలిసి వచ్చింది. ఆ\nవిశేషం ఏమిటంటే—\n\nఆ నగరాన్ని ఏలుతున్నది రాజు కాదు,\nరాణి. ఆమెకు అయిదారు వివాహాలు\nజరిగినా, ఇంకా కన్యగానే ఉన్నది. అది\nఎలా జరిగిందంటే ఆమెను పెళ్ళాడిన\nప్రతివాడూ పెళ్ళినాటి రాత్రి వింతగా\nచనిపోయాడు. ఇలా వరసగా అయిదారు\nగురు చనిపోయాక భయంకొద్దీ ఆమెను\nపెళ్ళాడ టానికి ఏ రాజకుమారుడూ\nసాహసించలేదు.\n\nచూసి చూసి, మంత్రులకు ప్రాణం\nవిసిగి, తమ రాణిని ఎవరు పెళ్ళాడితే\nవారికి రాజ్యాభిషేకం చేస్తామని చాటింపు\nవేశారు.\n\nవేదవతీనగరం చాలా పెద్దది. దారి\nతప్పి అంతదూరం వచ్చినాక అక్కడే\nఒక చిన్న ఉద్యోగం సంపాదించుకుని\nకొంత కాలం ఉంటే తప్ప తాను పడిన\nశ్రమకు ఫలితం ఉండదని విద్యార్థికి\nతోచింది. ఆ ప్రకారమే అతను కొద్దిపాటి\nజీతం మీద ఒక ఉద్యోగం సంపాదించి,\nతనకు పనిలేని వేళలలో కనిపించిన\nవారినల్లా నగర విశేషాలు అడుగుతూ\nవచ్చాడు.\n\n\"అడగగా అడగగా అదే తెలుస్తుంది\"\nఅన్న రెండో సూత్రం కూడా ఆ పేద\nవిద్యార్థిపట్ల అక్షరాలా నిజమయింది.\nఅనేకమందితో మాట్లాడిన మీదట\nఆ చాటింపు విని కూడా మరణ\nభయం కారణంగా, ఎవరూ రాణిని\nపెళ్ళాడటానికి సాహసించి ముందుకు\nరాలేదు.\n\nపేద శిష్యుడీ మాట విని తన గురువు\nగారు చెప్పిన మూడో సూత్రం జ్ఞాపకం\nతెచ్చుకున్నాడు. మెలకువగా ఉంటే\nమరణ భయం ఉండదు! గురువుగారి\nమాటల్లో తనకు గల విశ్వాసం కొద్దీ పేద\nశిష్యుడు రాణిని పెళ్ళాడ నిశ్చయించు\nకున్నాడు.\n\nఅతను ఒకనాడు తిన్నగా రాజభవ\nనానికి వెళ్ళి, మంత్రులతో తాను రాణిని\nపెళ్లాడ నిశ్చయించినట్టు చెప్పాడు. వాళ్లు\nపరమానందభరితులై, పెళ్ళి ముహూర్తం\nనిశ్చయించారు.\n\nపెళ్ళినాడు పేద శిష్యుడికి రాజోచిత\nమైన దుస్తులు కట్టబెట్టి ఘనంగా పెళ్ళి\nతంతు జరిపించారు.\n\nఆ రాత్రి అతను పడక గదికి వెళు\nతూనే తన దుస్తులు విప్పి ఒక పక్కన\nపెట్టి, తన కత్తి కూడా గోడకు చేరబెట్టి,\nపడక గది వెలపల అలంకారార్థం\nఉంచిన అరటి బోదెలలో తలగొట్టి తెచ్చి\nతాను పడుకునే పక్క మీద ఉంచి,\nదానిపై దుప్పటి కప్పాడు. తరవాత అతను\nకత్తిదూసి చేత బట్టుకుని ఒక స్తంభం\nచాటున నక్కాడు. మరణ భయం గల\nవాడికి మెలకువ అవసరం గనక అతను\nనిద్రపోదలచలేదు.\n\nకొద్ది సేపు గడిచింది. పై కప్పులో నుంచి\nఒక తాచు పాము పెళ్ళికొడుకు మంచాన్ని\nఅని ఉన్న స్తంభం మీదుగా చరచరా\nదిగి వచ్చి, పక్క మీద ఉన్న అరటి\nబోదెను చూసి, మనిషే అనుకుని దాన్ని\nకాటు వేసింది.\n\nఅదే క్షణంలో శిష్యుడు చాటు నుంచి\nఒక్క గెంతున ముందుకు వచ్చి. ఆ\nపామును కత్తితో నరికేశాడు. పాము తల\nఎగిరి దూరంగా పడింది. ఆ తరవాత\nఅతను చచ్చిన పామునూ, అరటి\nబోదెనూ అవతల పారేసి నిశ్చింతగా నిద్ర\nపోయాడు.\n\nమర్నాడు మంత్రులు వచ్చి పెళ్ళి\nకొడుకు ప్రాణాలతో ఉండటం చూసి\nఅంతులేని ఆనందం పొందారు. ఆ రోజే\nవారు అతనికి ఘనంగా రాజ్యాభిషేకం\nజరిపారు.\n\nచదువు అబ్బకపోయినా, గురువుగారి\nమాటలయందు భక్తి శ్రద్ధలుంచిన వాడు\nకావటం చేత పేద విద్యార్థి వేదవతీ\nనగరానికి రాజై, చాలాకాలం సుఖంగా\nరాజ్యపాలన చేశాడు.",
            "book_page_end": 41
        },
        {
            "title": "లంచం",
            "book_page_start": 42,
            "pdf_page_start": 42,
            "pdf_page_end": 42,
            "author": "కోలార్ కృష్ణ అయ్యర్",
            "genre": "నీతి కథ",
            "moral": "లంచం అనేది ఎంత పెద్ద రక్షణనైనా, ఎంత బలీయమైన గోడనైనా ఛేదించగలిగే శక్తిగలది.",
            "keywords": [
                "లంచం",
                "శిళ్ళంగేరి",
                "రాజు",
                "మంత్రి",
                "గోడ"
            ],
            "characters": [
                "శిళ్ళంగేరి రాజు",
                "మంత్రి",
                "భటుల నాయకుడు"
            ],
            "locations": [
                "శిళ్ళంగేరి దేశం",
                "రాజధాని నగరం",
                "ముఖద్వారం"
            ],
            "content": "శిళ్ళంగేరి దేశపు రాజుకు, శత్రువుల బెడద ఎక్కువైంది. శత్రు రాజుల నుంచి రాజధానీ\nనగరాన్ని రక్షించుకునేందుకు, దానిచుట్టూ కొండరాళ్ళతో ఎత్తయిన గోడ కట్టించి, ముఖ\nద్వారానికి ఇనుపతలుపులు పెట్టించాడు.\n\nరాతిగోడ గట్టితనం, ఇనుపతలుపుల బలం పరీక్షించేందుకు, వాటిని ఏనుగులచేత\nకుమ్మించి, ఫిరంగిగుళ్ళతో కొట్టించాడు. ఏమీ చెక్కు చెదర లేదు.\n\nరాజు పరమానందం చెంది, సైన్యాధిపతి, మంత్రులతో, “ఈ గోడా, ముఖద్వారం\nశత్రువులకు దుర్భేద్యం! నగరంలో వాళ్ళు కాలుమోపలేరు,” అన్నాడు.\n\nఆ మాటలకు మంత్రి నవ్వి వూరుకున్నాడు.\n\nఇది జరిగాక, ఒకనాటి రాత్రి రాజూ, మంత్రి మారువేషాల్లో నగర పరిసరాలు\nతిరిగి, నగర ముఖద్వారం దగ్గిరకు వచ్చి, అక్కడ కాపలావున్న భటుల నాయకుణ్ణి\nతలుపులు తెరవవలసిందిగా కోరారు.\n\nఅందుకు భటుల నాయకుడు, \"సైన్యాధిపతి అనుమతి పత్రం లేనిదే, సూర్యాస్త\nమయం తర్వాత, ఎవరూ నగరంలో ప్రవేశించడానికి వీలులేదు,\" అన్నాడు.\n\nమంత్రి, అతణ్ణి పక్కకు తీసుకుపోయి, అతడి చేతిలో ఇరవై బంగారు నాణాలు\nపెట్టి, \"మాకు నగరంలో చాలా అవసరం అయిన పని వున్నది,\" అన్నాడు.\n\nభటుల నాయకుడు, కాపలా భటులను తలుపులు తెరవవలసిందిగా ఆజ్ఞాపించాడు.\nజరిగింది చూసి ఆశ్చర్యపడుతున్న రాజుతో, మంత్రి, \"ప్రభూ! ఏనుగుల కన్న,\nఫిరంగుల కన్న బలవత్తరమైన దేమిటో, తెలిసింది గదా!” అన్నాడు.",
            "book_page_end": 42
        },
        {
            "title": "కృష్ణావతారం–6",
            "book_page_start": 43,
            "pdf_page_start": 43,
            "pdf_page_end": 50,
            "author": "చందమామ బృందం",
            "genre": "పురాణగాథ",
            "moral": "ధర్మాన్ని రక్షించడానికి, ప్రజల మేలు కోసం అవసరమైన సమయంలో తగిన సాహసం చేయాలి.",
            "keywords": [
                "కృష్ణుడు",
                "నీళ",
                "కుంభకుడు",
                "రాకాసి ఎద్దులు",
                "కాళియుడు"
            ],
            "characters": [
                "కృష్ణుడు",
                "బలరాముడు",
                "కుంభకుడు",
                "నీళ",
                "నందుడు",
                "యశోద",
                "ఘోషవంతుడు",
                "కాళియుడు"
            ],
            "locations": [
                "మిథిల",
                "బృందావనం",
                "యమునా తీరం",
                "కాళియుడి మడుగు"
            ],
            "content": "కుంభకుడి మందలో పుట్టిన రాకాసి కోడే\nలను గురించీ, అవి చేసే దురాగతాలను\nగురించీ, ప్రజలు మొరపెట్టుకోగా, మిథిల\nరాజు కుంభకుణ్ణి పిలిపించి, \"నీకోడెలు\nతమను బతకనివ్వటంలేదని పౌరులు\nఆక్రోశిస్తున్నారు. నువ్వయినా ఘరానా\nమనిషివే గాని, సాదా మనిషివి కావు;\nనీకు బోలెడంత బలగమున్నది. పది\nమందినీ సహాయం పిలిచి, ఆ పోట్లగిత్త\nలను వెంటనే అదుపులో పెట్టెయ్యి,\nలేదా బీజాలు తీయించు, అలాగూ కాక\nపోతే అరణ్యంలోకి తరిమెయ్యి.\" అని\nగట్టిగా హెచ్చరించి పంపాడు.\n\nకుంభకుడి కేమీ పాలుపోలేదు. ఆ\nపొగరుబోతు కోడెలను నిగ్రహించటం\nఅతని తరం కాలేదు. అందుకు ప్రయ\nత్నించినప్పుడు చాలామంది గాయపడ్డారు,\nకొందరు చచ్చారు కూడా. అందుచేత\nఅతను, ఎంత ఆలోచించినా మరొక\nఉపాయమేదీ తోచక, తన కోడెలను\nజయించినవాడికి తన కుమార్తె అయిన\nనీళ నిచ్చి పెళ్ళి చేస్తానని చాటింపు\nవేయించారు.\n\nఈ చాటింపు వింటూనే ఎక్కడెక్కడి\nనుంచో గోపయువకు లందరూ పరిగెత్తు\nకుంటూ వచ్చారు. గోవుల మధ్య జీవించే\nవాళ్ళకు గొడ్లను వంచడం ఎంత పని అని\nవాళ్ళ ఉద్దేశం. అందుచేత తేలికగా\nమంచి భార్య దొరుకుతుందని వాళ్ళు\nఆశపడ్డారు.\n\nఅలా వచ్చినవాళ్ళు తలా ఒక విధం\nగానూ ప్రగల్భాలు పలికారు. ఒకడు\nకోడెలను కొమ్ములు పట్టి వంచేస్తానన్నాడు.\nఇంకొకడు వాటిని పడదోసి పట్టి, ముక్షులు\nకుట్టుతానన్నాడు. ఇలా బీరాలు పలుకుతూ\nగోపకులు మల్లలు చరిచారు. అరిచారు.\nపరుగులు తీశారు. హంగామా చేశారు.\n\nచాటింపు వేసిన సమయంలోనే\nకుంభకుడు నందగోపుడి వద్దకు మనుషు\nలను పంపాడు. ఆ మనుషులు వచ్చి\nఏడెద్దుల సంగతంతా చెప్పగానే నందుడూ,\nయశోదా, వాళ్ళ వెంట బలరామకృష్ణులూ,\nమరికొందరు గోపకుమారులూ బయలు\nదేవారు.\n\nకుంభకుడు తన ఆక్కకూ, బావకూ\nఎదురు వచ్చి స్వాగతం చెప్పాడు. కుంభ\nకుడి భార్య ధర్మద యశోదకు మర్యాదలు\nచేసింది. కుంభకుడి కొడుకు శ్రీధాముడు,\nకృష్ణ బలరాములను కౌగలించుకుని,\nవాళ్ళకు తానే పీటలు తెచ్చి వేశాడు.\nపాయసాలూ, నేతులూ పుష్కలంగా\nవడ్డించుకుని అందరూ భోజనాలు చేశారు.\n\nఆ రాత్రి రాకాసి ఎద్దులు, కృష్ణుడు\nవచ్చిన సంగతి గ్రహించి, విజృంభిం\nచాయి; చూడి ఆవులను కొమ్ములతో\nపొడిచాయి; ఆ తరవాత కుంభకుడి అంగ\nణంలో చొరబడి, రంకెలు పెడుతూ,\nగిట్టలతో నేలను తవ్వుతూ అట్టహాసం\nచేసి, కుండలు పగలగొట్టి, గోడలు గీరి,\nగరిసెలు కూలదోసి, బళ్ళు విరగదన్ని,\nపందిళ్ళు పడదోసి తలుపులు విరగదన్ని\nనానా బీభత్సమూ చేశాయి. ఆడవాళ్ళూ,\nపిల్లలూ హాహాకారాలు చేశారు. పైనుంచి\nవచ్చిన గోపకులు ఎక్కడ వీలుంటే\nఅక్కడ దాక్కున్నారు.\n\nతెల్లవారింది. కుంభకుడు గోపుల\nనందరినీ పిలిపించాడు. తన కూతురిని\nఅలంకరింపజేసి. తెచ్చి వారిముందు\nనిలబెట్టి, \"గోపకుమారులారా, చూశారు\nగదా? ఈ పోట్ల గొడ్లు దిగ్గజాలలాటివి,\nసింహాలలాటివి. వీటిని అదుపులోకి తేవా\n\nలని మేము చేసిన ప్రయత్నాలన్నీ వృధా\nఅయాయి. వీటిని ఆదుపులో పెట్టకపోతే\nనేమో రాజుగారు మమ్మల్ని దండిస్తారు.\nఅందుచేతనే మహాబలులూ, అత్యంత\nసమర్థులూ అయిన మీ అందరినీ పిలిపిం\nచాను. మీలో ఎవరు ఈ పోట్లగొడ్లను\nశిక్షించినా, అతనికి ఈ పిల్ల నిచ్చి పెళ్ళి\nచేసేస్తాను,'' అన్నాడు.\n\nగోపకుమారులంతా ఈ మాటలు విని\nపెద్ద సందిగ్ధంలో పడ్డారు. నీళను చూస్తే\nమనసులు ఉవ్విళ్ళూరుతూ ఉత్సాహం\nపొందుతున్నాయి. రాకాసి ఎడ్లను తలుచు\nకుంటే గుండెలు నీరై, కాళ్ళు చల్లబడు\nతున్నాయి. అందుచేత ఎవరూ ఒక నిశ్చ\nయానికి రాలేని స్థితిలో చిక్కుపడ్డారు.\n\nఅప్పుడు నందుడి జ్ఞాతి అయిన\nఘోషవంతుడనే గోపకుడు, \"ఈ బోడి\nఎద్దులను చంపలేకపోతేనా బలపరాక్రమా\nలెందుకు? చూస్తూ ఉండండి, ఒక్క\nక్షణంలో వీటిని కూల్చిపారేస్తాను.\" అని\nమల్లచరిచి, పోట్ల ఎద్దులమీదికి వెళ్ళాడు.\nమిగిలిన వాళ్ళు దూర దూరంగా, చెట్ల\nమీదా, పుట్టలమీదా, గట్లమీదా నిలబడి\nఆశగా చూడసాగారు.\n\nఘోషవంతుడు ఒక ఎద్దు నెత్తిన\nపిడికిటితో బలంకొద్దీ కొట్టాడు. చూసే\nవాళ్ళంతా హర్షధ్వానాలు చేశారు. మరు\nక్షణమే ఏడు ఎద్దులూ అతన్ని చుట్టు\nముట్టాయి. కృష్ణుడు మాత్రం విచారంతో,\n\"ఇతనెందు కిలాటి పని పెట్టుకున్నాడు?\nఎద్దులితన్ని ప్రాణాలతో వదులుతాయా?' '\nఅనుకుంటున్నాడు. అంతలోనే ఎద్దులు\nఅతన్ని తమ కొమ్ములతో పొడిచి ఎత్తి,\nనేలమీద విసిరికొట్టి, తమ కాలిగిట్టలతో\nదూరంగా తన్నేశాయి.\n\nచూస్తున్న వాళ్ళంతా హాహాకారాలు\nచేశారు. ఈ విధంగా ఘోషవంతుణ్ణి నేల\nపాలు చేసిన ఎద్దులు మిగిలిన గోపక\nసమూహం పైనపడి, కొమ్ములతో పొడుస్తూ,\nగిట్టలతో మట్టగిస్తూ, నోళ్ళతో కొరుకుతూ,\nఅందరినీ చెదరగొట్టి పారదోలసాగాయి.\n\nఅప్పుడు కృష్ణుడు బలరాముడితో,\n\"ఇవి ఎద్దులు కావు. ఎద్దులకింత కసీ,\nఇంత సాహసమూ ఉండటం అసంభవం.\nకుంభకుడికి నేనే సహాయం చేస్తాను.\"\nఅన్నాడు. అని అతను ఆ పోట్లెద్దులను\nసమీపిస్తూ ఉంటే, నందుడూ, యశోదా\nకూడా “వద్దురా, బాబూ!\" అని కేకలు\nపెట్టారు.\n\nకృష్ణుడు మహాకోపంతో పిడికిలి\nబిగబట్టి వస్తుంటే, అన్నదమ్ములైన ఆ\nఏడు రాక్షసి ఎద్దులూ, పాత పగకొద్దీ\nకోపావేశం చెంది, ఒక్కసారిగా అతనిపైకి\nదూకుతూ వచ్చాయి. అతను అందిన\nఎద్దులను అరిచేతులతో ముఖాల మీద\nకొట్టి, కొమ్ములు పట్టుకుని ఒక ఎద్దును\nమరొక ఎద్దుమీదికి తోసి, కొన్నిటిని\nతోకలు పట్టి గిరగిరా తిప్పి. కొన్నిటి\nముట్టెలూ, వీపులూ వాయగొట్టి, చూసే\nవారందరికీ మహాశ్చర్యం కలిగేలాగా\nపోరాడాడు. ఇదంతా అతనికి ఆట—\nచూసేవాళ్ళ వినోదంకోసం ఆడిన ఆట.\nచూసేవాళ్ళలో నీళ కూడా ఉన్నది.\nఆమె ఎంతో ప్రేమతోనూ, సిగ్గుతోనూ తన\nకేసి చూస్తుంటే కృష్ణుడికి చాలా ఆనందం\nకలిగింది.\n\nచిట్టచివర కతను ఈ ఆట కట్టిపెట్టి\nఒక్కొక్క పిడికిటి పోటుతో ఒక్కొక్క\nఎద్దును తల పగలగొట్టి, ముక్కులా నోటా\nనెత్తురు కక్కించి, కాలనేమి కొడుకు\nలేడుగురినీ కడతేర్చేశాడు. నందుడూ\nయశోదా పరిగెత్తుకుంటూ వచ్చి కృష్ణుణ్ణి\nకౌగలించుకున్నారు. కుంభకుడు నీళను\nచెయ్యిపట్టి కృష్ణుడి దగ్గిరికి తీసుకొచ్చి,\nఅతని చేతిలో ఆమె చెయ్యి పెడుతూ,\n\"ఇదుగో, నీ పరాక్రమానికి కానుక. నీ\nమరదలు నీ సొత్తే అయింది. ఏలుకో.\"\nఅన్నాడు.\n\nఆయన కృష్ణుడికి వస్త్రాభరణాలూ,\nయశోదా నందగోపులకు బట్టలూ, మిగిలిన\nగోపకుమారులకు ఇతర కానుకలూ ఇచ్చి,\nనందుడితో, \"బావా, నీ కొడుకు ఉద్దండ\n\nప్రచండ శూరుడు. అతడి దయవల్ల మాకు\nభయంకరమైన ఆపద తొలగిపోయింది.\nనా పరువు దక్కింది. ఇక మేము హాయిగా\nబతుకుతాం. నీళకు వేలకు వేలు గోవు\nలను అరణంగా ఇస్తాను. నా సంతోషం\nకొద్దీ ఇచ్చే వీటిని నిరాకరించకు.\"\nఅన్నాడు.\n\n\"పిచ్చివాడా, నాకు కట్టుకుపోయినన్ని\nగోవులున్నాయి. కృష్ణుడు పుట్టాక మా\nమందలు తెగ వృద్ధి చెంది, అంతులేని\nపాలు ఇస్తున్నాయి. ఆపాలనుంచి ఎత్తుకు\nఎత్తు నెయ్యి అవుతున్నది. అందరమూ\nసుఖంగా ఉంటున్నాం.\" అన్నాడు\nనందుడు.\n\nఆ రోజు మహెూత్సవంగా గడిపి నంద\nయశోదలూ, నీళనూ, తోడుగా శ్రీధాము\nవెంటబెట్టుకునికృష్ణుడూ, మిగిలినవాళ్ళూ\nతమ బృందావనానికి బయలుదేరి వెళ్ళి\nపోయి, సుఖంగా జీవించసాగారు. నూత్న\nయౌవనంలో ప్రవేశించిన కృష్ణుడు పసుపు\nపచ్చని పట్టుబట్ట కట్టి నెమలి కన్నులు\nగల తలపాగా ధరించి, అడవి పువ్వుల\nమాలలు మెడలో వేసుకుని. వేణు\nగానంలో ఓలలాడుతూ అంతటా తిరుగు\nతున్నాడు.\n\nఒకనాడు బలరామకృష్ణులు పశువు\nలను మేపటానికి యమునా తీరాన గల\nఒక మహా వటవృక్షం వద్దకు వెళ్ళి, చుట్టూ\nగోవులు మేస్తుంటే వాటిని చూస్తూ ఆ\nమర్రిచెట్టు కింద కూర్చున్నారు. మిగిలిన\nగోపబాలకులు కాస్త దూరంలో ఆటలాడు\nకుంటున్నారు.\n\nఆ సమయానికి వామదేవుడూ, భరద్వా\nజుడూ అనే మహామునులు తీర్థయాత్రకై\nఅటుగా వచ్చి. బ్రహ్మాండమైన మర్రి\nచెట్టును చూడగానే దానికి ప్రదక్షిణ\nనమస్కారాలు చేసి, అక్కడ ఉన్న\nగోపకులతో '\"అబ్బాయిలూ, పాములూ,\nమొసళ్ళూ లేకుండా స్నానం చెయ్యడానికి\nఅనువైన రేవు. యీ ప్రాంతాల ఎక్కడ\nఉన్నది?\" అని అడిగారు.\n\nగోపకులు ఒకళ్ళముఖాలు ఒకరు\nచూసుకుంటూ, \"నాకు తెలీదు, వాణ్ణి\nఅడగండి.\" అని ఒకరినొకరు చూపు\nకున్నారు. అల్లరి వెధవలు ఆకతాయితనం\nచేస్తున్నారని కృష్ణుడు లేచి మునీశ్వరులను\nసమీపించి, వినయంగా, \"మహామును\nలారా, వీళ్ళకు మంచి రేవేదో ఏం\nతెలుస్తుంది ? మీకు దివ్యమైన రేవు నేను\nచూపిస్తాను. మీ కాలకృత్యాలూ, అనుష్ఠా\nనాలూ పూర్తికాగానే తిరిగి ఇక్కడికి\nరండి. చిక్కాలలో మీగడ పెరుగుతో\nకలిపిన చద్ది ఉన్నది. చక్కెర కలిపిన\nపాయసం బోలెడంత తెచ్చాం. మీరు\nహాయిగా ఆరగించవచ్చు. లేదా, అప్పటి\nకప్పుడు ఉష్ణధారలు పిండి మీకు తాగ\nటానికి ఇస్తాం. నేను నందుడి కొడుకును,\nనా పేరు కృష్ణుడు. ఇతను మా అన్న\nబలరాముడు,'' అన్నాడు.\n\nఆ మునీశ్వరులు తమతో మాట్లాడిన\nఆ కుర్రవాడి తేజస్సు చూసి గోపకులంలో\nఇలాటివాడు ఎలా కలిగాడా అని ఆశ్చర్య\nపడి క్షణంపాటు కళ్ళు మూసుకుని,\nసమాధిశక్తి ద్వారానిజంతెలుసుకున్నారు.\nవాళ్ళు కృష్ణుడితో, “మా అదృష్టం\nనాయనా ! బ్రహ్మదేవుడు మొదలైనవాళ్ళు\nవిశ్వప్రయత్నం చేసినా కనబడని నిన్ను\nమేము ఇవాళ ఇక్కడ చూడగలిగాం!\nమా జన్మ సార్థకమయింది. నిన్ను\nకొడుకునుగా కన్న ఆ తల్లిదండ్రులు\nఅదృష్టవంతులు,\" అంటూ కృష్ణుణ్ణి\nపొగడి తమ దారిన తాము వెళ్ళిపోయారు.\n\nమళ్ళీ కృష్ణుడికి జీవితం మామూలుగా\nగడిచిపోతున్నది. అతను బలరాముడితో\nసహా గోపబాలకుల వెంట ఆవుల మంద\nలతో బాటు మేత ప్రదేశాలన్నీ తిరుగుతూ,\nఆడుతూ, పాడుతూ హాయిగా ఉంటు\nన్నాడు.\n\nఒకనాడతను యమున వెంబడి చాలా\nదూరం వెళ్ళి అందులో ఒక భయంకర\nమైన మడుగొకటి చూశాడు. అది చాలా\nపెద్దది. అందులో సముద్రపు నీరు తెర్లినట్టు\n\nనీరు తెర్లుతున్నది. దానిపైన దట్టంగా\nఆవిరి కప్పి ఉన్నది. దాని సమీపంలో\nఉన్న తీరాల వెంబడి గల చెట్లూ, లతలూ\nమాడి ఉన్నాయి. దానినుంచి బయలు\nదేరే అలలు భయంకరంగా ఒడ్లను కొట్టు\nకుంటున్నాయి. ఆ ప్రాంతాల ఒక పిట్ట\nగాని, ప్రాణిగాని బతికేటట్టు లేదు.\n\nఆ మడుగులో కాళియుడనే మహా\nసర్పం ఉంటున్నదనీ, దాని నోట అగ్ని\nజ్వాలలు వెలువడుతూంటాయనీ, ఆ\nకాళియుడికి గరుత్మంతుడి భయం లేదనీ\nకృష్ణుడు అదివరకే విని ఉన్నాడు. ఇప్పుడీ\nమడుగు చూస్తూంటే ఆ మాట నిజమే\nఅయి ఉంటుందనిపించింది. అతను ఆ\nమడుగులోకి ప్రవేశించి, ఆ మహాసర్పం\nమదమణగించి, మడుగును పశుపులు\nదిగటానికి వీలుగా చెయ్యాలని నిశ్చయించు\nకున్నాడు. అందువల్ల మరొక మేలు కూడా\nఉన్నది. అదేమిటంటే, ఈ కాళియుడి\nపరివారానికి చెందిన పాములు అసంఖ్యా\nకంగా వనమంతటా సంచరిస్తూ, బృందా\nవనంలోని కొన్ని ప్రాంతాలను అపాయ\nకరంగా చేస్తున్నాయి; కాళియుణ్ణి తగిన\nవిధంగా మర్దించినట్టయితే పరిసర ప్రాంతా\nలలో ఈ చిల్లరసర్పాల ఆటకట్టవుతుంది.\nఇది ఎలాగూ చేసి తీరవలసిన పని అలా\nటప్పుడు జాప్యం దేనికి? వెంటనే చేస్తే\nసరిపోతుంది.\n\nఇలా అనుకుని కృష్ణుడు మడుగు\nఒడ్డును సమీపించాడు. నీటి అంచున,\nనిలువునా మాడిపోయిన కదంబవృక్షం\nఒకటి ఉన్నది. కృష్ణుడు దానిపైకి ఎక్కి,\nమడుగులోకి దూక నిశ్చయించాడు. అతను\nఎవరితోనూ సంప్రతించలేదు. చంకలో\nఉన్న పలుపుతాళ్ళు అవతల పడవేశాడు.\nతన ఢక్కా, వేణువూ మరొకరి కిచ్చాడు.\nనెత్తిమీది పింఛం తీసేసి, జుట్టు ముడి\nవేసుకున్నాడు. బట్ట వెనక్కు విరిచి\nకట్టాడు. చెప్పులు వదిలేసి కదంబవృక్షం\nమీది కెక్కి, పొలోమని పెద్ద కేక పెట్టి\nమడుగులోకి దూకేశాడు. అతను పడ్డ చోట\nనది నీరు ఇంతెత్తున పైకి చిమ్మింది.",
            "book_page_end": 50
        },
        {
            "title": "నక్కచేసిన మేలు",
            "book_page_start": 51,
            "pdf_page_start": 51,
            "pdf_page_end": 55,
            "author": "చందమామ బృందం",
            "genre": "జానపద కథ",
            "moral": "కేవలం తెలివితేటలు, ఉపాయాలు లేని బలం వ్యర్థం. సమయస్ఫూర్తితో ఆలోచిస్తే అదృష్టం వరిస్తుంది.",
            "keywords": [
                "అంటాక్",
                "నక్క",
                "రాజు",
                "రాజకుమార్తె",
                "తెలివి"
            ],
            "characters": [
                "అంటాక్ (దానిమ్మ రాజు)",
                "నక్క",
                "రాజు",
                "రాజకుమార్తె",
                "రాక్షసరాజు"
            ],
            "locations": [
                "చీనా దేశం",
                "ఏటివద్ద",
                "రాక్షసరాజు కోట"
            ],
            "content": "పూర్వం చీనాదేశంలోని ఒక ప్రాంతంలో\nఅంటాక్ అనే నిరుపేద ఒకడుండేవాడు.\nఅతనికున్న ఆస్తి ఒక్క దానిమ్మచెట్టు\nమాత్రమే. దానికి పోషణ చేసి కాపాడుకో\nవటంలోనే అతని కాలమంతా గడిచి\nపోయేది. ముఖ్యంగా దానిమ్మకాయలు\nపండే తరుణంలో అంటాక్ చెట్టు దగ్గిరే\nకూచుని అహోరాత్రాలు కాపలా కాసే\nవాడు.\n\nఅల్లరి పిల్లలెవరేనా తన దొడ్డిగోడ\nమీదుగా తొంగి చూస్తేచాలు. అంటాక్\nఅగ్గి అయిపోయి వాళ్ళను నానాతిట్లూ\nతిట్టి, చిక్కితే కొట్టను కూడా కొట్టేవాడు.\nతన దానిమ్మచెట్టు మీద అతను చూపే\nఅధికారం చూసి అతనికి \" దానిమ్మ\nరాజు '' అని అందరూ పేరు పెట్టారు.\n\nఒక ఏడు దానిమ్మ చెట్టుకు బాగా\nకాయలు కాశాయి. అవి పక్వానికి వచ్చే\nతరుణంలో అంటాక్ రాత్రింబగళ్ళు చెట్టు\nదగ్గిరే గడుపుతూ వచ్చాడు. ఒక రాత్రి\nఎంత ఆపుకున్నా ఆగకుండా అతనికి\nనిద్ర వచ్చేసింది. తిరిగి మెలకువ వచ్చి\nచూసేసరికి చెట్టు మీద కొన్ని పళ్ళు లేవు.\n\nఅదే విధంగా మరుసటి రాత్రి మరి\nకొన్ని పళ్ళు మాయమయాయి.\n\nమూడోనాడు దొంగను పట్టటానికిగాను\nఅంటాక్ నిద్రపోతున్నట్టు నటించి తన\nగోడ మీదుగా దూకి ఒక నక్క దానిమ్మ\nచెట్టు కేసి రావటం చూశాడు. నక్క\nచెట్టు పైకి ఎగబాకే సమయంలో అంటాక్\nవెళ్ళి దాని తోకకాస్తా పట్టుకున్నాడు. కాని\nనక్క తప్పించుకు పోనేపోయింది.\n\nఆ తరవాతరోజు అంటాక్ నక్కను\nపట్టటానికి ఒక యుక్తి పన్నాడు --అది\nగోడ మీది నుంచి దూకే చోట దట్టంగా\nబంక పోశాడు. నక్క అందులో దూకి\n\nకదలలేక అతనికి చిక్కిపోయింది.\nఅంటాక్ దానిని సమీపించి చేతులో వున్న\nదుడ్డుకర్రతో బాదబోయాడు.\n\n\"నన్ను వదిలిపెట్టావంటే నీకు గొప్ప\nమేలు చేస్తాను. కావాలంటే\nకూతురినే తెచ్చి పెళ్ళి చేస్తాను!\" అన్నది\nనక్క.\n\n\"నన్ను చూస్తే నీకూ వేళాకోళంగానే\nఉందా? పుట్టుదరిద్రుడికి, రాజుగారు\nకాదుగదా, ఎవరూ పిల్లనివ్వరు!\"\nఅన్నాడు అంటాక్. కాని నక్క, రాజ\nకుమార్తెను తెచ్చి పెళ్ళి చేసి తీరుతానని\nమరీమరీ చెప్పినమీదట అంటాక్ దానిని\nవిడిచి పెట్టాడు.\n\nనక్క నేరుగా ఏటి అవతల ఉండే\nరాజుగారి ఇంటికి వెళ్ళి రాజుతో, “మహా\nరాజా. మీవద్ద రత్నాలు జల్లించే జల్లెడ\nలున్నాయట! మా రాజుగారు ఒకసారి\nతెమ్మన్నారు. చాలా తట్టలతో రత్నాలు\nవచ్చాయి. వాటిని జల్లించి నలిరత్నాలు\nపారేసి మంచివి ఉంచుకుంటారు.\"\nఅన్నది.\n\nరాజు సరేనని నక్కకు రత్నాలజల్లెడ\nఇప్పించాడు. నక్క దాన్ని తీసుకుపోయి,\nదాని కంతలో అక్కడక్కడా సన్నని\nపచ్చలూ, వైడూర్యాలూ, కెంపులూ\nఇరికించి జల్లెడను తీసుకుపోయి రాజు\nగారి కిస్తూ యాదాలాపంగా దానిని నేలకేసి\nకొట్టింది. రంగురంగుల రత్నపు నలుసులు\nకింద పడటం చూసి రాజకుమార్తెలు\nవాటిని ఏరుకోపటానికి ఎగబడ్డారు.\n\n“రత్నాలు కావాలంటే చెప్పక\nపోయారా? మా అంటాక్ రాజుగారి\nనడిగి నాలుగు ఒంటెల మీద పట్టించుకు\nవచ్చి ఉందునే!\" అన్నది నక్క.\n\nఈ అంటాక్ రాజును తన అల్లుడుగా\nచేసుకోవాలని రాజుకు దురాశ పుట్టింది.\nఆయన నక్కతో, ''రత్నాలమాటకేంగాని,\nనువు మధ్యవర్తిగా ఉండి మీ రాజుగారు\nమా ముగ్గురు అమ్మాయిలలో ఎవరినన్నా\nచేసుకునేటట్టు చేద్దూ!'' అన్నాడు.\n\n‘\"తొందరపడకండి. ఆయన కసలు\nపెళ్ళి ఆలోచన ఉన్నదీ లేనిదీ కూడా\nనాకు తెలీదు. విచారించి వచ్చి చెబు\nతాను!\" అన్నది నక్క.\n\nఅది అంటాక్ వద్దకు తిరిగివచ్చి. “నీ\nపంట పండింది. రాజుగారు నీకు పిల్ల\nనిస్తారట. పెళ్ళికి బయలుదేరు!\"\nఅన్నది.\n\nఅంటాక్ దిగులుముఖం పెట్టి, ''పెళ్లికి\nపోవాలంటే ఎంత డబ్బు చేతపట్టుకోవాలి,\nఎంత సన్నాహం చెయ్యాలి! నా దగ్గిర\nచిల్లిగవ్వలేదే !'' అన్నాడు.\n\n“ఉపాయం ఉంటే అన్ని చెయ్యవచ్చు.\nనువ్వు కట్టుబట్టలతో కదులు. మిగతాది\nనేను చూస్తాను!'' అన్నది నక్క.\n\nఇద్దరూ బయలుదేరి ఏటివద్దకు\nవచ్చారు. అంటాకు మెడలోతు నీటిలో\nనిలిచి ఉండమని చెప్పి నక్క ఏరుదాటి,\nనేరుగా రాజువద్దకు వెళ్ళింది.\n\n“మహారాజా, మా రాజుగారు నలభై\nఒంటెల పైన నవరత్నాలరాసులు ఎక్కించి\nపెళ్ళికి తరలి వస్తుండగా ఏరు పొంగి\nఒంటెలన్నీ కొట్టుకుపోయాయి. పరివార\nమంతా ఏటిపాలయారు. మా రాజుగారి\nబట్టలన్నీ ప్రవాహంలో కొట్టుకుపోయాయి.\nఏం చెయ్యాలో నాకు పాలుపోవటం\nలేదు !'' అన్నది నక్క రాజుగారితో.\n\n\"పోయినదాని కేం చేస్తాం?'' అంటూ\nరాజుగారు తన కాబోయే అల్లుడికి మంచి\nదుస్తులూ అవీ తీసుకుని, తన పరివారంతో\nఏటివద్దకు వచ్చాడు.\n\nఅంటాక్ తన కాబోయే మామగారిచ్చిన\nరాజోచితమైన దుస్తులు ధరించి ఆయన -\nవెంట వెళ్ళాడు.\n\nఅంటాక్ కూ రాజు జుగారి మూ డో\nకుమార్తెకూ వైభవంగా పెళ్ళి జరిగింది.\nవిందులూ వినోదాలూ ము గి సి నా క\nఅంటాక్కు పెద్ద బెంగ పట్టుకున్నది.\nఅతను నక్కతో, \"ఇంతవరకు బాగానే\nజరిగింది. కాని నేను నా భార్యను కాపరా\nనికి తీసుకుపోగానే నిజం బయటపడి\n\nపోతుందే! ఏం జేతును!\" అన్నాడు\nదిగులుగా.\n\n\"అప్పటి మాట అప్పుడు చూసు\nకుందాం!\" అన్నది నక్క.\n\nకొన్ని దినాలు గడిచాక రాజుగారు\nమంచి ముహూర్తం చూసి అల్లుడి వెంట\nతన కుమా ర్తెను సిబ్బందితోసహా కాపరానికి\nపంపాడు. నక్క ముందుగా పరిగెత్తి\nవెళ్ళింది. దారిలో దానికొక ఒంటెల\nబిడారు ఎదురైంది.\n\nనక్క బిడారు యజమానితో \"బంది\nపోటు తరుముకువస్తున్నది! నువుబయలు\nదేరిన వేళ మంచిది కాదు. నీ సొత్తంతా\nవాళ్ళు దోచుకుపోతారు!'' అన్నది.\n\nబిడారు యజమాని నక్క వచ్చిన\nదిక్కుగా చూశాడు. గాలిలో దుమ్ము\nలేస్తూ ఉండటం అతనికి కనిపించింది.\nఅతను కంగారుపడి ''ఏం చెయ్యను ?\nనా ప్రాణం ఎట్లాగైనా కాపాడు !'' అన్నాడు\nనక్కతో.\n\n\"వాళ్ళు వచ్చి ఈ బిడారు ఎవరిదని\nఅడిగితే అంటాక్ మహారాజుదని చెప్పు.\nవాళ్ళు నిన్నేమీ చేయక తమ దారిన\nపోతారు!'' అన్నది నక్క.\n\nనక్క ముందుకు వెళ్ళిపోయింది.\nకొద్ది సేపట్లో రాజుగారి సిబ్బంది అటుగా\nవచ్చింది. రాజకుమార్తె వెంట ఉన్నవాళ్లు\nబిడారు యజమానిని, \"ఈ బిడారు\nఎవరిది ?'' అని అడిగారు.\n\nఆ మనిషి. \"అంటాక్ మహారాజు\nగారిది!\" అన్నాడు. రాజకుమార్తె వెంట\nఉన్నవాళ్ళు సంతోషించారు.\n\nనక్క దారిలో కనిపించిన ఒక గుర్రాల\nమంద యజమానికీ ఒక గొర్రెలమందను\nకాసేవాడికీ కూడా ఇలాగే చెప్పింది.\nరాజకుమార్తె మనుషులు, \"ఈ గుర్రాల\nమంద ఎవరిది?'' “ఈ గొర్రెల మంద\nఎవరిది ?\" అని అడిగితే ఆ మందల వెంట\nఉన్న మనుషులు \"అంటాక్ మహారాజు\nగారిది!\" అని జవాబు చెప్పారు. వాళ్ళు\nసంతోషించారు.\n\nచివరకు నక్క ఒక రాక్షసుడి కోటకేసి\nవెళ్ళింది. రాక్షసరాజు నక్కను చూసి\n\"ఏమిటి, అల్లావగర్చుతూ వస్తున్నావు?''\nఅని అడిగాడు.\n\n\"ఇంకేముంది? కొంప మునిగింది!\nబందిపోటు వచ్చి పడుతున్నది. నేనేమిటి.\nఅందరూ పారిపోతున్నారు. బతికుంటే\nబలుసాకు తినవచ్చు. లక్షల సంఖ్యలో\nఉన్నారు. నువు వాళ్ళను ఏం చెయ్య\nగలవు? ప్రాణం కాపాడుకో!\" అన్నది.\nనక్క.\n\nరాక్షసరాజు కంగారుపడి, “ఎట్లా\nకాపాడుకోను? ఇప్పుడు ఎక్కడికి పోను!\"\nఅన్నాడు.\n\n\"గాడిపొయ్యిలో పడుకో! మీద కట్టెలు\nకప్పేస్తాను! వాళ్ళు వెళ్ళాక పైకి వద్దువు\nగాని !\" అన్నది నక్క.\n\nరాక్షసరాజు గాడిపొయ్యిలో పడు\nకున్నాడు. వాడిపైన కట్టెలు పేర్చి నక్క\nవాటికి నిప్పు పెట్టింది. రాక్షసరాజు చచ్చి\nపోయాడు. నక్క పెళ్ళివారి సిబ్బందికి\nఎదురు వెళ్ళి. దారి చూపి రాక్షసరాజు\nకోటకు వారిని తెచ్చింది.\n\nఆ కోట చూసి. అదే అంటాక్ రాజు\nకోట అనుకుని పెళ్ళికూతురూ, ఆమె\nవెంట వచ్చిన పరి వార మూ చాలా\nసంతోషించారు. అంటాక్ తన భార్గ\nతోనూ, ఆమె వెంట వచ్చిన పరివారంతోనూ\nసుఖంగా జీవిస్తూ వచ్చాడు. నక్క కూడా\nవారి వెంటనే ఉండేది.\n\nఒకనాడు నక్క అంటాక్ వద్దకు వచ్చి,\n\"నేను నీకింత ఉపకారం చేశాను. నేను\nచచ్చిపోతే నన్నేం చేస్తావు?\"\nఅడిగింది.\n\n\"నెత్తిన పెట్టుకుంటాను!\" అన్నాడు\nఅంటాక్.\n\nకొంతకాలానికి నక్క చచ్చిపోయింది.\nఅంటాక్ మాట ఇచ్చిన ప్రకారం నక్క\nచర్మంతో టోపీ చేయించి దానిని నెత్తిన\nపెట్టుకున్నాడు. ఈ ఆచారం ఇప్పటికీ\nఆ ప్రాంతంలో ఉన్నది. వాళ్ళు నక్క\nచర్మాలతో చేసిన టోపీలు పెట్టుకుంటారు.",
            "book_page_end": 55
        },
        {
            "title": "రాజసత్కారం",
            "book_page_start": 56,
            "pdf_page_start": 56,
            "pdf_page_end": 58,
            "author": "కె. కె. రావు",
            "genre": "నీతి కథ",
            "moral": "ఇతరుల జ్ఞానాన్ని లేదా ప్రతిభను కేవలం ఉపకరణంగా వాడుకోవడానికి ప్రయత్నించకూడదు.",
            "keywords": [
                "రామశాస్త్రి",
                "భూపతి",
                "జమీందారు",
                "పద్యాలు",
                "సత్కారం"
            ],
            "characters": [
                "రామశాస్త్రి",
                "భూపతి",
                "జమీందారు",
                "రాజు"
            ],
            "locations": [
                "గ్రామం",
                "కిరాణా కొట్టు",
                "రాజధాని"
            ],
            "content": "ఒకనాడు రామశాస్త్రి అనే కవి, సరుకులు\nకొనేందుకు, కిరాణాకొట్టుకు వెళ్ళాడు.\nఆ సమయంలో, కొట్టు యజమాని భూపతి,\nపక్కన వున్న మరొకడితో, సందర్భోచి\nతంగా చెపుతున్న నీతివాక్యాలు రామశాస్త్రి\nవిన్నాడు. అవి అతడి కెంతో ఆనందం\nకలిగించాయి.\n\nఆ రాత్రి రామశాస్త్రి దీక్షతో కూర్చుని.\nభూపతి నీతివాక్యాల ఆధారంగా కొన్ని\nపద్యాలు రాసి, తెల్లవారిన తర్వాత, ఆ\nఊరి జమీందారు దగ్గిరకు పోయి వాటిని\nవినిపించాడు.\n\nజమీందారు, రామశాస్త్రిని ఎంతగానో\nమెచ్చుకుని, బహుమానంగా యాభై\nబంగారుకాసులు ఒక సంచీలో వేసి,\nఆయన కిచ్చాడు.\n\nరామశాస్త్రి, ఆ బహుమానంతో సరాసరి\nభూపతి కిరాణా దుకాణానికి వెళ్ళి,\n\"చూడు. భూపతీ! నా పాండిత్యం\nగుర్తించిన జమీందారు. నా కిచ్చిన బహు\nమానం,\" అంటూ డబ్బు సంచిని భూపతికి\nచూపించాడు.\n\n\"అలాగా !'' అంటూ భూపతి ఆశ్చర్య\nపోయాడు.\n\nరామశాస్త్రి చిరునవ్వునవ్వి, \"నీ నీతి\nవాక్యాలే, నే రాసిన పద్యాలకు జీవం!'''\nఅన్నాడు.\n\nరామశాస్త్రి మెచ్చుకోలు మాటలకు\nపొంగిపోయిన భూపతి, ఆయన్ని కూర్చో\nమని, “శాస్త్రిగారూ, మీరు ఓపిగ్గా రాయాలే\nకాని, నేనెన్నో అద్భుత విషయాలు చెప్ప\nగలను.\" అన్నాడు ధీమాగా.\n\nఆనాటి నుంచీ పని వున్నా లేకపోయినా,\nరామశాస్త్రి, భూపతి కొట్టువద్దకు పోయి,\nరోజూ కొంతసేపు కూర్చుని మాట్లాడి\nవెళ్ళుతూండేవాడు.\n\nఒకనాడు భూపతి, పక్షులూ — వాటి\nమూగభాషపై, రామశాస్త్రికి ఎన్నో ఆసక్తి\nకరమైన విషయాలు చెప్పాడు. రామశాస్త్రి\nనాటి సారాంశం తీసుకుని, మరి కొన్ని\nపద్యాలు రాసి, పక్క ఊరి జమీందారుకు\nవినిపించాడు. ఆయన చాలా సంతోషించి.\nరామశాస్త్రికి నూరు బంగారుకాసులు\nబహుమతిగా యిచ్చాడు.\n\nఈ సంగతి విన్న భూపతి, నాలో నివురు\nగప్పిన నిప్పులా, యింత ప్రతిభ వున్నదన్న\nమాట—అనుకుని చాలా గర్వపడ్డాడు.\nఅయితే, రామశాస్త్రి మాత్రం, అతడు\nకోకొల్లలుగా చెస్సే విషయాల నుంచి,\nతనకు నచ్చిన కొద్దిపాటి తీసుకుని,\nమిగతాది గాలికి వదిలేస్తూండేవాడు.\n\nఒక రోజున భూపతి, ఆ దేశపు పరి\nపాలనా విధానం గురించి. చాలా సేపు\nమాట్లాడాడు. రానుశాస్త్రి దాని సారాంశం\nతీసుకుని ఎంతో శ్రమించి కొన్ని పద్యాలు\nరాశాడు. అవి ఆణిముత్యాల్లా తయా\nరయాయి.\n\nరాజధానికి వెళ్ళి, ఆ పద్యాలను\nరాజుకు వినిపించాలన్న కోర్కె కలిగింది.\nరామశాస్త్రికి ఆయన మర్నాడే బయలుదేరి\nపోయి. రాజును దర్శించి, ఆయనకు\nతను రాసిన పద్యాలు వినిపించాడు. రాజు\nవాటిని ఒకటికి, రెండుసార్లు చదివించుకు\nవిని చాలా ఆనందించాడు.\n\nఆయన రానుశాస్త్రితో, “నాలుగు రోజుల\nపాటు, మా అతిథి గృహంలో వుండండి.\n\nతర్వాత మీకు నిండుసభలో సత్కారం\nచేస్తాను,'' అన్నాడు.\n\nఈ సత్కారం వార్త గ్రామం చేరగానే,\nభూపతి హడావిడిగా ప్రయాణం కట్టి,\nరాజధానికి వెళ్ళాడు.\n\nఐదవనాడు రాజు నిండుసభలో రామ\nశాస్త్రిని రాజు పద్యాలు చదవవలసిందిగా\nకోరాడు. రామశాస్త్రి అలాగే చేశాడు.\nసభలో వున్నవాళ్ళందరూ హర్షధ్వానాలు\nచేశారు.\n\nరాజు, రామశాస్త్రి పాండిత్యాన్ని గొప్పగా\nపొగిడి, ఆయన మెడలో పెద్ద పూలమాల\nవేసి, వెయ్యి బంగారుకాసులు బహూ\nకరించాడు.\n\nసభలో వుండి, యిదంతా చూస్తున్న\nభూపతికి, రామశాస్త్రిపై ఎక్కడలేని\nఈర్ష్య కలిగింది.\n\nఅతడు సభికుల మధ్య లేచి నిలబడి,\n\"మహారాజా, రామశాస్త్రిగారికి జరిగిన,\nయీ ఘనసత్కారంలో సగంవాటా నాకు\nరావలసి వున్నది. ఆయన మా ఊరి\nవాడే!\" అని జరిగినదంతా వివరంగా\nచెప్పాడు.\n\nఅంతా విన్న రాజు మందహాసం చేసి,\nభటుడి చేత ఒక చేరుకుగడ తెప్పించి,\nదాన్ని భూపతి కివ్వమని ఆజ్ఞాపించి, \"ఆ\nచెరుకుగడలోంచి ఎంత బెల్లం వస్తుందో\nఇప్పుడు నువ్వు సరిగ్గా చెప్పగలవా?\" అని\nప్రశ్నించాడు.\n\n\"మహారాజా, యీ ప్రశ్నకు జవాబు\nనేనేకాదు. ఎవ్వరూ చెప్పలేరు. ఈ చెరుకు\nగడను గానుగలో వేసి తిప్పిన తర్వాతే,\nఎంత బెల్లం వచ్చేదీ తెలుస్తుంది,\" \nఅన్నాడు.\n\nఅప్పుడు రాజు, 'చూశావా, యీ రామ\nశాస్త్రిగారికి, నువ్వు చెప్పిన విషయాలన్నీ,\nయీ చెరుకుగడ లాంటివే! ఆయన తన\nపాండిత్యంతో వాటికి కావ్యలక్షణాలు\nకల్పించాడు,\" అన్నాడు.\n\nభూపతి తన తప్పు తెలుసుకుని\nరాజుకూ, రామశాస్త్రికీ నమస్కరించి,\nసభ నుంచి బయటికి వెళ్ళాడు.",
            "book_page_end": 58
        },
        {
            "title": "తప్పినగండం",
            "book_page_start": 59,
            "pdf_page_start": 59,
            "pdf_page_end": 59,
            "author": "బూర్లె నరసింహశాస్త్రి",
            "genre": "హాస్యం",
            "moral": "ఆపదలో సమయస్ఫూర్తి (Presence of Mind) తెలివిగా వాడితే, పెద్ద గండం నుండి తప్పించుకోవచ్చు.",
            "keywords": [
                "నీలయ్య",
                "రాజు",
                "మారువేషం",
                "సమయస్ఫూర్తి",
                "రజకుడు"
            ],
            "characters": [
                "నీలయ్య",
                "రాజు"
            ],
            "locations": [
                "నగర వీధి",
                "రాజభవనం"
            ],
            "content": "నీలయ్య అనేవాడు, రాజుగారి భవనంలో గుడ్డలుతుకుతుండేవాడు. వాడికి రాత్రివేళల్లో రకరకాల\nవేషాలు ధరించి, నగర సంచారం చేయడం సరదా. ఒకనాడు వాడూ, మారు వేషంలో వున్న\nరాజూ, ఒక వీధిలో ఎదురు పడ్డారు.\n\nమునివేషంలో వున్న రాజును చూసి, నీలయ్య, “ఎక్కడికిపోతున్నావు, యీ అర్ధరాత్రి\nవేళ?” అని గంభీరంగా ప్రశ్నించాడు.\n.\n\"సత్రానికి, నాయనా!\" అన్నాడు రాజు.\n\n“సత్రానికా? దొంగతనానికా? నీలాంటి వేషాల్లో వున్నవాళ్ళు, దొంగతనాలు చేస్తూంటారని,\nనాకు తెలుసు. అందుకే, రాత్రివేళల్లో యిలా తిరుగుతూంటాను,” అన్నాడు నీలయ్య.\n\n\"క్షమించండి! మిమ్మల్ని పోల్చుకోలేకపోయాను,” అన్నాడు రాజు.\n\n\"నేనీదేశపు రాజును!\" అన్నాడు నీలయ్య, మీసాలు దువ్వుకుంటూ.\n\n\"చిత్తం! ఇకనుంచి రాత్రిళ్ళు, యిలా తిరగను,” అని, లోలోన మండిపడుతూ, రాజు\nఅక్కణ్ణించి కదిలాడు.\n\nనీలయ్య గుండె ఝల్లుమన్నది. నడకనుబట్టి, ఆ ముని రాజని, నీలయ్య పోల్చుకున్నాడు.\nవాడికి మెరుపులా ఒక ఆలోచన వచ్చింది.\n\nవాడు రాజుతో, \"క్షమించండి, స్వామీ! తమ తపశ్శక్తిని పరీక్షించగోరి, అలా మాట్లాడాను.\nనేను, రాజుగారి రజకుణ్ణని, తమరు దివ్యదృష్టితో గ్రహించారు. ఈ మూర్ఖుణ్ణి క్షమించండి!”\nఅంటూ రాజు కాళ్ళమీదపడ్డాడు.\n\nఅంత కోపంలో వున్న రాజు, వాడి సమయస్ఫూర్తికి నవ్వుకుని వదిలేశాడు. ఆ తర్వాత\nనీలయ్య మారువేషాలు వేయడం మానేశాడు.",
            "book_page_end": 59
        },
        {
            "title": "మాటదెబ్బ",
            "book_page_start": 60,
            "pdf_page_start": 60,
            "pdf_page_end": 62,
            "author": "జొన్నలగడ్డ రత్న",
            "genre": "నీతి కథ/సామాజికం",
            "moral": "పదునైన మాట దెబ్బ, కర్ర దెబ్బ కంటే శక్తివంతమైనది.",
            "keywords": [
                "మాటదెబ్బ",
                "జమీందారు",
                "దివాను",
                "ముసలమ్మ",
                "మామిడి తోట"
            ],
            "characters": [
                "జమీందారు (చిన్నమరాయుడు)",
                "దివాకరుడు (దివాను)",
                "ముసలమ్మ (రంగన్న తల్లి)",
                "రంగన్న"
            ],
            "locations": [
                "సిరిపురం",
                "మామిడి తోట"
            ],
            "content": "సిరిపురం జమీందారు చిన్నమరాయుడు,\nఒకనాటి సాయంకాలం, ఊరవతలికి\nషికారు వెళ్ళి, తిరిగి వస్తూండగా, దారిలో\nఆయనకు బాగా విరగకాసిన మామిడితోట\nఒకటి కంటబడింది.\n\nజమీందారు, ఆ తోట కేసి ఆశ్చర్యంగా\nచూస్తూ నిలబడ్డాడు. అది గమనించిన\nదివాను దివాకరుడు, ఆయనతో, \"ప్రభూ,\nలోగడ తమరు, యీ తోట కేసి వచ్చినట్టు\nలేదు. తోట తమరిదే!\" అన్నాడు చిన్నగా\nనవ్వుతూ.\n\nజమీందారు, \"అలాగా!\" అంటూ\nతలవూపి, ‘“కాపలా వుంటేనే దిక్కులేని\nయీ రోజుల్లో, తోటకు కాపలావాణ్ణి పెట్ట\nకుండా, ఎందుకు వదిలేశారు? వెంటనే\nఎవరో ఒక, కాపలాదారుగా నియమిం\nచండి.\" అని దివాను మీద చిరాకుపడ\nసాగాడు.\n\nదివాను వినయంగా, 'తోటకు కాపలా\nలేకపోవడమేమిటి, ప్రభూ! రంగన్న అనే\nవాడు, ఈ మామిడి తోటకు కాపలాదారు.\nచాలా నమ్మక మైన మనిషి. ఎంతో\nకాలంగా వాణ్ణి, నేను ఎరుగుదును. ఏ\nపని మీదయినా, ఊళ్లోకి వెళ్ళాడేమో!''\nఅన్నాడు.\n\nఅంతలో ఆయనకు, తోటలోని ఒక\nచెట్టు నీడలో కూర్చున్న ముసలావిడ\nకనిపించింది.\n\nదివాను. ఆమెను జమీందారుకు చూపి,\n\"ఆ ముసలమ్మ, రంగన్న తల్లి. ఆమె\nతోటలో వున్నంతవరకూ, చెట్ల నుంచి\nఒక్క పిందెనైనా ఎవరూ రాల్చి పట్టుకు\nపోలేరు,\" అన్నాడు.\n\nజమీందారు ఆశ్చర్యంగా, “ఆ ముసలి\nదానికి లేచి నిలబడేశక్తయినా వున్నట్టు\nలేదు ! అది మామిడితోటను కాపలా\n\nకాస్తుందా ? ఏ దొంగవాడో వచ్చి కాయలు\nకోస్తుంటే, లేవలేని ఆ ముసలిది ఏం చేయ\nగలదు?\" అన్నాడు.\n\nఅందుకు దివాను, ‘\"ప్రభూ, తుంటరు\nలనూ, దొంగల నూ అదిలించడానికి\nమనిషికి కేవలం కండబలమే అన్ని\nసందర్భాలలోనూ పనికి రాకపోవచ్చు.\nఒక్కొక్కసారి మాటదెబ్బతో, అవతలి\nవాణ్ణి చిత్తు చేయవచ్చు. ఈ ముసలిది\nఅసాధ్యురాలనీ, అలాటి మాటదెబ్బతో,\nఎదుటివాళ్ళను ఎన్నో సందర్భాలలో\nహడలగొట్టిందనీ, ఊళ్ళో అంతా అను\nకుంటూంటారు,\" అని చెప్పాడు.\n\nఇది విని జమీందారు మరింతగా\nఆశ్చర్యపోతూ, ‘“అయితే, మనం తోటలోకి\nవెళ్ళి మామిడికాయలు కోయడాని కి\nప్రయత్నిద్దాం. ఈ ముసలమ్మ. మనల్ని\nఎలా ఆపగలదో తెలిసిపోతుంది.\nఅన్నాడు.\n\nజమీందారూ, దివానూ తోటలోకి వెళ్ళి,\nఒక చెట్టు కింద నిలబడ్డారు. ఎవరో కొత్త\nవాళ్ళు తోటలోకి వచ్చారని గ్రహించి,\nముసలమ్మ మెల్లగా అడుగులో అడుగు\nవేసుకుంటూ వాళ్ళున్న చోటుకు\nవచ్చింది.\n\nదాపులనున్న ఒక చెట్టునుంచి, కాయలు\nకోద్దామనుకున్న జమీందారుకు, అక్కడ\nగడ్డిమేస్తున్న రెండు కోడెగిత్తలు కనిపిం\nచాయి. ఆయన ముందుకు వెళ్ళడానికి\nసంకోచించి, ముసలమ్మను, \"అవ్వా, ఆ\n\nగిత్తలు పోట్లమారివి కాదు గదా?\" అని\nఅడిగాడు.\n\nముసలమ్మకు చూపు తక్కువ. ఆమె,\nజమీందారును చూసి ఎంతో కాలమయింది.\nఆ కారణంవల్ల, ఆమె జమీందారును\nగుర్తు పట్టలేక, ఆయన కేసి కోపంగా\nచూస్తూ, “మీరేపని మీద వచ్చారో. నాకు\nతెలుసు! ఆ గిత్తలు పోట్లమారివో కాదో\nనాకు తెలీదు. వాటికి తమ గడ్డేదో తాము\nతినడం తప్ప, తమది కాని గడ్డి కరవడానికి,\nయితర్లతోటల్లోకి జొరబడవు.'' అన్నది.\n\nముసలమ్మ మాటల్లోని వ్యంగ్యం,\nజమీందారుకు చురుక్కుమని తగిలింది.\nఆయన చప్పున వెనుదిరిగి, తోటబయటికి\nనడవసాగాడు. దివాను తృప్తిగా తలా\nడిస్తూ, ఆయనను అనుసరించాడు.\n\nముసలమ్మ. వాళ్ళకేసి చూస్తూ కొంత\nసేపు నిలబడి, తర్వాత వెళ్ళి, చెట్టు\nనీడలో కూర్చున్నది.\n\nతోటలో నుంచి బయటకు వచ్చాక,\nదివాను, జమీందారుతో, ''చూశారా,\nఅర్థం చేసుకోగల మనిషికి, మాటదెబ్బ\nతట్టుకోవడం ఎంత కష్టమో!'' అన్నాడు\nచిన్నగా నవ్వుతూ.\n\nజమీందారు చిరునవ్వునవ్వుతూ. అవు\nనన్నట్టు తల వూపాడు.\n\nవాళ్ళు తోటలో నుంచి కాలిబాట\nదగ్గిరకు రాగానే, ఊళ్ళో నుంచి తిరిగి\nవస్తున్న రంగన్న వాళ్ళకు ఎదురుపడి,\nనమస్కరించాడు.\n\nజమీందారు. దివానును \"వీడేనా,\nమన తోట కాపలా దారు రంగన్న?''\nఅని అడిగాడు.\n\n“అవును, ప్రభూ !\" అన్నాడు దివాను.\n\nజమీందారు, రంగన్న కేసి మెచ్చు\nకోలుగా తలాడించి. \"ఒరే. రంగన్నా !\nనీ చేతిలోని బాణాకర్ర దెబ్బకు సాటి\nరాగలదురా మీ అమ్మ మాట దెబ్బ !\nఇదుగో నా బహుమానంగా, యీ డబ్బు\nమీ అమ్మ కివ్వు.\" అంటూ, చొక్కా\nజేబులోంచి పదివరహాలు తీసి, రంగన్న\nచేతిలో పెట్టాడు.",
            "book_page_end": 62
        },
        {
            "title": "ప్రకృతివింతలు",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "ప్రకృతి వింతలు",
            "moral": "ప్రకృతిలో అనేక అద్భుతాలు, వింతలు దాగి ఉన్నాయి.",
            "keywords": [
                "ముళ్ళజెముడు",
                "అగ్నిపర్వతం",
                "ఓరిగాన్",
                "కుక్కగొడుగు",
                "డెత్ క్యాప్"
            ],
            "characters": [],
            "locations": [
                "అమెరికా",
                "ఓరిగాన్"
            ],
            "content": "ఎత్తయిన ముళ్ళజెముడు\nముళ్ళజెముళ్ళలో అన్నిటికన్నా శాగ్వారో\nజాతివి ఎత్తుగా పెరుగుతాయి. 200\nసంవత్సరాల కాలంలో 40-50 అడుగుల\nఎత్తు పెరిగే వీటి బరువు, దాదాపు పది\nటన్నులదాకా వుంటుంది. అయితే,\nఇందులో ఎనభై శాతం నీళ్లే వుంటాయి.\n\nఅగ్నిపర్వతం లోపల అగ్నిపర్వతం!\nఅమెరికాలోని ఓరిగాన్\nజ్వాలాముఖాశ యం —\nనిజానికి చరిత్ర పూర్వ\nయుగం నాటి జ్వాలాముఖ\nఅవశేషమే. పది కి. మీ.\nవెడల్పుగల ఈ జ్వాలా\nముఖాశయ మధ్య ప్రదే\nశంలో మరొక అగ్ని\nపర్వతం ఉన్నది :\n\nప్రాణం తీసే\nకుక్కగొడుగు!\nమామూలు పుట్టకొక్కులా కనిపించే డెత్ క్యాప్ (అమానిటా\nఫలాయిడ్స్) అనే ఒక రకం కుక్కగొడుగు చాలా విష\nపూరితమైనది. ఇది తిన్నవాళ్ళలో కలరావంటి వ్యాధిని\nపుట్టిస్తుంది |",
            "book_page_end": 63
        }
    ],
    "statistics": {
        "total_stories": 16,
        "author_counts": {
            "చందమామ బృందం": 8,
            "వీరేపల్లి జయరాంరెడ్డి": 1,
            "వాణిశ్రీ": 1,
            "మనోజ్ దాస్": 1,
            "ఎన్. వి. ఆర్. సత్యనారాయణమూర్తి": 1,
            "కోలార్ కృష్ణ అయ్యర్": 1,
            "కె. కె. రావు": 1,
            "బూర్లె నరసింహశాస్త్రి": 1,
            "జొన్నలగడ్డ రత్న": 1
        },
        "genre_counts": {
            "వార్తలు/విశేషాలు": 1,
            "పురాణగాథ": 2,
            "అద్భుతం": 1,
            "సామాజికం": 1,
            "సాహసం": 1,
            "బేతాళ కథ": 1,
            "హాస్యం/సామాజికం": 1,
            "కావ్యకథ": 1,
            "నీతి కథ": 3,
            "జానపద కథ": 1,
            "హాస్యం": 1,
            "నీతి కథ/సామాజికం": 1,
            "ప్రకృతి వింతలు": 1
        }
    }
}