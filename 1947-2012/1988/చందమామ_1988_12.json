{
    "book_id": "చందమామ_1988_12",
    "stories": [
        {
            "title": "చందమామ కబుర్లు",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "సమాచారం",
            "moral": "",
            "keywords": [
                "కోతులు",
                "వృద్ధ దంపతులు",
                "వరదలు",
                "టెల్ అవీవ్"
            ],
            "characters": [],
            "locations": [
                "భువనేశ్వర్",
                "నందన్కానన్",
                "సోవియటష్యా",
                "బాకూ",
                "అస్సాం",
                "టెల్ అవీవ్"
            ],
            "content": "చిన్నచిన్న కోతులు\nతెల్లపులులకు ప్రసిద్ధి గాంచిన భువనేశ్వర్ సమీపంలోని నందన్కానన్ జంతుప్రదర్శనశాలకు, ఇటీవల అమెరికా నుంచి రెండు మర్మొసాట్ జాతి కోతులను తెప్పించారు. ఈ కోతులు ఆరు అంగుళాల మేరకు మాత్రమే ఎదగగలపు.\n\nఆతివృద్ధ దంపతులు\nసోవియటష్యాకు చెందిన ఇలియస్ జఫరోవు 122 సంవత్సరాలు. అతని భార్య ఖాతియన్ వయసు 118 సంవత్సరాలు. బాకూ సమీపంలో నివసిస్తున్న ఈ వృద్ధదంపతులు తమ పిల్లలూ, మనసులూ, మునిమనమలూ అంతా కలిసి దాదాపు 200 మంది కుటుంబ సభ్యుల సమక్షంలో గత సెప్టెంబర్లో—తమ 103 వ పెళ్ళిరోజు వేడుకలను ఎంతో ఉత్సాహంగా జరుపుకున్నారు.\n\nఆపదలో ఐకమత్యం\nసెప్టెంబర్లో అస్సాంను ముంచెత్తిన నరదల సమయంలో — అడవిఏనుగులూ, విషసర్పాలూ, పెద్దపులీ అన్నీ ఒకేచోట సోనిత్ పూర్ సహాయక శిబిరం సమీపంలో తమ జాతి వైరాలు విస్మరించి శాంతియుత సహజీవనం గడిపాయి. సమీపంలో నడమాడుతూన్న మనుషులజోలికి కూడా జంతువులు పోనేలేదు :\n\nటెల్ అవీవ్లో కనిపించిన వస్తువులు ఏమిటి ?\nనారింజరంగు కాంతిని వెదజల్లుతూ గుర్తుతెలియని రెండు పళ్ళాలు ఆకాశంలో ఎగరడం ఇటీవల—టెల్ అవీవ్ నగరవాసులు చూశారు. అవి ఎటువంటి వళ్ళాలు ? ఎందుకలా వచ్చాయి?\nఅన్న విషయాన్ని విజ్ఞానవేత్తలు చెప్పలేక పోయారు:",
            "book_page_end": 9
        },
        {
            "title": "మౌనంవిలువ",
            "book_page_start": 10,
            "pdf_page_start": 10,
            "pdf_page_end": 10,
            "author": "తాటిచెర్ల గురురామప్రసాద్",
            "genre": "నీతి కథ",
            "moral": "జీవితంలో పైకి రావాలన్నా అతిగా మాట్లాడటం మంచిది కాదు. మితభాషిగా ఉండటం గౌరవాన్ని పెంచుతుంది.",
            "keywords": [
                "మితభాషణం",
                "గొర్రెల కాపరి",
                "జమీందారు",
                "ఆయాసం"
            ],
            "characters": [
                "జమీందారు",
                "గొర్రెలకాపరి"
            ],
            "locations": [
                "మంగాపురం"
            ],
            "content": "మంగాపురం జమీందారుకు ఎక్కువగా మాట్లాడే అలవాటు వుండేది. కోపిష్ఠికావడంవల్ల, ఆ విషయం ఆయనకు తెలియజెప్పడానికి ఎవరికీ ధైర్యం లేకపోయింది.\n\nఒకనాడు జమీందారు ఒంటరిగా వాహ్యాళికి వెళ్ళాడు. ఊరిచివర ఒక అందమైన కొండ వున్నది. జమీందారుకు కొండ మీదికి వెళ్ళాలనిపించింది. కొండ దిగువన గొర్రెలకాపరి ఒకడు కనిపించాడు. వాణ్ణి తోడుగా రమ్మని జమీందారు కొండకేసి నదిచాడు.\n\nగొర్రెలకాపరి మాట్లాడకుండా చకచకా కొండెక్కి పోసాగాడు. జమీందారు ఏవేవో మాట్లాడుతూ వెనకబడిపోయాడు; కొంతనేవటికి ఆయాసంతో ఒక బండమీద చతికిలబడ్డాడు.\n\n\" కొండెక్కాలంటే, మౌనంగా నడవడం చాలా ముఖ్యం. అప్పుడే అలసట లేకుండా త్వరగా కొండెక్కగలం,\" అన్నాడు గొర్రెలకాపరి అమాయకంగా.\n\nకొండెక్కడానికే కాదు; జీవితంలో పైకి రావాలన్నా అతిగా మాట్లాడటం మంచిది కాదన్న విషయం — జమీందారుకు అప్పుడు అర్థమయింది. ఆ తరవాత ఆయన మౌనంనిలువ తెలుసుకుని అందరిచేతా మితభాషి అనిపించుకున్నాడు.",
            "book_page_end": 10
        },
        {
            "title": "నోటిమంచితనం",
            "book_page_start": 11,
            "pdf_page_start": 11,
            "pdf_page_end": 16,
            "author": "వసుంధర",
            "genre": "సాంఘిక కథ",
            "moral": "కష్టపడి పని చేయడంతో పాటు నోటి మంచితనం కూడా జీవితంలో నెగ్గుకురావడానికి, ఇతరుల సహాయం పొందడానికి ముఖ్యం. అహంకారం తగదు.",
            "keywords": [
                "నోటిమంచితనం",
                "అహంకారం",
                "కరణం",
                "మల్లన్న",
                "వస్తాదు"
            ],
            "characters": [
                "రాముడు",
                "రాముడి తల్లి",
                "కరణంగారు",
                "మునసబుగారు",
                "భూషయ్య",
                "వీరన్న",
                "పేరయ్య",
                "మామయ్య",
                "మల్లన్న"
            ],
            "locations": [
                "కేతవరం",
                "పొరుగూరు"
            ],
            "content": "కేతవరం చాలా పెద్ద గ్రామం. ఆ గ్రామంలో రాముడనే వాడుండేవాడు. వాడికి తల్లి వున్నది, తండ్రి లేడు. వాడు కష్టపడి పని చేస్తాడుగానీ, చాలా దుడుకు మనిషి. నోటిమంచితనం వుంటే తప్ప, జీవితంలో నెగ్గుకురావడం కష్టమని తల్లి వాడికి పదేపదే చెబుతూంటుంది.\n\nఅయినా వాడు, ఆమె మాటలను చెవిని పెట్టకుండా, \"కష్టపడి పని చేసుకునే వాణ్ణి. ఒకరిచేత మాట పడాల్సిన అవసరం, నాకు లేదు.\" అనేవాడు.\n\nఒకసారి వాణ్ణి, ఆ ఊరు కరణంగారు పిలిచి, “మా నాన్న ముసలివాడైపోయాడు. ఒక మనిషి దగ్గిరుండి కనిపెట్టి చూస్తూం డాలి. నాకేమో ఊరినిండా పనులు. క్షణం తీరికుండదు. నా పెద్ద కొడుకు వ్యవసాయం. రెండోవాడు చదువు. ఆడ పిల్ల లిద్దరూ సంగీతం నేర్చుకుంటున్నారు. నా భార్యకేమో ఇంటిపనీ, వంటపనీ ! నువ్వు కొంతకాలంపాటు మా నాన్నను కనిపెట్టుకుని వుంటానంటే, నీకు నెలకు అయిదువందల వరహాలిస్తాను,\" అన్నాడు.\n\nరాముడు రోజంతా ఊళ్ళో కష్టపడి పనిచేసినా, నెల తిరిగేసరికి రెండు వందలవరహాలకు మించి దొరకవు. వాడి కొక మంచి ఎడ్ల జత వున్నది. వాటిని నాగలికికట్టి పొలం దున్నడమూ, బండికి కట్టి బరువులు లాగించడమూ, వాడు చేసేపని. అందువల్ల వచ్చే ఆదాయం తక్కువయినా, వాడికదే గౌరవంగా తోస్తుంది తప్ప, ఒకరింట పనిమనిషిగా వుండడం యిష్టం లేదు.\n\nవాడు, కరణంగారితో, ''కన్నతండ్రికి స్వయంగా సేవలు చేసుకునే అదృష్టం వస్తే సంతోషించడానికి బదులు పనివాణ్ణి పెడతావా? ఇదేనా తండ్రి ఋణం తీర్చు కునే పద్ధతి ? ఇది నీకు నచ్చిందేమో కానీ, నాకు నచ్చలేదు.\" అని వెళ్ళిపోయాడు.\n\nఆ రోజే వాణ్ణి, మునసబుగారు పిలిచి, “రేపు మా ఇంట్లో, మా నాయనగారి ఆబ్దికం. పెద్ద ఎత్తున వంటలు చేయాలి. ఉన్నట్లుండి వంటాయన ఆరోగ్యం పాడ యింది. ఆయన, దగ్గరుండి అన్ని పనులూ చేయిస్తాడట. కానీ బిందెలు వార్చడానికి మనిషి కావాలి. నువ్వు సాయం చేస్తా నంటే, ఒక్క రోజుకు నూరువరహా లిస్తాను,'' అన్నాడు.\n\nరాముడు దీనికీ మండిపడి, \"నేను పొలం దున్నేవాడినే కానీ, వంటవాణ్ణి కాను. డబ్బున్నదన్న అహంకారం కాక పోతే, నా వంట్లో ఎంత సత్తువుందో, నీ పిల్లల్లోనూ అంత సత్తువుంది. ఒక్క రోజుకు వాళ్ళు పని చేయలేరా?\" అని వెళ్ళిపోయాడు.\n\nఆ తర్వాత వాణ్ణి, భూస్వామి భూషయ్య పిలిచి నీళ్ళు తోడమన్నాడు. వైద్యుడు వీరన్న మందులు నూరి పెట్టమన్నాడు. పెద్దరైతు పేరయ్య దొడ్డి ఊడిచి పెట్ట మన్నాడు. రాము డెవ్వరికీ పని చేయ లేదు. అందర్నీ తిట్టిపోసి, ఇంటికి వెళ్ళి చిరాగ్గా కూర్చున్నాడు.\n\nఅప్పుడు వాడి తల్లి, వాడి దగ్గిర కొచ్చి, \"పొరుగూళ్ళో మీ మామయ్యకు, మన ఎడ్లజతతో పని పడిందట. బండికట్టుకుని వెళ్ళు.\" అన్నది.\n\nరాముడి మామయ్యకు, రాముడన్నా, వాడి ఎడ్లజతన్నా ఎంతో యిష్టం. వాడికి, ఆయన తన కూతుర్నిచ్చి పెళ్ళి చేయా లనుకుంటున్నాడు. మామయ్యంటే రాముడికీ ఎంతో యిష్టం. కాబోయే భార్యను చూడడం కోసం, వాడు వెంట నే బండికట్టి ప్రయాణమయ్యాడు.\n\nవాడు పొరుగూరు పొలిమేరల్లోకి వెళ్ళే సరికి, ఒక బలిష్ఠుడైన మనిషి వాణ్ణి అటకాయించి, \"బండి దిగు!'' అన్నాడు. రాముడు బండి దిగి, “నువ్వెవరు?” అని అడిగాడు.\n\nఆ మనిషి రాముణ్ణి ఒక్క తోపుతోసి, \"ఈ బండి నాది !\" అంటూ, బండ్లో ఎక్కి కూర్చున్నాడు.\n\nరాముడు, వాడి మీద కలబడదామను కున్నంతలో, పొన్నుకర్ర ఆడిస్తూ కొంచెం దూరంలో నిలబడి వున్న మరొకతను, “నేనాకనబడే గ్రామ పెద్దను. తెలియడం లేదా వాడెవడైందీ? ఇక నీ దారినపో.\" అన్నాడు కసురుతున్నట్టు.\n\nబలిష్ఠుడు బండిలో గ్రామం కేసి వెళ్ళాడు. రాముడు నీరసంగా కాళ్ళీడ్చు కుంటూ మామయ్య ఇంటికి చేరుకుని జరిగింది చెప్పాడు.\n\n“వాడు వస్తాదు మల్లన్న అయుంటాడు. ఈ మధ్య వాడి ఆగడాలు మితిమీరి పోతున్నాయి.\" అంటూ నిట్టూర్చాడు రాముడి మామయ్య.\n\n“మామయ్యా, నా బండి, ఎడ్లజత మళ్ళీ, నాకిప్పించు,\" అన్నాడు రాముడు దీనంగా.\n\n\"అది నావల్ల కాదురా! వాడు చాలా ప్రమాదకరమైన మనిషి. ఊళ్ళో మా ఎవరి జోలికీరాడు. మేము వాడి జోలికి వెళ్ళామంటే మాత్రం, మా అంతు చూస్తాడు.'\" అన్నాడు రాముడిమామయ్య.\n\n''ఈ ఊరికి పెద్దలు లేరా ? అన్యాయం జరిగితే ఎవరూ ఆపరా?\" అన్నాడు రాముడు కోపంగా.\n\n\"ఎందుకు లేరు? ఉన్నారు. కానీ యీ మల్లన్న ఎంత దుడుకువాడైనా, పెద్ద లందరితోనూ మంచిగా వుంటాడు. వాళ్ళు చెప్పినట్లు విని, వాళ్ళ పనులు చేస్తాడు. అందుకని వాడి ఆటలు సాగుతున్నాయి. వాళ్ళంతా వాడి పక్షమే!\" అన్నాడు రాముడి మామయ్య.\n\n“అయితే నా బండి నాకు తిరిగి వచ్చే మార్గం లేదా?” అని అడిగాడు రాముడు దిగులుగా.\n\n\"ఒక ఉపాయముంది. పెద్దలు, మన బోటి చిన్నవాళ్ళ బాధల గురించి పట్టించు కోరు. కానీ పెద్దల కన్యాయం జరగ నివ్వరు. మీ ఊరి పెద్ద లెవరైనా నీ తర ఫునవస్తే, నీ పని సానుకూలమవుతుంది.\" అన్నాడు రాముడి మామయ్య.\n\nరాముడు మరింత నీరసపడిపోయి, ఊళ్ళో జరిగినదంతా చెప్పాడు. అప్పుడు రాముడి మామయ్య ముక్కుమీద వేలేసు కుని, \"ఔరా ! ఎంత పని చేశావురా ! అల్లరిచిల్లరగా తిరిగే మల్లన్నకే, నోటి మంచితనం వల్ల ఊళ్ళో గౌరవముంది. కష్టపడి పని చేసుకునే, నీకెంత గౌరవ ముండాలి! నీ ఊరి పెద్దలను క్షమార్చ చైనా అడుగు—లేదా మా ఊరి మల్లన్న కాళ్ళుపట్టుకో. నీ పని సానుకూలమవు తుంది,” అన్నాడు.\n\n\"కాళ్ళు పట్టుకునేమాటైతే, మా ఊరి పెద్దల కాళ్ళే పట్టుకుంటాను,\" అంటూ రాముడు వెంటనే తన ఊరుకు తిరిగి వెళ్లి, ముందు కరణంగారింటికి వెళ్లాడు.\n\nఆయన, వాడివంక గుడ్లురుముతూ చూసి \"ఏరా? నీకిక్కడేంపని?\" అన్నాడు.\n\nరాముడు, కరణంగారి కాళ్ళ మీద పడి, 'అయ్యా! నావల్ల పొరబాటై పోయింది. నీబోటివారింట్లో ఎవర్ని సేవించుకున్నా, నాకు పుణ్యమే వస్తుంది. అటువంటిది పెద్దలు, పరమపూజ్యులు అయిన నీ తండ్రిగారిని సేవించుకునే అదృష్టంవస్తే కాదన్నాను. నీవు నాకు ఒక్కవరహా అయినా యివ్వనవసరం లేదు. నేను నీ తండ్రిని ఈ క్షణం నుంచే సేవించుకుంటాను,” అన్నాడు.\n\nకరణం చప్పున చల్లబడిపోయి, \"అవేం మాటల్రా ? ఉదయం నీవన్న మాటలకు నా కళ్ళు తెరుచుకున్నాయి. డబ్బుందన్న అహంకారంతో, నా బాధ్యతలు నేను మరిచిపోయాను. నా తండ్రిని నేను సేవించుకోవాలిగానీ, వేరే మనిషిని పెట్టడం ఎంత తప్పు!\" అన్నాడు.\n\nరాముడు అదే విధంగా మునసబు, భూషయ్య, వీరన్న, పేరయ్య —అందరికీ క్షమార్పణ చెప్పుకున్నాడు. వాళ్ళందరూ కూడా కోపాన్ని మరిచిపోవడమే గాక, తప్పు తమదే అని ఒప్పుకున్నారు.\n\nఒక వారం రోజులపాటు రాముడు ఊళ్ళో అందరితోనూ ఎంతో మంచిగా వున్నాడు. రాముడిలో మార్పు వచ్చి నందుకు, అందరూ సంతోషించడ మేగాక, యీ మంచి గుణంవల్ల బంగారానికి తావి అబ్బినట్లయిందని వాణ్ణి మెచ్చుకున్నారు.\n\nతర్వాత రాముడు పొరుగూరు వెళ్ళి తిన్నగా వస్తాదు మల్లన్న ఇల్లు చేరుకుని, \"ఒరేయ్, మల్లన్నా! నా బండి సిద్ధం చేయి. తీసుకు వెళ్ళడానికి వచ్చాను,\" అని పెద్ద కేక పెట్టాడు.\n\nమల్లన్న లోపలి నుంచి వచ్చి, రాముణ్ణి చూసి గుర్తుపట్టి \"ఎవరితో మాట్లాడు తున్నావో తెలుసా ? నీ బండి నీది కావా లంటే, నాతో కుస్తీపట్టి ఓడించు.” అన్నాడు వెటకారంగా.\n\n\"నిన్నోడించడానికి కుస్తీ కూడా పట్టాలా?\" అంటూ రాముడు గుప్పెళ్ళు బిగించి, మల్లన్న గుండెల మీదా, మెడ మీదా బలంగా నాలుగుపోట్లు పొడిచేసరికి, వాడు కుప్పలా కూలిపోయాడు.\n\nరాముడు, మల్లన్న మెడ ఒడిసి పట్టు కుని, “ఒరే, కష్టపడి పని చేసే నావంటి వాడికండబలంముందు, నీలాంటి సోమరి పెంచిన కండలెప్పుడూ తీసికట్టే!\" అని, అక్కడే వున్న తన బండి ఎక్కి, ముందుగా మామయ్య ఇంటికి వెళ్ళి జరిగింది చెప్పాడు.\n\n\"ఊరి పెద్దల్ని తీసుకురమ్మంటే, నువ్వే వచ్చావేమిట్రా?'' అంటూ వాపో యాడు రాముడి మామయ్య.\n\n\"మల్లన్నను దెబ్బ తీయడానికి నేనొక్కణ్ణి చాలు. మా ఊరి పెద్ద లెందుకు ?\" అన్నాడు రాముడు.\n\n“దెబ్బ తీయగలిగినవాడివి, వెంటనే ఆ పని ఎందుకు చేయలేదు?\" అని అడిగాడు రాముడి మామయ్య.\n\n\"మల్లన్నకు మీ ఊరి పెద్దల అండ వున్నది. వాడి మీద నా స్వశక్తి ఉపయో గించేముందు. నేనూ నా ఊరి పెద్దల అండ సంపాయించుకోవాలికదా! ఆ పని పూర్తిచేసుకుని వచ్చాను. ఇప్పుడు మీ ఊరి పెద్దలు, మా ఊరు వచ్చి ఫిర్యాదు చేసినా నాకే న్యాయం చేకూరుతుంది,” అన్నాడు రాముడు గర్వంగా.\n\n“మనలో నోటిమంచితనం వుంటే, ఎవరైనా మన తప్పుల్ని సానుభూతితో అర్థం చేసుకుంటారు. న్యాయంగా మసిలే వాళ్ళకు కూడా న్యాయం జరగాలంటే, నోటి మంచితనం కావాలి. ఈ సత్యాన్ని గ్రహించావు కాబట్టి, నువ్వు ప్రాజ్ఞుడి వైనట్లే ! త్వరలోనే ముహూర్తం పెట్టించి, నీకు కబురు చేస్తాను. నాకిప్పుడెంతో సంతోషంగా వున్నది,” అన్నాడు రాముడి మామయ్య.\n\nరాముడు ఇల్లు చేరుకుని, జరిగినదంతా తల్లికి చెప్పాడు. ఆమె ఎంతో సంతోషిం చింది. ఆ తర్వాత వాడు పెళ్ళి చేసు కుని, నోటిమంచితనంతో కల కాలం సుఖంగా జీవించాడు.",
            "book_page_end": 16
        },
        {
            "title": "వైద్యుడి బాధ్యత",
            "book_page_start": 17,
            "pdf_page_start": 17,
            "pdf_page_end": 18,
            "author": "ఎన్. వి. ఆర్. సత్యనారాయణమూర్తి",
            "genre": "ధర్మ నీతి కథ",
            "moral": "వైద్య వృత్తిలో శత్రుమిత్ర భేదం ఉండకూడదు. ఆపదలో ఉన్నవారికి సహాయం చేయడమే వైద్యుడి ధర్మం.",
            "keywords": [
                "వైద్యుడి ధర్మం",
                "శత్రుమిత్ర భేదం",
                "శిక్ష",
                "పరోపకారం"
            ],
            "characters": [
                "ఉత్తముడు",
                "శివప్రభువు",
                "వ్యాఘ్రసేనుడు",
                "ప్రవీణుడు"
            ],
            "locations": [
                "పర్వత రాజ్యం",
                "పుష్పరాజ్యం",
                "కుటీరం"
            ],
            "content": "పర్వత రాజ్యంలో వుండే ఉత్తముడు, గొప్ప వైద్యుడుగా పేరుపొందాడు. ఆ రాజ్యానికి పొరుగుననే వున్నపుష్పరాజ్యం, పర్వత రాజ్యానికి బద్ధశత్రువు. దాని రాజు వ్యాఘ్రసేనుడు, పర్వత రాజ్యాన్ని ఆక్ర మించాలనిరెండుసార్లుప్రయత్నించి, రాజు శివప్రభువుచేతిలో ఓడి పారిపోయాడు.\n\nఆ రెండు రాజ్యాల సరిహద్దులలో వుండే పుష్పరాజ్య ప్రజలు, అనారోగ్యానికి గురిఅయినప్పుడు, ఉత్తముడి దగ్గిరకు వచ్చి చికిత్స పొందుతూండేవాళ్ళు.\n\nఒకనాడు శివప్రభువు, ఉత్తముడికి, \"మీరు శత్రుదేశ ప్రజలకు వైద్యం చేయడం మానకపోతే, మిమ్మల్ని శిక్షించ వలసి వుంటుంది,\" అనికబురుపంపాడు.\n\nఅయినా, ఉత్తముడు పుష్పరాజ్యం నుంచి వచ్చే రోగులకు వైద్యం చేయడం మానలేదు. రాచకార్యాల్లో మునిగిన శివ ప్రభువు, యీ విషయాన్ని తాత్కాలికంగా మరిచిపోయాడు.\n\nఒక నెల గడిచాక, రాజు రథంమీద అరణ్యానికి వేటకుపోయి తిరిగివస్తున్నాడు. ఒకచోట ఆయనకు యిద్దరు శిష్యులతో మూలికలు సేకరిస్తున్న ఉత్తముడు కనిపించాడు.\n\nరాజుకు వెంటనేతాను, ఉత్తముడికి పంపిన కబురు గుర్తుకువచ్చింది. ఆయన వెనుకవస్తున్న అశ్వసైనికులను ప్రశ్నించి, ఉత్తముడు పొరుగురాజ్యం వారికి వైద్యం చేయడం మానలేదని తెలుసుకున్నాడు.\n\nఅంతలో ఉత్తముడూ, ఆయన శిష్యులూ రాజు దగ్గిరకు వచ్చి నమస్క రించారు. శివప్రభువు ఆగ్రహంతో, “మీరు గొప్ప వైద్యులని తెలుసు. కాని, మా ఆజ్ఞ ధిక్కరించి శత్రువులకు సహాయం చేస్తు న్నారు. అది దేశద్రోహం. మీకు తగిన శిక్ష విధిస్తాను,\" అని సైనికులకు ఉత్తముడిని బంధించి తీసుకురావలసిందిగా ఆజ్ఞ యిచ్చి బయలుదేరాడు.\n\nకొంతదూరం వెళ్ళేసరికి, రథచక్రం శీల జారిపోయి చక్రం వేరై దొర్లుకుంటూ పోయి పొదల్లోపడింది. రథం నేలకూలే సమ యంలో సారథి వడుపుగా కిందికి దూకేశాడు. రాజు మాత్రం రథంతోపాటు కిందపడడంతో మోకాళ్ళమీదా, భుజం మీదా గాయాలు తగిలినై.\n\nఅది చూసిన ఉత్తముడు, సైనికులతో, “రాజుగారిని గుర్రంమీద ఎక్కించి నా కుటీ రానికి తీసుకురండి!” అని చెప్పాడు.\n\nరాజు కుటీరానికి రాగానే, ఉత్తముడు ఆయన గాయాలు కడిగి, మందువేసి కట్లుకట్టి కుటీరంలోకి వెళ్ళాడు.\n\nగురువు అలా వెళ్ళగానే, ఆయన శిష్యులలో ఒకడైన ప్రవీణుడు అనేవాడు రాజుతో, “మహారాజా, దేశద్రోహ నేరం కింద మా గురువుగారిని శిక్షించేందుకు తీసుకుపోతున్నారు. అంటే, ఆ సమ యంలో మా గురువుగారికి మీరు శత్రువులే కదా?\" అన్నాడు.\n\nరాజు శివప్రభువు విని మౌనంగా వూరుకున్నాడు. అప్పుడు ప్రవీణుడు, \"ఆ పరిస్థితిలో, మా గురువుగారు, తమకు వైద్యం చేయకపోతే, తమరు ఏమయ్యే వారు ? వైద్యుడి బాధ్యత రోగులకు చికిత్స చేసి, వాళ్ళ బాధలు నివారించడం. అంతేగాని, ఆపదలో వున్నవాడు మిత్రుడో, శత్రువో తెలుసుకుని చికిత్స చేయాలని, ఏ వైద్యశాస్త్రంలోనూ లేదు.\" అన్నాడు.\n\nరాజు, ఉత్తముడి శిష్యుడు చెప్పిన దానిలోని సత్యాన్ని గ్రహించాడు. ఆయన కుటీరంలో నుంచి బయటికి వచ్చిన ఉత్తముడితో, \"వైద్యశ్రేష్ఠా! ఎప్పటి లాగే మీరు శత్రువు, మిత్రుడు అన్న భేదభావం లేకుండా వైద్యవృత్తి కొనసాగించండి. ఇందులో, మీకేదైనా సహాయం కావలసి వస్తే కబురుపంపండి,\" అని, మెడలోని రత్నాల హారం తీసి ఉత్తముడికి బహూ కరించి, తన పరివారంతో వెళ్ళిపోయాడు.",
            "book_page_end": 18
        },
        {
            "title": "ధీరప్రేక్షలు",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపద కథ",
            "moral": "ధైర్యసాహసాలు, పరోపకార బుద్ధి, కార్యదీక్ష వంటి లక్షణాలు కలవారే జీవితంలో విజయాన్ని సాధించగలరు.",
            "keywords": [
                "రాజకుమారి",
                "సాహసం",
                "ఖడ్గమృగం",
                "మాయాభవనం",
                "గంధర్వులు"
            ],
            "characters": [
                "సూర్యసేనుడు",
                "సులోచన",
                "సుధాకరాచార్యుడు",
                "ధీరసింహుడు",
                "నక్క దంపతులు",
                "గంధర్వులు",
                "మత్స్యకన్య",
                "రాజకుమార్తెలు"
            ],
            "locations": [
                "కౌశాంబి",
                "నేపాళ",
                "మాయావతీ పట్టణం",
                "అరణ్యం",
                "తటాకం"
            ],
            "content": "సుసంపన్నమైన కౌశాంబి రాజ్యాన్ని సూర్యసేనుడనే రాజు పరిపాలించేవాడు. ఆయనకు లేకలేక ఒక కూతురు పుట్టింది. రాజు పరమానందం చెందాడు. ఆమెకు సులోచన అని పేరు పెట్టి అల్లారుముద్దుగా పెంచసాగాడు. అయినా, తనకు మగ సంతానం లేకపోవడంవల్ల, తన తదనం తరం తన కుమార్తె యోగక్షేమాలు ఎవరు చూసుకుంటారో అన్న దిగులు రాజుకు పట్టుకున్నది. ఆ బెంగతోటే ఆయన కొన్నాళ్ళకు మరణించాడు.\n\nఅపురూప సౌందర్యవతి అయిన సులోచనను పెళ్ళాడడానికి రాజకుమారు లెందరో వచ్చారు. అయినా, ఒక్కరూ ఆమెకు నచ్చలేదు. వారందరూ ఆమె అందచందాలకూ, అపార సంపదకూ ఆశ పడి వచ్చినవారే. అటువంటి వారిని వివాహ మాడినట్టయితే, రాజ్యంలోని ప్రజల క్షేమం బుగ్గిపాలవుతుందని ఆమె భావించింది. రాజ్యపాలనకు కావలసిన వివేకమూ, ధైర్యసాహసాలూ, పరోపకారబుద్ధి, కార్య దీక్షా గల రాజకుమారుణ్ణి మాత్రమే పెళ్ళాడాలని ఆమె నిశ్చయించుకున్నది.\n\nసరిగ్గా ఆ సమయానికే, సులోచనకు విద్యాబుద్ధులు నేర్పిన ఆస్థాన పండితుడు సుధాకరాచార్యుడు తీర్థయాత్రలు చేసి తిరిగివచ్చాడు. సులోచన గురువుగారిని పిలిపించి, తన నిర్ణయం తెలియజేసి, తాను వివాహమాడదలుచుకున్న ధీశాలిని ఎలా తెలుసుకోవడమో చెప్పమని ప్రార్థిం చింది. గురువు ఆమె నిర్ణయానికి సంతో షించి, \"నీ నిర్ణయం శ్లాఘనీయమైనది. నువు పెళ్ళాడదలచిన ధీరోదాత్తుణ్ణి కను గొనడానికి ఒక ఉపాయం ఉన్నది. నేను రెండేళ్ళుగా దేశదేశాలన్నీ తిరిగి, విచిత్రా లెన్నిటినో చూసి వచ్చాను. వాటి ఆధా రంగా ఐదు ప్రశ్నలిస్తాను. ఆ ఐదు ప్రశ్న లకూ సరైన సమాధానం తెలుసుకుని వచ్చిన రాజకుమారుణ్ణి వివాహమాడ గలనని చాటింపు వేయించు. నీ కోరిక నెరవేరుతుంది,\" అని ఆమెకు ఆ ఐదు ప్రశ్నలూ తెలియజెప్పాడు.\n\nగురువుగారి ఆదేశం ప్రకారం సులోచన చాటింపు వేయించింది. ఆ వార్త విని దేశదేశాల నుంచి రాజకుమారులెందరో ఆమెను వివాహమాడడానికి వచ్చారు. అయినా, ఏ ఒక్కరు కూడా ఆమె అడిగిన మొదటి ప్రశ్నకు సైతం సమాధానం చెప్పలేక తిరిగిపోసాగారు.\n\nఒకనాడు నేపాళ రాజకుమారుడైన ధీరసింహుడు, సులోచనను చూడవచ్చి, ఆమె మొదటి ప్రశ్న ఏమిటో చెప్ప మన్నాడు.\n\n“కొన్ని సంవత్సరాలుగా ఈ రాజ్యంలో 'ఒకసారి చూశాను; మళ్ళీ ఒకసారి చూడాలని ఉన్నది' అన్న మాటలు విని పిస్తున్నవి. ఆ మాటలు ఎక్కడనుంచి వస్తున్నవి? వాటి అంతరార్థం ఏమిటి? ఇదే నా మొదటి ప్రశ్న,” అన్నదిసులోచన.\n\n\"ఒకవారం గడువిచ్చినట్టయితే, మీ ప్రశ్నకు సమాధానం చెప్పగలను,\" అన్నాడు ధీరసింహుడు.\n\nసులోచన సరేనన్నది.\n\nజీవితంలో ధైర్యసాహసాలే ప్రధానంగా గల ధీరసింహుడు, ఉత్సాహంగా గుర్ర మెక్కి తూర్పుదిక్కుగా బయలుదేరి, కొంతసేపటికి ఒక అరణ్యప్రాంతం చేరుకున్నాడు. అక్కడ రెండు నక్కలు ఏడవడం అతనికి వినిపించింది. ధీర సింహుడికి పశుపక్ష్యాదుల భాష తెలుసు. అతడు గుర్రం దిగి, చెట్టుకింద ఉన్న నక్కలను సమీపించి, \"ఎందుకలా విలపిస్తున్నారు?'' అని అడిగాడు.\n\n\"ఇక్కడికి కొంతదూరంలోని ఒక గుహలో భయంకరమైన ఖడ్గమృగం నివసిస్తున్నది. అది, మాకు పుట్టే పిల్ల లను కాళ్ళతో తొక్కి చంపేస్తున్నది. ఆ కారణంగా మాకు సంతానం లేకుండా పోతున్నది. అదే మా విషాదా ని కి కారణం,” అన్నవి నక్క దంపతులు.\n\nధీరసింహుడు తక్షణమే బయలుదేరి, మగనక్క దారి చూపగా ఆ గుహ ముఖ ద్వారం చేరుకున్నాడు. ఖడ్గమృగం గాఢ నిద్రలో ఉన్నది. నిద్రిస్తూన్న ప్రాణిని చంపడం వీరుడికి తగదని భావించి, ధీర సింహుడు ద్వారం పక్కనే ఉన్న చెట్టెక్కి కూర్చున్నాడు. కొంత సేపటికి, ఖడ్గమృగం నిద్రలేచి బయటకు వచ్చింది. ధీర సింహుడు హఠాత్తుగా దాని మీదికి దూకి, గొడ్డలితో దాని తలను బద్దలు చేశాడు. ఖడ్గమృగం గిలగిలా తన్నుకుచచ్చింది.\n\nధీరసింహుడి సాహసానికి పరమా నందం చెందిన నక్క దంపతులు, “రాజకుమారా, నువు చేసిన ఉపకారం జీవితాంతం మరవరానిది. ఈ అరణ్య ప్రాంతానికి నువు ఎందుకు వచ్చావు ? చెప్పావంటే చేతనైనసాయం చేయగలం,\" అన్నవి ఎంతో కృతజ్ఞతతో.\n\nధీరసింహుడు తను వచ్చిన పని గురించి చెప్పాడు.\n\n\"ఆ మాటల గురించి మేము కూడా విన్నాము. కాని, అవి ఎక్కడ నుంచి వస్తాయో సరిగా తెలియదు. అయినా, నీవంటి వీరుడికి అసాధ్యమేదీ ఉండదు. ఈ అడవి దాటాక ఎడమవైపు తిరిగి వెళ్ళు; విజయం సాధించగలవు.\" అని, అతణ్ణి సాగనంపాయి నక్కదంపతులు.\n\nధీరసింహుడు అడవిదాటి, కాలినడ కనే చెట్టుచేమలతో దట్టంగా ఉన్న సమ తల ప్రదేశాన్ని చేరుకుని, సేదతీరడానికి ఒక చెట్టుకింద కూర్చున్నాడు. అక్కడ అతనికి రెండు పాములు కనిపించాయి.\n\nపెద్దపాము, చిన్నపామును చంప బోతున్నది. చిన్నపామును రక్షించే ఉద్దే శంతో, ధీరసింహుడు పెద్దపాము మీదికి కత్తి దూశాడు. ఇంతలో పాములు మాయమై, వాటిస్థానంలో ఇరువురు గంధర్వులు ప్రత్యక్షమయ్యారు.\n\n\"మీరు ఎవరు ? ఎందుకిలా ఒకరి నొకరు హింసించుకుంటున్నారు?\" అని అడిగాడు ధీరసింహుడు.\n\n\"నేను చిన్నప్పుడు తెలియక అతని కొక అపకారం చేశాను. అప్పటి నుంచి నా మీద పగబట్టి సమయం దొరికినప్పు డల్లా ఇలా హింసిస్తున్నాడు.\" అన్నాడు చిన్నగంధర్వుడు.\n\n\"తెలియక అపరాధం చేసిన వారిని క్షమించడమే గొప్పవారి లక్షణం. పాత పగలన్నిటినీ మరచిపోయి, ఇకపై మీరు ఒకరిపట్ల ఒకరు ప్రేమతో మసలుకొండి. అదే ఉభయులకూ క్షేమదాయకం.''\nఅంటూ ధీర సింహుడు వారికి ఎన్నో నీతులు తెలియజెప్పాడు.\n\nఆ మాటలకు గంధర్వు లిరువురూ సంతోషించి, ‘“చిరకాలంగా మా మధ్య ఉన్న పగను పోగొట్టి, మైత్రిని ఏర్పరచిన నీ మేలు మరవరానిది. మేము నీకు చేయగల సహాయం ఏదైనా వుంటే చెప్పు, నీ రుణం తీర్చుకుంటాము,” అన్నారు.\n\nధీరసింహుడు తను వచ్చిన పని గురించి చెప్పాడు.\n\n\"ఆ మాటలను మేమూ విన్నాము. ఇక్కడి నుంచి కొంతదూరం వెళ్ళి, కుడి వైపుకు తిరిగావంటే ఒక తటాకం కనిపిస్తుంది. అక్కడికి చేరుకున్నతరవాత ఏమి చెయ్యాలో నీకే తెలియవస్తుంది. నీకు తప్పక జయం కలుగుతుంది.\" అని దీవించి గంధర్వులు అదృశ్యమయ్యారు.\n\nధీరసింహుడు వారు చూపిన దారి కుండా వెళ్ళి తటాకం చేరుకున్నాడు. అతడు విశ్రాంతి తీసుకోవడానికి తటాకం ఒడ్డున ఉన్న ఒక బండ మీద కూర్చునే సరికి, తటాకం నుంచి ఒక మత్స్యకన్య పైకి వచ్చి ధీరసింహుడి చేయి పట్టుకుని లోపలికి తీసుకుపోయింది.\n\nతటాకం లోపల రమణీయమైన ఉద్యానవనం ఉన్నది. దూరంగా సెల యేళ్ళు గలగలా ప్రవహిస్తున్నవి. కనుల పండుగచేసే రకరకాల చెట్లూ, లతలూ ఫలపుష్పాలతో కళకళలాడుతున్నవి. నేలంతా పచ్చలతో తాపడం చేసినట్టున్నది. ఉద్యానవనం మధ్య బ్రహ్మాండమైన భవనం కనిపించింది. మత్స్యకన్య, ధీర సింహుణ్ణి ఆ భవనంలోని విశాలమైన మంటపం లోపలికి తీసుకుపోయి నవరత్న ఖచిత సింహాసనంలో కూర్చోబెట్టింది. మంటపం నాలుగువైపులా నాలుగు అంద మైన స్త్రీల చిత్రపటాలు వరుసగా ఉన్నవి. ఒకచోటమాత్రం ఖాళీస్థలం కనిపించింది.\n\nఇంతలో ధీరసింహుణ్ణి లోపలికి తీసుకు వచ్చిన మత్స్యకన్య కూడా పటంగా మారి పోయి, ఆ ఖాళీస్థలాన్ని పూర్తిచేసింది.\n\nధీరసింహుడు, నిర్మానుష్యంగా వున్న ఆ భవనాన్ని వదిలి వెలుపలికి వచ్చాడు. ఆకలి వేయడంతో అక్కడి ఫలాలను కోసి తిన్నాడు. కాని, ఆకలి తీరలేదు. సెలయేళ్ళలోని నీళ్ళు ఎన్ని తాగినా దాహం తీరలేదు.\n\nసూర్యాస్తమయమై చీకటి పడడంతో, ధీరసింహుడు మళ్ళీ భవనంలోకి ప్రవే శించాడు. అతడు మంటపంలో అడుగు పెట్టగానే దీపాలు వాటంతట అవే వెలిగాయి. గోడలకు వేలాడుతున్న ఐదు పటాలూ ఐదుగురు కన్యలుగా మారి ధీర సింహుడి చుట్టూ చేరి, పాడుతూ నృత్యం చేయసాగారు. రాత్రంతా, వారి ఆట పాట లతో గడిచింది. తెల్లవారేసరికి ఆ కన్య లందరూ మళ్ళీ చిత్రపటాలుగా మారి గోడలకు వేలాడసాగారు.\n\nధీరసింహుడు అమితాశ్చర్యంతో ఆ మంటపాన్ని పరిశీలనగా చూడసాగాడు. అప్పుడతనికి ఒక కన్నంలోనుంచి, చీమల బారు పాకుతూ బయటకు రావడం కనిపించింది. అతడు గోడను తడితే బోలుగా ధ్వనించింది. వెంటనే అతడు గోడను బద్దలుకొట్టాడు. అందులో ఒక అరా, అరలో ఒక పాత తాళంచెవీ కనిపిం చింది. ఆ తాళంచెవి సహాయంతో, అతడు భవనంలో మూసి ఉన్న ఒక్కొక్క గదినీ తెర వ బోయాడు. కాని ఒక్క గది తాళం కూడా రాలేదు. ఆఖరికి అతడు చివరనున్న ఒక గది తాళాన్ని తీయ గలిగాడు. ఆ గదిలో చిన్న ఇనుపపెట్టె కనిపించింది. కాని, అది తాళం వేయబడి ఉన్నది. తాళంచెవికోసం గదంతా గాలిం చాడు. కాని, ప్రయోజనం లేకపోయింది.\n\nఅతడు గదిలో అటూ ఇటూ తిరుగు తూండగా, అతని కాలు ఒక మీట మీదపడి ఇనుపపెట్టె గభీమని తెరుచుకున్నది. ఆ పెట్టెలో ఒక రాగి రేకు కనిపించింది.\n\nధీర సింహుడు రాగిరేకును తీసి చదివాడు: \"ఇదంతా మాయ! ఈ తోట మధ్యలో ఉన్న బంగారు వృక్షాన్ని పెకలించిన ధీరుడు ఈ మాయను తెలుసుకోగలడు.\" అని అందులో రాసి ఉన్నది.\n\nధీరసింహుడు ఉత్సాహంగా తోటలోకి వెళ్ళాడు. రాగిరేకుమీద రాసి ఉన్న విధంగానే ఉద్యానవనంమధ్యలో బంగారు వృక్షం కనిపించింది. అయినా, అతడు ఎంత ప్రయత్నించినప్పటికీ దానిని కదిలించలేకపోయాడు. కొంతసేపటికి అతని దృష్టి, ఆ వృక్షం పక్కనే ఉన్న మరొక బంగారు మొక్క మీద పడింది.\n\nఅతడు దానిని పెరికి అవతల విసిరాడు. మరుక్షణమే ఆ పెద్ద వృక్షం కూడా పెళ పెళా రావంతో నేల కూలిపోయింది. ఆ పెద్ద ధ్వనికి తట్టుకోలేక ధీరసింహుడు స్పృహ తప్పి పడిపోయాడు. కొంతసేపటికి తేరుకుని కళ్ళు తెరిచాడు. అక్కడ సుందర ఉద్యానవనమూ లేదు ; భవనమూ లేదు. కాని రాత్రి అతనిచుట్టూ నాట్యం చేసిన కన్యలు మాత్రం బిలబిలమంటూ వచ్చి అతన్ని చుట్టుముట్టారు.\n\n\"ఎవరు మీరు? ఈ మాయ అంతా ఏమిటి?\" అని వారిని అడిగాడు ధీరసింహుడు.\n\n\"మేము, ఇక్కడికి పదియోజనాల దూరంలో ఉన్న మాయావతీ పట్టణ రాజకుమార్తెలము మాకు యుక్త వయసు రాగానే పెళ్ళి చేయమని మా తండ్రిని కోరాము. మా తొందరపాటుకు ఆగ్రహించి, మా తండ్రి మమ్ములనీ మాయాభవనంలో బంధించాడు. మా అపరాధాన్ని క్షమించ మని వేడుకున్నాము. అప్పుడాయన, 'మీకు ఈ మాయాభవనంలో నుంచి, విముక్తి కలిగించినవాడే మీకు తగిన వరుడు,' అని చెప్పాడు. ఇంతకాలానికి ఈ మాయను ఛేదించగల మహానుభావుడివి కనిపించావు. కనక నువు మమ్మల్ని వివాహ మాడవలసింది,\" అన్నారు ఆ కన్యలు.\n\n\"నేను మరొక ముఖ్యమైన సమస్యను పరిష్కరించడానికి వెళుతున్నాను. వివాహం సంగతి ఆలోచించడానికి సైతం ఇప్పుడు వ్యవధిలేదు. మీ కోరిక నిరాక రిస్తున్నందుకు నన్ను క్షమించండి.\" అంటూ ధీరసింహుడు ముందుకు నడిచాడు.\n\nఇలా కొంతదూరం వెళ్ళేసరికి, అతనికి, \"ఒకసారి చూశాను. మళ్ళీ ఒకసారి చూడాలని ఉన్నది.\" అన్న మాటలు వినిపించాయి. ఆ మాటలు వినిపించిన దిక్కుకేసి నడిచాడు ధీరసింహుడు. ఒక చెట్టుకింద రాజకుమారు డొకడు చిక్కి శల్యమై కనిపించాడు.\n\nధీరసింహుడు అతన్ని సమీపించి, \"ఎవరు నువ్వు? ఎందుకిలా దీనంగా ఉన్నావు?'' అని అడిగాడు.\n\n“ఇక్కడికి సమీపంలో ఉన్న మాయా మందిరంలో ప్రవేశించిన రాజకుమారు లలో నేనొకణ్ణి. అక్కడ ఉన్న రాకుమార్తె లలో ఒకామెను చూసి, ఆమె అందానికి ముగ్ధుడినై, ఆమెనే పెళ్ళాడాలను కున్నాను. అయినా, ఆ భవనం నుంచి బయటకు వచ్చాక, మళ్ళీ అక్కడికి వెళ్ళడానికి దారీతెన్నూ తెలియడం లేదు. నేను పెళ్ళాడదలచిన ఆమెను, ఒకసారి చూశాను: మళ్ళీ ఒకసారి చూడాలని ఉన్నది. అయినా, నా కోరిక తీరని కోరికగానే మిగిలిపోయింది.\" అన్నాడా రాజకుమారుడు.\n\nధీరసింహుడు, ఆ రాజ కుమారుణ్ణి వెంటబెట్టుకుని మళ్ళీ మాయాభవనంలో ప్రవేశించి, ఆ రాకుమారుడు ప్రేమించిన రాకుమార్తెతో అతనికి వివాహం జరిపిం చాడు.\n\nఆ తరవాత, ధీరసింహుడు కౌశాంబీ నగరం చేరుకుని, సులోచనను దర్శించి, తాను చూసి వచ్చిన విశేషాలనూ, ఆమె చెప్పిన మాటలు ఎక్కడ నుంచి వినిపిం చిన సంగతీ వివరంగా తెలియజేశాడు.\n\nఅంతా విన్న సులోచన, \"అవును. నా మొదటి ప్రశ్నకు ఇదే సరైన సమాధానం. ఇప్పుడు ఆ మాటలు వినిపించడం కూడా లేదు. రెండవ ప్రశ్న రేపు చెబుతాను,\" అని ధీరసింహుణ్ణి సాగనంపింది.",
            "book_page_end": 26
        },
        {
            "title": "ప్రతిజ్ఞాభంగం",
            "book_page_start": 27,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "బేతాళ కథ",
            "moral": "నిజమైన పరాక్రమవంతుడు స్వార్థం లేకుండా, ఉన్నత ఆశయం కోసం మాత్రమే పనిచేస్తాడు. పాత పగలు మరచిపోయి, ధైర్యంతో ధర్మాన్ని నిలబెట్టాలి.",
            "keywords": [
                "విక్రమార్కుడు",
                "బేతాళుడు",
                "ప్రతిజ్ఞ",
                "పరాక్రమం",
                "స్వార్థం"
            ],
            "characters": [
                "విక్రమార్కుడు",
                "బేతాళుడు",
                "సింగభూపాలుడు",
                "సుచిత్ర",
                "భానువర్మ",
                "చంద్రవర్మ",
                "వజ్రదేహుడు",
                "గజబలుడు"
            ],
            "locations": [
                "సింధూరదేశం",
                "ధవళగిరి",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు.\n\nఅప్పుడు శవంలోని బేతాళుడు, “రాజా. ఎవడో అసమర్థుడూ, జిత్తులమారీ అయిన వాడి కుతంత్రాల్లో చిక్కి, భూతప్రేతాలు మాత్రమే సంచరించే ఈ శ్మశానంలో అర్ధరాత్రివేళ తిరుగుతున్నావ ని నాకు జాలికలుగుతున్నది. బహుశా, ఆ అసమర్థు డికి కార్యం సాధించిపెట్టగలనని, నువ్వు ప్రతిజ్ఞచేసి వుండవచ్చు. కాని, కొన్ని సందర్భాలలో ఎంతటి నీతివంతులూ కూడా స్వార్థానికి దాసులై, ప్రతిజ్ఞాభంగం చేస్తారు. ఇందుకు ఉదాహరణగా నీకు వజ్రదేహుడనే వాడి కథ చెబుతాను, శ్రమ తెలియకుండా, విను.\" అంటూ ఇలా చెప్పసాగాడు :\n\nసింధూరదేశాన్ని, సింగభూపాలు డనే రాజు పాలిస్తూండేవాడు. ఆయనకు ఒకే ఒక కుమార్తె. ఆమె పేరు సుచిత్ర. గొప్ప సౌందర్యవతి. రాజు ఆమెకు వివాహ ప్రయత్నాలు చేస్తున్నాడని తెలిసి. ఎందరో రాజకుమారులు, ఆమెను వివాహమాడ గోరుతూ, దూతలద్వారా రాజుకు లేఖలు పంపారు.\n\nఅయితే, సుచిత్ర అందుకు యిష్ట పడక, గొప్ప పరాక్రమవంతుడూ, వీరుడూ అని నిరూపించుకోగలవాణ్ణి, తాను వివాహమాడగలనని పంతం పట్టింది.\n\nమంత్రి భానువర్మకు, చంద్రవర్మ అనే కొడుకున్నాడు. తండ్రి జిత్తులమారీ, స్వార్థపరుడూ అయితే; కొడుకు అసమర్థుడే కాక పరమపిరికివాడు. అతడికి ఎలాగైనా రా కు మా రి ని వివాహమాడాలన్న కోరిక కలిగి, ఆ సంగతి తండ్రితో చెప్పాడు.\n\nఅది విన్న భానువర్మ విసుక్కుంటూ, \"కోరికైతే బాగుంది! కాని, కత్తిపట్టడమే చేతకాని నిన్ను, పరాక్రమవంతుణ్ణి చేయడం ఎలా?\" అన్నాడు.\n\nఅందుకు చంద్రవర్మ విచారంగా, “నాన్నా. తంత్రకుతంత్రాల్లో మీరు, కౌటిల్యులంతటివారన్న ఖ్యాతి వున్నది గదా. ఏదో తంత్రం ద్వారా నేను మహా పరాక్రమశాలినని నలుగురినోటా పలికించ లేరా?\" అని అడిగాడు.\n\nమంత్రి భానువర్మ కొద్దిసేపు ఆలో చించి, \"అయితే, ఒక చిన్న సాహసం చెయ్యి. తూర్పు సరిహద్దు గ్రామాల్లో పులి ఒకటి, మనుషులను చంపి తింటున్నది. నువ్వు వెళ్ళి, ఆ పులిని చంపడానికి ప్రయత్నించు. పులిని చంపావో, యువ రాణి నీకు దక్కినట్టే !\" అని చెప్పాడు.\n\nచంద్రవర్మ. పులి వుండే అడవి ప్రాంతానికైతే వెళ్ళాడు గాని, లోపలికి ప్రవేశించేందుకుసాహసించలేక పోయాడు.ఆ సమయంలో, అడవిలో నుంచి నిలు వెత్తు దృఢకాయుడొకడు చచ్చిన పులిని భుజాన వేసుకుని వచ్చాడు.\n\nఅతణ్ణి చూసి చంద్రవర్మ నివ్వెర పోయి, \"అయ్యా, ఈ ప్రాంతాల ప్రజల్ని చంపుతున్న పులి యిదేనా? చేత ఏ ఆయుధం లేకుండా పులిని ఎలా చంప గలిగావు ?\" అని అడిగాడు.\n\nదానికా దృఢకాయుడు నవ్వి. \"నా పేరు వజ్రదేహుడు. నేను ధవళగిరి సైన్యంలో దళాధిపతిగా వుండేవాణ్ణి. అసమర్థులూ, పిరికివాళ్ళూ అంటే నాకు పరమ అసహ్యం. నిన్న జరిగిన ఒక సంఘటనతో, మా సేనానాయకుడు అసమర్థుడని తెలిసిపోయింది. అసమర్థుల కింద పని చేయననీ, పిరికివాళ్ళపై కత్తి దూయననీ ప్రతిజ్ఞచేసి, ధవళగిరి వదిలి బయలుదేరాను. అడవిలో, యీ పులి నన్ను అటకాయించింది. ఒక్క ముష్టి ఘాతంతో చంపి, భుజాన వేసుకున్నాను.\" అన్నాడు.\n\nవెంటనే చంద్రవర్మ, వజ్రదేహుడి కాళ్ళమీదపడి, ‘‘అయ్యా, నేను కత్తిపట్ట చేతకాని అసమర్థుణ్ణి. నా మీద దయ తలిచి, యీ పులి కళేబరాన్ని యిచ్చా వంటే, రాజుకు చూపించి ఏదైనా బహు మానం పుచ్చుకుంటాను,\" అని ప్రాధేయ పడ్డాడు.\n\nవజ్రదేహుడు, చంద్రవర్మ కేసి అసహ్యించుకుంటున్నట్టు చూసి, పులి కళేబరాన్ని కిందపడవేసి అక్కడి నుంచి వెళ్ళిపోయాడు.\n\nచంద్రవర్మ, ఆ కళేబరంతో రాజు వద్దకు పోయి, పులిని తానే చంపినట్టు చెప్పి, “ప్రభూ, నన్ను మించిన పరాక్రమ వంతుడు వుంటాడంటారా?\" అన్నాడు.\n\nరాజు, తనవేలికి వున్న వజ్రపుటుంగ రాన్ని తీసి, చంద్రవర్మకు బహుమతిగా యిస్తూ. \"పులిని చంపినందుకే పరాక్రమ వంతుడివైతే, రాజ్యాలను గెలిచిన వాళ్ళనూ, రాక్షసులను చంపినవాళ్ళనూ ఏమనాలి?'' అన్నాడు నవ్వుతూ.\n\nచంద్రవర్మ, రాజు మాటలకు తెల్ల బోయి తండ్రిని కలుసుకుని జరిగింది చెప్పాడు. అంతా విన్న మంత్రి, \"నువ్వు వెంటనే వజ్రదేహుడు ఎక్కడున్నాడో తెలుసుకుని, వాడి మీద వేగులను నియ మించు. లేకుంటే యువరాణీ నీకు దక్కదు,\" అన్నాడు.\n\nచంద్రవర్మ, వజ్ర దేహుడి ఆచూకీ తెలుసుకుని, అతణ్ణి కనిపెట్టివుండేందుకు యిద్దరు వేగులను నియమించాడు.\n\nఒకనాడు వజ్రదేహుడు, ఒక కొండ ప్రాంతాన పోతూండగా. దాపులనున్న గుహలో నుంచి, ‘“నా గుహముందు నుంచే చడుస్తున్నావా ! ఏమా ధైర్యం ? అక్కడే ఆగు!\" అన్న భీకరమైన కేక విని పించింది.\n\nవజ్రదేహుడు గుహకేసి చూశాడు. అందులో నుంచి గజబలుడనే రాక్షసుడు గండ్రగొడ్డలితో బయిటికి వచ్చి, వజ్ర దేహుడి మీదికి గొడ్డలి ఎత్తాడు. అయితే, వజ్రదేహుడు వాడికి అందకుండా ముప్పు తిప్పలు పెట్టి, చివరకు వాడి చేతవున్న గండ్రగొడ్డలిని దొరకబుచ్చుకుని, వాడి కాళ్ళూ, చేతులూ ఖండించి, అక్కడి నుంచి బయలుదేరాడు.\n\nదూరం నుంచి ఇదంతా చూసిన వేగులు, సంగతి మంత్రి భానువర్మికూ, చంద్రవర్మకూ చెప్పారు. వెంటనే భాను వర్మ, కొడుకు బట్టలు చింపి, శరీరానికి అక్కడక్కడా చిన్న గాయాలు చేసి, రాజువద్దకు పంపాడు.\n\nచంద్రవర్మ రాజును దర్శించి, \"ప్రభూ, ఈ రాజ్యానికంతటికీ పరాక్రమవంతుని నిరూపించేందుకు, గజబలుణ్ణి ఎదు ర్కుని హెూరాహెూరి పోరాడి, వాడి కాళ్ళూ, చేతులూ నరికి తమ దగ్గిరకు వచ్చాను,\" అని చెప్పాడు.\n\nరాజు ఆశ్చర్యపోయి, \"నీ మాటలు ఎలా నమ్మమంటావు ? నువ్వొకసారి మాతో వేటకు వచ్చి, ఎలుగుబంటిని చూసి చెట్టెక్కి దాక్కున్నావు. సరే, నిజా నిజాలు తెలుసుకుంటాను. రెండు రోజులు ఆగు,\" అన్నాడు.\n\nతర్వాత రాజు, చారులను పిలిపించి, గజబలుడి విషయంలో నిజం తెలుసుకు రమ్మని ఆజ్ఞాపించాడు. వాళ్ళు రెండు రోజుల్లో, వజ్రదేహుణ్ణి వెంటబెట్టుకువచ్చి, జరిగిన వాస్తవమేమిటో రాజుకు తెలియ చెప్పారు.\n\nరాజుకు, వజ్రదేహుడి హుందాతనం, తీరుతెన్నులు చూడగానే, అతడు గొప్ప పరాక్రమవంతుడన్న నమ్మకం కలిగింది. రాజు, వెంటనే యువరాణి సుచిత్రతో, వజ్రదేహుడి వివాహానికి సన్నాహాలు ప్రారంభించాడు.\n\nఅయితే, మర్నాడు నిండు సభలో మంత్రి భానువర్మ, ‘“ప్రభూ, వజ్రదేహుడి విషయంలో, మీ నిర్ణయంతొందరపాటులా కనబడుతున్నది. మన రాజ్యంలో ఇతడి కన్న పరాక్రమవంతులు వుండవచ్చు గదా! క్షాత్రవిద్యల్లో పోటీ ఏర్పాటు చేయించండి,'\" అన్నాడు.\n\nఇందుకు, సభ లోని ప్రజలందరూ సమ్మతి తెలిపేసరికి, రాజు ఆ విధంగానే చాటింపు వేయించాడు.\n\nఆ మర్నాడు ప్రజలు, పోటీలు చూడ డానికి పెద్ద ఎత్తున గుమిగూడారు. అయితే, సాహసించి ఎవరూ గజబలుడంతటి రాక్షసుడితో తలపడ్డ వజ్రదేహుడితో కత్తి కలపడానికి ముందుకు రాలేదు.\n\nఒక పావుగంట కాలం గడిచింది. ఎవరూ ఊహించని విధంగా చంద్రవర్మ హఠాత్తుగా ముందుకు వచ్చి, వజ్రదేహుడి మీదికి కత్తి దూశాడు. అది చూసి రాజూ, యువరాణిలతోపాటు, అక్కడ చేరిన వాళ్ళందరూ నిశ్చేష్టులై పోయారు.\n\nవజ్రదేహుడు, చంద్రవర్మ కేసి ఒక్క క్షణకాలం అసహ్యపడుతూన్నట్టు చూసి, చప్పున కత్తిదూసి, ఒక్క దెబ్బతో చంద్ర వర్మ చేతిలోని కత్తి దూరంగా పోయి పడేలా కొట్టాడు. అందరూ వజ్రదేహుడికి జయజయధ్వానాలు పలికారు.\n\nబేతాళుడు ఈ కథ చెప్పి, \"రాజా, మహాపరాక్రమవంతుడైన వజ్రదేహుణ్ణి గురించి కాక, అతిభీరువైన చంద్రవర్మ ప్రవర్తనను గురించి కూడా, నాకు సందేహం కలుగుతున్నది. అసమర్థులా, పిరికివాళ్ళా ముఖాలు చూడడానికైనా అసహ్యపడే వజ్రదేహుడు, ఎరిగీ చంద్ర వర్మ మీద ఎందుకు కత్తి దూశాడు? అది ప్రతిజ్ఞాభంగం కాదా? రాకుమారి సుచిత్రను వివాహమాడి సింధూరదేశానికి రాజు కావాలన్న లోభంవల్ల అతడలా చేశాడా ? వజ్రదేహుడి శక్తిసామర్థ్యాలు తెలిసి కూడా, పరమ పిరికివాడైన చంద్ర వర్మ, అతడితో హఠాత్తుగా కత్తి యుద్ధానికి ఎందుకు పూనుకున్నాడు? రాజకుమారిని వివాహమాడి తీరాలన్న దృఢనిశ్చయం, అతడిలో హఠాత్తుగా తెగింపూ, వీరలక్షణా లకు కారణం అయిందా? ఈ సందే హానికి సమాధానం తెలిసికూడా చెప్పక పోయావో, నీ తల పగిలిపోతుంది.\" అన్నాడు.\n\nదానికి విక్రమార్కుడు. \"వజ్రదేహ చంద్రవర్మల ప్రవర్తన గురించి, సందేహ పడవలసిందేమీలేదు. ఇద్దరూ తమ, తమ స్వభావాలకు అనుగుణంగానే ప్రవర్తిం చారు. వజ్రదేహుడికి అసమర్థులా, పిరికి పందలపట్ల వున్న అసహ్యం కారణం గానే, అతడు ఒక రాజకుటుంబ గౌర వాన్నీ దేశభవిష్యత్తునూ దృష్టిలో పెట్టు కుని చంద్రవర్మపై కత్తి దూశాడు. అది స్వార్థంవల్ల ఎంతమాత్రమూ కాదు. ప్రతిజ్ఞాభంగం అసలే లేదు. 'ఇక, చంద్ర వర్మ. తన తండ్రి కుటిలనీతీ, కుతంత్రా లకు తల ఒగ్గాడు. కత్తిపట్టనే చేతకాని తాను, కత్తి దూయగానే వజ్రదేహుడు అసహ్యించుకుని, అక్కడి నుంచి వెళ్ళి పోతాడనీ —ఆ విధంగా తాను మహా పరాక్రమశాలిగా రుజువై, రాకుమారిని వివాహమాడవచ్చుననీ భావించాడు. అంతే కాని, హఠాత్తుగా కలిగిన తెగింపువల్ల కాదు.\" అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 32
        },
        {
            "title": "ఎదురు తిరిగిన పొగడ్త",
            "book_page_start": 33,
            "pdf_page_start": 33,
            "pdf_page_end": 34,
            "author": "కోలార్ కృష్ణ అయ్యర్",
            "genre": "సాంఘిక కథ",
            "moral": "నిజాయితీ ఎప్పుడూ వెలుగులోకి వస్తుంది. అతి పొగడ్తలను నమ్మే రాజులు అనాలోచితంగా నిర్ణయాలు తీసుకుంటారు.",
            "keywords": [
                "పొగడ్త",
                "అవినీతి",
                "కొత్వాలు",
                "నాటకం",
                "గజదొంగ"
            ],
            "characters": [
                "విజయశీలుడు",
                "రమానందుడు",
                "మంత్రి"
            ],
            "locations": [
                "శిళ్ళంగేరి"
            ],
            "content": "శిళ్ళంగేరి దేశాన్ని పరిపాలిస్తున్న, విజయ శీలుడనే రాజు కొలువులో రమానందు డనేవాడు, రాజధానీ నగరానికి కొత్వాలుగా వుండేవాడు. - విజయశీలుడికి తనను పొగిడేవారంటే చాలా యిష్టం. ఈ సంగతి తెలిసిన రమానందుడు, అవకాశం దొరికి నప్పుడల్లా రాజును తెగపొగడుతూ, ఆయ నకు చాలా ఆప్తుడయ్యాడు.\n\nరమానందుడికి ధనాశ ఎక్కువ. రాజుతో తనకున్న సాన్నిహిత్యాన్ని అవకా శంగా తీసుకుని అతడు నగరంలోని ధనికవర్తకులను బెదిరించి డబ్బు గుంజే వాడు. లంచాలు పుచ్చుకుని కొందరు నేరస్థులను స్వేచ్ఛగా పదిలేవాడు. ఇవన్నీ మంత్రికి తెలుసు. కాని, రాజుకు రమా నందుడిపట్ల గల ఆదరాభిమానాల కారణంగా, అతణ్ణి ఏమీ చేయలేకపోయే వాడు.\n\nఒకసారి దసరా ఉత్సవాల సంద ర్భంలో, రాజధానీ నగరంలో నాటక ప్రదర్శనలు జరిగినై. అందులో కొందరు రాజోద్యోగులతోపాటు, రమానందుడు కూడా పాల్గొన్నాడు. అతడు రాజు వేషం ధరించి. దాన్ని అద్భుతంగా పోషించి విజయశీలుణ్ణి మెప్పించాడు.\n\nనాటకం ముగిశాక, రాజు విజయ శీలుడు. రమానందుణ్ణి, దగ్గరకు పిలిచి, \"రాజు పాత్రను అంత సహజంగా, హుందాగా ఎలా పోషించగలిగావు ?'' అని అడిగాడు.\n\nఅందుకు రమానందుడు, \"మహా రాజా. ఏ పాత్రనయినా బాగా పోషించా లంటే, నిజజీవితంలో, ఆ పాత్రతాలూకూ వ్యక్తికి సన్నిహితంగా వుంటూ, అతడి ప్రవర్తనను జాగ్రత్తగా గమనిస్తూ వుండాలి. అప్పుడే ఆ పాత్రకు న్యాయం చేకూరుతుంది. నేను తరచూ తమ వద్దకు వచ్చీపోతూ వుంటాను గనక, ఒక ఆదర్శ ప్రాయుడైన రాజు ఎలా వుంటాడో ప్రత్య క్షంగా తెలుసుకుని, అలాగే నటించాను,\" అని జవాబిచ్చాడు.\n\nఆ జవాబుకు రాజు ఉప్పొంగిపోయి. తన కంఠహారం తీసి రమానందుడి కిచ్చాడు.\n\nపక్కనే వుండి అంతా గమనిస్తున్న మంత్రి, చేయగలిగిందేమీలేక మౌనంగా వూరుకున్నాడు.\n\nమరసటిరోజు ప్రదర్శించిన నాటకంలో, రమానందుడు, ఒక గజదొంగ వేషం వేశాడు. రాజుకు, యీ పాత్ర పోషణ కూడా ఎంతో అద్భుతం అనిపించి, వెంటనే అతణ్ణి దగ్గిరికి పిలిచి, “రమా నందా, నీవు గజదొంగగా కూడా చక్కగా నటించావు. ఎలా సాధ్యపడింది?\" అని ప్రశ్నించాడు.\n\nరమానందుడు, ఏం జవాబు చెప్పాలో తోచక తికమకపడసాగాడు.\n\nఅక్కడే వున్న మంత్రికి, రమానందుడి నిజరూపం బయటపెట్టడానికి, ఇది మంచి అదనుగా తోచింది.\n\nఆయన రాజుతో, ‘\"మహారాజా, నిన్న రమానందుడు, రాజు పాత్రను అంత బాగా పోషించినందుకు అతడు చెప్పిన కారణం, తమకు గుర్తుండే వుంటుంది. ఇతడికి ఒక గజదొంగతో స్నేహం వుండివుండాలి. లేకపోతే, ఈనాటి నాటకంలోని గజదొంగ పాత్రను అంత సహజంగా పోషించి వుండడు!\" అన్నాడు.\n\nమంత్రి ఇలా అనేసరికి, రాజుకు అనుమానం కలిగి, రమానందుడికేసి తీవ్రంగా చూశాడు. అంతే రమానందుడు నిలువెల్లా వణికిపోతూ తల వంచు కున్నాడు.\n\nరాజు, భటులచేత రమానందుణ్ణి బంధింపించి, కారాగారంలో వేశాడు.\n\nతర్వాత నగరంలో విచారించగా, రమా నందుడి విపరీతమైన అవినీతీ, లంచగొండి తనం బయటపడ్డాయి.",
            "book_page_end": 34
        },
        {
            "title": "మహనీయులు: సూరదాసు",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "చరిత్ర",
            "moral": "",
            "keywords": [
                "సూరదాసు",
                "భక్తి తత్వం",
                "అంధుడు",
                "శ్రీకృష్ణుడు"
            ],
            "characters": [
                "సూరదాసు",
                "అక్బరు",
                "వృధ్వీరాజ్ చౌహాన్",
                "వల్లభాచార్యులు"
            ],
            "locations": [
                "ఆగ్రా",
                "మధుర",
                "రునుక్త",
                "ఢిల్లీ",
                "సీహీ"
            ],
            "content": "సూరదాసు 1484 వ సంవత్సరం డిసెంబర్ 9 వ తేదీన జన్మించి నట్టు చెబుతారు. భక్తి తత్వం ప్రబోధించిన సూర దా సు అంధుడు. అయినా, ఆయన గీతాలలోని వర్ణనలు కళ్ళకు కట్టినట్టు, చూపులేనివాళ్ళు అలా వర్ణించగలరా అన్న అనుమానం గలిగించే విధంగా సహజసుందరంగా వున్నాయి. బహుశా, తన మనోనేత్రాలతో సర్వాన్ని దర్శించి ఆయన గీతాలను - రచించి వుంటాడు 1\n\nసూరదాసు జన్మస్థలం గురించి భిన్నాభిప్రాయాలు ఉన్నాయి. ఆగ్రా, మధుర పట్టణాలకు మధ్య ఉన్న రునుక్తలో జన్మించాడని కొందరంటే, ఢిల్లీ సమీపంలోని సీహీలో జన్మించినట్టు మరికొందరు విశ్వసిస్తున్నారు.\n\nసూరదాసు తండ్రి\" అక్బరు ఆస్థానంలో సంగీత విద్వాంసుడని కొందరంటే; సూరదాసు వృధ్వీరాజ్ చౌహాన్ ఆస్థానకవి అయిన చంద్ బెర్దాయ్ వంశస్థుడని మరికొందరు అభిప్రాయపడుతున్నారు. సూరదాసు సోదరులు యుద్ధానికి వెళ్ళి తిరిగిరాలేదనీ; వాళ్ళను వెతుక్కుంటూ వెళ్ళిన సూరదాసు ప్రమాదవశాత్తు ఒక బావిలో పడిపోయి, ఆరురోజులు ఆ నూతిలోనే శ్రీకృష్ణ ధ్యానంలో గడిపి, అద్భుతమైన అనుభూతి పొంది వచ్చాడనీ చెబుతారు. ఆ తరవాత శ్రీకృష్ణుడి కల్యాణ గుణాలను పొగడుతూ, గీతాలాపన చేస్తూ జీవించసాగాడు. ఆయన రచించిన గీతాలు దాదాపు ఐదువేలకు పైగా * సూరసాగర్ ' పేరుతో ప్రఖ్యాతిగాంచాయి.\n\nసూరదాసు, తల్లిదండ్రులతో మధురక్షేత్రం సంద ర్శించి, అక్కడి వల్లభాచార్యులకు శిష్యుడయ్యాడని కూడా చెప్పుకుంటారు :",
            "book_page_end": 35
        },
        {
            "title": "ఎవరాయన?",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "ప్రశ్న",
            "moral": "",
            "keywords": [
                "ఆధ్యాత్మికం",
                "బాల్యం",
                "ప్రకృతి",
                "సమాధి స్థితి"
            ],
            "characters": [
                "కుర్రవాడు"
            ],
            "locations": [],
            "content": "సాయం సంధ్యాసమయం. మేతకు వెళ్ళిన పశువులు ఇళ్ళకు చేరుకుంటున్నాయి. పడమటి కొండల కవతల సూర్యుడు అస్త మిస్తున్నాడు. కనుచూపు మేరకువరిపొలాలు. ప్రకృతి అంతా ప్రశాంతంగా ఉన్నది. రెండు గ్రామాలకు మధ్య ఉన్న పొలాల కూడా, ఒక కుర్రవాడు దాపులనున్న నది కేసి నడుస్తున్నాడు. పడమటి ఆకాశంలో ఒక మేఘ శకలం అస్తమన సూర్యుడి బంగారు కిరణాలను ప్రతిఫలిస్తున్నది. శోభాయమానంగా ఉన్న ప్రకృతిని చూసి ఆ కుర్రవాడు ఆనందాశ్చర్యాలు చెందాడు. సృష్టిలోని అందచందాలను ఆస్వాదించ డానికి అవకాశం కలుగజేసిన దేవుడికి మనసులో కృతజ్ఞతలు చెప్పుకున్నాడు.\n\nకొంతసేపటికి పక్షులు కొన్ని గుంపుగా, ఆకాశంలోని మేఘశకలాన్ని దాటుకుని వెళ్ళాయి. గంభీర వాతావరణంలో ఆ సుందర దృశ్యాన్ని చూడగానే పరవశించి పోయాడా కుర్రవాడు. బయటి ప్రపంచా న్నంతా మరచిపోయి అక్కడే నిలబడి పోయాడు; అవ్యక్తానుభూతిని కలుగజేసే సమాధిస్థితి అనే స్థాయికి చేరుకున్నాడతడు. తరవాతి జీవితంలో కూడా అతనికి అటు వంటి అనుభూతి తరచూ ఏర్పడేది. అతడు మహాపురుషుడుగా పేరుగాంచాడు.\n\nఎవరాయన? (VIII పేజీ చూడండి)",
            "book_page_end": 35
        },
        {
            "title": "ప్రపంచపు అద్భుతాలు: బాబిలోన్ ఉద్యానవనాలు",
            "book_page_start": 37,
            "pdf_page_start": 37,
            "pdf_page_end": 37,
            "author": "చందమామ బృందం",
            "genre": "చారిత్రక సమాచారం",
            "moral": "",
            "keywords": [
                "బాబిలోన్",
                "సిమిరమిస్",
                "ఉద్యానవనాలు",
                "నెబుచాడ్నెజార్",
                "అద్భుతం"
            ],
            "characters": [
                "సిమిరమిస్",
                "నెబుచాడ్నెజార్"
            ],
            "locations": [
                "బాబిలోన్",
                "అసీరియా",
                "సిరియా",
                "భారతదేశం"
            ],
            "content": "అసీరియా యువరాణి సిమిరమిస్ పుట్టుక గురించి ఒక వింత కథ ప్రచారంలో ఉన్నది: మత్స్యదేవత కూతురైన సిమిర మిస్ను పావురాలు పెంచాయి: సిరియా రాజు గొర్రెలకాపరి ఆ వింతను చూసి ఆమెను రాజభవనానికి తెచ్చాడు. కొన్నా ళ్ళకు రాజు ఆమెను వివాహమాడాడు. రాజు మరణానంతరంఆమె సింహాసనాన్ని అధిష్ఠించి వివిధ దేశాలను జయించింది. భారతదేశాన్ని మాత్రం జయించలే క పోయామన్న విచారం ఆమెకు ఉండేదట !\n\nఆమె ఎన్నో బ్రహ్మాండమైన కట్టడాలను నిర్మించింది. దుర్గమమైన కొండల మీదికి బాటలు వేయించింది. హేంగింగ్ గార్డెన్స్గా ప్రపంచ ప్రసిద్ధిగాంచిన బాబిలోన్లోని అందాల ఉద్యానవనాలను కూడా ఆమె సృష్టించిందని చెబుతారు.\n\n700 అడుగుల పొడవూ, వెడల్పులతో చతురస్రాకారాలుగా ఉద్యానవనం నిర్మించబడింది. బ్రహ్మాండమైన స్తంభాలు ఆధారంగా, అంతస్థుమీద అంతస్థు ఏర్పాటు చేయబడి వుండడంవల్ల ఇది ఎంతో ఎత్తుగా ఉన్నది. దీనికి యేడాది పొడవునా నీటి సరఫరా జరిగే అద్భుతమైన ఏర్పాటు చేయబడి ఉన్నది. ఆ కారణంగా ఉద్యాన వనంలోని చెట్టు చేమలు ఎల్లప్పుడూ పచ్చగా కళకళలాడుతూ వుంటాయి.\n\nసిమిరమిస్ అనే చారిత్రకవ్యక్తి క్రీ॥ పూ॥ 8వ శతాబ్దంలో జీవించినట్టు ఆధారాలు ఉన్నాయి.\n\nక్రీ|| పూ॥ 6 వ శతాబ్దంలో అసీరియాను పరిపాలించిన నెబుచాడ్నెజార్ అనే రాజు—ఈ హేంగింగ్ గార్డెన్స్ను నిర్మించి నట్టు, మరికొందరు అభిప్రాయపడు తున్నారు.\n\nరాజుగారి రాణులలో ఒకరు పర్వత ప్రాంతం నుంచి వచ్చారట. ఆమెకు పుట్టింటి పచ్చటి వాతావరణం కల్పించ డానికి రాజు ఈ ఉద్యానవనం నిర్మించి నట్టు చెబుతారు.",
            "book_page_end": 37
        },
        {
            "title": "గొప్ప చారిత్రక ఘట్టాలు: చైనానుంచి వచ్చిన గొప్ప యాత్రికుడు",
            "book_page_start": 38,
            "pdf_page_start": 38,
            "pdf_page_end": 39,
            "author": "చందమామ బృందం",
            "genre": "చరిత్ర",
            "moral": "",
            "keywords": [
                "హుయాన్త్సాంగ్",
                "యాత్రికుడు",
                "బౌద్ధమతం",
                "నలందా విశ్వవిద్యాలయం",
                "హర్షవర్ధనుడు"
            ],
            "characters": [
                "హుయాన్త్సాంగ్",
                "జవహర్లాల్ నెహ్రూ"
            ],
            "locations": [
                "చైనా",
                "భారతదేశం",
                "గోబీ ఎడారి",
                "టార్ఫాన్",
                "నలందా",
                "పాటలీపుత్రం"
            ],
            "content": "ప్రపంచ చరిత్ర చాలా ప్రాచీనమైనది చరిత్ర నడిచిన అడుగుజాడలను తెలుసు కోవడానికి మనకు కొన్ని ఆధారాలు ఉన్నాయి. అటువంటి ఆధారాలలో ముఖ్య మైనది యాత్రికుల రచనల రూపంలో ఉన్న, వారి అనుభవాలు.\n\nపూర్వకాలంలో ప్రయాణాలు చేయడం కష్టసాధ్యమైన కార్యం. చాలా అపాయ కరమైనది కూడా. అయితే, ఆ రోజులలో ప్రయాణం చేయడం, ఈనాటికన్నా, చాలా అద్భుతమైన అనుభూతిని కలిగించ గలిగేది. అయినా, ఇప్పటిలా వినోదం కోసం ఆ రోజుల్లో ప్రయాణాలు చేసేవారు కాదు. వర్తక వాణిజ్యాలకోసం, లేదా జ్ఞాన సముపార్జనకోసం మాత్రమే ప్రయా ణాలు చేసేవారు.\n\nజ్ఞానసముపార్జనకోసం, చైనానుంచి మనదేశానికి 7 వ శతాబ్దంలో ఒక బౌద్ధ పండితుడు వచ్చాడు. ఆయన పేరు హుయాన్సైంగ్. బౌద్ధమతం గురించి కూలంకషంగా తెలుసుకోవడానికి అతడు మన దేశానికి వచ్చాడు. తన ప్రయాణం గురించీ, భారతదేశంలోచూసినవి శేషాలను గురించి వివరిస్తూ ఆయన రచన చేశాడు.\n\nఅపాయకరమైన గోబీ ఎడారిని దాటు కుని, వెంట్రుకవాసిలో చావునుంచి బయటపడి, అతడు అద్భుతమైన టార్ఫాన్ నగరం చేరుకున్నాడు. ఆనాడు ఆనగరం బౌద్ధమత సంస్కృత భాషా ప్రభావాల కారణంగా గొప్ప సంస్కృతికి కేంద్రమై ఉండేది (నగరం ఇప్పటికీ ఉన్నది గాని ఆనాటి చిహ్నలేవీ కనిపించవు).\n\nఆయన భారతదేశం చేరుకుని ఆనం దాశ్చర్యాలకు లోనయ్యాడు. బుద్ధుడి జన్మభూమిలో అడుగు పెట్టినందుకు ఆనందమూ, దేశ సంస్కృతీ వైభవాన్ని చూసి ఆశ్చర్యమూ చెందాడు. ఆనాడు హర్షవర్ధనుడు భారతదేశంలో సువిశాల సామ్రాజ్యాన్ని పరిపాలించేవాడు.\n\nప్రపంచ చరిత్ర (గ్లింప్సస్ ఆఫ్ వరల్డ్ హిస్టరీ) అన్న గ్రంథంలో జవహర్లాల్ నెహ్రూ, ఆ మహాయాత్రికుణ్ణి గురించి ఇలా రాశాడు:\n\n\"అతడొక బౌద్ధ భక్తుడు. బౌద్ధమతం పుట్టిన భూమిని దర్శించి, ఆ మతానికి సంబంధించిన పవిత్ర గ్రంథాలను తీసుకు పోవడానికి అతడు వచ్చాడు. గోబీ ఎడారి దాటి, తాష్కండ్, సమర్కండ్, బాక్, ఖొటాన్, యార్కండ్ మొదలైన నగరాల గుండా ప్రయాణం చేసి మన దేశానికి వచ్చి. దేశమంతటా పర్యటించాడు. బహుశా సింహళాన్ని కూడా దర్శించా డేమో. యాత్రా సమయంలో చూసిన ప్రదేశాల గురించీ, కలుసుకున్న వ్యక్తుల గురించీ అతడు తన గ్రంథంలో అద్భు తంగా వర్ణించాడు. మనదేశం వివిధ ప్రాంతాలలో అతడు చూసిన మనుషులను గురించి చెప్పిన విషయాలు కొన్ని ఈనాటికీ నిజంగానే వుంటున్నవి. అతడు విన్న అద్భుతమైన కథలూ, బుద్ధుడికీ, బోధి సత్త్వులకూ సంబంధించిన ఎన్నో అద్భుత గాథలూ ఆయన గ్రంథస్థం చేశాడు.\n\nఆయన భారతదేశంలో, ముఖ్యంగా పాటలీపుత్రానికి సమీపంలోని నలందా విశ్వవిద్యాలయంలో చాలా సంవత్సరాలు గడిపాడు. బౌద్ధారామమూ, విశ్వవిద్యా లయమూ అయిన నలందలో 10000 మంది విద్యార్థులూ, బౌద్ధ సన్యాసులూ ఉండేవారని చెబుతారు. వైదిక విద్యకు కేంద్రంగా వెలసిన కాశికి పోటీగా, నాడు రూపొందించబడిన గొప్ప బౌద్ధ విద్యా కేంద్రమే నలందా విశ్వవిద్యాలయం.\"",
            "book_page_end": 39
        },
        {
            "title": "కావ్యకథలు: మణిమంజీరం-4",
            "book_page_start": 43,
            "pdf_page_start": 43,
            "pdf_page_end": 46,
            "author": "చందమామ బృందం",
            "genre": "కావ్య కథ",
            "moral": "ధర్మాన్ని తప్పిన రాజుకు, అన్యాయం జరిగిన నగరానికి వినాశనం తప్పదు. నీతి, నిజాయితీ శక్తివంతమైనవి.",
            "keywords": [
                "మణిమంజీరం",
                "కోవలన్",
                "కణ్ణగి",
                "శాపం",
                "అన్యాయం"
            ],
            "characters": [
                "కోవలన్",
                "కణ్ణగి",
                "నర్తకి మాధవి",
                "రాజు",
                "రాణి",
                "స్వర్ణకారుడు",
                "అగ్నిదేవుడు"
            ],
            "locations": [
                "పూంపుహార్ నగరం",
                "మధురై నగరం"
            ],
            "content": "పూంపుహార్ నగరానికి చెందిన వర్తకుడు కోవలన్, తన భార్య కణ్ణగిని వదలి, నర్తకి మాధవి సాహచర్యంలో కొంత కాలం గడిపాడు. ఆ తరవాత తప్పు తెలుసుకుని, భార్యవద్దకు తిరిగి వచ్చాడు. కణ్ణగి, కోవలన్ దంపతులు పూంపుహార్ వదిలిపెట్టి, బ్రతుకుతెరువు వెతుక్కుంటూ మధురై చేరుకున్నారు.\n\nకోవలన్ తన భార్య కణ్ణగి ఇచ్చిన కాలి అందెలలో ఒకదానిని విక్రయించి, ఆ సొమ్ముతో కొత్తవ్యాపారం ప్రారంభించా లనుకున్నాడు. అందెను తీసుకు వెళ్ళి రాజుగారి ఆస్థానస్వర్ణకారుడికి చూపాడు. అంతటి విలువైన కాలిఅందె కోవలన్ దగ్గర వుండడం చూసి స్వర్ణ కారుడు అమితాశ్చర్యం చెందాడు..\n\nఆ సమయంలోనే రాణిగారి కాలిఅందె ఒకటి దొంగిలించబడింది. స్వర్ణ కారుడే ఆ దొంగతనం చేసి వుంటాడని అందరూ అనుమానించారు. కోవలన్ దగ్గర విలు వైన అందెను చూడగానే, స్వర్ణకారుడు అదే రాణిగారి అందె అని రాజుకు చెప్పి, తాను దొంగను పట్టి ఇవ్వగల నన్నాడు.\n\nరాజు, స్వర్ణకారుడి మాటలు నమ్మి, అనాలోచితంగా తొందరపాటుతో, \"రాణి గారి అందెను దొంగిలించిన ఆ దొంగను హతమార్చండి,\" అని భటులను ఆజ్ఞాపించాడు.\n\nభటులు స్వర్ణకారుడి వెంట వెళ్ళి, కోవలనన్ను చూశారు. అతని వద్ద స్వర్ణ కారుడు చెప్పిన అందె వుండడంతో అతణ్ణి బంధించి తీసుకువచ్చి, రాజాజ్ఞ ప్రకారం మరణదండన నెరవేర్చారు.\n\nతన భర్త ధనంతో తిరిగి వస్తాడని ఎదురు చూస్తూన్న కణ్ణగి, అతని మరణ వార్త విని దిగ్భ్రాంతి చెందింది.\n\n\"దేవుడే లేడా ? ఈ నగరంలో నీతి వంతులే కరువయ్యారా?\" అని రోదిస్తూ కోపావేశంతో నగరంలోకి ప్రవేశించింది.\n\nఆమె ఆగ్రహావేశం చూసి, నగరప్రజలు అమితాశ్చర్యంతో ఆమెచుట్టూ చేరారు. ఆమె వేదనాస్వరం విని, ఆమె భర్త విషయంలో రాజు పొరబాటు చేస్తే వుంటాడని ప్రజలు గ్రహించారు. అందరూ భయభ్రాంతులయ్యారు.\n\nకణ్ణగి రాజసభను చేరుకుని తనవద్ద వున్న రెండవ అందెను రాజుకు చూపి, “నిరపరాధి అయిన నా భర్తకు మరణ దండన విధించావే! నా కాలి అందెలో ఉన్నవి మాణిక్యాలు!\" అంటూ అందెను నేలకేసి కొట్టింది. అందె పగిలి అందు లోని మాణిక్యాలు చెల్లాచెదరయ్యాయి. రాణిగారి అందెలో వున్నవి ముత్యాలు!\n\nఆ దృశ్యం చూసి రాజు హతాశుడై, ఆ క్షణమే ప్రాణాలు వదిలాడు !\n\nరాజు మరణించడంతో, ఆ దృశ్యం చూసి తట్టుకోలేక రాణి, స్పృహతప్పి పడిపోయింది. ఒక నిరపరాధికి శిక్ష విధించామే అన్న బాధతో రాజు మరణిం చాడు. రాజు మరణించాక, ఇక జీవించ లేక రాణి ప్రాణాలు వదిలింది.\n\nఇంత జరిగాక కూడా, కణ్ణగి ఆగ్రహా వేశం చల్లారలేదు. ఆమె నగరాన్ని మూడుసార్లు చుట్టి వచ్చింది. ఆధర్మ పరుడైన రాజు పాలించే నగరం దుర్మార్గులకే నిలయమవుతుందని ఆమె భావించి, ఆ నగరం మంటలలో భస్మీ పటలం కావాలని శపించింది.\n\nహఠాత్తుగా నగరం మంటలపాలయింది. పవిత్రులనూ, ఉత్తములైన స్త్రీ పురుషు లనూ, వృద్ధులనూ, పిల్లలనూ, వికలాం గులనూ, పశువులనూ రక్షించమని, కణ్ణగి అగ్నిదేవుణ్ణి ప్రార్థించింది. ఆ విధంగా వాళ్ళందరూ గండం నుంచి బయటపడ్డారు.\n\nకణ్ణగి, కోవలన్ దంపతులు ఒక దివ్య రథంలో కూర్చుని స్వర్గానికి వెళ్ళడం అదృష్టవంతులైన ఉత్తములు కొందరు చూశారట. కణ్ణగి ఆదర్శ పత్నిగానే కాకుండా దేవతగా కూడా పూజింపబడుతున్నది. నీతి, నిజాయితీకి గల శక్తికి ప్రతీకగా ఆమె వెలుగొందు తున్నది! —(అయిపోయింది)",
            "book_page_end": 46
        },
        {
            "title": "పిశాచాల సందేహం",
            "book_page_start": 47,
            "pdf_page_start": 47,
            "pdf_page_end": 50,
            "author": "అయ్యగారి శర్మ",
            "genre": "నీతి కథ",
            "moral": "స్వీయ స్తుతి లేదా తన గురించి తాను గొప్పగా చెప్పుకోవడం అన్నిటికన్నా పెద్ద బలహీనత. అది మనిషి సుగుణాల విలువను తగ్గిస్తుంది.",
            "keywords": [
                "పిశాచాలు",
                "బలహీనత",
                "స్వీయ స్తుతి",
                "మానవ ధర్మం"
            ],
            "characters": [
                "వృద్ధ పిశాచం",
                "కుర్ర పిశాచి",
                "మనిషి (బాటసారి)",
                "మహారాజు (వేషంలో ఉన్న వృద్ధ పిశాచి)"
            ],
            "locations": [
                "విద్యాధరపురం",
                "వైశాలీనగరం మధ్య అడవి"
            ],
            "content": "విద్యాధరపురానికీ, వైశాలీనగరానికీ మధ్య వున్న దట్టమైన అడవిలో, కాలి బాటకు పక్కన వున్న ఒక మర్రిచెట్టు మీద, రెండు కొంటె పిశాచాలుండేవి.\n\nఆ రెండు పిశాచాల్లో ఒకటి వృద్ధ పిశాచంకాగా, రెండవది కుర్రపిశాచి. కాలిబాట వెంట వచ్చే మనుషుల ముఖా లను వృద్ధపిశాచి పరీక్షగా చూసి, వాళ్ళ బలహీనత ఏమిటో చెప్పగలిగేది. ఆ బలహీనతకు అనుగుణంగా కుర్రపిశాచి వాళ్ళను ఆకర్షించి ఆటపట్టించేది.\n\nఒకరోజున, ఆ రెండు పిశాచాలూ చెట్టు కొమ్మమీద కూర్చుని పిచ్చాపాటి మాట్లాడు కుంటున్న సమయంలో, అన్నిటికన్నా పెద్ద బలహీనత ఏది? అన్న విషయం చర్చకు వచ్చింది.\n\nఅప్పుడు వృద్ధపిశాచి, \"ఎవరి బల హీనతవల్ల, వారి చుట్టుపక్కల వున్న వాళ్ళందరికీ మనస్తాపం కలుగుతుందో, అదే పెద్దబలహీనత!'' అన్నది.\n\nఅయితే, ఆ బలహీనత ఏదన్న విష యంలో, రెండు పిశాచాలూ ఏకాభిప్రాయా నికి రాలేక వాదులాడుకుంటున్న సమ యంలో, కాలిబాట వెంట ఒక మనిషి రావడం, వాటి కంటబడింది. వృద్ధపిశాచి, ఆ మనిషి ముఖంలోకి పరీక్షగా చూసింది. కాని, అతడి బలహీనత ఏమిటో దానికి అంతుపట్టలేదు. కారణం అతడి ముఖం చాలా గంభీరంగా వున్నది.\n\nవృద్ధపిశాచి ఏమీ చెప్పకపోయేసరికి, కుర్రపిశాచి ఒక డబ్బు సంచీని సృష్టించి, కాలిబాట మధ్యలో పడవేసింది. దారే వస్తున్న మనిషి. దాన్ని తీ సు కు నే ప్రయత్నం చేయక, \"పాపం, ఎవరో డబ్బు సంచీని యిక్కడ పారేసుకున్నారు!'' అనుకుంటూ ముందుకు సాగిపోయాడు.\n\nఅది చూసి, పిశాచాలు రెండూ నిరుత్సాహపడ్డాయి. ఇంతవరకూ అందరూ కూడా డబ్బుసంచీని చూడగానే తబ్బిబ్బు పడేవాళ్ళు. తర్వాత తలతిప్పి చుట్టు పక్కల చూసి, డబ్బు సంచీని దుస్తుల మాటున దాచుకుని, ఎవరూ లేనిచోట సంచీని విప్పేవాళ్ళు. అప్పుడు సంచీలో రాళ్ళో, తేళ్ళో వుండేలా చేసి, వాళ్ళ భయం చూసి పిశాచాలు రెండూ పొట్ట చెక్కలయేలా నవ్వుకునేవి.\n\nఈ వచ్చినవాడు, డబ్బు సంచిని వదిలి ముందుకు సాగిపోవడంతో, కుర్రపిశాచికి పట్టుదల పెరిగింది. వెంటనే అది చెట్టు దిగి, అపురూప సౌందర్యవతిలాగా రూపం ధరించి, ఒయ్యారంగా ఆ మనిషికి ఎదురు వచ్చింది.\n\nఅయితే, ఆ మనిషి ఆమెను చూసి పక్కకు తప్పుకుని వెళ్ళిపోసాగాడు. ఆమె కాలిలో ముల్లు గుచ్చుకున్న దానిలాగా, \"అబ్బా!'' అంటూ కూలబడి పోయింది.\n\nఆ మనిషి వెనక్కు తిరిగివచ్చి, చక్కని యువతిరూపంలో వున్న కుర్ర పిశాచి కాలిలోని ముల్లును తీసేశాడు. ఆ మరుక్షణం, యువతి అతడి చేయి పుచ్చు కుని, ఎక్కడలేని ప్రేమ నటిస్తూ \"నేను నిన్ను ప్రేమిస్తున్నాను. నన్ను పెళ్ళి చేసుకో!'' అన్నది.\n\nదాని కతడు చిరాకుపడుతూ, \"చిన్న ముల్లు తీయగానే, నా వెంటపడ్డావు. రేపు మరెవడో ఇంతకంటే పెద్ద ముల్లుతీస్తే, వాడి వెంట పోతావు. నా కిలాంటి ప్రేమలంటే చెడ్డచిరాకు!'' అంటూ వెళ్ళిపోయాడు.\n\nనిరుత్సాహంగా తిరిగి వచ్చిన కుర్ర పిశాచితో, వృద్ధపిశాచి, \"అతణ్ణి నేను ఆట పట్టిస్తానుచూడు!\" అంటూ మాయమైంది.\n\nఆ మనిషి అలా నడిచిపోతూండగా, ఒక పొదచాటు నుంచి. \" దాహం, దాహం,\" అన్న మూలుగులు వినిపించాయి.\n\nఅతడు ఆగి చూడగా, మ హా రాజు దుస్తుల్లో వున్న ఒక వ్యక్తి, అక్కడ పడి వున్నాడు. ఆయన ఒంటినిండా గాయాలు.\n\nవెంటనే అతడు తన సంచీలోంచి మర చెంబొకటి తీసి, నీళ్ళను దాహం అంటున్న వ్యక్తి నోటిలో పోశాడు.\n\nకొంతసేపటికి రాజులా వున్న వ్యక్తి తేరుకుని, ''మీరు, నా ప్రాణం కాపాడిన మహానుభావులు ! నేనీదేశాన్నేలే రాజును. వేటకు వచ్చి. యిలా గాయపడ్డాను. మీరు, నా వెంట రాజధానికి రండి. మీకు గొప్ప పదవీ, కీర్తి లభించేలా చూస్తాను.\"\nఅన్నాడు.\n\nఅందుకు దారేపోయేమనిషి. “దాహంతో వున్నవారిని సేదతీర్చడం, మానవధర్మం. నాకే ప్రతిఫలమూ అక్కర్లేదు,\" అని తన దారిన తాను వెళ్ళసాగాడు.\n\nఅతడు అలా వెళ్ళగానే, కుర్రపిశాచి మహారాజు వేషంలో వున్న వృద్ధపిశాచి దగ్గిరకు వచ్చి, \"ఇత నెవరో, ఏబలహీనతా లేని మనిషిలా వున్నాడు.\" అన్నది.\n\nదానికి వృద్ధపిశాచి, ‘\"లోకంలో, ఏదో ఒక బలహీనతలేని మనిషంటూ వుండడు. ఇప్పుడ త ణ్ణి మనుష్యరూపంలో వెంబ డించి, అతడి బలహీనత ఏదో తెలుసు కుందాం, పద !'' అన్నది.\n\nవెంటనే అవి రెండూ తండ్రీ కొడుకు ల్లాగా రూపాలు ధరించి బయలుదేరాయి.\n\nవాటికి ఒక చెట్టుకింద విశ్రాంతి తీసుకుం టున్న, బాటసారిమనిషి కనిపించాడు. పిశా చాలు ప్రయాణికుల్లాగా నటిస్తూ, అతడి పక్కనచేరి, అతణ్ణి మాటల్లోకి దించాయి.\n\nకొద్దిసేపట్లోనే: ఆ మనిషి అడవి ప్రయాణంలో, తనకు కలిగిన అనుభవా లను గురించి వాటికి చెప్పసాగాడు.\n\nదారిలో తనకు డబ్బు సంచీ కన బడడం, అందమైన యువతి తారస పడడం, మహారాజు దాహం తీర్చడం — ఇవన్నీ పిశాచాలకు పూస గుచ్చినట్టు చెప్పాడు. ఇవన్నీ తెలిసినవే అయినా, పిశా చాలు రెండూ వింతకనబరుస్తూ విన్నాయి.\n\nఅంతా చెప్పాక. ఆ మనిషి పిశాచా లను \"ఇప్పుడు చెప్పండి! నాలాగా ధన దాహం, అందంపట్ల వ్యామోహం, కీర్తి కాంక్షా లేనివాణ్ణి ఎక్కడైనా చూశారా?\" అని అడిగాడు.\n\n“చూడలేదు ! చూడలేదు!'' అన్నవి పిశాచాలు రెండూ ఏకకంఠంగా.\n\nఆ జవాబుకు అతడు సంతృప్తిపడి, తన చిన్ననాటి విషయాలు వాటికి చెప్ప సాగాడు. తనకున్న మంచి గుణాలనూ, వాటి సాయంతో జీవితాన్ని తానెలా తీర్చి దిద్దుకున్నదీ, అంచెలంచెలుగా వివరిం చడం మొదలుపెట్టాడు.\n\nపిశాచాలు రెండూ, చాలాసేపు ఓపికగా విన్నాయి. కాని, ఆ మనిషి తనను గురించి గొప్పగా చెప్పుకోవడం ఆపలేదు. క్రమంగా పిశాచాలకు ఓపికపోయి, మెదడు స్తంభించి, కడుపులో తిప్పడం మొదలు పెట్టింది. మరి కాసేపటికి చెవులు గింగుర్లెత్తడం, కళ్ళవెంట నీళ్ళు కారడం మొదలైంది. అయినా ఆ మనిషి తనను గురించి చెప్పుకోవడం ఆపలేదు. ఇక భరించలేక, పిశాచాలు అదృశ్యమైపోయి, వాటి నివాసమైన మర్రిచెట్టును చేరాయి.\n\n\"అయ్యోబాబూ, ఏం మనిషి! తల వాచేలా చేశాడు,\" అన్నది కుర్రపిశాచి.\n\nఅందుకు వృద్ధపిశాచం నవ్వి, \"తల వాస్తే వాచిందిగానీ, మన సందేహం తీరి పోయింది.\" అన్నది.\n\nకుర్రపిశాచం అర్థం కానట్టు చూసింది.\n\nవృద్ధపిశాచం తాపీగా చెట్టు కొమ్మకు జారగిలపడి, \"చూశావా. అన్నిటికన్నా పెద్దబలహీనత, తనను తాను పొగుడు కోవడం. ఒక మనిషికి ఏ దుర్గుణాలూ లేకపోవచ్చుగానీ, తనను తాను పొగుడు కోవడం అనే బలహీనత వుంటే, యిక అతడి సుగుణాలకు విలువ వుండదు. ఒకడి సుగుణాలను యితరులు గ్రహిం చాలి తప్ప తానే పొగుడుకోకూడదు, అనే ఆలోచన లేకపోవడంవల్ల, నలుగు రిలో చులకన అవుతూంటారు. ఇంతెం దుకు — ఎప్పుడూ మనుషుల్ని ఏడిపించే మనల్నే ఏడిపించాడీమనిషి!'' అన్నది.\n\nవృద్ధపిశాచం చెప్పినదానికి, కుర్ర పిశాచం అవునన్నట్టు తలాడించింది.",
            "book_page_end": 50
        },
        {
            "title": "కృష్ణావతారం",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పురాణ కథ",
            "moral": "భగవంతుడు తన భక్తుల కోసం, ధర్మాన్ని నిలబెట్టడం కోసం అసాధ్యమైన పనులను కూడా సులభంగా చేయగలడు.",
            "keywords": [
                "కృష్ణుడు",
                "రుక్మిణి",
                "శిశుపాలుడు",
                "నారదుడు",
                "స్వయంవరం",
                "ద్వారక"
            ],
            "characters": [
                "కృష్ణుడు",
                "శంఖనిధి",
                "వాయుదేవుడు",
                "ఉగ్రసేనుడు",
                "భీష్మకుడు",
                "రుక్మి",
                "రుక్మిణి",
                "జరాసంధుడు",
                "శిశుపాలుడు",
                "నారదుడు"
            ],
            "locations": [
                "ద్వారక",
                "దేవలోకం",
                "కుండిన నగరం",
                "విదర్భదేశం",
                "గోకర్ణం"
            ],
            "content": "ఒకనాటి రాత్రి కృష్ణుడు తన తండ్రి ఇంట ఉండి ఒక ఆలోచన చేశాడు. తన వారికి వైభవోపేతమైన ద్వారకానగరం ఏర్పడింది. కాని వారికి జీవనం సుఖ ప్రదంగా జరిగే ఒనరు ఏర్పడలేదు. అందుచేత అతను శంఖనిధిని తలుచు కున్నాడు. వెంటనే శంఖనిధి ప్రత్యక్షమై, చేతులు మోడ్చి నమస్కరించి, \"స్వామీ, ఎందుకు నన్ను స్మరించావు? నీ ఆజ్ఞ ఏమిటో తెలిస్తే నిర్వర్తిస్తాను.\" అన్నది.\n\n“నిధిదేవతా, దరిద్రుడు చచ్చినవాడితో సమానం. నావారిలో దీనులూ, అనాధులూ, ఆర్తులూ ఉండగా చూసి సహించలేను. అన్ని ఇళ్ళలోనూ సంపత్సమృద్ధి ఉండే టట్టు చూడు,'' అన్నాడు కృష్ణుడు.\n\n\"చిత్తం,\" అని శంఖనిధి వెళ్ళి మిగిలిన ఎనిమిది నిధులనూ కలుసుకుని, కృష్ణుడి కోరిక తెలిపింది. వెంటనే ద్వారక అంతటా నవనిధులూ వెలిశాయి. ఆ నగరంలో పేదవాడంటూ లేకుండా పోయాడు.\n\nఇదే విధంగా కృష్ణుడు మరొకసారి వాయుదేవుణ్ణి స్మరించాడు. వాయుదేవుడు వచ్చికృష్ణుడికి నమస్కరించి నిలబడ్డాడు.\n\n\"వాయుదేవుడా, బలంలో నీకు చాలిన వాడు ఎవడూ లేడు. నాకొక పని చేసి పెట్టాలి. అదేమిటంటే; ఇంద్రుడికి విశ్వ కర్మ సుధర్మ అనే సభ చేసి ఇచ్చాడు. మా యాదవులకు కూడలిగా ఒక మంచి సభ అవసరం. అందుచేత నువు ఇంద్రు డితో నా ఆజ్ఞగా చెప్పి, అతని అనుమతి మీద మా కా సభ తెచ్చిపెట్టు,'' అన్నాడు కృష్ణుడు. వాయుదేవుడు సరేనని దేవ లోకానికి వెళ్ళి, దేవతలతో కృష్ణుడి కోరిక చెప్పి, వారి అంగీకారంతో సుధర్మ అనే సభాభవనాన్ని తెచ్చి, కృష్ణుడికి అప్పగించి వెళ్ళిపోయాడు.\n\nఈ విధంగా కృష్ణుడు సమస్త లోకాల లోనూ ఉన్న సర్వోత్తమమైన వస్తువులన్నీ తెప్పించి ద్వారకలో ఉంచాడు. కృష్ణుడు తాను పై నుండి పరిపాలన నడుపుతూ ఈ విధంగా ముఖ్య స్థానాలలో వారి వారిని నియమించాడు: రాజు ఉగ్రసేనుడు; కాశ్యపుడనే బ్రాహ్మణుడు పురోహితుడు; వికద్రుడు మంత్రి; వివిధ రాజ్యాంగ శాఖలు నిర్వహించటానికి పదిమంది' యాదవ ప్రముఖులు, మంచి మేధావులైన వృద్ధులు నియమించబడ్డారు; దారుకుడు కృష్ణుడికి సారథి; అస్త్రవిద్యలో ద్రోణా చార్యుడితో సమానుడనదగిన సాత్య కి సేనాధిపతి.\n\nఈ విధంగా ప్రజల జీవితాన్ని వ్యవస్థా పించిన మీదట ద్వారక భూలోక స్వర్గం లాగా, అత్యంత వైభవంగా విలసిల్లింది. రైవతుడికి రేవతి అనే చక్కని కుమార్తె ఉన్నది. ఆమెనుబలరాముడు పెళ్లాడాడు. ఆ తరవాత కృష్ణుడికి వివాహమయింది.\n\nఅదొక కథ.\n\nవింధ్య పర్వతానికి దక్షిణంగా విదర్భ దేశం ఉన్నది. అందులో కుండిన నగరాన్ని భీష్మకుడనే రాజు పాలించే వాడు. ఆయనకు రుక్మి అనే కొడుకుండే వాడు. ఈ రుక్మి మేటి వీరుడు. అతను ద్రుము డనే రాజువద్ద అనేక అస్త్రాలూ, పరశురాముడి నుంచి బ్రహ్మాస్త్ర మూ, పొందాడు. అతనికి మొదటినుంచీ కృష్ణు డంటే ఎంతో మత్సరం ఉండేది.\n\nఆ రుక్మికి చెల్లెలు రుక్మిణి: గొప్ప తేజస్వతి, అసమాన సౌందర్యవతి. ఆమె అందం మూడు లోకాలలోనూ ప్రఖ్యాతి పొందినది. ఆమె గొప్పతనాన్ని మూడు ముక్కలలో చెప్పవచ్చు; కృష్ణు డి ప్రేమకు పాత్రురాలయింది; మన్మధుడు ఆమె గర్భాన తిరిగి జన్మించాడు; మునీశ్వరు లామెను దేవతగా పూజించారు. అంతకంటె ఇంకేం చెప్పాలి?\n\nరుక్మిణిని గురించి తన ఆప్తులు చెప్పు కుంటూంటే కృష్ణుడు విన్నాడు. అదే విధంగా కృష్ణుణ్ణి గురించి నలుగురూ చెప్పుకుంటూంటే రుక్మిణి విన్నది. ఇద్దరి మనసులలోనూ ఒకరి మీద ఒకరికి అను రాగం పుట్టుకొచ్చింది. దాని ఫలితంగా ఇద్దరూ మన్మధావస్థలకు గురి అయి, వేదన అనుభవించారు.\n\n\"నేను వరించిన దాన్ని నాకు కాకుండా చెయ్యగలవాడు మూడు లోకాలలోనూ ఎవడున్నాడు?\" అన్న ధైర్యంతో ఉన్నాడు కృష్ణుడు. రుక్మిణి మనస్సులో కృష్ణుడి ఆలోచన తప్ప మరొక ఆలోచన లేకుండా పోయింది.\n\nకాని రుక్మికి కృష్ణుడంటే బొత్తిగా పడదు. \"నందగోపుడి యింట పశువులను కాచిన వాడికీ నాకూ వంతేమిటి?\" అన్న ధీమాలో ఉన్నాడతను.\n\nఇలా ఉండగా, మగధ దేశంలోని గిరిప్రజపురం నుంచి జరాసంధుడు రుక్మిణిని శిశుపాలుడి శివ్వవలసిందని కబురు చేశాడు. శిశుపాలుడు జరాసంధుడి పెంపుడుకొడుకు. వాస్తవానికి అతని తండ్రి దమఘోషుడు. అతని తల్లి వసుదేవుడి తోబుట్టువైన శ్రుతశ్రవ. దమ ఘోషుడూ, జరాసంధుడూ' జ్ఞాతులు. అందుచేత దమఘోషుడు, జరాసంధుడు కోరినమీదట తన నలుగురు కొడుకుల లోనూ పెద్దవాడైన శిశుపాలుణ్ణి అతడికి పెంపుడిచ్చాడు.\n\nశిశుపాలుడికి సునీధుడనే పేరు కూడా ఉన్నది.\n\nజరాసంధుడు శిశుపాలుడికి రుక్మిణి నిచ్చి పెళ్ళి చెయ్యమని కబురు చెయ్య గానే, రుక్మిణి తండ్రి అయిన భీష్మకుడు సరే నన్నాడు. నిజానికి భీష్మకుడి ఉద్దేశం రుక్మిణిని కృష్ణుడికిస్తేనే బాగుంటుందని. కాని, రుక్మికి కృష్ణుడంటే ద్వేషమని ఆయనకు తెలుసు. రుక్మి తన చెల్లెలిని శిశుపాలుడికే ఇవ్వాలన్న ఉద్దేశం బయట పెట్టాడు. కొడుకుకు ఎదురు చెప్పటం ఇష్టంలేక భీష్మకుడు సరేనన్నాడు.\n\nతన కోరిక ఈడేరినందుకు జ రా సంధుడు సంతోషించి తన ఆప్తులైన రాజు లందరికీ శుభలేఖలూ, ఆహ్వానాలూ పంపాడు. అంగ, వంగ, కళింగ, పౌండ్ర, పాండ్య, కాశ, కరూశ మొదలైన రాజు లనేకమంది పెళ్ళికి బయలుదేరారు. శిశుపాలుడికి తోడుగా వచ్చిన వారిలో కరూశ రాజకుమారుడు పౌండ్రకవాసు దేవుడూ, ఏకలవ్యుడి కొడుకు వీర్యవంతు డనేవాడూ, దంతవక్త్రుడి కొడుకు సువక్రు డనేవాడూ, ఇంకా అనేకమంది ఇతర రాజకుమారులూ ఉన్నారు. ఈ బలగాన్ని అంతనూ వెంటబెట్టుకుని జరాసంధుడు కుండిననగరానికి వచ్చాడు.\n\nరుక్మి అనేక రథాలనూ, ఏనుగులనూ, గుర్రాలనూ వెంటబెట్టుకుని ఎదురువచ్చి, జరాసంధుడికి స్వాగతం తెలిపి, సమస్త మర్యాదలూ జరిపి, వచ్చిన వారందరినీ విడుదులలో ఏర్పాటు చేశాడు.\n\nముహూర్తాలు పెట్టే వాళ్ళు వచ్చి, మర్నాడే లగ్నం ఉన్నదన్నారు. వెంటనే ఆ విషయం నగరమంతటా చాటింపు వేశారు. రాజులందరూ తమ తమ హెూదా లకు తగినట్టుగా సేనలను అలంక రించారు. శిశుపాలుడు పెళ్ళికొడుకై తన తోటి రాజకుమారుల మధ్య ఉల్లాసంగా ఉన్నాడు.\n\nఇక్కడ ఇలా ఉంటే, అక్కడ ద్వార కకు నారదుడు వచ్చాడు. తెల్లని శరీరమూ, బంగారు రంగులో ధగధగా మెరిసే జుట్టు ముడి, శరీరంమీద ధరించిన చర్మమూ, నెత్తిన నెమిలి ఈకల గొడుగూ, గాలి తాకుడుకు నాదం చేస్తున్న వీణా — ఈ అవతారాన్ని ద్వారకాపురవాసులు అతి వింతగా చూశారు.\n\nనారదుడు వచ్చాడని లోపలికి కబురు రాగానే, ఉగ్రసేనుడూ, వాసుదేవుడూ, కృష్ణ బలరాములూ, మిగిలిన యాదవ ప్రముఖులూ ఎదురువచ్చి, నారదుణ్ణి సుధర్మ సభాభవనానికి తీసుకుపోయి, ఒక బంగారు ఆసనం మీద కూర్చోబెట్టి, అర్ఘ్య పాద్యాలిచ్చి సత్కరించారు.\n\nకృష్ణుడు అందరినీ కూర్చోమని, తాను కూడా కూర్చుని, చేతులు జోడించి, \"నువు క్షేమంగా ఉన్నావా, నారదా? లోకాలకూ, దేవతలకూ క్షేమమే కదా ? లోకాలన్నీ స్వేచ్ఛగా సంచరించే నీకు తెలియని దేముంటుంది? ఒకటి మాత్రం నిజం, నీ రాకకు ఏదో ప్రయోజనం ఉంటుంది. మా యాదవ వంశానికి ఏదో మంచి చెయ్యటానికే నువు వచ్చి ఉండాలి. నీ రాకవల్ల మేము ధన్యులమైనా మన టానికి ఎలాటి సందేహమూ లేదు,\" అన్నాడు.\n\nకృష్ణుడు చేసిన స్తోత్రపాఠాలకు ప్రీతుడై నారదుడు ఇలా అన్నాడు:\n\n\"నువు తలచుకున్నంత మాత్రాన సమస్త ప్రాణులకూ క్షేమం కలుగుతుంది గదా, అన్ని యుగాలలోనూ నీ పాద సేవలోనే మునిగితేలే నాబోటి వాళ్ళ క్షేమం వేరే అడగాలా?\"\n\nఇలా అని నారదుడు తన వీణను శ్రుతి చేసి, కృష్ణుడి సంతోషం కోసరం అత్యంత మధురంగా వాయించాడు; మీనావతారం దగ్గిర నుంచీ రామావతారం వరకూ గల అవతార కథలను పాటలుగా పాడాడు.\n\nతరవాత కృష్ణుడ్ బాలక్రీడలూ, పరా క్రమాలూ, కాళియమర్దనమూ, గోవర్ధ నోద్ధరణా, కంసవధా మొదలైనవి ప్రస్తు తించుతూ చక్కని పాటలు పాడాడు.\n\nఆయన పాటలు విన్న వాళ్ళందరూ తన్మ యత్వంలో మునిగిపోయారు. నారదుడు ఆ పాటలలో గొప్పగా కీర్తించిన కృష్ణుడు తమకు ఆత్మీయుడూ, నాయకుడూ అయి నందుకు యాదవులందరూ ఎంతగానో గర్వపడ్డారు. నారదుడు పాట చాలించి, వీణ పక్కన పెట్టెయ్యగానే, ఏమేమి కబుర్లు చెబుతాడో వినాలని చాలా ఆతు రతగా ఉన్నారు.\n\nఅప్పుడు కృష్ణుడు నారదుడి కేసి నవ్వుతూ చూసి, “బాబూ, ఒక్కటి కూడా బీరు పోనివ్వకుండా నేను చేసిన పనులన్నీ ఏకరు పెట్టావు. చాలుగాని నువ్విప్పుడు వచ్చిన పని ఏమిటో చెబుతావా? నువు ఊరికే వచ్చేవాడివి కావు,\" అన్నాడు.\n\nఅందుకు నారదుడిలా చెప్ప నారంభిం చాడు:\n\n“దక్షిణ సముద్రతీరాన గోకర్ణమనే మహాపుణ్యక్షేత్రం ఉన్నది. అక్కడ శంకరుడుదివ్యలింగరూపంలో ఉంటాడు. ఆ దేవుడిముందు వీణ వాయించి, సంకీర్తన చేసి, భక్తితో అర్చన చేసి, అక్కడినుంచి కదిలి కుబేరుణ్ణి చూద్దామని బయలుదేరాను. దారిలో కుండిన పురాన్ని ఏలే భీష్మకుణ్ణి చూశాను. అతను కూడా నన్ను చాలా గౌరవించి, సంతోష పెట్టాడు.\n\nఅయితే, అక్కడ నాకు జరాసంధుడు మొదలుకుని భూమి మీద వుండే రాజు లందరూ కనపడ్డారు. వీరంతా ఇక్కడ ఏం చేస్తున్నారని భీష్మకుణ్ణి అడిగాను.\n\nఅడిగితే, తన కుమార్తెను రుక్మిణిని చేది దేశపు రాజైన శిశుపాలుడి కిచ్చి పెళ్ళి చేస్తూ అందరినీ ఆహ్వానించాననీ. రేపు ఉదయమే లగ్నమని చెప్పాడు. సరే, ఈ ముక్క నీచెవిని వేసి పోదామని వచ్చాను,\" అని, నారదుడింకా ఇలా అన్నాడు:\n\n\"నీ మనసులో ఆ రుక్మిణిని నువు కోరుకున్నావు. ఆ భీష్మకుడేమో ఆ పిల్లను నీ పగవాడి కిచ్చి పెళ్ళి చేయ సంకల్పిం చాడు. ఈ పెళ్ళి నిర్విఘ్నంగా జరిగి పోతుంది. ఇలాగే జరిగినట్టయితే నీకు ఎంత అపకీర్తో చూడు. అందుచేత ఏం చేస్తావంటే, ఉగ్రసేన మహారాజును వెంట బెట్టుకుని, సాత్యకినీ, మిగిలిన యోధు లనూ, సేనలనూ తీసుకుని ఈ పూటే బయలుదేరు. అక్కడికి వెళ్ళి, అక్కడ చేరిన రాజుల మహీకలను చావబాది, సంతోషంగా ఆ పిల్లను తెచ్చుకో. నీ దగ్గిర సుదర్శన చక్రం ఉండగా అసాధ్య మేమిటి? ఇంకో సంగతి చెబుతాను విను. నేను ఆకాశ మార్గాన అదృశ్యంగా ఉండి, ఆ రుక్మిణి లీలోద్యానంలో తన చెలికత్తెల మధ్య కూర్చుని కంట తడి పెట్టుకుం టూండటం చూశాను. నిన్నే తలుచు కోవటమూ, నిన్ను గురించే మాట్లాడటమూ, నిన్ను చూడటం కోసం ఆరాటపడటమూ తప్ప ఆ పిల్లకు మరో ప్రపంచమే ఉన్నట్టు లేదు. పాపం, ఆ పిల్ల స్థితి వర్ణనాతీతంగా ఉన్నది. నున్నటి చెక్కిళ్ళు వడిలిపోయి, కన్నీరుతో తడిసి ఉన్నాయి. మెడలో ఒంటి పేటహారం తప్ప లేదు. పాపిట చెదిరిపోయింది. జుట్టంతా రేగి ఉన్నది. ఊపిరి విడిచినప్పుడల్లా ప్రాణం పోతుం దేమో నన్నట్టుగా తోస్తున్నది. శరీరం కంపించి పోతున్నది. చెలికత్తెలు ఎన్ని శైత్యోపచారాలు చేసినా ఏమీ ఫలితం లేకుండా ఉన్నది. వాళ్ళు నీ పేరు తప్ప మరెవరి పేరెత్తినా చచ్చిపోతానని చెలి కత్తెలతో అంటున్నది. నిజంగా ఆమెను చూస్తే ఎంత కటికవాడికి కూడా గుండె కరిగిపోతుంది. సహజ కరుణాస్వభావుడి వైన నువు ఏమాత్రమూ చూస్తూ ఊరుకో దగదు. పాపం, ఆ రుక్మిణి ప్రాణాలు ఎలాగైనా కాపాడు. కాపాడటం నీ వంటి వాడికి ధర్మం. నేను వచ్చిన పని అయింది. ఇక నేను వెళ్ళివస్తాను.”,\n\nఈ మాట కాస్తా అని నారదుడు తన దారిన తాను వెళ్ళిపోయాడు.",
            "book_page_end": 58
        },
        {
            "title": "దొంగదొరికాడు!",
            "book_page_start": 59,
            "pdf_page_start": 59,
            "pdf_page_end": 63,
            "author": "మాచిరాజు కామేశ్వరరావు",
            "genre": "సాంఘిక కథ",
            "moral": "చిన్న అంశాలను పరిశోధించడం ద్వారా పెద్ద మోసాలను కూడా కనుగొనవచ్చు. నేరస్తుడు ఎంత తెలివిగా నటించినా, ఆధారాలు సత్యాన్ని బయటపెడతాయి.",
            "keywords": [
                "దొంగతనం",
                "రక్షకభటుడు",
                "మోసం",
                "తాళం",
                "ముడి"
            ],
            "characters": [
                "కొమరయ్య",
                "చలపతి",
                "ఆదిత్య (దొంగ)",
                "జనార్దనం"
            ],
            "locations": [
                "కోటగిరి"
            ],
            "content": "కొమరయ్యా, చలపతీ అనే వాళ్ళు బాల్య స్నేహితులు. వాళ్ళు చిన్నతనంలోనే తమ గ్రామంవదలి, కోటగిరి అనే పెద్ద ఊరు చేరారు. అక్కడ కొమరయ్య కొబ్బరి కాయల దుకాణం పెట్టాడు. చలపతి, ఒక షావుకారు దగ్గిర గుమాస్తాగా చేరాడు.\n\nఒకనాటి మధ్యాహ్నంవేళ చలపతి, కొమరయ్య దుకా ణా ని కి వచ్చి, \"కొమరయ్యా, నీనుంచి ఒక సాయం కావాలి,\" అన్నాడు.\n\n\"ఏమిటది?\" అని అడిగాడు కొమరయ్య.\n\n“మరేంలేదు. నా భార్య ఆడపిల్లను ప్రసవించినట్టు కబురువచ్చింది. పిల్లను చూసేందుకు మా అత్తవారి గ్రామం బయలుదేరాను. అయితే, అంతలో మరొక వార్త. మన గ్రామంవైపు వున్న ఏరు పొంగిందట. నన్ను చూసేందుకు వస్తున్న మా అమ్మా, నాన్నా యిక్కడికి ఎప్పుడు చేరతారో తెలియదు. ఒకవేళ, వాళ్ళు చీకటిపడివస్తే తాళం వేసి వుంటుంది గనక కష్టపడిపోతారు. ఈ రాత్రికి, మా ఇంట్లో పడుకో; నేను సూర్యో దయం వేళకు వచ్చేస్తాను.\" అంటూ చలపతి, కొమరయ్యకు తన ఇంటితాళం చెవి యిచ్చాడు.\n\n\"నువ్వు ఇంటి గురించి ఏమీ బెంగ పడకు. ఈ రాత్రి కొంచెం ముందుగానే భోజనంచేసి, మీ ఇంటికి వెళ్ళి పడుకుం టాను,” అన్నాడు కొమరయ్య.\n\nచలపతి వెళ్ళిపోయాడు. కొమరయ్య, ఆ రాత్రి ఇల్లు చేరేసరికి, అతడి భార్య మంచంలో ముసుగుపెట్టుకుని మూలుగు తున్నది. ఆమెకు విపరీతమైన జ్వరం !\n\nకొమరయ్య వెంటనే వెళ్ళి, వైద్యుణ్ణి తీసుకువచ్చాడు. ఆయన ఏదో మాత్రలు యిచ్చి, తెల్లవారేలోపల రోగిచేత, మూడు సార్లు మింగించమన్నాడు. కొమరయ్యకు చలపతి ఇంటి విషయం గుర్తుకు వచ్చింది. అయితే, భార్యను ఒంటరిగా వదిలివెళ్ళే పరిస్థితికాదు !\n\nఇప్పుడేం చేయాలి? అని ఆలోచిస్తున్న కొమరయ్యకు, చలపతి ఇంటికి ఎదురుగా వున్న ఇంట్లోకి, కొత్తగా అద్దెకు వచ్చిన ఆదిత్య అనే యువకుడు గుర్తుకు వచ్చాడు. అతను బ్రహ్మచారి.\n\nకొమరయ్య, వెంటనే అతడి దగ్గిరకు వెళ్ళి, సంగతి వివరంగా చెప్పి, \"నీకు యిబ్బంది కలిగిస్తున్నాను. ఈ రాత్రికి చలపతి ఇంట్లో పడుకోగలవా?\" అని అడిగాడు.\n\nఅందుకు ఆదిత్య నవ్వి, \"ఇరుగూ పొరుగూ అన్నాక, ఈమాత్రం సహాయపడక పోతే ఎలా!\" అంటూ కొమరయ్య నుంచి, చలపతి ఇంటి తాళంచెవి తీసుకున్నాడు.\n\nమర్నాటి సూర్యోదయం వేళకు, కొమ రయ్య భార్యకు జ్వరం తగ్గింది. ఆదిత్య నుంచి తాళంచెవి తీసుకుందా మ ని, కొమరయ్య, చలపతి ఇంటికి వెళ్ళాడు.\n\nఅతను తలుపు తట్టేసరికి, దగ్గిరగా వేసి వున్న తలుపులు తెరుచుకున్నవి. లోపలి దృశ్యం చూసి నిర్ఘాం త పో యాడు, కొమరయ్య.\n\nఆదిత్య ఒక స్తంభానికి కట్టివేయబడి వున్నాడు. ఇల్లంతా చిందర వందరగా వున్నది. కొమరయ్య, ఆదిత్య నోట్లో కుక్కి వున్న గుడ్డలు తీసి, కట్లు విప్పాడు. ఆదిత్య ఒంట్లో ఏమాత్రం సత్తువలేనివాడిలా నేలమీద చతికిలబడిపోయాడు.\n\nకొమరయ్య, అతణ్ణి, \"ఏం జరిగింది?\" అని అడిగాడు.\n\nదానికి ఆదిత్య, “ఒక రాత్రివేళ తలుపు తట్టిన శబ్దం అయితే, చలపతిగారి తలి దండ్రులు వచ్చారేమో అని తలుపు గడి తీశాను. చేత కత్తితో దొంగ ఒకడు లోపలికి వస్తూనే, కత్తిని నా గుండెలకు ఆనించి, స్తంభం దగ్గిరకు నడిపించి, నన్ను తాడుతో దానికి బిగించాడు. తర్వాత నేను అరవ బోయేసరికి నోట్లో గుడ్డలు కుక్కాడు. నేను భయంతోనూ, ఊపిరాడకా అలా సొమ్మసిల్లిపోయాను,” అని చెప్పాడు.\n\nఇది విన్న కొమరయ్యకు నోట మాట రాలేదు. దొంగ ఏం ఎత్తుకుపోయివుంటాడో అని, అతడు చూస్తుండగా, చలపతి లోపలికి వస్తూనే, \"ఏం జరిగింది కొమరయ్యా?\" అని అడిగాడు.\n\nకొమరయ్య జవాబు చెప్పబోయేంతలో అతడు పక్కనున్న గదిలోకి పోయి, ఒక పెట్టె తెరిచి వుండడం చూసి, \"ఐదు వందల రూపాయిలూ, వెండివస్తువులూ — అంతా దొంగలపాలయ్యింది!\" అంటూ కళ్ళనీళ్ళతో బయటికి వచ్చాడు.\n\nకొమరయ్య, అతడికి ఆదిత్యను చూపి, జరిగినదంతా చెప్పాడు. చలపతి అంతా విని, \"ఇందులో మీ పొరబాటేమీలేదు. అంతా నా ప్రారబ్ధం!\" అన్నాడు.\n\nఇది జరిగిననాటి నుంచీ, కొమరయ్య తప్పంతా తనదే అన్నట్టుగా బాధపడుతూ, తరచూ భార్యతో, ''నా అజాగ్రత్తవల్లనే డబ్బూ, వెండి వస్తువుల విలువా కలిపి, దాదాపు రెండువేల రూపాయిల చలపతి ఆస్తి దొంగపాలయింది. అతడికి ఏదో కొంత యిస్తేతప్ప నాకు మనశ్శాంతి వుండదు !\" అంటూండేవాడు.\n\nఇటువంటి సమయంలో, కొమరయ్యకు దూరపు బంధువైన జనార్దనం అనే అతను, ఊరికి రక్షకభటుల అధికారిగా వచ్చాడు. ఆ వచ్చిన రోజు రాత్రే అతడు కొమరయ్య పిలవగా, అతడింటికి భోజనా నికి రావడం జరిగింది. కొమరయ్య మాటల సందర్భంగా, చలపతి యింట జరిగిన దొంగతనం గురించి అతడికి చెప్పాడు.\n\nజనార్దనం అంతా విని, ''ఇంతకూ, ఆ ఆదిత్య అనే అతను నమ్మదగిన వాడేనా ?\" అని అడిగాడు.\n\n“అతను కొత్తగా, చలపతి యింటి దాపులవున్న ఇంట్లోకి అద్దెకువచ్చాడు. అతడి మంచి చెడ్డల గురించి, నాకేం తెలియదు,\" అన్నాడు కొమరయ్య.\n\nజనార్దనం ఒకటి, రెండు క్షణాలు ఆలోచిస్తూ ఊరుకుని, \"దొంగ, ఆదిత్యను తాడుతో స్తంభానికి కట్టివేశాడు గదా! దాని ముడి ముందువైపున వున్నదా లేక వెనక వైపున వున్నదా?\" అని ప్రశ్నించాడు.\n\nకొమరయ్య వెంటనే, \"నాకు బాగా గుర్తు ! తాడు ముడి సరిగ్గా ఆదిత్య పొట్ట 'మీద వున్నది,\" అన్నాడు.\n\nఆ జవాబుకు జనార్దనం నవ్వి \"ఇకనేం, దొంగ ఆదిత్యే! వాడు తనను తాను స్తంభానికి కట్టుకున్నాడు గనకే, తాడుముడి ముందు వున్నది. దొంగ అయితే, వాడి చేతికి అందకుండా వెనక ముడి వేస్తాడు. ఇంకో సంగతేమంటే — దొంగ అయినవాడెవ్వడూ, ఒక మనిషిని స్తంభానికి కట్టి, ఇంటి తలుపులు దగ్గిరకు వేసి పోడు. బయటనుంచి గొళ్ళెం పెడ తాడు,\" అని చెప్పాడు.\n\n\"అంతా బాగానే వున్నది. మరి, ఆదిత్య దొంగ అని రుజువు చేయడం ఎలా ?\" అని అడిగాడు కొమరయ్య.\n\nజనార్దనం, అతడికి ఏం చేయాలో చెప్పి వెళ్ళిపోయాడు.\n\nమర్నాడు కొమరయ్య, ఆదిత్యను కలుసుకుని, ''చలపతి, తన ఇంట జరిగిన దొంగతనం గురించి, లోగడ కచేరీలో ఫిర్యాదు చేశాడు. రాత్రి గస్తీ తిరుగుతున్న రక్షకభటులకు, దొంగ ఒకడు దొరికాడు. కాని, వాడు పిచ్చి వాడిలా ప్రవర్తిస్తున్నాడట. ఇది నటనేమో అని వాళ్ళ అనుమానం. నువ్వు కచేరికి వచ్చి, వాణ్ణి చూసి గుర్తుపట్టాలి.\" అన్నాడు.\n\nకొమరయ్యతో కచే రీకి వెళ్లిన ఆదిత్య, అక్కడ పిచ్చి చూపులు చూస్తున్న మనిషిని చూస్తూనే, \"వీడే, ఆ రాత్రి కత్తి చూపి నన్ను స్తంభానికి కట్టి, చలపతి గారిల్లు దోచుకున్న దొంగ. ఎలాగైతేనేం, దొంగ దొరికాడు!\" అన్నాడు.\n\nఆ వెంటనే, పిచ్చివాడిలా నటిస్తున్న జనార్దనం, ఒక్క దూకున వచ్చి, ఆదిత్య మెడ వడిసి పట్టుకుని, \"దొంగ దొరికిన మాట నిజం. అయితే, ఆ దొంగవు నువ్వే! తేళ్ళూ, జెర్రులూ పాకే చీకటి కొట్లో వేయమన్నావా? లేక నిజం ఒప్పుకుని దొంగిలించిన సొమ్ము తెచ్చియిస్తావా?'' అన్నాడు.\n\nఆదిత్య నిలువెల్లా వణికిపోతూ, నేరం ఒప్పుకున్నాడు. ఒక రక్షకభటుడు వెంట రాగా, ఇంటికిపోయి దొంగిలించిన సొమ్ముతో కచేరికి వచ్చాడు.\n\nఅయితే, వెండివస్తువులన్నీ అలాగే వున్నవి కాని, ఐదువందల రూపాయిల నగదులో వంద రూపాయిలు ఖర్చయిపోయినై.\n\nజనార్దనం అతణ్ణి కటకటాలకు వెనక వున్న గదిలో వుంచమని రక్షకభటులకు చెప్పి, చలపతికి కబురు చేశాడు.\n\nచలపతి పోయిన సొమ్ము దొరికినందుకు చాలా సంతోషించి, ఇదంతా, మా అమ్మాయి పుట్టిన వేళా విశేషం!\" అన్నాడు.",
            "book_page_end": 63
        },
        {
            "title": "మూడురాగిడబ్బులు",
            "book_page_start": 64,
            "pdf_page_start": 64,
            "pdf_page_end": 66,
            "author": "చందమామ బృందం",
            "genre": "జానపద కథ",
            "moral": "అత్యాశ ఉండకూడదు. అన్యాయంగా సంపాదించిన ధనం నిలవదు. కష్టపడి పని చేయడమే శ్రేయస్కరం.",
            "keywords": [
                "పొగాకు",
                "రాగి డబ్బులు",
                "అత్యాశ",
                "తాకట్టు",
                "మోసం"
            ],
            "characters": [
                "చాంగ్",
                "వృద్ధుడు"
            ],
            "locations": [
                "నగరం"
            ],
            "content": "ఒక నగరంలో చాంగ్ అనే పొగాకు అమ్ముకునేవాడుండేవాడు. కావడిబద్దకు రెండు చివరలా వెదురు తట్టలు కట్టి, వాటిలో పొగాకు పెట్టుకుని, వీధులవెంట కేకలు పెడుతూ తిరిగి అమ్ముకునేవాడు. జనసమ్మర్దమైన వీధులకుండా తిరుగుతూ చాంగ్ చాలా శ్రమపడి తన వృత్తి సాగించుకోవలిసి వచ్చేది. అతను అమ్మే సరుకు సందులలోనూ గొందులలోనూ అమ్ముడయేది కాదాయె.\n\nఒకనాటి ఉదయం చాంగ్ కావడి భుజాన వేసుకుని, జనాన్ని తోసుకుంటూ పోతూ ఉండగా, చింకి దుస్తులు ధరించి ఉన్న ఒక వృద్ధుడు అతన్ని భుజం తట్టి ఆపి, \"బాబూ, 닝 చిలుము నిండా పొగాకు నించుతావా ?\" అని అడిగాడు.\n\nచాంగ్ అటూ ఇటూ చూశాడు. కావడి దించటానికి అవకాశం కనిపించలేదు. ముసలివాడు మూడు రాగి డబ్బులు చూపాడు. నిజానికి చిలుము నిండే పొగాకుకు అది పెద్ద ధరే.\n\n“ఈ రద్దీలో కావడి దించటం నావల్ల కాదు. నీ చిలుము నువే నింపుకో తాతా, '' అన్నాడు చాంగ్.\n\nముసలివాడు తన బొటన వేలూ, చూపుడువేలూ ఉపయోగించిమూడుపట్లు తీసి చిలుములో జాగ్రత్తగా కూరాడు.\n\nఆ కాస్త చిలుములో అంత పొగాకు పట్టి నందుకు చాంగ్ ఆశ్చర్యపోయాడు. అయితే, చిలుము ఇంకా నిండనే లేదు. వృద్ధుడు తట్టలో ఉన్న పొగాకంతా ఆ చిలుములోకి ఎలాగో పట్టించాడు.\n\nచాంగ్ నోటమాట లేక, మోసం జరిగి నందుకు ఎంతగానో బాధపడుతూ, ఖాళీ అయిపోతున్న పొగాకు తట్టనూ, వృద్ధుణ్ణి చూస్తూ రాయిలా ఉండిపోయాడు.\n\nవృద్ధుడు చాంగ్ దగ్గిరవున్న పొగాకంతా ఖాళీ చేసేసి, మూడు రాగి డ బ్బులూ చాంగ్ తట్టలో పెట్టి, చిలుము అంటించు కుని, జనంలో కలిసిపోయాడు. హతాశు డైన చాంగ్ చిరాకుపడుతూ ఇంటికి బయలుదేరాడు.\n\nదారిలో అతనికి కావడి బరువెక్కు తున్నట్టనిపించింది. \"గిట్టుబాటు కాని బేరం బరువు చేటంటారు.'' అనుకున్నాడు చాంగ్. కాని నిజంగానే వెనక ఉన్న తట్ట క్రమక్రమంగా చాలా బరువెక్కి, చాంగ్ తన కావడిని వీధికి ఒక పక్కగా దింపుకోవలిసి వచ్చింది.\n\nకావడి దింపి చూసేసరికి వెనక తట్ట నిండా రాగి డబ్బు లున్నాయి. చాంగ్ చూస్తుండగానే వాటి సంఖ్య పెరుగు తున్నది! అతను చప్పున ఆ తట్టను రెండు చేతులా పట్టుకుని, కావడితో సహా సాధ్యమైనంత త్వరలో ఇంటికి వచ్చి పడ్డాడు.\n\nఅతను గడప తగిలి కింద పడేసరికి, రాగిడబ్బులన్నీ చిందరవందరగా నేల మీద పడ్డాయి. సరిగా ఊపిరి కూడా ఆడని స్థితిలో అతను వాటి నన్నిటినీ పోగు చేసి తన కొయ్యపెట్టెలో పోసి, మూత వేసేశాడు.\n\nతరవాత అతను ఇంటి బయటికి వచ్చి తాపీగా గాలి పీల్చుకుంటూ, జరిగినదాన్ని అర్థం చేసుకోవటానికి ప్రయత్నించాడు.\n\nకొద్దిసేపట్లోనే లోపలీ నుంచి కంగ్ అని మోత వినిపించింది. అతను లోపలికి వెళ్ళి చూసేసరికి డబ్బు పెట్టె మూత పైకి లేచి ఉన్నది. పెట్టె పూర్తిగా నిండి దాని నుంచి రాగి డబ్బులు కింద పడు తున్నాయి. వాటి సంఖ్య ఇంకా పెరుగు తూనే ఉన్నది!\n\nచాంగ్ ముక్కు గోక్కుని ఆలోచనలో పడ్డాడు. చివర కతను ఒక వడ్ల గాదె తెచ్చి, రాగి డబ్బులు అందులో పోశాడు. ఆ గాదె నిండింది. సాయంకాలం లోపల మూడు గాదెలు నిండాయి. కొంతసేపు కూడా తీరిక లేకుండా ఆ రోజు చాంగ్ కు చేతినిండా పని.\n\nచాంగ్ పూర్తిగా సంతుష్టి చెందాడు. తాను ఇప్పుడు ధనికుడు. వీధుల వెంట తిరిగి పొగాకు అమ్ముకోనవసరం లేదు. అతను తనఖా వ్యాపారం చేయ నిశ్చయిం చాడు. దర్జాగా దుకాణంలో కూర్చుని తాకట్ల మీద జనానికి అప్పులివ్వటం తప్ప, తాను ఇంకే విధమైన శరీరకష్టం చేయ నవసరం లేదు !\n\nఅతను తనఖా వ్యాపారం ప్రారంభిం చాడు అది బాగా కలిసి వచ్చింది. కాని చిత్ర మేమిటంటే అతని ఖజానా పెట్టెలో రాగి డబ్బు లింకా పెరు గుతూ నే ఉన్నాయి. అందులో నుంచి ఎంత డబ్బు తీసినా తరుగు కనిపించటం లేదు. పెరుగు తూనే వున్నాయి.\n\nఇలా ఉండగా ఒకనాడు అతని దుకా ణానికి ఎవరో ఒక ముసలివాడు వచ్చి తన దగ్గరున్న కొన్ని వస్తువులు అతనికి అమ్మ జూపాడు. అవి ఏమంత విలువ గలవి కావు.\n\nచాంగ్ వాటిని కొంతసేపు అటూ ఇటూ తిప్పి చూసి, \"వీటికి ఏమియ్య మంటావు?\" అని అడిగాడు.\n\nముసలివాడు తడు వు కోకుండా, \"మూడు రాగిడబ్బు లియ్యి.\" అన్నాడు.\n\nచాంగ్ ముసలివాడికి మూడు రాగి డబ్బులూ ఇచ్చేశాడు. అటు పిమ్మట చాంగ్ పెట్టెలో రాగి పెరగటం మానే సింది.",
            "book_page_end": 66
        },
        {
            "title": "నూలువడకలేని భార్య",
            "book_page_start": 67,
            "pdf_page_start": 67,
            "pdf_page_end": 70,
            "author": "చందమామ బృందం",
            "genre": "జానపద కథ",
            "moral": "సాటివారి కష్టాన్ని అర్థం చేసుకుని సహాయం చేస్తే, ఆ సహాయం తిరిగి మనకే మేలు చేస్తుంది. ప్రతి సమస్యకూ పరిష్కారం ఉంటుంది.",
            "keywords": [
                "నూలు వడకడం",
                "మరుగుజ్జు స్త్రీలు",
                "సోమరితనం",
                "సహాయం"
            ],
            "characters": [
                "భర్త",
                "భార్య",
                "మరుగుజ్జు స్త్రీలు"
            ],
            "locations": [
                "నగరం",
                "మైదానం"
            ],
            "content": "ఒక నగరంలో ఒక సంపన్నుల ఇంట ఒక అందమైన అమ్మాయి ఉండేది. అదృష్టవశాత్తూ ఆమెకుమంచి సంబంధమే కుదిరింది. వరుడు పొరుగు సీమవాడైనప్ప టికీ ధనికుడు, అందగాడు. పిల్లకు యువ కుడూ, యువకుడికి పిల్లా నచ్చారు. అందుచేత వారిద్దరికీ సలక్షణంగా పెళ్ళి చేసి తల్లిదండ్రులు పిల్లను భర్తవెంట అత్తవారింటికి పంపారు.\n\nకొద్దినెలలు భార్యా భర్తలు సుఖంగా కాపరం చేసినాక, భర్త ఒకనాడు ఒక రాట్నమూ, బుట్టెడు ఏకులూ తెచ్చి భార్య ముందు పెట్టి, “రోజూ నూలు వడుకు! దారం సన్నగా ఉండాలి పురి సమంగా ఉండాలి.\" అన్నాడు.\n\nభార్య తెల్లమొహం వేసి, \"ఏమిటిది? నేను రోజూ రాట్నం మీద నూలు వడ కాలా ?\" . అంది.\n\n\"అవును. నాకు ఏటా కావలి సి న రెండు జతల ధోవతులూ, కండువాలూ నువు వడికిన నూలుతోనే నేయించు కుంటాను,\" అన్నాడు భర్త.\n\n\"నాకు నూలు వడకటం చేతకాదు ! \" అన్నది భార్య.\n\nపనిమంతురాలైన ఆడదానికి నూలు వడకటం రాదంటే భర్త నమ్మలేదు; సోమరితనంకొద్దీ తన భార్య ఆ విధంగా తనతో బొంకుతున్న దనుకున్నాడు.\n\n“చాల్లే, పిచ్చిమాటలు చెప్పక, రోజుకు ఆరు విచ్చల నూలు తీసి మరీ నాకు చూపించాలి తెలిసిందా!\" అంటూ భర్త బయటికి వెళ్ళిపోయాడు.\n\nపుట్టెడు దిగులుతో భార్య రాట్నం ముందు కూచుని, నూలు తీయ యత్నిం చింది. కాని ఆమెకు అభ్యాసం లేకపోవటం చేత మాటిమాటికి నూలు తెగిపోతూ ఆ నూలు ఒకచోట మందంగా, ఒకచోట సన్నగా పురి లేకుండా, మరొకచోట ఉండలు ఉండలుగా వచ్చింది.\n\nఆ రోజు సాయంత్రం భర్త పొలా న్నుంచి ఇంటికి వచ్చేసరికి ఆమె ఒక విచ్చ కూడా తీయలేదు.\n\nభర్త ఆ దారం చూస్తూనే, భార్య మీద మండిపడ్డాడు.\n\n\"వేళాకోళమా? ఇలా చేశావంటే నిన్ను వదిలేసి బుద్ధిగా నూలు వడికేదాన్ని చేసుకుంటాను. ఏమనుకున్నావో! రేపు ఉదయమే నేను పనిమీద పట్నం పోతున్నాను. మళ్ళీ పది రోజుల్లో వస్తాను. ఈలోపుగా బుట్టెడు ఏకులూ దారం తీసి ఉంచాలి. అలా చెయ్యకపోయావో నేను అన్నంతపనీ చేస్తాను !\" అన్నాడు భర్త భార్యతో.\n\nభార్యకు పుట్టెడు దిగులు పట్టుకున్నది. తన పుట్టింట రాట్నమే లేదు. అందుచేత ఆమె ఎన్నడూ దారం తీసిన పాపాన పోలేదు. తన భర్త ఉండే సీమలో ప్రతి ఆడదీ దారం తీస్తుంది. అందుచేత ఇక్కడి వారు దారం తీయలేని స్త్రీలను గౌరవిం చరు. తన భర్త వెళ్ళిపోయినాక భార్య విచారంతో వెళ్ళి తమ ఇంటిపక్కన ఉండే మైదానంలో ఒక పెద్ద బండరాతి పైన కూచున్నది.\n\nకొంత సేపటికి ఆమెకు ఎక్కడి నుంచో చిన్నగా మాటల సవ్వడీ, నవ్వులూ వినిపించాయి. చుట్టూ చూస్తే ఎక్కడా జనం పొడలేదు. చుట్టుపక్కల శ్రద్ధగా ఆలకించగా ఆ మాటలూ, నవ్వులూ తాను కూచున్న రాతికింది నుంచి వస్తున్నట్టు తోచింది.\n\nభార్య రాతిపైనుంచి లేచి అతి కష్టం మీద ఆ రాతిని పక్కకు తోసింది. దాని కింద తాను పట్టేపాటి బిలం కనిపించింది.\n\nఆమె ఆ బిలంలోకి వెళ్ళింది. లోపల విశాలమైన గదిలాటిది ఉన్నది. ఆ గదిలో ఆరుగురు మరుగుజ్జులైన స్త్రీలున్నారు. వారు చూడటానికి అయిదారేళ్ళ ఆడపిల్ల లంతే ఉన్నారు. అందరి ముందూ బొమ్మ రాట్నా లున్నాయి. ఆ స్త్రీలు వాటిని వాయువేగంతో తిప్పుతూ, క్షణాని కొక ఏకుచొప్పున తీసుకుని సాలెగూడు దారం లాటి దారాన్ని తీసి, ఒక పక్కగా పోగు వేస్తున్నారు. వాళ్ళను చూస్తూనే భార్య ఆశ్చర్యపోయింది.\n\nఆ ఆరుగురి మూతులూ ఒక పక్కకు తోసుకుపోయి ఉండటం భార్య గమనిం చింది. వారు అంత వేగంతో దారం తీస్తూ కూడా తమలో తాము మాట్లాడుకుంటు న్నారు. వంకరమూతులతో పెద్దగా నవ్వు తున్నారు.\n\nభార్య వారిని పలకరించి, ''అమ్మా, మీరెవరో నేనెరగను, కాని మీరు ఎంతో సులభంగా దారం తీసేపద్ధతి చూస్తే నాకు చాలా ఆశ్చర్యంగా ఉన్నది. మీకున్న శక్తిలో నాకు నూరోవంతు ఉన్నా నాకీ విచారం లేకపోను!\" అంటూ, భర్త పట్నం వెళ్ళేముందు తనతో అన్న మాటలు తలుచుకుని బావురుమన్నది.\n\nఆ ఆరుగురు స్త్రీలూ రాట్నాలు తిప్పటం మానేసి, 'ఏమిటమ్మా నీకు వచ్చిన కష్టం?” అని అడిగారు.\n\nఆమె వారితో తన భర్త పెట్టిన నియమం గురించి చెప్పి, \"మావారు ఇంటికి వచ్చే సరికి ఈ బుట్టెడు ఏకులూ నూలుతీసి ఉంటేనేగాని నా పరువు దక్కదు. తరవాత సంగతి దేవుడెరుగు !\" అన్నది విచారంగా.\n\nఆ స్త్రీలు నవ్వి, “ఈ మాత్రానికి విచారం దేనికమ్మా? మేము ఏకులు వడికి పెడతాంలే.. నీ భర్త వచ్చే రోజు ఉదయం మమ్మల్ని కేక వేశావంటే మేము వచ్చి కొద్ది నిమిషాలలో 'నీ పని పూర్తి చేస్తాం. మాకుమాత్రం ఒక పూట మీ యింట ఇంత భోజనం పేట్టు, చాలు!\" అన్నారు.\n\nభార్య అలాగే చేసింది. భర్త వచ్చే రోజు ఆ స్త్రీలు వచ్చి అతి సన్నని దారం తీసి ఇంత ఎత్తున పోగు వేశారు.\n\nభర్త వచ్చాడు. మూతి వంకర స్త్రీలను చూసి భార్యతో, “వీరెవరు?\" అన్నాడు ఆశ్చర్యంగా.\n\n\"మన పొరుగువాళ్ళే. నాకు తోడుగా వచ్చారు. భోజనం చేసి మరీ వెళ్ళ మన్నాను !\" అన్నది భార్య.\n\nతరవాత కాస్సేపటికి అందరూ భోజనా లకు కూచున్నారు. ఆ స్త్రీలు మాట్లాడినా, నవ్వినా మూతి ఒక పక్కకు తోసుకు పోతూండటం గమనించి భర్త, వాళ్ళను \"ఏమమ్మా, మీ అందరి మూతులూ అలా ఒక పక్కకు తోసుకుపోయాయి. అది మీ పుటకతీరా లేక అందుకు వేరే ప్రత్యేక మైన కారణం ఏదైనా ఉన్నదా!\" అని అడిగాడు.\n\n“ఉదయం లేచింది మొదలు రాత్రి పడుకోబోయేదాకా నూలు వడికీ, వడికీ, వడికీ మా మూతులు వంకరపోయాయి, నాయనా ! అంతకన్న వేరే కారణం ఏమీ లేదు!\" అన్నారు ఆ స్త్రీలు.\n\nవారు వెళ్ళిపోయాక, భర్త భార్య మొహాన్ని పరీక్షగా చూశాడు. ఆమెది అందమైన మొహం. అందులోనూ మూతి చక్కగా తీర్చి దిద్దినట్టున్నది.\n\n\"ఏమే, ఇదివరకు, ఏం వడికావో పడికావు. ఇకముందు నువు రాట్నం ముందు కూచోవటానికి వీల్లేదు! అంతే!\" అంటూ భర్త రాట్నాన్ని అటకమీదికి ఎక్కించేశాడు.\n\nభార్య బతుకుజీవుడా అనుకుని ఒక్క నిట్టూర్పు విడిచింది.",
            "book_page_end": 70
        }
    ],
    "statistics": {
        "total_stories": 17,
        "author_counts": {
            "చందమామ బృందం": 11,
            "తాటిచెర్ల గురురామప్రసాద్": 1,
            "వసుంధర": 1,
            "ఎన్. వి. ఆర్. సత్యనారాయణమూర్తి": 1,
            "కోలార్ కృష్ణ అయ్యర్": 1,
            "అయ్యగారి శర్మ": 1,
            "మాచిరాజు కామేశ్వరరావు": 1
        },
        "genre_counts": {
            "సమాచారం": 1,
            "నీతి కథ": 2,
            "సాంఘిక కథ": 3,
            "ధర్మ నీతి కథ": 1,
            "జానపద కథ": 3,
            "బేతాళ కథ": 1,
            "చరిత్ర": 2,
            "ప్రశ్న": 1,
            "చారిత్రక సమాచారం": 1,
            "కావ్య కథ": 1,
            "పురాణ కథ": 1
        }
    }
}