{
    "book_id": "చందమామ_1988_03",
    "stories": [
        {
            "title": "చందమామ కబుర్లు",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "విశేషాలు",
            "moral": "సమాచార వ్యాసం, నీతి లేదు.",
            "keywords": [
                "మంచుదిబ్బ",
                "అంటార్కిటికా",
                "డ్రాకులా",
                "చార్మినార్"
            ],
            "characters": [],
            "locations": [
                "అంటార్కిటికా",
                "లాస్ ఏంజెల్స్",
                "న్యూ జెర్సీ",
                "శ్రీలంక",
                "హైదరాబాదు"
            ],
            "content": "బ్రహ్మాండమైన మంచుదిబ్బ\n40 కి. మీ. వెడల్పూ, 158 కి. మీ. పొడపూ గల బ్రహ్మాండ\nమైన మంచుదిబ్బ, అంటార్కిటికా మంచుఖండం నుంచి\nవిడిపోయి, రాన్సముద్రంలో తేలుతున్నది. ఇది ఎంత\nపెద్దదంటే— దీనిని ఎలాగైనా లాస్ ఏంజెల్స్కు చేర్చినట్టయితే\nరాబోయే 675 సంవత్సరాలకు లాన్ ఏంజెల్స్ నీటి అవసరం\nదీనితో సరిపోగలదట :\nఒంటరిగా సముద్ర ప్రయాణం!\nన్యూ జెర్సీకి చెందిన టానియా యేబి అనే 21 సంవత్సరాల\nయువతి. రెండేళ్ళ క్రితం తన తండ్రి ఇచ్చిన చిన్న పడవలో\nఒంటరిగా సముద్రప్రయాణం మొదలెట్టింది. బెర్మూడా,\nపనామా, ఆస్ట్రేలియా, శ్రీలంక మొదలైన ప్రాంతాల ఓడ\nరేవులను సందర్శించి, సురక్షితంగా స్వస్థలాన్ని చేరుకున్నది:\nమీరు కొంటారా?\nబ్రామ్స్కర్ రచించిన సుప్రసిద్ధమైన నవల 'డ్రాకులా'.\nఇందులోని డ్రాకులా పాత్ర, రొమానియాకు చెందిన వ్లాడ్\nఅనే ప్యూడర్ ప్రభువు జీవితం ఆధారంగా రూపొందించ\nబడింది. అతడు వివసించిన భవనం ఇప్పుడు అమ్మకానికి\nసిద్ధంగా ఉన్నది!\nతరుగనున్న చార్మినార్ శోభ!.\nహైదరాబాదులోని చార్మినార్ కట్టడం సుప్రసిద్ధమైనది. రోజు\nరోజుకూ ఎక్కువయిపోతున్న వాతావరణ కాలుష్యం, ధ్వని\nకాలుష్యం కారణంగా, 400 సంవత్సరాల క్రితం, పాతనగరంలో\nనిర్మించబడిన అద్భుత భవనం. మునుముందు తన శోథను\nకోల్పోగలదని భావిస్తున్నారు 1",
            "book_page_end": 9
        },
        {
            "title": "సోమరిపోతు",
            "book_page_start": 10,
            "pdf_page_start": 10,
            "pdf_page_end": 10,
            "author": "బి. రఘురామరాజు",
            "genre": "హాస్యం",
            "moral": "సోమరితనం మానవ ప్రయత్నాన్ని నిరోధిస్తుంది, కానీ దాన్ని వాదంతో మార్చలేము.",
            "keywords": [
                "సోమరితనం",
                "వాదన",
                "విశ్రాంతి",
                "జీవితలక్ష్యం"
            ],
            "characters": [
                "పెద్దమనిషి",
                "సోమరి"
            ],
            "locations": [
                "దారి"
            ],
            "content": "ఒక పెద్దమనిషి దారిన పోతూంటే, ఒక చెట్టు కింద పనీపాటా లేకుండా కూర్చుని వున్న,\nసోమరిపోతాకడు కనిపించాడు. వాణ్ణి మందలించే ఉద్దేశంతో ఆయన, “వయసులో వున్నావు.\nఅలా ఊరికే కాలం గడపకపోతే, ఏదైనా పని చేసుకోరాదా!” అన్నాడు.\n“పని చేస్తే ఏమొస్తుంది?\" అని ఎదురు ప్రశ్న వేశాడు సోమరి.\n“డబ్బు లిస్తారు,” అన్నాడు పెద్దమనిషి.\n“డబ్బు లొచ్చిం తర్వాత?\" అని అడిగాడు సోమరి.\n“ప్రయోజకుడి వయ్యావని, ఎవరైనా పిల్లనిచ్చి పెళ్ళి చేస్తారు,” అన్నాడు పెద్దమనిషి.\n“పెళ్ళయిం తర్వాత?\"\n“పిల్లలు పుడతారు, వాళ్ళతో ఆడుకోవచ్చు, పాడుకోవచ్చు.”\n\"ఆ తర్వాత?\" అంటూ రెట్టించాడు సోమరి.\n“వాళ్ళు పెద్దయాక చదువు చెప్పించి, ప్రయోజకులుగా తీర్చిదిద్దాలి.”\n\"ఆ తర్వాత?\" అన్నాడు సోమరి.\n“వాళ్ళు సంపాయించడం ప్రారంభిస్తారు. కాబట్టి, నీవు కాలు మీద కాలు వేసుకుని\nనిశ్చింతగా విశ్రాంతి తీసుకోవచ్చు,” అని ఓపికగా చెప్పాడు పెద్దమనిషి.\n“అయితే, ఇప్పుడు నేను చేస్తున్నది అదే కదా ! మీరిక దయచేయవచ్చు,” అన్నాడు\nసోమరి.\nవాణ్ణి మార్చడం తనవల్ల కాదనుకుంటూ, తన దారిన తాను పోయాడు పెద్దమనిషి.",
            "book_page_end": 10
        },
        {
            "title": "మంత్రగత్తెపగ",
            "book_page_start": 11,
            "pdf_page_start": 11,
            "pdf_page_end": 15,
            "author": "మల్లవరపు మనోహరరెడ్డి",
            "genre": "జానపదం",
            "moral": "కోపం, దురుసు చర్యలు వ్యక్తిగత వినాశనానికి దారితీస్తాయి. తెలివైన సాహసం సమస్యకు పరిష్కారం చూపుతుంది.",
            "keywords": [
                "మంత్రగత్తె",
                "పగ",
                "మాయ",
                "ప్రేమ",
                "సాహసం",
                "ముగ్గు"
            ],
            "characters": [
                "గౌరీనాధుడు (రాజు)",
                "లావణ్య (యువరాణి)",
                "మంత్రగత్తె (ముసలిది)",
                "మంత్రగత్తె కొడుకు",
                "జయుడు",
                "మంత్రగత్తె చెల్లెలు"
            ],
            "locations": [
                "గౌరగిరి (రాజ్యం)",
                "కీకారణ్యం",
                "రాజధానీ నగరం",
                "గంగానది"
            ],
            "content": "గౌరగిరిరాజు గౌరీనాధుడు చండశాస\nనుడు. ఆయనకు లావణ్య అనే పెళ్లీడుకు\nవచ్చిన కూతురున్నది. లావణ్య పేరుకు\nతగినట్టు, అపురూపలావణ్యవతి.\nలావణ్య అందచందాల గురించి విని,\nచాలామంది రాకుమారులు ఆమెను\nపెళ్ళాడదలిచారు. అయితే, చండశాసను\nడైన గౌరీనాధుడికి భయపడి, ఎవరూ\nఆయనముందు యీ విషయం ఎత్తడానికి\nసాహసించలేదు.\nగౌరగిరికి ఉత్తరాన, ఒక కీకారణ్యం\nవున్నది. ఆ అరణ్యంలో క్షుద్రశక్తులు\nనేర్చిన ఒక ముసలిది తన కొడుకుతో\nనివసిస్తున్నది. ఆ ముసలిదాని కొడుకు\nఒట్టి అనాకారి. వాడికి ఒక రోజున,\nఅందమైన పిల్లను పెళ్ళాడాలన్న కోరిక\nకలిగింది. వాడు మాయాదర్పణంలో,\nగౌరగిరిలో అందరికన్న అందమైన పిల్ల\nఎవరా అని చూశాడు. వాడికి లావణ్య\nకనిపించింది. వెంటనే వాడు బయలు\nదేరి, రాజు గౌరీనాధుణ్ణి కలుసుకుని,\nలావణ్యను తన కిచ్చి పెళ్ళి చెయ్యమని\nనిర్భయంగా అడిగాడు.\nఅసలే ముక్కోపి అయిన గౌరీనాధుడు,\nఆడగక, ఆడగక తొలిసారిగా ఒక అనా\nకారి, అపురూప లావణ్యవతి అయిన\nతన కూతురును పెళ్ళాడతానని అడిగే\nసరికి పట్టరాని కోపం వచ్చి, తెల్లవారేసరికి\nవాణ్ణి ఉరి తీయించాడు.\nఎన్ని రోజులు గడిచినా, కొడుకు తిరిగి\nరాకపోయేసరికి, ముసలిది తన క్షుద్రశక్తుల\nసాయంతో జరిగినది తెలుసుకున్నది.\nవెంటనే అది పట్టరాని కోపంతో, ఒక\nరాత్రివేళ యువరాణి మందిరంలో ప్రవే\nశించి, నిద్రిస్తున్న యువరాణిని మాయం\nచేసింది.\nతర్వాత ముసలిది. రాజుపై పగ\nసాధించదలచి, యువరాణిని తన శక్తు\nలతో మాయలో పడవేసి, అడవిలో ఒక\nచోట మంత్రించిన ముగ్గుతో ఒక గీతగీసి,\nలావణ్యను అక్కడే వదిలి అరణ్యంలో\nమరొక ప్రాంతాన నివసిస్తున్న చెల్లెలి\nదగ్గిరకు వెళ్ళిపోయింది.\nయువరాణి కనిపించక పోయేసరికి,\nరాజు వేగులను అన్ని దిక్కులకూ పంపి\nవెతికించాడు.\nఉత్తరదిక్కుగా పోయిన వేగులు\nగాయాలతో తిరిగి వచ్చి. \"మహారాజా,\nయువరాణి అరణ్యంలో కనిపించి,\nమమ్మల్ని చూడగానే ఒక మహాకాయుడి\nరూపం ధరించి, మా శరీరాలు హూనం\nఅయ్యేలా కొట్టింది,” అని చెప్పారు.\nరాజు చాలా ఆశ్చర్యపడి, స్వయంగ\nతానే అరణ్యానికి వెళ్ళాడు. అక్కడ\nఆయనకు లావణ్య కనిపించింది.\nఅయితే, ఆమె తండ్రిని చూస్తూనే వెను\nదిరిగి పోసాగింది.\nగౌరీనాధుడు. ఆమెను వెంబడించాడు.\nలావణ్య కొద్దిదూరం వెళ్ళి, మంత్రించిన\nముగ్గుగీతను దాటి, హఠాత్తుగా ఒక మహా\nకాయుడి రూపం ధరించి రాజు కేసి\nరాసాగింది. భయంకరమైన ఆ రూపాన్ని\nచూస్తూనే రాజు భయకంపితుడైపోయి,\nవెనుదిరిగి వచ్చిన దారిపట్టాడు.\nనగరం చేరిన గౌరీనాధుడికి ఎక్కడ\nలేని దిగులు పట్టుకున్నది. ఆయన\nమంత్రులతో సంప్రతించి— ఎవరైతే\nయువరాణిని రక్షిస్తారో, వాళ్ళకే ఆమె\nనిచ్చి వివాహం జరిపిస్తానని, రాజ్యంలో\nచాటింపు వేయించాడు.\nఇది విని, లోగడ యువరాణిని వివాహ\nమాడాలనుకున్న కొందరు రాకుమారులు\nఅరణ్యానికి వెళ్ళి, మహా కాయు డి\nరూపంలో వున్న లావణ్య చేత చావు\nదెబ్బలు తిని పారిపోయి వచ్చారు.\nరాజధానీ నగరంలో, జయు డనే\nయువకు డొకడున్నాడు. వాడి తల్లి చిన్న\nతనంలోనే చనిపోగా, తండ్రి, రెండో\nపెళ్ళి చేసుకున్నాడు. జయుడి పినతల్లికి,\nజయుడంటే పడేది కాదు. ఆమె పెద్ద\nవాడైన జయుణ్ణి అట్లావుంచి, చిన్నవాడైన\nతన కొడుక్కు వివాహ ప్రయత్నాలు\nప్రారంభించింది.\nఇది చూసి నలుగురూ, ఆమెను తప్పు\nపట్టేసరికి, “జయుడికేం, తెలివిగలవాడు;\nసాహసవంతుడు. వాడు కావాలనుకుంటే\nయువరాణినే చేసుకోగలడు !' అని దెప్పి\nపొడిచింది.\nఈ మాటలు విన్న జయుడు బతుకు\nమీద విరక్తిచెంది. చావో బతుకో యువ\nరాణీ చేతిలో తేల్చుకోవాలని, అరణ్యానికి\nవెళ్ళాడు. జయుణ్ణి చూస్తూనే, యువరాణీ\nకొంతదూరం పరిగెత్తి మహాకాయుడి\nరూపం దాల్చింది.\nఇది చూసిన జయుడు అప్పటికి తిరిగి\nవచ్చి, రాత్రి వెన్నెల్లో తిరిగి అరణ్యానికి\nవెళ్ళి, యువరాణీ కనిపించిన చోట నేల\nమీద వెతికాడు. అక్కడ వాడికి ముగ్గుతో\nపొడవుగా గీసిన గీత ఒకటి కనిపించింది.\nయువరాణి మహాకాయుడి రూపం ధరించ\nడానికీ, ఈ ముగ్గుగీతకూ సంబంధం\nవున్నదని, వాడు గ్రహించాడు.\nఆ వెంటనే జయుడు దాపులనున్న\nనీటివాగు దగ్గిరకు పోయి, ఒక ఆకు\nదొన్నలో కొంత నీరు తెచ్చి, ముగ్గును\nకడిగివేయాలని చూశాడు. కాని, అది\nచెక్కుచెదరలేదు !\nజయుడికి ఏం చేయాలో తోచక, ఆ\nరాత్రంతా ఒక చెట్టు మీద గడిపాడు.\nతెల్లవారాక వాడికి, ఆ మంత్రపుముగ్గు\nవేసినవాళ్ళు, ఆ ప్రాంతాలే ఎక్కడైనా\nవుండవచ్చన్న అనుమానం కలిగింది.\nవెంటనే వాడు చెట్టు దిగి, ఆ చుట్టుపక్కల\nవెతుకుతూ తిరగసాగాడు.\nజయుడికి ఒకచోట, శిధిలమైపోతున్న\nచిన్న పూరిపాకా, దానిముందు ఒక బండ\nరాయి మీద కూర్చుని వున్న ముసలిదీ\nకనిపించారు. వాడు, ఆ ముసలిది తప్పక\nమంత్రగత్తె అయివుంటుందని వూహించి,\nదానికేసి నడవసాగాడు.\nముసలిది. వాణ్ణి అంతదూరాన\nచూస్తూనే, '\"ఎవరు నాయనా, నువ్వు?\"'\nఅని అడిగింది.\nఅందుకు జయుడు, \"అవ్వా, నేనీ\nదేశాన్నేలే రాజునూ కాదు కోట్లకు\nపడగలెత్తిన వ్యాపారినీకాదు — ఒక\nఅనామకుణ్ణి. ముందు నువ్వామంత్రపు\nముగ్గు గీతను చెరి పెయ్యి తన కూతురుకు\nపట్టిన దుర్గతి చూసి, రాజుగారు పుట్టెడు\nదిగులుతో మంచానపడ్డాడు.\" అన్నాడు.\n\"అలాగా! మా అక్క కూడా, రాజు\nగారు తన కొడుకును ఉరి తీయించాడన్న\nదిగులుతో నిద్రాహారాలు మాని,\nమధ్యనే పోయింది.'\" అన్నది ముసలిది\nవిచారంగా.\nఆ జవాబుకు జయుడు ఆశ్చర్యపోయి,\n“అయితే, రాకుమారి లావణ్యపై క్షుద్ర\nమంత్రాలు ప్రయోగించి, ఈ అరణ్యానికి\nతీసుకువచ్చింది, నువ్వు కాదన్న మాట!\"'\nఅన్నాడు.\n\"అవును నాయనా, నేనుకాదు. నా\nమాట నమ్ము. తాను క్షు ద్రదేవోపాస న\nచేసినందుకూ, ఏ పాపం ఎరగని రాకుమా\nరిని బాధల పాలు చేసినందుకూ, మా\nఅక్క ఆఖరిక్షణాల్లో ఎంతో పశ్చాత్తాప\nపడింది.\" అన్నది ముసలిది.\n\"ఊరికే పశ్చాత్తాపపడి ప్రయోజనం\nఏమిటి? రాకుమారిని, తన దుష్ట మంత్ర\nప్రభావంనుంచి బయటపడేలా చేస్తే\nబావుండేదికదా!\" అన్నాడు జయుడు.\n\"అందుకు మా అక్క ఒక ఉపాయం\nచెప్పిపోయింది. కొంచెం ఆగు, చెబు\nతాను,\" అని, ముసలిది కొద్దిసేపు తనలో\nతాను ఏదో గొణుక్కుని, “నాయనా, యీ\nమంత్రతంత్రాలు నేర్చిన వాళ్ళ మాటలకు\nఅర్థాలు వెతికి, వెలికితీయడం, నాబోటి\nదానివల్ల అయే పనికాదు. మా అక్క తన\nఆఖరిక్షణాల్లో, రాకుమారిని మంత్ర\nప్రభావంనుంచి తప్పించే బాధ్యత నామీద\nపెట్టింది. అందు కావిడ చెప్పిందేమంటే —\nసవతులిద్దరిలో తలమీదావిడ దయాభిక్ష\nకోరు. మంత్రపుముగ్గు మటుమాయ\nమవుతుంది — అని ఎన్నాళ్ళుగా ఆలో\nచిస్తున్నా, మా అక్క మాటల్లోని మర్మం\nనాకు తెలియడంలేదు!'' అన్నది.\nజయుడు కొద్ది సేపు మౌనంగా తల\nవంచుకుని ఆలోచిస్తూ వుండిపోయి,\nతర్వాత ఉత్సాహంగా, \"అవ్వా, మీ అక్క\nమాటల్లోని మర్మం తెలిసిపోయింది. గంగ\nమన రాజ్యంలోంచి ప్రవహిస్తున్నదేగదా!\nఇక్కడికి రెండామడలకన్న ఎక్కువ\nదూరం వుండదు. ఇంట్లో పాత్రలేమైనా\nవున్నవా?\" అని అడిగాడు.\n\"పాత్రలకేం తక్కువ, నాయనా.\nఇత్తడి, రాగి, కంచు....\" అంటూ\nముసలిది బండరాతిమీదినుంచి లేచింది.\nజయుడు, ఆమెతోపాటు పాకలోకి\nపోయి, అక్కడ వున్నవాటిలో ఒక మర\nచెంబు తీసుకుని, అప్పటికప్పుడే గంగానది\nకేసి బయలుదేరాడు.\nమర్నాడు సూర్యోదయం వేళ, జయుడు\nగంగాజలంతో రాకుమారి లావణ్య వున్న\nచోటుకు వచ్చాడు. లావణ్య అతణ్ణి\nచూస్తూనే మంత్రపు ముగ్గు దాటి దూరంగా\nపరిగెత్తి, అక్కడ మహాకాయుడి రూపం\nధరించి, భయంకరంగా అరుస్తూ, వాడికేసి\nబయలుదేరింది.\nఈలోపల జయుడు, చెంబులో ని\nగంగాజలాన్ని ముగ్గుమీద చిలకరించాడు.\nవెంటనే మొత్తం ముగ్గుగీతా ధూళిలా లేచి\nగాలిలోకి ఎగిరిపోయింది. ఆ మరుక్షణం\nలావణ్య తన ఎప్పటి రూపంతో, జయుడి\nకేసి ఆశ్చర్యంగా చూడసాగింది.\nజయుడు, ఆమెను సమీపించి, కొద్ది\nమాటల్లో జరిగిందేమిటో చెప్పి, రాజుగారి\nదగ్గిరకు తీసుకుపోయాడు.\nగౌరీనాధుడు, తన కుమార్తెను మంత్ర\nగత్తెనుంచి కాపాడినందుకు జయు\nఎంతగానో మెచ్చుకుని, చాటింపు ప్రకారం,\nలావణ్యను జయుడికిచ్చి వైభవంగా\nవివాహం జరిపించాడు.",
            "book_page_end": 15
        },
        {
            "title": "సందేహనివృత్తి",
            "book_page_start": 16,
            "pdf_page_start": 16,
            "pdf_page_end": 18,
            "author": "గుదిమెళ్ళ రాజగోపాల్",
            "genre": "నీతి కథ",
            "moral": "ఒక వ్యక్తి ఇతరులతో వ్యవహరించే తీరు (వినయం, అహంకారం, అధికారం) అతని హోదాను, అంతకంటే ముఖ్యంగా అతని వ్యక్తిత్వంలోని ఉత్తమత్వాన్ని తెలియజేస్తుంది.",
            "keywords": [
                "ధర్మసందేహం",
                "అంధముని",
                "ప్రవర్తన",
                "ఉత్తమత్వం",
                "వినయం"
            ],
            "characters": [
                "నాగదత్తుడు (రాజు)",
                "ప్రధాన మంత్రి",
                "భటుడు",
                "అంధముని"
            ],
            "locations": [
                "ధవళగిరి (రాజ్యం)",
                "అరణ్యం"
            ],
            "content": "ధవళగిరి రాజ్యాన్ని, నాగదత్తుడనే రాజు\nధర్మబద్ధంగా పాలించేవాడు. ఆయనకొక\nనాడు, ఒక ధర్మసందేహం కలిగింది.\nఅదేమంటే. — మనుషుల్లో ఉత్తమమైన\nవాణ్ణి గుర్తించడం ఎలా? అతడి ప్రవర్తన\nఎలా వుంటుంది?\nమర్నాడు ఆయన సభ తీరి, మంత్రు\nలనూ, సభలో వున్నవారినీ తనకు\nకలిగిన సందేహానికి తగిన సమాధానం\nచెప్పవలసిందిగా కోరాడు. దానికి ఎవరికి\nతోచిన సమాధానం వారు చెప్పారు.\nఅయినా, నాగదత్తుడికి అవేవీ నచ్చలేదు.\nఆయన సందేహం. సందేహంగానే\nవుండిపోయింది.\nకొన్నాళ్ళ తర్వాత. నాగదత్తుడు, తన\nప్రధాన మంత్రితోపాటు కొందరు భటులను\nవెంటబెట్టుకుని, అరణ్యానికి వేటకు\nవెళ్ళాడు. అక్కడవాళ్ళు అడవిపందు\nలనూ లేళ్ళనూ బాణాలతో కొడుతూ,\nకొంతసేపటికి ఎవరికి వారుగా చెరొక\nదిక్కుకు విడిపోయారు.\nమిట్టమధ్యాహ్నమయింది. అంద రూ\nతిరిగి ఒకచోట కలుసుకుని రాజధానికి\nతిరిగి పోవాలన్న ప్రయత్నంలో వేట\nచాలించి, ఒకరికోసం ఒకరు అరణ్యంలో\nవెతకసాగారు. అలాంటి సమయంలో, ఒక\nభటుడికి. మర్రిచెట్టుకింద కళ్ళు మూసు\nకుని దైవధ్యానం చేసుకుంటున్న ఒక\nముని కనిపించాడు.\nగుర్రపు డెక్కల చప్పుడు విని, ఆముని\nకళ్ళు తెరిచి, మరొకదిక్కుగా చూస్తూ,\n\"ఎవరువారు?\" అని అడిగాడు.\nఆయన అంధుడని గ్రహించిన\nభటుడు, \"ఓయ్. గుడ్డి సన్యాసి! ఇటుగా\nఎవరైనా వచ్చిన అలికిడి విన్నావా?\"\nఅని అడిగాడు.\nఅందుకు ముని, \"భటుడా! ఇటుగా\nఎవరూ రాలేదు.\" అని జవాబిచ్చాడు\nనిదానంగా.\nభటుడు అక్కడి నుంచి గుర్రాన్ని\nఅదిలించి వెనుదిరిగి మరొక వైపుకు\nవెళ్ళిపోయాడు.\nతర్వాత కొంత సేపటికి మంత్రి అక్క\nడికి వచ్చి, మునికి చూపులేదని తెలుసు\nకుని, \"మీరు అంధుల్లా వున్నారు. ఆ\nకారణంవల్ల, ఏ ప్రాణినీ చూడలేవు.\nధ్వనినిబట్టి, దాపులనుంచి\nవెళ్ళింది మనిషో, జంతువో ఊహించ\nగలవుగదా. ఇంతకు ముందు యిటుగా\nఎవరైనా వెళ్ళిన ధ్వని విన్నావా?\"\nఅని అడిగాడు.\nదానికి ముని, \"మహారాజా, ఇంతకు\nకొద్ది సేపటికిందట, తమ భటుడూ, మహా\nమంత్రీ వచ్చి వెళ్ళారు.\" అని జవాబు\nచెప్పాడు.\n\"వాళ్ళు ఏ దిశగా వెళ్ళారో సెలవివ్వ\nగలరా ?\" అని అడిగాడు రాజు.\nముని. వాళ్ళు వెళ్ళిన దిశకేసి చేయి\nఎత్తి చూపించాడు.\nరాజు. ఆ దిశగా వెళ్ళి. తన పరివా\nరాన్ని కలుసుకున్నాడు. అప్పుడాయనకు,\nముని తన భటుణ్ణి, మంత్రినీ సంబోధిం\nచిన తీరు విని చాలా ఆశ్చర్యం కలిగింది.\nఅంధుడైన ఆ ముని, భటుణ్ణి భటుడుగా,\nమంత్రిని మంత్రిగా, తనను రాజుగా\nగుర్తించాడన్నమాట! ఇది ఎలా సాధ్య\nమైంది ?\nరాజు తన సందేహాన్ని తీర్చుకునేం\nదుకు, మరొకసారి ముని దగ్గిరకు వెళ్ళి,\nభటు మంత్రినీ, తననూ —తమ తమ\nపదవులతో సహా, ఎలా గుర్తించగలిగారని\nఅడిగాడు.\nదానికి ముని చిరునవ్వునవ్వి \"మహా\nరాజా, భటుడు నన్ను. ఓయ్. గుడ్డి\nసన్యాసీ! అంటూ పలకరించాడు. దాన్ని\nబట్టి అతడు భటుడని గ్రహించాను. ఇక\nమంత్రి, ముందుగా నా అంధత్వాన్ని\nఎత్తిచూపి, ఒక విధమైన అధి కార\nస్వరంతో ప్రశ్నించాడు. అందువల్ల,\nఆయన మంత్రి అని తెలుసుకున్నాను.\nఆ తర్వాత మీరు వచ్చి. గుర్రం దిగి,\nనా అంధత్వాన్ని గురించి వేలెత్తి చూప\nకుండా. జరిగినది చెప్పి— ఎవరైనా\nయిటుగా వచ్చిన శబ్దం ఆలకించారా ?\nఅని అడిగారు. దాన్నిబట్టి. మీరు రాజని\nగ్రహించాను. అంటే - మీ ముగ్గురూ\nనన్ను సంబోధించిన తీరునుబట్టి, ఎవరు\nఎవరైనదీ, నాకు అర్థమైంది.\"\nజవాబిచ్చాడు.\nముని మాటలతో, రాజుకు కొంత\nకాలంగా ఉన్న సందేహ నివారణ కలి\nగింది. మనిషి వేరొక మనిషితో ప్రవర్తించే\nతీరునుబట్టి, వాళ్ళల్లో ఉత్తముణ్ణి\nగుర్తించవచ్చని. ఆయన అర్థం చేసు\nకున్నాడు.",
            "book_page_end": 18
        },
        {
            "title": "బంగారులోయ — 5",
            "book_page_start": 19,
            "pdf_page_start": 19,
            "pdf_page_end": 26,
            "author": "మనోజ్ దాస్",
            "genre": "జానపదం",
            "moral": "నవ్వనేది లేకుండా కేవలం మేధస్సు, శక్తి మాత్రమే ఉన్న లోకంలో సంతోషం ఉండదు. మాయం కావడం ప్రమాదకరం.",
            "keywords": [
                "జ్ఞానభూమి",
                "మహామృగం",
                "పూజారి",
                "మనోదర్పణం",
                "నవ్వు"
            ],
            "characters": [
                "వినోదుడు",
                "రాజు",
                "యువరాజు",
                "పూజారి",
                "పండితులు",
                "పౌరులు",
                "భటులు"
            ],
            "locations": [
                "బంగారులోయ (జ్ఞానభూమి)",
                "రాజభవనం"
            ],
            "content": "[యువరాజును మింగడానికి వచ్చిన మహామృగాన్ని వినోదుడు హతమార్చాడు. పూజారి\nఆజ్ఞానుసారం భటులు వినోదుణ్ణి కారాగారంలో బంధించారు. అర్ధరాత్రి సమయంలో రాజు\nఒంటరిగా వచ్చి, వినోదుణ్ణి రాజభవనం ఉపరితలం మీది బురుజులోపలికి తీసుకుపోయి,\nఅక్కడి నుంచి జ్ఞానభూమిలో జరిగే వింతలనూ, విశేషాలనూ చూపసాగాడు. తరవాత — ]\nవిలాపసమా వేశంలో పాల్గొనడానికి వచ్చిన\nప్రజలనుద్దేశించి మళ్ళీ \"మనంత్వరలో\nమరొక మహామృగాన్ని సంపాయించ\nగలం.\" అన్నాడు పూజారి.\n“ఎలాగో ఉన్న మహామృగంపోయింది.\nఅది లేకుంటే మనం బతకలేమా?\nకొత్తగా మరొక మహామృగం ఎందుకు ?\"\nఅన్నాడు కూర్చున్న పౌరులలో ఒకడు\nలేచి నిలబడుతూ.\n\"నువ్వు లేకపోయినా మునిగిపోయిం\nదేమీలేదులే,\" అంటూ పూజారి చేతులు\nతట్టాడు. వెంటనే ఇద్దరు భటులు వచ్చి, ఆ\nపౌరుణ్ణి అక్కడి నుంచి లాక్కుపోయారు!\n\"పౌరులారా ! మీకందరికీ ఒక శుభ\nవార్త. పవిత్రమైన మహామృగాన్ని చంపి,\nమనచేత బందీగా పట్టుబడిన ఆ రాక్షసుణ్ణి\nహతమార్చి, మనం ఉత్సవం జరుపు\nకుంటాము,\" అన్నాడు పూజారి.\nవినోదుడు రాజు కేసి చూశాడు. రాజు\nతల అడ్డంగా ఊపుతూ, \"వీలుకాదు.\nఅతడలా చేయడానికి నేను అనుమతిం\nచను.\" అన్నాడు.\n\"చాలా కృతజ్ఞుణ్ణి, మహారాజా !\nఅయినా, రాజుగారయిన తమను సంప్ర\nదించకుండా, ఆ పూజారి నన్ను చంపుతా\nనని ప్రకటించడం దుర్మార్గం కాదా! మీ\nమీద అధికారం చెలాయించడానికి\nఆ నరరూపరాక్షసుణ్ణి ఎందుకు అను\nమతిస్తున్నారు ?\" అంటూ వినోదుడు తన\nదృష్టిని మళ్ళీ పూజారి కేసి మళ్ళించాడు.\n\"ఇప్పుడు. మనం మన దినచర్యకు\nవద్దాం,\" అని పూజారి మూడు క్షణాలు\nమౌనం వహించి, భోరున ఏడ్వడం\nప్రారంభించాడు! కొన్ని వందల కంఠాలు,\nముక్కుతూ, మూల్గుతూ, రోదిస్తూ అతణ్ణి\nఅనుకరించాయి. కళ్ళ నుంచి కన్నీటి\nధారలు వాళ్ళ చెంపలమీదుగా జారాయి.\nకొందరు నెత్తి, నోరూ మొత్తుకుంటూ\nరోదిస్తూ, బట్టలు చింపుకోసాగారు. జుట్టు\nపీక్కోసాగారు. ఒక్క నిమిషంలో మంటప\nమంతా భీకరమైన రోదనలతో ప్రతిధ్వనిం\nచింది.\nవినోదుడు ఆ విషాదదృశ్యాన్ని చూసి\nభరించలేకపోయాడు. రాజు దానిని\nగ్రహించి, ఆ దృశ్యాన్ని ఆపి, \"నిద్రలేమి\nవల్ల జనించే రుగ్మతను, మా పౌరులు\nఇలా పోగొట్టుకుంటారు,\" అన్నాడు.\n\"మీ ప్రయత్నాలన్నీ ప్రయోజనం\nలేనివి మహారాజా! ప్రజలను ఏడ్పించడం\nమాని, వాళ్ళను నవ్వేవిధంగా ఎందుకు\nచేయకూడదు?\" అని అడిగాడువినోదుడు.\n''ఏం చేయమన్నావు ?\" అని ప్రశ్నిం\nచాడు రాజు.\n\"నవ్వే విధంగా చేయమన్నాను, మహా\nరాజా !\" అన్నాడు వినోదుడు.\n“నవ్వే విధంగానా ! నవ్వంటే ఏమిటి?\"\nఅని అడిగాడు రాజు అమాయకంగా.\n\"నవ్వు, మహారాజా! నవ్వు,\" అన్నాడు\nవినోదుడు మళ్ళీ.\n\"అదే నేను అడుగుతున్నది. నవ్వు\nఅంటే ఫలానా అని స్పష్టంగా చెప్పు.”\nఅన్నాడు రాజు.\n\"భగవంతుడా! నిజంగానే మీకు\nనవ్వంటే ఏమిటో తెలియదా.\" అని\nఅడిగాడు వినోదుడు ఆశ్చర్యంగా.\nఆ ప్రశ్న రాజును మరింత ఇబ్బంది\nపెట్టింది. జ్ఞానభూమివాసులకు నవ్వంటే\nఏమిటో నిజంగానే తెలియదు. వాళ్ళు\nఎప్పుడూ నవ్వి ఎరుగరు !\nవినోదుడు రాజుకు నవ్వి చూపాలని\nప్రయత్నించాడు. కాని, నవ్వలేకపోయాడు!\n\"రాజా, మీరూ. మీ జ్ఞానభూమి\nపౌరులూ ఎంతో సాధించి ఉన్నప్పటికీ,\nఅది ఎందుకూ కొరగాదు. ఒకవిధంగా\nమీరంతా దురదృష్టవంతులు; శాపగ్రస్తు\nలనే చెప్పాలి. నేనే రాజుగా వుండి,\nఏవేవో అద్భుతశక్తులు - నక్షత్రాలను\nధ్వంసంచేసే శక్తితో సహా ఎన్ని అద్భుత\nశక్తులు ఉన్నప్పటికీ, వాటన్నిటిని సైతం,\nవదులుకుని హాయిగా నవ్వేశక్తిని సంపా\nయించడానికి వెనుకాడను.\" అన్నాడు\nఆవేశంతో.\nవినోదుడి మాటలలో ధ్వనించిన\nనిజాయితీ రాజుకు సంతోషం కలిగిం\nచింది. రాజు కొంత సేపు మౌనం\nవహించాడు.\nఉన్నట్టుండి ఒక గోపురంమీద పసుపు\nరంగు దీపం వెలిగింది. వెనువెంట\nగంటానాదం వినిపించింది.\n\"దీని అర్థం, ఏదో సరికొత్త పరిశోధన\nఫలించిందన్నమాట. బహుశా మనోదర్ప\nణమే అయివుంటుంది,\" అన్నాడు రాజు.\nరాజూ, వినోదుడూ బురుజునుంచి\nవెలుపలికి వచ్చారు. వాళ్ళు వెలుపలికి\nరాగానే, ద్వారం మాయమయింది.\nమెట్లమీద ఎవరో వస్తున్న చప్పుడు\nవినిపించింది. వినోదుణ్ణి చాటుగా ఉండ\nమని, రాజు చేయెత్తి సంజ్ఞ చేశాడు.\n\"మనోదర్పణం సిద్ధమయింది, మహా\nరాజా!\" అంటూ ఇరువురు పండితులు\nఅక్కడికి వచ్చి. గుడ్డతో కప్పబడి ఉన్న\nఒక అద్దాన్ని రాజుగారికి అప్పగించి,\n\"మీరు ఎవరినైనా తలుచుకుని వారి\nపేరును ఉచ్చరిస్తూ, ఈ దర్పణాన్ని\nమూడుసార్లు తుడిచి, అందులోకి చూసి\nనట్టయితే, ఆ వ్యక్తి మీ గురించి ఇటీవల\nఏమనుకుంటున్నదీ స్పష్టంగా కనిపి\nస్తుంది.\" అన్నారు సంతోషంగా.\n\"ఆగండి!\" అని అరుస్తూ పూజారి\nఅక్కడ ప్రత్యక్షమై, \"ఆ మనోదర్పణాన్ని\nమొదట నేనే ఉపయోగించాలి. పైగా\nఅది. పూజారినైన నా సంరక్షణలో నే\nఉండాలి,” అన్నాడు పట్టుదలగా.\nఆ క్షణంలో ఏమి చెప్పడానికీ తోచక\nరాజు మౌనం వహించాడు.\n\"ఈ మనోదర్పణాన్ని ఉపయోగించు\nకోవడం రాజుగారైన మీ హక్కు అన్న\nసంగతి మరచిపోకండి, మహారాజా !\nపూజారి మనసు ఎటువంటిదో, ఈ క్షణమే\nతెలుసుకోండి.\" అంటూ చాటునుంచి,\nవాళ్ళముందుకు వచ్చాడు వినోదుడు.\n\"వీలుకాదు. కాదు, కాదు,\" అని\nఅరుస్తూ, పూజారి రాజుగారినుంచి మనో\nదర్పణాన్ని లాక్కోబోయాడు. వినోదుడు\nముందుకు దూకి పూజారికి అడ్డుపడ్డాడు,\nఇంతలో రాజు, మనోదర్పణం మీది\nగుడ్డను తొలగించి, పూజారి పేరు చెబుతూ\nదానిని మూడుసార్లు తుడిచి చూశాడు.\nఅందులోని దృశ్యం చూసి అదిరిపడి,\nఅద్దాన్ని దూరంగా విసిరి, కత్తిదూసి\nఒక్కక్షణంలో పూజారి తలను తెగ వేశాడు!\n\"ఏం పని చేశారు. మహారాజా!\"\nఅన్నాడు వినోదుడు దిగ్భ్రాంతితో.\n\"అవును, ఆ క్షణంలో ఏం చేసిందీ\nనాకే తెలియడం లేదు.\" అంటూ కొంత\nసేపు ఆగి, “నేనా అద్దంలోకి చూసేసరికి,\nపూజారి వికృతంగా పళ్ళు కొరుకుతూ,\nకత్తి దూసి నామీదికి రావడంకనిపించింది.\nఅది బింబం అన్న మాట మరిచిపోయి,\nనిజమనుకుని, ఆత్మరక్షణకోసం అతణ్ణి\nనిజంగానే హతమార్చాను.\" అన్నాడు\nరాజు, రక్తంలో పడి ఉన్న పూజారి తల\nకేసి చూస్తూ, కాస్త బాధతో.\n\"అంటే, ఆ పూజారి మిమ్మల్ని హత\nమార్చాలని ఆలోచిస్తూ ఉండేవాడన్న\nమాట మహారాజా !'' అన్నారు పండితులు\nఆశ్చర్యంగా.\nరాజు చేతి నుంచి, కత్తిజారి కింద\nపడింది.\n\"రాజు అన్న తరవాత ఖడ్గం లేకుండా\nఉండకూడదు మహారాజా,\" అంటూ\nవినోదుడు కత్తిని తీసి, రాజు నడుముకు\nవేలాడుతున్న ఒరలో పెట్టాడు.\n\"నేను మనోదర్పణంలో చూసిన\nవిధంగా పూజారి నా శత్రువు అన్న విషయం\nనిజమేనా?\" అని అడిగాడు రాజు కాస్త\nఅనుమానంగా.\n“సందేహమెందుకు మహారాజా, మనో\nదర్పణాన్ని మరొకసారి పరీక్షించి\nచూడండి.\" అన్నారు దానిని రూపొందిం\nచిన పండితులు ఏకకంఠంగా.\n“మంచిసలహా !\" అని రాజు వినోదుడి\nకేసి తిరిగి, \"నువు మానవరూపంలో ఉన్న\nరాక్షసుడవనీ మాకేదో హాని కలిగించే\nఉద్దేశంతోనే ఇక్కడికి వచ్చావనీ పూజారి\nనిన్ను గురించి చెప్పేవాడు. అది ఎంత\nవరకు నిజమో, ఇప్పుడు మనోదర్పణం\nద్వారా తెలుసుకుంటాను,\" అంటూ ఒక్క\nక్షణం కళ్ళు మూసుకుని వినోదుడి పేరు\nస్మరిస్తూ మనోదర్పణంలోకి చూశాడు.\nమొదట ఆశ్చర్యం చెందిన రాజు,\nకొంతసేపటికి ఆనందంతో నవ్వుతూ, వినో\nదుడికేసితిరిగి, \"నువ్వు, ఒక మహాకార్యం\nసాధించడానికి మా జ్ఞానభూమికుండా\nవెళ్ళనున్నావు. ప్రయాణం సుకరం కావ\nడానికి నువ్వు మా సహాయాన్ని కూడా\nఅపేక్షిస్తున్నావు. అంతే కాని, నీకు\nమాపట్ల ఎటువంటి శత్రుత్వమూ, దురుద్దే\nశమూ లేదు. పైగా నువ్వు మా శ్రేయోభి\nలాషివే!\" అన్నాడు రాజు.\nవినోదుడి కళ్ళవెంట ఆనందబాష్పాలు\nరాలాయి. “నేను మీతో చెప్పాలనుకున్న\nమాటలను మీరే చెబుతున్నారు మహారాజా!\nఒక వరం సాధించడానికి నేను ఈ జ్ఞాన\nభూమిని దాటి వెళ్ళాలి. అందుకు మీ\nసహాయం కావాలి,\" అన్నాడు వినోదుడు.\nరాజు కొంతసేపు మౌనం వహించి,\nఅక్కడ ఉన్న పండితులను వెళ్ళమని\nసైగచేశాడు. వాళ్ళు వెళ్ళాక రాజు వినో\nదుడితో, ''ఈ జ్ఞానభూమికి అవతల\nఉన్న ప్రాంతానికి మేమెవ్వరమూ వెళ్ళ\nలేదు. అయినా, అది ఎటువంటిదో మాకు\nతెలుసు. ఆ ప్రదేశానికి, మా జ్ఞానభూమికీ\nమధ్య విషవాయువులు చిమ్మే పర్వత\nశ్రేణులు ఉన్నాయి. ఆ విషవాయువులకు\nతట్టుకుని ఏ ప్రాణి కూడా అవతలికి\nపోజాలదు,\" అన్నాడు.\n\"మహారాజా! ఆ విషవాయువులను\nదాటి అవతలికి వెళ్ళడానికి మీరు\nమాత్రమే నాకు సహాయం చేయగల\nసమర్థులు,\" అన్నాడు వినోదుడు.\n\"నేనెలా సహాయం చేయగలనో\nచెప్పు,\" అని అడిగాడు రాజు.\n\"ఒకచోట మాయమై, మరొక చోట\nప్రత్యక్షమయ్యేరహస్యాన్నినాకు ఉపదేశిస్తే\nచాలు మహారాజా !\" అన్నాడు వినోదుడు.\nరాజు మళ్ళీ ఆలోచనలో పడ్డాడు.\n\"మహారాజా, నేను నా యాత్రలో\nవిజయం సాధించినట్టయితే, మీ కందరికీ\nహాయిగా నవ్వే వరాన్ని తీసుకువస్తాను,\"'\nఅన్నాడు వినోదుడు.\n\"నవ్వే వరమా! అదేమిటో నాకు\nస్పష్టంగా తెలియడంలేదు. అయినా\nఅదేదో గొప్పదనే విషయం మాత్రం\nతెలుస్తున్నది. కాని, నువ్వు తెలుసుకోవా\nలనే రహస్యం చాలా విలువైనది నాయనా !\nఅది ఈ జ్ఞాన భూమిలో ఇద్దరికి—అంటే\nనాకూ, పూజారికీ మాత్రమే తెలిసిన\nపరమరహస్యం !\" అన్నాడు రాజు.\n\"ఆ రహస్యం, దానిని కనుగొన్న\nపండితులకు తెలుసుకదా మహారాజా.\"\nఅని అడిగాడు వినోదుడు అనుమానంగా.\n\"నిజమే వారికి తెలుసు. అయితే,\nదానిని వారు ఉపయోగించే అవసరం\nలేకుండాచేశాడుపూజారి!' అన్నాడురాజు.\n\"అంటే, ఆ రహస్యం తెలుసుకున్న\nవెంటనే పూజారి వాళ్ళను హతమార్చా\nడన్న మాట!\" అన్నాడు వినోదుడు.\nరాజు అవునన్నట్టు తలాడించి, \"సరే,\nఈ విషయం గురించి తరవాత చెబుతాను,\"\nఅన్నాడు.\nసరే అన్నాడు వినోదుడు.\nరాజు ఒక నిర్ణయానికి రావడానికి ఒక\nవారం పట్టింది.\nఅంతలో వినోదుడు\nయువరాజు ప్రేమకు మరింత పాత్రు\nడయ్యాడు.\nఒకనాడు యువరాజును చూసి, వినో\nదుడు, “ఎంతటి అందమైన యువరాజువి!\nఅయినా నవ్వలేవు. నవ్వి చూపుదామన్నా,\nశాపగ్రస్తమైన ఈ జ్ఞానభూమిలో నేనే\nనవ్వలేకపోతున్నాను.” అన్నాడు బాధగా.\nదానిని గమనించిన రాజు, యువ\nరాజుతో సహా వినోదుణ్ణి తన వెంట రమ్మని,\nజ్ఞానభూమి సరిహద్దులవరకు తీసుకు\nపోయాడు. అక్కడ రాజు అత ని కి\nమాయమయ్యే రహస్యాన్ని ఉపదేశించి,\n\"మాయమైన తరవాత అదేస్థితిలో\nఉండడం ప్రమాదకరం. విషవాయువులు\nచిమ్మే పర్వతశ్రేణులు దాటిన వెంటనే\nమానవరూపంలో ప్రత్యక్షం కావాలి. ఈ\nసంగతి మరిచిపోవద్దు. అదృశ్య రూపంలో\nచాలాకాలం ఉండడం క్షేమంకాదు.\"\nఅని హెచ్చరించాడు !\nవినోదుడు అదృశ్యమవడానికి ముందు,\nరాజూ, యువరాజూ అతనికి వీడ్కోలు\nపలికారు. రాజు ఉపదేశించిన రహస్య\nసూత్రం ప్రయోగించి. వినోదుడు క్షణా\nలలో శక్తితరంగాలుగా మారి. అదృశ్య\nమయ్యాడు! — (ఇంకావుంది)",
            "book_page_end": 26
        },
        {
            "title": "వినీలుడికథ",
            "book_page_start": 27,
            "pdf_page_start": 27,
            "pdf_page_end": 33,
            "author": "చందమామ బృందం",
            "genre": "బేతాళ కథలు",
            "moral": "అహంకారం మేధస్సును, ప్రతిభను నాశనం చేస్తుంది. గురువు తన స్థానం మరచి శిష్యుడిని నిర్బంధిస్తే, ఆ శాపం పనిచేయదు, కానీ శిష్యుడు దానికి గర్వపడితే అతని పతనం మొదలవుతుంది.",
            "keywords": [
                "బేతాళుడు",
                "విక్రమార్కుడు",
                "గురుదక్షిణ",
                "అహంకారం",
                "శాపం"
            ],
            "characters": [
                "విక్రమార్కుడు (రాజు)",
                "బేతాళుడు",
                "జ్ఞానసాగరుడు (పండితుడు)",
                "వినీలుడు (శిష్యుడు)",
                "లలిత (జ్ఞానసాగరుడి కుమార్తె)",
                "కృష్ణస్వామి (మహాపండితుడు)"
            ],
            "locations": [
                "శ్మశానం",
                "శ్రీరంగపట్టణం"
            ],
            "content": "పట్టువదలని విక్రమార్కుడు చెట్టువద్దకు\nతిరిగి వెళ్ళి, చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా,\nకార్యసాధనపట్ల, నీ పట్టుదల మెచ్చ\nదగిందే. కాని, నువ్వు ఆశించినట్టు కార్యం\nసఫలమయ్యాక, పరిస్థితులు ఎలా వుండ\nగలవో అన్న శంక, నన్ను బాధిస్తున్నది.\nఎందుకంటే, ఒక్కొక్కసారి కార్య\nవైఫల్యమేగాక, కార్యసాఫల్యం కూడా,\nఎంతటి మేధావులనైనా చిక్కుల\nపాల్టేస్తుంది. ఇందుకు ఉదాహరణగా\nమహాపండితుడూ, కవీ అయిన వినీలుడి\nకథ చెబుతాను, శ్రమతెలియకుండా,\nవిను,” అంటూ యిలా చెప్పసాగాడు :\nపూర్వం జ్ఞానసాగరు డనే పండితు\nడుండేవాడు. ఆయనకు ఒక్కతే కుమార్తె;\nపేరు లలిత. ఒకసారి వినీలు డనేయువ\nకుడు, జ్ఞానసాగరుడి వద్ద శిష్యరికం కోసం\nవచ్చాడు. జ్ఞానసాగరుడు. అతణ్ణి పరీ\nక్షించి, అతడి తెలివితేటలకు తృప్తిపడి,\nతన శిష్యబృందంలో చేర్చుకున్నాడు.\nసహజంగా మేధావి అయిన వినీలుడు,\nజ్ఞానసాగరుడి శిష్యరికంలో మెరుగులు\nదిద్దుకుని, అచిరకాలంలోనే అన్ని విద్యల\nలోనూ గొప్ప ప్రతిభావంతుడయ్యాడు.\nవిద్యాభ్యాసం పూర్తి అయ్యాకవినీలుడు,\nరాజాశ్రయం సంపాదించడానికి నిశ్చ\nయించుకున్నాడు. జ్ఞానసాగరుడికి గురు\nదక్షిణ చెల్లించి, ఆయన అనుమతి పొంద\nదలిచాడు.\nవినీలుడు చెప్పినది విని, జ్ఞానసాగరుడు\nఒక్క నిమిషం మౌనంగా వుండి, \"వినీలా,\nనేను కోరినది ఏదైనాసరే గురుదక్షిణగా\nయివ్వగలవా?\" అని అడిగాడు.\n\"గురుదేవా, నా శక్తికి తగినది ఏదైనా\nసరే యివ్వడానికి, నేను సిద్ధంగా\nవున్నాను,\" అన్నాడు వినీలుడు ఎంతో\nవినయంగా.\nవినీలుడి సమాధానానికి, జ్ఞానసాగరుడు\nతృప్తిపడి, \"నాకు వేరే కోరిక ఏదీలేదు,\nనాయనా! విద్యాబృహస్పతివి అయిన\nనువ్వు, గుణవతి అయిన నా కుమార్తె\nలలితను వివాహమాడితేచాలు,\" అన్నాడు\nచిన్నగా నవ్వుతూ.\nజ్ఞానసాగరుడి కోరిక వింటూనే.\nవినీలుడు వ్యాకులపడి, \"ఎంతటి అగ్ని\nపరీక్ష పెట్టారు గురుదేవా! మిమ్ములను\nపితృసమానుడిగానూ, మీ కుమార్తెను\nసహెూదరిగానూ భావిస్తున్నాను. ఆమెను\nవివాహం చేసుకోమనడం ధర్మమా?\"\nఅన్నాడు.\nవినీలుడి జవాబు విని ఖిన్నుడైపోయిన\nజ్ఞానసాగరుడు. \"వినీలా, గురుపుత్రిని\nవివాహమాడరాదని ఎక్కడా లేదు.\"\nఅంటూ చాలాసేపు రకరకాల దృష్టాంతా\nలతో. వినీలుడికి ఎంతగానో నచ్చజెప్ప\nజూశాడు.\nఎంత చెప్పినా వినీలుడు, లలితను\nవివాహమాడడానికి అంగీకరించలేదు.\nదానితో జ్ఞానసాగరుడికి ఎక్కడలేని కోపా\nవేశం కలిగింది.\nఆయన కమండలంలోని నీరు చేతిలోకి\nతీసుకుని, \"నీలో యింత అహంభావం\nవున్నదని గుర్తించలేకపోయాను. గురు\nదక్షిణ చెల్లించని పాపానికి నువ్వు నీ\nవిద్యలన్నీ మరి చిపోయి సామాన్య\nమానవుడిలా బ్రతుకుదువుగాక!\" అని\nశపించాడు.\nగురుశాపం వినగానే, వినీలుడికి ఒక్క\nసారిగా శోకం ముంచుకువచ్చింది. అతడు\nకన్నీళ్ళతో జ్ఞానసాగరుడికి ప్రణమిల్లి,\n“నేను చెల్లెలిగా భావించిన స్త్రీని వివాహ\nమాడలేను దానికంటే, మీరు విధించిన\nశిక్షనే సంతోషంగా స్వీకరిస్తాను.\" అని\nవెళ్ళిపోయాడు.\nఅలా వెళ్ళిన వినీలుడు, కొన్నాళ్ళ\nపాటు పిచ్చివాడిలా దేశమంతా తిరిగాడు.\nచివరికి ఒక రోజు, అతడు చాలా నీరస\nస్థితిలో శ్రీరంగపట్టణానికి చేరుకుని,\nశ్రీరంగనాధునికోవెలముందుస్పృహతప్పి\nపడిపోయాడు.\nఆ సమయంలో, శిష్యులతో పాటు\nశ్రీరంగనాధుని దర్శనం కోసం వచ్చిన.\nకృష్ణస్వామి అనే మహాపండితుడువినీలుణ్ణి\nచూసి జాలిపడి తన శిష్యులసాయంతో\nఇంటికి తీసుకువెళ్ళి శైత్యోపచారాలు\nచేయించాడు.\nకొంతసేపటికి వి నీలుడికి స్పృహ\nవచ్చింది. అతడు కళ్ళు తెరిచే సమ\nయానికి, ఇంటిముందున్న ఆవరణలో,\nకృష్ణస్వామి శిష్యులు, ఎంతో భక్తిశ్రద్ధలతో\nశ్రీరంగనాధుని స్తోత్రగీతాలు చదువు\nతున్నారు. భక్తిరస పూరితమైన ఆ\nప్రశాంత వాతావరణంలో, వినీలుడు\nఆశువుగా శ్రీరంగనాధుని మీద ప్రస్తుతి\nశ్లోకాలు చెబుతూ లేచాడు.\nఆవేశంలో, అతడి ఆశుధారా\nకవిత్వం, ఒక గంటసేపు సాగింది. ఆ\nతర్వాత కొంత సేపటికి వినీలుడుసొమ్మసిల్లి\nకృష్ణస్వామి పాదాల ముందు\nవాలి\nపోయాడు.\nవినీలుడి కవితాపటిమకు, పదలాలిత్యా\nనికి. శబ్దసౌష్ఠవానికి కృష్ణస్వామీ, ఆయన\nశిష్యులూ చాలా ఆశ్చర్యపడ్డారు.\nకృష్ణస్వామి, వినీలుణ్ణి లేవదీశాడు.\nవినీలుడు, ఆయనకు నమస్కరిస్తూ,\n\"మీరెవరు, స్వామీ ? నేనిక్కడికి ఎలా\nవచ్చాను?\" అని అడిగాడు.\nకృష్ణస్వామి జరిగినదంతా, అతడికి\nచెప్పి, “ఎవరు నాయనా, నువ్వు? శ్రీరంగ\nనాధుని మీద, నువ్వు ఆశువుగా చెప్పిన\nకవిత్వం వింటూంటే, నా జన్మ ధన్యమైం\nదనిపించింది. ఇంతటి సరస్వతీ పుత్రుడివి,\nయిలా దీనమైనస్థితిలో వుండడానికి\nకారణమేమిటి?\" అని ప్రశ్నించాడు.\n\"మీరు చెప్పేది నిజమేనా, స్వామీ ?\nఇంతకుముందు నేను, శ్రీరంగనాధుని మీద\nఆశుకవిత్వం చెప్పడం యధార్థమేనా?\"'\nఅన్నాడు వినీలుడు.\nకృష్ణస్వామి చిరునవ్వునవ్వి, “నువ్వు\nమొదట చెప్పిన రెండు, మూడు శ్లోకాలు\nవిని చాలా ఆశ్చర్యపోయాను. ఆ తర్వాత,\nనీనోటి నుంచి వెలువడిన ప్రతి అక్షరాన్నీ,\nనా శిష్యులచేత వ్రాయించాను, చూడు!\"'\nఅంటూ, తన శిష్యుడిచేతిలోని తాళపత్రా\nలను తీసుకుని వినీలుడికి యిచ్చాడు.\nవినీలుడు, తాను చెప్పిన శ్లోకాలను\nతిరిగి చదువుతూంటే, అతడికళ్ళనుంచి\nఆనందబాష్పాలు రాలాయి. తన గురువు\nజ్ఞానసాగరుడిచ్చిన శాపం పనిచెయ్యలేదని,\nఅతడికి అర్థమైంది.\n\"ఇంతకూ నువ్వెవరైనదీ చెప్పనే\nలేదు?\" అన్నాడు కృష్ణస్వామి.\nవినీలుడు జరిగినదంతా వివరంగా\nకృష్ణస్వామికి చెప్పాడు.\n\"సరే, నాయనా! నువ్వు కొన్నాళ్ళ\nపాటు, మా ఇంటనే వుండు. పద, స్నానం\nచేసి, భోజనం చేద్దువుగాని.\" అన్నాడు\nకృష్ణ స్వామి.\nఆ మాటలు అంటున్నప్పుడు, కృష్ణ\nస్వామి ముఖంలో, వెనుకటి ప్రశాంతత\nలేకపోవడం గమనించాడు వినీలుడు.\nఅయితే, అతడు దాన్ని పట్టించుకోలేదు.\nభోజనం చేశాక వినీలుడు, కృష్ణస్వామి\nదగ్గిరకువచ్చి. ''ఈ పట్టణాన్నేలే రాజు\nఎవరు. స్వామీ? పండితపోషకుడేనా ?\nఎవరైనా కాస్త ప్రతిభగల పండితు\nలున్నారా?\" అంటూ, యింకా ఏదో\nఅడగబోయాను.\nఅయితే కృష్ణస్వామి చెయ్యి ఎత్తి,\nఅతణ్ణి వారిస్తూ, \"ఆవివరాలన్నీ సమయం\nవచ్చినప్పుడు, నేనే చెబుతాను. వెళ్ళి\nవిశ్రాంతి తీసుకో.'\" అన్నాడు.\nఆ మర్నాటినుంచీ వినీలుడు, ఏదో ఒక\nఅంశంమీద ఆశువుగా కవిత్వం చెప్పడం\nప్రారంభించాడు. అయితే, చిత్రంగా,\nఅతడి పాండిత్యం, కవిత్వంలోని\nమాధుర్యం, నానాటికి దిగజారుతూ\nవచ్చాయి. చివరకు అతడు చెప్పే\nకవిత్వంలో రసపుష్ఠి మాట అటుంచి,\nశబ్దార్థాలు కూడా వికృతంగా ధ్వనించ\nసాగాయి. అతడి కవిత్వం వింటున్న కృష్ణ\nస్వామి శిష్యుల ముఖాల్లో ఏవగింపు\nకనిపించసాగింది. వినీలుడు,\nమార్పును కొంతవరకు గమనించాడు.\nఇలాంటి పరిస్థితిలో, ఒకసారి కృష్ణ\nస్వామి శిష్యులు యిద్దరు మాట్లాడు\nకుంటుండగా, ఆ సంభాషణ వినీలుడి\nచెవినపడింది.\n''ఈ మధ్య వినీలుడి ప్రవర్తన, ఎంత\nఅహంభావ పూరితంగా వుంటున్నదో\nచూశావా?\" అన్నాడు ఒకడు.\n\"అవును. మొదటిరోజున శ్రీరంగ\nనాధుడు ఏం కరుణించాడో ఏమో, అమృత\nగుళికల్లాంటి శ్లోకాలు చెప్పాడు. ఇప్పుడు\nచూడు, ఎలాంటి శుష్కపదాలతో కవిత్వం\nఅల్లుతున్నాడో! అయినా అతడికి ఇంకా\nకళ్ళు తెరుచుకోవడం లేదు.' అన్నాడు\nరెండవవాడు.\n\"మొన్న గురువుగారు ఏమన్నారో\nతెలుసా? 'వినీలుడు తాను చాలా అధికు\nఐనుకుంటున్నాడు. నాయనా! అతడికి\nయింకా ఆత్మజ్ఞానం కలగలేదు.'\nఅన్నారు,\" అన్నాడు మొదటివాడు.\nవాళ్ళ మాటలు విన్న క్షణం నుంచి\nవినీలుడిలో, అంతరంగమధనం ప్రారంభ\nమైంది.\nచివరకు అతడు, కృష్ణస్వామి దగ్గిరకు\nవెళ్ళి భక్తితో పాదాభివందనం చేసి,\n\"సూక్ష్మాతి సూక్ష్మమైన ధర్మ స్వరూపాన్ని\nఇన్నాళ్ళు అర్థం చేసుకోలేకపోయాను,\nస్వామీ! మీ దయవల్ల, నా కళ్ళు తెరుచు\nకున్నాయి. నేను ఒకసారి, నా గురువు\nవద్దకు వెళ్ళి వస్తాను; నన్ను ఆశీర్వదిం\nచండి!\" అన్నాడు.\nబేతాళుడు ఈ కథ చెప్పి, \"రాజా,\nఆశుకవిత్వాన్ని అంత మధురంగా చెప్ప\nగలిగినందుకు. వినీలుడు గర్వపడి వుండ\nవచ్చు. అయితే, అతడి కవితాపటిమ\nక్షీణించడానికి కారణం ఏమిటి? జ్ఞాన\nసాగరుడు, వినీలుడికిచ్చిన శాపం, ఎందుకు\nఫలించలేదు? వినీలుడు మళ్ళీ జ్ఞాన\nసాగరుడివద్దకు వెళతాననడమేమిటి? ఈ\nసందేహానికి సమాధానం తెలిసి కూడా\nచెప్పకపోయావో, నీ తల పగిలిపోతుంది.\"\nఅన్నాడు.\nదానికి విక్రమార్కుడు, \"వినీలుడు\nగర్వించినది, తానొక గొప్ప కవినన్న భావం\nవల్ల కాదు; తానొక మహత్తరమైన వ్యక్తి\nసన్న భావంవల్ల. గురువు తన కిచ్చిన\nశాపం ఫలించకపోవడంతో, అతడిలో, ఆ\nఅహంభావం కలిగింది. అయితే, వినీలుడు\nయిక్కడ, ఒక సత్యాన్ని గుర్తించలేదు.\nఅదేమిటంటే — జ్ఞానసాగరుడి శాపం\nవిఫలమవడానికి కారణం, ఆయన\nదుర్బలత్వమే గాని, వినీలుడి ఔన్నత్యం\nకాదు. జ్ఞానసాగరుడు. వినీలు, తన\nకుమార్తెను వివాహమాడమని మామూ\nఅడగకుండా, గురుదక్షిణగా\nకోరాడు. ఆ కోరికలో నిర్బంధించడమూ,\nఆజ్ఞాపించడమూ లాంటి లక్షణాలున్నవి.\nవినీలుడు చెప్పిన జవాబుకు, ఆయన\nగురువుగా. పితృసమానుడుగా, అతణ్ణి\nదీవించవలసింది. అలా చేయకపోగా,\nక్రోధావేశంలో వినీలుణ్ణి శపించడం,\nదోషకారణమవుతుంది. అందువల్ల నే,\nఆయన శాపం ఫలించలేదు. వినీలుడు\nయీ సత్యాన్ని గమనించక తానొక ధర్మ\nస్వరూపుడననీ. అందువల్లనే గురువు\nయిచ్చిన శాపం విఫలమైందనీ తలచాడు.\nదానితో అతడికి గురువు మీద 'ఏహ్య.\nభావంతోపాటు, తాను గొప్పవాడిన నే\nఅహంభావం కలిగింది. అందువల్ల మధు\nరంగా కవిత్వం చెప్పేశ క్తిని కోల్పోయాడు,\nచివరకు నిజం గ్రహించి, జ్ఞానసాగరుడిని\nక్షమాపణకోరడం ద్వారా, తనలోని గర్వ,\nఅహంభావాల నుంచి విముక్తుడు కాదలి\nచాడు.\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.",
            "book_page_end": 33
        },
        {
            "title": "అసలులోపం",
            "book_page_start": 34,
            "pdf_page_start": 34,
            "pdf_page_end": 34,
            "author": "ఎం.డి. సౌజన్య.",
            "genre": "నీతి కథ",
            "moral": "పిల్లలు తల్లిదండ్రుల చెడు ప్రవర్తనను చూసి నేర్చుకుంటారు. అందుకే, తల్లిదండ్రులే మంచి నడవడికతో ఉండాలి.",
            "keywords": [
                "లంచగొండి",
                "గ్రామాధికారి",
                "దొంగతనం",
                "వ్యసనం",
                "నీచప్రవర్తన"
            ],
            "characters": [
                "గ్రామాధికారి",
                "గ్రామాధికారి కొడుకు"
            ],
            "locations": [
                "గ్రామం"
            ],
            "content": "ఒక లంచగొండి గ్రామాధికారి, ఎవరు ఎక్కువ డబ్బు లంచం యిస్తే, వాళ్ళకు అను\nకూలంగా తీర్పు చెప్పేవాడు. అలా అతను తేరగా డబ్బు సంపాయిస్తూంటే, అతని ఏకైక\nసంతానం రకరకాల వ్యసనాలకు అలవాటు పడ్డాడు.\nఒక రోజు గ్రామాధికారి నిద్రిస్తూండగా, అతని కొడుకు తండ్రి చొక్కాజేబులో డబ్బు\nదొంగిలిస్తూ పట్టుబడ్డాడు.\nగ్రామాధికారి అయిన తనింట్లో, తన జేబులో నుంచే డబ్బు, తన కొడుకే దొంగిలిస్తూం.\nడడం, ఆయనకు అశ్చర్యం కలిగించింది.\n“ఇదే నేరానికి, ఒక గ్రామాధికారిగా నీకు ఏం శిక్ష విధిస్తానో తెలుసా?\" అంటూ ఆయన\nకొడుకును గద్దించాడు.\n“ఏఏ నేరాలు తప్పించుకోడానికి, నీలాంటి గ్రామాధికారికి, ఎంతెంత లంచం ముట్ట\nజెప్పాలో, నాకూ తెలుసు!\" అంటూ, తండ్రి చేతిలో రెండు రూపాయిలు పెట్టి, ఆ కుర్రవాడు\nఅక్కడి నుంచి వెళ్ళిపోయాడు.\nఅసలు లోపం తనలోనే వున్నదనీ, తన నీచప్రవర్తనవల్లనే, తన కుమారుడు అలా తయా\nరయ్యాడనీ గ్రామాధికారి బుద్ధి తెచ్చుకుని, లంచాలు పట్టడం మానేశాడు.",
            "book_page_end": 34
        },
        {
            "title": "శకుంతల —2",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "పౌరాణికం",
            "moral": "కోపం, దురుసుతనం పర్యవసానాలను కలిగిస్తాయి. ప్రేమించిన వ్యక్తిని మరచిపోవడం వలన కలిగే బాధ.",
            "keywords": [
                "కణ్వముని",
                "దుష్యంతుడు",
                "శకుంతల",
                "దుర్వాసముని శాపం",
                "భరతుడు"
            ],
            "characters": [
                "శకుంతల",
                "దుష్యంతుడు (రాజు)",
                "కణ్వముని",
                "దుర్వాసముని",
                "మునికుమారుడు",
                "మేనక",
                "భరతుడు"
            ],
            "locations": [
                "కణ్వాశ్రమం",
                "హస్తినాపురం",
                "నది"
            ],
            "content": "ధర్మప్రభువయిన దుష్యంతుడిపట్ల\nగౌరవాదరాలు గల కణ్వముని, జరిగిన\nవిషయం తెలుసుకుని పరమానందం\nచెందాడు. శకుంతలను ఆశీర్వదించి,\nఆమె రాజాంతఃపురానికి చేరుకున్న\nతరవాత నడుచుకోవలసిన తీరుతెన్ను\nలను గురించి బోధచేశాడు!\nఒకనాడు కణ్వముని ఆశ్రమంలో లేడు.\nశకుంతల ఏకాంతంగా దుష్యంతుణ్ణి\nతలుచుకుంటూ కూర్చున్నది. ఆ సమ\nయంలో దుర్వాసముని అక్కడికి వచ్చి,\nకణ్వమునిని గురించి అడిగాడు. పరధ్యా\nనంగా ఉండడంవల్ల, శకుంతల దుర్వా\nసుడి రాకను గమనించలేదు. పరమ\nకోపిష్టి అయిన దుర్వాసుడు ఆగ్రహం\nచెంది, “నువ్వు ఎవరిని తలుచుకుంటూ\nనన్ను ఉదాసీనం చేశావో వారు నిన్ను\nమరచిపోదురుగాక !\" అని శపించాడు.\nముని శాపం కూడా శకుంతల చెవిని\nపడలేదు. కాని, ఆశ్రమవాసులయిన\nకొందరు మునికుమార్తెలు, ఆ శాపం\nవిని హడలిపోయి, శకుంతల అపరా\nఛాన్ని క్షమించమని దుర్వాసుణ్ణి వేడు\nకున్నారు. ఆయన మనసు కరిగి, శాప\nప్రభావం శాశ్వతం కాదని చెప్పి వెళ్ళి\nపోయాడు.\nపుట్టి పెరిగిన వాతావరణాన్నీ, అను\nరాగంతో పెంచి పెద్ద చేసిన కణ్వమునినీ\nవదిలి వెళ్ళడానికి ఒకవైపు బాధ\nపడుతూ; మరోవైపు, చేరుకోనున్న తన\nభక్త సన్నిధిని తలుచుకుని ఆనందంగా\nకలలుకంటూ ప్రయాణమయింది\nశకుంతల. పడవప్రయాణం సుఖంగా\nసాగింది.\nకొన్నాళ్ళు గడిచాక, కణ్వముని, శకుం\nతలను దుష్యంతుడి వద్దకు పంపే\nఏర్పాట్లు చేశాడు. తన చిన్ననాటి స్నేహి\nతులవద్ద సెలవు తీసుకుని, పెంచిన\nతండ్రికీ, పెద్దలకూ నమస్కరించి శకుం\nతల హస్తినాపురానికి బయలుదేరింది.\nకణ్వముని శిష్యుడయిన ఒక ముని\nకుమారుడు ఆమె వెంట రక్షణగా\nబయలుదేరాడు.\nఅమితోత్సాహంతో హస్తినాపురంలోని\nదుష్యంతుడి సభకు చేరిన శకుంతలను\nరాజు చూశాడు. కాని, ఏమీ పట్టించుకో\nలేదు. శకుంతల ఆశ్చర్యపడింది. ఆమె\nవెంట వచ్చిన మునికుమారుడు,\nదుష్యంతుడితో, “మహారాజా! ఈమె\nకణ్వముని పెంపుడుకూతురు శకుం\nతల!\" అన్నాడు.\n\"అలాగా! నానుంచి ఏదైనా సహాయం\nకోరివచ్చారా !\" అని అడిగాడు దుష్యం\nతుడు.\nఆ మాట విని శకుంతల\nదిగ్భ్రాంతి చెందింది. మునికుమారుడు\nమళ్ళీ రాజుతో, “మహారాజా, మీరు\nశకుంతలను మరిచిపోయారా! కణ్వా\nశ్రమంలో ఆమెను మీరు వివాహ\nమాడారు కదా!\" అన్నాడు.\n\"భగవంతుడా! వీళ్ళేవరో నా మీద\nనింద మోపడానికి వచ్చారు!” అని\nదుష్యంతుడు బాధపడి, వాళ్లతో, “ఇటు\nవంటి అపనిందమోపడానికి మీకెంత\nధైర్యం! మర్యాదగా ఇక్కడి నుంచి\nవెళ్ళిపొండి, లేదా కఠినంగా శిక్షిస్తాను,”\nఅన్నాడు ఆగ్రహంతో.\nవివాహ సమయంలో దుష్యంతుడు\nతనకు ఇచ్చిన ఉంగరాన్ని చూపినట్ట\nయితే, ఆయనకు జ్ఞాపకం రాగలదని\nశకుంతల తన వేలి కేసి చూసింది.\nకాని, వేలిలో ఉంగరం లేదు. పడవలో\nప్రయాణం చేస్తూ, నీళ్ళతో ఆడు\nకోవడంవల్ల, ఉంగరం కాస్త నదిలో\nపడిపోయి వుంటుందని ఆమె గ్రహించి\nబాధపడింది.\nశకుంతల మౌనంగా మునికుమారుడితో\nపాటు రాజసభను వదలి వెళ్ళిపోయింది.\nదుర్వాసముని శాపకారణంగా దుష్యం\nతుడు శకుంతలను పూర్తిగా మరిచి\nపోయాడు. కాని, రాజుకు ఆమెపట్ల\nఅగ్రహంకన్నా విచారమే ఎక్కువ\nకలిగింది.\nతనకుమా ర్తెకు వాటిల్లినభంగపాటునూ,\nవేదననూ గ్రహించిన మేనక స్వర్గం\nనుంచి భూలోకానికి దిగివచ్చి, శకుంత\nలను అనురాగంతో కౌగిలించుకున్నది.\nఆమెను సురక్షితమైన ఒక ఆశ్రమానికి\nచేర్చింది.\nఅక్కడ శకుంతల ఒక అందమైన\nమగశిశువును ప్రసవించింది. శకుంతల\nతన బిడ్డకు భరతుడు అని నామకరణం\nచేసి, అల్లారుముద్దుగా పెంచసాగింది.\nఅద్భుతమైన తెలివితేటలతో, సాటిలేని\nధైర్యసాహసాలతో బాలభరతుడు అంద\nరినీ మురిపించసాగాడు!\n— (ముగింపు వచ్చే సంచికలో)",
            "book_page_end": 38
        },
        {
            "title": "స్వయంకృతం",
            "book_page_start": 39,
            "pdf_page_start": 39,
            "pdf_page_end": 42,
            "author": "మాచిరాజు కామేశ్వరరావు",
            "genre": "నీతి కథ",
            "moral": "నిజమైన ప్రేమ ఉన్నా, కేవలం అందం/ఐశ్వర్యం కోసం ఎదురుచూసి, అవమానిస్తే, ఆ వ్యక్తి తనను తాను మెరుగుపరుచుకుని వెళ్ళిపోతాడు. తెలివిలేని ఆశలు స్వయంకృత వినాశనానికి దారితీస్తాయి.",
            "keywords": [
                "ప్రేమ",
                "అందం",
                "ఐశ్వర్యం",
                "పిశాచం",
                "మాయ"
            ],
            "characters": [
                "మురారి (యువకుడు)",
                "పిశాచి (ముసలిది)",
                "విమల (అమ్మాయి)",
                "రావిమల"
            ],
            "locations": [
                "చింతమోడు (గ్రామం)",
                "అడవి"
            ],
            "content": "చింతమోడు అనే గ్రామానికి సమీపాన\nగల, ఒక అడవిలో, అర్ధరాత్రివేళ ముసలి\nపిశాచం ఒకటి, దిరిశెనచెట్టు కొమ్మల్లో\nకునికిపాట్లు పడుతున్నది. ఉన్నట్టుండి\nచెట్టు కింద ఏదో అలికిడి కావడంతో, అది\nకళ్ళు తెరిచి చూసింది. యువకు డొకడు\nపొదల మధ్యగా దారి వెతుక్కుంటూ,\nచెట్టు కేసి వస్తున్నాడు.\nపిశాచం నిద్రాభంగం కలిగినందుకు\nకోపగించుకుంటూ, \"ఎవడ్రావాడు!\nపిశాచాలు కాస్త కునుకుతీసేవేళ, అడవిలో\nనీకేం పని ? నాకు నిద్రాభంగం కలిగించి\nనందుకు. ప్రాణాలతో వదలను,\" అన్నది.\nఆ మాటలకు యువకుడేమీ చలించ\nకుండా, ' ‘\"నాక్కావలసిందే అది!\nప్రాణాలు నువ్వు కాకపోతే, ఏ క్రూర\nమృగమో తీస్తుంది. అందుకే, యింత\nచీకటిలో యిక్కడికి వచ్చాను.\" అన్నాడు.\nఆ జవాబు విన్న పిశాచానికి. అతడి\nమీద జాలికలిగింది. అది చెట్టు మీది\nనుంచి కిందికి దూకి \"నీ వయసు నా\nవయసులో వెయ్యోవంతు కూడావుండదు.\nఅప్పుడే బతుకంటే విరక్తి పుట్టిందా ?\nఏం కథ !\" అని అడిగింది.\nయువకుడు, దానికి తనను గురించి\nచెప్పుకున్నాడు. వాడి పేరు మురారి.\nమనిషి చాలా అనాకారి. ఎదురింట్లో\nవుండే, విమల అనే చక్కని అమ్మాయిని\nమనస్ఫూర్తిగా ప్రేమించాడు.\nవిమలకు యీ మధ్య పెళ్ళి సంబం\nధాలు వస్తున్నాయని తెలిసి, ఆనాటి\nసాయంత్రం మురారి, వాళ్ళింటికి\nవెళ్ళాడు. ఆ సమయంలో విమల పెరట్లో\nపువ్వులు కోస్తున్నది.\nమురారి, ఆ మె ను\nసమీపించి,\n\"విమలా, నువ్వంటే నాకు ప్రాణం. నిన్ను\nపెళ్ళి చేసుకుని, పువ్వుల్లో పెట్టి చూసు\nకుంటాను. నా మాట నమ్ము!\" అన్నాడు.\nవాడి మాటలకు విమల నవ్వి. వాణ్ణి\nఇంట్లోకి తీసుకుపోయి, ఒక నిలువుటద్దం\nముందు నిలబెట్టి, \"అదేమిటి?\" అని\nఅడిగింది.\n\"అద్దం.\" అన్నాడు మురారి.\n''అందులో ఎన్నడైనా ముఖం చూసు\nకున్నావా? నా అందానికి, నీ అనాకారి\nరూపం తగింది కాదన్న ఆలోచన కలగ\nలేదా? ఇక వచ్చినదారినే వెళ్ళు.\"\nఅన్నది విమల కోపంగా.\nమురారి అవమానభారంతో కుంగి\nపోతూ, యిక బతుకు వృధా అనుకుని\nఅడవికేసి బయలుదేరాడు. అక్కడ\nఏ క్రూరమృగం వాతో పడాలని అతడు\nనిశ్చయించుకున్నాడు.\nఅంతా విన్న పిశాచి పెద్దగా నవ్వి.\n“నిరాశపడకు ! నిన్ను విమల కన్న పది\nరెట్లు అందగాడినిగా చేస్తాను,\" అంటూ\nనోట్లో నుంచి గుప్పుమని మంటలు\nతెప్పించి, మురారి ఒళ్ళంతా కాల్చింది.\nమురారి బాధతో విలవిలలాడిపోయాడు.\nవెంటనే పిశాచం వాడి మీదికి మంచుకంటే\nచల్లనైన గాలులు ఊదింది. వెన్నెల\nవెలుగులో మురారి, తన ఒంటి నలుపు\nవిరిగి, పచ్చని పసిమిచాయ వచ్చినట్టు\nగమనించి, పిశాచానికి వంగి నమస్కారం\nచేసి, పరమానందంతో ఇంటిదారి పట్టాడు.\nఅయితే, మర్నాడు అర్ధరాత్రి వేళ,\nదిగులుగా అడుగులో అడుగు వేసుకుంటూ\nమురారి పిశాచం వున్న చెట్టు దగ్గిరకు\nవచ్చాడు.\nపిశాచం వాణ్ణి చూసి, “కాస్త కంటికి\nకునుకుపట్టబోయే సమయానికి వచ్చావు.\nఏం జరిగింది?\" అంటూ చెట్టు దిగి\nవచ్చి, వాడి ముఖం చూసి, \"అదేం,\nఅలా వున్నావు?\" అని అడిగింది.\n\"అందంతో కడుపునిండదు. ఐశ్వర్యం\nకోరుకునిరా!\" అన్నది విమల. అన్నాడు\nమురారి విచారంగా.\n\"అంటే, నా సంగతి విమలకు చెప్పా\nవన్న మాట, అవునా?\" అని అడిగింది\nపిశాచి.\n“చెప్పకుండా ఎలా దాయడం ! విమల\nదగ్గిర, నాకు దాపరికాలంటూ ఏమీ లేవు.\"\nఅన్నాడు మురారి.\n\"అలాగా! అయితే, ఆ ఐశ్వర్యమేదో\nయిప్పుడే యిస్తాను. తీ సు కు పోయి\nవిమలను సంతోష పెట్టి పెళ్ళాడు.\"\nఅంటూ పిశాచి చెట్టుమీదికిపోయి, ఒక\nపెద్ద సంచినిండు బంగారు కాసులను\nకిందపడవేసింది.\nమురారి, ఆ సంచీతీసుకుని, పిశాచానికి\nకృతజ్ఞత చెప్పుకుని, గ్రామానికి బయలు\nదేరాడు.\nమూడోనాటి రాత్రి దిగులుపడుతూ\nవస్తున్న మురారిని, పిశాచి అంత దూరం\nలోనే చూసి, ''ఒరే, బాబూ! విమలతో\nనీ పెళ్ళిమాట ఏమోగాని, ఈ వయసులో\nనాకు రాత్రిళ్ళు సరిగా నిద్రలేకుండా\nచేస్తున్నావు మళ్ళీ ఏం ముంచుకొచ్చింది?\nవిమలకు, ఆ బంగారం చాలదా?\" అని\nఅడిగింది.\nమురారి చెట్టుకింద చతికిలబడి\nకూర్చుంటూ, \"విమల అన్న దేమిటో\nతెలుసా? అందం ఐశ్వర్యంవుంటే\nసరిపోతుందా, వాటిని శాశ్వతంగా భద్ర\nపరుచుకోగల తెలివితేటలు కూడా కావాలి.\nఅవి నీదగ్గిర లేవు. వెళ్ళి. పిశాచాన్ని\nఅడుగు అన్నది,\" అని చెప్పాడు.\n“పాపం, ఆ విమల చాలా తెలివి\nతక్కువది!\" అంటూ పిశాచం పెద్దగా\nనవ్వి, చెట్టుమీదికిపోయి, కొమ్మలను\nగట్టిగా గలగలమంటూ వూపింది.\nఒకటి. రెండు క్షణాలు గడిచేలోపల\nమురారి చెట్ల ఆకులతో కప్పుకుపోయాడు.\nవాడు వాటిని దులుపుకుంటూ లేచి\nనిలబడి, పిశాచంతో, \"నీ మేలు జన్మలో\nమరవను. ఇక వచ్చి నీకు నిద్రాభంగం\nకలిగించనులే.\" అంటూ ఇంటిదారి\nపట్టాడు.\nనాలుగోరోజు రాత్రి, చెట్టుకేసి వస్తున్న\nమనిషిని చూస్తూనే పిశాచం “రావిమలా,\nరా! నువ్వు వస్తావని నాకు ముందే\nతెలుసు,\" అన్నది.\nవిమల కళ్ళ నీళ్ళతో, \"నువ్వు ఏం\nమత్తుమందు చల్లావో కానీ, మురారి\nపూర్తిగా మారిపోయాడు. ఈ పగలు నన్ను\nపలకరించకపోగా, నా ముఖంకేసే చూడ\nలేదు. రేపు పట్నం వెళ్ళి, అక్కడ\nఏదో వ్యాపారం ప్రారంభిస్తానని, వాళ్ళ\nవీళ్ళతో అంటున్నాడు. ఎలాగైనా నువ్వు.\nమురారికి బుద్ధి చెప్పి, మా పెళ్ళి జరిగేలా\nచూడాలి,\" అంటూ చేతులు జోడించింది.\nపిశాచం పకపకమంటూ నవ్వి, \"ఇప్పటి\nమురారి, మునుపటి మురారి కాదు\nవిమలా! తనకేదిమేలో, ఏది కీడో\nతెలుసుకోగల తెలివిమంతుడు. అందం,\nఐశ్వర్యం, తెలివితేటలూ పుష్కలంగా\nవున్న తనకు నువ్వు తగిన భార్యవుకాదని\nగ్రహించి వుంటాడు. నీకంటే అందగత్తె,\nఐశ్వర్యవంతురాలైన అమ్మాయే, అతణ్ణి\nపెళ్ళాడేందుకు యిష్టపడ వచ్చు.\nనువ్వంటే ఎంతో ప్రేమానురాగాలున్న\nఅతణ్ణి. నువ్వు అవమానించావు. అన్నీ\nవున్న మురారి, యిప్పుడు నిన్ను పెళ్ళాడ\nదలచకపోవడంలో ఆశ్చర్యపడవలసిం\nదేమీ లేదు. అంతా నీ స్వయంకృతం !\nఅవునా?\" అని అడిగింది.\nపిశాచి మాటల్లోని నిజాన్ని గుర్తించిన\nవిమల, తలదించుకుని తిరుగుదారి\nపట్టింది.",
            "book_page_end": 42
        },
        {
            "title": "కృష్ణావతారం – 7",
            "book_page_start": 43,
            "pdf_page_start": 43,
            "pdf_page_end": 50,
            "author": "చందమామ బృందం",
            "genre": "పౌరాణికం",
            "moral": "లోకాన్ని రక్షించడంలో దైవశక్తి/వివేకం (కృష్ణుడు, బలరాముడు) అహంకారాన్ని, దుష్టత్వాన్ని అణచివేస్తాయి.",
            "keywords": [
                "కృష్ణుడు",
                "బలరాముడు",
                "కాళీయుడు",
                "ప్రలంబుడు",
                "నాగమర్దనం"
            ],
            "characters": [
                "కృష్ణుడు",
                "బలరాముడు",
                "నందుడు",
                "యశోద",
                "కాళియుడు (నాగరాజు)",
                "ధేనుకాసురుడు (గాడిద రూపంలో)",
                "ప్రలంబుడు (రాక్షసుడు)",
                "శ్రీధాముడు"
            ],
            "locations": [
                "కాళింది నది (యమున)",
                "వ్రేపల్లె",
                "తాటితోపు",
                "భాండీరవట వృక్షం"
            ],
            "content": "కృష్ణుడు కాళియుడి మడుగులోకి దూక\nగానే, పాలసముద్రంలో మందరపర్వతం\nపడినట్టుగా, మడుగులోని నీరు అల్ల\nకల్లోలమై, దాని అలజడి రసాతలం దాకా\nదిగింది. కాళియుడికి కోపం వచ్చింది.\nవాడు తన ఐదుపడగలూ విప్పి, కోరలు\nకనిపించే లాగా నోళ్ళు తెరిచి, నోట విష\nజ్వాలలు కక్కుతూ, మెలికలు తిరిగే తన\nశరీ రాన్ని నది నిండా పరిచి, కృష్ణుణ్ణి\nఅక్కడక్కడా కాట్లు వేసి, అతని శరీర\nమంతా చుట్టి, నొక్కసాగాడు. కృష్ణుడు\nమూర్ఛపోయాడు. అది చూసి కాళియుడి\nచుట్టాలూ, భార్యలూ, పిల్లలూ అయిన\nమహా సర్పాల న్నీ మూగి, మంటలు\nకక్కుతూ కృష్ణుణ్ణి కరిచారు.\nఇదంతా చూస్తున్న గోపకుమారులు\nబెదిరిపోయి, దక్షిణంగా కోసెడుదూరంలో\nఉన్న వ్రేపల్లెకు పరిగెత్తి. అక్కడి\nవాళ్ళతో. \"నందగోపుడి కొడుకు కృష్ణుడు,\nఆడుతూ ఆడుతూ ఉన్న వాడు కాస్తా\nఎవరితోనూ చెప్పకుండా, నదిలో పెద్ద\nపాములుండే మడుగులోకి హఠాత్తుగా\nదూకేశాడు. అన్నిటికన్నా పెద్ద పాము\nపైనుంచి కిందికి కాలూ చెయ్యీ ఆడ\nకుండా అతన్ని చుట్టేసింది. మడుగులోని\nపాములన్నీ అతన్ని చుట్టుముట్టి విపరీ\nతంగా కరిచేస్తున్నాయి. పాపం, వాళ్ళ\nనాన్న ఎక్కడున్నాడో చెప్పండి. అందరూ\nవచ్చి కృష్ణుణ్ణి విడిపించే ఉపాయం\nచూడండి,\" అన్నారు.\nఈ వార్త విన్నవాళ్ళకు పిడుగు\nపడ్డట్టయింది. నందుడికి ఆశ్చర్యమూ,\nదుఃఖమూ ముంచుకొచ్చాయి. “ఎక్కడ?\nఎక్కడ ?\" అంటూ ఆయన వార్త చెప్పిన\nవాళ్ళ వెంబడి బయలుదేరాడు. బలవంతు\nలైన గోపకు లందరూ చేతుల్లో ఆయుధాలు\nపట్టుకుని ఆయనకన్న ముందే పరిగెత్తారు.\nయశోదకు మూర్ఛ వచ్చినంత పని\nఅయింది. ఆమె పెద్ద పెట్టున ఏడుస్తూ,\nవిడిపోయిన జుట్టుముడితో, మిగతా గోప\nస్త్రీలు పట్టుకుని నడిపిస్తూంటే మడుగు.\nదగ్గిరికి బయలుదేరింది.\nమొత్తానికి ఊరుకు ఊరంతా కదిలింది.\n\"ఏం ప్రారబ్ధం వచ్చి పడిందర్రా!\"\nఅన్నారు కొందరు. ''కృష్ణు డెప్పుడూ ఏదో\nఒకటి తెచ్చిపెట్టుకుంటాడు. చిన్నవాడు\nచిన్నవాడి పనులు చెయ్యడు.\" అన్నారు\nమరి కొందరు. “ఇంతకంటె పెద్ద గండాలే\nగడిచాడు. కాళియుడికి మూడిం దనుకో\nవలిసిందే. కృష్ణుడి కెలాటి భంగపాటూ\nరాదు, చూస్తూ ఉండండి,\" అన్నారు\nఇంకా కొందరు.\nఅందరూ కాళిందీతీరాననిలిచికృష్ణుణ్ణి\nచూసి నీరుకారి పోయారు. అతను పాము\nచుట్టల్లో చిక్కుకుని చాలా దీనస్థితిలో\nఉన్నాడు. ఎవరుగాని చేయగలిగిన దేమీ\nకనిపించలేదు. నందుడూ, యశోదా\nమూర్ఛపోయారు. మిగిలినవాళ్ళు వాళ్ళకు\nశైత్యోపచారాలు చేసి స్పృహతెప్పించారు.\nనందుడు మిగిలినవాళ్ళతో, \" ఏం\nమహాపాతకం చేసుకున్నానో ఏమో, నా\nబిడ్డ ఇలా పాము వాతపడ్డాడు. నేను\nమహా పుణ్యాత్ముణ్ణనీ, అందుకే ఇంత\nఅందమూ, బలపరాక్రమాలూ గల కొడు\nకును కన్నాననీ అందరూ నన్ను మెచ్చు\nకుంటే దేవుడి కళ్ళు కుట్టాయి. పూతన\nమొదలైన వాళ్ళందరినీ చంపినవాడు ఈ\nపామువాతపడి ఎలాగైనా బయట పడక\nపోతాడా అన్న ఆశ కూడా ఒక చెంప\nపుట్టుతూనే ఉన్నది. మేము ఎలాగైనా\nధైర్యం చిక్కబట్టుకోగలం. కాని కొడుకు\nదుస్థితి చూసి తల్లడిల్లే తల్లి దుఃఖం ఎలా\nపోగొట్టేటట్టు?\" అన్నాడు.\nఅప్పుడు యశోద కృష్ణుడితో, “నాయనా,\nనువు వెన్న తిన్నందుకు గోపికలు పితూరీ\nచేస్తే వాళ్ళను సముదాయించటానికి\nనిన్ను రోటికి కట్టాను. అందుకుగాను\nఇవాళ నన్నీ విధంగా బాధిస్తున్నావా ?\nఎంతో బలం గలవాడివి, నిన్నీ పాము ఏం\nచెయ్య గ ల దు రా, బాబూ? నేనంటే\nనీకిష్టం కాదూ? ఒక్కసారి నాకేసి చూసి\nనవ్వవూ? కళ్ళు తెరిచి చూడవూ ?\nఅడవిలో గోవులు దిక్కులేక ఎలా చెల్లా\nచెదరయాయో చూడు. వెంటనేవచ్చెయ్యి,\nనాయనా. విషవృక్షాలు గల అరణ్యాన్ని\nధ్వసం చేసిన నీకీ పామొక లెక్కా?\"\nఅంటూ ఏడ్చింది.\nఅందరికీ దుఃఖం ముంచుకొచ్చింది.\nయశోదకు పుత్రనష్టం కలిగినట్టే భావించి\nతలా ఒక మాటా అన్నారు. కొందరు\nగోపకులు, ‘“మనమంతామడుగులోకిదూకి\nఆ పాముతో యుద్ధం చేద్దాం. కృష్ణుణ్ణి\nవిడిపిద్దాం. లేకపోతే ఆ కాళి యు డి\nవిషాగ్నిలో చచ్చిపోదాం. కృష్ణుడులేకుండా\nవ్రేపల్లె కెలా తిరిగిపోతాం?\" అన్నారు.\nబలరాముడు అంతా చూస్తున్నాడు.\nఅంధరి మాటలూ వింటున్నాడు. అతను\nకృష్ణుడితో చివరి కిలా అన్నాడు: ''కృష్ణా,\nమానవ స్వభావం చాటు చేసుకుని, లోక\nహితం మాట మరిచిపోయి, ఈ వెధవ\nపాముకు చిక్కి, అసహాయుడివైపోయా\nవేమిటి? నీవాళ్ళందరూ ఎంత దైన్యంలో\nఉన్నారో గమనించావా? ఆ విషపు పురు\nగును శిక్షించి అందరినీ సంతోషపెట్టు,”\nఅన్నాడు.\nఈ మాట వింటూనే స్పృహ తెచ్చు\nకుని కృష్ణుడు కాళియుడి చుట్టలను ఒక్క\nతోపు తోసి గాలిలోకి ఎగిరి బరువుగా\nపడగల మీదికి దూకాడు. అతను కాళి\nయుడి తోక చేతిలోకి తీసుకుని వాడి\nశిరస్సులను కాళ్ళతో మర్దన చేయ\nసాగాడు. యమునలోని అలలు తాళం\nవేస్తూండగా, తీరాన వున్న గోపకుల హర్ష\nధ్వానాలు సంగీతంగా చేసుకుని, కాళి\nయుడి తలలపై కృష్ణుడు చేసే మహా\nదారుణమైన నాట్యాన్ని ఆకాశం నుంచి\nదేవతలు చూశారు.\nకాళియుడి తలలు చితికాయి, వాడి\nముక్కుల రక్తధారలు కారాయి. వాడి\nకోరలు విరిగి, నోట మంటలతో కూడిన\nవిషం వెలువడింది. వాడు వడిలిపోయిన\nతామరకాడలాగా అయిపోయి, చచ్చే\nస్థితికి వచ్చాడు. ఆ స్థితిలో వాడు హీన\nస్వరంతో, “దేవా, నువ్వు సర్వేశ్వరుడవని\nతెలీక, తుచ్ఛమైన కోపంతో, నీ పవిత్ర\nమైన దేహాన్ని ఇలా చేశాను. నా మదానికి\nతగినట్టు శిక్షించావు. ఇక నన్ను కరుణించి,\nక్షమించు. నా విషమంతా దిగిపోయింది.\nబుద్ధి వచ్చింది. నీకు దాసుడుగా ఉండి\nఏం చెయ్యమంటే అది చేస్తాను. నీ\nపాదాలు తాకి నేను పవిత్రుణ్ణి కావటం\nచేత, నీ ఆగ్రహం నాకు అనుగ్రహమే\nఅయింది,\" అన్నాడు వినయంగా.\nకృష్ణుడికి కాళియుడి పైన జాలికలిగి,\n“ఇక నుంచీ నీవు ఈ యమునానదిలో\nఉండటానికి వీలులేదు. నీ వారందరినీ\nవెంటబెట్టుకుని సముద్రంలోకి వెళ్ళిపో.\nనీ విషంతో పాడైపోయిన నీరంతా పోయి,\nనది ఇక శుద్ధంగా ఉంటుంది; జనానికి\nఉపయోగపడుతుంది. నీ తలల మీద\nనా కాలి గుర్తులు చూసి గరుత్మంతుడు\nనీ జోలికి రాడు. ఇది నేను నీ కిచ్చే\nవరం.\" అన్నాడు.\nకాళియుడు తన పరివారంతో సహా\nఅప్పుడే సముద్రంకేసి ప్రయాణమయాడు.\nకృష్ణుడు నదిలో నుంచి ఒడ్డుకు వచ్చాడు.\nతల్లిదండ్రులు అతన్ని కౌగలించుకుని\nదీవించారు. అతను వాళ్ళకు నమస్కరిం\nచాడు. మిగిలిన గోపకులంతా అతని\nచుట్టూ మూగి, తెగ ప్రశంసించుతూ,\nఅద్భుతాశ్చర్యాలు ప్రకటించారు.\nగోపకులలో ముఖ్యులైన వారందరికీ ఆ\nసమయంలో కృష్ణు డొక దేవుడు లాగే\nకనబడ్డాడు. ‘“ఇంత బలమూ, ధైర్యమూ,\nసాహసమూ ఎక్కడా ఎవరికీ ఉండవు.\nనీ మహిమ జగత్తంతా కొనియాడ దగినది.\nమా మందలకూ, మాకూ నీవే రక్షకుడవు.\nనీ దయవల్ల ఇక గోవులు ఎక్కడ బడితే\nఅక్కడ యథేచ్ఛగా సంచరించగలవు.\nఈ నదిలో దిగే మునులకు ఎలాటి అపా\nయమూ ఉండదు. నీ సంగతి ఇంత\nకాలమూ మేము గ్రహించలేకపోయాం,' '\nఅంటూ వారు అతనికి భక్తితో ప్రదక్షిణ\nచేశారు.\nఅతను అందరినీ తగిన విధంగా పరా\nమర్శించి, వారందరితోను వ్రేపల్లెకు తిరిగి\nవచ్చి. ఎప్పటిలాగే సుఖంగా జీవితం\nగడపసాగాడు,\nకొంతకాలం గడిచింది. పశువులకు\nమేత లేకుండా పోయింది. కృష్ణుడు\nమిగిలిన గోపకులతో కర్తవ్యం ఆలోచిం\nచాడు. అప్పుడు వారిలో పెద్దవాళ్ళు ఒక\nవిషయం కృష్ణుడికి చెప్పారు.\nగోవర్ధన పర్వతానికి ఉత్తరంగా,\nకాళిందీ నదికి దగ్గరలోనే అతి విశాలమైన\nతాటితోపు ఉన్నది. అందులో పచ్చిగడ్డి\nపుష్కలంగా ఉన్నది. అయితే అందులో\nధేనుకుడనే రాక్షసుడు గాడిద రూపంలో\nఉండటంచేత అందులోకి ఏ ప్రాణి\nప్రవేశించదు.\nఈ విషయం చెవుల పడేసరికి బలరామ\nకృష్ణులకు ఉత్సాహం పుట్టుకొచ్చింది.\nవాళ్ళు ధైర్యం గల గోపకులతో, ''పశువు\nలకు మేత వుండాలి గాని, రాక్షసులకు\nభయపడతామా? పదండి!\" అన్నారు.\nవాళ్ళంతాగోవులను తోలుకునితాటితోపుకు\nబయలుదేరి వెళ్ళారు. అందులో ఎటు\nచూసినా నవనవలాడుతూ బోలెడంత\nపచ్చిక, పశువులు ఆత్రంగా దాన్ని మేయ\nనారంభించాయి. కృష్ణుడు మొదలైన\nగోపకులు పరమానందంతో ఆ. గడ్డిలో\nవిహరించారు.\nకృష్ణు డా తోపు అందం చూసి ఆనం\nదించాడు. తాటిచెట్లు పాతాళంలో నుంచి\nపైకి వచ్చి, నల్లటి శరీరాలతోనూ, పడగల\nలాటి తలలతోనూ ఆడుతున్న పాముల్లాగా\nఉన్నాయి. వాటి మీద ఉన్న తాటిపళ్ళు\nఎరుపూ, నలుపూ కలిసిన రంగు కలిగి\nవుండి, మంచి వాసన కొడుతున్నాయి.\nకృష్ణుడు బలరాముడితో \"అన్నా, నువు\nచెట్లెక్కి పళ్ళు పడెయ్యి. నా కా పళ్ళు\nతినాలని ఉన్నది. ఆవులకు కూడా\nపెడదాం.\" అన్నాడు.\n\"ఎక్కటం చాలా ఆలస్యమవుతుందిలే.\nనేను చెట్ల మొదళ్ళు పట్టుకుని ఊపు\nతాను రాలిన పళ్ళను అందరూ ఏరు\nకోండి,\" అని బలరాముడు గోపకులందరి\nతోనూ చెప్పి, ఒక్కొక్క చెట్టునే మొదలు\nపట్టుకుని అవలీలగా ఊపసాగాడు.\nతపతపా మోతచేస్తూ తాటిపళ్ళు రాల\nనారంభించాయి.\nఈ ధ్వని ధేనుకాసురుడి చెవిని పడింది.\nగాడిద ఆకారంలో ఉండే ఆ భయంకర\nరాక్షసుడు. తన లాటి ఆకారాలలోనే\nఉన్న వెయ్యిమంది అనుచరులు వెంట\nరాగా బలరామకృష్ణులున్న చోటికి\nవచ్చాడు. వాణ్ణి చూసి గోపకులంతా\nహడలిపోయారు.\nఇలా గాడిదలన్నీ వస్తుంటే దుమ్ము\nఆకాశంలోకి లేచి మబ్బు లాగా అయింది.\nఅవి ఓండ్ర పెడుతుంటే దిక్కులు\nపిక్కటిల్లాయి. అలా వచ్చే గాడిదల\nమందకు ముందు నడిచే ధేనుకాసురుడికి\nఎదురుగా, ఉత్తచేతులతో బలరాముడు\nనిలబడ్డాడు. ధేనుకుడు బలరాముడికి\nదగ్గిరగా వస్తూనే, వెనక్కుతిరిగి, వెనక\nకాళ్ళు రెండూ ఎత్తి, బలంగా బలరాముడి\nగుండెలమీద తన్నాడు. బలరాముడు\nఒడుపుగా ఆ కాళ్ళు రెండూ పట్టుకుని\nధేనుకుణ్ణి విసిరి పైకి ఎగరవేశాడు.\nధేనుకుడి శరీరం తాటిచెట్లకు తగిలి\nనుగ్గునుగ్గయింది. ఆ శరీరంతో బాటు\nతాటిపళ్ళు కూడా చాలా రాలాయి.\nబలరాముడు అంతటితో పోనీక\nమిగిలిన రాకాసిగాడిదలను కూడా వెనక\nకాళ్ళు పట్టుకుని, తాటిచెట్ల కేసి కొట్టి\nచంపాడు. అతనితోబాటు కృష్ణుడు కూడా\nఆ రాక్షసులను చంపాడు. మొత్తం తాటి\nతోపంతా తాటిపళ్ళతోనూ, రాక్షసుల\nకళేబరాలతోనూ నిండిపోయింది.గోపకులు\nఆ ఇద్దరి పౌరుషాన్నీ మెచ్చుకున్నారు.\nరాక్షసులు చావటంతో ఆ తాటితోపు,\nనిరపాయమయింది.\nమరొకసారి గోపకులు భాండీరవట\nప్రాంతంలో ఆవులను మేపుతూ ఆటలలో\nమునిగి ఉండగా, ప్రలంబుడనే రాక్షసుడు\nఒక గోపకుడి రూపంలో వారితో చేరాడు.\nగోపబాలకు లందరూ హరిణక్రీడన మనే\nఆట ఆడదలచి జంటలు జంటలుగా\nచీలారు. కృష్ణుడూ, అతని బావమరిది\nశ్రీధాముడూ ఒక జంటగా అయారు.\nప్రలంబుడు బలరాముడికి జంట\nఅయ్యాడు. ఆ విధంగా సగంమంది\nకృష్ణుడి పక్షమూ, సగంమంది శ్రీధాముడి\nపక్షమూ అయ్యారు.\nఆట ఏమిటంటే\nభాండీర వటవృక్షం హద్దుగా పెట్టుకుని\nజింక లాగా దూకుతూ పరిగెత్తాలి. ఈ\nఆటలో కృష్ణుడి పక్షంవాళ్ళు గెలిచారు.\nశ్రీధాముడి పక్షంవాళ్ళు ఓడారు. ఓడిన\nవాళ్ళు గెలిచినవాళ్ళను మూపు మీద\nఎక్కించుకుని హద్దుదాకా మోసుకు\nపోవాలి.\nఅందుచేత ప్రలంబుడు బలరాముణ్ణి\nమూపు మీద ఎక్కించుకుని, ఎటో తీసుకు\nపోయి, అకస్మాత్తుగా తన రాక్షసాకారం\nధరించి, ఆకాశంలోకి లేచాడు. బల\nరాముడు ఆశ్చర్యపడి, ఆ క్షణంలో ఏం\nచెయ్యాలో తోచక, కృష్ణుణ్ణి కేక పెట్టి తన\nస్థితి చెప్పాడు. వాడి అంతు తేల్చక\nచూస్తావేం?' అని కృష్ణుడు హెచ్చరిం\nచాడు.\nవెంటనే బలరాముడు పిడికిలి\nబిగించి, రాక్షసుడి నెత్తిన ఒక్కటి\nపెట్టాడు. మరుక్షణమే రాక్షసుడు, తల\nపగిలి, నేలకూలి చచ్చాడు. ప్రలంబుణ్ణి\nచంపాక బలరాముడికి బలదేవు డనే\nపేరు వచ్చింది.",
            "book_page_end": 50
        },
        {
            "title": "ఒక్కవరహా !",
            "book_page_start": 51,
            "pdf_page_start": 51,
            "pdf_page_end": 56,
            "author": "వసుంధర",
            "genre": "నీతి కథ",
            "moral": "పేదరికం, దౌర్భాగ్యం తాత్కాలికమే. ఇతరుల కష్టాన్ని అర్థం చేసుకుని, స్వార్థం లేకుండా సహాయం చేస్తే జీవితం సుఖంగా ఉంటుంది.",
            "keywords": [
                "దరిద్రం",
                "సన్యాసి",
                "మహిమగల బూడిద",
                "వరహా",
                "సహాయం"
            ],
            "characters": [
                "నీలయ్య",
                "నీలయ్య భార్య",
                "సన్యాసి",
                "భాగ్యవంతుడు",
                "అద్దాలు కట్టేవాడు",
                "పాపయ్య (వడ్డీవ్యాపారి)"
            ],
            "locations": [
                "గ్రామం",
                "నది"
            ],
            "content": "నీలయ్య అనేవాడు, ఎంత కష్టపడినా\nకలిసిరావడం లేదు. ఒక భాగ్యవంతుడు\nసమయానికి వాడి కిస్తానన్న డబ్బివ్వక\nమోసం చేశాడు. మరొక భాగ్యవంతుడు\nడబ్బిస్తే, ఉన్నట్టుండి నీలయ్య భార్యకు\nఏదో పెద్ద జబ్బు చేసింది. ఆ డబ్బంతా\nవైద్యానికి ఖర్చయిపోయింది. ఒకసారి\nఇంట్లో దొంగలుపడ్డారు. ఇంకొకసారి\nహఠాత్తుగా చుట్టాలదండు వచ్చిపడి నెల\nరోజులు తిష్ఠవేశారు. కొన్నాళ్లపాటు ఎంత\nప్రయత్నించినా వాడికి ఎక్కడా పనే\nదొరకలేదు.\nఇలా చాలాకాలంగా జరుగుతూండడం\nవల్ల. నీలయ్య తీరని అప్పులపాలై\nపోయాడు. ఎప్పుడైనా అనుకున్నదానికన్న\nనాలుగు డబ్బు లెక్కువ దొరికినా, అది\nవాడి అప్పుల మీది వడ్డీ తీర్చడానికే\nచాలేది కాదు.\nఈ పరిస్థితుల్లో నీలయ్యకు జీవితమంటే\nచెప్పరానంత విరక్తి పుట్టింది. ఒక రోజున\nవాడు, భార్యకు చెప్పకుండా ఇంట్లోంచి\nబయల్దేరాడు. ఊరి చివర వున్న నదిలో\nదూకి చావాలని, వాడనుకున్నాడు.\nదారిలో వాడికి, ఒక సన్యాసి ఎదు\nరయ్యాడు. సన్యాసి నీలయ్యను చూస్తూనే,\n\"చాలా దూరం నుంచి వస్తున్నాను.\nకాసేపు నా పాదాలొత్తకూడదా — నువ్వు\nకోరినదిస్తాను.\" అన్నాడు.\nనీలయ్యకు, సన్యాసులంటే భక్తి,\nగౌరవం అందువల్ల, వాడు సన్యాసికి సేవ\nచేశాకే చావాలనుకుని, \"స్వామీ, నేను\nతమ పాదసేవ చేసుకుంటాను. తమరి\nనుంచి. నేనేమీ కోరను.\" అన్నాడు.\nసన్యాసి దారిపక్కన వున్న, ఒక చెట్టు\nకింద విశ్రమించాడు. నీలయ్య, ఆయనకు\nకొంతసేపు పాదసేవ చేశాడు. సన్యాసి\nతృప్తిచెంది. “ఏదైనా కోరుకో, యిస్తాను.\"\nఅన్నాడు.\n\"స్వామీ, కాసేపట్లో చావబోతున్న\nవాణ్ణి. నాకేం కోరికలుంటాయి?\"\nఅన్నాడు నీలయ్య.\nసన్యాసి, వాడి కథ అడిగి తెలుసుకుని\n''ఈ మాత్రానికే చావడమెందుకు ? నీ\nవారిద్య్ర్యం నేను పోగొడతాను... ఇది\nతీసుకో!\" అంటూ జోలెలోంచి కొంత\nబూడిద తీసి యిచ్చాడు.\n\"స్వామి, గొప్పవాళ్ళు నాకిచ్చిన డబ్బే.\nనా దరిద్రం పోగొట్టలేదు. ఈ బూడిద\nనేనేం చేసుకోను?\" అన్నాడు నీలయ్య\nనిరుత్సాహంగా.\nసన్యాసి నవ్వి. \"నీకు లక్ష్మీకటాక్షం\nలేదు. అందువల్లనే, నీ దగ్గిర డబ్బు\nనిలవడం లేదు. లక్ష్మీదేవి పటానికి పది\nరోజుల పాటు, యీ బూడిదతో పూజ\nచెయ్యి. నీ కష్టాలు. తొలిగిపోతాయి,\"\nఅన్నాడు.\nనీలయ్యకు ఆనందంతోపాటు, ఒక\nసందేహం కలిగింది. సన్యాసి యిచ్చిన\nబూడిద గుప్పెడు మాత్రమే. దానితో పది\nరోజులపాటు పూజ చేయడమెలా? మొదటి\nరోజుకే బూడిద అయిపోతుంది.\nవాడి సందేహం విని, సన్యాసి చిరునవ్వు\nనవ్వి. \"నేనిచ్చినది మామూలు బూడిద\nకాదు చాలా పవిత్రమైనది; ఎంతో మహిమ\nగలది. ఇది పూజకు ఎంత వాడినా\nతరక్కుండా అక్షయమవుతుంది. ఎవ\nరైనా పేదరికంతో బాధపడుతుం టే,\nవాళ్ళకూ యీ బూడిద యిచ్చి సాయ\nపడు కాని, ఒక్క విషయం గుర్తుంచుకో!\nఅవసరం లేకుండా, అత్యాశకొద్దీ, యీ\nబూడిదను పూజకు ఉపయోగించే వాళ్లకు\nమాత్రం. ఉన్నదంతా పోయి, యీ బూడిదే\nమిగులుతుంది.\" అన్నాడు.\nనీలయ్య సన్యాసికి నమస్కరించి,\nబూడిద తీసుకుని పరమానందంతో ఇంటికి\nవెళ్ళి జరిగింది భార్యకు చెప్పాడు. వాడి\nభార్య ఎంతో సంతోషించి, ఆ బూడిదను\nరాగిపాత్రలో దాచింది. అయితే, పూజకు\nవాడింట్లో లక్ష్మీదేవిపటం లేదు. ఎదు\nరింట్లో. ఒక భాగ్యవంతుడున్నాడు.\nపటం కోసం, నీలయ్య ఆయన ఇంటికి\nవెళ్ళాడు.\nభాగ్యవంతుడు, నీలయ్యను కారణం\nఅడిగి తెలుసుకుని, ఇంట్లోంచి లక్ష్మీదేవి\nపటం తెచ్చి, “ఏడాదిక్రితం, యీ పటానికి\nఅద్దం బద్దలైపోయింది. నువ్విప్పుడు\nబూడిదతో పూజచేస్తే, పటం మీది బొమ్మ\nపాడైపోతుందని నా భయం. అలా జరిగితే\nమాత్రం, నువ్వునాకు కొత్తపటాన్నివ్వాలి,”\nఅన్నాడు.\nనీలయ్య అందుకు ఒప్పుకుని, పటం\nతీసుకుని యింటికి వెళ్ళాడు. వాడి భార్య\nజరిగింది విని, \"మనకు మళ్ళీ యిలాంటి\nపటం దొరక్క పోవచ్చు. అదికాక, యింత\nఅందమైన బొమ్మను బూడిదతో పాడు\nచేయడం, నా కిష్టం లేదు. దీనికి అద్దం\nకట్టిద్దాం,\" అన్నది.\nనీలయ్య. పటాన్ని తీసుకుని అద్దాలు\nకట్టేవాడి దగ్గిరకు వేళ్ళాడు. వాడు\nనీలయ్యతో, \"నాకొక వరహా యివ్వు, లేదా\nనా ఇంట్లో పది రోజులపాటు వరసగా\nపని చెయ్యి. అప్పుడే అద్దం కడతాను.\"\nఅన్నాడు.\nడబ్బు లేని కారణంగా నీలయ్య,\nవాడింట్లో పని చేయడానికి ఒప్పుకున్నాడు.\nఅద్దాలుకట్టే అతను, వాడి చేత ఐదు\nరోజులు పని చేయించుకుని, “ప్రస్తుతానికి,\nనా ఇంట్లో పని లేదు. రెండు రోజులాగి\nమళ్ళీ రా,\" అన్నాడు.\nరెండు రోజుల తర్వాత నీలయ్య, అత\nనింటికి వెళ్ళాడు.\nఅద్దాలు కట్టేవాడు, వాడిని చూసి\nనవ్వి, \"గుర్తుంచుకో! నువ్వు వరసగా\nపది రోజులు పని చేయాలని ఒప్పందం.\nఅయితే, ఐదు రోజులు చేశాక, రెండు\nరోజులు పని చేయలేదు కాబట్టి. మళ్ళీ\nయీ రోజు నుంచి వరసగా పది రోజులు\nపని చేయాలి. అప్పుడే, నీ పటానికి అద్దం\nకడతాను.\" అన్నాడు.\nఇది విని, చాలా అన్యాయమంటూ\nగోలకెత్తాడు నీలయ్య.\n\"ఇందులో అన్యాయమేముంది ?\nఒప్పందం. ఒప్పందమే!\" అన్నాడు\nఅద్దాలు కట్టేవాడు.\nఅతడి దగ్గిర కుదుర్చుకున్న ఒప్పందం\nప్రకారం పని పూర్తి చేయడం,\nజన్మకు సాధ్యపడదని, నీలయ్యకు అర్థమై\nపోయింది.\nనీలయ్య వరహ కోసం మరొకడి\nదగ్గిరకు వెళ్ళాడు.\n\"మా ఇంటి పెరట్లో పాములపుట్ట\nవున్నది. అందులో తాచుపాములున్నాయి.\nనువ్వాపుట్టను నేలమట్టం చేసి, ఆపాముల్ని\nచంపితే, ఒక వరహా యిస్తాను,\" అన్నాడు\nఇంటివాడు,\n\"ఆ పని నావల్ల ఎలా అవుతుంది ?\nపాములవాణ్ణి పిలవండి!\" అన్నాడు\nనీలయ్య.\n\"అయితే, ఆ వరహా పాములవాడికే\nయిస్తాను. నీ కెందు కివ్వాలి ?\" అన్నాడు\nఇంటివాడు.\n\"ఇది చాలా అన్యాయం!\" అన్నాడు\nనీలయ్య దిగులుగా.\nఅందుకు ఇంటివాడు, \"నీ ఎదురింటి\nభాగ్యవంతుడే. ఏడాది నుంచి, ఒక వరహా\nయిచ్చి, ఆ పటానికి అద్దం కట్టించలేక\nపోయాడు. నేనంత ధనవంతుణ్ణి కాదు;\nపేదవాణ్ణి. ఊరికే వరహా ఎక్కణ్ణించి\nతేగలను ? \" అని ప్రశ్నించాడు చాలా\nకటువుగా.\nఇక చేసేదిలేక నీలయ్య, వడ్డీవ్యాపారి\nపాపయ్య దగ్గిరకు వెళ్ళాడు.\nఈ పాపయ్య పరమకర్కోటకుడు.\nఅతడు నీలయ్య చెప్పిందివిని. \"నేనిప్పుడే\nనీకు వరహా యిచ్చి సాయపడతాను.\nఅయితే, నెల రోజుల్లోగా నువ్వు బాకీ\nతీర్చాలి. వడ్డీగా వరహకు, మరొక వరహా\nయివ్వాలి. అలా చేయకపోతే నువ్వూ, నీ\nభార్యా యావజ్జీవితం, నా ఇంట్లో బానిసలై\nపడివుండాలి,\" అన్నాడు.\nఈ షరతు దారుణ మనిపించింది.\nనీలయ్యకు. వాడు ఇంటికి వెళ్ళి, విషయం\nభార్యకు చెప్పాడు.\nఆమె వెంటనే, \"మనను మనుషులు\nరక్షించరని ఋజువైపోయింది. దేవుణ్ణి\nనమ్ముకుందాం. సన్యాసి మాటలు నిజ\nమైతే, పది రోజుల్లో మన దరిద్రం తీరి\nపోవాలి. వెళ్ళు, పాపయ్య షరతుకు\nఒప్పుకో!\" అని భర్తకు ధైర్యం చెప్పింది.\nనీలయ్య, పాపయ్య దగ్గిర వరహా తీసు\nకుని, అద్దాలు కట్టేవాడి కిచ్చాడు. వాడు\nవెంటనే పటానికి అద్దం కట్టి యిచ్చాడు.\nనీలయ్య. సన్యాసి యిచ్చిన బూడిదతో, పది\nరోజులపాటు, ఆ పటానికి పూజ చేశాడు.\nపూజ పూర్తయిన రోజు సాయంత్రం, వాడు\nపెరట్లో మొక్కలకు పాదులు తవ్వుతుం\nడగా, గునపానికి ఏదో తగిలి ఖంగుమన్న\nశబ్దమైంది. తవ్వి చూస్తే, అక్కడ రెండు\nలంకెలబిందెలు దొరికాయి. వాటి నిండా\nబంగారు కాసులున్నాయి.\nదానితో నీలయ్య దారిద్ర్యం తీరి\nపోయింది. వాడు, పాపయ్యతో సహా,\nఊళ్లోవాళ్ళ అప్పులన్నీ తీర్చేశాడు. ఎదు\nరింటి భాగ్యవంతుడికి పటం యిచ్చే\nటప్పుడు అద్దాన్ని తీసేసి యిచ్చాడు.\nఅది చూసి భాగ్యవంతుడు తెల్లబోయి\n\"అద్దంతో తిరిగిస్తే. నీ సంపద తరిగి\nపోతుందా? నువ్వింత కక్కుర్తి మనిషి\nవనుకోలేదు !\" అన్నాడు.\nనీలయ్య వినయంగా, \"అయ్యా, మీ\nడబ్బుతో మీరు, లక్ష్మీదేవి పటానికి అద్దం\nవేయించుకుని పూజ చేస్తేనే ఫలిత\nముంటుంది. మీరు పూజ ప్రారంభించే\nముందు, నాకు చెబితే మహిమగల బూడిద\nయిస్తాను.\" అన్నాడు.\nభాగ్యవంతుడు కోపంగా. 'అవసరం\nలేనివాళ్ళు పూజచేస్తే, ఉన్నదంతా పోయి\nబూడిద అవుతుందని నీకు తెలుసు.\nనా ఆస్తంతా బూడిద అయిపోవాలనా,\nనీ కోరిక ? ఇదేనా. పటం యిచ్చిన\nనాపట్ల, నీ కృతజ్ఞత ?\" అని అడిగాడు.\nఅందుకు నీలయ్య, ''అయ్యా, పటానికి\nఅద్దం పోతే, ఏడాదిపాటు వేయించలేదు.\nనేను పటం అప్పుగా అడిగితే, అద్దం\nవేయించి అయినా యివ్వలేదు. కాబట్టి,\nమీరు పేదరికంలో వున్నట్టే, నాకు\nతోస్తున్నది.\" అన్నాడు.\nభాగ్యవంతుడికి తల తీసేసినట్టయింది.\nతన కారణంగా నీలయ్య, ఒక్క వరహా\nకోసం ఎంత కష్టపడ్డాడో, ఆయన విని\nవున్నాడు.\nఈ అనుభవంతో భాగ్యవంతుడు, ఆ\nతర్వాతయితరులకుసాయపడేటప్పుడు —\nతన సాయం వారికి వెంటనే ప్రయోజన\nకరంగా వుండేటట్టు చూడసాగాడు.\nఅవసరంలో వున్నవాణ్ణి. సాటిమనిషి\nఒక్క వరహా కోసం ఎంత కష్టపెడతాడో,\nస్వానుభవంతో తెలుసుకున్న నీలయ్య,\nతనకున్నంతలో ప్రతి ఒక్కరికీ సాయ\nపడుతూ, కలకాలం సుఖంగా జీవించాడు.",
            "book_page_end": 56
        },
        {
            "title": "దొంగసహాయం",
            "book_page_start": 57,
            "pdf_page_start": 57,
            "pdf_page_end": 58,
            "author": "చందమామ బృందం",
            "genre": "జానపదం",
            "moral": "నిజాయితీతో కూడిన దారిద్ర్యాన్ని అవమానించడం కంటే, ఆ దారిద్ర్యాన్ని అర్థం చేసుకుని సహాయం చేయడమే ఉత్తమం.",
            "keywords": [
                "దొంగ",
                "సహాయం",
                "దారిద్ర్యం",
                "గజదొంగ",
                "పండితుడు"
            ],
            "characters": [
                "పండితుడు",
                "పండితుడి భార్య",
                "సుందరుడు",
                "గజదొంగ"
            ],
            "locations": [
                "కాశ్మీరు దేశం"
            ],
            "content": "కాశ్మీరుదేశంలో ఒక కులీనుడైన పండి\nతుడు ఉండేవాడు. వారిది జమీందారీ\nవంశం. అయితే పండితుడి పూర్వీకులు\nవిచ్చలవిడిగా డబ్బు ఖర్చు చేసి, అంతు\nలేని ఆస్తి నాశనం చేసేశారు. ఆ కారణం\nచేత పండితుడు చాలా సామాన్యస్థితికి\nదిగజారి పోయాడు. ఐతే ఈ సంగతి\nలో కానికి తెలియకుండా ఆయనగుంభనగా\nసంసారం వెళ్ళబుచ్చుతూ వస్తున్నాడు.\nఈ పండితుడికి చక్కదనాల కుమార్తె\nఉన్నది. ఆమెను చేసుకుంటామని\nఎందరో యువకులు ముందుకువస్తున్నారు.\nకాని పండితుడు తన కుమార్తె పెళ్లి చేసే\nస్థితిలో లేడు. ఈ సంగతి కూడా ఎవరికీ\nతెలియదు. పండితుడు నివసించే లోగిలి\nఅడుగున మాళిగలలో చాలా నిధినిక్షేపాలు\nమూలుగుతున్నాయనే అందరూ అను\nకునేవారు.\nఈ భ్రమ మూలంగానే పండితుడికి\nసుందరుడు అనే వాడితో వైరం కూడా\nవచ్చింది. ఇద్దరూ మొదట స్నేహితులే.\nఒకసారి సుందరుడు పండితుణ్ణి చాలా\nపెద్ద మొత్తం అప్పు అడిగాడు. తన పేద\nస్థితిని పండితుడు లౌక్యంగా బయట\nపెట్టుకున్నాడు. కాని సుందరుడు తనకు\nఅవమానం జరిగిందనుకుని పండితుడిపై\nకక్షపట్టాడు.\nపండితుడిపై పగ తీర్చుకోవాలన్న\nఉద్దేశంతో సుందరుడు ఒక గజదొంగను\nపట్టుకుని పండితుడి సొత్తంతా కాజెయ్య\nమని వాణ్ణి అడిగాడు. గజదొంగ అందుకు\nసంతోషంగా ఒప్పుకున్నాడు.\nఒక రాత్రి పండితుడు పడుకుని నిద్ర\nపోబోతుండగా ఆయన భార్య. \"ఏమండీ,\nఅమ్మాయికి ఎన్నో సంబంధాలు వస్తు\nన్నాయి గదా. మనకు తగిన సంబంధం\nచూసి త్వరలో పెళ్ళి చెయ్యక, ఎందుకు\nతాత్సారం చేస్తున్నారు ?\" అని అడిగింది.\nతాము ఆర్థికంగా చితికిపోయిన సంగతి\nఆమెకు కూడా తెలియదు.\n“నువ్వన్నది నిజమే. కాని, అసలు\nసంగతి ఏమంటే, నా దగ్గిర డబ్బు లేదు.\nకొంతకాలంగా నేను ప్రతిష్ఠకోసం పాకు\nలాడుతూ మనకున్న తాహతును మించి\nఖర్చు చేస్తూ వస్తున్నాను. ఇప్పుడున్న\nపరిస్థితి ఏమంటే, మన సంసారం జరగ\nటానికి ఎక్కడినుంచి డబ్బు తేవాలో\nనాకే తెలియదు. పిల్ల పెళ్ళి ఏంపెట్టి\nచెయ్యను?\" అని పండితుడు తన భార్యతో\nఅన్నాడు.\n\"అయ్యో, ఎంత పాపిష్ఠిగతి దాపరిం\nచింది మనకు ! ఇంతకాలం బతికి మనం\nదారిద్ర్యం వాతపడ్డామా?\" అని పండితుడి\nభార్య శోకించింది. పండితుడికి కూడా\nదుఃఖం ఆగలేదు.\nభార్యా భర్తల సంభాషణ అంతా గజ\nదొంగ విన్నాడు. పండితుడి ఇల్లు దోచే\nఉద్దేశంతో వాడు ఆ రాత్రే దొంగతనంగా\nలోపల చొరపడ్డాడు. తనకు అబద్ధాలు\nచెప్పి సుందరుడు పంపాడని వాడికి చాలా\nకోపం వచ్చింది. పండితుడూ, ఆయన\nభార్యా నిద్రపోయిన దాకా వాడు పొంచి\nఉండి. తరవాత చల్లగా బయటికి జారు\nకున్నాడు.\nమర్నాడు ఉదయం సుందరుడు గజ\nదొంగ కోసం చాలా సేపు చూశాడు. వాడు\nరాలేదు సరిగదా, సుందరుడి ఇంటిని\nఎవరో కొల్లగొట్టినట్టు తెలిసింది. ఇంట్లో\nఒక్క నగ మిగలకుండా ఎవరో అంతా\nఊడ్చేశారు.\nమర్నాడు నిద్ర లేస్తూనే పండితుడి\nభార్య తన తల దగ్గిర ఒక మూట\nఉండటం చూసింది. విప్పి చూస్తే, ఆ\nమూట నిండా బంగారు నగలూ, వెండి\nనాణాలూ ఉన్నాయి. దానితోబాటు ఒక\nకాగితం ముక్క మీద, \"మీ కుమార్తె వివా\nహానికి గజదొంగ సమర్పించుకుంటున్న\nచిన్న కానుక\" అని రాసి ఉన్నది.",
            "book_page_end": 58
        },
        {
            "title": "పెళ్ళికూతురు",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "హాస్యం",
            "moral": "అహంకారం, డబ్బు ఉందన్న గర్వం పనికిరావు. బలవంతం మీద ఏ కార్యం చేసినా నవ్వులపాలవడం ఖాయం.",
            "keywords": [
                "భూస్వామి",
                "రైతుకూతురు",
                "బలవంతపు పెళ్లి",
                "హాస్యం",
                "గుర్రపుపిల్ల"
            ],
            "characters": [
                "భూస్వామి",
                "రైతు",
                "రైతు కూతురు",
                "నౌకరు కుర్రాడు",
                "దాసీలు"
            ],
            "locations": [
                "భూస్వామి ఇల్లు",
                "రైతు బీడు"
            ],
            "content": "ఒక మహా ధనికుడైన భూస్వామి ఉండే\nవాడు. ఆయనకు లంకంత ఇల్లుండేది;\nకట్టుకు పోయినంత బంగారమూ, వెండీ\nఉండేవి: కనుచూపు మేరదాకా పొలా\nలుండేవి. కాని ఆయనకు ఒకటే లోటు —\nఆయన భార్య చనిపోయింది.\nఒకనాడు పొరుగున ఉండే ఒక రైతు\nకూతురు భూస్వామి ఇంట పని చెయ్య\nటానికి వచ్చింది. ఆ పిల్ల భూస్వామికి\nచాలా నచ్చింది.\nపేదయింటి పిల్ల గదా. తాను అడగ\nటమే వ్యవధిగా ఎగిరి గంతేసి తనను\nచేసుకుంటుం దనుకున్నాడు.\nఅందుచేత ఆయన ఆ పిల్లతో తాను\nమళ్ళీ పెళ్ళాడదా మనుకుంటున్నట్టు\nచెప్పాడు.\n\"అలాగాండీ?\" అని పైకి అని ఆ పిల్ల\nతనలో, “ఈ ముసలి నక్కకి పెళ్ళి\nఒక్కటే తక్కువయింది గ్రామాలు! \"\nఅనుకున్నది.\n\"అవునే! నిన్నే చేసుకుందా మను\nకుంటున్నాను.\" అన్నాడు భూస్వామి.\n“నేనా? నే నెందుకులెండి!'' అన్నదా\nపిల్ల తాపీగా.\nతన మాటకు ఎదురు చెప్పిందని\nభూస్వామికి రోషం వచ్చింది.\n. కాని ఆయన ఎంత పట్టుదలగా\nఅడిగితే ఆ పిల్ల అంత ఖచ్చితంగా ఆయ\nనను నిరాకరించింది.\nపిల్లతో మాట్లాడి లాభం లేదనుకుని,\nభూస్వామి పిల్ల తండ్రి అయిన రైతును\nపిలిపించి, \"నన్ను పెళ్ళాడటానికి నీ\nకూతుర్ని ఒప్పిస్తివా, నాకు నీ వివ్వవల\nసిన బాకీ పూర్తిగా రద్దు చేయిస్తాను; నీ\nచేలో కలిసే పొలం కూడా ఇస్తాను,\"\nఅన్నాడు.\nరైతు కేమనాలో తోచక, \" నాదేమీ\nఆలస్యం లేదు. మీరు పెళ్లి ప్రయత్నాలు\nకానివ్వండి.\" అన్నాడు.\n''పిల్ల ఒప్పుకున్నదా?\" అని భూస్వామి\nఅడిగాడు.\n\"అది ఒప్పుకునే దేమిటి? దాని ఇష్ట\nమేముంది? ముహూర్తాని కంతా ఏర్పాటు\nచేసి నాకు కబురు చెయ్యండి. మీ ఇంట\nపని ఉన్నదని దాన్ని పంపిస్తాను. మీరు\nచప్పున మూడు ముళ్ళూ వేసెయ్యండి,\"\nఅన్నాడు రైతు.\nఈ ఉపాయం భూస్వామికి అద్భు\nతంగా నచ్చింది. ఆయన పెళ్ళి ఏర్పాట్లు\nచేయించాడు. పిలవవలసిన వారి నందరినీ\n' ఆహ్వానించాడు పురోహితుడు దగ్గిర\nనుంచీ అందరూ సిద్ధంగా ఉన్నారు.\nఅప్పుడు భూస్వామి తన నౌకర్లలో ఒకణ్ణి\nపిలిచి, \"ఒరే, మన పొరుగున ఉండే\nరైతు ఇంటికి వెళ్ళి, ఆయన ఏదో పంపిస్తా\nనన్నాడు, దాన్ని వెంటపెట్టుకురా!\"\nఅన్నాడు.\nనౌకరు కుర్రాడు రైతు ఇంటికిపోయి,\n\"దండాలండి. తమరు మా దొరగారింటి\nకేదో పంపిస్తానన్నారట; వెంటనే తీసుకు\nరమ్మన్నారు.\" అన్నాడు.\n\"అదుగో, ఆ బీడులో ఉన్నది. వెంట\nపెట్టుకెళ్ళు.\" అన్నాడు రైతు.\nనౌకరు కుర్రాడు బీడుకు పరిగెత్తి\nవెళ్ళి, అక్కడ పచ్చిగడ్డి కోస్తున్న రైతు\nకూతుర్ని చూసి, \"మా దొరగారింటికి\nమీ నాన్నగారేదో పంపిస్తానన్నారట. వెంట\nపెట్టుకు పోతాను.\" అన్నాడు.\nఆ పిల్ల, \"ఓహో! ఇదా ఎత్తు?\"\nఅనుకుని, పైకి, \"మీ నల్ల గుర్రపుపిల్ల\nగ్రామాలు. అదుగో, ఆ కంచెకు అవతల\nకట్టి ఉన్నది. తీసుకుపో!\" అన్నది.\nనౌకరు కంచె మలుపు తిరిగివెళ్ళి\nఅక్కడ కట్టి ఉన్న నల్ల గుర్రపుపిల్లను\nవిప్పి, దాని మీద ఎక్కి, దౌడు తీస్తూ\nభూస్వామి ఇంటికి తిరిగి వచ్చాడు.\nవాణ్ణి చూడగానే భూస్వామి. \"తెచ్చా\nవుట్రా?\" అని అడిగాడు.\n\"తెచ్చానండి. వాకిలి దగ్గిర ఉన్నది.\"\nఅన్నాడు నౌకరు.\n“అయితే మరి మేడ మీదికి తీసుకు\nవెళ్ళూ!\" అన్నాడు భూస్వామి.\n\"మేడ మీది కాండి ? అది నా ఒక్కడి\nవల్ల అవుతుందాండి?\" అన్నాడు నౌకరు\nతెల్లబోయి.\nపెళ్ళికూతురు మోరాయిస్తున్నదనీ,\nఒకరికి ఇద్దరు ఉండటం మేలనీ అను\nకుని భూస్వామి. \"ఒరే, నీ ఒక్కడి\nవల్లా కాకపోతే ఎవరినన్నా తోడు తీసుకో.\nచప్పున పని కావాలి.\" అన్నాడు.\nనౌకరూ, మరి కొందరూ కలిసి,\nగుర్రప్పిల్లను ముందు నుంచి లాగుతూ\nవెనక నుంచి తోస్తూ, ఎలాగయితేనేం,\nమెట్లెక్కించి మేడ మీది గదిలోకి\nచేర్చారు.\n\"పైకి చేరవేశానండి. చచ్చిచెడ్డంత\nపని అయిందండి,\" అన్నాడు నౌకరు\nకుర్రాడు తిరిగి వచ్చి.\n\"నీ శ్రమ ఉంచుకోనులేరా. నువు\nవెళ్ళి దాన్ని అలంకరించమని అక్కడ\nవున్న మన ఆడంగులతో చెప్పు\" అన్నాడు\nయజమాని.\n\"అదేమిటి, దొరా !\" అన్నాడు నౌకరు\nఆశ్చర్యంతో.\n\"నువ్విప్పుడు మాట్లాడకంతే! దానికి\nచీరా అదీకట్టి, నగలూ అవీ పెట్టమను.\nదండా, తాళిబొట్టూ మరిచేరు!\" అన్నాడు\nభూస్వామి.\nనౌకరు వెళ్ళి దాసీ జనంతో, \"ఇదుగో\nమీ రంతా వెళ్ళి గుర్రప్పిల్లని వెంటనే\nపెళ్ళికూతురిని చేయాలి. ఇది దొరగారి\nఆజ్ఞ! చూడ వచ్చిన వాళ్ళ కందరికీ\nకడుపు చెక్కలై పోవాలిసిందే!\"\nఅన్నాడు.\nదాసీలు వెళ్ళి గుర్రప్పిల్లకు చేయ\nవలసినవన్నీ చేసి, పెళ్ళికూతుర్ని చేశారు.\nనౌకరు కుర్రవాడు కిందికి వెళ్ళి తన\nయజమానితో, బాబు గా రూ, అంతా\nసిద్ధం.\" అని చెప్పాడు.\n\"భేష్! అయితే చూస్తారేం, చప్పున\nదాన్ని కిందికి తీసుకురండి.\" అన్నాడు\nభూస్వామి ఉత్సాహంగా.\nమెట్ల మీద టకటకా పెద్ద చప్పు\nడయింది. గుర్రం మెట్లు దిగి పెళ్ళి\nచావడిలోకి వచ్చేసరికి అతిథులూ,\nఆహూతులూ కిలకిలా నవ్వసాగారు.\nక్రమంగా ఆ నవ్వులే పెద్ద ఉప్పెన అయి\nపోయాయి.\nభూస్వామి రెండో పెళ్ళి ప్రారంభం\nకాకముందే నవ్వులపాలయి పూర్తి అయి\nపోయింది.\nపెళ్ళి చూడవచ్చిన వారంతా ఎవరి\nదారిన వారు వెళ్ళిపోయారు.\nపాపం, ఆ మానవుడు తిరిగి పెళ్ళి\nమాట స్మరిస్తే ఒట్టు!",
            "book_page_end": 62
        },
        {
            "title": "ప్రకృతివింతలు",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "విశేషాలు",
            "moral": "సమాచార వ్యాసం, నీతి లేదు.",
            "keywords": [
                "రాబిన్పట్ట",
                "పర్వత శ్రేణులు",
                "కాకులు",
                "స్పాంజ్",
                "హిమాలయాలు"
            ],
            "characters": [],
            "locations": [
                "హిమాలయాలు",
                "కారకోరం",
                "ఎవరెస్టు",
                "సముద్రం"
            ],
            "content": "పిట్టకొంచెం – మేతఘనం!\nరాబిన్పట్ట రోజుకు 14 అంగుళాల (4.26 మీ.)\nపొడవుగల పురుగులను తింటుంది. పన్నెండు\nగంటల వ్యవధిలో తన శరీరం బరువుకన్నా\n41 శాతం ఎక్కువ బరువు మేతను తింటుంది\nఈ బుల్లి పిట్ట :\nఎత్తయిన పర్వత శ్రేణులు\nప్రపంచంలోని ఇరవై ఎత్తయిన పర్వత శ్రేణులలో పదమూడు పర్వత శ్రేణులు హిమా\nలయాలలోనూ, మిగతా ఏడు శ్రేణులు కారకోరం సమీప పర్వతాలలోనూ ఉన్నవి.\nఎత్తులో ఎగిరే\nకాకులు\nఎర్రకాళ్ళ కాకులు కొన్ని సముద్రమట్టా\n) 25 8,200 5. (26,902\nఎత్తులో నివసిస్తాయి. ఎవరెస్టు పర్వతా\nరోహణకు వెళ్ళేవారిని అనుసరిస్తూ, ఈ\nకాకులు తరుచూ ఎగురుతూ వుంటాయి.\nస్పాంజ్\nస్పాంజ్ అనబడే సముద్రపు పాచి నిజానికి ఒక\nనాటి వందలాది సూక్ష్మమైన సముద్ర ప్రాణుల\nసమూహమే. సముద్రం అడుగుభాగంలోనూ,\nబండలమీదా ఈ ప్రాణులుగుంపులుగుంపులుగా\nనివసిస్తాయి. వీటి పరిమాణం ఇంచుమించు\n1 మి. మీ. నుంచి 1 మీ. వరకు ఉంటుంది!",
            "book_page_end": 63
        }
    ],
    "statistics": {
        "total_stories": 14,
        "author_counts": {
            "చందమామ బృందం": 7,
            "బి. రఘురామరాజు": 1,
            "మల్లవరపు మనోహరరెడ్డి": 1,
            "గుదిమెళ్ళ రాజగోపాల్": 1,
            "మనోజ్ దాస్": 1,
            "ఎం.డి. సౌజన్య.": 1,
            "మాచిరాజు కామేశ్వరరావు": 1,
            "వసుంధర": 1
        },
        "genre_counts": {
            "విశేషాలు": 2,
            "హాస్యం": 2,
            "జానపదం": 3,
            "నీతి కథ": 4,
            "బేతాళ కథలు": 1,
            "పౌరాణికం": 2
        }
    }
}