{
    "book_id": "చందమామ_1988_07",
    "stories": [
        {
            "title": "మేలు-కీడు",
            "book_page_start": 12,
            "pdf_page_start": 12,
            "pdf_page_end": 12,
            "author": "మంజుభారతి",
            "genre": "నీతి కథ",
            "moral": "కీడు కలిగించే సత్యం కన్నా, మేలు చేసే అబద్ధమే శ్రేయస్కరం.",
            "keywords": [
                "రాజు",
                "మంత్రి",
                "శిక్ష",
                "సత్యం",
                "అబద్ధం"
            ],
            "characters": [
                "సుధర్ముడు",
                "మంత్రి",
                "యువకుడు",
                "భటులు"
            ],
            "locations": [
                "సుధర్ముడి రాజ్యం"
            ],
            "content": "సుధర్ము డనే రాజు దగ్గరికి, భటులు ఒక యువకుణ్ణి తీసుకువచ్చారు. వాడు పరదేశీయుడు.\nబాటసారులపై బడి దోచుకుని, ఒకరిని హత్య చేశాడన్న నేరం మోపి, వాణ్ణి రక్షకభటులు బంధించి తెచ్చారు. రాజు విచారణజరిపి వాడికి మరణదండన విధించాడు.\nపెడరెక్కలు విరిచి కట్టబడివున్న వాణ్ణి భటులు ఆవతలికి లాక్కుపోయారు. అప్పుడు వాడు ఏవేవో మాట్లాడసాగాడు. ఆ భాషరాజుకు అర్థం కాలేదు. ఏమిటని మంత్రిని అడిగాడు.\n“మీ ధర్మనిరతిని వాడు మెచ్చుకుంటున్నాడు!\" అన్నాడు మంత్రి.\nరాజు చిన్నగా నవ్వి, “అలాగా! అయితే వాడికి మరణశిక్ష రద్దుచేసి, యేడాదిపాటు కారా గారంలో బంధించండి చాలు!” అన్నాడు.\nవెంటనే సభలో నుంచి ఒకడు లేచి నిలబడి, “రాజా, వాడు మిమ్మల్ని కీర్తించడం లేదు; దూషిస్తున్నాడు. వాడు మాట్లాడే భాష నాకు తెలుసు,” అన్నాడు.\nరాజు ఆ మాటలు విని ఒక్క నిమిషం మౌనం వహించి, తరువాత అతనితో, “మంత్రి చెప్పిన అబద్ధం ఒక ప్రాణాన్ని రక్షించింది. ఇప్పుడు నువు చెప్పే నిజం ఒక ప్రాణం బలి కావాలంటున్నది. కీడు కలిగించే సత్యంకన్నా, మేలు చేసే అబద్ధమే శ్రేయస్కరం,” అని, భటులకేసి తిరిగి, “వాణ్ణి కారాగారంలోనే బంధించండి, చాలు!\" అన్నాడు.\nసభికులు హర్షధ్వానాలు చేశారు.",
            "book_page_end": 12
        },
        {
            "title": "దూరపు కొండలు",
            "book_page_start": 13,
            "pdf_page_start": 13,
            "pdf_page_end": 17,
            "author": "మల్లవరపు మనోహరరెడ్డి",
            "genre": "సామాజిక కథ",
            "moral": "దూరపు కొండలు నునుపు. (దూరం నుండి చూసినప్పుడు అన్నీ బాగానే కనిపిస్తాయి, కానీ దగ్గరగా వెళితేనే నిజం తెలుస్తుంది.)",
            "keywords": [
                "జమీందారు",
                "వివాహం",
                "దురలవాట్లు",
                "ప్రేమ",
                "మోసం"
            ],
            "characters": [
                "మహీధరుడు",
                "దివాను",
                "సీతాపతి",
                "జలజాక్షి",
                "వైద్యుడు"
            ],
            "locations": [
                "మాణిక్యపురం",
                "గ్రామం",
                "భైరవ కొండలు"
            ],
            "content": "మాణిక్యపురం జమీందారు మహీధరుడు మంచి దక్షితగలవాడేగాక, గొప్ప రూప వంతుడుగా కూడా పేరు పొందాడు. ఆయనది చాలా పెద్ద జమీ. ఆయన ఒక సారి దివానుతో కలిసి మామూలు రైతు లాగా దుస్తులు ధరించి, ప్రజల బాగోగులు విచారిస్తూ, తమ జమీగ్రామాల్లో తిరగ సాగాడు.\nఆ సమయంలో, ఒక గ్రామం దాపులో ఒక వ్యక్తి, చెట్టుకు ఉరితాడు బిగిస్తూ కనిపించాడు. జమీందారు అతణ్ణి సమీ పించి, “చెట్టు కొమ్మకు ఉరితాడు కడు తున్నావు, ఇది నీ కోసమా లేక మరెవరి కైనా సాయపడేందుకా?'' అని నవ్వుతూ అడిగాడు.\nఆ ప్రశ్నకు. ఉరితాడు కడుతున్న వ్యక్తి వాళ్ళకేసి కోపంగా చూస్తూ, 'ఈ లోకంలో నాకన్న దురదృష్టవంతుడు మరెవడైనా వుంటే గదా, ఉరిపోసుకు చావడానికి ? ఈ ఉరితాడు. నా కోసమే!\" అన్నాడు.\n\"అలా చెప్పు! ఇంతకూ నీ కొచ్చిన కష్టమేమిటి?\" అని అడిగాడు జమీం దారు.\n\"కష్టమా! అయ్యో నాకొచ్చిన యీ కష్టాన్నుంచి. ఈ ఉరితాడు తప్ప, హరి హరబ్రహ్మాదులు కూడా నన్ను తప్పించ లేరు. నా పేరు సీతాపతి. చిన్నతనం నుంచీ ఎంతగానో ప్రేమించి పెళ్ళాడా లనుకున్న. నా మరదలు జలజాక్షి, నన్ను కాదని, యీ మాణిక్యపురం జమీం దారును పెళ్ళాడుతుందట. వాళ్ళ నాన్న ఎంత నచ్చచెప్ప చూసినప్పటికీ ససేమిరా బుద్ధిమార్చుకోనన్నది. దానితో విరక్తి కలిగి, యిలా ఉరిపోసుకోబోతున్నాను.\" అన్నాడతను.\nజమీందారు ఆశ్చర్యపడి \"నీ మర దలుకు మతి చలించి వుంటుంది. మంచి వైద్యుడికి చూపించక పోయా రా.” అన్నాడు.\n\"నా మరదలి మతిచాంచల్యం వైద్యంతో కుదిరేది కాదు. అది చిన్నతనం నుంచీ జమీందారుగారి ధైర్యసాహసాలూ, గుణగణాలూ, అందచందాలూ -కథ లుగా విని, ఆయన్నే పెళ్ళాడాలన్న పట్టుదలలో వున్నది.\" అన్నాడు సీతాపతి చాలా బాధగా.\nజమీందారు కొంచెంసేపు ఆలోచించి, \"జమీందారు, నాకు మిత్రుడు. ఆయనకు చెప్పి, ఎలాగైనా జలజాక్షితో నీ పెళ్ళి జరిగేలా చూస్తాను. దిగులుపడకు, వెళ్ళు.\" అని సీతాపతిని అక్కడి నుంచి పంపేశాడు.\nతర్వాత ఆయన దివానుతో, “గ్రామానికి వెళ్ళి, ఆ జలజాక్షిని చూద్దాం,” అంటూ బయలుదేరాడు.\nఇద్దరూ గ్రామంలో ప్రవేశించి, ఒక వీధి మలుపు తిరిగేసరికి, ఒక ఇంటి ముందు జనం గుంపుకట్టి వున్నారు. జమీందారు గుంపులో ఒకణ్ణి, \"అక్కడ ఇంతజనం పోగయ్యారేమిటి?\" అని అడిగాడు.\nఅందుకు గుంపులోవాడు, \"ఈ ఇంటా యన కూతురుకు, జమీందారును తెచ్చి పెళ్ళి చేయాలట! పాపం, ఆ పిల్ల తండ్రి-జమీందారుతో పెళ్ళి కాదుగదా, ఆయన దర్శనం కూడా చేయించ లేనన్నాడు. దానితో ఆ పిల్ల నూతిలో దూకి చావబోయింది. సమయానికి నలుగురూ ఎలాగో కలిసి ప్రాణాపాయం నుంచి కాపా డారు,'' అన్నాడు.\nఇది విన్న దివానుకు, ఆ పిల్లపట్ల చాలా సానుభూతి కలిగింది. ఆయన జమీందారుతో, ''పాపం, ఆ పిల్ల మీ కోసం ప్రాణాలైనా వదిలేట్టుంది. పోనీ, తమరు వివాహమాడరాదా ?\" అన్నాడు.\nజమీందారు కంగారుపడిపోతూ, \"ఉన్న ఒక్క భార్య చాలదా? దయ చేసి యిలాంటి సలహాలివ్వక, సీతాపతితో, జలజాక్షి పెళ్ళి జరిగే మార్గం ఆలోచిం చండి,\" అన్నాడు.\nఇద్దరూ దివాణానికి బయలుదేరి, దారిపొడవునా ఆలోచించి, చివరకు ఒక ఉపాయం కనిపెట్టారు.\nవారం రోజులు గడిచాక, యిద్దరు భటులు జలజాక్షి ఇంటికి వచ్చి, “వేటలో జమీందారుగారి కాలికి గాయమైంది, వైద్యుడు పరీక్షించి, ఉన్నచోటు నుంచి కదలకుండా విశ్రాంతి తీసుకుంటే తప్ప, గాయం నయం కాదన్నాడు. అందువల్ల, యీ గ్రామంలో బాగా విశాలంగా వున్న, మీ ఇంటిలో ఆయనకు విడిది ఏర్పాటు చేద్దామనివచ్చాం.\" అన్నారు.'\nఇది విని జలజాక్షి తొట్రుపడుతూ, తండ్రికంటే ముందుగా, భటులతో, \"తొందరగా తీసుకురండి. పాపం జమీం దారుగారికి గాయం ఎంత బాధ కలిగిస్తు న్నదో ఏమో!\" అన్నది.\nకొంత సేపటికి జమీందారు నలుగురు సేవకులతో గుర్రం మీద వచ్చి. తన కోసం ప్రత్యేకంగా అలంకరించిన గదిలో విడిది చేశాడు. జలజాక్షి కళ్ళనీళ్ళు పెట్టుకుంటూ, \"మిమ్ములను యీ స్థితిలో చూస్తూంటే, నాకు నరకంలో వున్నట్టు న్నది.\" అన్నది.\nఆ రాత్రి అమె నిద్ర మాని, జమీం దారుకు ఎంతగానో పరిచర్యలు చేసింది.\nమర్నాటి సాయంకాలం వేళ, జమీందారు నౌకర్లు దివాణం నుంచి పెద్ద, పెద్ద పాత్రలలో మద్యం తీసుకు వచ్చారు.\nజలజాక్షి, జమీందారును, \"ఆ పాత్రలలో వున్నదేమిటి?\" అని అడిగింది.\n\"హాయినిచ్చే మద్యం. అది సెవించక పోతే, రాత్రంతా జాగరణ చేయవలసిందే. నాకు నిద్రపట్టదు,\" అన్నాడు జమీందారు.\nజలజాక్షి . అసహ్యించుకుంటున్నట్టు ముఖంపెట్టి, చరచరా పెరట్లోకి వెళ్ళి పోయింది.\nచీకటి పడ్డాక, విలువైన దుస్తులు ధరించిన ముగ్గురు వ్యక్తులు వచ్చారు. వాళ్ళూ. జమీందారూ తెల్లవారేదాకా పాచికలాడుతూ కాలం గడిపారు. పాచిక లాటలో జమీందారు చాలా ధనాన్ని పోగొట్టుకోవడమే కాకుండా, పైగా వాళ్ళకు అప్పుపడ్డాడు.\nఆ ముగ్గురూ జమీందారు నుంచి గెలుచుకున్న ధనంతో వెళ్ళిపోయాక, దివాను ఆయనతో, \" ప్రభూ. మీరు అతిగా మద్యం సేవించి ఆరోగ్యాన్నీ, పాచికలాడి ధనాన్నీ పోగొట్టుకోవడం బాగా లేదు. ఇలా అయితే, తమ ఆరోగ్యం, జమీ ఎంతకాలం నిలిచేట్టు!\" అన్నాడు బాధపడుతూ.\n\"నిలిచినన్నాళ్ళే నిలవనివ్వండి. మనిషికి—అందునా నాబోటి జమీం దారుకు అన్నిటికన్న వినోదం ముఖ్యం గదా. చెప్ప మరిచాను. నాతో పాచిక లాడే మిత్రులకు చాలా పెద్ద మొత్తాలే బాకీ పడ్డాను. డబ్బు కావాలి. లోగడ భైరవ కొండల పక్కన వున్న గ్రామాల్లో నాలుగు గ్రామాలు అమ్మాం కదా. మరి, పది గ్రామాలమ్మి డబ్బు పట్టుకు రండి,\" అన్నాడు జమీందారు.\nఆతర్వాత ఆయన పెద్దగా మూలుగుతూ గుండె పట్టుకుని కుప్పకూలిపోయాడు. నౌకర్లు పరుగు పరుగునపోయి దివాణం వైద్యుణ్ణి తీసుకు వచ్చారు.\nవైద్యుడు, జమీందారును పరీక్షించి, ఏదో కషాయంలాంటిది తాగించి, \"ప్రభూ, మీ ఆరోగ్యం పూర్తిగా దెబ్బతినిపోయింది. ఒక్క నెల రోజులపాటు మీకు చికిత్స చేయవలసి వున్నది మీరాకాలంలో దివాణం నుంచి కాలు బయట పెట్ట కూడదు,\" అన్నాడు.\nకొద్దిసేపట్లో జమీందారు ప్రయాణానికి ఏర్పాట్లు జరిగినై. ఆయన బయలుదేర బోతూ, పెరట్లో నూతి దగ్గిర వున్న జలజాక్షి దగ్గిరకు వెళ్ళి, \"జలజాక్షి! నీ అందం. నీవు నాకు చేసిన సేవా నన్నెంతో ఆనందపరిచాయి. దివాణం చేరాక తగిన ఏర్పాట్లు చేసి కబురంపు తాను. నన్ను పెళ్ళాడడానికి, నీకెలాంటి అభ్యంతరం లేదుగదా?\" అని అడిగాడు.\nఅందుకు జలజాక్షి, “క్షమించండి, ప్రభూ! ఒకప్పుడు మిమ్మల్ని పెళ్ళాడా లనుకున్న మాట నిజమే. ఇప్పుడు మీరంటే నాకు ఏవగింపు తప్ప మరేం లేదు. స్త్రీ కోరుకునేది లక్షణమైన భర్తను గాని, సవాలక్ష దురలవాట్లున్న భర్తను కాదు. మీరు పెద్ద జమీందార్లే కావచ్చు. కాని, మీకన్న మా సీతాపతి బావ వంద రెట్లు మేలు. ఈ అనుభవంతో దూరపు కొండలు నునుపు అని తెలుసుకున్నాను.\" అన్నది.\nజమీందారు తన ఎత్తు పారినందుకు చాలా సంతోషించి దివాణానికి వెళ్ళి పోయాడు. ఆ తర్వాత కొద్ది రోజులకు సీతా పతితో, జలజాక్షి వివాహం జరిగిపోయింది.",
            "book_page_end": 17
        },
        {
            "title": "బరువుకు తగ్గ న్యాయం",
            "book_page_start": 18,
            "pdf_page_start": 18,
            "pdf_page_end": 20,
            "author": "వసుంధర",
            "genre": "నీతి కథ",
            "moral": "శారీరక శ్రమ కంటే మానసిక శ్రమ ఎక్కువ బరువు.",
            "keywords": [
                "మత సామరస్యం",
                "పండితుడు",
                "శ్రమ",
                "న్యాయం",
                "మనోవ్యాధి"
            ],
            "characters": [
                "పేరిశాస్త్రి",
                "వీరయ్య",
                "జమీందారు",
                "రాజు"
            ],
            "locations": [
                "వేదపల్లి అగ్రహరం"
            ],
            "content": "వేదపల్లి అగ్రహరంవాడైన పేరిశాస్త్రి గొప్ప వేదపండితుడు. ఆయన వద్ద ఎన్నో పురాతన గ్రంథాలున్నాయి. జాతి, మత, కుల విభేదాలతో ప్రపంచంలో ఎన్నో హత్యలు, ఎంతో రక్తపాతం జరుగు తూంటే, ఆయనకు బాధకలిగి. ఇతర మతాలకు సంబంధించిన ముఖ్య గ్రంథాలు కూడా సంపాదించి, వాటిని క్షుణ్ణంగా చదివాడాయన. అప్పుడాయనకొక అద్భుత మైన విషయం అవగాహన కొచ్చింది.\nఅదేమంటే —ఏ మతమూ హింసను బోధించదు. సర్వమానవ సమానత్వాన్ని శాసించి, లోకకళ్యాణాన్ని కోరుకుంటాయి మతాలన్నీ.\nఈ సత్యాన్ని ప్రజలముందు ఉపన్యా సంగా యిచ్చి. అప్పటికప్పుడు శ్రోతలు వెలిబుచ్చిన సందేహాలకు, వారి వారి మత' గ్రంథాలనుంచే ఉదాహరణలిచ్చి, సందేహ నివృత్తి చేయాలనుకు న్నాడు పేరిశాస్త్రి. ఇలా అనుకున్నదేతడవుగా ఆయన తన కార్యక్రమంప్రారంభించాడు. అందుకోసం ముఖ్య గ్రంథాల న్నీ, ఒక కొయ్యపెట్టెనిండా సర్దాడు. దాన్ని మోయ డానికి వీరయ్య అనే ఒక కూలీని పెట్టు కుని దేశసంచారం ప్రారంభించాడు.\nఆరంభంలో పేరిశాస్త్రి ఉపన్యాసాల నెవరూ పట్టించుకోలేదు. కానీ ఏ మతస్థు డైనా ఒక సందేహం వెలిబుచ్చితే, అప్పటి కప్పుడు అతడిముందే, అతడి మత గ్రంథాన్ని తీసి అందులో ఉన్న వివరాలు చూపించి సందేహనివృత్తి కావిస్తున్న పేరిశాస్త్రి కొత్తపద్ధతి, ప్రజలపై క్రమంగా ప్రభావాన్ని చూపించసాగింది. ఫలితంగా ఎక్కడెక్కడినుంచో పేరిశాస్త్రికి ఆహ్వా నాలు రాసాగాయి. చాలా సభల్లో పేరిశాస్త్రి తలపెట్టిన కార్యక్రమాన్ని అభినందిస్తూ కొందరు ధన, వస్తురూపేణా బహుమతు లివ్వడం కూడా ఆరంభించారు.\nఇలా ఒక సంవత్సరం జరిగేసరికి, ఒక పెద్ద జమీందారు. ఆయనకు లక్ష రూపాయలు బహుమానంగా యిచ్చాడు. ఆ తర్వాత ఒక మాసం రోజులకు, ఆ ప్రాంతాన్నేలే రాజు, ఆయనకు రెండు లక్షలరూపాయల బహుమానంతోపాటు గొప్పగా సన్మానం కూడా జరిపాడు.\nపేరిశాస్త్రి ఆర్థికంగా లాభపడడమేగాక, దేశదేశాంతరాల్లో ఆయన్ని గురించి గొప్పగా చెప్పుకోసాగారు. అయితే, పేరిశాస్త్రి గ్రంథాలున్న కొయ్య పెట్టెను మోసుకువచ్చే వీరయ్య క్రమంగా కృశించిపోసాగాడు. వాడి జబ్బేమిటో తెలియకపోయినా చివరకు పేరిశాస్త్రి, వాణ్ణి ఒక ధర్మవైద్య శాలలో చేర్పించాడు. అక్కడి వైద్యులు, వీరయ్యను పరీక్షచేసి వాడికి శారీరకంగా ఏ జబ్బూ లేదని తేల్చారు.\nఇది విని పేరిశాస్త్రి ఆశ్చర్యపడి, వీరయ్యను, \"ఒరే. వీరయ్యా! నువ్వు బయటికి చెప్పకుండా, ఏదో మనస్సులో దాచుకుని బాధపడిపోతున్నావు. అదేమిటో చెప్పు.\" అని అడిగాడు.\nవీరయ్య ఒక పట్టాన చెప్పలేదు. ఆఖరుకు పేరిశాస్త్రి బలవంతం మీదవాడు, \"బాబూ, మీ మతగ్రంథాల బరువంతా, నేను మోస్తున్నాను. పేరూ, డబ్బూ మీకు వస్తున్నది. మీతో పోల్చుకుంటే, నాకు వచ్చిన లాభమేమున్నది?\" అన్నాడు.\nవాడిలో యింత బాధ వున్నదని, అప్పటివరకూ పేరిశాస్త్రికి తట్టనేలేదు. ఆయన ఆశ్చర్యపడి, వాడికి అర్థమయ్యేలా చెప్పాలనుకుని, ''వీరయ్యా, నువ్వు గ్రంథాలున్న కొయ్యపెట్టెను బండిలో పెడతావు. అక్కడి నుంచి దాన్ని వేదిక మీదికి తెస్తావు. ఈ లెక్కన చూస్తే, నువ్వు రోజుకు రెండు గంటలకంటే దాన్ని మోయడం లేదు. ఆవునా?\" అన్నాడు.\n\"అవును. కానీ మీరు కొత్తపద్ధతిలో చేస్తున్న ప్రచారానికి నేను మోస్తున్న ఆ బరువేకదా పేరు, డబ్బు తెచ్చి పెడు తున్నది?\" అన్నాడు వీరయ్య. .\n\"నిజమే! ఈ పుస్తకాల బరువును రోజుకు రెండు గంటలపాటు తల మీద మోస్తున్నావు. నీకెప్పుడు బరువెక్కు వనిపిస్తే అప్పుడు దించుకోగలవు కూడా. కానీ యీ పుస్తకాల బరువును నేను నా తలలోపలి మెదడులో రోజంతా మోస్తు న్నాను. ఆఖరుకు నిద్రలో కూడా, ఆ బరువు నేను మోయకతప్పదు. పైగా అది దించుకోలేని బరువు. దీన్నిబట్టి న్యాయం ఏమిటో నువ్వే చెప్పు,” అన్నాడు పేరిశాస్త్రి.\nపేరిశాస్త్రి ఎప్పుడెవరేమడిగినా, ఠకీమని ఒక పుస్తకం తీసి ఏ పుటలో ఏముందో చెబుతాడని వీరయ్యకు తెలుసు. అందు వల్ల వాడు వెంటనే, \"నా తప్పు తెలిసింది, బాబూ ! బరువు మోయడంలో మేధావిని, కూలివాడితో పోల్చాను. నన్ను మన్నిం చండి.\" అన్నాడు.\nఅయితే, పేరిశాస్త్రి అంతటితో ఊరుకో లేదు. ఆయన తన ఆదా యం లో వీరయ్యకు, మరి కాస్త ఎక్కువ భాగ మివ్వడమేకాక, పదిమందిలోనూ సర్వ మత సామరస్యాన్ని ప్రబోధించడానికి వీరయ్యచేస్తున్నసాయాన్ని పొగడసాగాడు.\nవీరయ్య మనోవ్యాధి తగ్గిపోయింది. ఆ తర్వాత నుంచి వాడు, తల మీది నుంచి బరువు దించుకున్నప్పుడల్లా, \"పాపం, నా యజమాని కిలాంటి అవ కాశం రాదుగదా !'\" అని జాలిపడు తూండేవాడు.",
            "book_page_end": 20
        },
        {
            "title": "బంగారులోయ - 9",
            "book_page_start": 21,
            "pdf_page_start": 21,
            "pdf_page_end": 28,
            "author": "సునోజ్ దాస్",
            "genre": "ఫాంటసీ",
            "moral": "అత్యాశకు పోయి అపరిచితులను నమ్మడం ప్రమాదకరం.",
            "keywords": [
                "బంగారులోయ",
                "మాంత్రికుడు",
                "రాజు",
                "ఉపవాసం",
                "మోసం",
                "నిధులు"
            ],
            "characters": [
                "రాజు (చండమార్తాండ మహాప్రభువు)",
                "మాంత్రికుడు",
                "శిష్యుడు",
                "ముని",
                "వినోదుడు"
            ],
            "locations": [
                "బంగారులోయ",
                "రాజభవనం",
                "గుహ",
                "అరణ్యం"
            ],
            "content": "[వినోదుడు వింత జలపాతం దాటి వెళ్లాక, బంగారులోయ రాజ్యానికి ఒక మాంత్రికుడు వచ్చి, రాజు సమక్షంలో ఒక ఎలుగుబంటిని మనిషిగా మార్చి, అదేవిధంగా బంగారు విగ్రహాన్ని కూడా స్త్రీగా మార్చగలనని రాజును నమ్మించాడు. రాజూ, మంత్రి, జ్ఞానులూ ఒక వారం పాటు ఉపవాసం వుండాలని షరతుపెట్టాడు. రాజు అందుకు అంగీకరించాడు. తరవాత —]\nమర్నాడు ఉదయం రాజు మంత్రినీ మహాజ్ఞానులనూ రప్పించి, \"మీరందరు కూడా మాతోపాటు ఒకవారం ఉపవాసం ఉండడానికి అనుమతిస్తున్నాం,” అన్నాడు. ఆ క్షణం నుంచి వాళ్ళెవ్వరూ రాజభవనం వదిలి వెళ్ళకుండా కట్టడి చేశాడు.\nఒకరోజు గడిచే సరికి అందరూ ఆకలితో అలమటించి పోసాగారు. అయినా, ఎవరూ ఏమాత్రం బయటపడకుండా ఎంతో గంభీ రంగా గడిపారు.\nరాజు భోజన మందిరంలో మామూలుగా రాజుకు చేసే వంటకాలన్నిటినీ, మాంత్రి కుడు సుష్టుగా భుజించసాగాడు. అతడు తినగా మిగిలినవాటిని, శిష్యుడు క్షణాలలో ఖాళీచేసేవాడు.\nమూడవరోజుకల్లా రాజు చాలా నీర సించిపోయాడు. నాలగవరోజు మూలగడం ప్రారంభించాడు. అప్పుడు గుక్కెడు పళ్ళ రసం మాత్రం తీసుకోవడానికి అనుమ తించాడు మాంత్రికుడు.\nఅప్సరసను పెళ్ళాడిన తరవాత పట్ట నున్న భోగభాగ్యాలను గురించి మాంత్రి కుడు వర్ణించేప్పుడల్లా, రాజు చిన్నగా నవ్వేవాడు. ఆయన కళ్ళనుంచి బాష్పాలు రాలేవి. బంగారులోయ కొండలలో నిక్షిప్తంగా బంగారం ఉందన్న విషయం రాజుకు తెలుసు. విగ్రహానికి ప్రాణం వచ్చి తనను పెళ్ళాడితే, ఆ బంగారం అంతా ఎక్కడ ఉన్నదీ ఆమె తనకు చెప్పగలదన్న ఆశతో రాజు కాలం గడప సాగాడు!\nఎలాగో ఒకవిధంగా వారం రోజులు గడిచిపోయాయి. ఎనిమిదవరోజు వేకువ జామున రాజును వెన్నతో స్నానం చేయించి, విలువైన దుస్తులు ధరింపజేసి, ఆభరణాలతో అలంకరించారు.\nమాంత్రికుడు మంత్రిని, మహాజ్ఞాను లనూ పిలిచి, ‘“ఇప్పుడు ప్రభువులవారిని నేను విగ్రహానికి ఆవలనున్న గుహ లోపలికి తీసుకుపోవాలి. ఆయన అక్కడే తన ఉపవాసం విరమిస్తారు. మీరందరూ మీ మీ ఇళ్ళకు వెళ్ళి హాయిగా భోజనం చేయండి. నేను గుహలోపల ప్రవేశించి ధ్యానంలో కూర్చుంటాను. అలా ఎంత కాలం ఉంటానో నాకే తెలియదు. అయితే, ఈ మధ్యకాలంలో ఒక్క ప్రభువులవారు మాత్రమే నా దగ్గరికి రావడానికి అర్హులు. మరొక ముఖ్యమైన విషయం ఏమంటే ఈక్షణం నుంచి మీరు కూడా రాజుగారిని సమీపించకూడదని హెచ్చరిస్తున్నాను. నేను ప్రభువులవారిమీద మాయాశక్తిని ప్రయోగిస్తున్నాను. ఆ సమయంలో మీరు ప్రభువులవారిని సమీపించారంటే మీ ఆయువు క్షీణిస్తుంది!\" అన్నాడు.\nకొంతసేపటికి మంత్రి, మహాజ్ఞానులూ తమ తమ ఇళ్ళకు పరుగులు తీశారు. రాజుకు లేచి నిలబడడానికి కూడా శక్తి లేదు. ఆయన్ను భటులు మంచం మీద పడుకోబెట్టి విగ్రహం వద్దకు మోసుకు పోయారు.\n\"తనకు తెలిసిన బంగారు నిధుల రహస్యాలతో ఈ అప్సరస ప్రభువులవారిని వివాహమాడడానికి ఒక్క రోజే ఉన్నది !' అన్నాడు మాంత్రికుడు చిన్నగా నవ్వుతూ.\nఆ మాటలు వినగానే రాజు ఉత్సా హంతో, శక్తిని రాబట్టుకుని కూర్చుని, మాంత్రికుడి చేయి పట్టుకుని లేచినిలబడి, విగ్రహానికి వెనక ఉన్న గుహకేసి నెమ్మ దిగా నడిచాడు. రాజుగారి అంగరక్షకు లను సైతం, మాంత్రికుడు కొండ దిగువ ఉన్న మైదానంలోనే ఉండమన్నాడు.\n\"ఆ బంగారు విగ్రహాన్నే మింగేద్దామా అన్నంత ఆకలితో ఉన్నాను. అయినా. ఆమెను నేను పెళ్ళాడాలికదా,\" అన్నాడు రాజు మాంత్రికుడితో.\nరాజూ, మాంత్రికుడూ గుహలో ప్రవే శించే లోపల, సేవకులు మామూలుగా రాజు భుజించే రకరకాల వంటకాలను అక్కడికి చేర్చారు. మాంత్రికుడి శిష్యుడు చెప్పినప్రకారం పళ్ళాలను అమర్చి. అక్కడి నుంచి వాళ్ళు వెళ్ళిపోయారు.\nపళ్ళాలనిండుగా ఉన్న పదార్థాలను చూసి రాజు పరమానందం చెందాడు. ఆయన ముఖం కొత్త కాంతితో వెలిగి పోయింది. \"ఆహా! నేనిప్పుడు తినవచ్చు కదా ?\" అని అరిచాడు రాజు.\n“తొందరపడకండి మహారాజా, పూజలో ముఖ్యమైన తతంగం ఇప్పుడే జరగాలి. అదిగో, గోడ మధ్యగా ఉన్న బిలం మీకు కనిపిస్తున్నదా ప్రభూ! మీరు మోకాళ్ళ మీదికి వంగి పాకుతూ ఆ బిలంగుండా అవతలికి వెళ్ళి నేను చెప్పినట్టు చేయండి. అది చాలా సులభం. ఆ తరవాత మీరు ఇష్టానుసారం తినవచ్చు. ఆ పైన....” అని మాంత్రికుడు ఏదో చెప్పబోయేంతలో, \"అప్సరసను వివాహ మాడ వచ్చు.\" అన్నాడు రాజు ఎంతో ఉత్సాహంతో.\n''అవును ప్రభూ ! ఇప్పుడు మీరు మీ బట్టలు తీసి పక్కగా పెట్టి ఆ బిలంలో ప్రవేశించండి,\" అన్నాడు మాంత్రికుడు.\n“నేను బట్టలెందుకు విప్పాలి?\" అని అడిగాడు రాజు ఆశ్చర్యంగా.\n\"అది ఈ పూజలో ఒక భాగం మహా ప్రభూ! మీకు త్వరలో పట్టనున్న అదృష్టాన్ని మరిచిపోకండి. అటువంటి మహద్భాగ్యం కోసం బట్టల్నే కాదు; నా చర్మాన్ని వొలిచి ఇవ్వమన్నా నేను వెను కాడను !\" అన్నాడు మాంత్రికుడు.\nవేరే మార్గం కనిపించక రాజు అందుకు అంగీకరించాడు. మాంత్రికుడూ, శిష్యుడూ రత్నాలు తాపిన రాజుగారి చొక్కానూ, మణులుపొదిగిన తలపాగానూ, బంగారపు టంచు పంచెనూ ఒక్కొక్కటిగా విప్పారు. కంఠహారాలూ, ఉంగరాలూ మొదలైన ఆభరణాలన్నిటినీ తీసుకున్నారు.\nఆ తరవాత ఇరువురూ కలిసి రాజును పట్టి బిలం లోపలికి నెట్టారు. \"కన్ను పొడుచుకున్నా కానరాని కటికచీకటిగా ఉన్నది.\" అని గొణిగాడు రాజు.\n“కొంతకాలానికి అదే నీకు అలవాటై పోతుందిలే.\" అన్నాడు మాంత్రికుడు.\n\"ఇక్కడే అలవాటుపడాలని మేము కోరడం లేదు. త్వరగా నీ పూజా తతంగం పూర్తిచెయ్,\" అని అరిచాడు రాజు.\nమాంత్రికుడు క్షణాల్లో, అతికించు కున్న గడ్డాన్ని లాగి అవతలపారేసి, రాజు దుస్తులూ, ఆభరణాలూ ధరించి, తల పాగా పెట్టుకుని \"పూజాతతంగం పూర్త యింది !\" అన్నాడు గట్టిగా నవ్వుతూ.\n\"నాకు ఆకలేస్తున్నది. ఆ పళ్ళాలను అందివ్వు,\" అని అరిచాడు రాజు.\nమాంత్రికుడు బిలంగుండా తొంగి చూశాడు. అతణ్ణి చూసి రాజు ఆశ్చర్యంతో, ''ఎవరు నువ్వు?\" అని అడిగాడు.\n“చండమార్తాండ మహాప్రభువును!\" అన్నాడు మాంత్రికుడు.\n\"అర్థరహితంగా మాట్లాడకు. నువ్వు రాజువయితే, మరి నేనెవర్ని?\" అన్నాడు రాజు.\n“మాంత్రికుడివై వుంటావు!\" అన్నాడు రాజు వేషంలోని మాంత్రికుడు.\n“నాకు మంత్రతంత్రాలు తెలియవు. తెలిసుంటే ఈ పాటికి ఈ గుండ్రాళ్ళను లడ్డూలుగా మార్చి ఉండేవాణ్ణి కదా!\" అన్నాడు రాజు.\n\"మరిచిపోయి వుంటావు. రాజభవ నంలో నిధి నిక్షేపాలు దాచే భోషాణం తాళంచెవి ఎక్కడ పెట్టానో నేను మరిచి పోయాను. అలాగే నువ్వు కూడా మంత్ర తంత్రాలు మరిచిపోయివుంటావు. ఆతాళం చెవి ఎక్కడున్నదో చెప్పు. చెప్పావంటే నీకు ఇష్టమైన ఆహారపానీయాలూ, వెలు తురూ లభించేట్టు చేస్తాను.\" అన్నాడు మాంత్రికుడు.\n\"నేను చెప్పను. నీ మోసం తెలిసి పోయింది. కదలలేనంత నీరసం వచ్చే వరకు నన్ను పస్తువుంచి, మోసం చేస్తావా. నీచుడా!\" అని అరిచాడు రాజు.\nశిష్యుడు పళ్ళాన్ని పట్టుకున్నాడు. రాజు వేషంలోని మాంత్రికుడు అందులోని వంటకాలను తినసాగాడు.\n\"నా ఆహారం నాకివ్వరా.\" అని అరి చాడు రాజు కోపంగా.\nమాంత్రికుడు రాజుకు ఒక లడ్డూ ఇచ్చి, \"నువ్వు భోషాణం తాళంచెవి వున్నచోటు చెప్పేంతవరకు, నీకు రోజుకు ఒక లడ్డూమాత్రమే!\" అన్నాడు.\n\"ఆ రహస్యం చెప్పానంటే, ఒక్క లడ్డూ కూడా ఇవ్వకుండా నన్ను చంపగలవు. నేనెంత మూర్ఖుణ్ణి! నిన్ను నమ్మానే,\" అనిగొణుక్కుంటూ, లడ్డూను తినసాగాడు రాజు.\n* * *\nవి౦తపుచ్చకాయ బద్దలై పడటంతో విచారగ్రస్తులైన పట్టణప్రజలను వదలి— మునీ, వినోదుడూ ఒక అరణ్య ప్రాంతాన్ని చేరారు.\n''అదిగో, నింగీనేలా కలుస్తున్న దూర తీరంలో నీలిరంగు కొండలు కనిపిస్తున్నవి కదా! వాటిని దాటి వెళ్ళడం చాలా కష్టం. అయితే —మీ రాజ్యంలోని బంగారు స్త్రీ విగ్రహానికి ప్రాణం వచ్చే రహస్యం తెలుసుకోవడానికి, నువ్వు సాగిస్తూన్న ఈ ప్రయాణంలో విజయం సాధించాలంటే, ఆ కొండలను దాటి వెళ్ళక తప్పదు.\" అన్నాడు ముని వినోదుడితో.\n\"అదృశ్యమయ్యే రహస్యం నాకు తెలుసు. జ్ఞానభూమి రాజు ఆ రహస్యం నాకు ఉపదేశించాడు. ఇక్కడ అదృశ్యమై ఆ కొండలు దాటి ప్రత్యక్షం కాగలను !\" అన్నాడు వినోదుడు.\n\"ఆ విద్య మానవప్రపంచం వరకే పరిమితం. నువ్విప్పుడు 'ప్రవేశించనున్నది మానవప్రపంచం కాదు. అక్కడివాళ్ళు మనుషులు లాగా కనిపించినప్పటి కీ మానవులుకారు.\" అన్నాడు ముని.\n“అయితే, అక్కడికి కాలినడకనే వెళతాను.\" అన్నాడు వినోదుడు.\n\"అది కూడా సాధ్యమయ్యే పనికాదు. ఎందుకంటే, నువ్వు ఎంతకాలం నడిచినా ఈ అరణ్యాన్ని దాటలేవు. అక్కడివారిని చేరుకోవాలంటే రహస్యమార్గంగుండా వెళ్ళాలి.\" అన్నాడు ముని.\n\"మహాత్మా! ఇటువంటి పరిస్థితిలో మీరుతప్ప నాకెవ్వరూ సహాయం చేయ లేరు. కరుణించి మీరే నన్ను అక్కడికి చేర్చాలి.\" అన్నాడు వినోదుడు మునికి నమస్కరిస్తూ.\n\"అలాగే,\" అని, ముని చిరునవ్వు నవ్వి. వినోదుడి చేయి పట్టుకుని కొండల కేసి నడవసాగాడు.\nవినోదుడికి ఒక్కక్షణం మైకం కమ్మి నట్టయింది. మరుక్షణం అతనికి పక్షి ఈకలా తేలిగ్గా ఎగిరిపోతున్నట్టు అనిపిం చింది. అతని మనసులో ఎటువంటి చలనమూ లేకుండా ప్రశాంతంగా తోచింది. హాయిగా కళ్ళు మూసుకున్నాడు.\nఇలా ఎంత సేపు ముని వెంట నడిచినదీ వినోదుడికి తెలియలేదు. ఎవరో మెల్లగా వెన్నుపై చరిచినట్టయి కళ్ళు తెరిచాడు.\nవినోదుడు చిన్న కొండపై ఒక బండమీద ముని సమీపంలో కూర్చుని ఉన్నాడు.\nఅప్పుడప్పుడే తెల్లవారుతున్నది. తూర్పు ఆకాశపు మేఘాలు సముద్రపు నురగలాగా ఆ ప్రాంతాలకు వింత అందాలను సమ కూరుస్తున్నవి.\nకొండ దిగువ మైదానంలో కొన్ని వృక్షాలు కనిపించాయి. వాటి బోదెలు తాటి బోదెల్లా వున్నాయి. కాని కొమ్మలూ, రెమ్మలూ కనిపించడం లేదు. అవి మేఘాల మధ్యగా దూసుకుపోయి, ఆకా శాన్ని అంటుతున్నవి.\n\"ఇంత ఎత్తయిన వృక్షాలను నేనెప్పుడూ చూడలేదు!\" అన్నాడు వినోదుడు.\n\"అవి ఎప్పుడూ అంత ఎత్తు వుండవు. ప్రాతఃకాలంలో కొంతసేపు మాత్రమే, ఆకాశంలో దేవకుమారులు మధురఫలాలు అందుకోవడానికి అనువుగా అంత ఎత్తుకు ఎదుగుతాయి,\" అన్నాడు ముని.\nవినోదుడు మళ్ళీ మైదానం కేసి చూశాడు. అప్పటికే ఆవృక్షాలు మామూలు ఎత్తుకు వస్తూ వుండడం గమనించి, \"ఇదొక అద్భుతమైన ప్రపంచం!\" అన్నాడు వినోదుడు.\n\"మనం ఇప్పుడు మానవలోకం సరి హద్దులలో ఉన్నాము. ఉత్తమమైన జీవనం సాగించేవారు ఇక్కడ నివసిస్తు న్నారు. త్వరలో వాళ్ళలో కొందరిని నువ్వు చూడగలవు.\" అన్నాడు ముని.\nఇంతలో ఒక కీచుకంఠస్వరం వినిపిం చింది. వినోదుడు వెనుకకు తిరిగి, అక్కడి దృశ్యం చూసి భయాశ్చర్యా లతో నిలబడిపోయాడు.",
            "book_page_end": 28
        },
        {
            "title": "బేతాళ కథలు: నందిని నవ్వు",
            "book_page_start": 29,
            "pdf_page_start": 29,
            "pdf_page_end": 35,
            "author": "చందమామ బృందం",
            "genre": "బేతాళ కథ",
            "moral": "సమయస్ఫూర్తితో కూడిన తెలివైన సమాధానం గొప్ప ప్రమాదాలను తప్పిస్తుంది. (విక్రమార్కుని సమాధానం నీతిని తెలియజేస్తుంది.)",
            "keywords": [
                "విక్రమార్కుడు",
                "బేతాళుడు",
                "వివాహం",
                "గూఢార్థం",
                "రాజనీతి"
            ],
            "characters": [
                "విక్రమార్కుడు",
                "బేతాళుడు",
                "నందిని",
                "వసంతసేనుడు",
                "ప్రతాపుడు",
                "లంబకర్ణుడు",
                "గోవర్ధనుడు",
                "విక్రమసింహుడు"
            ],
            "locations": [
                "శ్మశానం",
                "అశ్వపురి",
                "విజయపురి",
                "కీకారణ్యం"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు \"రాజా, చేపట్టినకార్యం సాధించి తీరాలన్న పట్టు దలతో, ఈ అర్ధరాత్రివేళ అమావాస్య చీకట్లో, భీతిగొల్పే శ్మశానంలో, నువ్వు పడుతున్న శ్రమ చూస్తూంటే, నాకు ఆశ్చర్యం కలుగుతున్నది. పట్టుదలతో సాధించరాని కార్యం లేదన్న మాటలో కొంత సత్యం లేకపోలేదు. కాని, కొందరు మనుషులు కార్యం సానుకూలమయ్యే దశలో ఉన్నట్టుండి. భీరుత్వంవల్లనో, మనోదౌర్భల్యకారణంగానో, దాన్ని చేజేతులా జా ర వి డు చుకుంటారు. ఇందుకు ఉదాహరణగా నీకు, శరశ్చం ద్రికరాజు విక్రమసింహుడి కథ చెబు తాను, శ్రమ తెలియకుండా, విను,” అంటూ యిలా చెప్పసాగాడు :\nఅశ్వపురి యువరాణి నందిని అద్భుత మైన సౌందర్యరాశి. ఆమెను వివాహమాడ డానికి, అనేకమంది రాజకుమా రు లు ఉవ్విళ్ళూరసాగారు. అయితే, నందిని విజయపురి యువరాజైన వసంత సేనుడిని వివాహమాడదలచింది. దానికి కారణం వసంత సేనుడు అందగాడేకాదు. మహా వీరుడు కూడా.\nనందిని తన తండ్రి కీర్తికాంతుడితో, తన మనసులోని మాట చెప్పింది. రాజు అది విని ఆలోచనలోపడ్డాడు. నందినిని వివాహమాడాలని, అనేక రాజ్యాల రాకుమారులు కలలు కంటున్నారు. వాళ్లం దరినీ కాదని, చిన్న రాజ్యమైన విజయ పురితో వియ్యమందితే, మిగిలిన రాజులు కయ్యానికి కాలుదువ్వవచ్చు. అందువల్ల, నందినికి స్వయంవరం ప్రకటించడం క్షేమమని, కీర్తికాంతుడు నిర్ణయించాడు.\nఅలాంటి తరుణంలో, ఒకనాడు నందిని వ స వి హా రానికి, రథం మీద బయలు దేరింది. అయితే, చెలికత్తెలు యింకా రథం ఎక్కకముందే, పక్కనున్న గజ శాలలోని ఏనుగుల ఘీంకారాలు విని, రథాశ్వాలు బెదిరి, నందినితోపాటు ఒక కీకారణ్యానికి పరుగుతీశాయి.\nఆ అరణ్యంలో వున్న ప్రతాపు డనే గజదొంగ, అది చూసి తన గుర్రం మీద రథాన్ని సమీపించి, లాఘవంగా నందినిని రథం మీది నుంచి కిందికి దించాడు.\nతనను కాపాడిన గజదొంగకు నందిని, తన కృతజ్ఞతలు చెప్పుకుని. \"ఎవరు నీవు? ఈ కీకారణ్యంలో ఎందుకుంటు న్నావు?\" అని అడిగింది.\nఅందుకు ప్రతాపుడు, \"సుందరీ! నేను ప్రతాపు డనే గజదొంగను. నీ సౌందర్యం చూసినా కళ్ళు చెదురుతున్నవి. నీకభ్యం తరం లేకపోతే, నిన్ను పెళ్ళాడతాను. తర్వాత ఈ దొంగ జీవితాన్ని వదిలి, సన్మార్గాన నడుస్తాను.\" అన్నాడు.\nగజదొంగ కోర్కెకు నందిని ఆశ్చర్య రాలైంది. \"నేను అశ్వపురి యువరాణిని. నీతో వివాహం నాకిష్టం లేదు. కావాలంటే, నా ఒంటి మీద వున్న నగలన్నీ సంతో షంగా వలిచి యిస్తాను. అవి తీసుకుని నీ దారిన పో,\" అన్నది.\nఆ జవాబు విని ప్రతాపుడు ఎంతో వినయంగా, “యువరాణి మిమ్మల్ని క్షేమంగా, రాజధానీనగరం చేరుస్తాను, రండి !\" అన్నాడు.\nనందిని ఎంతగానో సంతోషించి, ప్రతాపుడి వెంట బయలుదేరింది. వాళ్ళు కొంతదూరం వెళ్ళేసరికి, వెనుకనుంచి భూమి దద్దరిల్లేలా అడుగుల చప్పుడు వినిపించింది. నందిని భయభ్రాంతు రాలైంది. గజదొంగ ప్రతాపుడు తిరిగి చూడకుండా పారిపోయాడు.\nలంబకర్ణుడనే రాక్షసుడు, నందినిని సమీపించి, \"ఔరా ఏమి సౌందర్యం ! నీ అందం రాక్షసుడినైన నాకే మతి పోగొడుతున్నది,\" అన్నాడు.\nఆ మాటలకు నందిని తొణక్కుండా, \"నేను అశ్వపురి యువరాణిని. దురదృష్ట వశాత్తూ, కీకారణ్యం చేరాను.\" అన్నది.\n\"నీ దురదృష్టం నా అదృష్టం యువ రాణీ! నిన్ను పెళ్ళాడదలిచాను. నా భీకరా కారం చూసి భీతి చెందకు. నాకున్న కామరూపశక్తులవల్ల. నేను కోరినరూపం ధరించగలను. నువ్వు, నన్ను పెళ్ళాడితే, యీ దాపులనున్న రాజ్యాలనన్నిటి నీ జయించి, నిన్ను మహారాణిని చేస్తాను.\" అంటూ ఒక అందమైన యువకుడుగా మారిపోయాడు.\n\"రాక్షసా, నిన్ను పెళ్ళాడలేను. కావా లంటే. యీ క్షణమే నన్ను చంపితిను.\" అన్నది నందిని.\nరాక్షసుడు దీనంగా ముఖం పెట్టి, \"నీవు, నన్ను పెళ్ళాడడానికి యిష్టపడక పోతే, అది నా దురదృష్టమనుకుంటాను గాని, నీవంటి అందగత్తెను చంపను,\" అన్నాడు.\nనందిని అక్కడి నుంచి బయలుదేరి కొంతదూరం వెళ్ళేసరికి. ఒక చిన్న కుటీరం ముందున్న చెట్టుకింద, గోవర్ధను డనే అతను కళ్ళు మూసుకుని ధ్యానం చేస్తున్నాడు. అతణ్ణి, ఆశ్రయిస్తే, తప్పక తనను నగరానికి చేర్చగలడన్న నమ్మకం కలిగింది, నందినికి.\nకొద్ది సేపటి తర్వాత గోవర్ధనుడు కళ్ళు తెరిచి నందిని కేసి చూశాడు. ఆమె సౌందర్యానికి అతడి కళ్ళు చెదిరాయి.\nఅతడు నందినిని \"సౌందర్యరాశీ! నువ్వెవరివి?\" అని అడిగాడు.\nనందిని, అతడికి జరిగినదంతా చెప్పి, తనను రాజధానీనగరం చేర్చమని కోరింది.\n“యువరాణీ, నేను అవనికరా జు గోవర్ధనుణ్ణి. జీవితం మీద విరక్తి చెంది సన్యసించాను. నిన్ను చూస్తూంటే మరలా జీవితం మీద మమకారం కలుగుతున్నది. నువ్వు సమ్మతిస్తే నిన్ను వివాహమాడి, తిరిగి రాజ్యాధిపత్యం వహించదలిచాను.\" అన్నాడు.\nఆ మాటలకు నందిని, \"స్వామీ, మీ కోరిక మన్నించనందుకు క్షమించండి. తప్పనిసరైతే, నేను సన్యాసినిని అవగలను కాని మిమ్మల్ని వివాహమాడలేను.” అని జవాబిచ్చింది.\n\"క్షమించు, యువరాణీ ! ఈ రోజుకు యిక్కడ విశ్రాంతి తీసుకో. రేపు ఉదయమే, మీ నగరానికి ప్రయాణ మవుదాం,” అన్నాడు గోవర్ధనుడు.\nఅంతలో గుర్ర పు డెక్కల చప్పుడు వినిపించింది. విలువైన దుస్తులు ధరించిన యువకుడొకడు అక్కడికి వచ్చి గుర్రం దిగి, గోవర్ధనుడికి నమస్కరించి, \"స్వామీ, నేను శరశ్చంద్రికరాజు విక్రమసింహుణ్ణి వేటాడి అలసిపోయి దప్పికతో యిటు వచ్చాను. కొంచెం నీరిప్పించండి.\" అని అడిగాడు.\nఅంతలో విక్రమసింహుడి దృష్టి, నందినిపై పడింది. అతడు ఆశ్చర్యపోతూ, \"నీవు అశ్వపురి యువరాణి నందినివి కదా !\" అన్నాడు.\nనందిని అవునన్నట్టు తలపంకించింది. విక్రమసింహుడు సంతోషంగా, \"నిన్ని క్కడ చూడడం, నా అదృష్టం. అయినా, నువు ఇక్కడికెందుకు వచ్చావు?\" అని ప్రశ్నించాడు.\nనందిని జరిగినదంతా వివరంగా చెప్పింది. విక్రమసింహుడు, ఆమెతో, \"నిన్ను. మీ రాజధానీనగరం చేర్చే బాధ్యత నాది.\" అని గోవర్ధను డిచ్చిన నీరుతాగి, ''స్వామీ యీమెను క్షేమంగా రాజ్యం చేరుస్తాను.\" అని నందినిని గుర్రం మీద ఎక్కించుకుని, తన రాజ ధానికి తీసుకుపోయాడు.\nఅక్కడ విక్రమసింహుడు, నందినిని తన ప్రత్యేకమందిరంలోకి నడిపించాడు. ఒకచోట నిలువెత్తు నందిని చిత్రపటం వున్నది. అది చూసి నందిని ఆశ్చర్య పోయింది.\nఅది గమనించిన విక్రమసింహుడు, \"నందినీ. నిన్ను వివాహమాడాలని ఎంత కాలంగానో కలలు కంటున్నాను. ఈ విషయమై, మీ నాన్నగారికి లేఖ కూడా పంపాను. నువ్వు. కాదంటే యుద్ధంలో, మీ నాన్నను ఓడించి అయినా, నిన్ను వివాహమాడతాను,\" అన్నాడు.\nఅందుకు నందిని. \"మ మ హా హారా రాజా, వివాహ విషయంలో నన్ను బలవంతం చేయకండి. నేను విజయపురి యువరాజు వసంత సేనుణ్ణి మనసారా ప్రేమించాను.\" అన్నది.\nవిక్రమసింహుడు, ఆ జ వాబుకు ఉగ్రుడైపోయి, ''నందిని, నిన్ను వదలను, రాక్షసంగానైనా నిన్ను వివాహమాడి తీరు తాను !\" అన్నాడు.\nఆ మాటలకు నందిని పకపకమంటూ నవ్వసాగింది.\nవిక్రమసింహుడు ఆశ్చర్యంగా, \"ఎందు కలా నవ్వుతున్నావు ?\" అని అడిగాడు.\n\"ఆ సంగతి. నీకనవసరం. నన్ను బలవంతంగా వివాహ మా డ ద లి స్తే. ముందుగా ఒక పని చెయ్యి. అరణ్యంలో నాకు తారసపడిన గజదొంగ ప్రతాపుణ్ణి. లంబకర్ణుడనే రాక్షసుణ్ణి, సన్యసించిన గోవర్ధనుణ్ణి యిక్కడకు పిలిపించు. గజదొంగనూ, రాక్షసు ఘనంగా సన్మా నించి. గోవర్ధనుణ్ణి కఠినంగా శిక్షించు. ఆ తర్వాత నన్ను వివాహమాడు,\" అన్నది నందిని.\nవిక్రమసింహుడు ఒకటి, రెండు క్షణాలు మౌనంగా వూరుకుని, తర్వాత, \"నందినీ, నన్ను క్షమించు! నిన్నిప్పుడే నీ రాజ్యం చేర్పించే ఏర్పాట్లు చేస్తాను,” అన్నాడు.\nకొద్ది సేపటి తర్వాత విక్రమసింహుడు, నందినిని విలువైన కానుకలతో అశ్వపురికి సాగనంపాడు.\nబేతాళుడు ఈ కథ చెప్పి, \"రాజా, విక్రమసింహుడు తనను వివాహమాడే ముందు నందిని, గజదొంగనూ, రాక్షసుణ్ణి సన్మానించమని, గోవర్ధనుణ్ణి శిక్షించ మని ఎందుకు చెప్పింది? తాను ఎంతగానో కోరిన పెళ్ళిని అంతగా సహజంగా వదులుకోవడానికి గల కారణం ఏమిటి? ఈ సందేహానికి సమాధానం తెలిసీకూడా చెప్పకపోతే నీ తల పగిలిపోతుంది,\" అన్నాడు.\nదానికి విక్రమార్కుడు, \"నందిని నవ్వ డానికి చాలా ముఖ్య కారణమే వున్నది. తాను వసంతసేనుణ్ణి మనసారా ప్రేమిస్తు న్నందున వివాహమాడదలచినట్టు చెప్పిన గాని, గజదొంగ, రాక్షసుడూ, సన్యాసి కూడా—ఆమెను బలవంతపెట్టకుండా, క్షమించవలసిందిగా కోరారు. కాని, ఒక రాజాధిపతి రాజు విక్రమసింహుడు మాత్రం, ఆమెను బలవంతంగానైనా వివాహమాడతానని రాక్షసంగానైనా నిన్ను వివాహమాడి తీరు తాను!” అన్నప్పుడు నందిని పకపక నవ్వింది. ఆ విధంగా రాజు విక్రమసింహుడు తనను వివాహమాడకుండా, నందిని వివాహమాడదలచిన వసంతసేనుడిని కించపరచకుండా ఆమె అతనిని అడగలేదు. అవి బలహీనతలు బయట పెడుతున్నవి గాని, ధైర్యసాహసాలు, మనోదౌర్భల్యం మాత్రం తెలియజేయడం లేదు. ఈ లోకంలో ధనం, రాక్షసుడూ, సన్యాసీ వున్నది. అప్పుడు ఆమె అతనిని పెళ్ళి చేసుకోదు. వివాహ మాడదలచిన వసంతసేనుడిని కించపరచకుండా ఆమె అతనిని అడగలేదు. విక్రమసింహుడు, నందిని మాటల్లోని గూఢార్థం అర్థమై, తక్షణం ఆమెను ఆమె రాజధానికి పంపేశాడు. ఆ కారణంగా నందిని నవ్వి, పెళ్ళిని వదులుకోవడానికి గల కారణం అదే. (సమాప్తం)\nవిక్రమార్కుడికి దిగ్భ్రాంతికలిగి మౌనం దాల్చాడు.",
            "book_page_end": 35
        },
        {
            "title": "ప్రయోజనం",
            "book_page_start": 36,
            "pdf_page_start": 36,
            "pdf_page_end": 36,
            "author": "కమలిని",
            "genre": "హాస్యం",
            "moral": "మోసగాళ్ళ తెలివి తేటలు ఇతరుల అమాయకత్వంపై ఆధారపడి ఉంటాయి.",
            "keywords": [
                "వనమూలికలు",
                "మోసం",
                "జమీందారు",
                "రాజవైద్యుడు",
                "చమత్కారం"
            ],
            "characters": [
                "వీరభద్రగజపతి",
                "కోయవాడు",
                "దివాను",
                "రంగాచారి"
            ],
            "locations": [
                "పాపికొండలు"
            ],
            "content": "జమీందారు వీరభద్రగజపతి దగ్గిరకు, కోయవాడొకడు వచ్చి, వనమూలికలంటూ కొన్ని వేళ్ళూ, ఆకులూ ఆయనకిచ్చి, “దేవరా! పాపికొండల్లో తప్ప, మరెక్కడా దొరకని వీటిని కషాయం చేసి తాగారంటే, శరీరంలో వున్న రుగ్మతలన్నీ చేతితో తీసిపారేసినట్టు పోతాయి,” అని చెప్పాడు.\nజమీందారు, దివానును పిలిచి, కోయవాడికి వందవరహాలు బహుమానంగా యిచ్చి పంపమన్నాడు.\nఅందుకు దివాను, “అంత పెద్ద బహుమానం యిచ్చేముందు, యీ మూలికల్ని మన రాజవైద్యుడికి చూపించడం మంచిదేమో!\" అన్నాడు.\nజమీందారు, రాజవై ద్యుడు రంగాచారికి కబురు చేశాడు. ఆయన వచ్చి మూలికలను పరీక్షించి, \" ఈ మూలికలవల్ల ప్రయోజనం ఏమైనా వుంటే- అది మీకు మాత్రం కాదు!” అన్నాడు.\nజమీందారు చిరాకుగా, \" ఆ ప్రయోజనం ఏదైనా నాకు కాక, ఆ కోయవాడికా?\" అన్నాడు.\nరంగాచారి చిరునవ్వు నవ్వి, \"సత్యం పలికారు, ప్రభూ! అడవుల్లో ఎక్కడపడితే అక్కడ వుండే ఆకుల్నీ, వేళ్ళనూ తెచ్చి, మూలికలంటూ వంద వరహాలు పట్టుకుపోగలిగితే, ఆ ప్రయోజనం తమకా? కోయవాడికా?\" అన్నాడు.\nచమత్కారంగా నిజాన్ని బైటపెట్టినందుకు, జమీందారు, వైద్యుణ్ణి మెచ్చుకుంటూంటే, కోయవాడు ఎలా వచ్చాడో, అలాగే అక్కణ్ణించి చల్లగా జారుకున్నాడు.",
            "book_page_end": 36
        },
        {
            "title": "రాక్షసముద్రిక - 3",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "చారిత్రక ధారావాహిక",
            "moral": "రాజ్యంలో శాంతి నెలకొల్పడానికి రాజనీతిలో కుట్రలు, నాటకాలు అవసరమవుతాయి.",
            "keywords": [
                "చాణక్యుడు",
                "చంద్రగుప్తుడు",
                "రాక్షసుడు",
                "రాజద్రోహం",
                "కుట్ర",
                "మలయకేతుడు"
            ],
            "characters": [
                "చాణక్యుడు",
                "చంద్రగుప్తుడు",
                "రాక్షసుడు",
                "మలయకేతుడు",
                "చందనదాసు"
            ],
            "locations": [
                "మగధ రాజ్యం",
                "పాటలీపుత్రం"
            ],
            "content": "నందులు ఓడిపోవడంతో, వాళ్ళ విశ్వా సానికి పాత్రుడైన మంత్రి రాక్షసుడు- తన కుటుంబాన్ని, తన మిత్రుడూ, ప్రముఖ నగల వ్యాపారీ అయిన చందనదాసుకు అప్పగించి, పాటలీ పుత్రాన్ని వదిలిపెట్టాడు.\nచాణక్యుడి కుట్రకు బలియైపోయిన పర్వతకుడి కుమారుడు —— మలయ కేతుడు. మంత్రి రాక్షసుడు తిన్నగా మలయకేతుడి వద్దకు వెళ్ళి అతని మైత్రి సంపాయించాడు.\nనందుల వంశాన్ని నాశనం చేసిన చంద్రగుప్త చాణక్యుల మీద పగ సాధించడానికి రాక్షసుడు పూను కున్నాడు. అందుకోసం ఇరుగు పొరుగు రాజుల సహాయాన్ని సమకూర్చుకోవ డానికి అతడు ప్రయత్నించసాగాడు,\nరాక్షసుడి ప్రయత్నాలను, చాణక్యుడు చారుల ద్వారా గ్రహించాడు. రాక్షసుడి తెలివితేటలూ, రాజభక్తి చాణక్యుడికి బాగా తెలుసు. అందువల్ల రాక్షసుణ్ణి తమవైపుకు తిప్పుకుంటే తప్ప తమ రాజ్యానికి శాంతి వుండదని భావించి, దానికోసం పథకం ఆలోచించాడు.\nచాణక్యుడు, నగల వ్యాపారి అయిన చందనదాసును రప్పించి, \"నువు రాజద్రోహం చేశావు,\" అన్నాడు.\n“ రాజుకు వ్యతిరేకంగా నేనే నేరమూ చేయలేదే!\" అన్నాడు చందనదాసు.\n\"రాజుగారి శత్రువైన రాక్షసుడి కుటుంబానికి నీ యింట ఆశ్రయం ఇవ్వడం రాజద్రోహం కాదా?\" అని అడిగాడు చాణక్యుడు.\n\"నా మిత్రుడి భార్యాబిడ్డలు ఆపదలో వున్నప్పుడు అదుకోమంటే ఆశ్రయం ఇవ్వకుండా ఎలా వుండగలను?” అన్నాడు చందనదాసు. చాణక్యుడు అతని మంచి గుణానికి లోలోపల మెచ్చుకున్నా, \" ఆదే రాజద్రోహం అంటున్నాను. అందుకే నిన్ను ఖైదు చేయిస్తున్నాను,\" అని అతన్ని బంధించమని భటులకు ఆజ్ఞాపించాడు.\nఒకనాడు చాణక్యుడు చంద్రగుప్తుడితో, \"రాజా, మనం ఏవిధంగానైనా మలయ కేతు— రాక్షసుల మధ్య స్నేహాన్నీ చెడగొట్టి, రాక్షసుణ్ణి మన పక్షానికి తెచ్చుకోవాలి. అందుకు మనమొక చిన్న నాటకం ఆడాలి. మనిద్దరి మధ్యా అభిప్రాయ బేధాలు వున్నట్టు బయటి వారు అనుకునేలా చేయాలి!” అన్నాడు.\nచంద్రగుప్తుడు అందుకు అంగీకరిం చాడు. ఇరువురూ కలిసి ఒక పథకం వేశారు. ఆ పథకం ప్రకారం- వసంత ఋతువు ఆగమనాన్ని పురస్కరించు కుని నగరమంతటా గొప్ప ఉత్సవం జ రు గ గ ల ద ని చాటింపు వేయించాడు.\nచాణక్యుడు, నగర ద్వారతోరణాలను అలంకరిస్తున్న స్థలానికి వచ్చి, “ఆపండి ఈ అలంకరణలన్నీ. ఉత్సవమూ లేదూ, ఏదీ లేదు. వెళ్ళండి; ఇది నా ఆజ్ఞ,” అంటూ కోపావేశంతో అరిచాడు. అతని ప్రవర్తనకు అక్కడి వారు అమితాశ్చర్యం చెందారు,\nఈ విషయాన్ని ప్రజలు చంద్రగుప్తుడికి నివేదించారు. ఆయన చాణక్యుణ్ణి సభకు రప్పించి సంజాయిషీ ఆడిగాడు.\n“ మలయకేతూ, రాక్షసుడూ కలిసి మన మీద దాడి జరపడానికి ఆయత్తమవు తున్నారు. ఈ సమయంలో ఉత్సవాలు అవసరం లేదు!\" అన్నాడు చాణక్యుడు కోపంగా.\nఇరువురి మధ్యా కొంతసేపు వివాదం జరిగింది. ఉన్నట్టుండి చంద్రగుప్తుడు చాణక్యుడితో, \"నీకన్నా రాక్షసుడు చాలా తెలివైనవాడు!\" అన్నాడు.\n\" అలాగా! అయితే ఈ క్షణం నుంచి. నేను మంత్రి పదవిని వదులుకుంటు న్నాను,\" అంటూ చాణక్యుడు కోపా వేశంతో సభనుంచి వెళ్ళిపోయాడు. ",
            "book_page_end": 40
        },
        {
            "title": "వైద్యంలో లౌక్యం",
            "book_page_start": 41,
            "pdf_page_start": 41,
            "pdf_page_end": 44,
            "author": "జొన్నలగడ్డ రత్న",
            "genre": "నీతి కథ",
            "moral": "వైద్యంలో రోగికి నమ్మకం, ధైర్యం కలిగించడం శాస్త్రజ్ఞానం కంటే ముఖ్యమైన లౌక్యం.",
            "keywords": [
                "వైద్యం",
                "లౌక్యం",
                "శిష్యులు",
                "శాస్త్రజ్ఞానం",
                "మానసిక చికిత్స"
            ],
            "characters": [
                "విశ్వపతి",
                "అనంతుడు",
                "నీలకంఠుడు",
                "ధనికుడు",
                "రోగి"
            ],
            "locations": [
                "సుమేరుపురం",
                "స్వర్ణపురం"
            ],
            "content": "సుమేరుపురంలో, విశ్వపతి అనే గొప్ప వైద్యుడుండేవాడు. ఆయన దగ్గిర అనం తుడు, నీలకంఠుడు అనే యువకులిద్దరు శిష్యరికం చేస్తూండేవారు.\nఅనంతుడు మంచి గ్రహణ, ధారణ శక్తులున్నవాడు. చరకుడు, శుశ్రుతుడు లాంటి మహామేధావులు వైద్యశాస్త్రాల్లో రాసినదంతా, గుక్కతిరక్కుండా అప్ప చెబుతూ, విశ్వపతిని ఆశ్చర్యపరుస్తూండే వాడు. విశ్వపతి అతడి తెలివితేటలను మెచ్చుకుంటూ, తనను మించిన గొప్ప వైద్యుడు కాగలడని అనుకునేవాడు.\nనీలకంఠుడు మాత్రం సామాన్యమైన తెలివితేటలున్నవాడు. కాని. అతడు గురువును అన్ని వేళలా అనుసరిస్తూ, ఆయన రోగులను పరీక్షించే తీరు జాగ్రత్తగా గమనిస్తూండేవాడు. అతడికి వైద్యానికి సంబంధించిన నాలుగు మెళు కువలేవో ఒంటపడితే చాలనీ, ఏదో విధంగా పొట్టపోషించుకోగలడనీ, విశ్వపతి అతణ్ణి గురించి అట్టే పట్టించుకునేవాడు కాదు.\nకొంతకాలం అయ్యాక అనంతుడూ, నీలకంఠుడూ విశ్వపతి దగ్గిర తమ చదువు పూర్తి చేసుకుని, స్వస్థలమైన స్వర్ణపురం సంస్థానం చేరుకుని, అక్కడ విడివిడిగా వైద్యవృత్తి ప్రారంభించారు.\nకొన్నేళ్ళు గడిచాక, ఒకనాడు విశ్వ పతిని సంప్రతించేందుకు, దీర్ఘ వ్యాధితో బాధపడుతున్న ధనికుడొకడు స్వర్ణపురం నుంచి వచ్చాడు. స్వర్ణపురం పేరు వింటూనే విశ్వపతికి. తన శిష్యులైన అనంతుడూ, నీలకంఠుడూ గుర్తు కు వచ్చారు.\nవిశ్వపతి ధనికుణ్ణి, వాళ్ళను గురించి అడిగాడు. అందుకు ధనికుడు, ''అయ్యా, నీలకంఠుడు వైద్యుడుగా బాగా రాణిస్తు న్నాడు. అతడి పని మూడు పువ్వులూ ఆరు కాయలుగా వున్నది. అయితే, అనం తుడికి మాత్రం వైద్యవృత్తి ఏమాత్రం అచ్చిరాలేదు. అతడు దాన్నివదిలి తాతలు మిగిల్చిపోయిన పొలాలు దున్నుకు బతకాలనే ఆలోచనలో వున్నాడు.\" అని చెప్పాడు.\nఇది విని విశ్వపతి చాలా ఆశ్చర్య పోయాడు. తాను గొప్ప వైద్యుడు కాగల డనుకున్న అనంతుడు, ఎందువల్ల వైద్యుడుగా పేరు తెచ్చుకోలేకపోయాడో స్వయంగా తెలుసుకుందామని, స్వర్ణపురా నికి వెళ్ళాడు.\nవిశ్వపతి, అనంతుడి ఇల్లు చేరేసరికి, అతడు లోపల ఎవరో రోగితో మాట్లాడు తున్నాడు. విశ్వపతి లోపలికి పోక, తలుపు పక్కనే నిలబడి వారి సంభాషణ విన సాగాడు.\nఅనంతుడు, రోగితో, \"నీకు వచ్చింది పెద్ద జబ్బేమీ కాదు. కాస్త జలుబుచేసింది, అంతే. ఆమాత్రానికి ప్రాణం పోతున్నట్టు హైరానపడడం దేనికి? చిటికెడు పసుపు కొద్దిపాటి మంచి గంధంలో రంగరించి మొహానికి పులుముకుంటే సరిపోతుంది. వెళ్ళిరా,\" అన్నాడు.\nఅందుకు రోగి కోపంగా, ''ఈ సంగతి తెలుసుకోవడానికి మీదాకా రావడం దేనికి? మా అవ్వను అడిగినా చెప్పి వుండేది.\" అంటూ వెళ్ళిపోయాడు.\nరోగి వెళ్ళగానే విశ్వపతి లోపలికి వెళ్ళాడు. అనంతుడు ఆయనకు పాదాభి వందనం చేశాడు. విశ్వపతి అతణ్ణి కౌగ లించుకుని కుశల ప్రశ్నలు వేయ గా అనంతుడు, ''గురువర్యా, వైద్యం విష యంలో నేను చెప్పేదానిలోనూ, చేసేదాని లోనూ, నాకు తెలిసినంతవరకూ ఎలాటి లోపమూలేదు. అయినా నాచేత వైద్యం చేయించుకోవడానికి, యిక్కడి ప్రజలు అంతగా ముందుకురావడంలేదు.\" అని చెప్పాడు.\nవిశ్వపతి మందహాసం చేసి, ''అలాగా ! మరి, నీలకంఠుడి మాటేమిటి?\" అని అడిగాడు.\n“అతడి పని బాగానేవున్నది.'\" అన్నాడు అనంతుడు.\n\"అతణ్ణి కూడా ఒకసారి చూసిపోవా లనుకుంటున్నాను. అతడింటికి వెళ దామా,'\" అన్నాడు విశ్వపతి.\nవిశ్వపతీ, అనంతుడూ నీలకంఠుడి ఇంటికి వెళ్ళేసరికి, అక్కడ చాలామంది రోగులు పడిగాపులు కాస్తున్నారు. లోపల నీలకంఠుడు ఒక రోగిని నఖశిఖపర్యంతం శ్రద్ధగా పరీక్షిస్తున్నాడు. ఆ రోగి అంతకు ముందు అనంతుడి దగ్గిరకు జలుబు వైద్యానికి వచ్చినవాడని. విశ్వపతి గుర్తిం చాడు. ఆయన లోపలికి వెళ్ళకుండా బయట నిలబడి నీలకంఠుడు రోగికి వైద్యం చేస్తున్న పద్ధతిని గమనించ సాగాడు.\nనీలకంఠుడు రోగితో, పడిశం పది రోగాలపెట్టంటారు. సకాలంలో సరైన మందు పడకపోతే, మరెందులోకోదింప గలదు. నీకు వచ్చిన భయం ఏమీ లేదు. నా దగ్గిర జలుబు పడిశాలను చేత్తో తీసి పారేసినట్టుగా తగ్గించే లేపనం ఒకటి వున్నది. దాన్ని యిప్పుడే నీ ముఖానికి పట్టిస్తాను. క్షణాల్లో తెరిపినపడతావు,\" అంటూ సమీపంలో వున్న కల్వంలోంచి పచ్చగా వున్న లేపనం తీసి, రోగి ముఖా నికి పూసి రుద్దసాగాడు.\nఅప్పుడు విశ్వపతి, అనంతుడితో మెల్లగా, \"చూశావా, అనంతా ! ఏదో గొప్ప లేపనం అంటూ నీలకంఠుడు, ఆ రోగికి పసుపుకొమ్ముల్ని మంచి గంధంతో రంగ రించిన ముద్దను ముఖానికి పులుము తున్నాడు!\" అన్నాడు.\n\"అంతేకాదు. గురువర్యా! జలుబు సామాన్యమైన రోగమనీ, దానికి శాస్త్రంలో ఖచ్చితమైన చికిత్సంటూ లేదనీ తెలిసి కూడా — నీలకంఠుడు అదేదో పెద్ద రోగ మంటూ చిలవలూ పలవలూ చేసి, రోగికి చెప్పడం కూడా నాకు సమ్మతంగా కనిపించడం లేదు.\" అన్నాడు అనంతుడు.\nవిశ్వపతి చిన్నగా నవ్వి, \"నీలకంఠుడు చెప్పినదాంట్లోనూ, చేసినదాంట్లోనూ, ఒక వైద్యుడుగా నాకేమీ తప్పు కనిపించడం లేదు,\" అన్నాడు.\nఆ మాటలకు అనంతుడు ఆశ్చర్య పోయాడు.\nవిశ్వపతి అతడి భుజం తట్టి ''చూడు, అనంతా! కొందరు వ్యక్తులకు తమలో ఏమాత్రం అనారోగ్యచిహ్నాలు కనిపించినా, వెంటనే వైద్యుడి దగ్గిరకుపోయి నయం చేయించుకోవాలన్న ఆత్రుత కలుగు తుంది. జలుబుకు వైద్యం కోసం వచ్చిన యితడు అలాంటివాడే. అలాంటి వాళ్ళతో వైద్యుడు ఊరడింపుగా మాట్లాడ డ మే కాకుండా తానివ్వబోయే మందు శక్తి వంతమైనదనీ, గుణమిచ్చేదనీ నమ్మకం కలిగించవలసిన అవసరం కూడా వున్నది. రోగి మానసిక పరిస్థితినిబట్టి, చికిత్స నిర్ణయించేటప్పుడు వైద్యుడికి ఉపయోగ పడేది లౌక్యం గాని, శాస్త్రజ్ఞానం మాత్రం కాదు. అందుచేతనే, నీలకంఠు డి తో పోల్చిచూస్తే వైద్యశాస్త్రంలో ఎంతో పరిజ్ఞానం వున్న నీకు, యిలాంటి లౌక్యం తెలియకపోవడం వల్లనే, వృత్తిలో అతడి కన్న ఎంతో వెనకబడి వున్నావు..\" అన్నాడు.\nవిశ్వపతి యింత చెప్పినమీదట, అనం తుడికి తనలో వున్న లోపం కొంతవరకు ఆర్థమయింది.\nతర్వాత యిద్దరూ లోపలికి వెళ్ళి నీలకంఠుణ్ణి కలుసుకుని చాలా విషయాలు మాట్లాడారు. విశ్వపతి తన శిష్యుల ఇళ్ళలో ఒక్కొక్క రోజు ఆతిథ్యం స్వీకరించి వెళ్ళిపోయాడు.\nకొన్నాళ్ళ తర్వాత విశ్వపతి స్వర్ణపురం నుంచి, సుమేరుపురానికి వచ్చే పోయే వాళ్ళను విచారించి, అనంతుడు కూడా నీలకంఠుడిలా మంచి వైద్యుడుగా పేరు తెచ్చుకున్నాడని తెలిసి ఎంతగానో సంతో షించాడు.",
            "book_page_end": 44
        },
        {
            "title": "కృష్ణావతారం - 11. కంసవధ",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పురాణ కథ",
            "moral": "దుష్టుల అంతం ధర్మ సంస్థాపనకు తప్పనిసరి. (కంసుడి పరాక్రమం, క్రౌర్యం మరియు కృష్ణుడి ధర్మ సంస్థాపన)",
            "keywords": [
                "కృష్ణుడు",
                "కంసుడు",
                "మల్లయుద్ధం",
                "చాణూరుడు",
                "కంసవధ"
            ],
            "characters": [
                "కృష్ణుడు",
                "బలరాముడు",
                "కంసుడు",
                "చాణూరుడు",
                "ముష్టికుడు",
                "వసుదేవుడు",
                "దేవకీదేవి",
                "నందగోపుడు"
            ],
            "locations": [
                "మధుర",
                "రంగస్థలం"
            ],
            "content": "ఆయుధాగారపు భటులు వచ్చి తన విల్లు విరిగిందని చెప్పగానే, కంసుడికి తన వీపే విరిగినట్టయింది. అతను పుట్టెడు విచా రంతో లేచి, ఉత్సవానికి చేసిన ఏర్పాట్లు చూడబోయాడు. ఒక అందమైన రంగ స్థలం ఏర్పాటుచేసి, రాజూ, మంత్రులూ, పైనుంచివచ్చేరాజులూ, రాజబంధువులూ, భృత్యులూ, పౌరులూ, విలాసినులూ కూర్చోవటానికి వేరు వేరు స్థలాలు నిర్మించి, వాటికి మెట్లు అమర్చారు. అంతటా కనులపండువైన శిల్పాలూ, తెరలూ, తోరణాలూ ఉన్నాయి. అంతటా అలంకార వస్తువులూ, పూలూ, ధూపాలూ ఏర్పాటై ఉన్నాయి. వీటన్నిటినీ పరీక్షించి, పనివాళ్ళకు అవసరమైన పనులు చెప్పి, కంసుడు తన అంతఃపురానికి తిరిగివచ్చి, చాణూరముష్టికు లనే ఇద్దరు మల్లులను పిలిపించి, వారితో, \"ప్రపంచంలో మీసాటి మల్లులు లేరు. బలరాముడూ, కృష్ణుడూ అనే ఇద్దరు కుర్రకుంకలు ఇప్పటిదాకా అడవిలో తిరిగిన వాళ్ళు, వాళ్ళకు ధైర్యమూ, ప్రతాపమూ, శౌర్యమూ ఏ కోశానా లేవు. వాళ్ళు మీతో తలపడి నప్పుడు మీరు వాళ్ళతో చాలా సేపు పెట్టుకోక, ఒక దెబ్బన చంపేసినట్టయితే నాకు చాలా మేలు కలుగుతుంది,\" అన్నాడు.\nరాజు ఈ విధంగా అడిగినందుకు సంతోషించి మల్లులు, “మా కొంతగా చెప్పాలా? ఆ కుర్రాళ్ళు చిక్కగానే నలిపేస్తాం. మా సంగతి తమ రెరగరా ? ఇది మా కొక పనా?\" అని చెప్పి, పెద్దగా మల్లలు చరిచి, బొబ్బలు పెట్టితమఇళ్ళకు వెళ్ళిపోయారు.\nతరవాత కంసుడు మహామాత్రుడనే మావటివాణ్ణి పిలిపించి, \"నువు నాకు చాలా ఆప్తుడివి. నీతో ఇప్పుడు ముఖ్యమైన పని పడింది. వసుదేవుడి కొడుకులు మహా చెడ్డవాళ్ళు, బలవంతులు. వాళ్ళిక్కడికి వచ్చి ఉన్నారు. ముందు గానే వేకువవేళ నువు కువలయాపీడాన్ని తీసుకుని రాజభవనద్వారం దగ్గిర సిద్ధంగా ఉండి, వాళ్ళు అక్కడికి రాగానే వాళ్ళ మీదికి దాన్ని ఉసిగొల్పు. కువలయాపీడం వాళ్ళిద్దర్నీ క్షణంలో పీనుగులను చేసే స్తుంది.\" అన్నాడు.\nమర్నాడు తెల్లవారింది. రాజశాసనం ప్రకారం అందరూ వచ్చి రంగస్థలాన ఎవరెవరి స్థానాలలో వారు కూర్చుని. బలరామకృష్ణుల రాకకోసం ఆత్రంగా ఎదురుచూస్తున్నారు. కంసుడు చాలా ఎత్తున బంగారు సింహాసనం మీద, తెల్ల బట్టలూ, ముత్యాలతోకూడిన ఆభరణాలూ ధరించి, తెల్లటి గొడుగూ, వింజామరాలు వేయించుకుని, తెల్లని బట్టలు కట్టిన విలాసినులతో సహా చంద్రుడిలాగా ప్రకాశిస్తున్నాడు.\nచాణూర ముష్టికులు మదించిన ఏనుగుల లాగా ఎంతో గంభీరంగా, ఉత్సవ రంగం ప్రవేశించి, కంసుడి కెదురుగా నిలబడ్డారు.\nమహా మాత్రుడు కువలయాపీడాన్ని ఎక్కి వచ్చి, ద్వారంవద్ద నిలిపి, బలరామ కృష్ణుల రాక కెదురుచూస్తున్నాడు.\nకొంచెం సేపటికి బలరామకృష్ణులు ద్వారం వద్దకు వచ్చారు. వారిని అందరూ అమితాశ్చర్యంతో చూశారు. వాళ్ళు ఎంతో నిశ్చింతగానూ, నిర్వికారంగానూ ఉన్నట్టు కనపడ్డారు. వాళ్ళు ద్వారంవద్ద కనిపించ గానే వాద్యాల మోతా. ప్రేక్షకుల హర్ష ధ్వానాలూ మిన్ను ముట్టాయి. ఆ కోలా హలం మధ్య మహామాత్రుడు కువలయా పీడాన్ని వాళ్ళమీదికి తోలాడు.\nఅది గమనించిన కృష్ణుడు బలరాముడి కేసి నవ్వుతూ, '' కంసుడు మనని చంపించటాని కొక ఏనుగుగున్నను సిద్ధం చేశాడు. పాపం, తాను మృత్యువు కోరల సందున ఉన్న సంగతి ఎరగడు. నువు నన్ను గమనిస్తూ ఉండు,\" అని ముందుకు నడిచాడు. పెద్ద దంతాలూ, భయంకర మైన తొండమూ ఎత్తి భూమి అదిరేలాగా అడుగులు వేస్తూ కువలయాపీడ మనే ఏనుగు మహారౌద్రంగా కృష్ణుడి పైకి వచ్చింది.\nకృష్ణుడు దానితో యుద్ధం చేసే మిష మీద తన బలం అందరికీ చూపుదామనీ కాస్సేపు వినోదం పొందుదామనీ, ముందు ఏనుగును దాని తొండంతో తన రొమ్ము మీద కొట్టనిచ్చాడు. తరవాత, ఎగిరి, దాని దంతాలపైన కాళ్ళు పెట్టి నిలబడి, ఎడమ కాలితో దాని కుంభస్థలాన్ని బలంగా తన్ని, దాని వీపు మీదికి వెళ్ళి, అది వెనక్కు చాచిన తొండాన్ని పట్టు కుని. కిందికి దూకి, పిడికిటితో దాని డొక్కల్లో పొడిచాడు. ఏనుగు వెనక్కు తిరిగేసరికి, దాని కాళ్ళ సందుగా వెనక్కు వెళ్ళి, దాని తోక పట్టుకుని గుండ్రగా తిప్పాడు. ఏనుగు చేసేది లేక కింద పడి, వెంటనే లేచి, అమిత రోషంతో అతని పైన తొండంతో బాదింది, దంతాలతో పొడిచింది. కృష్ణు డిక దాన్ని, చంప నిశ్చయించి, ఎగిరి కాలితో దాని ముఖం మీద తన్ని. దాని దంతం ఒకటి బలంగా పెరికి, దానితోనే ఏనుగు తలను బద్దలు కొట్టనారంభించాడు.త్వరలోనే కువలయా పీడం నేల కూలి ప్రాణాలు విడిచింది.\nదానితోబాటు కింద కూలిన మావటివాడి తల దాని దంతంతోనే పగలగొట్టి కృష్ణుడు వాణ్ణి కూడా చంపేశాడు.\nఏనుగు చేసిన గాయాలనుంచి రక్త ధారలు కారుతూ, చేతిలో దాని దంతం పట్టుకుని మహా భయంకరాకారంతోసభలో ప్రవేశించిన కృష్ణుణ్ణి చూసి కంసుడు అమిత క్రోధంతో చాణూరుడికేసి చూసి, కృష్ణుడితో మల్లయుద్ధం చెయ్యమని ఆజ్ఞా పించాడు. అలాగే ముష్టికుణ్ణి బలరాము డితో యుద్ధం సాగించమన్నాడు.\nచాణూర ముష్టికులు ఆంధ్రులు. దిగ్గ జాలను పోలినవాళ్ళు. ప్రపంచంలో తమకు చాలినవాళ్ళు లేరన్న గర్వాతి శయం గలవారు. చాణూరుడు కృష్ణుణ్ణి సమీపించి వెటకారంతో కూడిన కోపంతో, \"గోవులను కాస్తూ, పిల్లలను భయపెట్టి గొప్ప ఖ్యాతి సంపాదించావు గాని, ఇవాళ నా పాల పడ్డావు, తప్పించుకోలేవు. మహారాజు, మెచ్చుకునేటట్టుగా నిన్నిప్పుడే యమకింకరుల కప్పగిస్తాను,\" అన్నాడు.\nకృష్ణుడు చాణూరుడితో తాపీగా, ''కంసుడు నీ మీద చాలా ఆశలు పెట్టుకుని ఉన్నాడు. అందుచేత నీ బలమంతా చూపించు. వ్యర్థాలాపాలతో ఏమవు తుంది?\" అంటూ మల్లచరిచాడు.\nచాణూరుడు కృష్ణుడి పైకి కలియ బడ్డాడు. సభలో ఉన్నయాదవులు కృష్ణుణ్ణి గురించి భయపడ్డారు. ' \" కొండంత చాణూరుడికీ, పిల్లవాడు కృష్ణుడికి మల్ల యుద్ధ మేమిటి? అన్యాయం! ఇక్కడ ఉండే పెద్దలకు ఆమాత్రం జ్ఞానం లేదా? అదీగాక, మల్లయుద్ధం చేసే పద్ధతి ఇది కానేకాదు. మల్లులతో యుద్ధం చేసేవారికి సహాయకులు వెంట ఉండి, అలిసినప్పుడు శైత్యాది ఉపచారాలు చెయ్యాలి, మోటు బలానికీ నేర్పరితనానికీ తేడా గమనిం చాలి, అవసరమైనప్పుడు యుద్ధం ఆపాలి. ఇది వినోదంగాని, విరోధుల మధ్య కొట్లాట కాదే ! అయినంతమటుకు చాలు. రాజు గారు ఇద్దరినీ తగిన విధంగా సత్కరించి, యుద్ధం ఆపు జెయ్యటం మంచిది,\" అని యాదవులు తమలో తాము అనుకోసాగారు.\nఆ మాటలు విని కృష్ణుడు వారితో \"నన్ను ఇలాగే పోట్లాడనివ్వండి. మనో బలమూ, పరాక్రమమూ, ఓపికా, ఉత్సా హమూ, జయమూ ప్రదర్శించే యోధుడికి ఒడ్డూ, పొడుగూ, వయసూతో ఏం పని ? నేను పగపట్టి వీణ్ణి చంపాలనే ఉద్దేశంతోనే ఉన్నాను. మిమ్మల్ని మెప్పిస్తాను. మీరు అదీ ఇదీ అనక, చూస్తూ ఉండండి. ఈ చాణూరుడు కరూశ దేశంలో పుట్టినవాడు. ఎందరో మల్లులను హతమార్చిన వీణ్ణి ఇప్పుడే పడగొట్టి గొప్ప కీర్తి సంపా దిస్తాను,\" అని చాణూరుడితో మల్లయుద్ధం ప్రారంభించాడు.\nఆ యుద్ధంలో ఆరితేరిన చాణూరుణ్ణి మించిన నేర్పు కృష్ణుడు చూపాడు. ఒకరి నౌకరు వంచుతూ, తోస్తూ, వంగుతూ, ఎగురుతూ, ఒదుగుతూ పక్కకు తొలగుతూ చాలా అద్భుతంగా వాళ్ళు యుద్ధం చేశారు. వీపుకు వీపూ, తలకు తలా తగిలినప్పుడూ, ఒకరి నొకరు గుద్దు కున్నప్పుడూ గొప్ప ధ్వనులు పుట్టాయి. ఒకరి నొకరు చేతులతోనూ, కాళ్ళతోనూ తన్నుకుంటూ, దంతాలతోనూ, గోళ్ళతోనూ రక్కుకుంటూ పోరాడుతుంటే చూసే వారికి అతి భయంకరంగా ఉన్నది.\nమొత్తంమీద అన్ని రకాలపట్లలోనూ కృష్ణుడి నేర్పే హెచ్చుగా కనబడి, సభికులు హర్షధ్వానాలు చేస్తే, కంసుడు కోపంగా \"ఆపండి\" అన్నట్టు చేత్తో సంజ్ఞ చేశాడు.\nకృష్ణుడు కొంతసేపు తన చాకచక్యం ప్రదర్శించి, చాణూరుడి పని తేల్చెయ్య నిశ్చయించాడు. చాణూరుడి పని కూడా చాలావరకు అయిపోయింది. దుర్బలుడై పోతున్న ఆ మల్లుడిపైన కృష్ణుడు ఒక్క పెట్టున లంఘించి, వాడి నడి తల మీద పిడికిలితో ఒక్కపోటు పొడిచి, ఎగిరి మోకాలితో వాడి గుండెల్లో ఒక్క తాపు తన్నాడు. ఆ దెబ్బతో చాణూరుడు గుడ్లు వెళ్ళబెట్టి, నోట నెత్తురు కక్కుతూ కింద పడి ప్రాణాలు వదిలాడు.\nకృష్ణుడు చాణూరుణ్ణి చంపే లోపునే బలరాముడు ముష్టికుణ్ణి హతమార్చే శాడు. మల్లులిద్దరినీ కడతేర్చి, బలరామ కృష్ణులు రంగస్థలాన విజయులై నిల బడ్డారు. వాళ్ళు కంసుడి కేసి చూసిన చూపూ, కంసుడి ముఖంలో కనిపించిన క్రౌర్యమూ చూసి నందగోపుడు మొదలైన గోపకులందరూ భయంతో వణుకుతూ, ఎక్కడివాళ్ళక్కడ కుక్కిన పేనుల్లాగా ఉండిపోయారు.\nతాను కని పారేసిన కొడుకు చాణూరుడి చేతిలో ఏమైపోతాడో, ఇంత కాలానికి కనపడి అంతలోనే ప్రాణాలువిడుస్తాడేమో నని తల్లడిల్లిన దేవకీదేవి, చాణూరుణ్ణి చంపిన తన కొడుకు దర్పం చూసి ఆనందాశ్రువులు రాల్చింది.\nవసుదేవుడి ఆనందానికి కూడా మేర లేదు.\nకంసుడికి మాత్రం ముఖాన చెమటలు పోస్తున్నాయి. దురాగ్రహంతో శరీరమంతా కంపిస్తున్నది. ఊపిరిభారంగాతీస్తున్నాడు.\nఎర్రటి కళ్ళ నుంచి నిప్పులు కక్కే వాడి లాగా చూస్తూ అతను నాలుగువైపులా చూసి, తన నౌకర్లను పిలిచి, \" ఈ కుర్రాళ్ళను ఇద్దరినీ తీసుకుపోయి నగరం దాటి పంపెయ్యండి. నందగోపుణ్ణి పట్టు కుని, సంకెళ్ళతో బంధించండి. మిగిలిన గోపకులందరినీ శిరశ్ఛేదం చెయ్యండి. నా రాజ్యంలో గోపకుడన్నవాడు కనిపిస్తే దొంగలను శిక్షించినట్టు శిక్షించండి. వాళ్ళ సొత్తు తీసేసుకోండి. కుటిలుడైన వసు దేవుడికి క్రూరమైన శిక్ష ఇవ్వండి,\" అని ఆజ్ఞాపించాడు.\nఈ మాటలు విని ఎక్కడివాళ్ళక్కడ కొయ్యబారిపోయారు. మళ్ళీ పట్టరాని శోకం ముంచుకొచ్చి దేవకీదేవి మూర్ఛ పోయింది.\nకృష్ణుడు తన తల్లిదండ్రుల దైన్యమూ, బంధువర్గం పడే బాధా, సభలో ఉన్న వాళ్ళ అసహాయస్థితీ చూసి ఆగ్రహావేశం చెందాడు. అతను ఊహించరాని వేగంతో సింహాసనం మీద కంసుడున్న చోటికి మెట్లెక్కి వచ్చాడు.\nసభలో వాళ్ళకు కృష్ణుడు ఎక్కి రావటం కనిపించలేదు. ఒక్క క్షణం రంగస్థలంలో ఉన్నాడు. మరుక్షణం అతను కంసుడి వద్ద ఉన్నాడు.\nమరుక్షణం అతను కంసుడి కిరీటాన్ని తన్నేశాడు. దాని మణులు రాలాయి. కంసుణ్ణి జుట్టు పట్టుకుని తల వంచి, తల అంతటా పిడికిలితో తెగ పొడిచాడు. మోకాలితో గుండెల్లో పొడిచాడు. కంసుడు ఏమీ చెయ్యలేకపోయాడు. అతని మెడలో హారాలు తెగిపోయాయి. చెవిలో పెట్టు కున్న పూలు రాలాయి. బట్ట ఊడి పోయింది. ముక్కునా, చెవులా, నోటా రక్తం చిమ్మేలాగా, కనుగుడ్లు వెళ్ళుకొచ్చే లాగా కంసుణ్ణి కృష్ణుడు పైనుంచి కిందికి తోసి, చేత్తో, నెట్టాడు. ఆ తోపుతో కంసుడి శవం రంగ ద్వారాన పరిఘ ఆకారంలో పడిపోయింది.\nఇదే సమయంలో బలరాముడు, కంసుడి తమ్ముడైన సునాము డనే వాడి పైన సింహం లాగా లంఘించి, వాణ్ణి హతమార్చేశాడు.\nకృష్ణుడు కంసుణ్ణి చంపిన చేతులతోనే వసుదేవుడి పాదాలు తాకి నమస్కరిం చాడు. వసుదేవుడు కృష్ణుణ్ణి గాఢంగా కౌగలించుకుని ఆశీర్వదించాడు. తరవాత కృష్ణుడు దేవకికి నమస్కరించాడు. ఆమె అతన్ని కౌగలించుకుని తల వాసన చూసింది.\nతరవాత కృష్ణుడు ఉగ్రసేనుడికీ, పెద్దలకూ మొక్కి వారి దీవనలు పొంది, అందరినీ వెళ్ళి పొమ్మని చెప్పి. తాను బలరాముడితో సహా తన తండ్రి ఇంటికి వెళ్ళిపోయాడు.",
            "book_page_end": 52
        },
        {
            "title": "మోసగాళ్ళు",
            "book_page_start": 53,
            "pdf_page_start": 53,
            "pdf_page_end": 57,
            "author": "బర్మా జానపద కథ",
            "genre": "జానపద కథ",
            "moral": "తెలివైన మాటలు, సమయస్ఫూర్తితో కూడిన మోసం ప్రమాదాల నుంచి రక్షిస్తాయి.",
            "keywords": [
                "మోసం",
                "జ్యోతిష్యం",
                "దొంగతనం",
                "వక్రబుద్ధి",
                "దుర్బుద్ధి"
            ],
            "characters": [
                "వక్రబుద్ధి",
                "దుర్బుద్ధి",
                "ఎద్దు ఆసామీ",
                "గ్రామాధికారి",
                "ప్రారబ్ధం",
                "రాజు"
            ],
            "locations": [
                "గ్రామం",
                "సత్రం",
                "రాజధాని"
            ],
            "content": "ఒకప్పుడు ఇద్దరు మోసగాళ్ళు ఉండే వాళ్ళు. ఒకడి పేరు వక్రబుద్ధి. రెండోవాడి పేరు దుర్బుద్ధి. వాళ్ళు దేశసంచారం చేస్తూ ఒకనాడు ఒక గ్రామం చేరారు. వాళ్ళకు పొలాల్లో ఒంటరిగా ఒక ఎద్దుకనిపించింది. వాళ్ళు దాన్ని తోలుకుపోయి మరొక చోట కట్టేసి, ఊళ్ళో ఉన్న సత్రానికి తిరిగి వచ్చారు. వక్రబుద్ధి సత్రంలోనే దిగబడి పోయాడు. దుర్బుద్ధి ఊళ్ళోకి వెళ్ళాడు.\nఈలోపల ఎద్దుగల ఆసామీ తన ఎద్దు పోయిందని తెలుసుకుని, ఆ మాట గ్రామస్థులందరికీ చెప్పసాగాడు. చిన్న గుంపు తయారయింది. ఫలాని వారి ఎద్దు పోయిందని అందరూ చెప్పుకుంటున్నారు.\nదుర్బుద్ధి వారి వద్దకు వచ్చి, ''ఏదో పోయిందనుకుంటున్నట్టున్నారే. సత్రంలో దిగివున్న మా గురువుగారు గొప్ప జ్యోతిషా చార్యులు. వారిని చూసినట్టయితే పోయిన వస్తువుజాడ చెప్ప గలుగుతారు. \" అన్నాడు.\nఎద్దును పోగొట్టుకున్న ఆసామీ దుర్బుద్ధినీ మిగిలిన గ్రామస్థులనూ వెంటబెట్టుకుని సత్రానికి వెళ్ళాడు.\nవక్రబుద్ధి సంగతంతా విని, తన పెట్టె నుంచి తాటాకు పుస్తకాలు తీసి, అక్క డక్కడా చదివి, కళ్ళు మూసుకుని కొంతసేపు ఆలోచించినట్టు నటించి, \"ఈ సత్రానికి ఉత్తరంగా పోతే ఒక పెద్ద వటవృక్షం వస్తుంది. అక్కడి నుంచి తూర్పుగా పోతే ఒక ఎత్తయిన చింత చెట్టు వస్తుంది. అటు నుంచి ఎడమ పక్కకు చూస్తే ఒక చిన్న మామిడిచెట్టు కనిపిస్తుంది. ఆ ప్రాంతంలోనే నీ పోయిన ఎద్దు ఉన్నది.\" అని ఆసామీతో అన్నాడు.\nఆసామీ వెంట దుర్బుద్ధి, మిగిలిన వాళ్ళూ బయలుదేరి వెళ్ళారు. వక్రబుద్ధి చెప్పిన చోటనే ఎద్దు కనబడింది. గురువు గారి దక్షిణ అని దుర్బుద్ధి ఆసామి వద్ద పది రూపాయలు వసూలు చేశాడు.\nమోసగాళ్ళకు బాగానే గిట్టుబాటు అయింది. వాళ్ళు ఆ గ్రామం విడిచి మరొక చోటికి ప్రయాణమవుతూండగా గ్రామాధికారి వారి కోసం వచ్చి. \"మీ కోసమే వచ్చాను. మీరు ప్రయాణం కట్టి నట్టున్నారు. ఇంద నయం ! కాస్త ఆలస్యమైతే నా గతి ఏమయేది?\" అంటూ తాను వచ్చిన పని గురించి చెప్పాడు.\nఆయన ఇంట వుండే బంగారు పాన్ దాన్ పోయింది. ఎవరో దాన్ని దొంగిలిం చారు. దాన్ని జ్యోతిషాచార్యులుగారు గ్రామాధికారికి తిరిగి ఇప్పించాలి.\nవక్రబుద్ధి క్షణంపాటు దిమ్మెర పోయాడు. కాని మోసంలో సిద్ధహస్తుడు కావటంచేత. ''ఇది వర్జ్య సమయం. ఇప్పుడేమీ చూడటానికి లేదు. రేపు ఉదయం వచ్చినట్టయితే ఆ దొంగతనం విషయం ఆచూకీ తీస్తాం!\" అన్నాడు.\n“చిత్తం, అలా అయితే రేపు సూర్యో దయంవేళ మళ్ళీ తమ దర్శనం చేసుకుం తాను,” అని గ్రామాధికారి వెళ్లిపోయాడు.\n\"మనం వెంటనే ఉడాయించటం మంచిది.\" అన్నాడు దుర్బుద్ధి.\n\"రాత్రి మాటుమణిగాక బయలు దేరుదాం.\" అన్నాడు వక్రబుద్ధి.\nఈలోపల గ్రామాధికారి, ఇంటికి తిరిగి వెళ్ళి దొంగను జ్యోతిషాచార్యులు పట్టు కుంటానని మాట ఇచ్చాడనీ. ఆయనకు సాధ్యం కానిదంటూ లేదనీ, తన పాన్ దాన్ తిరిగి దొరికినట్టేననీ అందరికీ చెప్పేశాడు.\nఆయన పరివారంలో ప్రారబ్ధం అనేవా డొకడున్నాడు. బంగారు పాన్దాన్ దొంగి లించినది వాడే. జ్యోతిషాచార్యుల సంగతి వినగానే వాడి గుండెల్లో రాయి పడింది.\nఆ రాత్రి వాడు సత్రం కేసి వెళ్ళి, మోస గాళ్ళుంటున్న గది కిటికీకింద చేరి, లోపల జరిగే సంభాషణ ఆలకించసాగాడు.\n\"అప్పుడే మనం పోయి ఉండవలి సింది. ఇదేమిటి? చీకట్లోపడి దొంగ వెధ వ ల్లా గ — నాకేమీ బాగా లేదు.” అంటున్నాడు వక్రబుద్ధి.\n\"నన్నేమీ అనకు. ఈ దొంగతనం వచ్చి పడుతుందనుకున్నామా ! ప్రారబ్ధం! ఆహా, ప్రారబ్ధమే !\" అన్నాడు దుర్బుద్ధి.\nఈ మాట వినేసరికి ప్రారబ్ధంగాడికి గుండె అవిసిపోయింది. వాడు లోపలికి వచ్చి. మోసగాళ్ళ కాళ్ళు పట్టుకుని, \"బాబూ, రక్షించండి. పాస్తాన్ దొంగి లించినందుకు, నా తోలు వొలిచేస్తారు. అది ఎక్కడ దాచానో తమకు చేప్పేస్తాను. నా ప్రాణం కాపాడండి!\" అన్నాడు.\n\"సరే. ఆ దాచిన చోటు చెప్పు.\" అన్నాడు వక్రబుద్ధి.\nప్రారబ్ధంగాడు పాన్దాన్ దాచినచోటు చెప్పి, చల్లగా తిరిగి వెళ్ళిపోయాడు.\nగ్రామాధికారి మర్నాడు సూర్యోదయం వేళకు వచ్చాడు.\n\"వల్లకాడులో ఉండే సావడి మెట్ల దిగువన పాన్దాన్ పాతిపెట్టి ఉన్నది. వెంటనే వెళ్ళి తెచ్చుకోండి.\" అన్నాడు వక్రబుద్ధి గ్రామాధికారితో.\nగ్రామాధికారి వెళ్ళి వల్లకాడులోని సావడి మెట్ల కింద తవ్వి చూస్తే పాస్ న్ దొరికింది. ఆయన పరమానందభరితుడై జ్యోతిషాచార్యులకు వంద రూపాయలు కానుక ఇవ్వటమే గాక, ఆయననూ, ఆయన శిష్యుణ్ణి తన ఇంటికి భోజనానికి ఆహ్వానించాడు. మోసగాళ్ళు విందు ఆరగిస్తూండగా రాజుగారి మనిషి వచ్చి గ్రామాధికారికి ఒక వార్త చెప్పాడు.\nఅదేమిటంటే—\nమూడు రోజుల క్రితం రాజధాని తీరపు రేవుకు ఏడు వర్తకపు ఓడలు వచ్చాయి. వాటి నిండా ఎంతో విలువైన వర్తకపు సరుకున్నది. ఓడలు గల వర్తకుడు రాజుగారితో ఒక పందెం వేశాడు. తానొక ఇనప పెట్టె ఇస్తాననీ, అందులో ఏమున్నదీ వారం లోపల రాజుగారు చెబితే తన ఓడ లన్నీ రాజుగారికి ఇస్తాననీ, రాజుగారు చెప్పలేకపోతే రాజ్యం తన కివ్వవలసి వుంటుందనీ ఆయన అన్నాడు.\nరాజుగారి దగ్గిర కొందరు దైవజ్ఞు లున్నారు. వారి మీద రాజుగారికి అమిత మైన విశ్వాసం. అదీగాక, ఆ ఏడు ఓడల సరుకూ కాజెయ్యాలని రాజుగారికి దుర్బుద్ధి కలిగింది. అందుచేత ఆయన వర్తకుడి పందెం ఆమోదించాడు. అయితే రాజుగారి దైవజ్ఞులు గుడ్లు వెళ్ళబెట్టేసి, ఆ ఇనప పెట్టెలో ఏమున్నదో చెప్పే శక్తి తమకు లేదన్నారు. మూడు రోజులు అయిపోయాయి. ఇంక నాలుగు రోజులలో పందెం గెలవకపోతే రాజుగారు రాజ్య భ్రష్టుడవుతాడు. ఆయనకు కంపరం పుట్టి తన రాజ్యంలో ఉన్న గ్రామాధికారు లందరికీ కబురు చేశాడు — ఎక్కడ జ్యోతిష్కులున్నా వెంటనే పంపమని !\nగ్రామాధికారి వక్రబుద్ధితో, 'మీవంటి జ్యోతిషాచార్యులు ఉండగా మా రాజుగారి కేమీ భయం లేదు. మీరూ, మీ శిష్యుడూ నా వెంట రండి,\" అన్నాడు.\nవిధిలేక మోసగాళ్ళు రాజుగారి వద్దకు వెళ్ళారు. అక్కడ వారికి రాజోపచారం జరిగింది.\nగడువు ఆఖరు రోజు వచ్చింది.\nమర్నాడు ఉదయం ఇనపపెట్టెలో ఏమున్నదీ రాజు చెప్పకపోతే రాజ్యం పోతుంది; మోసగాళ్ళు రాజుకు చెప్పలేక పోతే వాళ్ళ తలలు పోతాయి !\n\"ఈ రాత్రికి పారిపోదాం..\" అన్నాడు దుర్బుద్ధి.\n\"ఎక్కడి కని పారిపోదాం? రాజు మనల్ని తప్పక పట్టుకుంటాడు. చాలా అవమానకరమైన చావు చావాలి. అంత కన్న సముద్రంలో పడి ఈదుకుంటూ పోతే, గుట్టు చప్పుడు కాకుండా చావ వచ్చు.\" అన్నాడు వక్రబుద్ధి.\nఝాముపొద్దు పోయాక ఇద్దరూ సముద్రతీరానికి వెళ్ళి, సముద్రంలో దిగి ఈదుతూ పోసాగారు. కొద్ది దూరంలో వారికి ఏవో ఓడలు తగిలాయి. ఒక ఓడలో నుంచి ఏవో మాటలు వినిపించాయి.\n“చెప్పు, తాతా! ఆ పెట్టెలో ఏముంది?\" అంటున్నది ఒక చిన్నపిల్ల.\n“అదంతా నీ కెందుకు, తల్లీ? పొద్దు పోయింది. వెళ్ళి పడుకో\" అంటున్నాడు ఆ పిల్ల తాత.\n\"పెట్టెలో ఏముందో చెబితే పడు కుంటా! లేకపోతే పడుకోను,\" అన్నది పిల్ల.\n“తెల్లారగానే బయటపడేదేననుకో. ఆ పెట్టెలో ఏముందో తెలుసా? ఇనపపెట్టెలో ఒక ఇత్తడిపెట్టె ఉన్నది. ఇత్తడిపెట్టెలో ఒక వెండిపెట్టె ఉన్నది. వెండిపెట్టెలో ఒక బంగారుపెట్టె ఉన్నది. ఆ బంగారు పెట్టెలో అత్తరు సీసా ఉన్నది! చెప్పా నుగా. ఇక వెళ్ళి పడుకో!\" అన్నాడు పిల్ల తాత. అతను వర్తకుడి పెద్దసరంగు.\nఈ విషయం తెలియగానే మోసగాళ్ళు నిశ్శబ్దంగా ఈదుకుంటూ వెనక్కు తిరిగి వెళ్ళి, తెల్లవారుతూనే రాజుగారికి ఇనప పెట్టె రహస్యం చెప్పేశారు.\nవర్తకుడు తన ఓడలన్నిటినీ రాజు గారికి అర్పించుకున్నాడు.\nరాజుగారు వక్రబుద్ధిని తన ఆస్థాన జ్యోతిష్కులకు పెద్దగా నియమించాడు.\nఇది మోసగాళ్ళకు ఇష్టం లేదు. ఎందు కంటే ఎప్పటికైనా తమ మోసం బయట పడి తీరుతుంది.\nఆ సాయంకాలం వక్రబుద్ధి రాజభవ నానికి వెళ్ళి, రాజుగారితో కబుర్లాడుతూ ఉండగా, దుర్బుద్ధి ఏడుస్తూ వచ్చి. \"గురూజీ కొంప మునిగింది. మన బస కాలిపోయింది. జ్యోతిషగ్రంథాలన్నీ అగ్నికి ఆహుతి అయాయి!\" అంటూ బొబ్బ లెక్కిన తన చేతులు చూపాడు.\n\"అయ్యో, ఇంకేమున్నది? నా బతుకు తెరువే పోయింది!\" అన్నాడు వక్రబుద్ధి.\n\"విచారించకండి. మీ కిద్దరికీ ఉన్నత మైన ఉద్యోగాలిస్తాను.\" అన్నాడు రాజు.\nమోసగాళ్ళ ఆఖరు ఎత్తు కూడా పారింది. వాళ్ళు రాజుగారి దివాణంలో సుఖంగా బతికారు.",
            "book_page_end": 57
        },
        {
            "title": "రాజుపరీక్ష",
            "book_page_start": 58,
            "pdf_page_start": 58,
            "pdf_page_end": 60,
            "author": "ఐచ్చు వీర్రాజు",
            "genre": "రాజనీతి కథ",
            "moral": "నాయకత్వానికి కేవలం ధైర్యసాహసాలు మాత్రమే కాదు, లోకజ్ఞానం, విషయ పరిజ్ఞానం, మరియు ఆర్థిక అవగాహన కూడా ముఖ్యమైనవి.",
            "keywords": [
                "రాజు",
                "సేనాధిపతి",
                "పరీక్ష",
                "ధనం",
                "లోకజ్ఞానం"
            ],
            "characters": [
                "సింహకేతుడు",
                "వీరవర్మ",
                "శూరవర్మ",
                "జయసింహుడు",
                "మంత్రి"
            ],
            "locations": [
                "మహాతల దేశం",
                "రాజభవనం"
            ],
            "content": "మహాతలదేశాన్ని సింహకేతు డనే రాజు పాలించేవాడు. ఆయన సేనాధిపతి వీర వర్మ. ధైర్యసాహసాల్లో, యుద్ధతంత్రంలో గొప్పదిట్టగా వీరవర్మ పేరు గడించాడు. వయసు పైబడి దేహదారుఢ్యం తగ్గడంతో, ఆయనకు సేనాధిపతి పదవి నుంచి తప్పు కుని, విశ్రాంతి తీసుకోవాలన్న కోర్కె కలిగింది.\nఆయన ఒకనాడు ఈ విషయంగా బాగా ఆలోచించుకుని, రాజు సింహకేతుణ్ణి చూడబోయాడు.\nఆ సమయంలో మంత్రి కూడా అక్కడే వున్నాడు.\nవీరవర్మ తన కోర్కెను వెల్లడించగానే, రాజు అయిష్టంగా, \"మీరు పదవి నుంచి విరమించడం. నాకు అంత సమ్మతం కాదు. అయినా, మీ కోర్కెను నేను కాదనలేను. ఒక పని చెయ్యండి. మీ కుమారు లిద్దరూ, ఎంతోకాలంగా మీతో పాటు వుంటూ, అనేక యుద్ధాల్లో, మీ అంతటివారనిపించుకున్నారు. వారిలో ఒకరిని, మీరే సేనాధిపతిగా నిర్ణయిం చండి,\" అన్నాడు.\nఆ మాటలు విని వీరవర్మ కొంతసేపు మౌనంగా ఊరుకుని, ఆ తరవాత, \"మహా రాజా, నా కుమారులు శూరవర్మ, జయ సింహుడు, నా తర్వాత సేనాధిపత్యం వహించడానికి తగినవాళ్ళే. అయితే, యిద్దరూ నా దృష్టిలో సరిసమానులు. కనుక ఆ నిర్ణయమేదో తమరే చేయడం బావుంటుంది.\" అని జవాబిచ్చాడు నెమ్మదిగా..\nఇందుకు రాజు సరేనన్నాడు.\nవీరవర్మ అక్కడి నుంచి వెళ్ళిన తర్వాత రాజు మంత్రితో సంప్రతించి, ఒక పథకం ఆలోచించాడు.\nమర్నాడు నిండుసభలో, రాజు, సేనాధి పతి వీరవర్మ పదవీవిరమణ గురించి సభికులకు తెలియబరిచి, \"ఆయన కుమారులు శూరవర్మ. జయసింహుల్లో ఒకరు మన సైన్యాధిపత్యం వహించడం మేలని నిర్ణయించాము. అయితే, అందుకు యిద్దరిలో అర్హులెవరో తెలుసుకోవలసి వున్నదిగదా !\" అన్నాడు.\nఅవునన్నట్టు సభికులందరూ కరతాళ ధ్వనులు చేశారు.\nఅప్పుడు రాజు సింహకేతుడు, శూర వర్మనూ, జయసింహుడినీ దగ్గిరకు పిలిచి, \"రాజపదవిలాగా, సేనాని పదవి వంశ పారంపర్యం కాదన్న సంగతి, మీరెరిగినదే! అయితే, శౌర్యసాహసాల్లో, యుద్ధ నైపుణ్యంలో మీరు, మీ నాన్నగారికి అన్ని విధాలా యీ డైన వారని నాకు బాగా తెలుసు. ఇప్పుడు మీకొక పరీక్ష పెట్ట బోతున్నాను. ఆ పరీక్షవల్ల తేలే దేమంటే, మీ యిద్దరిలో ఎవరు ఎక్కువ విషయపరి జ్ఞానం, లోకంపోకడ ఎరిగినవాళ్ళన్నది!\" అన్నాడు.\nశూరవర్మా, జయ సింహుడూ పెట్ట బోయే పరీక్ష తమకు సమ్మతమే అన్నట్టు చిరునవ్వు నవ్వారు.\nరాజు వాళ్ళతో. ''ఆ కనబడే మూడు గదుల్లో వుంచబడినవాటిని మీరు పరిశీ లించి, వాటిలో మీకు ఏది యిష్ట మో తేల్చి చెప్పాలి. మొదటి గదిలో ధనరాసులూ. రెండవ గదిలో యుద్ధసామగ్రీ, మూడవ గదిలో ఆహారధాన్యాలూ వున్నవి. మీరువెళ్లి వాటిని పరిశీలించి వాటిలో మీకేది యిష్ట మో నిర్ణయించుకుని, సభకుతెలియ జేయండి,\" అన్నాడు.\nఒక భటుడు వచ్చి శూరవర్మను వెంట బెట్టుకుపోయి, గదులముందు వదిలి తిరిగివచ్చాడు.\nశూరవర్మ. మూడు గదుల్లో వున్న వాటిని క్షుణంగా పరిశీలించి, రాజువద్దకు తిరిగి వచ్చి, \"మహారాజా, నాకు రెండవ గదిలో వున్న యుద్ధసామగ్రి అంటే యిష్టం,\" అన్నాడు.\nరాజూ, మంత్రీ చిరునవ్వునవ్వారు.\nతర్వాత జయసింహుడు శూరవర్మ లాగే, భటుడితో వెళ్ళి ఆ గదులలో వున్న వాటిని పరిశీలించి వచ్చి \"మహారాజా, నాకు మొదటి గదిలో వున్న ధనరాసు లంటే యిష్టం,\" అన్నాడు.\nవెంటనే రాజు, \"అలాగా ! ఏకారణం వల్ల, ఆ ధనరాసులంటే నీకిష్టం?\" అని ప్రశ్నించాడు.\n\"మహారాజా, లోకంలో అతి ముఖ్య మైనది ధనం! ఆ ధనంతో మిగతా రెండు గదులలో వున్న యుద్ధసామగ్రినీ, ఆహార ధాన్యాలనూ కూడా సులభంగా సమ కూర్చుకోవచ్చు. అందువల్లనే, నాకు అక్కడ వున్న ధనరాసులంటే యిష్టం,\" అని జవాబిచ్చాడు. జయసింహుడు ఎంతో గంభీరంగా.\nమరుక్షణం సభలో వున్నవాళ్ళందరూ, ఆ జవాబుకు తృప్తిపడినట్టు కరతాళ ధ్వనులు చేశారు.\nరాజు సింహకేతుడు, పరమానందంతో తన మెడలోని ముత్యాలహారం తీసి, జయసింహుడి మెడలో వేస్తూ, \"జయ సింహుడి లోకపరిజ్ఞానం ప్రశంసింప దగింది. అతణ్ణి ఇప్పుడే సేనాధిపతిగా నియమిస్తున్నాను.\" అన్నాడు చిన్నగా నవ్వుతూ.\nసభికులందరూ మరొకసారి, ఆమోద సూచకంగా ఆనందంతో కరతాళధ్వనులు చేశారు.",
            "book_page_end": 60
        }
    ],
    "statistics": {
        "total_stories": 11,
        "author_counts": {
            "మంజుభారతి": 1,
            "మల్లవరపు మనోహరరెడ్డి": 1,
            "వసుంధర": 1,
            "సునోజ్ దాస్": 1,
            "చందమామ బృందం": 3,
            "కమలిని": 1,
            "జొన్నలగడ్డ రత్న": 1,
            "బర్మా జానపద కథ": 1,
            "ఐచ్చు వీర్రాజు": 1
        },
        "genre_counts": {
            "నీతి కథ": 3,
            "సామాజిక కథ": 1,
            "ఫాంటసీ": 1,
            "బేతాళ కథ": 1,
            "హాస్యం": 1,
            "చారిత్రక ధారావాహిక": 1,
            "పురాణ కథ": 1,
            "జానపద కథ": 1,
            "రాజనీతి కథ": 1
        }
    }
}