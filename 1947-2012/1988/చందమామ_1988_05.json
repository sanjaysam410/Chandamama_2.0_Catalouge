{
    "book_id": "చందమామ_1988_05",
    "stories": [
        {
            "title": "ఆహ్వానము",
            "book_page_start": 5,
            "pdf_page_start": 5,
            "pdf_page_end": 5,
            "author": "చందమామ బృందం",
            "genre": "సంపాదకీయం",
            "moral": "వివేకవంతుడైన వ్యక్తి ఆత్మస్తుతి చేసుకోడు.",
            "keywords": [
                "సంపాదకీయం",
                "వివేకం",
                "ఆత్మస్తుతి",
                "అహంకారం"
            ],
            "characters": [],
            "locations": [],
            "content": "ఈ నెల బేతాళకథ ['చిత్రమైన నిర్ణయం'' ] కు ఆధారం, మల్లవరపు మనోహరరెడ్డి రచన. వివేక వంతుడైన వ్యక్తి, ఆత్మస్తుతి చేసుకోడు. ఎందుకంటే, ఆత్మస్తుతి లో పరనిందపాలు, వుండితీరుతుంది. ఇందుకు భిన్నమైనది తెలివిగల వాళ్ళమనుకునే వాళ్ళ ధోరణి. ఎదుటివాళ్ళు అన్నిటా అప్రయోజకు లన్న అహంకారంతో వాళ్ళు మాట్లాడుతుంటారు. ఇందుకు ఉదాహరణ “నారాయణమాట\" అన్నకథ.\nయత్ తదగ్రే విషమివ, పరిణామే మృతోపమమ్,\nతత్ సుఖం సాత్వికం, ప్రోక్తమాత్మబుద్ధి ప్రసాదజమ్ .\n[మొదట విషంలాగా భయంకరంగా ఉన్నప్పటికీ — నిర్మలమైన సాత్విక జీవితం ప్రసాదించే సుఖం, క్రమేణా అమృతంతో సమానమైన ఆనందం కలిగిస్తుంది.]",
            "book_page_end": 5
        },
        {
            "title": "చందమామ కబుర్లు",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వాస్తవాలు/కబుర్లు",
            "moral": "None",
            "keywords": [
                "సచిన్ పటేలు",
                "శాటలైట్",
                "గోల్డన్ బాంబూ లెమూర్",
                "సమావేశాలు",
                "సముద్రగర్భ గృహం"
            ],
            "characters": [
                "సచిన్ పటేలు"
            ],
            "locations": [
                "అమెరికా",
                "స్విట్జర్లాండ్ (శావాగ్నిన్)",
                "మడగాస్కర్",
                "వర్జిన్ ఐలండ్స్"
            ],
            "content": "**ఏడేళ్ళ విజ్ఞానవేత్త!**\nకొత్తగా కనుగొనబడిన పరిశోధనలమధ్య అమెరికాలో యేటా పోటీ జరుగుతుంది. ఇటీవల జరిగిన పోటీలో — టెక్సాస్ స్కూల్లో చదువుకుంటూన్న ఏడేళ్ళ భారతీయ విద్యార్థి సచిన్ పటేలు ప్రథమ బహుమతి లభించింది. శీతాకాలంలో భూమి మీదికి సూర్యకిరణాలు ప్రతిఫలింపజేసి, వేడి పుట్టించే విధంగా — అద్దం అమర్చిన ఒక పెద్ద శాటలైట్కు సచిన్ రూపకల్పన చేశాడు : ఇది విద్యుత్తును కూడా ఉత్పత్తి చేయగలదట :\n\n**విచిత్ర సమావేశాలు!**\nస్విట్జర్లాండ్‌లోని శావాగ్నిన్‌లో విచిత్రమైన సమావేశాలు జరి గాయి. ఒకే కాన్పులో పుట్టి ముగ్గురూ ఒకే పోలికతో ఉండేవాళ్ళ ద్వితీయ అంతర్జాతీయ సమావేశమూ: నలుగురూ ఒక విధంగా ఉండేవాళ్ళ ప్రథమ సమావేశమూ జరిగాయి. ముగ్గురు ఒకే పోలికగా ఉన్న 43 జట్లమంది; నలుగురు ఒకే పోలికలో ఉండే వాళ్ళు ఐదు జట్లూ; ఐదుగురు ఒకే పోలికలో ఉన్న ఒక జట్టూ ఈ సమావేశంలో పాల్గొని తమ సాధక బాధకాలు చర్చించారు.\n\n**కొత్త జంతువు**\nఈ జంతువు భూమి మీద కొత్తకాదు. కాని, దానిని మనిషి చూడడం ఇదే కొత్త. పెద్ద పెద్ద కళ్ళతో, ఒళ్ళంతా రోమా లతో 80 సెం.మీ. పొడవూ, 1.2 కి.గ్రా. బరువూ కలిగి రాత్రులలో ఎక్కువగా సంచరించే ఈ జంతువుకు గోల్డన్ బాంబూ లెమూర్ అని పేరు పెట్టారు. మడగాస్కర్ ప్రాంతంలో కనుగొనబడిన ఈ జంతువు కాళ్ళు చేతులు మనిషి కాళ్ళు చేతుల్లాగా మెత్తగా ఉంటాయి.\n\n**సముద్రగర్భంలో గృహం !**\nవర్జిన్ ఐలండ్స్ సమీపంలో సముద్రం లోపలి భూమి మీద మూడు గదుల ఇల్లు నిర్మాణం జరిగింది. ఇక్కడి నుంచి ళ సముద్రాంతర్గత పరిశోధనలు జరపాలని విజ్ఞాన వేత్తలు నిర్ణయించారు :",
            "book_page_end": 7
        },
        {
            "title": "అసలూ …వడ్డీ",
            "book_page_start": 8,
            "pdf_page_start": 8,
            "pdf_page_end": 8,
            "author": "సి. ఎస్. ఎ. షరీఫ్",
            "genre": "కథ",
            "moral": "డబ్బును పెట్టుబడి పెట్టకుండా దాచుకోవడం వలన నష్టమే తప్ప లాభం ఉండదు.",
            "keywords": [
                "దుకాణదారు",
                "వడ్డీ",
                "పొదుపు",
                "వ్యాపారం",
                "శ్రీరంగపురం"
            ],
            "characters": [
                "లక్ష్మయ్య",
                "వడ్డీ వ్యాపారి"
            ],
            "locations": [
                "శ్రీరంగపురం (గ్రామం)"
            ],
            "content": "శ్రీరంగపురం గ్రామంలో, లక్ష్మయ్య అనే ఒక దుకాణదారు వుండేవాడు. ఆ గ్రామంలో మిగతా దుకాణాలలోకన్న, ఆయన దుకాణంలోనే ఎక్కువ వ్యాపారం సాగుతూండేది. ఆ కారణంగా, లక్ష్మయ్య గ్రామంలోని కొద్దిమంది ధనవంతుల్లో ఒకడుగా చలామణి అవుతుండేవాడు. అయితే, యితర ధనవంతుల్లాగా, ఆయన ఏ పరిస్థితుల్లోనూ ఎవరికీ డబ్బు వడ్డీకి యిస్తూండేవాడు కాదు. ఇది చాలామందికి ఆశ్చర్యం కలిగిస్తూండేది. అతడు ప్రతి నెలా, తనకు వచ్చిన లాభంలో చాలా మొత్తం తీసి, ఒక పెట్టెలో జాగ్రత్తగా దాస్తూండేవాడు.\n\nలక్ష్మయ్య యింటి పొరుగున, ఒక వడ్డీ వ్యాపారి వుండేవాడు. ఆయనకు లక్ష్మయ్య ప్రవర్తన ఎంతో వింతగా కనబడేది. ఒకనాడు, ఆయన వుండబట్టలేక, లక్ష్మయ్యతో, “చూడు, లక్ష్మయ్యా! నువ్వు వ్యాపారంలో బాగా గడిస్తున్న సంగతి, అందరెరిగిందే. దాన్ని పూరికే పెట్టెల్లో దాయడంపల్ల లాభమేమిటి? నా మాట విని, దాన్ని నాలాగే వడ్డీకి తిప్పు. అందు వల్ల, నీ అసలుకు అసలూ వుంటుంది, అదనంగా వడ్డీ కూడా వస్తుంది. ఇప్పుడు నువ్వు చేస్తున్న పనివల్ల, అసలుమాత్రమే వుంటుంది. అనవసరంగా వడ్డీ డబ్బు పోగొట్టుకుంటున్నావు,” అన్నాడు.\n\nఅంతా విని లక్ష్మయ్య గుంభనగా నవ్వుతూ, \"నువ్వనుకున్నంత తెలివిహీనుణ్ణి కాదులే. ఆ దాచే డబ్బులో, అసలుతోపాటు దానికయ్యే వడ్డీ కూడా లెక్కకట్టి వేస్తున్నాను,” అన్నాడు.",
            "book_page_end": 8
        },
        {
            "title": "నారాయణమాట",
            "book_page_start": 9,
            "pdf_page_start": 9,
            "pdf_page_end": 13,
            "author": "చందమామ బృందం",
            "genre": "కథ",
            "moral": "అహంకారం, ఆత్మస్తుతి మంచివి కావు. ఎదుటివారికి సహాయం చేయడంలో గర్వం చూపకూడదు.",
            "keywords": [
                "నారాయణ",
                "వీరభద్రం",
                "పౌరుషం",
                "అహంకారం",
                "హామీ"
            ],
            "characters": [
                "నారాయణ",
                "వీరభద్రం",
                "సెట్టి"
            ],
            "locations": [
                "ఊరు",
                "రచ్చబండ"
            ],
            "content": "నారాయణకు డబ్బు లేకపోయినా గర్వ మెక్కువని ఊళ్ళో అందరూ చెప్పుకునే వారు. వాడెప్పుడూ ఎవర్నీ దేనికీ దేహీ అని యాచించలేదు. పదిమందికీ సాయ పడడమే తప్ప, ఎవర్నీ సాయమడిగేవాడు కాదు. పౌరుషం గల మనిషిని అందరూ వాడి గురించి అనుకునేవారు.\n. \nఅలాంటి నారాయణ ఒక రోజున, ఊళ్లో రచ్చబండ దగ్గిర కబుర్లు చెబు తున్న వీరభద్రాన్ని పలకరించి, \"బాబూ, తమరివల్ల నాకో సాయం కావాలి.\" అన్నాడు.\nఆ సమయంలో వీరభద్రం తనచుట్టూ చేరినవారికి. తన గురించి గొప్పలు చెబు తున్నాడు. ఆయన బాగా కలిగినవాడు కావడంవల్లా, ఆయనతో చాలా అవసరా లుండడంవల్లా, అంతా నోరెత్తకుండా ఆయన చెప్పేది వింటున్నారు. ఆ స్థితిలో, నారాయణ తనను పలకరించి సాయమడిగే సరికి వీరభద్రం చెప్పలేనంతగా పొంగి పోయాడు.\n\"ఏం కావాలో అడుగు. నా చేతనైంది చేస్తాను.' అన్నాడు వీరభద్రం, నారాయణ వంక ఆప్యాయంగా చూస్తూ.\n\"నా కూతురు పెళ్ళికి మున్నూరు వరహాలు అప్పు కావాలండి.\" అని నారాయణ యింకా ఏదో చెప్పబోతూం డగా, వీరభద్రం చిరునవ్వునవ్వి “దానిదే ముందీ, అలాగే తీసుకో! నీలాంటి వాడడిగితే నేను కాదంటానా?'' అన్నాడు.\n\"మీ డబ్బు యివ్వద్దు బాబూ! సెట్టి దగ్గిర తీసుకుంటాను. తమబోటివా రు హామీ వుంటే తప్ప సెట్టి నాకు అప్పివ్వ నన్నాడు.\" అన్నాడు నారాయణ.\n\"మున్నూరువరహాలకుహామీ కావాలా? ఆ డబ్బు కోసం సెట్టిదాకా ఎందుకు ? నేనే యిస్తానులే!'' అన్నాడు వీరభద్రం అభిమానంగా.\n\"వద్దు బాబూ! తమరు వడ్డీ తీసు కోరు. వడ్డీ లేకుండా అప్పు తీసుకుంటే, నాకు తృప్తిగా వుండదు.\" అన్నాడు నారాయణ.\nవీరభద్రం, నారాయణకు వడ్డీలేకుండా తనే అప్పిస్తానని బలవంతం చేశాడు. నారాయణ అందుకు ఒప్పుకోక, \"తమకు హామీ వుండడం యిష్టం లేకపోతే వేరే పెద్దమనిషినిచూసుకుంటాను,\"అనేశాడు.\nజవాబుకు వీరభద్రం తడబడి, \"నీకెవరూ హామీకి దొరకరు. ఎవర్నీ అడక్కుండానే ముందుగా నా దగ్గిర కొచ్చావా?\" అని అడిగాడు.\n“దేవుడిపై ఆన. ముందుగా తమ దగ్గిరకే వచ్చాను,'' అన్నాడు నారాయణ వినయంగా.\nవీరభద్రం తృప్తిగా తలాడించి, \"నారాయణా! నువ్వెప్పుడూ ఎవర్నీదేనికీ సాయమడగని పౌరుషం గల మనిషివని, ఊరంతా నీ గురించి చెప్పుకుంటారు. అలాంటివాడివి సాయం అవసరం అయే సరికి. ముందుగా నా దగ్గిరకే వచ్చావు. ఈ ఊళ్ళో యింతమంది వుండగా, నువ్వు నా దగ్గిరకే రావడంలో ఏదో విశేషం వుండాలి. అదేమిటో చెప్పరా ! అంతా వింటారు.\" అన్నాడు.\nవీరభద్రం అలా అనడానికి కారణం వున్నది. సాధారణంగా నారాయణ ఎవరినీ పొగడడు. ఇప్పుడు వాడికి డబ్బవసరం వున్నది కాబట్టి తనను తప్పక పొగుడు తాడు. ఆ పొగడ్తలు నలుగురూ వినాలని ఆయన కోరిక.\nఇంత చిన్న విషయానికి వీరభద్రం, పెద్ద హడావిడి చేయడం నారాయణకు విసుగు కలిగించింది. అయినా వాడు బయటపడకుండా, “ఆ సంగతి ముందుగా చెప్పకూడదండి. నా కార్యం జయప్రదంగా ముగిశాక, తమకు చెబుతాను.\" అన్నాడు.\n\"ఎప్పుడు చెప్పినా సరే. అందరిమధ్యా చెప్పాలి!'' అన్నాడు వీరభద్రం షరతు పెడుతున్నట్టు.\nఇందుకు నారాయణ సరేనన్నాడు. వీరభద్రం అప్పటికప్పుడు సెట్టికి కబురు పెట్టి రప్పించి. \"నారాయణకు మున్నూరు వరహాలు అప్పి వ్వు, నేను హామీ వుంటాను,\" అని చెప్పాడు.\nఆ తర్వాత నారాయణ కూతురు పెళ్ళి జయ ప్రదంగా జరిగిపోయింది. అది జరిగి వారంరోజులు తిరక్కుండానే, నారాయణ సెట్టి దగ్గిర తీసుకున్న అప్పు కూడా వడ్డీతో సహా తీర్చేసి. ఆ విషయం చెప్పడానికి వీరభద్రం దగ్గిరకు వెళ్ళాడు. ఆ సమ యానికి వీరభద్రం రచ్చబండ దగ్గిర, ఎప్పటిలాగే గొప్పలు చెబుతున్నాడు.\nఆయన, నారాయణ చెప్పింది విని ఆశ్చర్యంగా. ''ఇంత తొందరగా బాకీ ఎలా తీర్చేశావురా?\" అని అడిగాడు.\n\"నేనాయనకు మాట యిచ్చాను. ఆయన పేరు చెప్పను.\" అన్నాడు నారాయణ.\nవీరభద్రం చిన్నగా నవ్వి, “నిజమేలే — నువ్వు అన్నమాట మీద నిలబడే మనిషివే ! కాని, హామీ కోసం నా దగ్గిరకే ఎందు కొచ్చావో చెబుతానని, మాట యిచ్చావు. అవునా ? ఆ మాట మీద కూడా నిలబడు,\" అన్నాడు.\n\"ఎందుకు నిలబడను. బాబూ! నే చెప్పే మాటలు, మీకొక్కరికే చెప్పనా లేక నలుగురూ వినాలా?\" అని అడిగాడు. నారాయణ.\n“చెప్పేదేదో నలుగురూ వినేలాగే చెప్పు.\" అన్నాడు వీరభద్రం.\nదానికి నారాయణ, \"అయ్యా, నా కూతురు పెళ్ళికోసం డబ్బు కూడబెడు తున్నాను. దాన్ని ఒక పెద్ద మనిషి దగ్గిర దాచుకున్నాను. ఆయన దాన్ని తన అవసరానికి వాడుకుని, ఆ విషయం యింకెవరికీ చెప్పొద్దని వేడుకున్నాడు. అందువల్లనేనాకు అప్పుకావలసివచ్చింది. ఇప్పుడా పెద్దమనిషి, నా డబ్బు నాకు యిచ్చేశాడు. నేనేమో బాకీ తీర్చేశాను.\" అని జవాబిచ్చాడు.\n\"పేదవాడి డబ్బును వాడుకున్న, ఆ పెద్దమనిషి ఎవడ్రా?\" అన్నాడు వీరభద్రం. రచ్చబండ మీద చేరిన వాళ్ళందరూ పెద్దగా నవ్వారు.\n\"నువ్వు నీ గురించే చెప్పుకుంటున్నావు. నా గురించి ఏమీ చెప్పడం లేదు.\" అన్నాడు వీరభద్రం.\nనారాయణ ఒక క్షణం ఆగి, \"బాబూ, ఇందులో నా గురించి తప్ప, మీ గురించి చెప్పడానికేముంది ? నేను పౌరుషంగల వా. కాని, పెద్దమనుషుల పరుపు నిలబెట్టడం కోసం, ఆ పౌరుషాన్ని కూడా చంపుకోగలను. హామీ యిచ్చినవాళ్ళకు, యిచ్చిన పేరూ వస్తుంది. నష్టమూ వుండదు. ఎన్నడూ ఎవర్నీ దేహీ అని అడగని నేను —మీ దగ్గిరకు వచ్చి సాయ మడిగితే — అది మీ అదృష్ట మన్నమాట ! మీరు చాలా అదృష్టవంతులు. బాబూ ! అందుకే నేను, మీ దగ్గిరకు వచ్చాను.'\" అన్నాడు.\nవీరభద్రం తెల్లబోయి \"ఇదా నువ్వు నా గురించి పదిమందిలో చెప్పదలచు కున్నది! నన్ను సాయమడిగి, నువ్వు నాకంటే గొప్పవాడిననుకుంటున్నావా ?\" అని ప్రశ్నించాడు.\n\"బాబూ, నేను మొహమాటస్థుణ్ణి. తమరడిగారు కాబట్టి చెప్పానుగానీ, నా గురించి నేను అడక్కుండా ఎవరికీ చెప్పుకోను. అడగమని ఎవరికీ చెప్పను,\" అన్నాడు నారాయణ.\n\"ఇలాగని ముందే తెలిస్తే, నీకసలు నేను హామీ వుండేవాణ్ణి కాదు.\" అన్నాడు. వీరభద్రం కోపంగా.\nనారాయణ అక్కణ్ణించి కదలబోతూ ఆగి, \"అందుకే బాబూ, నేను కార్యం జయప్రదంగా ముగిసినాకే. తమకు విషయం చెబుతానన్నది,\" అని వెళ్ళి పోయాడు.\nఒక పెద్దమనిషి తన డబ్బు వాడు కుంటే, మౌనంగా అతడి గుట్టు కాపా డాడు నారాయణ. అలాంటి వాడు అప్పుకు హామీ అడిగితే, తనేదో గొప్ప ఘనకార్యం చేస్తున్నట్టు హడావిడి చేశాడు తను !\nఈ విషయం అర్థమయ్యాక, వీరభద్రం రచ్చబండ మీద కూర్చుని గొప్పలు చెప్పు కునే అలవాటు మానుకున్నాడు.",
            "book_page_end": 13
        },
        {
            "title": "కొత్త సేనాని",
            "book_page_start": 14,
            "pdf_page_start": 14,
            "pdf_page_end": 15,
            "author": "కె. కె. రావు",
            "genre": "రాజనీతి కథ",
            "moral": "కష్టసమయాల్లో కూడా సంయమనం, తెలివైన చర్యలు పాటించేవారే నాయకత్వానికి అర్హులు.",
            "keywords": [
                "చంద్రపురి",
                "చక్రగిరి",
                "యుద్ధం",
                "సేనాని",
                "పోటీ పరీక్షలు",
                "విజయుడు"
            ],
            "characters": [
                "చంద్రసేనుడు",
                "చిత్రకేతుడు",
                "శక్తివర్మ",
                "జయుడు",
                "విజయుడు",
                "మంత్రి"
            ],
            "locations": [
                "చంద్రపురి",
                "చక్రగిరి"
            ],
            "content": "చంద్రపురి అనే రాజ్యాన్ని, చంద్రసేను డనే రాజు పాలిస్తూండేవాడు. ఆ రాజ్యా నికి పొరుగున వున్న చక్రగిరిరాజ్యానికి, చిత్రకేతుడనే ఆయన రాజు. ఆ రెండు రాజ్యాల మధ్యా ఎంతోకాలంగా శత్రుత్వ మున్నది.\nఒకసారి చిత్రకేతుడు, ఏ యుద్ధ ప్రకటనా చెయ్యకుండా, చంద్రపురి రాజ్యంమీద దాడిచేశాడు. ఇరుపక్షాల మధ్యా ఘోరమైన యుద్ధం జరిగింది. చిత్రకేతుడు ఓడి అడవులపాలయ్యాడు. చక్రగిరి రాజ్యం, చంద్రసేనుడివశమైంది.\nఅయితే, యుద్ధంలో చంద్రపురి సేనాధి పతి మరణించాడు. ఉపసేనాధిపతి అయిన శక్తివర్మ బాగా గాయపడ్డాడు. వైద్యులు అతడికి చికిత్సచేసి ప్రాణమైతే కాపాడగలిగారు గాని, ఒక కాలు శస్త్రం చేసి తీసివేయవలసివచ్చింది.\nఈ పరిస్థితుల్లో సైన్యానికి కొత్త సేనాధిపతి అవసరం ఏర్పడింది. రాజూ, మంత్రి, శక్తివర్మను సలహా అడిగారు.\n\"మహారాజా, మన దళాధిపతుల్లో ధైర్యసాహసాలేకాక, యుద్ధ తంత్రం ఎరిగిన యువకులు కొందరున్నారు. వాళ్ళ మధ్య పోటీ పరీక్షలు పెట్టి.. గెలిచిన అతడికి సేనాధిపతి పదవి యివ్వండి.\" అని సలహా యిచ్చాడు శక్తివర్మ.\nరాజు ఆ పని శక్తివర్మకూ. మంత్రికీ అప్పగించాడు. వాళ్ళు దళాధిపతుల మధ్య పోటీలు నిర్వహించారు. అందులో అన్నిటా నెగ్గుకొచ్చినవాళ్ళు యిద్దరు. ఒకడి పేరు జయుడు. మరొకడి పేరు విజయుడు.\nమంత్రికీ, శక్తివర్మకూ, యీ ఇద్దరిలో ఎవరిని సేనాధిపతిని చేయాలన్న చిక్కు సమస్య ఎదురైంది. మంత్రి బాగా ఆలో చించి, శక్తివర్మకు ఒక ఉపాయం చెప్పి వెళ్ళిపోయాడు.\nమర్నాడు జయుడు, మంత్రిని కలుసు కున్నాడు. మంత్రి, అతణ్ణి పరీక్షగా చూస్తూ. \"నిన్ను సైన్యాధిపతిగా నియ మించమని, రాజాజ్ఞ, నీ విధి నిర్వహణలో పూర్వపు సేనానాయకుణ్ణి మరిపించాలి. విజయా !\" అన్నాడు.\nమంత్రి మాటలు వింటూనే జయుడు తత్తరపడుతూ, \"మహామంత్రీ! నేను విజయుకాదు; జయుడిని!\" అన్నాడు.\n\"విడ్డూరంగా వున్నదే! విజయుణ్ణి ఎన్నికచేసి పంపుతున్నట్టు శక్తివర్మ వర్తమానం పంపాడు.\" అన్నాడు మంత్రి.\n\"ఏదో పొరబాటు జరిగివుంటుంది. ఇప్పుడే వెళ్ళి, శక్తివర్మను తమ సన్నిధికి తీసుకువస్తా,'' అంటూ జయుడు గబగబా వెళ్ళిపోయాడు.\nకొద్ది సేపటి తర్వాత విజయుడు, వచ్చాడు. మంత్రి అతడికేసి చూస్తూ, “రాజుగారి ఆజ్ఞ! ఈ క్షణంనుంచీ నువ్వు చంద్రపురి రాజ్యానికి సైన్యాధిపతివి. నీ విధి నిర్వహణలో, పూర్వపు సేనానాయ కుణ్ణి మరిపించాలి. జయా!\" అన్నాడు.\nమంత్రి మాటలకు విజయుడు ఆశ్చర్య పోయి. \"మహామంత్రీ! ఏదో పొరబాటు జరిగింది. శక్తివర్మ. నన్ను సేనానిగా ఎన్నికచేసినట్టు చెప్పి. మిమ్మల్ని కలుసుకోమన్నాడు. మీకు వర్తమానం పంపినట్టు చెప్పాడు. నా పేరూ, జయుడు పేర్ల మధ్య ఒక్క అక్షరమే తేడా. అందువల్ల మీరు ఆలకించడంలో ఏదో లోపం జరిగివుంటుంది. ఇప్పుడే మీకు సందేహనివృత్తి చేస్తాను,'' అని, కాపలా భటుణ్ణి పిలిచి, \"ఒరే, నువ్వు శక్తివర్మ దగ్గిరకు వెళ్లి, కొత్త సేనాధిపతి విజయుడు పిలుస్తున్నట్టు చెప్పి తక్షణం యిక్కడికి తీసుకురా!\" అని ఆజ్ఞాపించాడు.\nఇది చూసిన మంత్రి తృప్తిగా తలా డించి, \"పొరబాటేమీ జరగలేదు, విజయా! ఈనాటినుంచీ, నువ్వీ రాజ్యానికి సేనాధిపతివి.'' అన్నాడు,",
            "book_page_end": 15
        },
        {
            "title": "సమయస్ఫూర్తి",
            "book_page_start": 16,
            "pdf_page_start": 16,
            "pdf_page_end": 16,
            "author": "టి. గురురామప్రసాద్",
            "genre": "హాస్యం/కథ",
            "moral": "సమయస్ఫూర్తి అనేది విపత్కర పరిస్థితుల నుండి రక్షించగలదు.",
            "keywords": [
                "రాజు",
                "విదూషకుడు",
                "వేట",
                "బాణం",
                "సమయస్ఫూర్తి",
                "కనికరం"
            ],
            "characters": [
                "రాజు",
                "విదూషకుడు",
                "భటులు"
            ],
            "locations": [
                "అరణ్యం"
            ],
            "content": "ఒకసారి రాజొకడు అరణ్యానికి వేటకు వెళ్ళాడు. ఆయన వెంట కొందరు భటులతోపాటు విదూషకుడు కూడా వున్నాడు.\nఉదయంనుంచి మిట్టమధ్యాహ్నం వేళవరకు వెతికినా, వాళ్ళ కంటికి ఒక్క క్రూర మృగం కూడా కనబడలేదు. చివరకు ఒకచోట చెట్ల ఆకులు తింటూ రాజుకు ఒక లేడిపిల్ల కనిపించింది.\nరాజు ఆత్రంగా వింటికి బాణం సంధించి లేడిపిల్లకేసి వదిలాడు. అయితే, బాణం గురి తప్పి, లేడి పక్కనుంచి దూసుకుపోయింది.\nఇది చూసి విదూషకుడు, \"అద్భుతం, మహారాజా!” అన్నాడు.\nరాజు కోపగించుకుని, \" ఇలాంటి అభినందనలు అవమానంగా భావించవలసి వుంటుంది.” అన్నాడు.\nవెంటనే విదూషకుడు, \"మహారాజా, నేను మెచ్చుకున్నది, బాణం కొట్టడంలో తమ నేర్పునుకాదు; కనికరాన్ని!” అన్నాడు.\nరాజు ఎంతగానో సంతోషించి, విదూషకుడికి తన మెడలోని హారాన్ని బహూకరించాడు.",
            "book_page_end": 16
        },
        {
            "title": "బంగారు లోయ",
            "book_page_start": 17,
            "pdf_page_start": 17,
            "pdf_page_end": 24,
            "author": "మనోజ్ దాస్",
            "genre": "ఫాంటసీ ధారావాహిక",
            "moral": "దైవశక్తిని, ప్రకృతి శక్తులను అజ్ఞానంతో, దురాశతో దుర్వినియోగం చేయకూడదు. అద్భుతాలను కేవలం వ్యాపార సాధనాలుగా చూడకూడదు.",
            "keywords": [
                "బంగారు లోయ",
                "వినోదుడు",
                "ముని",
                "పుచ్చకాయ",
                "దురాశ",
                "లోభం",
                "బలి"
            ],
            "characters": [
                "ముని",
                "వినోదుడు",
                "నాయకుడు"
            ],
            "locations": [
                "జ్ఞానభూమి",
                "కొండ గుహ",
                "పట్టణం"
            ],
            "content": "[జ్ఞానభూమి నుంచి అదృశ్యమైన వినోదుడు, మరొక కొత్త ప్రదేశంలో కొండపై ఉన్న గుహ లోపలి ముని సమక్షానికి చేరాడు. మునీ, వినోదుడూ గుహ నుంచి బయటకు వచ్చి, కొండ పాదతలంలో ఉన్న పట్టణంలో అదృశ్యంగా నడుస్తూ అక్కడి విశేషాలను చూస్తూ, ఒక ఆలయ ప్రాంగణంలో ప్రవేశించారు. ఆలయం తలుపులు మూయబడ్డాయి. — తరవాత]\nఆలయంలో ఉన్నవారిలో పొడవుగా ఉన్న పెద్దమనిషి, \"అదృష్టవశాత్తు, ఈ సంవత్సరం కూడా మనం అన్ని 'పాపా లనూ'పట్టి బంధించగలిగాము. అందరూ దృఢకాయులే. ఈ ఆహారంతో దేవత తప్పక ఆనందిస్తుంది.\" అన్నాడు ఎంతో సంతోషంగా.\n\"ఒక్కసారి వాళ్ళను చూద్దామా?\" అన్నాడు నాయకుడు.\nఆ పెద్దమనిషి వారినందరినీ ఒక బోను వద్దకు తీసుకుపోయి, \"వీడు దురాశ, వాడు క్రోధం, బెదురు చూపులు చూస్తున్న ఆపొడవాటి గడ్డంవాడులోభం.\" అంటూ బోనులోని ముగ్గురు దృఢ కాయు ల ను చూపాడు.\nఆ తరవాత, అధికారులు, ఆ ముగ్గురినీ బలి చేయడానికి ఉపయోగించనున్న తళతళ మెరుస్తూన్న కత్తిని చూశారు.\n\"ఈ పట్టణాన్ని సర్వనాశనం చేయాలి!'' అన్నాడు ముని కోపావేశంతో.\nఆయన మాటలు వినోదుడికి తప్ప మరెవ్వరికీ వినిపించలేదు. వినోదుడు ముని కేసి ఆశ్చర్యంగా చూశాడు.\n“నేను మనసులలోని దురాశ, క్రోధం, లోభం మొదలైన దుర్గుణాలను దేవత ఎదుట త్యజించమన్నాను. ఈ దుర్మార్గులు పరదేశీయులైన కొందరు అమాయకులను పట్టి బంధించి, వాళ్ళకు దురాశ, క్రోధం, లోభం అని పేర్లు పెట్టి దేవతకు బలి ఇస్తున్నారు!'' అం టూ ముని గుడి ప్రాంగణం వదిలి కోపంగా వెలుపలకు నడిచాడు.\nమరి కొంతసేపు పట్టణ సంచారం చేసేసరికి, వారికెన్నో సంగతులు తెలియ వచ్చాయి: పట్టణంలో పుచ్చకాయ వ్యాపారం బ్రహ్మాండంగా సాగుతున్నది. రోజూ సాయంకాలం పట్టణం నాయకుడు, కొండమీదికి వెళ్ళి —— పొరుగు ప్రాంతాల నుంచి వచ్చిన వారితో సహా ఎంతమందికి సరిపడా పుచ్చకాయ కావాలో చెప్పి వచ్చే వాడు. పుచ్చకాయ అద్భుతంగా ప్రత్యక్ష మయ్యే తీరూ, దాని రుచీ రోజూ వేలకొలది మందిని ఆకర్షిస్తున్నది. ఉదయసూర్యుడి కిరణాలలో తళతళమెరిసే వింత పుచ్చ కాయను దర్శించడానికీ, అందులో ఒక ముక్కను తీసుకోవడానికి — పొరుగూళ్ళ నుంచి వచ్చేవారినుంచి బాగా డబ్బు వసూలు చేస్తున్నారు. ఇలా తమ పూర్వీ కుడికి లభించిన వరాన్ని ఉపయోగించి, సులభంగా ధనార్జన చేస్తూ, వాళ్ళు పొద్దస్త మానం నిద్రపోతూ, యేటా అమాయకు లైన పరదేశీయుల్ని కొందరిని పట్టి, వారికి దుర్గుణాలని పేర్లుపెట్టి పట్టణదేవతకు బలియిస్తూ ఉత్సవం · జరుపుకుంటు న్నారు!\nసూర్యాస్తమయ సమయానికి మునీ, వినోదుడూ పట్టణ సంచారం ముగించి కొండమీదకు చేరారు. పుచ్చతీగ పక్కన ఉన్న బండమీద ఇరువురూకూర్చున్నారు.\nకొంతసేపటికి ముదురురంగు దుస్తులతో నాయకుడు కొండ ఎక్కి రావడం వాళ్ళకు కనిపించింది. యువకుడయిన ఆ నాయ కుడు హుషారుగా ఈలవేస్తూ కొండ మీదికి వచ్చి, ఇన్నాళ్ళూ గుహద్వారానికి అడ్డంగా ఉన్న పెద్ద బండ అవతల పడి వుండడం చూసి ఆశ్చర్యపడ్డాడు. తరవాత గుహ లోపలికి తొంగిచూసి, ''రేపు ఇరవై వేలమందికి సరిపడా పుచ్చ కాయ కావాలి,\" అన్నాడు గట్టిగా.\n\"ఇరవైవేలమందికి సరిపడానా? మీ పట్టణ జనాభా అంత ఉన్నదా?\" అని అడిగాడు ముని.\nనాయకుడు వెనుదిరిగి చూశాడు. ఎదురుగుండా ఒక బండ మీద ముని కూర్చుని ఉన్నాడు. వినోదుడు పక్కనే నిలబడి ఉన్నాడు.\n\"మీరెవరు ? ఇక్కడ మీకేం పని?\" అని అడిగాడు నాయకుడు.\n“ఈ గుహలో ఒక ముని ఉండేవాడనీ. ఆయనే ఈ వింత పుచ్చకాయ వరం ఇచ్చాడనీ నీకు తెలియదా?\" అని ప్రశ్నించాడు ముని.\n\"ఆ విషయం విని ఉన్నాను. అయినా, అదంతా కట్టుకథ అనుకున్నాను,” అన్నాడు నాయకుడు.\n“రోజూ పుచ్చకాయ ప్రత్యక్షమవడం సత్యమైనప్పుడు, ఆ వరం ప్రసాదించిన ముని ఉదంతం మాత్రం కట్టుకథ ఎలా అవుతుంది?\" అన్నాడు ముని.\nనాయకుడు వెంటనే సమాధానం చెప్ప లేకపోయాడు.\nముని వినోదుడి కేసి తిరిగి. \"ఇదీ నాయనా, ప్రస్తుత విచిత్రపరిస్థితి. పువ్వుల అందం చూసి ఆనందిస్తారు. కాని వాటి అందచందాలను తీర్చిదిద్దిన సృష్టికర్తను గురించి ఆలోచించడం గానీ పట్టించు కోవడం గానీ చేయరు.\" అన్నాడు బాధగా నిట్టూరుస్తూ.\nఅప్పుడు నాయకుడు. \"మహాత్మా! మీరుగుహనుంచి బయటికి రావడంచాలా ఆనందకరమైన విషయం. ఇంతకాలం గుహ జీవితం గడిపారు. ఇక నుంచి మీకు సకల సౌకర్యాలూ గల బ్రహ్మాండమైన భవనాన్ని నివాసంగా ఏర్పాటు చేస్తాం. ఎన్నేళ్ళుగా నో మీరు ఆహారం చూసి ఉండరు. నాతో రండి. మీకు పంచభక్ష్య పరమాన్నాలతో విందు ఏర్పాటు చేస్తాను,”' అన్నాడు నవ్వుతూ.\n“నేను అడిగిన ప్రశ్నకు సమాధానం చెప్పకుండా ఏవేవో మాట్లాడుతున్నావు. మీకు ఇరవైవేలమందికి సరిపడా పుచ్చ కాయ అవసరమేమిటి?'' అన్నాడు ముని కోపంగా.\n“మేము పది హేను వేలమంది ఉన్నాం. చుట్టుపక్కల నుంచి ఇవాళ అయిదువేల మంది వచ్చారు. వాళ్ళకూ పుచ్చకాయ కావాలి. అందుకు తగిన విధంగా మేము వాళ్ళ నుంచి పైకం వసూలు చేస్తాం. కావాలంటే మీకూ ఆ ఆదాయంలో ఒక వాటా ఇస్తాం. ఇప్పుడు నాకొక బ్రహ్మాండ మైన ఆలోచన తట్టింది ! పుచ్చకాయతో పాటు మీరు కూడా కొండ మీద కూర్చుని కొంతసేపు దర్శనం ఇచ్చినట్టయితే, ఆ దృశ్యం చూపి సులభంగా మరింత డబ్బు వసూలు చేయగలం. ఏమం టారు?\" అన్నాడు నాయకుడు పట్టరాని ఉత్సాహంతో.\n\"నోర్ముయ్.'' అన్నాడు ముని.\nఆ తరవాత ముని కొంతసేపు మౌనంగా కూర్చున్నాడు. సూర్యాస్తమయం కాబో తున్నది. ఆకాశంలో పక్షులు బారులు బారులుగా ఎగురుతూ గూళ్ళకు చేరు కుంటున్నాయి.\n\"కొండ మీద పుచ్చకాయను సృష్టించి అద్భుతం ప్రదర్శిస్తే, ఈ ప్రజలు దాని వెనక ఉన్న దివ్యశక్తిని గ్రహించి, దైవ స్పృహగలవారుగా ఉండగలరనీ, ధర్మ బద్ధంగా తమ జీవితాలను దిద్దుకోగలరనీ ఆశించాను. అయినా, రోజూ సూర్య చంద్రులనూ, అంతరిక్షంలో వేలాడు తూన్న అనంతకోటి నక్షత్రగోళాలను చూసినా వీరి మనసులకు అద్భుతం అనిపించదు. అటువంటి వాళ్ళు కేవలం ఒక వింత పుచ్చకాయలో పరమార్థాన్ని గ్రహించగలరని ఆశించడం, నాదే పొర బాటు,\" అని బాధపడసాగాడు ముని తనలోతాను.\nకొంత సేపటికి ముని కనుబొమలుముడి పడ్డాయి. \"రేపు ఆఖరుసారిగా నేను మీకొక బ్రహ్మాండమైన పుచ్చకాయను సృష్టిస్తాను. అది పగిలి బద్దలై మీమీద పడుతుంది. అదే మీ పట్టణాన్ని సర్వ నాశనం చేస్తుంది. ఇక వెళ్ళు!\" అని నాయకుణ్ణి ఆజ్ఞాపించాడు ముని కోపా వేశంతో.\nనాయకుడు కొండ దిగి పట్టణం కేసి నడిచాడు.\nవినోదుడు కొండ దిగి పట్టణం చేరు కున్నాడు. అది పున్నమిరేయి. పిండార బోసినట్టు వెన్నెల కాస్తున్నది. పట్టణం మధ్యగా ఉన్న ఒక మైదానంలో జనం గుమికూడి ఉన్నారు. వేదికలాంటి ఎత్త యిన స్థలం నుంచి నాయకుడు మాట్లాడు తున్నాడు. వినోదుడు ఆ గుంపును సమీ పించాడు. నాయకుడి ప్రసంగం ఇలా సాగుతున్నది :\n\"ముని సవాలును మనం ఎలాగైనా ఎదుర్కొని తీరాలి. అతని పథకాన్ని కొన సాగనీయకూడదు. అందుకు ఒక్కటే మార్గం. రేపు వేకువజామునే మన పట్టణ ప్రజలూ, చుట్టుపక్కల ప్రాంతాలవాళ్లూ అందరం కలిసికట్టుగా కొండ దగ్గిరికి చేరాలి. కొండ మీది నుంచి పుచ్చకాయ బద్దలై కిందికి పడగానే ఆ ముక్కలను అందుకుని అందరం తినేయాలి. ఆ తర వాత, ఆ పుచ్చకాయ ముక్కలు మన పట్ట ణాన్ని ఎలా నాశనంచేయగలవో చూద్దాం.\"\nనాయకుడి ఉపన్యాసం విని అందరూ అమితోత్సాహంతో ఆమోద సూచకంగా తలలూపారు.\nఆ క్షణం నుంచే ఉదయం రానున్న అపాయాన్ని ఎదుర్కోడానికి ప్రజలందరూ ఆయత్తం కాసాగారు. పొద్దున పుచ్చకాయ ఎక్కువగా తినడానికి అనువుగా, వాళ్ళం దరూ ఆ రాత్రి ఉపవాసం చేయడానికి నిశ్చయించారు. ఇరుగుపొరుగు ప్రాంతాల నుంచి వచ్చిన వేలకొలది ప్రజలు కూడా ఎప్పుడెప్పుడు తెల్లవారుతుందా అని ఉత్సాహంగా ఎదురు చూడసాగారు.\nఆ పట్టణప్రజల అజ్ఞానానికి బాధ పడుతూ, వినోదుడు ముని దగ్గరికి చేరు కునేసరికి అర్ధరాత్రి దాటింది.\nతూర్పున అరుణరేఖలు పొడిచేసరి కల్లా, వేలకొలది ప్రజలు కొండ దిగువకు చేరి నోళ్ళు తెరుచుకుని వరుసలు వరు సలుగా నిలబడ్డారు. కొండమీద, ఇంచు మించు ఆ కొండంత పరిమాణంలో బ్రహ్మాండమైన పుచ్చకాయ సూర్య కాంతిలో తళతళ మెరుస్తూ ప్రజల హృదయాలలో భయోత్సాహాలను కలిగిం చింది.\nహఠాత్తుగా పుచ్చ కాయ వేనవేల ముక్కలుగా బద్దలై జనం మీద పడింది. ప్రజలు పట్టరాని ఉత్సాహంతో కేకలు పెడుతూ ఒకరితో ఒకరు పోటీపడి, పుచ్చ కాయ ముక్కలను తినసాగారు. కింద ప్రవహించిన రసాన్ని జుర్రుకునితాగేశారు. గంట సేపట్లో అక్కడక్కడా పుచ్చకాయ ముక్కల పైతొక్కలు తప్ప మరేమీ మిగలకుండా ఖాళీ చేసేశారు.\nఆ తరవాత, ప్రజలందరూ గుమికూడి, తమనుతాము గొప్పగా ప్రశంసించుకుంటూ ఒక తీర్మానం నెరవేర్చారు. కొంతసేపటికి పొరుగూరువాళ్ళు క్రమంగా అక్కణ్ణించి వెళ్ళసాగారు. మధ్యాహ్నంకల్లా కొండ కింది ప్రాంతం దాదాపు నిర్మానుష్య మయింది. పట్టణ వీధుల్లో కూడా జన సంచారం పలచబడింది.\nపట్టణప్రజలలో, కొందరు, పుచ్చ కాయను అమితంగా తినడంవల్ల అజీర్ణం పట్టుకున్నది. ఈ రోజుతో పుచ్చకాయ రావడం ఆగిపోయింది. రేపటి నుంచి తమ ఆహారం ఏమిటి? అన్న దిగులు కొందరికి పట్టుకున్నది. తరతరాలు గా వాళ్ళకు తెలిసిన జీవనోపాధి ఒక్క పుచ్చ కాయ వ్యాపారం మాత్రమే. అందువల్ల రేపటి నుంచి బతకడం ఎలా అన్నది పెద్దసమస్య అయింది.\nవాళ్ళలో పెద్దలు కొందరు, \"మునీశ్వ రుడు, పుచ్చకాయ బద్దలై పట్టణాన్ని నాశనం చేస్తుందనే కదా అన్నాడు. అంటే — ఆ పుచ్చకాయ బద్దలై పట్టణాన్ని నాశనం చేస్తుందని కాదు భావం. బద్దలైన పుచ్చకాయే ఆఖరుది; రేపటి నుంచి పుచ్చ కాయ రాదు కాబట్టి, పట్టణం దానంతట అదే నశించిపోతుందనే అర్థం.\" అని వ్యాఖ్యానించసాగారు.\nసాయంకాలమయింది. ఉదయం నుంచి అదృశ్యంగా ఉంటూ ఈ విశేషా లన్నీ చూసిన మునీ, వినోదుడూ — విచారవదనాలతో ఉన్న పట్టణ ప్రజలను వదిలి, వాళ్ళకు తెలియకుండా దూరంగా వెళ్ళిపోయారు. —(ఇంకావుంది)",
            "book_page_end": 24
        },
        {
            "title": "చిత్రమైన నిర్ణయం",
            "book_page_start": 25,
            "pdf_page_start": 25,
            "pdf_page_end": 31,
            "author": "మల్లవరపు మనోహరరెడ్డి",
            "genre": "బేతాళ కథ (ఫాంటసీ)",
            "moral": "అధికారం కంటే న్యాయం, ప్రజాశ్రేయస్సు ముఖ్యమని తెలుసుకోవడం, మరియు నిజమైన స్నేహితుడు, సలహాదారు కష్టాలలో మార్గనిర్దేశం చేస్తారు.",
            "keywords": [
                "విక్రమార్కుడు",
                "బేతాళుడు",
                "పద్మపాదుడు",
                "ప్రవీణుడు",
                "వల్లభుడు",
                "జ్ఞానముని",
                "న్యాయం"
            ],
            "characters": [
                "విక్రమార్కుడు",
                "బేతాళుడు",
                "పద్మపాదుడు",
                "ప్రవీణుడు",
                "సిద్ధముని",
                "జ్ఞానముని",
                "వల్లభుడు",
                "సారధి",
                "పేదరాలు",
                "పేదరాలి కొడుకు"
            ],
            "locations": [
                "శ్మశానం",
                "మహేంద్రగిరి",
                "గురుకులం"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు “రాజా, భీతికొలిపే, యీ శ్మశానంలో అర్ధరాత్రి. వేళ, నువ్వు ఎన్నో శ్రమలకోర్చి సాధించ దలచిన కార్యం, నీ కోసమా లేక నీ ఆత్మ బంధువులకోసమా అన్న అనుమానం కలుగుతున్నది. ఒకవేళ యిదంతా, నీ ఆత్మబంధువులకోసమైతే, కార్యం నెర వేరాక వాళ్ళు నీపట్ల గౌరవాభిమానాలు చూపగలరన్న నమ్మకం ఏమిటి? ఇందుకు ఉదాహరణగా నీకు, ఒక రాజూ, ఆయన కుమారుడి కథ చెబుతాను, శ్రమతెలియ కుండా విను,\" అంటూ ఇలా చెప్పసాగాడు:\nమహేంద్రగిరి రాజైన పద్మపాదుడికి, ప్రవీణుడనే కుమారుడుండేవాడు. లేక లేక కలిగిన సంతానం కావడంతో పద్మ పాదుడికి తన కొడుకంటే వల్లమాలిన ప్రేమ.\nప్రవీణుడికి ఐదేళ్ళు నిండాక అక్షరా భ్యాసం జరిపించి, సిద్ధముని గురుకులంలో చేర్పించాడు పద్మపాదుడు. ప్రవీణుడు రాజు కొడుకు కావడంవల్ల, సిద్ధముని అతణ్ణి గౌరవభావంతో చూసేవాడు. మిగతా విద్యార్థులకు వెదురుబియ్యం, కంద. మూలాలు ఆహారమైతే, ప్రవీణుడికి మాత్రం పంచభక్ష్యాలతో వడ్డన జరిగేది. బోధన సమయంలో తోటివిద్యార్థులు నేలపై కూర్చుంటే, ప్రవీణుడు మెత్తని తివాసీపై కూర్చునేవాడు.\nసిద్ధముని, తాను అడిగిన ప్రశ్నలకు సరిఅయిన జవాబులు చెప్పలేని విద్యార్థు లను కఠినంగా శిక్షించేవాడు. ప్రవీణుణ్ణి మాత్రం, “యువరాజా, తమరు చదువుపై మరింత శ్రద్ధ వహించాలి!\" అని చెప్పి పూరుకునేవాడు.\nకొంతకాలంపాటు ప్రవీణుడికి గురు కుల విద్యాభ్యాసం బావున్నట్టనిపించింది. క్రమంగా అతడు పన్నెండేళ్ళవాడై, సిద్ధ మునిచేత తాను రాజు కొడుకుగా గౌర వించబడుతున్నట్టు తెలుసుకుని ఆవేదన చెందాడు. ఈ కారణంగా, తాను యితర విద్యార్థులకన్న చదువులో వెనకబడ్డట్టు గ్రహించి, ఒకనాడు గురువును \"ఇతర విద్యార్థులకూ, నాకూ మధ్య యీ భేద భావం ఎందుకు చూపుతున్నారు?\" అని అడిగాడు.\nఅందుకు సిద్ధముని, \"ఇక్కడే కాదు, మరే గురుకులంలో అయినా, నీకీ మర్యా దలు తప్పవు. యువరాజా!\" అని జవా బిచ్చాడు.\nఆ మర్నాడు ప్రవీణుడు ఎవరికీ తెలియ కుండా గురుకులాన్ని విడిచి, అక్కడికి ఎంతో దూరంలో వున్న జ్ఞానముని అనే గురువు దగ్గిర చేరి, ఆయనకు శుశ్రూషలు చేస్తూ, కందమూలాలు తింటూ, సాధారణ విద్యార్థిలాగా విద్యాభ్యాసం చేయసాగాడు.\nఆ గురుకులంలో ప్రవీణుడికి, వల్లభు డనే ఒక విద్యార్థితో మంచి స్నేహం ఏర్ప డింది.\nకొద్దికాలం తర్వాత, ప్రవీణుడి కోసం వెతుకుతున్న వేగులకు జ్ఞానముని గురు కులంలో సామాన్య విద్యార్థిలా జీవిస్తున్న ప్రవీణుడు కనిపించాడు. వాళ్ళు ప్రవీణు డితోపాటు జ్ఞానమునిని కూడా, రాజు పద్మపాదుడి వద్దకు తీసుకుపోయారు.\nజరిగింది విని పద్మపాదుడు ఆగ్ర హించి, \"అహంకారం కొద్దీ, ఒక రాజు కొడుకు చేత కందమూలాలు తినిపించి, పాదసేవ చేయించుకుంటావా? కాబోయే రాజును అవమానిస్తే, ఆ రాజ్యాన్నే అవ మానంచినట్టని న్యాయశాస్త్రాలు చెబు తున్నవి. నీకు జీవితఖైదు విధించాను!\" అన్నాడు.\nజ్ఞానముని తాను నిరపరాధిననీ, ప్రవీ ణుడు యువరాజన్న సంగతి తనకు తెలియదనీ ఎంత మొరబెట్టుకున్నా, కొడుకు మీది ప్రేమతో పద్మపాదుడు వినిపించుకోలేదు.\nమరి పన్నెండేళ్ళు గడిచినై. ప్రవీణుడు యుక్తవయస్కుడయ్యాడు. ఒకనాడు అతడికి రాజ్యంలోని ప్రజలు తన తండ్రి పాలనను గురించి ఏమనుకుంటున్నారో తెలుసుకోవాలనిపించింది.\nఅతడు రధాలుతోలే సారధుల్లో ఒకణ్ణి పిలిచి, \"నువ్వు నాలాగా వేషం వేసుకుని రధంలో కూర్చో. నేను సారధివేషంలో రధం తోలుతాను. ఇందువల్ల ప్రజలు ఏమనుకుంటున్నదీ తెలుసుకునే అవ కాశం, నాకు కలుగుతుంది.\" అన్నాడు.\nసారధి యిందుకు ఒప్పుకోలేదు. ప్రవీణుడు, \"నేను ఆజ్ఞాపిస్తున్నాను. చెప్పినట్టు చెయ్యి,'' అన్నాడు ఆగ్రహంతో.\nసారధి చేసేదిలేక యువరాజు వేషం ధరించాడు. ప్రవీణుడు సారధి వేషంలో రధాన్ని నడుపుతూ, నగర పొలిమేరలను చేరి, అక్కడ ఒక చెట్టు కింద రధాన్ని ఆపాడు.\nప్రవీణుడికి సమీపంలో ఒక పూరిపాక కనిపించింది. ఆ పాకలో ఒక పేదరాలు నివసిస్తున్నది. ఆమె కొడుకు తీవ్రమైన జ్వరంతో బాధపడుతున్నాడు. పేదరాలు, వాడికి దాహం యిస్తున్నది.\nఆ సమయంలో ప్రవీణుడు పాక గుమ్మం ముందుకుపోయి, పేదరాలిని, \"అమ్మా, యీ దేశపు యువరాజు, ఆ కనబడే చెట్టుకింద రధంలో వున్నాడు. దాహంగా వున్నదట, మంచినీళ్ళివ్వ గలవా?'' అని అడిగాడు.\nఅది వింటూనే పేదరాలి కొడుకు కంగారుపడిపోతూ, \"అమ్మా, ముందు యువరాజుగారికి దాహం యిచ్చిరా. అలా చేయకపోతే, రాజుగారు తమ కొడుక్కు అడగగానే మంచినీరివ్వలేదని, జ్ఞాన మునిని శిక్షించినట్టు నిన్నూ శిక్షించగలడు. రోగిష్టినైన నేను, నిన్ను కూడా పోగొట్టు కుని దిక్కులేనిచావు చావవలసి వస్తుంది,'' అన్నాడు.\nఆ మాటలు, సారధి వేషంలో వున్న ప్రవీణుడికి చాలా బాధ కలిగించినై. అతడు కలతచెందిన మనసుతో రధం ఎక్కి, కొంతదూరం వెళ్ళాక, ఒక మలు పులో రెండు రధచక్రాలూ ఊడిపోయి, రధం తలకిందులైంది. ఆ ప్రమాదంలో సారధితోపాటు ప్రవీణుడికి కూడా బలమైన గాయాలు తగిలినై.\nజరిగినదానికి రాజు పద్మపాదుడు ఆగ్రహించి, సారధిని దోషిగా నిలబెట్టి, \"ఒరే, నువ్వు యువరాజు స్థానంలో కూర్చుని, యువరాజుచేత రధం నడిపిం చడం రాచరికాన్నే అవమానించినట్టు. ఇందుకుగాను నీకు, పదేళ్ళ కఠిన కారాగారశిక్ష విధిస్తున్నాను.\" అన్నాడు.\nఆ తర్వాత ప్రవీణుడు తండ్రిని ఏకాం తంగా కలుసుకుని, తన ప్రోత్సాహకార ణంగానే సారధి తన వేషం వేసుకున్నా డని చెప్పి, వాడి శిక్ష రద్దు చెయ్యమని కోరాడు.\nఅయినా పద్మపాదుడు అందుకు ఒప్పు కోక, ''అభంశుభం తెలియని నువ్వు చెప్ప గానే, ఆ సారధి నీ స్థానంలో కూర్చుని, యీ ప్రమాదానికి కారణం అయ్యాడు. ప్రమాదంలో జరగరానిది జరిగి, నిన్ను కోల్పోయివుంటే -నేను బతికివుండే వాడినా!\" అన్నాడు.\nఇది జరిగిన కొన్నాళ్ళకు, ఒక రాత్రి వేళ కాపలావాళ్ళ కళ్ళు గప్పి ఒకడు అంతఃపురంలో ప్రవేశించాడు. వాడు తిన్నగా యువరాజు శయనాగారం చేరి, అతణ్ణి చురకత్తితో పొడిచి చంపబోయాడు. అయితే, మెలుకువగావున్న ప్రవీణుడు, వాణ్ణి వడుపుగా పట్టుకుని చురకత్తి లాక్కున్నాడు. తర్వాత నిశితంగా వాణ్ణి పరిశీలించి అతడు ఆశ్చర్యపోతూ, \"నువ్వా, వల్లభా !\" అన్నాడు.\nఅందుకు వాడు, \"అవును, యువ రాజా, నేను వల్లభుడినే. నీవల్ల గురువు గారికి తీరని ద్రోహం జరిగింది. అయినా, అప్పట్లో నీది తెలియని వయసు గనక, నీ దోషం ఏమీ లేదనుకున్నాను. కాని, నువ్వు పెద్దవాడివై కూడా గురువుగారిని కారాగారం నుంచి విడిపించక మౌనంగా వుండిపోయావు. నిన్ను చంపి, మితిమీరిన ప్రేమతో నీకోసం ఎటువంటి ఘోరకార్యం చేయడానికైనా వెనుదీయని, నీ తండ్రికి చక్కని గుణపాఠం నేర్పాలనుకున్నాను. అందుకే. నిన్ను నీడలా వెంటాడుతూ, నీ రధచక్రాల చీలలు ఊడబెరికి నిన్ను ప్రమాదానికి గురి చేశాను.\" అన్నాడు ఆవేశంగా.\nప్రవీణుడు ఏదో జవాబు చెప్పబోతు న్నంతలో, కాపలాభటులు అక్కడికి వచ్చి. వల్లభుణ్ణి బంధించి తీసుకు పోయారు. రాజు పద్మపాదుడు అప్పటి కప్పుడు విచారణచేసి, వల్లభుడికి ఉరిశిక్ష విధించి, తెల్లవారాక అమలు చేయవల సిందిగా ఆజ్ఞాపించాడు.\nఅయితే, ఆ రాత్రే అందరినీ ఆశ్చర్య పరిచే విధంగా, ప్రవీణుడు ఒక చిత్రమైన నిర్ణయం తీసుకున్నాడు. అతడు రాజ్యం లోని మొత్తం సైన్యాన్ని తన అధీనంలోకి తీసుకుని, తండ్రిని గృహనిర్బంధంలో వుంచి, అప్పటికప్పుడే తను రాజుగా ప్రకటించుకున్నాడు.\nతర్వాత అతడు, వల్లభుడి ఉరిశిక్ష రద్దు చేసి, జ్ఞానమునినీ, సారధి నీ కారాగార విముక్తుల్ని చేసి. వాళ్ళతో, \"నా కారణంగా మీ ముగ్గురూ చేయని నేరానికి శిక్షాపాత్రులయ్యారు. అందుకు మన్నించకోర్తాను. ఇకనుంచి మీరు పరి పాలనలో నాకు సాయం చేస్తూ, నా తప్పు లను సరిదిద్దుకునేలా చేయండి.\" అన్నాడు.\nఇందుకు జ్ఞానమునీ, సారధీ ఒప్పుకోక అక్కడి నుంచి వెళ్ళిపోయారు.\nఅప్పుడు ప్రవీణుడు, వల్లభుడితో, \"నిన్ను, నాకు ఆంతరంగిక సలహాదారుగా వుండవలసిందిగా వేడుకుంటున్నాను,\" అన్నాడు.\nవల్లభుడు వెంటనే తన అంగీకారం తెలిపాడు.\nబేతాళుడు ఈ కథ చెప్పి, \"రాజా, ప్రవీణుడు తననెంతగానో ప్రేమించే కన్న తండ్రినే ఎందుకు నిర్బంధించినట్టు? తనపై రెండుసార్లు హత్యాప్రయత్నం చేసిన వల్లభుణ్ణి ఉరితియ్యకపోగా, ఏ కారణంవల్ల తన ఆంతరంగికుడుగా నియమించుకున్నాడు? జ్ఞానమునీ, సారధీ ప్రవీణుడికి సాయపడేందుకు నిరాకరించ డంలోని ఆంతర్యమేమిటి? ఈ సందేహానికి సమాధానం తెలిసికూడా చెప్పకపోయావో, నీ తల పగిలిపోతుంది.'” అన్నాడు.\nదానికి విక్రమార్కుడు, \"ప్రవీణుడు మారువేషంలో వుండి, పేదరాలి రోగిష్టి కొడుకు అన్న మాటలు విన్నప్పటి నుంచీ, తన తండ్రి మితిమీరిన పుత్రవాత్సల్యం కారణంగా, లోకనిందకు గురి అవుతున్నా డని కొంతవరకు గ్రహించాడు. ఆ తర్వాత సారధి విషయంలో కూడా, తానతడు నిర్దోషి అని చెప్పినా వినక, వాడికి కారాగారశిక్ష విధించాడు, రాజు. ఈ దశలో తనను హత్య చేయవచ్చిన గురుకులం నాటి మిత్రుడు వల్లభుడు, గురువైన జ్ఞాన ముని కారాగారవాసం గురించి చెప్పి. ప్రవీణుడికి జ్ఞానోదయం - కలిగించాడు. తన తండ్రి రాజుగా వున్నంతవరకూ, ఎవరికీ న్యాయం జరగదన్న నిర్ణయానికి వచ్చిన ప్రవీణుడు, వెంటనే తనను రాజుగా ప్రకటించుకుని, ఆయనను గృహ నిర్బంధంలో వుంచాడు. ఇక, జ్ఞానమునీ, సారధులు ప్రవీణుడి కొలువులో వుండ నిరాకరించడం, వాళ్ళకు రాజుల సేవ ప్రమాదాలకు దారి తీస్తుందన్న భయం తప్ప మరేం కాదు. వల్లభుడు మాత్రం, ప్రవీణుడిలో వచ్చిన మార్పును సరిగా అర్థం చేసుకుని, అతడు కోరినంతనే, ఆంతరంగిక సలహాదారుగా వుండడానికి అంగీకరించాడు,\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 31
        },
        {
            "title": "ఆత్మాహుతి",
            "book_page_start": 32,
            "pdf_page_start": 32,
            "pdf_page_end": 32,
            "author": "వడ్లమన్నాటి కుటుంబరావు",
            "genre": "నీతి కథ/తెలివి కథ",
            "moral": "తెలివైన వ్యక్తి శత్రువును పట్టుకోవడానికి వారి బలహీనతను ఆయుధంగా మలచుకుంటాడు.",
            "keywords": [
                "ధర్మగిరి",
                "యుక్తివర్మ",
                "దొంగ",
                "ఆత్మాహుతి",
                "కోశాధికారి",
                "మహామేధావి"
            ],
            "characters": [
                "యుక్తివర్మ",
                "ధర్మగిరి రాజు",
                "కోశాధికారి",
                "భటులు"
            ],
            "locations": [
                "ధర్మగిరి"
            ],
            "content": "ధర్మగిరి రాజుగారి ఖజానాలోనుంచి వెయ్యి బంగారు నాణాలు, ఎవరో దొంగిలించారు. ఆ దొంగను పట్టుకునే బాధ్యత యుక్తివర్మకు అప్పగించాడు రాజు. ఆయితే, యిందుకాయన, ఒక షరతు పెట్టాడు. యుక్తివర్మ దొంగను రెండవరోజు సూర్యా స్తమయం లోపల పట్టుకోవాలి. అలా చేయలేకపోతే, యు క్తివర్మ సంకోచించకుండా ఆత్మాహుతి చేసుకోవాలి.\nఇందుకు యుక్తివర్మ ఒప్పుకుని, \"మహారాజా, ఒకవేళ నేను దొంగను పట్టుకోలేకపోతే, నా ఆత్మాహుతి తర్వాత అతణ్ణి మంత్రుల్లో ఒకడుగా నియమించాలి. ఎందుకంటే— దొంగతనం చేసి, నా అంతవాడికే పట్టుబడలేదంటే అతడు మహామేధావి అయివుండాలి,” అన్నాడు.\nరెండవరోజు సూర్యాస్తమానం కావడానికి, యింకా కొన్ని ఘడియలే వున్నాయి. ఆ సమ యంలో నిండుకొలువు దీరివున్న రాజుగారితో యుక్తివర్మ, “మహారాజా, నాకు దొంగ పట్టుబడ లేదు. నేను ఆత్మాహుతి చేసుకోబోతున్నాను. నేను కోరిన విధంగా, ఆ దొంగను మంత్రిని చేసి, నా ఆత్మకు శాంతి కలిగించండి,” అన్నాడు:\n\"అయితే, నన్ను మంత్రిగా నియమించండి, మహారాజా!” అంటూ కోశాధికారి ఆనందంగా లేచి నిలబడ్డాడు.\nరాజుగారు ఆజ్ఞాపించగానే, భటులు కోశాధికారిని బంధించారు. యుక్తివర్మను ఎంతగానో మెచ్చుకుని, రాజు అతణ్ణి మంత్రిగా నియమించి సత్కరించాడు.",
            "book_page_end": 32
        },
        {
            "title": "రాక్షసముద్రిక-1 (కావ్యకథలు)",
            "book_page_start": 33,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "చారిత్రక కథ (ధారావాహిక)",
            "moral": "కష్టసమయంలో ధైర్యంతో, తెలివితేటలతో వ్యవహరించినవారు విజయం సాధిస్తారు.",
            "keywords": [
                "సర్వార్థసిద్ధి",
                "మగధ",
                "చంద్రగుప్తుడు",
                "మౌర్యుడు",
                "నందులు",
                "రాక్షసుడు (మంత్రి)",
                "కారాగారం"
            ],
            "characters": [
                "సర్వార్థసిద్ధి",
                "రాక్షసుడు",
                "మౌర్యుడు",
                "ముర",
                "నందులు",
                "చంద్రగుప్తుడు",
                "వంగ రాజ్య రాయబారి"
            ],
            "locations": [
                "మగధ",
                "పాటలీపుత్రం",
                "వంగరాజ్యం",
                "పాతాళగృహం"
            ],
            "content": "ఒకానొకప్పుడు సర్వార్థసిద్ధి అనే రాజు పాటలీపుత్రం రాజధానిగా మగధ రాజ్యాన్ని పరిపాలించేవాడు. ఆయన కొలువులో సర్వసమర్థుడైన రాక్షసుడనే మంత్రి ఉండేవాడు. మంత్రి సలహాల కారణంగా రాజ్యపాలన ఏలోపమూ లేకుండా సాగేది.\nరాజుకు ఇద్దరు భార్యలు. క్షత్రియవనిత - ఆయిన మొదటి భార్య కుమారులు నందులు; శూద్రస్త్రీ అయిన రెండవ భార్య ముర కొడుకు మౌర్యుడు. అన మాన ప్రతిభాశాలిగా పేరు గాంచిన మౌర్యుడు రాజుగా రి సేనాధిపతిగా ఉండేవాడు.\nమౌర్యుడి కుమారుడు చంద్రగుప్తుడు బాల్యం నుంచే తెలివితేటలలోనూ, ధైర్యసాహసాలలోనూ మేటిగా పేరొం దాడు. గుర్రపుస్వారీ, అస్త్రవిద్య మొద లైన క్షాత్రవిద్యలలో నందుల కన్నా గొప్పవాడుగా అందరి మన్ననలూ పొందాడు.\nరాజు సర్వార్థసిద్ధికి అవసానకాలం ఆసన్నమయింది. మరణసమయంలో, సర్వార్థసిద్ధి తన సింహాసనానికి వారసు లైన నందుల కన్నా, చిన్న కుమారు డైన మౌర్యుడిపట్ల ఎంతో ఆప్యాయ తను కనబరిచాడు. ఇది నందుల హృదయాలలో మౌర్యుడిపట్ల. ఈర్ష్యను రేకెత్తించింది.\nరాజు మరణానంతరం, నందులు మౌర్యుడి కుటుంబాన్ని హతమార్చ దానికి కుట్రపన్నారు. ఒకనాటి అర్ధరాత్రి సమయంలో మౌర్యుడి గృహాన్ని చుట్టు ముట్టి, మౌర్యుణ్ణి భార్యా పిల్లలతోసహా పాతాళగృహంలోకి నడిపించి బంధిం చారు.\nపాతాళగృహంలో' ఉన్న మౌర్యుడి కుటుంబానికి, నందల సేవకుడొకడు, రోజూ ఒక్కరికి మాత్రం సరిపోయే ఆహారం, నీళ్ళూ మాత్రం ఒక బిలంగుండా అందజేస్తూ వచ్చాడు.\nఒకరికి సరిపోయే ఆహారాన్ని అందరూ పంచుకుంటే ఏ ఒక్కరికి సరిపోదు; అందరూ మరణించవలసి వుంటుంది. అందువల్ల ఆ ఆహారాన్ని రోజూ ఏ ఒక్కరు మాత్రమే తీసుకుని అతడు మాత్రం ప్రాణాలతో బయటపడి నందులపై పగధీర్చుకోవాలని వాళ్ళు నిర్ణయించారు. ఆ నిర్ణయం ప్రకారం చంద్రగుప్తుడు మాత్రమే ఆహారం తీసుకుంటూ వచ్చాడు.\nనందులలో పెద్దవాడు మగధసింహాన నాన్ని అధిరోహించాడు. కొన్నాళ్ళు గడిచింది. ఒకనాడు వంగరాజ్యం నుంచి ఒక రాయబారి వచ్చాడు. అతడు తమ రాజు పంపాడని ఒక సమస్యను తెచ్చాడు. దానిని సభలోని పండితులను వివరించవలసిందిగా కోరాడు. కాని, ఎవరూ ఆ సమస్యకు సరైన వివరణ ఇవ్వలేకపోయారు.\nనందుడి మంత్రులలో ఒకడు, “కారా గారంలో వున్న మన చంద్రగుప్తుడు ఇటువంటి సమస్యలను పూరించడం లోనూ, వివరించడంలోనూ కడు సమర్థుడు. అతనిని రప్పిస్తే మన గౌరవం దక్కుతుంది,” అని రాజుకు సలహా ఇచ్చాడు. రాజుకు అది నచ్చింది..\nకారాగారం తలుపులు తెరవబడ్డాయి. ఒక్క చంద్రగుప్తుడు మాత్రమే ప్రాణాలతో ఉన్నాడు. సరిగ్గా ఒక్క సంవత్సరం తరవాత, చంద్రగుప్తుడు బయటి ప్రపంచాన్ని చూడగలిగాడు. అతనికి స్నానపానాదులు కావించి, రాజోచితమైన దుస్తులు ధరింపజేసి, విషయం తెలియజేశారు.\nచంద్రగుప్తుడు రాజసభకు వచ్చాడు. వంగరాజ్యం నుంచి రాయబారి తెచ్చిన సమస్యను చదివి చిటికెలో దానికి వివరణ తెలియజెప్పాడు. సభాసదులు పరమానందం చెందారు. చంద్రగుప్తుడి ప్రతిభను వేనోళ్ళ కొనియాడారు.\nసభాసదులు, అమితోత్సాహంతో చంద్ర గుప్తుణ్ణి, ఏనుగు మీద కూర్చోబెట్టి ఊరేగింపుగా అతని గృహానికి తీసుకు పోయి దిగబెట్టారు. చంద్రగుప్తుడికి ఆకస్మికంగా ప్రజల మధ్య ఏర్పడిన మంచి పేరు కారణంగా, నందులు అతణ్ణి మళ్ళీ కారాగారంలో బంధించ లేకపోయారు. —(ఇంకావుంది)",
            "book_page_end": 36
        },
        {
            "title": "కుర్రపిశాచి కోరిక",
            "book_page_start": 37,
            "pdf_page_start": 37,
            "pdf_page_end": 40,
            "author": "మాచిరాజు కామేశ్వరరావు",
            "genre": "ఫాంటసీ/హాస్యం",
            "moral": "స్వార్థంతో మాయలు చేయాలని చూసేవారు విఫలమవుతారు. దైవశక్తిని మాత్రమే ప్రజలు నమ్ముతారు.",
            "keywords": [
                "కుర్రపిశాచి",
                "చింతతోపు",
                "దుర్గగుడి",
                "ధనికుడు",
                "పేదరాలు",
                "భూస్థాపితం"
            ],
            "characters": [
                "కుర్రపిశాచి",
                "ముసలి పిశాచం",
                "ధనికుడు",
                "మధ్యతరగతివాడు",
                "పేదరాలు"
            ],
            "locations": [
                "తుమ్మలచెరువు",
                "చింతతోపు",
                "దుర్గగుడి"
            ],
            "content": "తుమ్మలచెరువు అనే ఊరుకు ఉత్తరాన, ఒక చింతతోపున్నది. అదిదాటి వెళితే, ఒక ఎత్తయిన గుట్ట. ఆ గుట్ట మీద పురా తన దుర్గగుడి వున్నది. ఆ చింతతోపులోకి కొత్తగా ఒక కుర్రపిశాచం వచ్చి చేరింది. దానికి ఊళ్ళో జనం తోపుదాటి, గుట్ట ఎక్కి, దేవీదర్శనం చేసుకుపోవడం, ఆశ్చర్యంతోపాటు బాధకలిగించింది.\n\"దారిలో పట్టపగలే చీకటి గుయ్యా రంగా వుండే, యీ చింతతోపులో యింత ఎత్తు చింతచెట్టు మీద నేనుండగా, మను షులు తోపుదాటి గుట్ట ఎక్కడమెందుకు? వాళ్ళకేవైనా కష్టాలుంటే, నేను తీర్చ లేనా?'' అనుకున్నది కుర్రపిశాచి.\nఆ ఊళ్ళో వున్న ఒక ధనికుడు, ఒక మధ్యతరగతివాడు, ఒక పేదరాలు- రోజూ తప్పనిసరిగా దేవీదర్శనం చేసుకుని వెళుతూండేవాళ్ళు.\nఒకనాడు ధనికుడు, దేవీదర్శనం చేసుకుని చీకటిపడి తిరుగుప్రయాణ మయ్యాడు. ఆయన చింతతోపు ప్రవేశించ గానే, కుర్రపిశాచం చెట్టు మీది నుంచి ఆయన ముందుకు దూకి \"పాపం, శ్రమ పడి రోజూ యింతదూరం వస్తున్నావు. ఆ దేవి నీ కష్టం తీర్చిందా, ఆర్చిందా ! నేను చిటికెలో, నీ కష్టాలన్నిటినీ మటు మాయం చేయగలను,\" అన్నది.\nముందు పిశాచాన్ని చూసి భయపడిన ధనికుడు, ధైర్యం తెచ్చుకుని. ''ఏం చెప్ప మంటావ్, నా కష్టం గురించి! కట్టుకుపోయేంత ఆస్తి వున్నది. అయితేనేం, కంటికి కునుకులేదు. ప్రతిరాత్రీ జాగరణ చేస్తూ నరకం అనుభవిస్తున్నానంటే నమ్ము!'' అన్నాడు నిట్టూర్చుతూ.\nఅతడి కష్టానికి, మూలకారణం పసి గట్టిన కుర్రపిశాచి, ‘“ఈ రాత్రితో, నీ కష్టం గట్టెక్కినట్టే! అయితే, ప్రతిఫలంగా నాకు, ఆ దుర్గాదేవిగుడిలాంటిదే, యీ చింతతోపులో ఒక గుడికట్టించాలి.\" అన్నది.\n“అదెంతపని ! నా కష్టం తీరాలేగాని. నీకు గుడి కట్టించడం క్షణాల మీద జరిగి పోతుంది.'' అని ధనికుడు వెళ్లిపోయాడు.\nకొంత సేపయాక, మధ్యతరగతివాడు తోపులో ప్రవేశించాడు,\nకుర్రపిశాచం, “భయపడకు!\" అంటూ అతడి ముందుకు వెళ్ళి, “రోజూ క్రమం తప్పకుండా గుడికి పోతున్నావు. అయినా, ఆ దేవి నీ కోరిక తీర్చినట్టులేదు,\" అన్నది.\n“దేనికైనా ప్రాప్తం వుండాలి గదా!\" అన్నాడు మధ్యతరగతివాడు.\n\"ఊకదంపుడు కబుర్లాడకు. నీబోటి వాడి కోరిక ఏమై వుంటుందో. నేను చిటి కెలో గ్రహించగలను. నీ కోరిక నెరవేరి నట్టే. అయితే, నా కోసం ఈ తోపులో ఒక ధనికుడు గుడి కట్టిస్తానన్నాడు. రోజూ అందులో దీపం పెట్టే బాధ్యత మాత్రం, నీదేసుమా !\" అన్నది కుర్రపిశాచం ఎంతో ఉత్సాహంగా.\n\"నా కోరిక తీరాలేగానీ, గుడిలోనే ఏం ఖర్మ—ఇంట్లో కూడా నీ పేరు చెప్పుకుని దీపం పెట్టుకుంటాను. నాకు పాతికేళ్ళ వయసు గల కూతురున్నది. కట్నం యిచ్చుకో లేకపోవడంతో దాని పెళ్ళి జరగడం లేదు. అది గుండెల మీద కుంపటిలా తయారైంది, నా ప్రాణానికి!” అన్నాడు మధ్యతరగతివాడు.\n\"ఇంత చెప్పాలా ? నీకొచ్చిన కష్టమేదో ముందే తెలుసుకున్నాను. నీ కష్టం కడ తేరింది. ఇంటికి వెళ్ళి చూసుకో.” అన్నది కుర్రపిశాచం.\nమధ్యతరగతివాడు వెళ్లిన కొద్ది సేపటికి, ఒక పేదరాలు అటుగా వచ్చింది.\nపిశాచం ఆమెను పరామర్శించి, \"నీ కష్టం తీరుస్తాను. ఈ తోపులో కట్టబోయే నా గుడి దగ్గిరికి, మీ పేటవాళ్ళను తెచ్చి జాతరలూ, సంబరాలూ చేయించాలి !\" అన్నది.\nఅందుకు పేదరాలు, \"కష్టం తీరాలే గాని, జాతరలో నేను నాట్యం కూడా చేస్తాను. నా మొగుడు తాగుబోతు. ఏ పనీ చెయ్యడు. నేను కష్టపడి తెచ్చిన డబ్బు. కొట్టి లాక్కుపోతాడు,” అన్నది కన్నీళ్లతో.\n\"ఇక నీకాబాధలేదు. ఇంటికిపో,\" అన్నది పిశాచి.\nతరవాత అది, తన కోసం ఆ తోపులో గుడి వెలిసినట్టూ, ఎక్కడినించో జనం తండోపతండాలుగా వచ్చి తనను కొలుస్తు న్నట్టూ కలలుకన్నది.\nమర్నాడు చీకటిపడుతూనే, తోపులో ప్రవేశించిన ధనికుణ్ణి చూస్తూ, “రాత్రి బాగా నిద్రపట్టిందా? నా గుడికి శంకు స్థాపనముహూర్తం ఎప్పుడు పెట్టిస్తు న్నావు?'' అని అడిగింది కుర్రపిశాచి.\nధనికుడు కోపంతో, “ముందు నీ భూస్థా పితానికి ముహూర్తం పెట్టిస్తాను. నాకు రాత్రుల్లో నిద్రపట్టక పోవడానికి కారణం డబ్బని, దాన్ని బొగ్గులుగా మారుస్తావా? మళ్లీ నా సంపద ఎప్పటిలా మార్చు. చేయక పోయావే, మంత్రగాణ్ణి రప్పించి నిన్ను భూస్థాపితం చేయిస్తాను.\" అన్నాడు.\nభూస్థాపితం అన్న మాటకు పిశాచం హడలిపోయి, ''బాబ్బాబు. అంత పని చెయ్యకు ! ఇంటికి వెళ్ళి చూసుకో, తిరిగి అంతా మునుపటిలా వుంటుంది,\" అన్నది.\nవెళ్ళి చూడు. నీ భర్త ఎప్పటిలా కూని రాగాలు తీస్తూంటాడు,\" అన్నది.\nపేదరాలు, పిశాచాన్ని తిట్టుకుంటూ వెళ్ళిపోయింది. కుర్రపిశాచానికి, అక్కడ వుండడం క్షేమం కాదనిపించింది. ధని కుడూ, మధ్యతరగతివాడూ, పేదరాలూ తిరిగివచ్చి వాళ్ళన్నంతపనీ చేయవచ్చు!\nఇలా ఆలోచించి, కుర్రపిశాచం అక్కడి నుంచి ఎగిరి, అడవిలోని ఒక ఊడల మర్రి మీద వాలి ''పాడుమనుషులు ! వాళ్ళకు మేలు చేయబోవడం, నాదే తప్పు'' అంటూ అరిచింది కోపంకొద్దీ.\nఆ చెట్టు మీద స్థిరనివాసం ఏర్పచు కున్న, ఒక ముసలిపిశాచం కుర్రపిశాచం నుంచి జరిగినదంతా విని, ''తప్పంతా నీది! మనుషులు పూజించేది. దైవశక్తిని గాని, పిశాచాల మాయల్ని కాదు. గుడులు దేవుళ్లకోసం, మనబోటి పిశాచాలక్కాదు. ఈ అనుభవంతోనయినా బుద్ధి తెచ్చుకుని, ఊళ్ళకేసిపోక, యీ చెట్టు మీద కాలం వెళ్ళబుచ్చు.\" అని హితవు చెప్పింది.",
            "book_page_end": 40
        },
        {
            "title": "కృష్ణావతారం",
            "book_page_start": 41,
            "pdf_page_start": 41,
            "pdf_page_end": 48,
            "author": "చందమామ బృందం",
            "genre": "పౌరాణికం (ధారావాహిక)",
            "moral": "కృష్ణుడి లీలలు, శక్తి అద్భుతమైనవి. దుర్మార్గులకు చావు తప్పదు.",
            "keywords": [
                "కృష్ణుడు",
                "బలరాముడు",
                "కంసుడు",
                "అరిష్టుడు",
                "కేశి",
                "అక్రూరుడు",
                "నారదుడు"
            ],
            "characters": [
                "కృష్ణుడు",
                "బలరాముడు",
                "కంసుడు",
                "నందగోపుడు",
                "వసుదేవుడు",
                "దేవకి",
                "అరిష్టుడు",
                "కేశి",
                "అక్రూరుడు",
                "అంధకుడు",
                "గోపికలు",
                "నారదుడు"
            ],
            "locations": [
                "వ్రేపల్లె (గోకులం)",
                "మధురాపురం",
                "బృందావనం"
            ],
            "content": "కృష్ణుడికి యౌవనం సంప్రాప్తమయింది. అతని అందమూ, బలమూ వ్రేపల్లెలోని స్త్రీలనందరినీ అలరింపజేశాయి. ఒకనాటి అర్ధరాత్రి, చుట్టూ వలయంగా గోపికలను నిలిపి, మధ్య తానుండి ఆటల వేడుకలో ఉండగా అరిష్టు డనే రాక్షసుడు ఒక బలమైన ఆబోతు రూపం ధరించి, పెద్దగా రంకెలు పెడుతూ కృష్ణుణ్ణి ధ్వంసం చెయ్యటానికి వచ్చాడు.\nఆ ఆబోతు ఆకారమూ, అది పెట్టే భయంకరమైన రంకెలూ చూసి గోపికలు భయపడి కళ్ళు మూసుకుని కృష్ణుడి చాటుకు వెళ్ళారు.\nభయపడవద్దని కృష్ణుడు గోపికలకు ధైర్యం చెప్పి, మీదికి వస్తున్న ఆ ఆబోతు కొమ్ములు రెండూ గట్టిగా పట్టుకుని కదల లేకుండా చేసి, బలంగా దాని మెడ మెలి పెట్టి, ఒక్క తోపు తోశాడు.\nనోటా, ముక్కులా రక్తం కక్కుతూ, విలవిల తన్నుకుంటూ ఆ ఆబోతు చచ్చి పడిపోయింది.\nఅప్పటికి గోపికలకు ధైర్యం వచ్చి, అతన్ని చుట్టుముట్టి గొప్పగా ప్రశంసిం చారు.\nఇక్కడ కృష్ణు డిలా ఉంటే, మధురా పురంలో కంసుడు నిత్యమూ చస్తున్నాడు. అతని మనస్సంతా వికలమయింది. క్రమంగా జీవచ్ఛవంలాగాతయారయాడు.\nఒకనాడతను తన సభాభవనానికి ఉగ్ర సేనుణ్ణి వసుదేవుణ్ణి, సత్య కుణ్ణి, అంధకుణ్ణి, కంపకుణ్ణి దొరుకుణ్ణి, విపృథుణ్ణి, బభ్రుణ్ణి తదితర యదు. భోజ ప్రముఖులను పిలిపించి, వారితో ఇలా అన్నాడు :\n\"మీ రందరూ గొప్ప మేధావులు, జ్ఞానులు, ఎలాటి సమస్యలనైనా పరిష్క రించగలవారు: నాకు ఎంతో మేలు చేయా లనే దృష్టిగలవారు. అయినప్పటికీ నా కప్పుడొక పెద్ద ప్రమాదం వచ్చిపడినా, ఏ కారణంచేతనో మీరు చూస్తూ ఉండి పోయారు. నందగోపుడికి పుట్టిన కృష్ణు డనేవాడు నన్ను నిర్మూలించటానికి సిద్ధంగా ఉన్నాడు. వాడు అశ్రద్ధ చేసిన జాడ్యంలాగాను, గాలి తోడైన మేఘం లాగానూ, విషవృక్షంలాగానూ దినదినమూ వృద్ధి పొందుతున్నాడు. వా డెలాటి అంశతో పుట్టినదీ, ఎంత ఆలోచించినా అంతుపట్ట కుండా ఉన్నది. ఏ దేవతాంశనో పుట్టాడేమో ననిపిస్తుంది. ఎందుకంటే వాడి చరిత్రంతా అమానుషంగానే ఉన్నది. చెబుతా ను ລ้ລ້.”\nకంసుడు వారితో కృష్ణుడి పనులన్నీ వివరించి చెప్పాడు: సరిగా కళ్ళు తెరవని దశలోనే పూతనను చంపాడు; బోర్లా పడటం కూడా రాని రోజుల్లోనే బండిని ఒక్క తన్నుతో తుత్తునియలు చేశాడు; తప్పటడుగులు వేసే ఈడున జంట మద్ది చెట్లకు రోలు తగిలించి లాగి, కూల్చేశాడు; ఒకటేమిటి? ఆ రోజు కారోజు గడుస్తున్న కొద్దీ కాళియుణ్ణి మర్దించాడు, ప్రలంబుణ్ణి, ధేనుకుణ్ణి చంపించాడు. అరిష్టుణ్ణి చంపాడు. బాల్యం మాట దేవు డెరుగు, వయసు వచ్చినవాళ్ళు మాత్రం ఇలాటి పనులు చేయగలిగారా? ఏడు రోజులు ఎడాతెరిపి లేకుండా కుంభవర్షం కురిస్తే కొండను అవలీలగా గొడుగల్లే ఎత్తేసి పట్టుకున్నాడు. ఆ అమానుష కార్యం ఒక్కటే చాలు. మిగతావి చెప్పుకోనవ సరం లేదు.\nఇదంతా చెప్పి కంసుడు వారితో మళ్ళీ ఇలా అన్నాడు :\n\"ఇక మిగిలి ఉన్న రాక్షసుడు కేశి ఒకడే. కేశి కూడా కృష్ణుడి చేత చచ్చా డంటే ఆ తరవాత వచ్చేది నా వంతే. చంప మరిగినవాడు నన్ను మాత్రం విడిచి పెడతాడా ? వట్టిది. కృష్ణుడే అనుకుంటే వాడంతవాడు వాడి అన్న బలరాము డొకడు కూడా ఉన్నాడు. అసలు జరిగిన దేమిటో నారదుడు నాకు చెప్పాడు. దేవకీ దేవి అర్ధరాత్రివేళ కొడుకును కంటే, ఈ వసుదేవుడు వాణ్ణి తీసుకుపోయి నంద గోపుడి భార్య పక్కలో పెట్టి, ఆమె కన్న ఆడపిల్లను తెచ్చి తన భార్య పక్కలో పెట్టాడు. అది కూడా నాకు అందకుండా ఆకాశానికెగిరి, వింధ్యవాసినీ దేవత అయి కూర్చున్నది. ఇంత కాలంగా అయిన వాడల్లే నటిస్తూ వసుదేవుడు నా కింత ద్రోహం చేశాడు. నేను ఎంత మర్యాద చేశానో, నాకు అంత గొప్ప ద్రోహం చేశాడు.\"\nతరవాత కంసుడు వసుదేవుడి కేసి తిరిగి, \"నీ ఆలోచన నాకు తెలుసు: నీ కొడుకు చేత నన్ను చంపించి, వాణ్ణి మధురకు రాజు చేసి ఏలింతా మను కుంటున్నావు. కాని నీ కొకటి తెలీదు; ఇంద్రుడే వచ్చినా నన్నేమీ చెయ్యలేడు. అక్కడే భ్రమపడ్డావు. నువ్వు చక్రవర్తి వంశంలో పుట్టావు. చిన్నతనం నుంచీ మా తండ్రి దగ్గిర పెరిగావు. మా చెల్లెల్ని పెళ్ళాడి. యాదవు లందరికీ గురుస్థాన మైనావు: ఇలాటి నీచమైన పని చేస్తావా? నీ పాతకం నీకే ఉండనీ, నేను నిన్ను చంపను. ఇంతవరకు బంధు మిత్ర బ్రాహ్మణ హత్యలు చేసినవాణ్ణి కాను; ఇకమీదట చేయను కూడా. నిన్ను వెళ్ళ గొట్టవచ్చు; కాని అది కూడా చెయ్యను. నీ అంతట నువు పోతేపో, ఉంటే ఉండు.\" అన్నాడు.\nతరవాత కంసుడు భోజవంశం వాడైన అక్రూరుడి కేసి తిరిగి, “నేను ఈ యేడు నా ధనుస్సుకు గొప్ప ఉత్సవం చెయ్య బోతున్నాను. దానికి ఎక్కడెక్కడి రాజులూ వస్తారు. చాలా రోజులపాటు విందు చెయ్యవలసి ఉంటుంది. గోకులం నుంచి పుష్కలంగా పెరుగూ, పాలూ, నెయ్యీ, అడవితేనే కావలసి వస్తుంది. అందుచేత నువు గోకులానికి వెళ్ళి ఇవన్నీ వచ్చేటట్టు ఆజ్ఞ ఇయ్యి. తిరిగి వచ్చే టప్పుడు నందగోపుణ్ణి; అతని కుటుంబాన్నీ వెంటబెట్టుకురా. నా మేనల్లుళ్ళయిన బలరామకృష్ణులను చూడాలని నాకు మహా వేడుకగా ఉంది. వాళ్ళు మహా బలులట. నేను తమను చూడాలని ఉవ్విళ్ళూరుతున్నానని నమ్మకం కలిగే లాగా చెప్పి, వాళ్ళను వెంటబెట్టుకురా. నా దగ్గిర ఇద్దరు మేటి మల్లులున్నారు. వీళ్ళకూ వాళ్ళకూ పోటీపెట్టి వాళ్ళ బలపరాక్రమా లెలాటివో చూస్తాను. వాళ్ళిద్దరినీ తెచ్చావంటే నాకు మహెూప కారం చేసిన వాడవవుతావు. వసుదేవు డేమన్నా చెవిలో ఊదుతాడేమో, అదేమీ వినిపించుకోక, నువు వెంటనే బయలు దేరు,'' అన్నాడు.\nకంసుడి పరివారంలో కృష్ణుణ్ణి భగవం తుడి అవతారంగా భావించే వారు చాలా మంది ఉన్నారు. వారిలో అక్రూరుడొకడు. కృష్ణుణ్ణి కళ్ళారా చూసి తరించే అవకాశం దొరికినందుకు లోపల పొంగి పోతూ, అక్రూరుడు కంసుడివద్ద సెలవు పుచ్చు కుని అప్పటికప్పుడే రథం ఎక్కి, వ్రేపల్లెకు బయలుదేరాడు.\n'మొత్తలిమీద కంసుడు వసుదేవుణ్ణి గురించి అంతమంది మధ్యా అలా మాట్లాడటం పెద్దలకందరికీ కర్ణకఠోర మనిపించింది. కాని, ఎవరూ నోరు విప్ప లేదు. వారిలో వృద్ధుడైన అంధకుడనే యాదవుడు నిర్భయంగా ముందుకు వచ్చి, కంసుడితో ఇలా అన్నాడు:\n\"నువ్వన్న మాటలు రాజోచితమైనవి కావు. ముందూ వెనకా ఆలోచించకుండా పెద్దవాణ్ణి పట్టుకుని ఎంతెంతమాట లన్నావు! ఇలాటి ప్రవర్తనతో నీ తల్లి దండ్రులకూ, వంశానికి తీరని కళంకం తెచ్చావు. వసుదేవుడు తన కొడుకును దాచాడని తప్పుపట్టుతున్నావా? తల్లి దండ్రులు తమ సంతానాన్ని కాపాడు కోవటానికి అడ్డమైన అగచాట్లూ పడరా? నీ తల్లిదండ్రులు నీకోసం ఏ పాట్లూ పడకుండానే నువ్వింతవాడిపోయావా? నీ ధోరణి మాకు ఏమీ బాగాలేదు. నీతో తెగ తెంపులు చేసుకుని వెళ్ళిపోలేకపోవటం మాదే బుద్ధి తక్కువ. మాకన్న ఆ అక్రూ రుడు చాలా అదృష్టవంతుడు. కృష్ణుణ్ణి చూసి వచ్చిన అక్రూరుణ్ణి చూసి మేము కూడా పవిత్రుల మవుతాం. కృష్ణుడు యిక్కడికి వచ్చాడంటే నీకు చావు తప్పదు. నీ కెవరూ అడ్డుపడలేరు. అందు చేత నువే ముందు గోకులంలో వున్న కృష్ణుడి వద్దకు వెళ్ళి, అతన్ని మంచి చేసుకుని బాగుపడు.”\nఅంధకు డిలా అనేసరికి పట్టరాని కోపం వచ్చి. కంసుడు చివాలున లేచి వెళ్ళి పోయాడు. మిగిలినవారు కూడా తమ తమ ఇళ్ళకు వెళ్ళారు.\nఅక్రూరు డింకా గోకులం వెళ్ళక పూర్వమే కంసుడు కేశి అనే రాక్షసుణ్ణి బృందావనానికి పంపాడు. గుర్రం రూపు గల ఆ రాక్షసుడు బృందావనం చేరి, అక్కడి అరణ్యంలో మేతలు మేసే పశు వులనూ, గోవులను కాసేవారినీ నాశనం చెయ్యసాగాడు. ఆ గుర్రాన్నీ, భయంకర మైన దాని అవతారాన్నీ చూస్తే గోకులాని కంతకూ దడ పుట్టుకొచ్చింది. ఆ గుర్రం పశువుల కండలు చీల్చి తినేది, వాటి రక్తం తాగేది. అది అరణ్యంలో ఎక్కడా ఒక్క మృగం లేకుండా చేసి గోపకుల నివాసాల కేసి వచ్చింది. దాన్ని అంత దూరంలోనే చూసి గోకులంలో వాళ్ళు కృష్ణుణ్ణి శరణుజొచ్చారు. కృష్ణుడు వాళ్ళకు భయపడవద్దని చెప్పి. చప్పట్లు చరుస్తూ గట్టిగా కేక పెట్టి కేశిని కవ్విం చాడు.\nఇలా కవ్వించటం చూసి గుర్రానికి చాలా పౌరుషం వచ్చింది. కృష్ణుడి చేతిలో ఎలాటి ఆయుధమూ లేకపోయేసరికి దాని పౌరుషం రెట్టింపయింది. అది పెద్దగా నోరు తెరిచి, దంతాలను భయంకరంగా బయట పెట్టి, పెద్దపెట్టున సకిలిస్తూ కృష్ణుడి పైకి వచ్చింది. అది వెనక కాళ్ళపై నిలబడి ముందు కాళ్ళెత్తి తన పైన దూక బోతే, కృష్ణుడు ఒడుపుగా పక్కకు తప్పు కుని, చప్పున తన చెయ్యి దాని నోట దూర్చి, దాని నాలుక మొదలంట పట్టు కున్నాడు.\nవెంటనే గుర్రం ఆట కట్టింది. అది, కృష్ణుడి పట్టు తప్పించుకోలేక, అతన్ని కరవలేక, ఇంకేమీ చెయ్యలేక, కాళ్ళు నేలకేసి తాటిస్తూ, గుడ్లు వెళ్ళబెట్టి అతి హీనస్థితిలో పడింది. కృష్ణుడు దాని నాలుక పెరికి, కంఠం చీల్చి, పళ్ళు రాల్చి, దాని డొక్కలో చెయ్యి దూర్చి కెలికి, మహాదారుణంగా చంపేశాడు.\nగోకులంలో వాళ్ళంతా పెద్దనిట్టూర్పులు విడిచారు. అందరూ చుట్టూరా చేరి అతన్ని ఎంతగానో అభినందించారు. గోపికలు పూలదండలు తెచ్చి కృష్ణుడి మెడనిండా వేశారు.\nఅప్పుడు నారదుడు అదృశ్యంగా ఆకా శంలో ఉండి, తన పేరు చెప్పుకుని కృష్ణుడితో \"నాయనా, కలహప్రియుణ యిన నేను నీ యుద్ధం చూడటానికి ప్రత్యే కంగా దేవలోకం నుంచి వచ్చాను. నువు చూపిన ఈ పరాక్రమం ఇంద్రుడికి చెల్లేను, శివుడికి చెల్లేను, మరెవరికి సాధ్యం కాదు. ఆ ఇంద్రుడే అయినా ఎదుర్కోలేని ఈ కేశిని సునాయాసంగా చంపావు. వీణ్ణి - చంపినందుకు నువు కేశవు డనే పేరుతో ప్రసిద్ధుడివవుతావు.'\" అని చెప్పి వెళ్ళిపోయాడు.\nఈ లోపల అక్రూరుడు మధురనుంచి, మేలైన గుర్రాలను పూన్చిన రథంలో బయలుదేరి, ఎక్కడా ఆగకుండా సాయం కాలం వేళకు వ్రేపల్లె చేరవచ్చాడు. సూర్యాస్తమయమై, చీకట్లు కమ్ముతూం డగా, వాటిని చెదరగొట్టుతూ చంద్రుడు ఉదయించాడు. గోకులం సందడిగా ఉన్నది. ఎక్కడ చూసినా వేలకొద్దీ గోవులు. గోపకులు వాటిని పేర్లు పెట్టి పిలుస్తున్నారు. పాలు పితికే ధ్వనులు వినబడుతున్నాయి. ఇలా కోలాహలంగా ఉన్న గోకులం మధ్యకు అక్రూరుడు రథాన్ని తోలు కొచ్చి. అంత దూరాన బలరామకృష్ణులను చూసి పరమానంద భరితుడయాడు. అతను చప్పున కృష్ణుణ్ణి సమీపించి తన గోత్రనామాలు చెప్పుకుని, కృష్ణుడి పాదాలకు భక్తితో నమస్కారం చేశాడు. కృష్ణు డతన్ని లేవనెత్తి కౌగిలించు కుని కుశల ప్రశ్నలు వేసి, బలరాముడి వెంట అతన్ని తన ఇంటికి తీసుకు పోయాడు.\nఅక్రూరుడి కోరిక మీద నందగోపుడు మొదలైన గోప పెద్దలందరూ అతని వద్దకు వచ్చారు. వారితో అక్రూరు డిలా అన్నాడు:\n\"కంసమహారాజు తన ధను వు కు గొప్పగా ఉత్సవం చేయ తలపెట్టాడు. మీరందరూ మీరు మీరు చెల్లించ వలసిన కప్పాలు తీసుకువచ్చి చెల్లించండి. విందు లకుగాను పాలూ, వెన్న, నేతులూ, అడవి తేనె మొదలైనవి తీసుకురండి. ఈ ఉత్స వానికి తన మేనల్లుళ్ళయిన బలరామ కృష్ణులు కూడా రావాలని కంసమహారాజు మహావేడుక పడుతున్నాడు. మీరు వెంటనే ప్రయాణాలు కట్టండి. నేను ఇప్పుడే వీరిద్దరినీ రథం మీద తీసుకుని బయలు దేరుతాను.”",
            "book_page_end": 48
        },
        {
            "title": "తాబేటిచిప్ప (చీనా జానపద కథ)",
            "book_page_start": 49,
            "pdf_page_start": 49,
            "pdf_page_end": 53,
            "author": "చందమామ బృందం",
            "genre": "జానపద కథ",
            "moral": "అదృష్టం ఎప్పుడు ఏ రూపంలో వస్తుందో చెప్పలేము. తెలివితేటలను సరైన సమయంలో సరైన పనికి ఉపయోగించాలి.",
            "keywords": [
                "వెన్ షీ",
                "చాంగ్",
                "అబూ హసన్",
                "తాబేటిచిప్ప",
                "వర్తకం",
                "అదృష్టం",
                "సూచౌ"
            ],
            "characters": [
                "వెన్ షీ",
                "చాంగ్",
                "అబూ హసన్",
                "వర్తకులు",
                "జ్యోతిష్కులు"
            ],
            "locations": [
                "సూచౌ నగరం (చీనా)",
                "రేవు పట్టణం",
                "నిర్జన ద్వీపం"
            ],
            "content": "అయిదు వందల ఏళ్ళక్రితం సూచౌ నగరం పడమటి ద్వారం సమీపంలో వెన్ షీ అనేవాడు ఉండేవాడు. అతను అపారమైన తెలివితేటలు గలవాడు. చదరంగమూ, చిత్రకళా, నాట్యమూ, సంగీతమూ,జంత్రవాద్యాలూ — ఏదిబడితే అది నేర్చుకుని అన్నిటిలోనూ రాణిం చాడు. అయితే ఎవరో జ్యోతిష్కులు చిన్నతనంలో అతడి చక్రం వేసి, మహా ధనికుడవుతాడని చెప్పటంవల్ల. డబ్బు సంపాదించే ప్రయత్నం ఒక్కటీ చెయ్యక ఉన్నదంతా ఖర్చు పెడుతూ సరదా గా కాలక్షేపం చేశాడు.\nత్వరలోనే అతని ఆస్తి అడుగంటే పరిస్థితి ఏర్పడింది. ఈలోపుగా అతని తోటి వాళ్ళంతా వర్తకం చేసి తమ అస్తులను రెండింతలూ,మూడింతలూ చేసుకున్నారు. ఇది చూసి వెన్ తాను కూడా వర్తకంలో వేలు పెట్టాలని యత్నించాడు. కాని అదేం గ్రహచారమో, అతను వ్యాపారం చేసినప్పు డల్లా నష్టం వచ్చింది.\nఒకనాడు నలభైమంది వర్తకులు ఒక ఓడ చేసుకుని సముద్రాల మీద బయలు దేరబోతున్నట్టు విని వెన్ తనను కూడా వారి వెంట తీసుకుపొమ్మన్నాడు. వెన్ సరదాగా కబుర్లు చెప్పి నవ్వించగలడనీ, అటువంటివాడు వెంట ఉంటే ప్రయాణం విసుగు పుట్టదనీ భావించి, వాళ్ళు సరే నన్నారు.\nవెన్ ఉద్దేశం దేశాలు చూద్దామనే. అయితే వర్తకుల ప్రముఖుడు చాంగ్ అనే ఆయన అతనిచేత కూడా కొంత సరుకు కొనిపించి వర్తకం చేయింతామనే ఉద్దే శంతో మిగిలిన వర్తకులను చందాలు వెయ్యమన్నాడు. చందాలు వెయ్యటానికి చాలామంది ఒప్పలేదు. అందు చే త సుమారు రెండు పలాల వెండి మాత్రమే పోగయింది. చాంగ్ దాన్ని వెన్ కిచ్చి. \"ఇది సరుకులు కొనటానికి ఎలాగూ చాలదు. ఏవైనా పళ్ళూ, ఫలాలూ కొనుక్కో. దారి పొడుగునా తినవచ్చు.\" అన్నాడు. రేవులో కమలాఫలాలు అమ్ము తూంటే వెన్ తన వెండి యావత్తూ వెచ్చించి వచ్చినన్ని కమలాఫలాల బుట్టలు కొన్నాడు. వాటిని చూసి మిగిలిన వర్తకులు హేళనగా నవ్వారు.\nఓడ కొన్ని రోజులు ప్రయాణం చేసి ఒక దేశం చేరింది. అక్కడ ఒక రేవు పట్టణంలో ఓడకు లంగరు దించారు. వర్తకు లందరూ ఈ దేశం ఎరిగినవారే. సరుకులు ఈ దేశంలో తొమ్మిది పదింతలు ధరకు అమ్ముతాయి; అలాగే ఈ దేశపు సరుకులు చీనాలో హెచ్చు ధరలకు అమ్ముతాయి. అందుకే ప్రాణాల పైన కూడా ఆశ వదిలి చీనా వర్తకులు ఈ సముద్ర ప్రయాణాలు చేస్తారు. వర్తకు లందరూ తమ సరుకులతో దిగి వెళ్ళాక వెన్కు తన కమలా ఫలా లు జ్ఞాపకం వచ్చాయి. అందరూ వాటిని చూసి నవ్విన కారణంగా అతను ప్రయాణంలో వాటి ఊసు ఎత్తలేదు. అవి చెడిపోయాయేమో నని చూడటానికి అతను ఇప్పుడు బుట్ట లను పైకి తీయించి, ఓడ పైభాగాన దొంతరలుగా అమర్చాడు. పళ్ళు బాగానే ఉన్నట్టు కనిపించాయి. అయినా రుచి చూద్దామని అతను ఒక కమలా వొలిచి కొన్ని తొనలు నోట్లో వేసుకున్నాడు.\nఅంతదాకా రేవులో ఉండేవాళ్ళు ఎర్రగా మెరిసే ఈ పళ్ళను వింతగా చూస్తున్నారు. వాటిని తింటారని వాళ్ళ కిప్పుడర్థమయింది. వారిలో ఒకడు ఒక బరువైన వెండి రూపాయి తీసి నెన్ చేతిలో పెట్టి ఒకటి ఇయ్యమని వేలు చూపాడు. వాడు ఒక కమలా తీసుకుని, వెన్ చేసినట్టుగానే తోలు వొలిచి బద్దలు తినటానికి మారుగా పండంతా నోట్లో వేసు కుని నొక్కి రసం తాగి, సిప్పి, గింజలూ, అంతా కలిపి మింగేశాడు. వాడికి దాని రుచి అద్భుతంగా కనిపించింది. వాడు వెన్ కు మరి పదిరూపాయ లిచ్చి పది పళ్ళు పట్టుకుని వెళ్ళిపోయాడు.\nఆ తరవాత కమలాలను కొనటానికి జనం ఎగబడ్డారు. వెన్ కమలా ల లో సగానికి పైగా అయిపోయినాక, పండుకు రెండేసి రూపాయలు వసూలు చేశాడు.\nఈ లోపల మిగిలిన వర్తకులు తిరిగి వచ్చి, వెన్ చేసిన వ్యాపారం గురించి విని, “చాలా అదృష్టవంతుడివి. ఇక్కడి సరుకులు కొనుక్కున్నావంటే చీనాలో లాభసాటిగా అమ్ముకోవచ్చు.\" అన్నారు.\nకాని వెన్ తనకు పట్టవలిసిన అదృష్టమేదో పట్టనే పట్టిందనుకుని తాను సంపాదించు కున్న వెండితో తృప్తిపడ్డాడు.\nవర్తకులు తమ సరుకునంతా మారకం వేసుకోవటానికి పదిహేను రోజులు పట్టింది. ఆ తరవాత వారు ఓడలో ఎక్కి మళ్ళీ ప్రయాణం సాగించారు. కొద్ది రోజుల అనంతరం సముద్రంలో బలమైన తుఫాను గాలి సాగి, ఓడ కొట్టుకు పోసాగింది. చివరకు వర్తకులు ఒక నిర్జన ద్వీపప్రాంతానికి చేరుకుని గాలి తగ్గేదాకా ఓడను అక్కడ లంగరు వేశారు.\nవెన్ లంకను చూసి వస్తానని బయలు దేరాడు. ''నిర్జనమైన లంకలో చూడటాని కేముంటుంది?\" అని అందరూ నిరుత్సాహ పరిచినా వినక అతను ఒంటరిగా బయలు దేరాడు. లంక మధ్యను అటే ఎత్తు లేని గుట్ట ఒకటి ఉన్నది. కొండ మీద పెరిగే లతల సహాయంతో పాకుతూ వెన్ ఆ గుట్ట పైభాగాన్ని చేరుకున్నాడు. అక్కడి నుంచి చూస్తే నలువైపులా అతనికి సముద్రం కనిపించింది. ఇంతలో అతని కన్ను సమీ పంలో గడ్డి మధ్య పడి ఉన్న ఒక వింత వస్తువును చూసింది. దగ్గిరికి వెళ్ళి చూస్తే అదొక తాబేటి చిప్ప ! అయితే అది చాలా పెద్దది — ఒక మంచం ప్రమాణం లో ఉన్నది. \"ఇంతంత తాబేళ్ళు కూడా ఉంటాయా ?\" అని వెన్ ఆశ్చర్యపడ్డాడు.\nఅటువంటి తాబేటి చిప్ప ప్రపంచంలో ఎవరూ చూసి ఉండరు. తాను చూశా నంటే ఎవరూ నమ్మరు: \"సూచౌవాళ్ళు కోతలరాయుళ్ళు!'' అంటారు. అదీగాక, దీన్ని తన దేశం పట్టుకుపోయి నిలువునా కోయించి, కోళ్ళు అమర్చితే రెండు మంచాలవుతాయి ! వెన్ ఈ విధంగా అను కుని ఆ తాబేటి చిప్పకు బట్ట కొంగు కట్టి రేవు దగ్గిరికి ఈడ్చుకొచ్చాడు. వర్తకు లందరూ దాన్ని చూసి ఆశ్చర్యపడ్డారు; కొందరు దాన్ని చీనా తీసుకుపోవటం మోతచేటు అన్నారు; మరి కొందరు వైద్యా నికి పనికి వస్తుందన్నారు. \"మీరందరూ విదేశీ సరుకులు తెచ్చుకుంటున్నారుకారా? ఇది నా విదేశీ సరుకు! డబ్బు దుగ్గాని ఖర్చు కాకుండా వచ్చింది, అంతే తేడా!\" అన్నాడు వెన్.\nమర్నాడు గాలి విసురు తగ్గింది. ఓడ తిరిగి ప్రయాణం సాగించింది. అది చీనా తీరాన్ని చేరగానే వర్తకుల దళార్లు వచ్చి ఫలాని ఫలాని వర్తకుల వద్దకు రమ్మని ఓడలో వచ్చిన వర్తకులను ఆహ్వానించారు. వెన్. అతని అనుచరులూ ఒక ఇరానీ వర్తకుణ్ణి చూడబోయారు. అతని పేరు అబూ హసన్. ఆయన తన అతిథులకోసం పెద్ద ఎత్తున విందు ఏర్పాటు చేశాడు.\nఇలాటి విందుల్లో అతిథులను కూచో బెట్టేటప్పుడు ఎక్కువ ఖరీదైన సరుకులు తెచ్చినవాణ్ణి ఉన్నతాసనం పైన కూచో బెట్టి అందరికంటె తక్కువ తెచ్చినవాణ్ణి పంక్తిలో చివర కూచోబెట్టే ఆచారం ఉన్నది. ఆసనాలు నిర్ణయించటానికిగాను ఇరానీ వర్తకుడు అందరి సరుకుల జాబి తాలూ తణిఖీ చేశాడు. వెన్ దగ్గిర ఏ జాబితా కూడా లేదు. అందుచేత అతన్ని పంక్తి చివర కూచోబెట్టారు.\nమర్నాడు ఇరానీ వర్తకుడు ఓడ వద్దకు సరుకులు చూడవచ్చాడు. ఆయన ఓడ ఎక్కుతూనే పైభాగాన పడి దొర్లే తాబేటి చిప్ప చూసి నిర్ఘాంతపోయి, \"ఈ వెల లేని సామాను ఎవరిది ? దీనిని అమ్మరా?\" అని అడిగాడు. అదీ వెన్ సొత్తని మిగిలిన వాళ్ళు చెప్పారు.\nఇరానీ వర్తకుడి ముఖంలో బాధా, కోపమూ కనిపించాయి. \"ఇన్నాళ్ళుగా మీరంతా నాతో వ్యాపారం చేస్తూ కూడా ఈ పెద్దమనిషి సంగతి దాచి పెట్టి అతనిని విందులో పంక్తి చివర కూచో పెట్ట నిచ్చారు. నేను వారికి ముందు క్షమాపణ చెప్పుకోవాలి! మీ సరుకుల సంగతి తరవాత చూస్తాను!\" అంటూ ఆయన వెన్ ను వెంట బెట్టుకుని తీరానికి వెళ్లాడు.\nఅబూ హసన్, వెన్ను తన దుకాణానికి తీసుకుపోయి కూచోబెట్టి, తిరిగి వచ్చి మిగిలినవారిని తీసుకుపోయాడు. తరవాత అతను అందరి ఎదటా వెన్ను. \"ఆ తాబేటి చిప్ప అమ్ముతారా?\" అన్నాడు.\nవెన్ తెలివి లేనివాడుకాడు. \"మంచి ధర వస్తే అమ్మటానికేం?\" అన్నాడు.\n\"అయితే ఎంత ఇమ్మంటారో అడ గండి! నేను గిల్లి బేరం ఆడేవాణ్ణి కాను!\" అన్నాడు అబూ హసన్.\nవెన్ చాంగ్తో సంప్రతించాడు. వారు రహస్యంగా మాట్లాడుకున్నారు.\nచిట్టచివరకు చాంగ్ హసన్తో, వేళా కోళంగా అన్నట్టుగా, ''అతని ఉద్దేశం పది వేలు అడగాలని ఉన్నట్టున్నది!\" అన్నాడు.\n“అంటే ఆయనకు అమ్మాలని లేదన్న మాట!\" అన్నాడు హసన్.\nఆ తాబేటి చిప్ప చాలా విలువైనదని వర్తకులకు తెలిసిపోయింది. చాంగ్ ఇక దాపరికం లేకుండా హసన్కు, వెన్ కథ అంతా చెప్పి, ఎంత ఇవ్వాలో హసనేనే నిర్ణయించమన్నాడు. హసన్ యాభైవేల పలాల వెండి ఇచ్చి తాబేటి చిప్పను, కొన్నాడు. అది కూడా చాలా తక్కువ ధరే. ఆ తాబేటిచిప్పలో వెలలేని ముత్యాలు అంగుళం ప్రమాణం గలవి ఉంటాయట. ఏమైనా ఆనాటితో వెన్ దుర్దినాలు దాటిపో యాయి. అతను పెళ్ళాడి, పెద్ద వర్తకులలో ఒకడై సుఖంగా జీవించాడు.",
            "book_page_end": 53
        },
        {
            "title": "సౌదామిని కథ",
            "book_page_start": 54,
            "pdf_page_start": 54,
            "pdf_page_end": 57,
            "author": "లక్ష్మీగాయత్రి",
            "genre": "ధారావాహిక (ప్రేమ/రాజనీతి)",
            "moral": "ధర్మబద్ధమైన వాగ్దానం, వివేకంతో కూడిన నిర్ణయం, నిజమైన ప్రేమ మాత్రమే శ్రేయస్కరం.",
            "keywords": [
                "సౌదామిని",
                "అనంగవర్మ (రాజు)",
                "చంద్రహాసుడు",
                "కనకప్రభ",
                "రాజశేఖరుడు"
            ],
            "characters": [
                "సౌదామిని",
                "అనంగవర్మ",
                "చంద్రహాసుడు",
                "కనకప్రభ",
                "రాజశేఖరుడు",
                "చక్రసేనుడు",
                "వరుణదత్తుడు",
                "ఇందుమతీ దేవి",
                "విచిత్రసేనుడు",
                "వికర్ణుడు"
            ],
            "locations": [
                "కౌండిన్య దేశం",
                "జయంత దేశం",
                "బలాల్హాణ దేశం",
                "చందన రాజ్యం"
            ],
            "content": "సౌదామిని యింతవరకు కథ చెప్పి. తండ్రితో, \"నాన్నా, కనకప్రభ కౌండిన్య దేశపు యువరాజును వివాహమాడాలా?\nరాజ శేఖరుణ్ణి వివాహమాడాలా? లేక గంధర్వుణ్ణి వివాహ మాడాలా? అన్న అంశం వివాదాలకు కారణం అవుతుం దన్నది స్పష్టమే గదా. తల్లీ, కుమార్తే- తలొకరినీ వరునిగా ఎంచి, మనసానిర్ణ యాలు చేసుకున్నారు. అయితే, కనకప్రభ, ఆ ముగ్గురిలో ఎవరిని వివాహమాడాలి?\nఎవరు చేసినది, ధర్మబద్ధమైన వాగ్దానం అవుతుంది? ఆ ముగ్గురిలో ఎవరి అభి ప్రాయాన్ని మన్నించాలి ? —ఇదే నా కథ లోని సమస్య !\n\"నన్ను వివాహమాడవచ్చిన వ్యక్తికి, యీ కథ చెప్పి, అతని సమాధానాన్ని నాకు చెప్పండి. అది సరైనది అవునా, కాదా అన్నది నేను మీకు చెబుతాను,\" అన్నది.\nరాజు అనంగవర్మ. తన ఉత్సుకతను ఆపుకోలేక, \"నువ్వు చెప్పిన కథలోని కనకప్రభ, గంధర్వుణ్ణి పెళ్ళి చేసు కుంటుంది గద, తల్లీ !'” అన్నాడు.\nసౌదామిని చిరునవ్వుతో తల అడ్డంగా వూపింది.\n\"మరెవరిని?\" అని, అనంగవర్మ యింకేదో చెప్పబోయేంతలో, సౌదామిని ఆయన్ని వారిస్తూ, సమాధానం మీకు కాబోయే అల్లుడు చెబుతాడు. అయితే, నాన్నా, ముగ్గురు వరులలో, ఎవరిదో ఒక పేరు చెబితే చాలదు. వివరణతో సహా సమాధానం చెప్పాలి.'' అన్నది.\nకొన్ని నెలలు గడిచాయి. సౌదామిని కథ విన్నవాళ్ళెవరూ, ఆమెకు తృప్తికర మైన సమాధానం చెప్పలేకపోయారు. ఆమె తండ్రి అనంగవర్మ కుమార్తె వివాహం గురించి బెంగపడసాగాడు.\nఇలా వుండగా — అనంగవర్మకు దూరపు బంధువైన జయంతదేశపు రాజు విచిత్రసేనుడు, తన కుమారుడైన చంద్ర హాసుణ్ణి, ఒక లేఖతో అనంగవర్మ దగ్గిరకు పంపించాడు.\nఆ లేఖలో యిలా వున్నది: ప్రియమైన అనంగా! మూడు తరాలకిందట, నా రాజ్యం, పొరుగుదేశమైన బలాల్హాణదేశంతో యుద్ధం చేసి ఓడిపోయి, బల్హణకు సామంత రాజ్యమైన విషయం నీకు తెలిసిందే గదా ! ప్రస్తుతపు బల్హాణరాజు వికర్ణుడు, తన పూర్వులకంటే కూడా కుత్సిత మనస్కుడు. నన్ను పూర్తిగా సింహాసనభ్రష్టుణ్ణి చేసి, నా రాజ్యాన్ని, తన రాజ్యంలో కలుపుకునేందుకు ప్రయత్నాలు చేస్తున్నాడు. నేను వృద్ధుణ్ణయిపోయాను. వీలైనంత త్వరలో చంద్రహాసుడికి పట్టం కట్టాలని, నా ఆలోచన. వాడు, వికర్ణుడి దురాలోచన లకూ, కుతంత్రాలకూ మండిపడు తున్నాడు. సైన్యాన్ని సమీకరించి, బల్హాణ మీదికి దండెత్తాలన్నది. వాడి ఆలోచన. అందుకుగాను గిరిజనులనూ, అడవి జాతులవాళ్ళనూ కూడా సైన్యంలో చేర్చి, మంచి శిక్షణ యిస్తున్నాడు. చంద్రహాసుడి నాయకత్వాన, బల్హాణదేశం మీదికి దండెత్తడం కోసం, నువ్వు సైనికసహాయం, ధనసహాయం చేయగలవేమోనని ఆశిస్తూ, వాణ్ణి నీ దగ్గిరకు పంపుతున్నాను.\nలేఖ చదివి అనంగవర్మ చాలా సంతో షించి, చంద్రహాసుడితో, \"నాయనా, నీకు కావలసిన సైనిక, ధనసహాయాలు తప్పక చేస్తాను. ఇంత రాజ్యం, సంపదా వుండి కూడా, నేను తీరని సమస్యతో సతమతమవుతున్నాను,\" అన్నాడు.\n\"ఆ సమస్య ఏమిటో నేను తెలుసుకో వచ్చునా?\" అన్నాడు చంద్రహాసుడు.\n\"తెలుసుకుని మాత్రం, ఏం చెయ్య గలవు?\" అని, అనంగవర్మ, సౌదామిని చెప్పిన కథను అతడికి చెప్పి, ''ఇంత వరకూ వచ్చినవాళ్ళలో, ఆ ముగ్గురు వరులలో ఎవరిదో ఒకరి పేరు చెప్పిన వాళ్ళేగాని, సౌదామిని మనసుకు నచ్చే వివరణ యిచ్చినవాళ్ళు లేరు.\" అన్నాడు విచారంగా.\n“యువరాణికి నచ్చే జవాబు, నేను చెప్ప గ ల ననుకుంటాను,” అన్నాడు చంద్రహాసుడు.\nఆ జవాబుకు, అనంగవర్మ ఎంతో సంతోషంగా అంతకంటే నాకు కావలసినదేమున్నది, నాయనా ! ఏమిటో చెప్పు?” అని అడిగాడు.\nచంద్రహాసుడు కొద్దిక్షణాలు మౌనంగా వూరుకుని, తర్వాత యిలా చెప్పాడు :\n'కన్య, తండ్రికి సొంతసొత్తు ఎన్నటికీ కాదు. చక్ర సేనుడు, విశ్వంభరుడితో పందెం వేసి, కనకప్రభను పణంగా ఒడ్డాడు. తనది కాని ఆస్తిని పందెంలో ఒడ్డడానికి, చక్రసేనుడికి న్యాయబద్ధమైన హక్కు ఎంతమాత్రం లేదు. అందువల్ల, కౌండిన్యదేశపు యువరాజును కనక ప్రభ పెళ్ళి చేసుకోవలసిన అగత్యం లేదు. చక్రసేనుడిది ధర్మబద్ధమైన వాగ్దానం కాదు.\nఇక, వరుణదత్తుడు; అతడు 'కనక ప్రభ సౌందర్యాన్ని చూసి, క్షణికమైన వ్యామో హంలో వివాహం చేసుకోవడానికి సిద్ధ పడ్డాడు. పోతే, కనకప్రభ యువతీసహజ మైన మనస్తత్వంతో, గంధర్వుడంతటి వాడు, తనను పొగడగానే, అతణ్ణి పెళ్ళాడ డానికి సిద్ధపడింది. అంతేకాని పూర్వా పరాలు ఆలోచించలేదు. అందువల్ల, యీ ఇద్దరిలోనూ, మనశ్శుద్ధి లోపించిన కారణంగా, వివాహం ధర్మసమ్మతం అనిపించుకోదు.\nకనక ప్రభకు తగిన భర్త, రాజశేఖరు డనే భావంతో, ఆమె తల్లి ఇందుమతీ దేవి, మనసా అతణ్ణి తన అల్లుడుగా నిశ్చయించింది. కనకప్రభ యిష్టాన్ని కూడా తెలుసుకోవాలన్న వివేకంకొద్దీ, రాజశేఖరుడితో, 'ఇవ్వగలిగితే, వెలలేని సువర్ణాన్ని యిస్తాను!' అన్నది. కుమార్తె క్షేమం కోరి, సర్వవిధాలా ఉన్నతుడైన వ్యక్తిని ఎంచిన, ఈ సంబంధం ధర్మ బద్ధమూ, సర్వోత్తమమూ అయినది. అందువల్ల, కనకప్రభ. రాజశేఖరుణ్ణి వివాహమాడడమే సమంజసం!\" అన్నాడు.\nఅనంగవర్మ సంతోషాశ్చర్యాలతో, చంద్రహాసుడి సమాధానాన్ని సౌదామినికి పంపించాడు.\nకొద్ది సేపట్లో సౌదామిని చెలికత్తె, సౌదామిని పెంపుడు చిలుకనూ, ఒక పూలమాలనూ తీసుకువచ్చి చంద్రహాసు డితో, \"యువరాణిగారు, చంద్రహాసుల వారికి శిరసానమస్కరించామని తెలియ జేస్తూ, తనకు మారుగా ఈ చిలుకచేత, తమ మెడలో పూలమాలను వేయించ మన్నారు!\" అన్నది.\nచిలుక పూలమాలను, చంద్రహాసుడి మెడలో వేసింది. అనంగవర్మ పరమా నంద భరితుడయ్యాడు. సౌదామినీ, చంద్రహాసుల వివాహం, అతివైభవంగా జరిగింది.\nఆ తర్వాత చంద్రహాసుడు, మామగారి సైన్యాన్ని కూడా వెంటబెట్టుకుపోయి, రాజు వికర్ణుణ్ణి ఓడించి, చందన, జయంత, బల్లాణరాజ్యాలు మూడింటికీ రాజై, చాలాకాలం సుఖంగా జీవించాడు.",
            "book_page_end": 57
        },
        {
            "title": "భార్యకుతగిన భర్త",
            "book_page_start": 58,
            "pdf_page_start": 58,
            "pdf_page_end": 60,
            "author": "చందమామ బృందం",
            "genre": "హాస్యం/సాంఘిక కథ",
            "moral": "భర్తను మోసం చేయాలనుకున్న భార్య, తన తల్లి ద్వారానే తాను మోసపోయింది. అత్త కోపం వల్ల పంతం వీడి భర్తతోనే తిరిగి కాపురం చేయాల్సి వచ్చింది.",
            "keywords": [
                "సూరయ్య",
                "మంగమ్మ",
                "కోడి మాంసం",
                "మోసం",
                "పన్నాగం",
                "రావిచెట్టు",
                "పంటల దేవుడు"
            ],
            "characters": [
                "సూరయ్య",
                "మంగమ్మ",
                "మంగమ్మ తల్లి"
            ],
            "locations": [
                "ఊరు",
                "పొలం",
                "రావిచెట్టు",
                "పుట్టిల్లు"
            ],
            "content": "ఒక ఊళ్ళో సూరయ్యా, మంగమ్మా అని కాపు దంపతులుండేవాళ్ళు. సూరయ్య రోజూ పొద్దున్నే పొలానికి వెళ్ళి సాయం త్రానికి ఇంటికి వచ్చేవాడు. మంగమ్మ ఇంటిదగ్గిరే ఉండి ఇంటినీ, తన పెంపుడు కోళ్ళనూ చూసుకునేది. ఆమెకు కోళ్ళు పెంచడమంటే చాలా యిష్టం. అందువల్ల ఆ ఊరివాళ్ళంతా తమ కోడిపిల్లల్ని పెంపకానికి మంగమ్మ దగ్గిరికి తెచ్చి. అవి పెద్దవైన తర్వాత ఓ రెంటిని ఆమె కిచ్చి మిగతావి పట్టుకెళ్ళేవాళ్ళు. అలా మంగమ్మ దగ్గిర పాతిక ముప్పై కోళ్ళు పోగయాయి.\nసూరయ్యకు కోడి మాంసమంటే బలే ఇష్టం. ఓ కోడిని కోసి వండమని అతను ఎన్నోసార్లు భార్యనడిగాడు. కాని ఆవిడ ససేమీ ఒప్పుకోలేదు. అతనికికోడి మాంసం తినాలనే కోరిక ఎక్కువ కాసాగింది.\nఆలోచించి ఆలోచించి సూరయ్య ఒక పన్నాగం పన్నాడు. అతను ఒకనాడు భార్యతో, \"ఏమేవ్, మంగూ! నిన్న ఓ స్వాములవారు కనిపించాడు. మన పొలం ఈ మధ్య సరిగా పండటంలేదు కదూ? అందుకు కారణమేమిటని అడిగాను. అందుకాయన ఏం చెప్పాడంటే— మన ఊరిచివరి రావిచెట్టున్నది చూశావా? ఆ చెట్టు తొర్రలో పంటల దేవుడున్నాట్ట. అందుకని రోజూ ఆ తొర్రలో కోడిమాంసం కూర ఉంచి వెనక్కు తిరిగిచూడకుండా వెళ్ళిపోవాలన్నాడు. అలా ఒక నెల రోజుల పాటు చేస్తే పంటలదేవుడు అనుగ్రహించి మన పొలం బాగా పండుతుందిట,\" అని చెప్పాడు.\nఈ మాటలు విని మొదట మంగమ్మ గాభరా పడిపోయింది. తరవాత. ఎంతో సేపు ఆలోచించి, పొలం బాగా పండు తుంది గదా అని తన మనస్సును సమాధాన పరుచుకుని, తన భర్త చెప్పినట్టు చెయ్య టానికి ఒప్పుకుంది.\nఆ నాటినుంచి మంగమ్మ రోజూ ఒక కోడిని కోసి, మసాలా వేసి కూరచేసి. అన్నంతోపాటు కట్టి తీసుకుపోయి, ఊరి చివర ఉన్న రావిచెట్టు తొర్రలో పెట్టి, వెనక్కు తిరిగి చూడకుండా ఇంటికి చక్కా వచ్చేది.\nమంగమ్మ వెళ్ళి పోగానే సూరయ్య చెట్టు మీది నుంచి దిగి. తొర్రలో నుంచి మూట తీసి, సంతోషంగా కోడిమాంసం భోజనం ఆరగించేవాడు.\nఒక నెల గడిచింది. మంగమ్మ ఆఖరు కోడిని కూడా కోసేసింది. కాని భర్త చెప్పిన పంటల దేవుడి అనుగ్రహం మాత్రం ఏమీ కనిపించలేదు.\nఈ దేవుడిలో ఏదో మోసమున్నదని ఆమెకు అనుమానం తగిలింది.\nఅందుచేత మంగమ్మ ఆ రోజు భోజనం చెట్టు తొర్రలో ఉంచి మామూలు ప్రకారం వెనక్కు తిరిగి చూడకుండా వచ్చెయ్య టానికి మారుగా, కొంతదూరం వచ్చి ఒక చెట్టు వెనక దాగి ఏం జరుగుతుందోనని చూడసాగింది.\nఇంకేముందీ? సూరయ్య తిన్న గా రావిచెట్టు దిగి వచ్చి తొర్రలో నుంచి భోజనం తీసుకుని తినటం మంగమ్మ కంటపడింది. ఆమె అగ్గి మీద గుగ్గిలమై పోయి గబగబా వెళ్ళి మొగుడి వీపు మీద చేతులు నొప్పి పుట్టేదాకా కొట్టి. తరవాత నోటికి వచ్చినట్టు తిట్టి, ''ఇక ఈ మొగుడితో సంసారం నావల్లకాదు.\" అంటూ ఇంటికి వచ్చేసింది.\nఆమె తన పుట్టింటికి వెళ్ళిపోవటానికి నిశ్చయించుకున్నది. మూటా ముల్లే ఒక పెద్ద గంపలో సర్దుకుని, ఇరుగు పొరుగు అమ్మలక్కలకు వీడ్కోలు చెప్పటానికి వెళ్ళింది. తన భార్య వెనకగా సూరయ్య కూడా ఇంటికి వచ్చాడు. తన భార్య ఎత్తుగడ అర్థం చేసుకున్నాడు. భార్య ప్రయాణానికి సిద్ధం చేసుకున్న గంపలో దూరి కూర్చున్నాడు.\nమంగమ్మను అమ్మలక్కలు సాగనంప వచ్చారు. ఆమె తన ఇంటిని ఆఖరుసారి చూసుకుని బావురుమని ఒక శోకం పెట్టి, తన గంపను ఎత్తించుకుని పుట్టింటికి వెళ్ళిపోయింది.\nపుట్టిల్లు చేరుతూనే, మంగమ్మ వలవలా ఏడ్చి తల్లితో తన భర్త చేసిన మోసమంతా చెప్పింది.\nతల్లి మంగమ్మను ఓదార్చుతూ, \"ఊరుకో తల్లీ! అయిందేదో అయింది. ఇక నువు ఆ మనిషి మొహం చూడవద్దు, ఇక్కడే ఉండిపో !\" అన్నది ఎంతో ఆప్యాయంగా.\nఆమె తన కూతురు గంపలో ఏం తెచ్చుకున్నదీ చూద్దామన్న కుతూహలం కొద్దీ దాని మూత పైకి ఎత్తేసరికి, సూరయ్య గభాల్న అందులో నుంచి బయటికి దూకి, \"నేనే. అత్తా! నీ అల్లుణ్ణి!\" అన్నాడు నవ్వుతూ.\nఇది చూసే సరికి అత్తకు మండి పోయింది. తన మీద పడి తినటానికని తన కూతురూ, అల్లుడూ పన్నాగం పన్ని వచ్చారనుకుని, ఆమె వాళ్ళిద్దరినీ బయటికి గెంటేసి, తన గదిలో అడుగు పెట్టటానికి వీల్లేదన్నది.\nమంగమ్మ గత్యంతరం లేదని తెలుసు కుని ఆ మొగుడితోనే కాపరం చెయ్య నిశ్చయించుకుని అతడి వెంట ఇంటికి తిరిగి వచ్చేసింది.",
            "book_page_end": 60
        },
        {
            "title": "ప్రకృతి వింతలు",
            "book_page_start": 61,
            "pdf_page_start": 61,
            "pdf_page_end": 61,
            "author": "చందమామ బృందం",
            "genre": "విజ్ఞానం",
            "moral": "None",
            "keywords": [
                "ఇగువాకూ జలపాతం",
                "బ్రెజిల్",
                "అర్జెంటీనా",
                "గోళ్ళ కప్ప",
                "దక్షిణాఫ్రికా"
            ],
            "characters": [],
            "locations": [
                "బ్రెజిల్",
                "అర్జెంటీనా",
                "దక్షిణాఫ్రికా"
            ],
            "content": "**జలపాతం!**\nబ్రెజిల్-అర్జెంటీనా సరిహద్దు లలో ఉన్న ఇగువాకూ జల పాతంలో వర్షాకాలంలో ఎనభై రోజులపాటు సెకండుకు 167,500 ఘనపుటడుగుల నీళ్లు కిందికి ప్రవహి స్తుంది. ఈ జల పాతానికి దిగువ ఉన్న నది ఇంతవరకు రెండుసార్లు జల పాతం ఎత్తుకు (250 అడు గులు) పొంగి ప్రవహించింది!\n**నీటిలో కప్ప**\nదక్షిణాఫ్రికాకు చెందిన ఒక రకం గోళ్ళ కప్ప దాదాపు జీవితాంతం నీళ్ళ లోపలే ఉండి పోతుంది. ఈ కప్పల వెనుకకాళ్ళకు గోళ్ళుంటాయి. వీటిసాయంతో కప్పలు ఆహా రాన్ని పట్టుకుంటాయి!",
            "book_page_end": 61
        }
    ],
    "statistics": {
        "total_stories": 16,
        "author_counts": {
            "చందమామ బృందం": 8,
            "సి. ఎస్. ఎ. షరీఫ్": 1,
            "కె. కె. రావు": 1,
            "టి. గురురామప్రసాద్": 1,
            "మనోజ్ దాస్": 1,
            "మల్లవరపు మనోహరరెడ్డి": 1,
            "వడ్లమన్నాటి కుటుంబరావు": 1,
            "మాచిరాజు కామేశ్వరరావు": 1,
            "లక్ష్మీగాయత్రి": 1
        },
        "genre_counts": {
            "సంపాదకీయం": 1,
            "వాస్తవాలు/కబుర్లు": 1,
            "కథ": 2,
            "రాజనీతి కథ": 1,
            "హాస్యం/కథ": 1,
            "ఫాంటసీ ధారావాహిక": 1,
            "బేతాళ కథ (ఫాంటసీ)": 1,
            "నీతి కథ/తెలివి కథ": 1,
            "చారిత్రక కథ (ధారావాహిక)": 1,
            "ఫాంటసీ/హాస్యం": 1,
            "పౌరాణికం (ధారావాహిక)": 1,
            "జానపద కథ": 1,
            "ధారావాహిక (ప్రేమ/రాజనీతి)": 1,
            "హాస్యం/సాంఘిక కథ": 1,
            "విజ్ఞానం": 1
        }
    }
}