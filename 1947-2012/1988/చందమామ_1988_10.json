{
    "book_id": "చందమామ_1988_10",
    "stories": [
        {
            "title": "సహజత్వం",
            "book_page_start": 10,
            "pdf_page_start": 10,
            "pdf_page_end": 10,
            "author": "ఆరుపల్లి గోవిందరాజులు",
            "genre": "హాస్యం/నాటకం",
            "moral": "పాత్రకు తగిన సహజత్వాన్ని ప్రదర్శించడం ముఖ్యం.",
            "keywords": [
                "నాటకసమాజం",
                "దుర్వాసముని",
                "నటులు",
                "సహజత్వం",
                "ఆదినాయణ"
            ],
            "characters": [
                "ఆదినాయణ",
                "శ్రీహరి",
                "నటులు"
            ],
            "locations": [
                "నాటకసమాజం కార్యాలయం"
            ],
            "content": "ఒక నాటకసమాజం వాళ్ళకు, దుర్వాసముని పాత్రధారుడు కావలసి వచ్చాడు. ఆ సంగతి తెలిసి ఐదుగురు నటులు వచ్చారు. సమాజంలో పనిచేసే వాడొకడు, వాళ్ళతో, \" మా యజమాని ఏదో పనిలో వున్నారు. ఒక్క పావుగంటలో వస్తారు. కూర్చోండి,” అని చెప్పాడు.\nసమాజంయజమాని ఆదినాయణ అనే అతను, గంట తరవాత అక్కడికి వచ్చి, వేషం కోసం వచ్చినవాళ్ళను రకరకాలుగా ప్రశ్నించి, “పనికి రానివాళ్ళందరికీ, మా సమాజంలో వేషా లివ్వడానికి, యిదేం అనాధశరణాలయం అనుకున్నారా ఏం?” అన్నాడు కసురుతున్నట్టు.\nఆ మాటలు విని, వచ్చినవాళ్ళలో నలుగురు నిర్ఘాంతపోయి తలలు వంచుకున్నారు. అయితే, శ్రీహరి అనేవాడు కోపాన్ని ఆపుకోలేక, లేచి నిలబడి, \"పావుగంట అని మమ్మల్ని గంట సేపు కూర్చోబెట్టారు. ఇక్కడికి రావడానికి మేం ఎన్ని వ్యయప్రయాసలకు గురయ్యామో తెలుసా? పైగా సభ్యతా సంస్కారం లేకుండా మాట్లాడుతున్నారు,\" అన్నాడు ఆవేశంగా.\nఆ వెంటనే, సమాజంయజమాని చిన్నగానవ్వి, “దుర్వాసముని ముక్కోపిగదా! అలాంటి సహజత్వం, మీలో ఎవరిలో వున్నదో తెలుసుకునేందుకు అలా మాట్లాడాను. నువ్వా పాత్రకు పనికివసావు\" అంటూ శ్రీహరిని ఎన్నుకున్నాడు.",
            "book_page_end": 10
        },
        {
            "title": "కాళిదాసు పెళ్ళి",
            "book_page_start": 11,
            "pdf_page_start": 11,
            "pdf_page_end": 16,
            "author": "ఎన్. శివనాగేశ్వరరావు",
            "genre": "జానపద కథ/వీరగాథ",
            "moral": "ధైర్యం, నిస్వార్థ త్యాగం, మరియు మంచితనం అనేవి ధనరాశుల కంటే, గొప్ప పదవుల కంటే మిన్నైనవి. నిజమైన సాయానికి ప్రతిఫలం దక్కకపోయినా, మంచి అనేది ఎప్పుడూ మంచి ఫలితాన్నే ఇస్తుంది.",
            "keywords": [
                "కాళిదాసు",
                "మల్లన్న",
                "జమీందారు",
                "రాకుమార్తె",
                "రాక్షసుడు",
                "త్యాగం",
                "కర్రసాము"
            ],
            "characters": [
                "కాళిదాసు",
                "మల్లన్న",
                "మహానందుడు (జమీందారు)",
                "జమీందారు కుమార్తె",
                "వినమ్రుడు",
                "కరాళకంఠుడు (రాక్షసుడు)",
                "రాణి"
            ],
            "locations": [
                "శివపురి గ్రామం",
                "అడవి",
                "రాజధాని నగరం",
                "గుహ"
            ],
            "content": "శివపురి అనే గ్రామంలో, కాళిదాసు అనే యువకుడుండేవాడు. వాడికి చిన్నతనం లోనే తల్లీ, తండ్రీ పోవడంతో, గ్రామస్థు లకు చిన్న చిన్న పనులు చేసి పెడుతూ పొట్ట నింపుకునేవాడు.\nఆ గ్రామంలోనే మల్లన్న అనే వస్తా దున్నాడు. అతడికి, నా అన్నవారెవరూ లేని కాళిదాసంటే వల్లమాలిన అభిమానం. ఆ అభిమానంతో మల్లన్న, కాళిదాసుకు సాముగరిడీవిద్యలు నేర్పాడు. కర్ర సాములో కాళిదాసు అద్భుతమైన ప్రజ్ఞా పాటవాలు సంపాదించగలిగాడు. వాడు కర్ర తిప్పుతూంటే, చూసేవాళ్ళకు దాని శబ్దం వినిపించేదేగాని, కర్ర కనిపించేది కాదు.\nయుక్తవయస్కుడైన కాళిదాసుకు వివాహం చేసుకోవాలన్న ఆలోచన వచ్చింది. కాని, అనాధ, పేదవాడన్న కారణంవల్ల, ఎవరూ అతడికి పిల్లనిచ్చేం దుకు యిష్టపడలేదు. తన మంచితనం చూసి, ఎవరో ఒకరు తమ కుమార్తె నిచ్చి పెళ్ళి చేస్తారని ఆశించిన కాళి దాసుకు అలా జరగకపోవడంతో ఎంతో బాధకలిగింది.\nశివపురిగ్రామ జమీందారు పేరు మహా నందుడు. ఆయన తన కుమార్తె కు ఘనంగా పెళ్ళి జరిపి, ఆమెను దూర గ్రామంలో వున్న అత్తవారింటికి పంపదలి చాడు. అయితే, ఆ గ్రామ మార్గంలో వున్న చిట్టడవుల్లో బందిపోట్ల బెడద ఎక్కువ.\nఈ పరిస్థితుల్లో, కుమార్తెను విలువైన ఆభరణాలతో, అత్తవారింటికి పంపడం ఎలా అని జమీందారు ఆలోచించసాగాడు.\nగ్రామపెద్ద, ఆయనతో, “అమ్మాయి వెళ్ళే మేనా వెంట ఎలానూ మీ నౌకర్లు కొంద రుంటారుగదా. వాళ్ళతోపాటు కాళి దాసును కూడా పంపండి. వాడు కర్ర సాములో మంచి దిట్ట. పదిమంది బంది పోట్లనయినా తరిమికొట్టగలడు.\" అన్నాడు.\nజమీందారు, ఆ విధంగానే చేశాడు.\nఆయన భయపడినట్టే, అడవిలో పదిమంది బందిపోట్లు మేనాను అటకాయించారు.\nవాళ్ళను చూసి జమీందారు నౌకర్లు చెల్లా చెదురుగా పారిపోయారు. అయితే, కాళి దాసు తన బాణాకర్రతో బందిపోట్ల ముందుకు ఉరికి, అందినవాణ్ణి అందినట్టు బలంగా కొట్టసాగాడు. వాడి ధాటికి నిలవ లేక బందిపోట్లు పరారయ్యారు.\nజమీందారు కుమార్తె క్షేమంగా అత్త వారిల్లు చేరింది. గ్రామానికి తిరిగి వచ్చిన కాళిదాసును అందరూ మెచ్చుకున్నారు.\nగ్రామ పెద్ద, వాడీతో, \"నీ పంట పండింది!\nనువ్వు చేసిన సహాయానికి జమీందారు - గారు, ధనరూపంలో చాలా పెద్దమొత్తం బహూకరిస్తారు,\" అన్నాడు.\nకాని, జమీందారు కాళిదాసుకు దర్శనం యివ్వకపోగా, నౌకరుచేత వాడికి నాలుగు వరహాలు పంపి వూరుకున్నాడు.\nదానితో కాళిదాసుకు మనుషుల మంచి తనం మీద పూర్తిగా నమ్మకం పోయింది.\nవాడు గ్రామం వదిలి మరెక్కడికైనా పోవాలన్న ఆలోచన చేయసాగాడు.\nఅలాంటి సమయంలో, ఒక రాత్రివేళ వాడి దగ్గిరకు ఒక మనిషి వచ్చి, \"నన్ను పోల్చుకున్నావో లేదో - ఆమధ్య అడవిలో నీ బాణాకర్ర దెబ్బలుతిన్న బందిపోట్లలో నేనొకణ్ణి. నీవంటివాడు మాలో చేరితే, నీకూ, మాకూ కూడా లాభమే. దొరికిన సొమ్ములో ఐదోవంతు వాటా యిస్తాము. మాలో చేరు,\" అని కోరాడు.\nడబ్బు ఎలా సంపాయించినా జనం బ్రహ్మరథం పడతారు. అని ఎవరో అన్న మాట, ఆ సమయంలో కాళిదాసుకు గుర్తు వచ్చింది. వాడు దొంగలముఠాలో చేర డానికి సమ్మతించాడు.\nఒకనాడు కాళిదాసు, మిగతా దొంగలతో పాటు, అడవిదారిన పోతున్న ఒక ప్రయాణీకుణ్ణి అడ్డగించి, \"ఉన్న డబ్బంతా అక్కడే పెట్టు!'' అని బెదిరిం చాడు.\nప్రయాణీకుడు ప్రాణ భీతి తో వణికి పోతూ, తన చేతి సంచీ లోంచి వంద వర హాలు తీసి, కాళిదాసుకు యిస్తూ, \"బాబూ, యిది నా కూతురు పెళ్ళికని కష్టపడి సంపాదించి దాచిన డబ్బు. ఇది పోతే, యిక దానికి పెళ్ళియోగం లేనట్టే!\" అని కళ్ళనీళ్ళు పెట్టుకున్నాడు.\nఇది చూసి కాళిదాసు జాలిపడ్డాడు.\nఅది గ మనించిన మిగతా దొంగలు. \"వాళ్ళు అలాగే కళ్ళనీళ్ళు పెట్టుకుం టారు. మనం జాలిపడ కూడ దు. \" అన్నారు.\n\"ఇతను చెప్పేది నిజంలా కనిపిస్తు న్నది. సొమ్ము తో సహా వదిలేద్దాం.\" అన్నాడు కాళిదాసు.\nఇందుకు మిగతా దొంగలు ఒప్పుకోక, \"ఈ క్షణమే నీతో తెగతెంపులు చేసు కుంటున్నాం, నీ తిప్పలు నీవుపడు. మాకు మాత్రం అడ్డురాకు,\" అని వెళ్ళిపోయారు.\nప్రయాణీకుడు ఆపద తప్పినందుకు కాళిదాసుకు నమస్కరించి, \"బాబూ, నన్ను ఆపదలో ఆదుకున్నావు. చూడబోతే మంచివాడిలా వున్నావు. ఈ దొంగలలో ఎందుకు చేరావు ?\" అని అడిగాడు.\nతన మంచితనం, తనకెలాంటి సాయం చేయకపోవడంతో, తాను దొంగల లో కలిసినట్టు కాళిదాసు చెప్పాడు.\nఅందుకు ప్రయాణీకుడు, ''నువ్వను కున్నది తప్పు. మంచికి అంతా మంచే జరుగుతుంది. మనం తొందరపడకూడదు. నా పేరు వినమ్రుడు. రాజుగారి కొలువులో నౌకరును. నా వెంట వస్తే, అక్కడ నీకేదైనా పని దొరుకుతుందేమో ప్రయత్ని స్తాను,” అన్నాడు.\nకాళిదాసు, వినమ్రుడితో బయలు దేరాడు. వాళ్ళు కొంతదూరం వెళ్ళాక, ఒక భయంకర దృశ్యం వాళ్ళ కళ్ళ పడింది. కరాళకంఠుడనే రాక్షసుడొకడు. ఎడమ చేత్తో ఒక మనిషిని ఎత్తి పట్టుకుని తినబో తున్నాడు. ఆ మనిషి తాలూకు పంచ కల్యాణి గుర్రం పెద్దగా సకిలిస్తూ, అక్కడి నుంచి పారిపోతున్నది.\nఅది చూసి వినమ్రుడు పణికిపోతూ, కాళిదాసుతో, ''ఆ రాక్షసుడు తినబో తున్నది మరెవరినోకాదు. మా మహారాజు విద్యాధరుడినే!\" అన్నాడు.\nకాళిదాసు ధైర్యంగా రాక్షసుడికేసి నడి చాడు. కరాళకంఠుడు వికట్టాట్టహాసం చేసి, రాజును వదిలి \"ఒరే, ఎవడివిరా నువ్వు? నన్ను చూసి పారిపోక, ధైర్యంగా నా దగ్గిరికే వస్తున్నావా?\" అన్నాడు.\n“నేనెవడినైతే నీకేం? ఇలా మనుషు లను చంపితినడం నీచమని నీకు తెలి యదా ?\" అని అడిగాడు కాళిదాసు, రాక్షసుణ్ణి.\n\"నేను రాక్షసుణ్ణి. అయితే, కొన్ని నీతి నియమాలున్నవాణ్ణి. రోజు కొక్క మనిషిని మాత్రమే చంపి తింటాను. అందువల్ల నువ్వు బతికిపోయావు. ఇక వెళ్ళు.\" అన్నాడు రాక్షసుడు.\n\"నీకలాంటి మంచి నియమమే వుంటే, ఆయన్ని వదిలి నన్ను తిను.\" అన్నాడు కాళిదాసు.\nఅందుకు రాక్షసుడు ఆశ్చర్యపోయి, \"నీకు ప్రాణం మీద తీపిలేదా?\" అని అడిగాడు.\n\"ఎందుకు లేదు ! అయితే, నువ్వు తినబోయేవ్యక్తి. యీ దేశాన్నేలే రాజు, నేను సామాన్య పౌరుడిని. నావంటి వాడి కంటే, దేశాన్నేలే రాజువల్ల పదిమందికీ ప్రయోజనం వుంటుంది.\" అన్నాడు కాళిదాసు.\nరాక్షసుడు, కాళిదాసును పట్టుకుని, \" నీధైర్యం, త్యాగగుణం నాకు నచ్చాయి. నీ చివరికోరిక ఏదైనాసరే తీరుస్తాను. కోరుకో!\" అన్నాడు.\nకాళిదాసు ఒకటి, రెండు క్షణాలు ఆలోచించి, \"నాకు చిన్నప్పటి నుంచీ కర్రసామంటే ప్రాణం. ఒకసారి బాణా కర్రతో సాముచేయనియ్యి.” అని కోరాడు.\nరాక్షసుడు సరేనన్నాడు. కాళిదాసు బాణాకర్ర తీసుకునిగాలిలో తిప్పసాగాడు.\nశబ్దం తప్ప కర్ర కనిపించడం లేదు !\nఅది చూసి రాక్షసుడు ఆశ్చర్యపోయి, \"కర్రసాములో నీ ప్రావీణ్యం అద్భుతం. నాకు నేర్పగలవా?\" అని అడిగాడు.\nకాళిదాసు, రాక్షసుడికి కర్ర ఎలా పట్టుకోవాలో, దాన్నెలా తిప్పాలో — ఆ తిప్పడంలోని మెళుకువులు వాడికి అర్థ మయ్యేరీతిలో చెప్పాడు.\nరాక్షసుడు సంతృప్తిచెంది. కాళి దాసుతో, “నువ్విప్పుడు నాకు గురువువు, గురుదక్షిణ ఏం కావాలో కోరుకో,\" అన్నాడు.\n\"ఇక నుంచి జంతుమాంసంతోనే కడుపు నింపుకుని బ్రతుకు మనుషులను చంపకు. అదే నేను కోరే గురుదక్షిణ !\" అన్నాడు కాళిదాసు.\nఅందుకు రాక్షసుడు కొంచెంసేపు మౌనంగా వూరుకుని, \"నువ్వు కోరే గురు దక్షిణ, నాకు చాలా కష్టసాధ్యమైనది. సరే, మనిద్దరం ఒక ఒప్పందానికి వద్దాం. నీకు, నేను మరొక కానుక యిద్దామను కుంటున్నాను. అది నీవు వద్దనగలిగితే, నువ్వు కోరిన విధంగా నరమాంసభక్షణ మానివేస్తాను.\" అని కాళిదాసు నూ, రాజునూ దాపులనున్న ఒక గుహలోకి తీసుకుపోయాడు.\nఅక్కడ ఎన్నో బంగారు ఆభరణాలు రాసులుగా పోసి వున్నవి. రాక్షసుడు, కాళిదాసుతో, \"వీటిని నీకు దక్షిణగా సమర్పిద్దామనుకుంటున్నాను. ఇప్పుడు చెప్పు! నిన్ను భాగ్యవంతుణ్ణి చేసే, యీ ధనరాసులను గురుదక్షిణ గా స్వీకరిస్తావా? లేక నీకే మాత్రం ప్రయో జనం కలిగించని, ఆ మొదటి కోర్కే కోరతావా?\" అన్నాడు.\nకాళిదాసు చిన్నగా నవ్వి. \"ఈ ధన రాసులను చూసి నేను ప్రలోభపడతానను కున్నావా? నువ్వు నరమాంసం మాని వేయడమే. నాకివ్వగల గురుదక్షిణ.\" అని జవాబిచ్చాడు.\nఅతని మాటలకు రాక్షసుడు తృప్తిగా తలాడించి, \"నేనాడి తప్పను: అలాగే చేస్తాను. అయితే ఒక్కమాట. మీ మాన వులు చపలచిత్తులు ఏనాడైనా నీవు నా దగ్గిరకు వచ్చి, ఓడిపోయానని ఒప్పుకున్నా. నీకీ బంగారం యిచ్చివేసి, తిరిగి నేను నరమాంస భక్షణకు పూనుకుంటాను. అంతేకాదు, రాజ్యం మీద పడి దొరికిన వాళ్ళను దొరికినట్టు చంపుకుతింటాను.\" అన్నాడు.\n\"ఆ పరిస్థితి ఎన్నటికీ రానీయను!\" అని కాళిదాసు రాక్షసుడితో చెప్పి, రాజూ, వినమ్రులతో కలిసి బయలుదేరి రాజధానీ నగరం చేరాడు.\nరాజు విద్యాధరుడు, కాళిదాసు గురించి పూర్తిగా విని. ఎంతగానో సంతోషించి అతడికి తన ఏకైక పుత్రికనిచ్చి వివాహం చేయదలిచాడు.\nఇందుకు రాణి అభ్యంతరం చెప్పగా, ఆయన, \"కాళిదాసు అన్ని విధాలా మనకు అల్లుడు కాదగినవాడు. అతడికి మంచితనం మీద నమ్మకం పోవడం వల్లనే, దొంగలలో చేరాడు. అయినా ఆ మంచితనం చెడును అడ్డినందువల్ల, మన నౌకరును దొంగల బారినుంచి కాపాడాడు. నన్ను రాక్షసుడి బారినుంచి కాపాడేందుకు తన ప్రాణాలను ఒడ్డాడు. • ధ న రాసుల కన్న ప్రజల ప్రాణాలు ముఖ్యం అన్న నమ్మకం కొద్దీ, రాక్షసు దివ్వజూపిన బంగారాన్ని నిరాకరించాడు. ఇంతకంటే, యీ దేశానికి భవిష్యత్తులో కానున్న రాజుకు కావలసిన అర్హ త లేమిటి?\" అని ప్రశ్నించాడు.\nఇది విన్న రాణికి, తన కుమార్తెకు కాళిదాసుకన్న ఉత్తమ వరుడు లభించ డన్న నమ్మకం కలిగింది.\nఆ తర్వాత కొద్ది రోజుల్లోనే రాజ కుమార్తెతో కాళిదాసుకు అత్యంత వైభ వంగా వివాహం జరిగింది.",
            "book_page_end": 16
        },
        {
            "title": "జ్ఞాపకముండేపని",
            "book_page_start": 17,
            "pdf_page_start": 17,
            "pdf_page_end": 18,
            "author": "జొన్నలగడ్డ రత్న",
            "genre": "నీతి కథ",
            "moral": "మరణానంతరం మనిషి గురించి జ్ఞాపకం ఉండేది, అతను చేసిన ధన సహాయం లేదా దయగల పనులు మాత్రమే, అతను భవిష్యత్తులో చేయాలనుకున్న పెద్ద పనులు కాదు.",
            "keywords": [
                "జగన్నాధం",
                "జోగయ్య",
                "దానం",
                "చలివేంద్రం",
                "సత్రం",
                "కృతజ్ఞత"
            ],
            "characters": [
                "జగన్నాధం",
                "జోగయ్య",
                "గుడి ధర్మకర్త",
                "వృద్ధుడు"
            ],
            "locations": [
                "జాతర ప్రాంతం",
                "ఊరు"
            ],
            "content": "జగన్నాధం అనే ధ నవంతుడు ప్రతి సంవత్సరం తన నౌకరు జోగయ్యను వెంటబెట్టుకుని, పక్క ఊళ్ళో జరిగే అమ్మవారి జాతర చూడడానికి వెళు తూండేవాడు.\nజాతర చూడడానికి వచ్చే యాత్రికుల సంఖ్య ప్రతి సంవత్సరం పెరుగుతూం డడం, జోగయ్య గమనిస్తూండేవాడు. ఆ ఊళ్ళో యాత్రికులకు ఎలాంటి సౌక ర్యాలూ లేవు. వాళ్ళు నానా యిబ్బందు లకూ గురి అవుతూండడం జోగయ్యకు బాధకలిగిస్తూండేది.\nఒక సంవత్సరం. జాతర జరుగు తూండగా జోగయ్య, అక్కడి గుడి ధర్మ కర్తను కలుసుకుని. ''అయ్యా, నాదగ్గిర కూడబెట్టిన డబ్బు కొద్దిగా వున్నది. నేను బతికినన్నాళ్ళు బతకకపోవచ్చు. నేను కూడబెట్టిన డబ్బు అవసరమూ, నా కుండక పోవచ్చు. కనక, ఈ డబ్బు వచ్చి నన్నాళ్ళు, జాతర్లలో చలివేంద్రాలు తెరిపించి, యాత్రికులకు సాయపడండి, \" అని ఒక డబ్బు సంచీ ఆయన చేతిలో పెట్టాడు.\nజోగయ్య చేసిన, ఈ సత్కార్యం గురించినలుగురూ చెప్పుకోవడం మొదలై, అది జగన్నాధం చెవిన పడడం జరిగింది. వెంటనే ఆయన ఊళ్ళోని పెద్దలందరినీ పిలిపించి, తను త్వరలోనే అన్ని సదు పాయాలతో ఒక సత్రాన్ని, జాతరకు వచ్చే యాత్రికులకోసం అక్కడ కట్టించబో తున్నట్టు చెప్పాడు.\nజగన్నాధం ఔదార్యాన్నీ, దానగుణాన్నీ ఊళ్ళోవాళ్ళందరూ ఎంతగానో మెచ్చు కున్నారు.\nఇది జరిగిన కొన్నాకు, జోగయ్య జబ్బుచేసి చనిపోయాడు. ఆ మరుసటి సంవత్సరం జగన్నాధం ఒక్కడే పక్క ఊరి జాతరకు వెళ్ళాడు. ఆ ఊళ్ళో వాళ్ళు, ఆయన్ని పలకరించి, \"మీ నౌకరు జోగయ్య ఎంతటి పుణ్యాత్ముడు! అతడు దానంచేసిన డబ్బుతో, జాతరకు వచ్చిన వందలాదిజనం, చలివేంద్రాల్లో దాహం తీర్చు కుంటున్నారు,\" అని జోగయ్య ధర్మగుణం గురించి గొప్పగా పొగడ సాగారు.\nవాళ్ళ మాటలు జగన్నాధానికి కోపంతో పాటు, ఎంతో అసూయను కూడా కలిగిం చాయి. ఆయన చిరాకుపడుతూ. \"చలి వేంద్రాలు పెట్టించినందుకే, చనిపోయిన ఆ జోగయ్య, మీకింతగా గుర్తున్నాడా?\" అని అడిగాడు.\n\"అవును, జోగయ్య డబ్బివ్వకపోతే యిక్కడ చలివేంద్రాలుండేవా? కావా లంటే గుడి ధర్మకర్తగారి నడగండి.\" అన్నాడొకడు.\nఅందుకు జగన్నాధం ఎంతో విసుగ్గా ముఖంపెట్టి, \"ఆ సంగతి నేనెరగంది కాదు. నేనిక్కడ ఒక పెద్ద ధర్మసత్రమే కట్టిద్దామనుకుంటున్న వాడిని. ఏదో మాట వరసకు అడుగుతున్నాను. రేపు నేను చనిపోయాక నన్ను గురించి మీరనుకో బోయేదేమిటో కూడా ఇప్పుడు వినాలని వున్నది.\" అన్నాడు.\nఅప్పుడు జనంలోనుంచి, ఒక వృద్ధుడు ముందుకువచ్చి. ''అయ్యా, చనిపోయిన ఒక మనిషిని గురించిన ప్రస్తావన వచ్చి నప్పుడు, అతడు చేసిన మంచిపని, అది ఎంత చిన్నదయినా లోకులు ఎప్పటికీ కృతజ్ఞతతో గుర్తు చేసుకుంటూ నే వుంటారు. అంతేకాని, అతడు చేద్దామను కున్న పెద్ద పనుల గురించి మాత్రం కాదు!'' అన్నాడు.\nజగన్నాధానికి, వృద్ధుడి మాటల్లోని వ్యంగ్యం అర్థమయింది. ఆ సంవత్సరమే ఆయన, ఆ ఊళ్ళో సకల సదుపాయా లతో చక్కటి సత్రాన్ని కట్టించి, తను ప్రజలమధ్య చేసిన వాగ్దానం నిలబెట్టు కున్నాడు.",
            "book_page_end": 18
        },
        {
            "title": "బంగారులోయ",
            "book_page_start": 19,
            "pdf_page_start": 19,
            "pdf_page_end": 26,
            "author": "మనోజ్ దాస్",
            "genre": "ఫాంటసీ",
            "moral": "త్యాగం, నిస్వార్థ సేవ, మరియు స్వచ్ఛమైన కోరికలు అద్భుతమైన ఫలితాలను ఇస్తాయి.",
            "keywords": [
                "బంగారులోయ",
                "వినోదుడు",
                "యువరాణి",
                "వరం",
                "దేవత",
                "నక్షత్రఫలం",
                "ముని"
            ],
            "characters": [
                "వినోదుడు",
                "వృద్ధపూజారి",
                "దేవత",
                "యువరాణి (విగ్రహం)"
            ],
            "locations": [
                "నీలపర్వతం",
                "బంగారులోయ",
                "జ్ఞానభూమి",
                "తటాకమధ్యం"
            ],
            "content": "[యువరాణి సహాయంతో. వినోదుడు నక్షత్రఫలం తిని, దేవతదర్శనం కోసం, ప్రకృతి విలయ తాండవం చేసే మార్గంగుండా పయనించి, తటాకమధ్యంలోని చెట్టు తొర్రలో దిగి, మరొక నూతన ప్రదేశాన్ని చేరుకున్నాడు. అక్కడ ఒక వృద్ధపూజారి కనిపించి, విశేషాలు వివరించి, దేవతను మూడు వరాలు మాత్రమే కోరాలని వినోదుణ్ణి ఆదేశించాడు. — తరవాత]\nక్రమక్రమంగా తూర్పుదిక్కు తెల్లవార సాగింది. కొంత సేపటికి బంగారు నీలి రంగుతో సూర్యకాంతి ఆ ప్రాంతానికి వింతశోభను సమకూర్చింది.\n\"ఇంతటి సుందరమైన ఉదయాన్ని నా జీవితంలో నేనెన్నడూ చూడలేదు. ఇప్పుడు నేనెక్కడున్నానో కూడా నాకు బోధపడడం లేదు,\" అన్నాడు వినోదుడు అమితాశ్చర్యంతో.\n\"భౌతిక ప్రపంచానికి దాపులనే ఉన్నావు. అయితే ఇది భౌతిక ప్రపం చంలో భాగం కాదు. ఇక్కడి సూర్యుడు మీ భౌతిక ప్రపంచంలో లాగా కేవలం వెలుతురూ, వేడీ మాత్రమే కాకుండా సర్వస్వాన్ని ప్రసాదిస్తాడు. చిత్తశుద్ధి కలిగివుంటేచాలు; సూర్యుడు నిన్ను జ్ఞానసంపన్నుడి గా చేయగలడు,” అన్నాడు వృద్ధపూజారి.\n\"మీరు సామాన్య పూజారులు కారు; పరమ యోగీశ్వరులు!'' అన్నాడు వినో దుడు.\nవృద్ధపూజారి చిన్నగా నవ్వి. వినోదుణ్ణి ఆలయం లోపలికి తీసుకుపోయాడు.\nదివ్యసుందరరూపంతో వెలుగొందే ఆ దేవతవిగ్రహాన్ని చూడడంతో వినోదుడి కళ్ళనుంచి ఆనందబాష్పాలు రాలాయి.\nఅతడు విగ్రహానికి సాష్టాంగనమస్కారం చేసి, మనసారప్రార్థించి, మెల్లగా తల పైకెత్తి విగ్రహం కేసి చూశాడు. విగ్రహం పాదాలముందు గుప్పెడు పుష్పాలు ఉన్నాయి. అతడు నమస్కరించడానికి ముందు అవి అక్కడ లేవు !\n'‘ఆశ్చర్యపడకు నాయనా! నీ ప్రార్థనలే పుష్పాలుగా మారి దేవత పాదాల పై బడ్డాయి. అసలు పువ్వులెలా పూస్తాయను కున్నావు ? అందం కోసం, స్వచ్ఛతకోసం, శాంతికోసం ప్రకృతిపడే తపనే పువ్వులుగా వికసిస్తున్నాయి. వాటి నుంచి ప్రేరణ, ఉత్తేజం పొందగలరనే భూప్రపంచంలో పువ్వులు పూస్తున్నాయి. మంచి కోసం, మాధుర్యం కోసం ఎవరైనా ప్రార్థించినట్ట యితే, ఈ లోకంలో శూన్యంలోనుంచి పుష్పాలు పుట్టుకొస్తాయి!\" అని వివరిం చాడు వృద్ధపూజారి.\nవినోదుడు మౌనంగా భక్తితో చేతులు జోడించాడు.\n“ఇక్కడ చాలా సేపు వుండడం సాధ్య పడదు. త్వరగా దేవతను కోరవలసిన మూడు వరాలూ కోరుకో,\" అన్నాడు పూజారి.\nవినోదుడు దేవతావిగ్రహానికి భక్తితో నమస్కరిస్తూ, \"బంగారులోయ రాజ్యంలో శిథిలాల మధ్య వున్న బంగారువిగ్రహానికి ప్రాణం ప్రసాదించు తల్లీ,” అని ప్రార్థిం చాడు.\nవెంటనే తామరపువ్వొకటి దేవతపీఠం మీద పడింది.\n\"నీ ప్రార్థన ఫలించింది. నీ వేలికి వున్న ఉంగరాన్ని తీసి, ఆ బంగారు విగ్రహం వేలికి వెయ్యి. ప్రాణం వస్తుంది.\" అన్నాడు పూజారి.\nప్రాణాలు వచ్చిన ఆ స్త్రీని పెళ్ళాడా లన్న కోరికను రెండవ వరంగా కోరాలన్న ఆశ వినోదుడి మనసులో మెదిలింది. అయినా, ఆ ఆశను కాస్త పక్కకు నెట్టాడు. నవ్వలేని జ్ఞానభూమి యువరాజు అతనికి జ్ఞాపకం వచ్చాడు.\n\"మహామృగభూమి వాసులు హాయిగా నవ్వేవరం ప్రసాదించుతల్లీ.\" అన్నాడు వినోదుడు.\nదేవతావిగ్రహం చేతినుంచి మరొక తామరపుష్పం పీఠం మీద పడింది.\n\"ఆ వరమూ సిద్ధించింది.\" అన్నాడు పూజారి.\nవినోదుడు, \"సంతృప్తశాంతభూమి వాసులకు పాడగల శక్తి ప్రసాదించు తల్లీ,\" అన్నాడు భక్తితో.\nమూడవ తామరపుష్పం దేవత చేతి నుంచి జారిందేగాని, పీఠాన్ని చేరలేదు.\nమధ్యలోనే తగులుకుని అలాగే వుండి పోయింది.\n\"సంతృప్తశాంతభూమి వాసులు పాడడం నేర్చుకోనవసరం లేదు. పైగా, నీకు తారసపడిన యువరాణి తప్ప మరెవ్వరూ పాడాలని కోరడం కూడా లేదు. అందువల్ల ఆమె మాత్రం పాడడం నేర్చుకుంటుంది,” అని, పుష్పం మధ్య లోనే ఆగిపోయిన విషయం గురించి వినోదుడికి వివరించాడు పూజారి.\nవినోదుడు మౌనంగా తలాడించాడు.\nఇంకొకవరం కోరే అవకాశం లేకుండా పోయిందే అన్న బాధ అతన్ని వేధించ సాగింది. అయినా, ఇంకొక వరం కోరితే మాత్రం త ప్పేమిటి? అన్న ఆలోచన అతనిలో కలిగింది. మరుక్షణమే ఒక వింతధ్వని వినిపించింది. తిరిగి చూశాడు. ఏదీ స్పష్టంగా కనిపించడం లేదు. చుట్టుపక్కలన్నీ గిర్రున తిరుగు తున్నట్టనిపించింది. కొండలూ, కోనలూ, నదులూ, తటాకాలూ, ఉద్యానవనాలూ, భవనాలూ అన్నీ అగాధంలో కూలి పోతున్నట్టనిపించింది. అయినా ఒక్క దృశ్యం కూడా స్పష్టంగా కనిపించడం లేదు. వినోదుడు స్పృహకోల్పోయి, అక్కడే పడిపోయాడు.\nకొంత సేపటికి స్పృహ వచ్చి కళ్ళు తెరిచి చూస్తే, వినోదుడు నీలపర్వతం మీది వింతమొక్క దగ్గర ఉన్నాడు. ఎదురుగా యువరాణి నవ్వుతూ కూర్చుని వున్నది !\n“నువ్వు పాడే వరం తెచ్చాను యువ రాణీ!\" అన్నాడు వినోదుడు ఉత్సాహంగా.\n\"ఆ విషయం నాకూ తెలుసు. నీ యాత్రలో విజయం సాధించబట్టే నువ్వు మళ్ళీ ఇక్కడికి సురక్షితంగా చేరుకోగలి గావు !'' అన్నది యువరాణి.\n\"సరే. మనం ఇప్పుడొక పాట పాడు దామా ?\" అని అడిగాడు వినోదుడు.\n“నేర్పితే పాడుతాను,\" అన్నది యువ రాణి ఉత్సాహంగా.\nవినోదుడు మెల్లగా పాడడం ప్రారంభిం చాడు. యువరాణి అతన్ని అనుసరించి పాడసాగింది. మొదట కాస్త తడబడి నప్పటికీ కొంతసేపటికి ఆమె చక్కగా పాడసాగింది. అయితే, అలా పాడుతున్న కొద్దీ, ఆమె తన నుంచి దూరంగా వెళుతూ వుండడం గమనించి వినోదుడు కంగారుపడ్డాడు. కొంత సేపటికి ఆమె పాడుతూ పాడుతూ మేఘంలా ఆవిరిగా మారి, అతని కళ్ళెదుటే మాయమై పోయింది!\n“యువరాణీ ! యువరాణీ!\" అని అరుస్తూ, పిచ్చివాడిలా అటూ ఇటూ పరిగెత్తాడు వినోదుడు. తిరిగి తిరిగి ఆఖరికి ఒకచోట సొమ్మసిల్లి పడిపోయాడు!\n“యువరాణి భౌతికప్రపంచానికి చెందిన వ్యక్తి కాదన్న విషయం నువ్వు మరిచిపోకూడదు. ఆమె నివసిస్తూన్న ప్రపంచానికి చెందినవాళ్ళు, ఉన్న వాటికే సంతసించి తృప్తిగా జీవిస్తారు. పాటపాడడానికి కోరడం అంటే, ఉన్న దానికన్నా ఎక్కువ ఆశించడం అన్న మాటే కదా! అలా ఆశించడం మానవ స్వభావం. ఆ సంతృప్తభూమిలో నివసించే వాళ్ళలో ఒక్క యువరాణికి మాత్రమే పాడాలనే కోరిక వుండేది. బహుశా మానవ రూపం దాల్చడానికే ఆమె ఆ విచిత్ర ప్రపంచం నుంచి మా య మై పో యి వుంటుంది!\"\nవినోదుడు కళ్ళు తెరిచేప్పటికి ఈ మాటలు అతనికి వినిపించాయి. మొదట తనకు దారి చూపిన కరుణాస్వరూపు డయిన ముని తన పక్కన కూర్చుని వుండడం చూసి వినోదుడు, ఆయనకు భక్తితో నమస్కరించాడు.\n\"ఇప్పుడు నేనెక్కడున్నాను?\" అని అడిగాడు వినోదుడు.\n“జ్ఞానభూమి సరిహద్దులలో ఉన్నావు. ఇక్కడే కాలయాపన చేయకూడ దు. నువ్వు సంపాదించిన వరం జ్ఞానభూమి ప్రజలకు నవ్వేశక్తిని ప్రసాదించిందన్న తృప్తితో నువ్వు బంగారులోయకు బయలు దేరాలి,\" అన్నాడు ముని.\n“ఎలా వెళ్ళడం? నేనామార్గం మరిచి పోయానే !\" అన్నాడు వినోదుడు.\nముని చిన్నగా నవ్వి. \"ఒకచోట అదృశ్యమై, మరొకచోట ప్రత్యక్షమయ్యే రహస్యం నీకు తెలుసునన్న విషయం కూడా నువ్వు మరచిపోయావు! ఆ విద్య ఇప్పుడు నీకు ఉపయోగపడుతుంది. దాని సాయంతో నీ స్వస్థలం చేరుకోవచ్చు.\" అన్నాడు.\nతరవాత ముని దారి చూపగా, వినోదుడు ఒక చిన్న కొండను ఎక్కాడు. కొండ కవతల జ్ఞానభూమిరాజ్యం అతని కంట బడింది. రాజప్రాసాదం కొండకు సమీపం లోనే ఉన్నది. కొందరు రాజభటులు వినోదుణ్ణి చూసి, పోల్చుకుని పరిగెత్తి పోయి అతని రాకను రాజుకు తెలియ జేశారు.\nకొంతసేపటికి రాజూ, యువ రా జూ, మంత్రి, ముఖ్య రాజోద్యోగులూ రాజ భవనం ఉపరితలం మీదికి వచ్చి, ఉత్సా హంగా చేతులు ఊపుత, వినోదుడికి స్వాగతం పలికారు. ఇంతలో మరికొందరు రాజభవనానికి వెలుపలచేరి ఉత్సాహంగా చేతులు ఊపసాగారు.\nఅందరూ ప ర మా నందంతో నవ్వు తున్నారు!\nవాళ్ళను చూడగానే వినోదుడు కూడా చాలా సంతోషించాడు. కొంత సేపు వాళ్లతో గడిపితే బావుంటుందనిపించిందతనికి. అయితే, దూరాన్నుంచి ముని, ‘\"కాలా తీతమవుతున్నది. త్వరగా బంగారులోయ చేరుకో,\" అని ఆదేశించడంవల్ల, వినోదుడు మునికి నమస్కరించి, ఆయన వద్ద సెలవు తీసుకుని, బంగారులోయ చేరుకో వాలని కోరుకుంటూ అక్కడే శక్తితరంగా లుగా మారి, క్షణాలలో మాయమై పోయాడు!\nకొంతసేపటికి అతడు బంగారులోయ కొండలలో ప్రత్యక్షమయ్యాడు. నిండు పున్నమి వెన్నెలలో వింత జలపాతం మరింత శోభతో ప్రవహిస్తున్నది. అతని తల మీదుగా కోయిల కూస్తూ ఎగిరింది.\nఆ కోయిలకూతకు అతని శరీరం జలదరిం చింది. వినోదుడు శిథిలాలమధ్య వున్న బంగారువిగ్రహాన్ని సమీపించాడు.\nతన వేలి ఉంగరం తీసి విగ్రహం వేలికి వేయగానే, ఆ విగ్రహానికి ప్రాణం వస్తుంది. ఆ తరవాత జరిగే దేమిటి?\nతను ఆమెను పెళ్ళాడాలని దేవత నుంచి వరం కోరలేదు. కనుక ఆమెను పెళ్ళా డడం సాధ్యం కాదు. మరి. దురాశా పరుడైన రాజు బారినుంచి ఆమె ఎలా తప్పించుకోగలదు? ఇలా కొంతసేపు ఆలోచించి— ముందుగా, విగ్రహాన్ని ప్రాణంతో చూద్దాం. ఆ తరవాత జరిగేది జరగనీ—అనుకుని వినోదుడు తన వేలి ఉంగరం తీసి ఆ విగ్రహం చేతివేలికి పెట్టాడు.\nఆ క్షణమే మెరుపు మెరిసినట్టయింది అపురూప సౌందర్యంతో వెలిగిపోతూ, ఒక స్త్రీ, పీఠం మీది నుంచి ఒయ్యారంగా కిందికి దిగి అప్సరసలా నవ్వుతూ, వినోదుడి పక్కకు వచ్చి నిలబడి, \"ఇప్పుడు మన వివాహం పూర్తయిందన్న మాట!\" అన్నది.\nఆమె కంఠస్వరమూ, నవ్వూ వినోదుడికి చిరపరిచితంగా ఉన్నట్టే అనిపించింది.\nఅయినా ఆ కంఠస్వరం ఎక్కడ విన్నాడో, నవ్వును ఎక్కడ చూశాడో వెంటనే పోల్చుకోలేక పోయాడు.\n“మనకు వివాహమయిందా!'' అన్నాడు వినోదుడు ఆశ్చర్యంగా.\n“నువ్వు వింతజలపాతం దాటి వెళ్ళే ముందు. నా వేలి ఉంగరం, నీ వేలికి చేరింది; ఇప్పుడు నువ్వు తిరిగి వచ్చాక. నీ చేతి ఉంగరం తీసి నాకు వేశావు. మరి మన పెళ్ళితంతు పూర్తయినట్టే కదా?\" అన్నదామె నవ్వుతూ.\nతను దేవతను కోరనివరం ఇలా సిద్ధించి నందుకు వినోదుడు ఎంతగానో పొంగి పోయాడు. - (ముగింపు వచ్చేసంచికలో)",
            "book_page_end": 26
        },
        {
            "title": "మహార్ణరాకుమారి కథ",
            "book_page_start": 27,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "బేతాళ కథ/నీతి కథ",
            "moral": "గొప్ప కార్యసాధన కోసం చెప్పిన రహస్యం అవివేకం కాదు. తగిన సమయానికి తెలివితేటలతో వ్యవహరించడం మరియు నిజాయితీని పరీక్షించడం వివేకం. ధైర్యశాలి, ప్రజ్ఞావంతుడు మాత్రమే సాహసం చేయగలరు.",
            "keywords": [
                "విక్రమార్కుడు",
                "బేతాళుడు",
                "కౌసల్య",
                "సుందరేశ్వరుడు",
                "కువలయాశ్వుడు",
                "బిడ్డల మార్పిడి",
                "రహస్యం"
            ],
            "characters": [
                "విక్రమార్కుడు",
                "బేతాళుడు",
                "కువలయాశ్వుడు (మహార్ణ రాజు)",
                "సునందిని (రాణి)",
                "రేవతి (సవతి)",
                "కౌసల్య (రాకుమారి)",
                "సుందరేశ్వరుడు",
                "గోవిందమిశ్రుడు",
                "పరాంకుశముని",
                "చెన్నమ్మ",
                "గురవయ్య"
            ],
            "locations": [
                "మహార్ణదేశం",
                "శ్మశానం",
                "వనవిహార ప్రాంతం",
                "ఆశ్రమం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు \"రాజా, పూనిన కార్యం సాధించి తీరాలనే నీ పట్టు దల ప్రశంసింపదగిందే. అయితే, ఇది నీ స్వకార్యమా లేక పరులెవరైనా తమ స్వార్థంకొద్దీ. నిన్ను పురిగొల్పారా, అన్న అనుమానం కలుగుతున్నది. పరులను గుడ్డిగా నమ్మడంవల్ల కీడే తప్ప, మేలు జరగదు. కాని, ఒక్కొక్కసారి పరిస్థితుల ప్రభావంవల్ల, మేలు కూడా జరగవచ్చు. ఏది ఏమైనా, నువ్వు తగుజాగ్రత్తలో వుండేందుకుగాను, మహార్ణ రాకుమారి కౌసల్య కథ చెబుతాను, శ్రమ తెలియ కుండా, విను,\" అంటూ ఇలా చెప్ప సాగాడు:\nమహార్ణదేశాన్ని కువలయాశ్వు డనే రాజు పరిపాలిస్తూండేవాడు. ఆయన బహు శాంతస్వరూపుడూ, ధర్మాధర్మవిచక్షణ తెలిసినవాడూనూ. ఆయన పట్టపురాణి సునందిని బహుగర్విష్ఠి, అహంకారి.\nఆ దంపతులకు, కౌసల్యఅనే కుమార్తె ఒక్కతే సంతానం. కౌసల్య పెద్ద అంద గత్తెకాదు. కాని, తండ్రి నుంచి పుణికి పుచ్చుకున్న శాంతస్వభావంవల్లా, గుణ శీలాలవల్లా, తెలివితేటలవల్లా, అందరి చేతా కొనియాడబడుతూండేది.\nకౌసల్యయుక్తవయస్కురాలయేసరికి కువలయాశ్వుడు, ఆమెకు తగిన వరుడి కోసం స్వయంవరం ప్రకటించే ప్రయత్నంలో వున్నాడు. అలాంటి సమ యంలో మంత్రికుమారుడైన సుందరేశ్వరు డికి, కౌసల్యను వివాహమాడాలన్న కోరిక కలిగింది. అతడు అందగాడేగాక, సునిశిత మేధాశాలి.\nఒకనాడు కౌసల్య, చెలికత్తెలతో వన విహారం చేస్తూండగా, సుందరేశ్వరుడు అక్కడికి వెళ్ళాడు. కౌసల్య అతణ్ణి ఆదరంగా పలకరించింది.\nసుందరేశ్వరుడు, అమెతో, \"నేను మీతో కొన్ని విషయాలు మాట్లాడాలని వచ్చాను. రాకుమారీ !'' అన్నాడు.\nకౌసల్యకు ఆశ్చర్యం కలిగినా, దాన్ని బయటపడనీయకుండా చెలిక త్తెలను దూరంగా వెళ్ళమన్నది. తర్వాత కౌసల్యా సుందరేశ్వరు లిద్దరూ. ఒక లతామంటపంలో కూర్చున్నారు.\n\"మహారాజుగారు, మీకోసం స్వయం వరం ప్రకటించాలనుకుంటున్నారు. నాకు బాల్యం నుంచీ మీతో స్నేహం వున్నది. ఆ స్నేహాన్ని ఇంకా పటిష్ఠమైన బంధంగా చేసుకోవాలన్నది నా కోరిక. ముందుగా మీ అంగీకారమో, తిరస్కార మో తెలుసుకోవాలని వచ్చాను, రాకుమారీ !'' అన్నాడు సుందరేశ్వరుడు మృదువుగా.\nఅతడి మాటలు విన్న కౌసల్య కొద్ది సేపు తల వంచుకుని వుండిపోయి, తర్వాత నెమ్మదిగా తల ఎత్తుతూ, ''మీరు కోరినదానికి, నా అంగీకారమో, తిరస్కా రమో తెలియజేయబోయేముందు. మీకు కొన్ని విషయాలు చెప్పవలసి వున్నది.\" అన్నది.\n\"ఏమిటవి?\" అని అ డి గా డు సుందరేశ్వరుడు ఆశ్చర్యంగా.\n“వివరంగా చెబుతాను వినండి !'' అంటూ కౌసల్య ఇలా చెప్పసాగింది :\nచాలాకాలం క్రితం మహార్ణదేశాన్ని కువలయాశ్వుడి తండ్రి గోవిందమిశ్రుడు పరిపాలిస్తూండేవాడు. ఆయనకు చందన దేశపు రాజైన లక్ష్మణవర్మ బాల్యస్నేహి తుడు. కువలయాశ్వుడు యుక్తవయస్కు డవగానే లక్ష్మణవర్మ. తన కుమార్తె సునందినిని, అతడికి చేసుకోవలసిందిగా కోరుతూ, సునందిని చిత్రపటాన్ని పంపిం చాడు. ఆమె అపురూపసౌందర్యవతి. గోవిందమిశ్రుడు, సునందినిని తన కోడలిగా చేసుకోవాలని ఉబలాటపడ్డాడు.\nకువలయాశ్వుడు తన అంగీకారాన్ని తెలి పాడు. వివాహమైన తర్వాత, సునందిని సౌందర్యమంతా మేడిపండు చందమనీ, మానసికంగా ఆమె అత్యంత కురూపి అనీ, తండ్రీకొడుకు లిద్దరూ గ్రహించారు. కాని, చేసేదేంలేక నిస్సహాయులుగా పూరుకున్నారు.\nవుండగా, ఒకనాడు కువల యాశ్వుడు వేటకు వెళ్ళి, సింహాన్నొక దాన్ని వెంటాడుతూ, పరివారం నుంచి వేరుపడ్డాడు. చివరకు ఒకచోట ఆయన సింహాన్ని బాణంతో కొట్టాడు. దెబ్బతిన్న సింహం రెచ్చిపోయి, కువలయాశ్వుడి గుర్రం మీదికి దూకి, ఒక్కపంజాదెబ్బతో గుర్రాన్ని చంపేసింది. కువలయాశ్వుడు ఒర నుంచి కత్తి దూసి సింహంతో తల పడ్డాడు. ఆయన సింహాన్ని చంపగలిగాడు కాని, దాని పంజావిసుర్లకు గాయపడ్డాడు.\nఆయన అక్కడి నుంచి కొంతదూరం నడిచి, ఒకచోట స్పృహతప్పి పడి పోయాడు. దాపుల పరాంకుశుడు అనే ముని ఆశ్రమం నిర్మించుకుని తపస్సు చేసుకుంటున్నాడు. ఆయన కుమార్తె రేవతి, ఆశ్రమప్రాంగణమంతా శుభ్రం చేస్తూ, కువలయాశ్వుడు పడిపోయిన సవ్వడి విని, వచ్చి చూసింది. ఆ సమ యంలో పరాంకుశుడు పూజలో వున్నాడు.\nరేవతి చప్పున ఆశ్రమంలోకి వెళ్ళి ఒక మట్టిపాత్ర నిండా చల్లని నీరు తెచ్చి. కువలయాశ్వుడి ముఖం మీద చిలకరిం చింది. వెంటనే ఆయన కళ్ళు తెరిచాడు. రేవతి, కువలయాశ్వుడికి సాయం చేసి ఆశ్రమం లోపలికి తీసుకువెళ్ళింది.\nతర్వాత రేవతి, కువలయాశ్వుడి గాయాలను తడిగుడ్డతో శుభ్రంగా తుడిచి, వాటికి ఏదో ఆకుపసరు పూసింది. వేడి వేడి పాలు తీసుకువచ్చి, ఆయన చేత తాగించింది.\nరేవతి ప్రశాంత సౌందర్యానికీ, ఆమె ఆదరపూర్వకమైన ప్రవర్తనకూ కువల యాశ్వుడి మనసు కరిగిపోయింది. కొద్ది సేపటికి పరాంకుశముని వచ్చి, ఆయన్ని పరామర్శించి, వివరాలన్నీ అడిగి తెలుసు కున్నాడు.\nఆ రాత్రి అక్కడే గడిపాడు, కువల యాశ్వుడు. మర్నాటి ఉదయానికి కొంచెం కోలుకున్న కువలయాశ్వుడు, పరాంకుశ మునికి తన కృతజ్ఞతలు తెలియజేసి, రేవతిని వివాహమాడాలన్న కోరికను వెల్లడించాడు. అందుకు ముని సంతో షంగా అంగీకరించాడు. కువలయాశ్వుడు, రేవతిని గాంధర్వవివాహం చేసుకున్నాడు.\nమధ్యాహ్నానికి, కువలయాశ్వుడి పరివారం, ఆయన్ని వెతుకుతూ అక్కడికి వచ్చింది. రేవతిని వెంటబెట్టుకుని, ఆయన నగరం చేరాడు.\nచిన్నకోడలి వినయవిధేయతలు చూసి గోవిందమిశ్రుడు పరమానంద భరితుడైతే, తనకు సవతి వచ్చిందన్న ఈర్ష్యతో కుంగిపోయింది, సునందిని.\nకొంతకాలం గడిచింది. సునందిని గర్భవతి అయింది. అదే సమయంలో రేవతి కూడా గర్భవతి అని విని, ఆమె ఈర్ష్యతో జ్వలించిపోయింది. సునందిని చెన్నమ్మ అనే ఒక దాసితో, ఎలాగైనా సరే రేవతి గర్భం పోయేలా. ఏదైనా ఉపాయం ఆలోచించమన్నది.\nవృద్ధురాలైన ఆ దాసీది, సునందిని మాటలకు నిర్విణురాలై, అంతలో నే తెప్పరిల్లి, \"మొగ్గగా వుండగానే తుంచి పారేస్తే గొప్పేముందమ్మా! పువ్వు పుట్ట నివ్వండి. కొమ్మనుంచి తెంపి బురదలో పారేద్దాం.\" అని తన చాకచక్యాన్నంతా ఉపయోగించి, సునందినిని ఒప్పించింది.\nతర్వాత రేవతి అంతఃపురానికి వెళ్ళి అక్కడ రేవతికి దాసీగా వున్న తనకూతురు మాలినికి విషయమంతా చెప్పి. రేవతిని కంటికి రెప్పలా కాపాడుకోమని హెచ్చరిం చింది. నెలలునిండి రేవతి. సునందిని ప్రసవించే రోజులు దగ్గిరపడసాగాయి.\nఒకనాడు రేవతికి, సునందినికి ఒక్క సారే నొప్పులు ప్రారంభమయాయి. తన పథకానికి అనువుగా, ఇద్దరూ దరిదాపుల్లో వుంటే బావుంటుందన్న సాకుతో, రేవతిని, సునందిని పక్కగదిలోకి చేర్పించింది. చెన్నమ్మ.\nకొద్దిక్షణాలతేడాలో రేవతీ, సునందినిలు ఆడపిల్లలను ప్రసవించారు. బిడ్డ పుట్టిన కొద్ది నిముషాల్లోనే వాతంకమ్మి రేవతి మరణించింది. చెన్నమ్మ తల మీద పిడుగుపడినట్టయింది. కాని, ఆమె అంత లోనే తేరుకుని పాతగుడ్డలమాటున అతి చాకచక్యంగా రేవతి బిడ్డను సునందిని పక్కలోకి, సునందిని బిడ్డను రేవతి పక్కలోకి మార్చేసింది.\nకుషలయాశ్వుడు వచ్చేసరికి, బిడ్డల మార్పిడి జరిగిపోయింది.\nస్పృహవచ్చాక రేవతి మరణం విని, సునందిని చాలా సంతోషించింది. ఆమె రహస్యంగా చెన్నమ్మతో, \"పెద్ద ప్రాణాన్ని దేవుడే లాక్కుపోయాడు. ఇంక, ఆ పసి దాన్ని మాయం చేయవలసిన భారం నీదే!\" అన్నది.\n\"అలాగే, అమ్మా!\" అని వృద్ధదాసీ, రేపతి పక్కలోకి మార్చిన సునందిని బిడ్డను తీసుకునివెళ్ళి, పిల్లలు లేని ఒక కుమ్మరి ఇంటిముందు పడుకోబెట్టి వచ్చింది —-అని చెప్పి కౌసల్య. నుంద రేశ్వరుడి ముఖంలోకి చూసి నవ్వింది.\n\"ఆ విధంగా, సునందిని పక్కలో చేరిన, రేవతి బిడ్డను నేను. రాణి సునందిని కుమార్తె — నా అక్క అయిన అమ్మాయి కుమ్మరి గురవయ్య కూతురుగా పెరుగు తున్నది. ఈ రహస్యం వృద్ధదాసీ కూతురు మాలిని, నా దగ్గిర నోరుజారి చెప్పేసింది.\nనేను యిప్పుడు యిదంతా మీకు ఎందుకు చెప్పానంటే, సాధ్యమైనంత త్వరలో, సునందినీదేవికి అసలు విషయం చెప్ప దలచుకున్నాను. అప్పుడు నన్ను పెళ్లాడే వ్యక్తికి నా ద్వారా రాజ్యం లభించదు,” అంటూ ముగించింది, కౌసల్య.\nఆశ్చర్యంగా అంతా వింటున్న సుంద రేశ్వరుడి ముఖంలో, వచ్చినప్పటికంటె మరింత ఎక్కువగా సంతోషఛాయలు కదిలినై. అతడు లేచి, \"మీ మాటల్లోని అంతరార్థం, నాకు అర్థమైంది! వస్తాను, కౌసల్యా.\" అని వెళ్ళిపోయాడు.\nమరుసటి రోజు మధ్యాహ్నం. కాషాయవస్త్రాలూ, మెడలో రుద్రాక్ష మాలలూ, బారెడు గడ్డంతో వున్న సాధు వొకడు, సునందిని వుండే భవనపు తల వాకిలి దగ్గిర నిలబడి \"జై, పరమేశ్వరా! అమ్మా సునందినీదేవీ, త్రికాలాలు చెప్ప గల దిట్టను. నీ భవిష్యత్తు చెప్పడానికి వచ్చాను, తల్లీ!\" అంటూ కేక పెట్టాడు.\nసునందిని చెలికత్తెలు, ఆ కేక విని వెళ్ళి సునందిని తో చెప్పారు. ఆమె సాధువును తీసుకురమ్మన్నది. అతడు సునందినిని సమీపిస్తూనే చేయెత్తి, మరొక సారి, జై, పరమేశ్వరా!\" అని సునం దీనితో. \"నీకు ఒక్కతే కుమార్తె, అవునా?\" అన్నాడు.\nఆ మాటలకు సునందిని హేళనగా నవ్వి \"దారినపోయేవాణ్ణి ఎవడినడిగినా, ఆ సంగతి చెబుతాడు. దానికి నీ జోస్యం కావలసి వచ్చిందా?\" అన్నది.\nసాధువు గంభీరంగా ముఖం పెట్టి, \"నేను చెప్పబోయేది అది కాదు, తల్లీ!- ఏదీ నీ కుమార్తెను, ఒక్కసారి పిలి పించు,\" అన్నాడు.\nసునందిని, కౌసల్యను రావలసిందిగా కబురు పంపింది. కౌసల్య రెండు నిమిషాల్లో అక్కడికి వచ్చింది. సాధువు కౌసల్యను చూస్తూనే, \" ఈ పిల్ల, నీ సొంత బిడ్డ కాదు!\" అన్నాడు.\nసునందిని అదిరిపడి, \"ఏమిటీ! \" అన్నది బిగ్గరగా.\nసాధువు కళ్ళు మూసుకుని తెరిచి, \"ఈ బిడ్డ నీ సవతి కూతురు. నీ బిడ్డ కుమ్మరి గురవయ్య యింట పెరుగుతున్నది,” అంటూ, అతడి వివరాలు చెప్పాడు.\nసునందిని వెంటనే, కుమ్మరి గుర వయ్యను భార్యా పిల్లలతో తీసుకురావల సిందిగా, ఒక దాసీకి చెప్పింది. సాధువును పట్టి పట్టి చూసిన కౌసల్య, అతణ్ణి సుందరేశ్వరుడుగా పోల్చుకుని పరమా నందభరితురాలైంది.\nఇంతలో కుమ్మరీ, అతడి భార్యా వచ్చారు. వారి వెంట జగన్మోహనమైన సౌందర్యంతో సునందిని పోలికలు గల ఒక అమ్మాయి వున్నది. ఆమెను చూస్తూనే, తన కుమార్తెగా గుర్తించిన సునందిని. ఒక కేక పెట్టి మూర్ఛపోయింది.\nపరిచారికలు వెంటనే సునందినికి, శైత్యోపచారాలు చేశారు. స్పృహ రాగానే ఆమె కౌసల్యనూ, తన కూతుర్నీ దగ్గిరకు తీసుకుని, సాధువుతో, మహానుభావా, మీ సహాయానికి చాలా కృతజ్ఞురాలిని ! \" అన్నది కళ్ళ నీళ్ళతో?\nసాధువు, ‘“జై పరమేశ్వరా!\" అంటూ వెళ్ళిపోయాడు.\nసునందిని, కుమ్మరి దంపతులను గౌరవించి, వాళ్ళకు విలువయిన బహు మానాలిచ్చింది. ఈ జరిగినదంతా కౌసల్య ద్వారా విన్న కువలయాశ్వుడు పరమా నందభరితుడయ్యాడు. ఆతర్వాత కౌసల్య కోరిన విధంగా, ఆమెకూ, సుందరేశ్వరుడికీ వివాహం జరిపించాడు.\nబేతాళుడు ఈ కథ చెప్పి, “ రాజా, అంతా సవ్యంగా జరిగింది కాబట్టి సరి పోయింది. కాని సుందరేశ్వరుడే గనక మరో విధంగా ప్రవర్తించి వుంటే, కౌసల్య. చిక్కుల పాలయ్యేది కదా? అంతటి అంతఃపుర రహస్యాన్ని, పరాయి వ్యక్తిని నమ్మి చెప్పడం, అవివేకం కాదా ? స్వయంవరం ప్రకటించి, తన కుమార్తెను ఏ రాజకుమారుడితోనో వివాహం చేయ దలచిన కువలయాశ్వుడు, కుమార్తె కోరి నంతనే, మంత్రి కుమారుడితో, ఆమె వివాహానికి అంగీకరించడం వివేకం అని పించుకుంటుందా ? ఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది,\" అన్నాడు.\nదానికి విక్రమార్కుడు, \" కౌసల్య ఎవరి కూతురైనదీ, ఏ దాసీ ద్వారానో సునందిని విని వుంటే, కౌసల్య తప్పక చిక్కుల పాలయ్యేది. అలాంటి ప్రమా దాన్ని వారించేందుకే ఆమె, తనను వివాహమాడదలచిన సుందరేశ్వరుడికి, ఆ రహస్యం చెప్పింది. ఈ విధంగా ఆమె సుందరేశ్వరుడి నిజాయితీని, బుద్ధి కుశలతను పరీక్షకు పెట్టడమే గాక, తననుతాను రక్షించుకోగలిగింది. ఇదంతా ఎంతో వివేకంతో కూడిన పని. ఇక, రాజు తన కుమార్తె మంత్రి కుమారుణ్ణి వివాహమాడడానికి ఒప్పుకోవడంలో ఎంతో వివేకాన్నీ, లోకజ్ఞతనూ ప్రదర్శించాడు. కౌసల్య రాజ్యార్హురాలు కాదని తెలిసీ, సుందరేశ్వరుడు సాధువు రూపంలో వెళ్లి, కౌసల్య చెప్పిన రహస్యాన్ని నలుగురి ముందూ నందినికి చెప్పి, ఆమె ప్రవ ర్త నలో మార్పు తీసుకు వచ్చాడు. ఇటు వంటి సాహసం ధైర్యశాలీ, ప్రజ్ఞావంతుడూ మాత్రమే చేయగలడు,\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. — (కల్పితం)",
            "book_page_end": 34
        },
        {
            "title": "మణిమంజీరం - 2",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "పురాణ గాథ/ప్రేమ కథ",
            "moral": "అపవిత్రమైన ఆకర్షణకు లోనైతే, నిజమైన బంధాలు విచ్ఛిన్నమవుతాయి మరియు ధనం నశించిపోతుంది.",
            "keywords": [
                "కోవలన్",
                "కణ్ణగి",
                "మాధవి",
                "నాట్యకత్తె",
                "ప్రేమ",
                "మాయాస్తంభం"
            ],
            "characters": [
                "కోవలన్",
                "కణ్ణగి",
                "మాధవి",
                "రాజు",
                "చెలికత్తె"
            ],
            "locations": [
                "పూంపుహార్ పట్టణం",
                "ఉద్యానవనం",
                "సముద్ర తీరం",
                "నగర మధ్య తటాకం"
            ],
            "content": "పూంపుహార్ పట్టణానికి చెందిన యువ వర్తకుడు కోవలన్, ఓడల వ్యాపారి కుమార్తె కణ్ణగిని వివాహమాడాడు. ఆ పట్టణంలోనే మాధవి అనే నాట్యకత్తె, నాట్యం నేర్చుకుని — రాజు, పురప్రము ఖుల సమక్షంలో తన మొట్టమొదటి నాట్యప్రదర్శన నిచ్చింది.\nమాధవి, తన అద్భుతమైన నాట్య ప్రదర్శనతో అందరినీ అలరించింది.\nనాట్యప్రదర్శన ముగియగానే అందరూ కరతాళధ్వనులతో ఆమె నాట్యప్రతిభను ప్రశంసించారు.\nమాధవి నాట్యానికి సంతసించిన రాజు, పచ్చటిఆకులదండా, వెయ్యి బంగారు కాసులూ ఆమెకు బహూకరించాడు. ఆ కానుకకు మాధవి ఎంతగానో సంతో షించింది.\nఆనాటి వృత్తి కళాకారిణులయిన నాట్యకత్తెల ఆచారం ప్రకారం — రాజు బహూకరించిన దండను, మాధవి తన చెలికత్తెకు ఇచ్చి, పట్టణంలో సం పన్ను లు, సాయంకాలం ఇంటికి తిరిగి వెళ్ళే దారిలో దండతోపాటు ఆమెను నిలబడమన్నది.\nవెయ్యి బంగారుకాసులకు ఆ దండను కొనేవారికి మాధవి సొంతమవుతుంది. వాళ్ళకోసమే ఆమె ప్రత్యేకంగా ఆడు తుంది; పాడుతుంది. అదీ ఆనాటి ఆచారం. మాధవి నాట్యం చూసిన కోవలన్, ఆమె చెలికత్తె నుంచి అ దండను కొన్నాడు.\nకోవలన్, చెలికత్తె వెంట మాధవి ఇల్లు చేరాడు. మాధవి ఎంతో గౌరవంగా అతన్ని ఆహ్వానించింది. అద్భుతమైన తన ఆట పాటలతో మురిపించింది. కోవలన్ ఆమె అందచందాలు చూసి మైమరచాడు.\nకోవలన్ మొదట నాట్యం కోసమే మాధవి చెంతకు చేరినప్పటికీ, క్రమ క్రమంగా ఆతడు ఆమెను ప్రేమించ సాగాడు. మాధవి కూడా అతన్ని తన భర్తలాగానే భావించసాగింది. సర్వాన్ని మరచి ఇరువురూ హాయిగా కాలం గడప సాగారు.\nఒకరి సాహచర్యంలో మరొకరు పరవ శించిపోతూ, ఇరువురూ కలిసి నగర మంతా తిరుగుతూ, అక్కడి వింతలూ, విశేషాలూ చూడసాగారు. భక్తితో చుట్టి వస్తే- పాముకాటు విషాన్నీ, చిత్త భ్రమనూ, దయ్యాలనూ వదలగొట్టే మాయాస్తంభాన్ని వాళ్ళు చూశారు.\nఉద్యానవనంలో ఒక వింత విగ్రహాం ఉండేది. తెలిసో, తెలియకో రాజు ధర్మ విరుద్ధంగా నడుచుకున్నట్టయితే ఆ విగ్రహం కళ్ళవెంట నీళ్ళు కారేవి ! ఆ కారణంగా ప్రజలే కాకుండా రాజు కూడా తన పాలనలో ధర్మం తప్ప కుండా ఎంతో జాగ్రత్తగా వ్యవహరించే వాడు !\nనగరమధ్యంలో ఒక వింత తటాకం వుండేది. ఆ తటాకంలో స్నానం చేస్తే సర్వరోగాలూ నశించేవి. చెవిటివాళ్ళు వినగలిగేవాళ్ళు; మూగవాళ్ళు మాట్లాడ గ లిగేవాళ్ళు! ఇటువంటి వింత లెన్నిటినో చూస్తూ మాధవి, కోవలన్లు హాయిగా కొంతకాలం గడిపారు. ఆహార విహారాలన్నిటికీ కోవలన్ ధనాన్నంతా ఖర్చు చేశాడు.\nగ్రీసు మొదలైన సుదూర ప్రాంతాల నుంచి వచ్చిన ఓడలనుంచి కనిపించే దీపాల కాంతీ, స్థానికుల పడవలలోని దీపాల వెలుతురూ సముద్రజలం మీద వింత అందాలను సమకూర్చేవి. పిల్లగాలులు వీచే భవన ఉపరితలం మీది నుంచి కోవలన్, మాధవి ఆ అందాలను చూస్తూ సాయంకాలాలను గడిపేవాళ్ళు !\nవీళ్ళిలా హాయిగా కాలం గడుపుతూ వుంటే, కోవలన్ ఇంటివద్ద కణ్ణగి చెప్ప రాని బాధను మౌనంగా అనుభవించ సాగింది. అయినా, తన భర్త ప్రవర్తన గురించి ఆమె ఎవ్వరికీ చెప్పలేదు. ఉన్న నగలను ఒక్కొక్కటిగా అమ్ము కుంటూ గుట్టుగా కాపురం గడుపు కుంటూ రాసాగింది. —(ఇంకావుంది)",
            "book_page_end": 38
        },
        {
            "title": "దయ్యాల ఆట",
            "book_page_start": 39,
            "pdf_page_start": 39,
            "pdf_page_end": 42,
            "author": "ఎస్. వి. ఆర్. సత్యనారాయణమూర్తి",
            "genre": "దయ్యాల కథ/హాస్యం",
            "moral": "కష్ట సమయాల్లో తెలివితేటలు, మన ధైర్యం మనల్ని రక్షిస్తాయి.",
            "keywords": [
                "దయ్యాలు",
                "సోమరాజు",
                "రామతిలకం",
                "తెలివి",
                "కట్టుబాట్లు",
                "ముక్కుపుడక",
                "దేవుడి చుక్క"
            ],
            "characters": [
                "సోమరాజు",
                "రామతిలకం",
                "మూడు దయ్యాలు"
            ],
            "locations": [
                "రామభద్రపురం",
                "కోటవలస",
                "పాడుబడిన ఇల్లు"
            ],
            "content": "రామభద్రపురం సంత నుంచి బయలు దేరిన సోమరాజూ, అతని భార్య రామ తిలకం సాయంకాల మయ్యేటప్పటికి, నిండుగా ప్రవహిస్తున్న ఒక ఏటిప్రాంతాన్ని చేరారు.\nఅప్పటికి ఆ కాశమంతా మేఘాలు కమ్మివున్నాయి. ఇంకా ముందుకు వెళ్ళా లంటే, తమ ఊరు కోటవలస రెండు కోసులదూరం వున్నది. ఈలోపల వర్షం తప్పేటట్టులేదు. ఏమి చెయ్యడమా అని ఆలోచిస్తూంటే, వాళ్లకు ఏటివారగా, ఒక పాతబడిన ఇల్లు కనిపించింది.\nతమ చేతిసంచులతో భార్యాభర్త లిద్దరూ. ఆ ఇంటికి వెళ్ళారు. శిథిలా వస్థలో వున్న ఆ ఇల్లు, నిర్మానుష్యంగా వున్నది. ఇంతలో టపటపమని చినుకులతో వాన ప్రారంభమైంది. తన చేతిసంచీ లోంచి, తను సంతలో కొన్న కొండచీపురు తీసి, ఆ ఇంటిలోని ఒక గది నేల తుడి చింది రామతిలకం. భార్యాభర్త లిద్దరూ, తమ చేతిసంచులను ఒక గోడ మూల వుంచి, అక్కడే చతికిలబడ్డారు.\nబయట ఉరుములతో, మెరుపులతో వర్షం మరింత ఉధృతమైంది, ఇంటి పైన కప్పిన దోనె పెంకులు, అక్కడక్కడ పగిలిపోవడంతో, వానచినుకులు లోపల పడసాగాయి.\nసోమరాజు కూర్చున్నచోటు నుంచి లేచి, గది కిటికీ లోంచి బయటకు చూస్తూ, “బాగా చీకటిపడిపోయింది. వర్షం తగ్గినా, ఈ చీకట్లో దారి వెతుక్కుంటూ నడవడం కష్టం.\" అన్నాడు.\nఒక గంట తర్వాత వాన తగ్గింది.\nఇంటిచుట్టూ చేరిన నీటిలోంచి కప్పలు బెకబెకలు ప్రారంభించాయి. దూరంగా నక్కకూతలు, నిర్మానుష్యంగా వున్న ఆ ప్రదేశంలో వాళ్ళకు భయం వేయ సాగింది.\nహఠాత్తుగా వాళ్ళ కళ్ళముందు ఏవో కాంతులు కనిపించాయి. ఆ భార్యాభర్తలు భయంతో కళ్ళు మూసుకుని తెరిచేంతలో, వాళ్ళముందు మూడు దయ్యాలు ప్రత్యక్ష మయ్యాయి. వాటిని చూసి, వాళ్ళు భయంతో వణకసాగారు.\nఅప్పుడు దయ్యాల్లో ఒకటి, \"భయ పడకండి! మావల్ల, మీకెలాంటి హానీ జరగదు. కాలక్షేపం కోసం, మీతో ఒక ఆట ఆడతాం.\" అన్నది.\nదయ్యాలతో ఆట అనేటప్పటికి, భార్యా భర్తలకు మరింత భయం పట్టుకున్నది. గది అంతా ఒక వింత కాంతితో వెలిగి పోతున్నది.\nఆ దయ్యం మళ్ళీ సోమరాజుతో, \"నువ్వు జాగ్రత్తగా విను ! మేం ముగ్గురం అచ్చం నీ పెళ్ళాంలా తయారవుతాం. అప్పుడు, మా నలుగురిలో నీ పెళ్ళాం ఎవరో, మాట్లాడకుండా నువ్వు పోల్చుకో వాలి.\" అన్నది.\nఅంతలో గదిలో వెలుగుపోయి, చీకటి ఆ క్రమించుకున్నది. తర్వాత కొద్ది క్షణాల్లోనే వెలుతురు వచ్చింది. ఇప్పుడు సోమరాజు ఎదురుగా నలుగురు యువ తులు నిలబడి వున్నారు. అందరూ రామ తిలకం లాగే కనిపిస్తున్నారు.\nసోమరాజు, వాళ్ళ దగ్గరగా వెళ్ళాడు.\nఅందులో ఎవరు తన భార్యో పోల్చడం అతడికి సాధ్యపడలేదు. గుడ్లప్పగించి చూస్తూ నిలబడిపోయాడు.\nఉన్నట్టుండి నలుగురూ నాట్యం చెయ్యడం ప్రారంభించారు. తన భార్యకు నాట్యం చెయ్యడం ఎలా వచ్చింది ? అన్న అనుమానం కలిగిన సోమరాజుకు, మరు క్షణంలోనే ఇదంతా దయ్యాలమాయ అని తెలిసిపోయింది.\nకొద్దిసేపటి తర్వాత, దయ్యాలు మూడూ తమ, తమ రూపాలు ధరిం చాయి.\n\"ఏమండీ !\" అంటూ రామ తిలకం, సోమరాజు దగ్గిరకు వచ్చి నిల బడింది.\nసోమరాజు, అమె కేసి అనుమానంగా చూడసాగాడు. అప్పుడు దయ్యాల్లో ఒకటి పెద్దగా నవ్వి. ''భయపడకు. ఆమె నీ పెళ్ళామే !'' అన్నది.\nఆ దయ్యమే యీసారి రామతిలకంతో, \"అమ్మాయ్, ఇప్పుడు మేము. నీ భర్త రూపం ధరిస్తాం. అతనూ, మేమూ కలిసి వుంటే, నీ భర్త ఎవరో పోల్చుకోవాలి.” అన్నది.\nరామతిలకానికి ముచ్చెమట్లు పొయ్య పాగాయి మరొకసారి గది అంతా ఆంధ కారమయమైంది. కొద్దిక్షణాల్లో వెలుతురు వచ్చింది. రామతిలకం ఎదుట, సోమరాజు రూపంలో నలుగురు నిలబడి వున్నారు.\nరామతిలకం, వాళ్ళ కేసి చూస్తూన్నం తలో. ఆమె కొత్త చక్కని ఆలోచన వచ్చింది. ఆమె వాళ్ళతో, ''చూడండి ! ఈ మధ్య నా భర్త, నా కొక నగ చేయిం చాడు. అది ఉంగరమా, ముక్కుపుడకా, జూకాలా, గాజులా ? మీలో ఎవరు ఏది అనుకుంటే, అది మీ అరచేతి మీద రాసి చూపించండి. నేను వెంటనే నా భర్త ఎవరో చెప్పగలను,\" అన్నది.\n\"ఏమమ్మాయ్. నీవు చాలా గడుసు దానిలా వున్నావే ! అరచేతిమీదరాసి చూప మంటున్నావు. నీ భర్త అరచేతిలో, ఏదైనా పుట్టుమచ్చ వుండివుంటుంది. అది చూసి, నీ భర్తను పోల్చుకుందామనుకుంటు న్నావు. అవునా?\" అని అడిగింది ఒక దయ్యం.\n\"ఉట్టినే అనుమానపడకు. కావా లంటే మీ నలుగురూ అరచేతులు పరీక్షించుకోండి.\" అన్నది రామతిలకం ధైర్యంగా.\n\"అయితే, ఆ నగ ఏదో నీ భర్తకే తెలుస్తుందని ఎత్తుగడ వేశావు, నేను ఎలాగూ బయటపడ్డాను గదా! మిగిలిన ముగ్గురిలో, నీ భర్త ఎవరో పోల్చుకో.\" అన్నది దయ్యం.\nఆ దయ్యమే, మిగిలిన ముగ్గురూ అందరూ ముక్కుపుడక అని రాసేటట్టు అరచేతులలో రాసుకోవడానికి అవసరం అయిన ద్రవమూ, కలంపుల్లా ఏర్పాటు చేసింది. సోమరాజులా వున్న మిగిలిన ముగ్గురూ, కలంపుల్లను ద్రవంలో ముంచి ఏదో రాశారు.\nమొదట ఒకడు, తన అరచేతిని రామతిలకానికి చూపించాడు. దానిలో ముక్కుపుడక అని రాసి వుంది. రెండవ వాడి అరచేతిలో కూడా ముక్కుపుడక అనే వున్నది. మూడవవాడి అరచేతిలోనూ అదే !\n\"ఇప్పుడు చెప్పు, నీ భర్త ఎవరో?\" అంటూ రాయడానికి ఏర్పాటు చేసిన దయ్యం బిగ్గరగా నవ్వింది.\nరామతిలకం చిరునవ్వునవ్వుతూ, \"దయ్యాల లో మీరు మంచివారిలా వున్నారు. అందువల్లనే మీరు మమ్మల్ని అల్లరి పెట్టకుండా, సరదాగా ఆటలతో ఆటపట్టిద్దామనుకుంటున్నారు. మీ మాయ చేత, నా భర్త మనస్సు వశం చేసుకుని, చేశారు. కాని, ఒక విషయం మీరు గమ నించలేకపోయారు.” అన్నది.\n“ఏమిటా విషయం ?\" అని అడిగింది దయ్యం.\n\"నా భర్త ఏదైనా రా సేముందు, దేవుడి పేరు మీద ఒక చుక్క పెట్టి, తరవాత రాస్తాడు. అది ఆయన అలవాటు. మీ వశీకరణం. ఆ దేవుడి విషయంలో పని చెయ్యలేకపోయింది. అరచేతి లో చుక్క వున్న ఆయనే, నా భర్త ! \" అంటూ తన భర్తను చూపించింది రామ తిలకం.\n''ఆఁ, అరచేతిలో దేవుడా ? అమ్మో ! దేవుడిముందు మా ఆటలు సాగవు.\" అంటూ దయ్యాలు మాయమైపోయాయి.\nతన భార్య తెలివితేటలవల్ల, దయ్యాల పీడవిరగడయినందుకు, ఆమెను మెచ్చు కున్నాడు సోమరాజు. వాళ్లు, ఆ రాత్రికి అక్కడే వుండి, తెల్లవారుతూండగా తమ ఊరివైపుకు ప్రయాణం సాగించారు.",
            "book_page_end": 42
        },
        {
            "title": "కృష్ణావతారం",
            "book_page_start": 43,
            "pdf_page_start": 43,
            "pdf_page_end": 50,
            "author": "చందమామ బృందం",
            "genre": "పురాణ గాథ",
            "moral": "ధర్మానికి మరియు ప్రజల రక్షణకు రాజు తన పౌరుషాన్ని ఉపయోగించాలి. వ్యక్తిగత కోపాల కన్నా ధర్మ యుద్ధమే ముఖ్యం. జన్మస్థలంపై ప్రేమ, రాజభోగాల కన్నా మిన్న.",
            "keywords": [
                "కృష్ణుడు",
                "బలరాముడు",
                "సృగాలవాసుదేవుడు",
                "జరాసంధుడు",
                "ద్వంద్వయుద్ధం",
                "గోకులం",
                "చక్రాయుధం"
            ],
            "characters": [
                "కృష్ణుడు",
                "బలరాముడు",
                "సృగాలవాసుదేవుడు",
                "దమఘోషుడు",
                "ఉగ్రసేనుడు",
                "శక్రదేవుడు",
                "జరాసంధుడు",
                "రుక్మి",
                "గోపకులు"
            ],
            "locations": [
                "కరవీరపురం",
                "గోమంతం",
                "మధుర",
                "చేదిదేశం",
                "గోకులం (వ్రేపల్లె)",
                "యమున తీరం"
            ],
            "content": "కరవీరపురం చేరుతూనే కృష్ణుడు అక్కడి కావలివాళ్ళతో తాను ఫలానా ఆనీ, సృగాల వాసుదేవుడితో యుద్ధానికి తామంతా వచ్చా మనీ, వెంటనే ఆ సృగాల వాసుదేవుడు వచ్చి యుద్ధం చెయ్యవలిసిందనీ చెప్పి కబురు చేశాడు. వాళ్ళు వెళ్ళి తమ రాజుకు యీ వార్త చెప్పారు.\nఆమాట వింటూనే సృగాలవాసుదేవుడు కోపంతో కళ్ళెర్రచేసి, పూర్వం సూర్యుడు తనను మెచ్చి ఇచ్చిన బంగారు రథం ఎక్కి, బంగారు కవచం ధరించి, అమోఘమైన విల్లూ, బాణాలూ, ఖడ్గమూ మొదలైన ఆయుధాలు వెంట తీసుకుని, సైన్యాన్ని వెంట రావద్దని చెప్పి. ఒంటరిగా బయలుదేరి వచ్చాడు.\nయమధర్మరాజులాగా వచ్చే సృగాల వాసుదేవుణ్ణి చూసి బలరామకృష్ణులు సంభ్రమం చెందారు. దమ ఘోషు డు వారిద్దరికీ ఉత్సాహం కలిగించాడు. తర వాత కృష్ణుడు తన రథాన్ని శత్రురథానికి ఎదురుగా నడిపించుకుంటూ వెళ్ళాడు. ఆ మీద ఇద్దరికీ భయంకరమైన ద్వంద్వ యుద్ధం జరిగింది.\nఒకరిపైన ఒకరు బాణవర్షం కురిపిం చారు. ఒకరు వేసిన అస్త్రాలను ఒకరు ఛేదించారు. కృష్ణుడు తన విరోధి విల్లు విరగగొట్టి, సారథిని చంపాడు. సృగాల వాసుదేవుడు లక్ష్యపెట్టక, మరొక విల్లు తీసుకుని రథాన్ని తానే నడుపుకుంటూ కృష్ణుడితో, ''గోమంతం దగ్గిర కొందరు రాజులను జయించి, ఆ గర్వంతో ఇక్క డికి వచ్చావు. ఆ రాజులు మూఢులు, అల్పులు. నేను ఒంటరిగా వచ్చాను. నువు కూడా ఒంటరిగానే నాతో యుద్ధానికి వచ్చావు. ఇది ధర్మయుద్ధం. ఈ ప్రపం చంలో ఇద్దరు వాసుదేవు లుండటానికి చీల్లేదు. అందుచేత నిన్ను చంపి. నేనొక్కణ్ణి వాసుదేవు డనిపించు కుంటాను.'' అన్నాడు.\nకృష్ణుడు వెటకారంతో, ''నీలో ఇంకా యుద్ధవాంఛ ఉన్నట్టయితే నీ ప్రతాపం చూపించు చూస్తాను. తరవాత నేను చేసేదేదో చేస్తాను. దాన్ని గురించి ఇప్పుడు చెప్పవలిసిన పనిలేదు,” అన్నాడు.\nసృగాలవాసుదేవుడు అతి వేగంగా కృష్ణుడిపై బాణాలూ, తో మ రా లూ, చక్రాలూ, గొడ్డళ్ళూ, పరిఘలూ, ఖడ్గాలూ విసిరి, చీకటి కమ్మేలాగా చేశాడు.\nకృష్ణు డది చూసి, \"నీ శక్తి చూపావు, చూశాను. ఇదుగో నేను చెయ్యబోతున్నది.\" అంటూ తన చక్రాయుధాన్ని అతడి మీద ప్రయోగించాడు. అది మహా భయంకరంగా బిరుగుతూ మెరుపులా వెళ్ళి, సృగాల వాసుదేవుడి తలను రెండుగా నరికి, కృష్ణుడి చేతికి తిరిగి వచ్చింది.\nఈ విధంగా సృగా ల వాసుదేవుడు యుద్ధంలో చనిపోయాడని విని. అంతః పుర కాంతలు గొల్లున ఏడుస్తూ తమ భర్త పడిపోయిన చోటికి వచ్చారు. పట్టపు రాణి తన కొడుకైన శక్రదేవుణ్ణి తెచ్చి, కృష్ణుడి పాదాల మీద పడేసి, ఏడ్చింది.\nకృష్ణు డామె నోదార్చి, మంత్రులనూ సామంతులనూ, పౌరముఖ్యుల నూ, పురోహితులనూ పిలిపించి, శక్రదేవుడికి రాజ్యాభిషేకం చేయించాడు.\nతరవాత కృష్ణుడు మధురకు తిరిగి పోతాడని తెలిసి అతని మేనమామ అయిన దమఘోషుడు వెళ్ళివస్తానని చెప్పి, తన సైన్యంతో సహా చేదిదేశానికి వెళ్లిపోయాడు.\nబలరామకృష్ణులు అయిదు రోజులు ప్రయాణించి ఆరో నాటికి మధురా నగరాన్ని చేరవచ్చారు. నగరం అంత దూరాన కనబడగానే కృష్ణుడు పాంచ జన్యం పూరించాడు. ఆ శంఖనాదం విని యాదవులు, ఉగ్రసేనుణ్ణి, ప్రధాన పురోహితులనూ వెంటబెట్టుకుని ఏనుగు లనూ, గుర్రాలనూ, సైనికులనూ ఆయత్త పరిచి. గొడుగులు తీసుకుని, మంగళ వాద్యాలతో సహా ఎదురు వచ్చారు. వంది మాగధుల స్తోత్రాలూ, బ్రాహ్మణుల ఆశీర్వాదాలూ మారుమోగుతూండగా బలరామకృష్ణులు మహావైభవంగామధురా ప్రవేశం చేశారు.\nకృష్ణబలరాముల చేత ఓడిపోయి మగధకు తిరిగి పోయిన జరాసంధుడు అవమానంతో కుమిలిపోతున్నాడు. అంత మంది రాజులనూ, అంత సేననూ వెంట బెట్టుకుని పోయి ఇద్దరు యాదవకుమా రు ల చేతిలో ఓడి పారిపోవటం కన్న సిగ్గుబాటు ఇంకేముంటుంది? ఈ అవమా నంతో అతనికి మనశ్శాంతి లేకుండా పోయింది.\nచివరకు జరాసంధుడు రాజుల నంద రినీ తిరిగి సమావేశపరిచి, \"పాపిష్ఠి దేవుడు అనుకూలించకపోయేసరికి మనం, ఇంత బలపరాక్రమా లుండి కూడా ఇద్దరు గోపబాలకుల చేతిలో దెబ్బ తిన్నాం. మనకు కలిగిన ఈ అపఖ్యాతి శాశ్వతంగా ఉండిపోతుంది. అలా కాకుండా చెయ్యా లంటే మనం ఆ యాదవు లిద్దరినీ ఎలా గైనా చంపటం తప్ప మరొక మార్గం లేదు. మీ రందరూ మీమీ సైన్యాలతో మధుర పైకి బయలుదేరండి. మన బలాలముందు క్షుద్రులైన యాదవులు నిలవటం కల్ల.\" అని చెప్పాడు.\nఈ మాటకు అందరూ సమ్మతించారు.\nఎందుచేతంటే, వారంతా గోమంతం దగ్గిర అవమానం పొందినవారే. పై పెచ్చు వారిలో జరాసంధుడి దాయాదులూ, సగోత్రీకులూ, మిత్రులూ, బంధువులూ ఉన్నారు. పౌండ్ర, కళింగ, దంతవక్త్ర. శిశుపాల, సాల్వ. రుక్మి గాంధార, త్రిగర్త, భ గ దత్తులూ, మరికొందరు కృష్ణద్వేషులూ; అంగ, వంగ, విదేహ, కాశ, కరూశ, మద్ర, పాండ్య మొదలైన దేశాల రాజులు కూడా జరాసంధుడి పక్షాన పోరాడటానికి సిద్ధంగా ఉన్నారు. తిరిగి ఇరవైఒక్క అక్షౌహిణీల సేన సమ కూడింది. వాళ్ళు అంచె ప్రయాణాల మధురానగరాన్ని చేరవచ్చి, నగరం చుట్టూ ఉండే తోటలలో యమున పొడు గునా విడిశారు.\nకృష్ణుడు మొదలైనవాళ్ళు కోట గోడ లెక్కి చూస్తే జరాసంధుడి సేన ప్రళ యానికి ముందుండే సముద్రం లాగా కనబడింది. కృష్ణుడు బలరాముణ్ణి చూసి నవ్వుతూ, “భూభారం తగ్గించటానికి దేవుడీ ఏర్పాటు చేసినట్టున్నది,” అన్నాడు.\nఇద్దరూ కలిసి సేనలతో శత్రువును ఎదిరించటానికి నిశ్చయించారు.\nజరాసంధుడు తన వెంట వచ్చిన రాజులతో తన యుద్ధ తంత్రం ఈ విధంగా చెప్పాడు. వెంటనే సేనలు మధురా నగరాన్ని చుట్టుముట్టాలి. గునపాల తో కోటగోడలు అక్కడక్కడా బద్దలుకొట్టాలి. నగరాన్ని పూర్తిగా నాశనం చెయ్యాలి. గోమంతపర్వతాన్ని చుట్టుముట్టినప్పుడు ఎవరెవరు ఏయే దిక్కులలో నిలబడ్డారో, అదేవిధంగా మధుర చుట్టూ కూడా నిల బెట్టాడు జరాసంధుడు.\nఈసారి యాదవులు జరాసంధుడితో యుద్ధమంటే జంకలేదు. నిజానికి జరా సంధుడి బలాలముందు తమ బలాలు ఎందుకూ పనికిరావు. కాని తమ వెంట కృష్ణుడున్నాడు. అదే వారి ధైర్యం. గరుత్మంతుడి జెండా గల రథంలో చక్రం మొదలుగా గల ఆయుధాలు పెట్టుకుని కృష్ణుడూ; నాగలీ, రోకలీ మొదలైన ఆయుధాలు వెంటబెట్టుకుని బలరాముడూ యుద్ధానికి వస్తుంటే చాలా కనులపండు వుగా కనిపించింది. వాళ్ళిద్దరూ ఉగ్ర సేనుడితో సహా తమ సేనకు ముందుండి నడుస్తూ, జరాసంధుడి సేనను సమీపిం చారు. తన సేనకు ముందు నిలబడి ఉన్న జరాసంధుడు వాళ్ళను ఎదుర్కొని, కృష్ణుడి పక్కనే ఉన్న ఉగ్రసేనుడితో. \"భోజవంశం వారు రాజ్యాలేలితే, యాద వులు వారికి సేవచేస్తారు. అలాటి భోజ వంశంలో పుట్టి కూడా నువు వంశ ప్రతిష్ఠ పోగొట్టుకున్నావు నీకన్న మూర్ఖుడుం టాడా ? ఈ కృష్ణుడు నీ కొడుకును చంపి రాజ్యం కాజేసి, ఉత్త సింహాసనం మటుకు నీకిచ్చాడు. వాడు పెట్టే పిండాకూడు తింటున్నావు. ఎందుకు? ఏళ్లు వచ్చాయి ! నీదీ ఒక జన్మేనా? సిగ్గులేక ఈ భోగం ఎలా అనుభవిస్తున్నావు ? కృష్ణుడికి నువు బంటువు తప్ప రాజువు కావు.'\" అన్నాడు. కోపంగా.\nకృష్ణు డిది విని మండిపడి, “గౌరవ నీయుడైన ఉగ్రసేనుణ్ణి నిందించటంలో నే ఉన్నదా ఏమిటి నీ పౌరుషం ? ఏమైనా అనదలిస్తే నన్నే అను. నీకు నేనేగదా అసలు విరోధిని? ఆ రోజు గోమంతం దగ్గిర నాతో యుద్ధం చేసినవాడవే గదా! ఇంతలోనే ఆ సంగతి మరిచిపోయి, హాస్యాస్పదంగా మాట్లాడకు. ఈసారైనా పారిపోకుండా నిలిచి యుద్ధం చెయ్యి, నా ప్రతాపం పూర్తిగా చూతువుగాని,\" అని, జరాసంధుణ్ణి, సారథినీ బాణాలతో కొట్టి, అతని విల్లు విరగగొట్టాడు.\nఉభయపక్షాల వీరుల మధ్యా తీవ్రంగా యుద్ధం సాగింది. ఈ యుద్ధంలో ఉగ్ర సేనుడు కూడా గొప్ప పరాక్రమం ప్రదర్శిం చాడు. ఒకసారి కృష్ణుడికి, రుక్మికీ ద్వంద్వ యుద్ధం జరిగింది. అందులో రుక్మి చిత్తుగా ఓడి తప్పుకు పోయాడు.\nబలరాముడు చెలరేగి తన పక్షం వాళ్ళను మందను తోలినట్టు తోలటం చూసి జరాసంధుడు అతన్ని ప్రతిఘటిం చాడు. ఇద్దరూ ఒకరి రథాలొకరు ధ్వంసం చేసుకుని, గదాయుద్ధానికి దిగారు. వాళ్ళ యుద్ధం చూడటానికి మిగిలినవాళ్ళంతా యుద్ధం మానేశారు. వాళ్ళిద్దరూ ఒకరి దెబ్బలు ఒకరు ఒడుపుగా తప్పించు కుంటూ, ఒకరినొకరు గదలతో మోదు కుంటూ, రక్తధారలు కార్చుతూ, భూమి దద్దరిల్లేలాగా, రెండు పెద్దపులుల మాదిరి యుద్ధం చేశారు. చివరకు ఎవరిని ఎవరూ చంపకుండానే ఆ గదా యుద్ధం ముగి సింది.\nఈ విధంగా కొన్ని రోజులపాటు యుద్ధం జరిగింది. జరాసంధుడు కోరిన విధంగా అతనికి విజయం లభించలేదు. అతని బలాలు రోజు రోజుకూ క్షీణిస్తున్నాయి. అతను ప్రాణం విసిగి, దైవం తనకు అనుకూలించటం లేదనుకుని, తన పక్షాన వచ్చిన రాజులనూ, సేనలనూ వెంట బెట్టుకుని మగధకు తిరిగిపోయాడు.\nకాని జరాసంధుడు అంతటితో వదల లేదు. ఇదేవిధంగా అతను మధుర మీదికి పద్దెనిమిదిసార్లు దండెత్తి వచ్చాడు.\nకృష్ణుణ్ణి చంపటం జరాసంధుడి వల్లా కాలేదు. జరాసంధుణ్ణి చంపటం కృష్ణుడి వల్లా కాలేదు. కారణం, జరాసంధుడు మరొకరి చేతిలో చావవలిసి ఉన్నాడు.\nరోజులు సుఖంగా గడుస్తున్నాయి.\nబలరాముడికి తన చిన్ననాటి విషయాలన్నీ జ్ఞాపకం వచ్చి, ఒకసారి గోకులం చూడా లనిపించింది. కృష్ణుడితో చెబితే అతన్ని వెళ్ళిరమ్మన్నాడు; కాని తాను బయలు దేరలేదు. బలరాముడు అరణ్య ప్రాంతా లకు తగిన వేషం వేసుకుని వ్రేపల్లెకు వెళ్ళాడు. అతన్ని అంతదూరంలోనే చూసి గోపకులు పరమానందంతో ఎదురు వెళ్ళారు. బలరాముడు కొందరికి దణ్ణాలు పెట్టాడు. కొందరిచేత దణ్ణం పెట్టించు కున్నాడు, మరి కొందరిని కౌగిలించు కున్నాడు. గోపిక లందరూ అతని చుట్టూ మూగితే వారందరినీ ప్రేమగా పలకరిం చాడు.\nవృద్ధగోపులు అతన్ని తమ మధ్య కూర్చోబెట్టుకుని ఇష్టాగోష్ఠి జరిపారు.\n\"నాయనా, నువు రావటం గొప్ప విశేషం. ఎటువంటి వాళ్ళకైనా జన్మ స్థలం మీద ప్రేమ పోదనటానికి ఏం నిదర్శనం కావాలి ? మీ అన్న దమ్ములు చాణూర ముష్టికులను చంపారు, కంసుణ్ణి హతమార్చారు. గోమంతం దగ్గర మహా సేనను జయించారు, సృగాలవాసుదేవుణ్ణి చంపారు, ఎంతో కీర్తి సంపాదించారు. అయినా నువు గోవులను కాచినచోటు వెతుక్కుంటూ వచ్చావు!\" అన్నారు గోపవృద్ధులు.\n“మీరు పెంచబట్టేగదా మాకీ ఖ్యాతి వచ్చింది ? అయినా, మీవంటి బంధువులు కావాలంటే మటుకు అందరికీ దొరుకు తారా? నాకూ, నా తమ్ముడికీ ఆ రాజ భోగాల మీద మనసు పోదు. ఇక్కడ చిన్న తనంలో హాయిగా గడిపిన రోజులు మరుద్దామన్నా మ ర వ లేం,\" అన్నాడు బలరాముడు.\nఈ మాటకు అందరూ సంతోషించి అతను తాగటానికీ, తినటానికీ ఉత్తమ మైన పానీయాలూ, భక్ష్యాలూ పెట్టి ఎంతో ప్రేమతో ఆదరించారు.",
            "book_page_end": 50
        },
        {
            "title": "ఇంద్రజాలం",
            "book_page_start": 51,
            "pdf_page_start": 51,
            "pdf_page_end": 53,
            "author": "వసుంధర",
            "genre": "కల్పితం/ఇంద్రజాల కథ",
            "moral": "ప్రపంచంలోని ప్రతిదీ తాత్కాలికమే. ఇంద్రజాలం క్షణికమైన భ్రమ అయితే, సౌందర్యం కూడా కొంతకాలానికే మాయమవుతుంది. ప్రజాక్షేమం పట్ల దృష్టి పెట్టడం ముఖ్యం.",
            "keywords": [
                "చిత్రసేనుడు",
                "జాలానందుడు",
                "ఐంద్రజాలికులు",
                "ఇంద్రజాలం",
                "ప్రజాక్షేమం",
                "సౌందర్యం"
            ],
            "characters": [
                "చిత్రసేనుడు (రాజు)",
                "రాణి",
                "జాలానందుడు",
                "ఐంద్రజాలికులు"
            ],
            "locations": [
                "రాజధాని నగరం",
                "ప్రదర్శనా మందిరం"
            ],
            "content": "చిత్రసేనుడనే, ఒక రాజు భార్యకు వినోదా లంటే యిష్టం. అందునా, ఇంద్రజాల మంటే చాలా మక్కువ. ఒకసారి రాజు, భార్యకోరిక పై, అందరికంటే గొప్ప ఇంద్ర జాల ప్రదర్శన యిచ్చిన వాడికి లక్ష వరహా లిచ్చి సత్కరించగలనని ప్రకటించాడు.\nఆ ప్రకటన విని ఎందరో ఐంద్రజాలి కులు, రాజధానికి వచ్చిచేరారు. ప్రదర్శన చూడడానికి రాజు, పెద్ద మందిరం ఏర్పాటు చేయించాడు.\nవచ్చిన ఐంద్రజాలికులు అద్భుతమైన ప్రదర్శనలు చేశారు. ఒకడు గాలిలో నడి చాడు. ఇంకొకడు మనుషులను కోతులుగా మార్చి. వాటి చేత మాట్లాడించాడు. మరొకడు ప్రదర్శనా మందిరంలో భూకంపం తెప్పించాడు. ఇలా ఒకటే మిటి? న భూతో న భవిష్యతి అనేటటు వంటి ప్రదర్శన లెన్నో జరిగాయి.\nప్రదర్శనలైపోయాక రాజుకు, వారిలో అందరికంటే గొప్ప ప్రదర్శన యిచ్చిన వారెవరో తెలుసుకోవడం కష్టమయింది.\nఆయన మందిరంలోని సభికులవంక చూసి, \"మీలో ఉత్తమ ఐంద్రజాలికుడిని ఎన్నిక చేసినవాడికి, పదివేలవరహాలు కానుకగా యస్తాను.\" అన్నాడు.\nఆ వెనువెంటనే సభికుల్లో కలకలం బయల్దేరింది. ప్రతి ఒక్కడూ ముందుకు వచ్చి, ఏదో ఒక ఐంద్రజాలికుడి పేరు చెప్పసాగాడు. వాళ్ళను అదుపు చేయడమే కష్టమైపోయింది.\nఆ సమయంలో జాలానందుడ నే ఐంద్రజాలికుడు, తన ఇంద్రజాల ప్రభా పంతో సభికుల్ని సమ్మోహితుల్ని చేసి, అదుపులో పెట్టి, రాజు వంక తిరిగి, \"ప్రభూ. మా గొప్పతనాన్ని సభికులు నిర్ణయించలేరు. నిర్ణయించగల తమరే సందిగ్ధంలో పడ్డారు. కాబట్టి యిప్పుడాకే ఒక్క ఉపాయం మిగిలింది!\" అన్నాడు.\n\"ఏమిటో చెప్పు!” అన్నాడు చిత్ర సేనుడు కుతూహలంగా.\n\"మా ఇంద్రజాల విద్య గొప్పతనాన్ని, మా ఐంద్రజాలికులే అంచనా వేయగలరు. మాలో నిష్పక్షపాత బుద్ధి ఎక్కువ. కాబట్టి మేమందరం. మేము మెచ్చిన ఐంద్ర జాలికుడి పేరు ఒక చీటి మీద రాసి మీకిస్తాం. ఎక్కువ మంది ఎవరి పేరు రాస్తే, అతడే ఉత్తమ ఐంద్రజాలికుడవు తాడ్డు,\" అన్నాడు జాలానందుడు.\nచిత్రసేనుడు దీనికి అంగీకరించాడు.\nకొద్ది సేపటిలో ఐంద్రజాలికులందరూ రాజుకు చీటి లిచ్చారు. చదివి చూడగా అన్ని చీటీలలో జాలానందుడి పేరున్నది.\nఇది విని ఒక ఐంద్రజాలికుడు ముందుకు వచ్చి, \"ప్రభూ, ఇందులో ఏదో మోసమున్నది. నేను జాలానందుడి పేరు రాసిన మాట నిజం. కానీ నా అభి ప్రాయంలో, అతడికంటే నేనే గొప్ప వాణ్ణి.\" అన్నాడు.\n\"అలాంటప్పుడు, నీ పేరు రాయక, జాలానందుడి పేరెందుకు రాశావు?\" అని ప్రశ్నించాడు చిత్రసేనుడు.\n\"ప్రభూ, జా లా నందుడు మోసం చేశాడు. మమ్మల్నందర్నీ ఇంద్రజా ల ప్రభావానికి గురిచేశాడు. న్యాయనిర్ణయా నికి ఇంద్రజాల విద్యను ప్రయోగించడం, నియమవిరుద్ధం!\" అన్నాడు ఐంద్ర జాలికుడు.\nమిగతా ఐంద్రజాలికులు కూడా, ఆ విషయాన్ని ధృవపరిచారు. జాలానందుడు వెంటనే, రాజుతో, ''ప్రభూ, న్యాయ నిర్ణయానికి ఇంద్రజాలవిద్యను ప్రయో గించడం, నియమవిరుద్ధం అన్నమాట నిజం. అయితే, ఎందరినో సమ్మోహితుల్ని చేయగల ఐంద్రజాలికుల్ని. సమ్మోహితు లను చేయడం సాధ్యమా అని చాలా మందికి సందేహముంటుంది. ఆ సందేహం తీర్చడం కోసం. నేను చేసిన ఆఖరు ప్రదర్శన యిదితప్పితే - న్యాయనిర్ణయం మాత్రం కాదు. న్యాయనిర్ణయం ప్రభు వులకే వదిలిపెడుతున్నాను.\" అన్నాడు.\nరాజు చిరునవ్వునవ్వి \"ఐంద్రజాలి కులపైనే, తన ఇంద్రజాల విద్యాప్రభా వన్ని చూపగలిగిన జాలానందుడే ఉత్తమ ఐంద్రజాలికుడు !'' అని ప్రకటించాడు.\nఇందుకు మిగిలిన ఐంద్రజాలికులు కూడా, అంగీకరించక తప్పలేదు.\nఅప్పుడు చిత్రసేనుడు, జాలానందుడికి లక్షవరహాలు బహుమతిగా యిచ్చి, \"నీ ప్రదర్శన అద్భుతం. నీకు తెలిసి, నీకంటే గొప్ప ఐంద్రజాలికులున్నారా ?\" అని అడిగాడు.\n\"లేకేం, ప్రభూ ! నా భార్య వున్నది. ఆమె అందం ఇంద్రజాలంలా నా మీద పని చేసి, నన్నామెకు దాసుణ్ణి చేసింది. ఆమె కోసమే, నేనీ ఇంద్రజాల విద్యనేర్చు కున్నాను.\" అన్నాడు జాలానందుడు.\nచిత్రసేనుడికి సమాధానం నచ్చలేదు.\n\"నీ ఇంద్రజాలం తాత్కాలికమైన భ్రమ నీ భార్య అందం భ్రమ కాదు గదా! అది ఇంద్రజాలమెలా అవుతుంది?\" అన్నాడు.\nజాలానందుడు వెంటనే, \"ఇంద్రజాల భ్రమ కొద్దిగంటలుంటే, సౌందర్యభ్రమ కొన్ని సంవత్సరాలుంటుంది. ప్రభూ! ఈ ప్రపంచంలో ఏది శాశ్వతం ? అంతా భగవంతుడి ఇంద్రజాల మేకదా ! నా భార్య అందం పది సంవత్సరాల తర్వాత మాయమయ్యేదే కదా !'' అన్నాడు.\nరాజు, జాలానందుడికి మరొక లక్ష వరహాలు కానుకగా యిచ్చి \"నేను కూడా నా భార్య సౌందర్యపుటారాధనలో పడి ప్రజాక్షేమాన్ని విస్మరించి విలాసా లలో మునిగి తేలుతున్నాను. నీ మాటలు నా భ్రమను తొలగించాయి. అందుకే యీ కానుక,\" అన్నాడు.\nజాలానందుడు తృప్తిపడి, అక్కడి నుంచి వెళ్ళిపోయాడు. అతడి ఇంద్ర జాలం రాజును ప్రజాక్షేమానికి అంకితం చేసిందని, ప్రజల్లో అతడికి మరింత పేరు వచ్చింది.",
            "book_page_end": 53
        },
        {
            "title": "ధీరానందుడు",
            "book_page_start": 54,
            "pdf_page_start": 54,
            "pdf_page_end": 57,
            "author": "చందమామ బృందం",
            "genre": "పురాణ గాథ/సాహసం",
            "moral": "అత్యధిక ధైర్యం మరియు గురువు పట్ల అంకితభావం గొప్ప ఫలితాలను మరియు జ్ఞానాన్ని అందిస్తాయి.",
            "keywords": [
                "ధీరసింహుడు",
                "యోగానందుడు",
                "అనుకంపనుడు",
                "నరకం",
                "పిశాచం",
                "కుంభకర్ణుడు"
            ],
            "characters": [
                "ధీరసింహుడు (ధీరానందుడు)",
                "యోగానందుడు (మహాసిద్ధుడు)",
                "అనుకంపనుడు (పిశాచం)",
                "రావణుడు",
                "కుంభకర్ణుడు"
            ],
            "locations": [
                "దండకారణ్యం",
                "గోదావరీ తీరం",
                "ఆశ్రమం",
                "మర్రిచెట్టు"
            ],
            "content": "పూర్వం దండకారణ్యంలో యోగానందు డనే మహాసిద్ధుడు గోదావరీ తీరాన ఆశ్రమం కల్పించుకుని ఉంటూ ఉండే వాడు. యోగవిద్యలో ఆయనవద్ద శిక్షణ పొందటానికని అన్ని కులాలవాళ్ళూ వచ్చి ఆయనకు శుశ్రూష చేస్తూండేవారు. ఒక సంవత్సరంపాటు పరీక్షించినమీదట వారు తనవద్ద యోగ విద్య నేర్చుకోవటానికి అర్హులని తోచినట్టయితే శిష్యులుగా చేర్చు కునేవాడు. లేనట్టయితే ఇంటికి పంపేస్తూండేవాడు.\nయోగానందుడు అప్పుడప్పుడూ తన ఆశ్రమం వదిలి అరణ్యంలో ఇతర ప్రాంతాలకు తన శిష్యులతోసహా వెళుతూ ఉండేవాడు. అక్కడ ఆయన శిష్యులు ఎన్నో కొత్త . విషయాలు నేర్చుకుంటూ ఉండేవారు; అనేక స్థలదేవతలను పరిచయం చేసుకునేవారు. అనేక రకాల బ్రహ్మరాక్షసులను లొంగదీయటం అభ్య సించేవారు.\nఒక ఏడు యోగానందుడివద్ద శిష్యత్వం చెయ్యటానికి ధీరసింహు డనే క్షత్రియ కుమారుడు వచ్చాడు. ఇతను చిన్న వాడైనా అనేక యుద్ధాలలో ఆరితేరినవాడు. అతనికి భయమనేది ఎలా ఉంటుందో తెలియదు. అందరిలాగే అతను కూడా ఒక ఏడాది పరీక్షకింద ఉన్నాడు. ఏడాది పూర్తి కావచ్చింది.\nఆ సమయంలో యోగానందుడు తన శిష్యులతోసహా బయలుదేరి ఒక సరస్సు వద్దకు వెళ్ళి చేరాడు. సరస్సు ఒడ్డున చిన్న పర్ణశాల వేశారు.\nఈ పర్ణశాలకు కొంత దూరంలో ఒక బ్రహ్మాండమైన మర్రిచెట్టున్నది. అది దాదాపు ఒక వంద ఎకరాలు ఆక్రమించి ఉన్నది.\nసరస్సువద్దకు చేరిన రాత్రి యోగా నందుడు తన శిష్యులతో, \"ఈ మర్రి చెట్టు బహుపురాతనమైనది. దీనికింద త్రేతాయుగం నాటి పిశాచాలు కూడా ఉన్నాయి. వాటి సంగతి తరవాత నింపా దిగా చెబుతాను. ఈ రాత్రికి మటుకు మీలో ఎవరు కూడా ఆ మర్రిచెట్టు చాయ లకు వెళ్ళవద్దు. గుర్తుంచుకోండి, ఇది నా ఆజ్ఞ!\" అన్నాడు.\nఆ రాత్రి అందరూ భోజనాలు చేసి పడుకుని నిద్రపోయారు. అందరితోబాటు ధీరసింహుడు కూడా నిద్రపోయాడు. కాని ఒక రాత్రివేళ అతనికి మెలకువ వచ్చేసి, తిరిగి ఎంత ప్రయత్నించినా నిద్రపట్ట లేదు. అతను ఆశ్రమం బయటికి వచ్చి దూరాన ఉన్న పిశాచాల మర్రిని చూశాడు.\nఎన్నడూ భయం ఎరగనివాడు కావటం చేత అతను ఆ చెట్టుకిందికి వెళ్ళదలుచు కుని బయలుదేరాడు. మర్నాడు గురువు గారు చెప్పేలోపుగానే ఆ చెట్టు గురించి కొన్ని విషయాలైనా స్వయంగా తెలుసుకో వాలని అతనికి ఆపుకోరాని కోరిక పుట్టింది.\nఅతను మర్రిచెట్టును సమీపించి దాని కిందుగా, ఊడల మధ్యగా నడవసాగాడు.\nఅతను కొంతదూరం వెళ్ళేసరికల్లా ఒక ఊడ నుంచి దిగుతూ ఒక తెల్లని ఆకారం కనిపించింది. అది నేలకు దిగి నిలబడ గానే ధీరసింహుడు గంభీరంగా, ‘“ఎవరు నువు?\" అని ప్రశ్నించాడు.\n\"నా పేరు అనుకంపను డు. ఈ అరణ్యంలో రాముడి భార్య సీత ఉన్న దని రావణుడికి చెప్పినవాణ్ణి నేనే!\" అన్నాడు ఊడ దిగినవాడు.\nధీరసింహుడు చలించలేదు. 'నువు ఇంకా ఇక్కడే ఉంటున్నావా?\" అని అతను అనుకంపనుణ్ణి అడిగాడు.\n‘“ఎక్కువగా నరకంలో ఉంటూం టాను. వాళ్ళు రానిచ్చినప్పుడు ఈ చెట్టు మీదికి వస్తూంటాను.\" అన్నాడు అను కంపనుడు, మెల్లిగా దగ్గిరికి జరుగుతూ.\n\"ఓ హెూ, నరకంలో మీ వాళ్లంతా ఎలా ఉన్నారు?'' అన్నాడు ధీరసింహుడు, ఎంతో ధైర్యంగా, వున్నచోటనే నిలబడి. అనుకంపనుడు తనను మెల్లిగా సమీపిస్తూ ఉండటం అతను గమనిస్తూనే ఉన్నాడు.\n\"ఎలా ఉన్నారని చెప్పను! నరక జ్వాలలలో మగ్గి నానా సతమతమూ అవుతున్నారు.” అన్నాడు ఆనుకంపనుడు.\n\"నరకబాధకు అందరికన్న ఎవరు బాగా తట్టుకుంటున్నారు!\" అన్నాడు ధీరసింహుడు.\n\"అందరికన్న రావణుడు మెరుగు.\" అన్నాడు అనుకంపనుడు.\n“రావణుడికి ఏమి శిక్ష విధించారేం?\" అన్నాడు ధీరసింహుడు.\n“నూనెభాండీలను కాచమన్నారు!\"\n“అదేమంత కష్టమైన పనికాదే?\"\n\"నూనెభాండీల కింద కాలుతున్నది రావణుడే !''\n\"అలా చెప్పు! అది నిజంగా బాధే.\nఅయితే, నరకబాధను బొత్తిగా భరించ లేకుండా ఉన్నవాడెవడు?\" అని ధీర సింహుడు అడిగాడు.\nఅనుకంపనుడు కొంచెంకొంచెమే తనకు దగ్గిరిగా జరుగు తూండటం అతను గమనిస్తూనే ఉన్నాడు. కాని, అతడు భయం కనబరచలేదు.\n''కుంభకర్ణుడు నరకబాధ ఏమాత్రమూ భరించలేక రాత్రింబగళ్ళు ఒకే తీరున రంకెలు పెట్టి, మిగిలినవాళ్ళకి నిద్ర లేకుండా చేస్తున్నాడు.'\" అన్నాడు అనుకంపనుడు.\n''కుంభకర్ణుడికి ఏమి శిక్ష ఇచ్చారేం?\" అన్నాడు ధీరసింహుడు.\n\"చీలమండలదాకా నిప్పుపెట్టారు.\"\nఅన్నాడు అనుకంపనుడు.\n\"ఆబాధకే రంకెలు పెడుతున్నాడా?\" అన్నాడు ధీరసింహుడు ఆశ్చర్యంగా.\n\"నిప్పులో కుంభకర్ణుడుతలకిందులుగా వేళ్ళాడుతున్నాడు.\" అన్నాడు అను కంపనుడు.\n\"అలా చెప్పు! అది నిజంగా బాధే. అయితే కుంభకర్ణుడు పెట్టే రంకెలు ఎలా ఉంటాయో నాకు వినిపించగలవా?\" అని ధీరసింహుడు అడిగాడు.\n“ఓ, వినిపిస్తాను!\" అంటూ అనుకం పనుడు గూబలు అదిరేటట్టుగా భయంకర మైన రంకె పెట్టాడు. ధీరసింహుడు చెవులు గట్టిగా మూసుకోవలసి వచ్చింది.\n\"ఇంతేనా? గొర్రె అరిచినంత కూడా లేదే! కుంభకర్ణుడి రంకె నీకు సాధ్యం కాదేమో?\" అన్నాడు ధీరసింహుడు.\n\"ఈసారి విను!\" అంటూ అనుకం పనుడు భూమి దద్దరిల్లేటట్టు మరొక రంకె పెట్టాడు. ధీరసింహుడు చెవులు రెండూ గట్టిగా మూసుకున్నప్పటికీ అతని తల దిమ్మెక్కిపోయింది.\n\"ఇంతేనా? గట్టిగా గుర్రం సకిలించి నట్టు కూడా లేదు. కుంభకర్ణుడు ఇంత కన్న పెద్ద రంకెలే పెట్టి ఉంటాడు. వాటిని నువు చూపించలేకుండా ఉన్నావు!\" అన్నాడతను.\n\"ఈసారి విను!'' అంటూ అనుకం పనుడు ఊపిరి బాగా పీల్చి బ్రహ్మండ మైన పెడబొబ్బ పెట్టాడు. ధీరసింహుడు చెవులు ఎంత గట్టిగా మూసుకున్నా ప్రయోజనం లేకపోయింది. అతనా పెడ బొబ్బకు స్పృహ తప్పి పడిపోయాడు.\nఅదే సమయమనుకుని అతన్ని మింగ టానికి అనుకంపనుడు ముందుకు వచ్చాడు. ఈ లోపుగా అనుకంపనుడు పెట్టిన పెడబొబ్బలు విని యోగానందుడు మేలుకుని, ఆశ్రమం నుంచి వచ్చి, తన కమండలంలోని జలాన్ని అనుకంపనుడిపై చల్లాడు. అనుకంపనుడు ఆ దెబ్బతో భూమిలో దూరిపాతాళానికి పారిపోయాడు.\nత ర వాత యోగానందదుడు ధీర సింహుణ్ణి లేపి, తన ఆశ్రమానికి తీసుకు పోయి జరిగినదంతా విని, “నాయనా, నా ఆజ్ఞ మీరినప్పటికీ నీ ధైర్యానికి మెచ్చాను. నేటినుండి నీవు ధీరానందుడని పేరు పెట్టుకుని నా శిష్యుడివికా!'' అని అతనికి యోగం ఉపదేశించాడు.",
            "book_page_end": 57
        },
        {
            "title": "కవి - విమర్శకుడు",
            "book_page_start": 58,
            "pdf_page_start": 58,
            "pdf_page_end": 59,
            "author": "తాటిచెర్ల గురురామప్రసాద్",
            "genre": "పండిత కథ/నీతి కథ",
            "moral": "విమర్శ ఎప్పుడూ దండగ కాదు; అది రచనలోని లోపాలను గుర్తించి, రచయితను మెరుగుపరచుకోవడానికి సహాయపడుతుంది.",
            "keywords": [
                "కవి",
                "రామశర్మ",
                "విమర్శకుడు",
                "కావ్యం",
                "భుజంగపతి",
                "వల్లభుడు",
                "శౌరిశాస్త్రి"
            ],
            "characters": [
                "కొమరగిరి రాజు",
                "రామశర్మ (కవి)",
                "భుజంగపతి (జమీందారు)",
                "వల్లభుడు (విద్వాంసుడు)",
                "శౌరిశాస్త్రి (మహాపండితుడు)"
            ],
            "locations": [
                "కొమరగిరి రాజస్థానం",
                "గోవిందపురం",
                "రంగపట్నం"
            ],
            "content": "కొమరగిరి రాజుగారి ఆస్థానంలో, రామ శర్మ అనే కవి వుండేవాడు. ఆయనకు సాహిత్య విమర్శకులంటే, చాలా చులకన భావం వుండేది. పాఠకుడు కావ్యాన్ని చదివి ఆనందిస్తే చాలు. అంతేగాని, దాన్ని గురించిన విమర్శా, వ్యాఖ్యాన్నాల్లాంటివి శుద్ధదండగ. అంటూండే వాడాయన.\nరాజుగారు మాత్రం కవులనూ, విమ ర్శకులైన పండితులనూ సమానంగా ఆద రించేవాడు. ఇది ఏమాత్రమూ నచ్చని రామశర్మ, ఒకనాడు నిండు సభలోనే, విమర్శకులపట్ల తనకున్న అభిప్రాయాన్ని వెల్లడించాడు.\nఒకనాడు రాజు, రామశర్మను పిలి పించి, \"శర్మగారూ, మీరు గోవిందపురం వెళ్ళి, అక్కడి జమీందారు భుజంగపతిని కలుసుకుని, మీరా మధ్య రాసిన కావ్యం గురించి, ఆయన అభిప్రాయం ఏమిటో తెలుసుకోండి. తర్వాత, ఆయన ఏమన్నదీ, నాకు చెప్పండి.\" అన్నాడు.\nరామశర్మ, గోవిందపురంవెళ్ళి, జమీం దారును కలుసుకుని తన కావ్యం గురించి అభిప్రాయం అడిగాడు.\nభుజంగపతి విచారంగా, \"కవిగారూ, మీ కావ్యాన్ని నేనొకసారి చదివాను. అది చాలా ప్రౌఢకావ్యం. సరిగా అర్థంకాలేదు. దాని మీద ఏ వ్యాఖ్యానమో వచ్చివుంటే బావుండేది. అప్పుడు నాబోటివాడికి సరిగా అర్థమయ్యేది.\" అన్నాడు.\nరామశర్మ తిరిగి వచ్చి, రాజుకు భుజంగపతి అన్నదేమిటో చెప్పాడు.\n“అయితే, శర్మగారూ, మీరీసారి రంగ పట్నం వెళ్ళిరండి. అక్కడ వల్లభుడనే విద్వాంసుడున్నాడు. ఆయనను కలుసు కుని, మీ కావ్యం గురించి ఆయన అభి ప్రాయం సేకరించండి,\" అన్నాడు రాజు.\nరామశర్మ, వల్లభుడిని దర్శించి, తాను వచ్చినపని చెప్పాడు.\nవల్లభుడు ఎంతో వినయంగా. '‘కవి వర్యా, తమ కావ్యం గొప్ప ఉత్తమ గ్రంథం. వస్తు శిల్ప నిర్మాణంలో మీరు కనబరిచిన ప్రతిభ అమోఘం. అయితే, దానిలో కొన్ని నెరసులు లేకపోలేదు. దోషాలున్నా, అవి చంద్రునిలో మచ్చల్లాం టివే!\" అంటూ వల్లభుడు, ఆ కావ్యం యొక్క సౌందర్యహేతువులతోపాటు, అవగుణాలను కూడా వివరించాడు.\nతిరిగివచ్చిన రామశర్మ చెప్పినది విన్న రాజు, ఈసారి ఆయనను నగరంలోని శౌరిశాస్త్రిని కలవమన్నాడు.\n\"శర్మగారూ, ముందుగా మీ కావ్యం మీద వల్లభుడి విమర్శ వినిపించి, దాని మీద శౌరిశాస్త్రిగారి అభిప్రాయాన్ని కను క్కోండి.\" అన్నాడు రాజు.\nరామశర్మ,శౌరిశాస్త్రినిచూడబోయాడు.\nఆయన రామ శర్మ చెప్పింది పూర్తిగా విని. ''కవివరేణ్యా! మీ కావ్యంమీద వల్లభుడు చేసిన విమర్శ అంతలోతైనదీ, ప్రతిభా పూర్వకమైనదీ కాదు!'' అంటూ, ఆ విమర్శలోని లోపాలను, మహాపండితు డైన శౌరిశాస్త్రి అతి సున్నితంగా ఎత్తి చూపాడు.\nరామశర్మ ఇల్లు చేరుకుని, తన యీ పర్యటనాను భ వాల ను సమీక్షించు కున్నాడు: విమర్శ అనేదే లేకుంటే, భుజంగపతిలాంటి సామాన్యులకు. తన కవిత్వం అర్థం కాదు. వల్లభుడి విమర్శ తాను విని వుండకపోతే, తన కావ్యంలోని లోటుపాట్లు, తనకు తెలి సేవికాదు. అందు వల్ల తాను ఇకముందు రాయ బో యే కావ్యాల్లో, ఈ అవగుణాలు రాకుండా చూసుకునే అవకాశం పోయేది. శౌరిశాస్త్రి ప్రతివిమర్శ వల్ల, వల్లభుడిలాంటి విమర్శ కుల స్థాయి పెరిగేందుకు వీలుంటుంది— అని రామశర్మ గ్రహించాడు.\nసాహిత్యం మీద విమర్శ అనవసరమనే దురభిప్రాయం రామశర్మలో మరి లేదని తెలిసి, రాజు చాలా సంతోషించాడు.",
            "book_page_end": 59
        },
        {
            "title": "మిరియపుగింజ",
            "book_page_start": 60,
            "pdf_page_start": 60,
            "pdf_page_end": 62,
            "author": "చందమామ బృందం",
            "genre": "జానపద కథ/సాహసం",
            "moral": "వయసు లేదా పరికరాల పరిమాణం ముఖ్యం కాదు, ధైర్యం మరియు సాహసం ముఖ్యం. చిన్న వస్తువు (మిరియపు గింజ) కూడా ఘాటుగా ఉంటుంది.",
            "keywords": [
                "నానాజీ",
                "రాజపుత్రుడు",
                "ఖడ్గం",
                "దొంగలు",
                "సాహసం",
                "ధైర్యం",
                "మిరియపుగింజ"
            ],
            "characters": [
                "నానాజీ (రాజపుత్ర బాలుడు)",
                "పెత్తండ్రులు",
                "వర్తకుడు",
                "దొంగల నాయకుడు",
                "గ్రామస్థులు"
            ],
            "locations": [
                "రాజభవనం",
                "అరణ్యం",
                "గ్రామం"
            ],
            "content": "పూర్వం నానాజీ అనే రాజపుత్రబాలుడు ఉండేవాడు. అతని చిన్నతనంలోనే తండ్రి పోవటం చేత అతను తన పెత్తండ్రుల అండన పెరిగాడు.\nవాళ్ళు నానాజీకి రాజపుత్ర సంప్ర దాయాలన్నీ నేర్పారు. అతను పసితనం లోనే గుర్రపు స్వారీ, విలువిద్యా. అస్త్ర విద్యలూ చక్కగా నేర్చుకున్నాడు.\nఒక పొగరుబోతు గుర్రాన్ని ఎవరూ అదుపు చెయ్యలేకపోగా, నానాజీ దాన్ని అదుపులోకి తెచ్చి, మచ్చిక చేసి, దాన్ని ఎక్కి తిరగసాగాడు. తన పెత్తండ్రులు గుర్రాలెక్కి తిరిగేటప్పుడు నానాజీ వారి వెంట తాను కూడా తిరిగేవాడు. ఆ గుర్రం కూడా నానాజీని తప్ప మరెవరినీ ఎక్కనిచ్చేదికాదు.\nఒకనాడు ఒక వర్తకుడు రాజభవనానికి కాండ్లా నుంచి కొన్ని ఖడ్గాలు తెచ్చాడు. నానాజీ ఆ కత్తులవద్ద కూర్చుని ఒక్కొక్క కత్తి నిడివీ, పదునూ పరీక్షించి, ఏదీ నచ్చక. ఒక్కొక్కటే తీసి పక్కన పెడుతూ వచ్చాడు.\n\"ఈ అబ్బాయికి ఖడ్గాల నాణ్యం బాగా తెలుసులాగున్నదే!'' అనుకుని వర్తకుడు మంచి ఖడ్గం ఒకటి తీసి నానాజీకి చూపించాడు.\nఆ కత్తిని చూడగానే నానాజీ కళ్ళు మెరిశాయి. \"నా కిలాటి ఖడ్గమే కావాలి. ఇది ఉంటే నన్నెవరూ జయించలేరు ! \" అన్నాడతను ఉత్సాహంతో.\nఅతను ఆ ఖడ్గాన్ని తన పెత్తండ్రుల వద్దకు తీసుకుపోయి దాన్ని తనకు కొని పెట్టమని అడిగాడు.\n\"మేము బతికి ఉండగా నీకు ఖడ్గంతో ఏం పని. బాబూ?\" అని ఒక పెత్తండ్రి అడిగాడు.\n''ఈ ఖడ్గం మరీ పెద్దది. నువు పట్ట లేవు,\" అన్నాడు మరొక పెత్తండ్రి.\n\"నేను పెరిగిపోతున్నాను. నాకున్న ఖడ్గం మరీ చిన్నదిగా ఉన్నది.'\" అన్నాడు నానాజీ.\n\"ఖడ్గం పొడుగుగా ఉండటం ముఖ్యం కాదురా ! దాన్ని పట్టిన వాడి ధైర్యసాహా సాలు ముఖ్యం. ఖడ్గం పొడుగు తక్కు వైనప్పుడు. శత్రువు కేసి ఒక అడుగు ముందుకు పోయి పోరాడాలి,\" అన్నారు నానాజీతో పెత్తండ్రులు.\nనానాజీ నిరాశ చెంది, ఆ ఖడ్గాన్ని వర్తకుడికి తిరిగి ఇచ్చాడు.\nకొన్నాళ్ళు గడిచాక కొందరు బంది పోటు దొంగలు గ్రామం మీద పడి, ఆవుల మంద లన్నిటినీ తోలుకుపోయారు.\nఅలాటిది జరిగినప్పుడు గ్రామస్థులు డప్పులు వాయించటం రివాజు.\nరాజభవనంలో ఉన్న నానాజీకి డప్పుల మోత వినిపించింది. ఆ మోత ఏమిటని అతను అడిగితే, దొంగలు పశువులను తోలుకు పోతున్నారని చెప్పారు.\nనానాజీ తనలో, 'కోటలో నేను ఉండి కూడా ఈ అన్యాయం జరగనిస్తానా ? మా పెత్తండ్రులకు ఎంత అవమానం ? మా అమ్మ నన్ను చూసి సిగ్గుపడదా?\" అనుకున్నాడు.\nఅతను వెంటనే తన గుర్రం ఎక్కి, ఖడ్గం ఝళిపిస్తూ, బందిపోటు దొంగల వెనకగా దౌడు తీశాడు.\nఅరణ్యం లోపలగా అతను దొంగలను కలుసుకున్నాడు.\nదొంగల నాయకుడు ఆ కుర్రవాణ్ణి చూసి నవ్వి. \"బుడ్డవాడా నీ కింకా మీసకట్టయినా రాలేదు గదా. మా నుంచి పశువులను ఎలా తీసుకుపోదా మను కుంటున్నావు?\" అన్నాడు.\nఇది మాటలతో తేలే విషయం కాదను కుని నానాజీ తన గుర్రాన్ని దొంగల నాయకుడికి దగ్గిరగా నడిపి, తన కత్తితో అకస్మాత్తుగానూ, బలంగానూ, దొంగల నాయకుడి తలకేసి కొట్టాడు.\nదొంగ తల పక్కకు తిప్పటంతో నానాజీ కత్తి దెబ్బకు అతని ముక్కూ, మూతీ తెగిపోయాయి.\nవాడు ఆవేశంతో, ''చంపండి కుర్ర కుంకని ! చుట్టుముట్టి పట్టుకుని, ముక్క లుగా నరకండి!\" అని అరిచాడు.\nఈ అడావుడిలో గోవులమంద గ్రామం కేసి పరిగెత్తి పోయింది. నానాజీ కూడా. తాను అంతమంది దొంగలతో పోరాడ లేనని గ్రహించి, గుర్రాన్ని వెనక్కు తిప్పి, దౌడు తీయించాడు.\nదొంగలు నానాజీ వెంట పడ్డారుగాని, నానాజీ గుర్రం అతి వేగంగా పరిగెత్తటం చేత గ్రామాన్ని చేరేలోగా అతన్ని అందుకో లేకపోయారు.\nగ్రామంలో పశువులు పోయాయని ఏడుస్తున్న గ్రామస్థులు అవి తిరిగి రావటం చూసి ఆశ్చర్యపోయారు. నానాజీని చూసి వారుపొందిన ఆనందం ఇంతా అంతా కాదు.\nఅంత చిన్నవాడు దొంగల ముఠా నుంచి పశువులను ఎలా రక్షించాడో ఎవరికీ అర్థం కాలేదు.\nతరవాత నానాజీతో అతని పెత్తండ్రులు, \"ఇప్పటి నుంచే నీకీ దుడుకు దేనికిరా బాబూ? పెరిగి పెద్దవాడివైనాక ఎన్ని సాహస కార్యాలైనా చేద్దువు గాని!\" అన్నారు.\n\"నేను చిన్నవాణ్ణి అయితేనేం? మిరియపుగింజను ! ఘాటు జాస్తి!\" అన్నాడు నానాజీ.",
            "book_page_end": 62
        }
    ],
    "statistics": {
        "total_stories": 12,
        "author_counts": {
            "ఆరుపల్లి గోవిందరాజులు": 1,
            "ఎన్. శివనాగేశ్వరరావు": 1,
            "జొన్నలగడ్డ రత్న": 1,
            "మనోజ్ దాస్": 1,
            "చందమామ బృందం": 5,
            "ఎస్. వి. ఆర్. సత్యనారాయణమూర్తి": 1,
            "వసుంధర": 1,
            "తాటిచెర్ల గురురామప్రసాద్": 1
        },
        "genre_counts": {
            "హాస్యం/నాటకం": 1,
            "జానపద కథ/వీరగాథ": 1,
            "నీతి కథ": 1,
            "ఫాంటసీ": 1,
            "బేతాళ కథ/నీతి కథ": 1,
            "పురాణ గాథ/ప్రేమ కథ": 1,
            "దయ్యాల కథ/హాస్యం": 1,
            "పురాణ గాథ": 1,
            "కల్పితం/ఇంద్రజాల కథ": 1,
            "పురాణ గాథ/సాహసం": 1,
            "పండిత కథ/నీతి కథ": 1,
            "జానపద కథ/సాహసం": 1
        }
    }
}