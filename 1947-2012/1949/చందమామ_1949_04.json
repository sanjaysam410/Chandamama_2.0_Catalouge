{
    "book_id": "చందమామ_1949_04",
    "stories": [
        {
            "title": "అట్ట మీ ది బొమ్మ",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "పురాణ కథ",
            "moral": "దుష్ట శిక్షణ, శిశువుగా ఉన్నా శ్రీకృష్ణుని శక్తి అపారమైనది.",
            "keywords": [
                "కృష్ణుడు",
                "పూతన",
                "కంసుడు",
                "గోకులం",
                "విషం"
            ],
            "characters": [
                "కృష్ణుడు (బాల కృష్ణుడు)",
                "కంసుడు",
                "పూతన",
                "నందుడు",
                "యశోద"
            ],
            "locations": [
                "గోకులం"
            ],
            "content": "'కృష్ణుడు పుట్టి పెరుగుతున్నాడు' అని యోగమాయ చెప్పినప్పటినించీ\nకంసునికి గుండెలో గుర్రాలు పరుగులుపెడుతూనే వున్నాయి. ఎలా అయినా\nసరే కృష్ణుణ్ణి పట్టి చంపితేకాని తన ప్రాణగండం తప్పదని అతను నిశ్చ\nయించుకున్నాడు.\nఆప్రకారం ఆనాడే భటులను పంపి గోకులంలో పుట్టి పెరుగుతున్న బాలు\nరందరినీ చంపమన్నాడు. అలాగే భటులు పోయి గోకులంలో ప్రతి యిల్లూ\nవెతికి బాలకులందరినీ చంపారు. అయినా ఇంకెక్కడయినా దిగుబడి\nఉంటారేమోనని కంసుడికి అనుమానం వేసింది.\nఅందుకని, పిల్లలను చంపటంలో నేర్పరి అయిన పూతనను ఈ పనికి\nనియమించాడు. పూతన పల్లెపల్లెలు వెతుక్కుంటూ, కంటపడిన శిశువుల\nనందరనూ చంపివేస్తూ చివరకు, గోకులం చేరుకుంది. కృష్ణుడు నందుడి\nయింట్లో పెరుగుతున్నట్టు తెలుసుకొని ఒక అప్సరస రూపంతో నందుని\nఇంట ప్రవేశించింది. మామూలు మానవ స్త్రీ లాగనే కనబడటంచేత,\nఆమెను ఎవరూ అడ్డుపెట్టలేదు.\n\" అమ్లా, నా ముద్దుల కృష్ణుడేడీ! చిన్నారి కృష్ణుడేడీ !! ఒక్కసారి ఎత్తుకో\nనీయందమా!!!” అంటూ పూతన శిశువును అభిమానంతో ఒడిలోకి తీసుకొని,\nఎంతో ప్రేమతో తన విషపురొమ్ములతో బాలునికి పాలివ్వ నారంభించింది.\nఇంట్లోవాళ్ళు తెలుసుకోలేక పోయారు గాని, కేవలమూ పరమాత్ముడే\nఅయిన కృష్ణునివద్ద పూతన మాయలు పనికివస్తాయా ? - పూతన పాలు\nతాగుతూవున్న మాయల కృష్ణుడు, పాల ధారలతోపాటు ఆమె జీవధారలను\nకూడా పీల్చివేశాడు,\nమరణవేదన భరించలేక, 'అమ్మోయ్, బాబోయ్!' అంటూ పూతన,\nభూమీ ఆకాశమూ దద్దరిల్లేటట్టు బొబ్బలెట్టుకుంటూ, నిజరూపంతో పర్వతం\nలాగ నేలని కూలింది. ఆ పెద్ద కళేబరంపయిన కూర్చుని, భయంలేకుండా\nబాల కృష్ణుడు ఆడుకొంటున్నాడు. అప్పుడు అందరూ, ఆ అప్సరస పూతన\nకదా అని పోల్చుకొని, బాలకృష్ణుని అద్భుత లీలలకు ఆశ్చర్యపోయారు.",
            "book_page_end": 12
        },
        {
            "title": "జోస్యము",
            "book_page_start": 12,
            "pdf_page_start": 14,
            "pdf_page_end": 14,
            "author": "ఏటుకూరి",
            "genre": "హాస్యం",
            "moral": "మూర్ఖుల జోస్యాన్ని నమ్మరాదు.",
            "keywords": [
                "జోస్యం",
                "రాజు",
                "జ్యోతిష్యుడు",
                "మూర్ఖత్వం",
                "హాస్యం"
            ],
            "characters": [
                "చిన్నిరాజు",
                "దివాను",
                "కంతిరి శాస్త్రులు (జ్యోస్యులు)"
            ],
            "locations": [
                "కన్నయ చెట్టీ సత్రము"
            ],
            "content": "కన్నయ చెట్టీ సత్రములో\nచిన్నిరాజు బస చేశాడు;\nదివానుగా రా రాజాతో\nసవాళ్లు దీస్తున్నా డేవో.\nఇంతలోన జోస్యము చెప్పే\nకంతిరి శాస్త్రులు వచ్చాడు ;\nరాజావారి బంట్రోతుల్\nరత్నకంబళము పరిచారు.\nశాస్త్రులు నవ్వుతు గూర్చుండి,\nచంక గ్రంథ మటు పెట్టాడు ;\nచొరవ చేసుకొని రాజాతో\nజోస్యము చెప్తా నన్నాడు.\nరాజావా రూకొడుతుంటే,\nరవ్వలు రాలిపి పోశాడు;\nచివరకు రా జెనుబది యేండ్లే\nజీవిస్తాడని పలికాడు.\nదిగులు పుట్టి రాజావారు\nదివాను వంకకు చూచాడు.\nదివాన్\n\"తమ రెన్నేడులయా! జీవి\nస్తారో సెలవి” మ్మన్నాడు.\nజ్యోస్యులు\n“అయ్యగారికంటే పది రెం\nడ్లదన” మ్మనుకోమన్నాడు,\n* * *\nమంతిరి బాకటు దూశాడు,\nకంతిరి తల దెగ వేశాడు.\nకలవరపడి రాజావారు\nపులుకు పులుక్కున చూస్తుంటె\nదివాన్\n\"లభంగు వెధవల జోస్యము లీ\nలాగుంటవి పొ”మ్మన్నాడు.",
            "book_page_end": 12
        },
        {
            "title": "తూరీగ పుట్టుక",
            "book_page_start": 13,
            "pdf_page_start": 15,
            "pdf_page_end": 18,
            "author": "పి. విశ్వనాధశాస్త్రి, బరంపురం.",
            "genre": "కల్పిత కథ",
            "moral": "నిజమైన ప్రేమ శాశ్వతత్వాన్ని, భర్త పట్ల అంకితభావాన్ని కోరుకుంటుంది. పతి సేవ ముఖ్యం.",
            "keywords": [
                "తూరీగ",
                "దేవకన్య",
                "సూర్య మహారాజు",
                "వనరాజు",
                "శాశ్వతత్వం"
            ],
            "characters": [
                "సూర్య మహారాజు",
                "దేవకన్య",
                "వనరాజు",
                "దేవేంద్రుడు"
            ],
            "locations": [
                "సూర్య మహారాజు కోట",
                "దేవలోకం",
                "భూలోకం"
            ],
            "content": "క్రిందటిసారి 'ప్రొద్దుతిరుగుడు పువ్వు'\nకథలో సూర్యమహారాజును గురించి కొన్ని\nచిత్రాలు విన్నాము— ఆయన కోట ఒకటి\nతూర్పుదిక్కున ఉన్నదనీ, ఆ మహారాజు\nప్రతిరోజునా ఉదయానే ఏడుగుర్రాల\nరథంమీద బయలుదేరి, ఆకాశం మధ్యగా\nపడమటిదిక్ట్లుకు షికారు పోతూవుంటాడనీ.\nనూర్యమహారాజు కోటలు చాలా అంద\nమైనవి. వాటి ద్వారాలూ, తలుపులూ విలు\nవయిన చక్కటి మంచిముత్యాలతో తయా\nరయినవి. ద్వారాల తలుపులు తెరిచేం\nదుకూ, మళ్లీ మూసేందుకూ సుందరమైన\nఒక దేవకన్య అక్కడ ఉంటుంది.\nఆ దేవకన్య ధరించే జరీదుస్తులు ధగ\nధగ మెరిసిపోతూ వుంటాయి. ఆమె జుత్తు\nపొడవుగా, అందంగా, బంగారు ఛాయతో\nనిగనిగలాడుతూ వుంటుంది. ఆమె మంచి\nమనస్సు కలది. అందుకని, ఆ దేవకన్యను\nచూస్తే అందరూ అభిమానం చూపుతారు.\nమానవులూ, దేవతలుమాత్రమే కాదు,\nనోరులేని జంతువులు, పక్షులు, వృక్షాలు\nకూడా ఆమెపైన ప్రేమ కలిగివుంటాయి.\nమహారాజుగారి కోటలో ఆ దేవకన్య\nచేయవలిసిన పని ఒక్కటే : ఉదయాన్నే\nమహారాజు బయలుదేరేటప్పుడు రథం\nవెళ్లటానికి తూర్పుకోటద్వారాలు తెరవడం,\nవారు వెళ్ళగానే మూసివేయడం. మళ్లీ\nసాయంత్రంవరకు ఆమెకు మరేపనిలేదన్న\nమాట. రోజు రోజంతా పగటిపూట ఆమె\nయిష్టం వచ్చిన చోట తిరిగి రావచ్చు.\nసాయంకాలం అయేసరికి సూర్యమహా\nరాజు షికారు పూర్తిచేసుకొని, పడమటి\nదిక్కున ఉంటాడుగా? మరి, ఆయన\nరథం పడమటి దిక్కున ఉండే కోటలోకి\nపోవటానికి అక్కడి ద్వారాలు తెరవాలి.\nఅందుకోసం సాయంకాలం అయేసరికి\nదేవకన్య పడమటి దిక్కున సిద్ధంగా\nకనిపెట్టుకుని ఉండాలి. ఇప్పుడు కోట\nద్వారాలు మూసివేస్తే మళ్లీ మరునాడు\nఉదయంవరకూ ఆమెకు పనిలేదు.\nతీరికసమయంలో దేవకన్య భూలోకా\nనికి వచ్చి, నదీతీరములవెంటా, అరణ్య\nములవెంటా తిరిగేది. ప్రకృతిలో అంద\nచందాలు చూచి ఆనందించి, వేళ తప్ప,\nకుండా తన విధిని నెరవేర్చుకునేందుకు\nమళ్లీ కోటకు వెళ్లిపోతూ వుండేది.\nఒకరోజున ఆమె ఇలాగే భూలోకానికి\nవచ్చి అడవిలో సంచరిస్తుండగా, వనరాజు\nఆమెను చూచి \"ఓహెూ ! ఈమె ఎంత\nచక్కనిది !! ఇటువంటి సుందరిని నేను\nఎన్నడూ చూడలేదు. ఈమెను పెళ్లాడితే\nఎంత బాగుండును!\" అనుకొన్నాడు.\nఈ వుద్దేశం ఆమెతో చెప్పేసరికి, దేవ\nకన్యకూడా అందుకు ఇష్టపడింది. కాని,\nఆమె పెళ్లి చేసుకుని వనరాజుతో భూలోక\nమందు ఉండిపోయినట్టయితే అక్కడ\nఉదయమూ, సాయంకాలమూ సూర్య\nమహారాజుగారి కోటద్వారాలు ఎవరు\nతీస్తారు? అందుకని, ఆమె వనరాజును\nపెళ్లాడినప్పటికీ ఆయనతో ఉండిపోవటం\nమానేసి, రోజూ తీరిక వేళలలో వచ్చి\nభర్త సేవ చేసుకొని పోతూవుండేది.\nఇలా వుండగా, ఒకనాడు దేవకన్య వచ్చి\nచూచే సమయానికి వనరాజుకు అకస్మా\nత్తుగా జబ్బుచేసింది. అతను ఒక చెట్టు\nకింద కటికనేలపయిన పడుకొనివున్నాడు.\nఆమెకు భర్తనుగురించి బెంగపట్టుకుంది.\n\"నా భర్త భూలోకంలోనూ నేను దేవ\nలోకంలోనూ చెరివొకచోటా ఉండటంవల్ల\nఆయనను నేను సరీగా కనిపెట్టి ఉండ\nటానికి వీలుగాకున్నది. పోనీ, నేను సూర్య\nమహారాజుగారి కొలువువదిలి భూలోకంలో\nఉండిపోదామంటే, అది అసలే వీలుకాదు.\nకనుక నా భర్తనే దేవలోకంలోకి తీసుకు\nపోయే ఏర్పాటు ఆలోచించాలి\" అనుకుంది.\nఈ నిశ్చయంతో ఆమె దేవతల ఆధిపతి\nవద్దకు వెళ్లి \"దేవేంద్రా! నా భర్త ఐనటు\nవంటి వనరాజు భూలోకమందు ఉండి\nపోవటంచేత ఇక్కడ నాకేమీ తోచకుండా\nవున్నది. ఆయనకూడా నాతో ఉన్నట్టయితే,\nనా మనస్సుకి ఉత్సాహంగా ఉంటుంది.\nఅందుచేత నాపైన దయవుంచి, మేము\nఇద్దరమూ ఇక్కడనే కలిసి ఉండటానికి\nఅనుమతి ఇప్పించవలిసిం ” దని కోరింది.\nఇందుకు దేవేంద్రుడు ఒప్పుకోగానే,\nమరునాడు ఆమె వనరాజును దేవలోకం\nలోకి తెచ్చుకుంది. దేవలోకంలో ఉండే\nవాళ్లకు ముసలితనం రాదుట, చావులేదుట.\nఅయితే తన భర్త దేవలోకంలో ఉండ\nటానికి మాత్రమే దేవకన్య అనుమతి\nకోరిందికాని, అతనికి తమవలె ఎప్పటికీ\nముసలితనం రాకుండా చేయాలని కోరుకో\nలేదు. అందుకని దేవకన్య, వనరాజూ\nకలిసి దేవలోకంలో చాలాకాలం హాయిగా\nఉన్నప్పటికీ, భూలోకంలో నివసించే\nఅందరకులాగనే వ న రాజు కు కూ డా\nకొంతకాలానికి ముసలితనం వచ్చేసింది.\nభర్త ముసలివాడుగా మారిపోయి యి\nనప్పటికీ, దేవకన్య ఎప్పటిమోస్తరుగా భక్తి\nశ్రద్ధలతో పతి సేవ చేస్తూనేవుంది. ఎంత\nచేసినా, అతని ముసలితనాన్ని మాత్రం\nఆటంకపరచటానికి ఆమెతరం కాలేదు,\nక్రమంగా వనరాజుకు చేతికి కర్ర\nవచ్చింది. ఒళ్ళంతా ముడుతలు పడటం,\nపళ్లు ఊడిపోవటం, కళ్లు కనపడకపోవ\nటం, కంఠస్వరం హీనమవటం — ఇలాటి\nముసలి లక్షణాలన్నీ కలిగాయి. చివరకు\nఒకనాడు అతను భార్యను పిలిచి, \"నాకు\nఆఖరుదశ వచ్చేసింది. నేను పుట్టి పెరిగిన\nభూలోకానికి పోయి, పరుపులాగ ఉండే\nఆ పచ్చటి గడ్డిలో పడుకుని, విశ్రాంతి\nతీసుకుందామనే కోరిక ఒక్కటే నాకు\nమనస్సులో మిగిలివున్నది. నన్ను తీసుకు\nపోయి అక్కడ దిగబెట్టవలిసింది” అన్నాడు.\nభర్త ఇష్టము నెరవేర్చటమూ, అతనికి\nఅను కూలముగా నడవటమూ ఆమె\nముఖ్యమని తలచింది. \"మీ సంతోషమే\nనా సంతోషము. నా పొరపాటువల్ల మీకు\nముసలితనం రాక తప్పిందికాదు. కానైతే,\nభూమిపైన ఉన్నప్పటికీ, నాతోపాటు మీరూ\nశాశ్వతంగా జీవించవలిసిందే కాని, మర\nణించకూడదు. మీకు పచ్చగడ్డిలో ఉండ\nటం హాయిగా వుంటుందన్నారు గనుక\nఅక్షడనే మీకు సౌఖ్యంగా ఉండేటట్టు\nచేస్తాను” అని చెప్పి, ఆమె తన భర్తను\nతూరీగగా మార్చివేసింది.\nఈనాడుకూడా దేవకన్య, తూరీగ\nరూపంలో వుండే భర్తను చూడటానికి\nరోజూ భూలోకానికి వస్తూనే వుంటుంది,\nఅందుకనే, పతిభక్తి గల దేవకన్య కంటికి\nకనపడినప్పుడెల్లా, తూరీగ ఉత్సాహంతో\nఎగిరి ఆకాశంలో తిరుగుతూ వుంటుంది.",
            "book_page_end": 16
        },
        {
            "title": "బాలనాగమ్మ",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపద కథ",
            "moral": "సవతి తల్లి మోసం వలన కష్టాలు వచ్చినప్పటికీ, ధైర్యం, ధర్మబుద్ధి ఉంటే విజయం సాధించవచ్చు. భర్త మోహంతో న్యాయం తప్పకూడదు.",
            "keywords": [
                "సవతి తల్లి",
                "బాలనాగమ్మ",
                "విషరొట్టెలు",
                "పానుగంటి",
                "రాజభార్య"
            ],
            "characters": [
                "నవాభోజరాజు",
                "లక్ష్మీమ్మ",
                "మాణిక్యాలదేవి (సవతి తల్లి)",
                "బాలనాగమ్మ",
                "సూర్య వద్దిరాజు (మేనమామ)",
                "కార్యవద్దిరాజు"
            ],
            "locations": [
                "ఢిల్లీ",
                "అడవి",
                "పానుగంటి పట్నం",
                "దేవాలయం"
            ],
            "content": "అక్కడ ఢిల్లీలో, తన విడిదిలో, నవాభోజ\nరాజు సుఖనిద్రలో ఉన్నాడు. ఆయనకు\nవీపుమీద ఎవరో చరిచినట్లైంది: \"లేవయ్యా,\nలే! నీ బిడ్డల్ని అడివిపాలుచేసి ఇక్కడ\nహాయిగా నిద్రపోతున్నావా?” అనే మాటలు\nఆయన చెవులలో గింగురుమన్నాయి.\nరాజు ఉలిక్కిపడి లేచాడు. ఎన్నడూ\nకనిపించని లక్ష్మీమ్మ కలలో కనిపించింది,\nబిడ్డలకేదో అయిందనుకున్నాడు. జమా\nబందిపని మంత్రులకు వదిలి, త్వరగా\nపిల్లలందరికీ బట్టలూ, నగలూ, తినుబండా\nరాలూ, బొమ్ములూ కొనుక్కుని ఢిల్లీరాజుకు\nకబురైనా చెయ్యకుండా నవాభోజరాజు\nఇంటికి వచ్చేశాడు. ఢంకామోతవిని పిల్లలు\nఎదురురాకపోయేసరికి ఆయనకు ఆరాటం\nమరింత హెచ్చింది. మాణిక్యాలదేవి ఇంటికి\nవెళ్లాడు. ఆవిడ ఇంట్లో ఒంటరిగానే వుంది.\n\"పిల్ల లేరీ?” అని అడిగాడు రాజు.\n\"పిల్ల లేరీ అని అడుగుతున్నారా ? మీ\nమొదటిభార్యగారు వచ్చి, ఇంట్లో కుండ\nలన్ని పగులగొట్టి, నా శరీరమంతా రక్కి\nపిల్లలను తీసుకుని వెళ్లిపోయింది” అన్నది\nమాణిక్యాలదేవి. లక్ష్మమ్మకు మాట ఇచ్చి\nకూడా తాను తిరిగి పెళ్లాడినందుకు కోపం\nవచ్చి ఆమె పిల్లల్ని తీసుకుపోయింది\nకాబోలు అనుకున్నాడు రాజు.\nవాళ్ళకోసం దేశమంతటా వెతికించాడు.\nదొరకలేదు. చివరకు తానే పల్లకీఎక్కి\nవెతకటానికి బయలుదేరాడు.\nఅట్లా వెతుకుతూ అడ వి ని పడిపోగా\nఒకచోట అడుగులజాడలు కనిపించాయి.\nఏడు జతలు చిన్నపాదాల గుర్తులూ, ఒక\nజత పెద్దపాదాల గుర్తులూ అగుపించాయి.\nఆ ఏడుగురూ తన పిల్లలనీ, ఎ ని మి దో\nమనిషి లక్ష్మమ్మ అనీ, మాణిక్యాలదేవి\nనిజమే చెప్పిందనీ, ఈ గుర్తులవెంట పోతే\nపిల్లలు దొరుకుతారనీ రాజుకు తోచింది.\nఆ గుర్తులు పాడుపడిన దేవాలయం దాకా\nవచ్చి ఆగిపోయాయి. దేవాలయానికి\nతాళాలువేసి ఉన్నాయి. ఈగుడికి తాళాలు\nఎవరు వేస్తారా అని సందేహం తోచి రాజు\nతాళాలు పగులగొట్టించి లోపల ప్రవేశించే\nసరికి కొసప్రాణాలతో తన యేడుగు రు\nబిడ్డలూ కనిపించారు. వాళ్ల ను పల్లకీలో\nయెక్కించుకుని రాజు యిం టి కి తిరిగి\nవచ్చాడు. మారుతల్లి తమకుచేసిన దుర్మార్గ\nమంతా పిల్లలు తండ్రికిచెప్పేశారు. రాజుకు\nమాణిక్యాలదేవి మీదకోపంవచ్చి, ఆమె ఇంటి\nముఖం చూడక, తన పిల్లలకు అన్నీ తానే\nచేసుకుంటూ యెప్పటిమాదిరిగా ఉన్నాడు.\nరాజుని ఎట్లాగయినా తనవలలో వేసు\nకొన వలెనని మాణిక్యాలదేవి అడవిలో\nఏవో ఆకులు తెప్పించి, పసర్లు పిండించి,\nరాజు స్నానంచెయ్యటానికి వెళ్లివున్న సమ\nయంలో, ఆయన వంటలో ఈ పసర్లు కలి\nపించింది. రాజుగారు భోజనంచేసి పడుకో\nగానే మాణిక్యాలదేవిమీద వెర్రిమోహం\nపుట్టుకొచ్చి నిలువలేక పోయినాడు. పిల్లలు\nనిద్రపోతున్నారు. రాజు మాణిక్యాలదేవి\nమేడకు వెళ్లి తలుపుతట్టాడు. మాణిక్యాల\nదేవి తలుపు తియ్యక, \" నీ పిల్ల లుండగా\nనీకు నేనెందుకు? వాళ్లను చూసుకునేగదా\nనన్ను వొదిలేశావు. వాళ్ళందరి గొంతులూ\nకోసిరా, అప్పుడు తలుపుతీస్తాను” అన్నది.\n\" అయ్యో! ఎవరయినా కన్నబిడ్డల\nగొంతులు కోసుకుంటారా?” అన్నాడురాజు.\n\"ఐతే వాళ్లను నట్టడవిలో విడిచేసిరా.\nనీకు వాళ్లన్నా ఉండాలి, నేనన్నా ఉండాలి”\nఅ న్న ది మాణిక్యాలదేవి. ఆ మె మీ ద\nకొత్తగా పుట్టిన మోహంలో, రాజు తన బిడ్డ\nలను అడివిపాలుచెయ్యటానికి సిద్ధపడ్డాడు.\nఇంటికి వెళ్లి పిల్లలను లేపి, \"అమ్మా!\nలెండే, మనం మీ మేనమామల యింటికి\nపానుగంటి పట్నానికి పోదాం” అన్నాడు.\n\"మనకు మేన మామ లెవరున్నారు?\nఎప్పుడూ వినలేదే?” అన్నారు పిల్లలు.\n\"పదేళ్లుగా వాళ్లకీ మనకీ మాటలులేవు.\nమీ అమ్మపోయింది కనక మనం ఒకసారి\nవెళ్లి వాళ్ళను చూసొస్తే బాగుంటుంది\"\nఅన్నాడు రాజు. పిల్లలు సరే నన్నారు.\nరాజు పిల్లల్ని అడ వి లో విడిచిపెడు\nతున్నాడని తెలిసి, సంతోషంతో మాణిక్యాల\nదేవి పిల్లలు ఏడుగురికీ విషం పెట్టిన ఏడు\nరొట్టెలు తయారుచేసింది. రాజుకు వేరే\nఅన్నం మూట కట్టింది. పిల్లల రొట్టెలను\nరాజును తినవద్దన్నది. తింటే తనకు రొట్టె\nతక్షువైందని యెవరో ఒకరు నిష్ణారణంగా\nఏడుస్తారు. తన భోజనం పిల్లలకు పెట్టవ\nద్దన్నది. ఒకరికి పెడితే అందరికీ పెట్టాలి;\nరాజుకుచాలదు. ఈ మాయ మాటలు\nనమ్మి, రాజు సరేనన్నాడు. తండ్రి\nముందూ, పిల్లలు వెనకా బయలుదేరారు.\nఊరుదాటారు. బాలనాగము దారిలో ఒక\nకాకినిచూసి సరదాకు తన ఒళ్లోవున్న రొట్టె\nకొంచెం తుంచి వేసింది, ఆముక్క తిని,\nకాకి ఆక్కడే గిల గిల తన్నుకు చచ్చింది.\nబాలనాగమ్మ ఆశ్చర్యపడి మరో ముక్క\nతుంచి కుక్కకు వేసింది. అది తిని కుక్క\nకూడా చచ్చింది.\n\" అయ్యో, ఈ రొట్టెల్లో విషం ఉంది.\nఇవి తింటే మనం చస్తాం. ఎక్కడన్నా\nపారేస్తే యితరజంతువులు తిని చస్తాయి.\nఆ పాపం మనకు చుట్టుకుంటుంది.\nఅందుకని అందరి రొట్టెలూ, గొయ్యి తీసి,\nగోతిలో పూడ్చేద్దాం\" అన్నది బాలనాగమ్మ.\nఏడుగురు పిల్లలూ తమ తమ రొట్టెలు\nమట్టిలో పూడ్చి యిసుక కప్పి దిమ్మన\nచేసి ముందుకు సాగారు.\nతండ్రికిబదులు బూరుగ దుంగ ఉండటం\nచూశారు. తమతండ్రి చచ్చి దుంగ అయి\nపోయినా డ నుకుని ఏడిచారు. తరువాత\nఆ దుంగను పట్టుకెళ్లి దహనంచేసి ఒక\nచెరువులో అందరూ స్నా నాలు చేశారు.\nఅందరికీ ఆకళ్ళు మండిపోతున్నాయి.\nఎటుచూసినా అరణ్యం. పాపం! వాళ్ళకి\nదారి తెలియదు.\nఈ సమయానికే పానుగంటి రామవద్ది\nరాజు ఆ అడవికి వేటకు వచ్చాడు. ఆయన\nపరివారానికి ఈ యేడుగురు పిల్లలూ దొరి\nకారు. \"అయ్యో! పాపం, ఎవరో పసివాళ్లు,\nఏడుగురు ఆడపిల్లలు ఆకలికి తపించుకు\nపోతూ ఇక్కడవున్నా ” రని భటులుచెప్పగా\nవేటకు వచ్చిన రాజు వారిని చూచి వారి\nకథంతా విన్నాడు. వాళ్ళు తన చెల్లెలయిన\nలక్ష్మమ్మ పిల్లలే నని ఆయనకు వాళ్ల\nమాటలనుబట్టి తెలిసింది.\nరామవద్దిరాజుకు ఏడుగురు కొడుకులు.\nరామవద్దిరాజు మేనకోడళ్లను తన వెంట\nపానుగంటి పట్నానికి తీసుకుపోయి వారిని\nతన ఏడుగురు కొడుకులకూ యిచ్చి మహా\nవైభవముగా పెళ్ళి చేసుకున్నాడు. అందరి\nలోనూ ఆఖరువాడైన కార్యవద్దిరాజుకు\nబాలనాగమ్మ నిచ్చారు.\n* * *\nఈసమయానికే నవాభోజరాజుకు చెడ్డ\nరోజులు వచ్చాయి. జమాబందికి వచ్చిన\nవాడు తనను చూడకుండా, కిస్తీ చెల్లించ\nకుండా తిరిగి వెళ్లిపోయినా డని ఢిల్లీ పాదు\nషాకు కోపం వచ్చింది. సైన్యాలను పంపి\nనవాభోజరోజు ఆస్తి జప్తు చేయించాడు.\nఆయనను ప్రభుత్వంనుంచి తీసివేశాడు.\nమాణిక్యాలదేవితోపాటు నవా భోజ\nరాజుకూ ఇల్లూవాకిలీ లేకుండా పోయింది.\nకొంతకాలంపాటు వారూ వీరూ తిండి\nపెట్టారు. నవాభోజరాజు పాదుషాకు ఎన్నో\nఆర్జీలు పంపాడుగాని, పాదుషా వాటికేసి\nచూడలేదు.\n\"మనరోజులు బాగాలేవు. ఏలిన ఊళ్లో\nకూలి చేసుకోలేము. ఎకడికయినా వెళ్లి\nపోదాం” అన్నాడు నవాభోజరాజు భార్యతో.\nఇద్దరూ అడివినిపడి పానుగంటి చేరారు.\nఅడవిలో కట్టెలేరుకుని పానుగంటిపట్నం\nవీధుల్లో అమ్ముకుని, సాయంకాలానికి ఒక\nమ ర్రి చెట్టు ద గ్గి ర కలుసుకుందామని\nయేర్పాటుచేసుకున్నారు.\nరాజు ఒక వీధివెంట సాగాడు. మాణ\nక్యాలదేవి మరోవీధిన పడింది. తమ ఇంటి\nముందుగా \"కట్టెలు, కట్టెలు ” అంటూ\nరాజు వెళుతుంటే పిల్లలు తండ్రిగొంతువిని\nఆశ్చర్యపడ్డారు. పిలిపించి నువ్వెవరని అడి\nగారు, తమతండ్రే అని తెలిసి ఆయనచేసిన\nమోసం అప్పుడు గ్రహించారు. కాని ఆయన\nకష్టంలో ఉండటం చూసి జాలిపడి లోపలికి\nపిలిచి భోజనం పెట్టి గౌరవించారు.\nసాయంకాలం కాగానే మాణిక్యాలదేవి\nమర్రిచెట్టు క్రిందికి వచ్చి భర్తకోసం\nచాలాసేపు చూచింది. ఎంతకూ ఆయన\nరాలేదు. \"ఈ మగవాళ్ళను నమ్మరాదు.\nతాను సంపాదించిన సోలెడుగింజల్లో నాకు\nపెట్టవలసివస్తుందని మొహంతప్పించాడు”\nఅనుకొని మాణిక్యాలదేవి ఊరికి ఉత్తరంగా\nపడి ఎక్కడికో వెళ్లిపోయింది.\n* * *\nకొని రాజు ఎంతో కాలం బ్రతక లేదు.\nమరి మాణిక్యాలదేవి పెట్టిన మందులు\nఊరికే పోతాయా? ఆయన ఆరోగ్యం\nపూర్తిగా చెడింది. ఆయనశరీరం ఉబ్బింది.\nకదలలేడు. మంచానకూడా పడ్డాడు. ఎన్ని\nచికిత్సలు చేసినా లాభం లేకపోయింది.\nఆఖరుకు ఆయన తన కూతుళ్ళ చేతుల\nమీదుగానే చనిపోయాడు. ఆయనకు దహన\nసంసారం,ఉత్తరక్రియలు చక్కగ జరిగాయి.\n* * *\nకొన్ని సంవత్సరాలు గడిచినవి. బాల\nనాగమ్మా, ఆమె ఆరుగురు అక్కలూ\nభర్తలతో సంసారంచేస్తూ హాయిగా కాలం\nవెళ్ళబుచ్చుతున్నారు. బాలనాగమ్మ\nఅక్కలకు ఇంకా సంతానం కలగలేదు.\nకాని, బాలనాగమ్మకు గర్భచిహ్నాలు కని\nపించినవి. ఈవార్త ఆమె అక్కలకే కాదు,\nబావలకూ, భర్త కార్యవద్దిరాజుకూ\nఅనందం కలిగించింది. పానుగంటి\nపట్టణం చక్కగా అలంకరించి ఉత్సవాలు\nచేశారు. బీదలకు అన్నదానం చేశారు.\n* * *\nఇంతలో సూర్య వద్దిరాజూ, అతని\nఆరుగురు తమ్ములూ ఏదో అవసరమైన\nపనిమీద గండికోట వెళ్లవలసి వచ్చింది.\nఏడుగురూ ముస్తాబయినారు. పల్లకీలు\nవచ్చి వాకిట సిద్ధంగా ఉన్నాయి. వాళ్లు\nతలారిరాముణ్ణి పిలిపించి, \"ఒరే, ఎవరైనా\nజోగులూ, జంగా లూ, బ్రాహ్మణూ,\nపరదేశీయులూ యాచనకువస్తే బియ్యమూ,\nపప్పూ యిప్పించి పంపు. కాని యెవరినీ\nకోటలో అడుగుపెట్ట నివ్వకు. ఎవరయినా\nలోపల అడుగుపెడితే నీ బుర్ర తీయిస్తాం,\nజాగర్త!\" అని చెప్పారు.\nబాలనాగమ్మ పెనిమిటిఅయిన కార్య\nవద్దిరాజు, గర్భిణిగా ఉన్న తన భార్యతో,\n\"మన తలవాకిట ఏడు గిరులు గీశాను.\nనేను తిరిగి వచ్చేవరకూ నువు పొరపాటున\nకూడా ఈ ఏడు గిరులూ దాటి వెళ్ళవద్దు”\nఅని చెప్పాడు.\nఆ తరవాత ఏడుగురు అన్నదమ్ములూ\nపన్నెండువేల పరివారంతో గండికోటకు\nప్రయాణమై పోయినారు. [ఇంకా వుంది]",
            "book_page_end": 24
        },
        {
            "title": "బాదరాయణ సంబంధం",
            "book_page_start": 25,
            "pdf_page_start": 27,
            "pdf_page_end": 29,
            "author": "కొడుకుల నారాయణ - నర్సిపట్నం",
            "genre": "హాస్యం",
            "moral": "ఆకలి తీర్చుకోవడానికి తెలివిగా మాట్లాడి, ఏదో ఒక బంధుత్వాన్ని కల్పించాలి.",
            "keywords": [
                "అప్పంభొట్లు",
                "రేగి చెట్టు",
                "బాదరాయణ సంబంధం",
                "తెలివి",
                "హాస్యం"
            ],
            "characters": [
                "అప్పంభొట్లు",
                "ఇంటి యజమాని",
                "యజమాని భార్య"
            ],
            "locations": [
                "గ్రామం"
            ],
            "content": "అనగా అనగా ఒక వూళ్లో అప్పంభొట్లు\nఅనే బ్రాహ్మడు ఉండేవాడు. ఆయన\nఒకనాడు ఉదయాన్నే చద్దన్నం తిని,\nదూరపు గ్రామంలో వుండే బంధువులను\nచూచి వద్దామని బండిమీద బయలు\nదేరాడు,\nమిటమిటలాడే మండుటెండలో మధ్యా\nహ్నం రెండు ఝాములయేసరికల్లా ఆయన\nఒక గ్రామం చేరుకొన్నాడు. చూడబోతే\nబంధువుల వూరు చేరటానికి ఇంకా\nనాలుగు కోసు లున్నదాయె. పొద్దుటనగా\nతిన్న చద్దన్నం అరిగిపోయి, కడుపులో\nనకనక ఆకలవుతున్నది. మరి, భోజనం\nమాట ఏమిటి ? ఆ చుట్టుపక్కల బంధు\nవులు కాదుకదా, ఎరిగివున్నవాళ్ళయినా\nఎవ్వరూ లేరు.\n' ఏమిటోయి పర మేశ్వ రా, ఇలా\nవచ్చిందే నా సంగతి!' అని ఆలోచిస్తూ\nమరొక్క పదిగజాల దూరం వెళ్లేసరికి,\nఒక రేగిచెట్టు, చెట్టునీడని చిన్న ఇల్లు కన\nపడినాయి. వీధిఅరుగుపయిన విస్తరాకులు\nకుట్టుకుంటున్న ఒక బ్రాహ్మడుకూడా కన\nపడ్డాడు. అయనను చూడగానే అప్పం\nభొట్లుకు ఒక ఆలోచన తట్టింది.\n'ఇది బ్రాహ్మల ఇల్లు. సరిగా భోజనాల\nవేళకే అందుకున్నాను. పోతే ఇక భోజనం\nసంగతి చూసుకొందాము.' అని అనుకొని\nఅప్పంభొట్లు రేగి చెట్టుకిందనే బండీ\nవిప్పించివేశాడు. కాని, ముక్కూ మొగమూ\nఎరగని కొత్తవారిని 'భోజనం పెడతారా?”\nఅని ఎలా అడగటం? అది పెద్దమనిషి\nతరహాగా వుండదు.\nఆ మాటకొస్తే యింటివారికీ తనకూ\nఏమి సంబంధ మున్నది? ఏదో ఒకటి\nకల్పించనయినా కల్పించాలి. లేకపోతే\nఆకలి తీరే దారి లేదు. ఈ ఆలోచనతో\nనప్పటికీ ఠకీమని జవాబు చెప్పెయ్య\nవచ్చునని నిశ్చయించుకొన్నాడు. ఈ\nనిశ్చయంతో అప్పంభొట్లు చరచర నడవ\nలోకి పోయి బట్టలు విడిచి పొగా కొయ్యకు\nతగిలించి, అంగాస్త్రంతో స్నానానికని\nనూతివద్దకు వెళ్లాడు. అంత చనవుగా\nప్రవేశించిన అప్పంభొట్లును చూసి, వీధి\nఅరుగుమీద విస్తరాకులు కుట్టుతూ\nకూర్చున్న ఇంటి యజమాని, బహుశా\nఆయన తన భార్యవంక బంధువయి\nఉంటాడని అనుకొని, తన పని తను\nచూచుకొంటున్నాడు.\nఆ రేగిచెట్టుకేసి చూడగా చూడగా, అప్పం\nభొట్లుకి ఒక చక్కటి ఉపాయం తట్టింది.\n' నా బండి చక్రాలు లోగడ రేగికలపతోనే\nచేయించినట్టు బాగా జ్ఞాపకం. ఈ బ్రాహ్మల\nఇంటి ముందు ఉన్నదీ రేగిచెటే. నిజానికి\nపూర్వజన్మ సంబంధం ఏదో ఉండబట్టే,\nఇప్పుడు మా ఉభయులమధ్య ఈ బదరికా\n(రేగి) సంబంధం ఏర్పడింది. వారితో\nపరిచయం చేసుకోటానికి ఇంతకు మించిన\nచుట్టరికం ఏమి కావాలె?' అని అనుకొని\nసంతోషించాడు. ఒకవేళ ఇంటివారు\n'మన బంధుత్వం ఏమిటండీ?' అని ఆడిగి\nస్నానం కాగానే, మడికట్టుకొని భోజ\nనానికి తయారయిన ఆప్పంభొట్లుని చూసి,\n\"ఓహెూ, ఈయన నా భర్తవంక బంధువు\nకాబోలు. వారే లోపలికి పంపించివుంటారు.\nతగువిధంగా మర్యాద చేయకపోతే\nబాగుండదు\" అనుకొని, ఇంటావిడ ఏ\nలోపమూ రాకుండా భోజనం పెట్టింది.\nభోజనమయిన తరవాత అప్పంభొట్లు\nనడవలో ఖాళీమంచంపయిన పడుకొని,\nబడలిక తీర్చుకొన్నాడు. పొద్దు దిగి,\nకొంచెం చల్లబడగానే, బట్టలు వేసుకుని\nఆయన మళ్లీ బండీ కట్టించాడు.\nఅంత అకస్మాత్తుగా ప్రయాణమై\nపోతున్న అప్పంభొట్లును ఇంటి యజమాని\nచూచి ఆశ్చర్యపడ్డాడు. వెంటనే భార్యను\nపిలిచి, \"ఆయన నీకు ఏ వరసవాడు?\nవచ్చీ రావటంలో అంత తొందరగా వెళ్ళి\nపోతున్నా డేమిటీ? ఈ రాత్రికి ఉండమన\nలేకపోయావా?” అని అన్నాడు.\n\"అయ్యో, బాగానే వుంది. ఆయన\nనాకు ఏవరసవారూ కారు. అసలింతకీ\nఆయనెవరో నాకు తెలియనే తెలియదు.\nమీ తరఫు బంధువేమో అని నేను పలక\nరించలేదు” అని ఆమె బదులుచెప్పింది.\n\"ఆయనెవరో నాకు అంతకంటే తెలి\nయదు. మీఅమ్మగారికి సంబంధించిన దగ్గర\nబంధువులై వుంటారనుకొని నేను అసలు\nపలకరించలేదు. సరే మోసపోయాంలాగా\nవుంది” అని ఆయన అప్పంభొట్లువద్దకు\nవెళ్లి \"అయ్యా క్షమించాలి. మనకూ\nమనకూ గల బంధుత్వం జ్ఞాపకం సరిగా\nరావటం లేదు. మరేమీ అనుకోకుండా\nసెలవిస్తారా?\" అని నిష్కపటంగా\nఅడిగాడు.\nదానికి అప్పంభొట్లు చిరునవ్వు 'నవ్వుతూ\n\" బంధుత్వం లేకేమండీ !\nఅస్మాకం బదరీ చక్రం,\nఉస్మాకం బదరీ తరుః\nబాదరాయణ సంబంధం,\nయాయం యాయం వ్యయం వ్యయః !\nఅంటే మీ ఇంటి ముందు బదరికా (రేగి)\nవృక్షం ఉన్నది. మా బండి చక్రాలు\nబదరికా మానుతో తయారైనవి. మనకూ\nమనకూగల బదరీ బాదరాయణ సంబంధం\nఇదేను.” అని బదులు చెబుతూ, బండీ\nతోలించుకుపోయాడు.\nఈ వింత సంబంధం తెలియగానే\nదంపతులు తెల్లబోయారు.",
            "book_page_end": 27
        },
        {
            "title": "దేవతా ఫిడేలు",
            "book_page_start": 28,
            "pdf_page_start": 30,
            "pdf_page_end": 34,
            "author": "డి. వి. నారాయణ రావు, కర్నూలు",
            "genre": "నీతి కథ",
            "moral": "ఇతరులను ఇబ్బంది పెట్టడానికి లేదా వేధించడానికి దైవశక్తిని (లేదా లభించిన వరాన్ని) ఉపయోగించకూడదు. దుర్బుద్ధికి తగిన శిక్ష తప్పదు.",
            "keywords": [
                "ఫిడేలు",
                "సంగీతం",
                "దేవకన్య",
                "నృత్యం",
                "మాయ"
            ],
            "characters": [
                "రాజు",
                "దేవకన్య",
                "నౌకరు",
                "మంత్రులు",
                "కోతి"
            ],
            "locations": [
                "రాజు దర్బారు"
            ],
            "content": "అనగనగా ఒకరాజు. ఆ రాజుకి సంగీత త్నించినా నాకు ఒక్క ముక్కయినా\nమంటే చాల సరదా. తనకు సంగీతం సంగీతం పట్టుపడకపోవటం ఎంత చిన్న\nనేర్పటానికని గొప్ప గొప్ప విద్వాంసుల్ని తనం! ఈ సంగతి ప్రజలచెవిని బడిం\nపెద్ద పెద్ద జీతాలమీద యేర్పాటు చేసు దంటే నేను చాల చులకనైపోతానే” అని.\nకున్నాడు. కాని రాజుకి వారిపల్ల ఏమాత్రం ఈ దిగులుతో రాజుకి సరిగా అన్నంకూడా\nసంగీతం అబ్బిందికాదు. ఒకవిద్వాంసుడు సయించకుండ పోయింది. ఎప్పుడూ \"నాకు\nకాదని మరొకరు, అతను కాదని మరొకరు, సంగీతం ఎలావస్తుందా?” అని ఒకటే\nయిలా రాజు నెలనెలకీ సంగీత విద్వాం దిగులు.\nసుల్ని మార్చి చూస్తూనే వున్నాడు. కాని,\nపాపం ఒక్క ముక్కయినా సంగీతం\nపట్టుబడలేదు.\nనోటితో పాడటం రాకపోతే పోయింది,\nకనీసం యే ఫిడేలో, వీణో వాయించట\nమన్నా వస్తుందేమోనని రాజు పేరుపడ్డ\nవాద్యసంగీత విద్వాంసుల్నికూడా ఏర్పాటు\nచేయించి చూచాడు. కాని, వారివల్లా ఏమీ\nకాకపోయేసరికి రాజుకి పెద్ద విచారం\nపట్టుకుంది. \" ఇంతమంది వచ్చి ప్రయ\nఇలా వుండగా ఒకరోజు రాత్రి రాజుకి\nకలలో ఒక దేవకన్య కనిపించి యిలా\nచెప్పింది: \" రాజా ! నీ మనస్సులో వున్న\nదిగులు ఏమిటో నాకు తెలుసు. నీ స్థితి\nచూస్తే నాకు చాల జాలివేసింది. నీకు\nసహాయం చేద్దామనే నేను వచ్చాను. ఇదిగో\nఈ ఫిడేలు నీకు యిస్తున్నాను. దీన్ని చేత\nబట్టుకుని తీగెలమీద కమాను ఆడించితే\nచాలు. దీనినించి నీకు కమ్మటి సంగీతం\nవినిపిస్తుంది. నీవు ఎప్పుడు కోరితే అప్పుడు\nనీ యిష్టం వచ్చినంత సేపు దీన్ని వాయించు\nకోవచ్చు. ఇందులో మరో విశేషంకూడా\nవుంది. దీన్ని నువ్వు ఎవరి యెదట\nవాయిస్తావో వాళ్లు పరవశమై నువ్వు కోర\nకుండానే నాట్యం చేస్తారు. నీవు ఫిడేలు\nవాయించటం ఆపితేగాని వాళ్లు ఆడటం\nమానలేరు. కనుక నీ యిష్టం వచ్చినప్పు\nడల్లా ఈ ఫిడేలు వా యిం చు కొంటూ\nహాయిగా వుండు.”\nఇలా చెప్పి, ఆ దేవకన్య ఫిడేలుని\nరాజు పడుకున్న పక్కమీద పడేసి మాయ\nమైంది. ఫిడేలుపడిన చప్పుడు విని రాజు\nత్రుళ్లిపడి లేచాడు. పక్కమీద ఫిడేలు\nవుంది. దాన్ని తీసి చూసి \"నిజంగా ఇది\nమోగుతుందా ?\" అనుకుంటూ వాయించ\nబోయాడు. కమాను తీగెలకు తగలగానే\nకమ్మటి సంగీతం వినవచ్చింది. రాజు తన\nచెవులను తానే నమ్మ లేకపోయాడు,\nఅప్పటికి తను కలలో చూచింది\nనిజమేనని రాజు నిశ్చయించుకొన్నాడు.\nకలలో దే వ క న్య చెప్పినవిషయాలన్నీ\nగుర్తుకు రాసాగినై. దే వ క న్య చెప్పినట్లు\nఫిడేలువాయించితే అది విన్నవాళ్లు నృత్యం\nచేసేమాట నిజమో కాదో పరీక్షచేసి చూడా\nలనుకున్నాడు. వెంటనే నౌకరును కేక\nవేశాడు.\nనౌకరువచ్చి నిలబడగానే, రాజు ఫిడేలు\nతీసి వాయించసాగాడు. వెంటనే నౌకరు\nనృత్యం చెయ్యసాగాడు. రాజుకి ఎంతో\nఆనందం కలిగింది, ఇంకాత్వరగా, ఇంకా\nత్వరగా వాయించ సాగాడు. నౌకరు\nకూడా త్వరత్వరగా నృత్యం చేస్తూన్నాడు.\nచివరకు నౌకరుకు కాళ్ళు నొప్పి పుట్టినై.\nవాడు ఆడకుండా వుందామని ఎంత\nప్రయత్నించినా తన వల్లకాక పోయేసరికి\n\"అదేదో మాయగావుంది మహారాజా! నేను\nఆడలేక పోతున్నాను. పోనీ, ఊరుకుందా\nమంటే నావల్ల కాకుండా వుంది. ఎలాగైనా\nఈ బాధ వదిలించండి. కాళ్లు లాక్కు\nపోతున్నై” అని గోలపెట్టాడు.\nరాజు ఫిడేలు వాయించటం ఆపాడు.\nనౌకరు కూడా ఠక్కున ఆడటం మాని\nవేశాడు. ఇప్పుడు రాజుకి తనకు కలలో\nదేవకన్య కనిపించి చెప్పినదంతా నిజమని\nతేలిపోయింది. ఇక తననిచూసి ప్రజలు\nనవ్వుతారని తను భయపడవలసిన అవ\nసరం లేదు.\nతెల్లవారింది. మామూలు ప్రకారం\nరాజు దర్బారు జరుపుతూ, జరుపుతూ\nతన ఫిడేలుని వాయించసాగాడు. దర్బా\nరులో వున్న మంత్రులు, సామంతులు,\nసేనానులు అంతా ఆడటం మొ ద లు\nపెట్టారు. తన ప్రజ్ఞఅంతా చూపాలని రాజు\nయింకా త్వరగా వాయించసాగాడు. వాళ్లు\nయింకా త్వరగా ఆడసాగారు.\n\" ఇక చాలించండి మహారాజా ! మా\nకాళ్ళు పీక్కుపోతున్నై ” అని అందరూ\nమొత్తుకునే వరకూ రాజు వాయించటం\nఆపలేదు. చివరకు ఎలాగైతేనేం రాజు\nఫిడేలుఅపాడు, మంత్రులూవాళ్ళు ఆడటం\nమానేశారు. అంతటితో ఆ రోజు దర్బారు\nముగిసింది.\nరాజు ఫిడేలుని ఎప్పుడూ తన దగ్గిరే\nజాగ్రత్తగా వుంచుకునేవాడు. నిద్రపోయే\nటప్పుడు కూడా పక్కలో పెట్టుకు పడు\nకునే వాడు. కనపడ్డవా ళ్లందరి యెదటా\nఫిడేలు వాయించటం, వాళ్ళు ఆడటం,\nవాళ్లకు కాళ్లు నొప్పులు పుట్టేవరకూ\nవాయించి, వాళ్లు గోల పెడుతుంటే\nతనునవ్వటం రాజుకు ఒకఆట\nఅయి\nపోయింది.\nఒకరోజున రాజు దర్బారులో వున్నాడు.\nఫిడేలుపక్కనే వుంది. దర్బారు ముగిసిన\nతర్వాత మామూలు ప్రకారం రాజు ఫిడేలు\nవాయించటానికి ఫిడేలుకోసం ప్రక్కన\nచూశాడు. అది అక్కడ లేదు. రాజు\nఆశ్చర్యపోయాడు. \"ఏ దుర్మార్గుడు ఈ\nదొంగతనం చేసింది!” అంటూ కళ్లెర్ర\nజేశాడు.\nఅప్పుడు దర్బారుమధ్య ఒక స్తంభం\nమీద ఒక కోతి ఫిడేలుపుచ్చుకు వాయిస్తూ\nకనిపించింది. కోతి వాయించ సాగేసరికి\nరాజు ఆడసాగాడు. కాని ద ర్బారు లో\nవున్న మిగతవాళ్లు మాత్రం ఆడటం లేదు.\nకోతి ఫిడేలు చాల త్వరత్వరగా వాయించ\nసాగింది. రాజు గోలపెడుతూ చిందులు\nత్రొక్కసాగాడు. ఆ విధంగా ఆడి. ఆడి\nరాజు చివరకు అలిసి మూర్ఛపోయాడు.\nమంత్రులూ వాళ్లు రాజుచుట్టూ గుమికూడి\nశైత్యోపచారాలు చేశారు. కొంతసేపటికి\nరాజుకు తెలివి వచ్చింది. కోతి కోసం\nచూచాడు. కాని యిప్పుడు అక్కడ కోతికి\nబదులు ఒక దేవకన్య నిలిచివుంది.\nఆమె చేతిలో ఫిడేలు వుంది. రాజు తెల్ల\nబోతూ ఆమెవంక చూడసాగాడు.\n\"అలా చూస్తావేం రాజా ! నీవేమీ కల\nగనటం లేదు. నీ దుర్బుద్ధికి తగిన ఫలం\nపొందావు. అంతే” అన్నది దేవకన్య.\n“నేనేం తప్పుచేశాను\" అన్నాడు రాజు\nభయపడుతూ.\n\"ఇంకా ఏంచెయ్యాలి? పాపం, నవ్వుల\nపొలై పోతావుగదా అని నీకు నేను ఫిడేలు\nయిస్తే, అమాయకుల నందర్నీ ఏడిపిస్తావా?\nవాళ్ళు ఎంతకష్టపడ్డారో నీకు ఇప్పటికైనా\nతెలిసిందా?\" అంది దేవకన్య.\n\"తప్పుచేశాను. క్షమించు తల్లీ. ఇక\nముందు అలా చెయ్యను. ఫిడేలుని తిరిగి\nదయచెయ్యి \" అని యెంతో దీనంగా అడి\nగాడు రాజు.\nదేవకన్యకి జాలి కలిగింది. ఫిడేలుని\nరాజుకు అందిచ్చి ఆమె మాయమైంది.\nరాజు చాల సంతోషించాడు. ఆ నాటికిక\nదర్బారు చాలించాడు. ఎవరిళ్ళకు వాళ్లు\nవెళ్ళిపోయిన తర్వాత, రాజు ఒంటరిగా\nకూర్చుని కొంచెంసేపు ఫిడేలు వాయించు\nకున్నాడు.\nఆ రోజు మొదలు రాజు ఎవరినీ ఏడి\nపించకుండా త న కు కావలసినప్పుడు\nమాత్రమే ఫిడేలు వాయించుకుంటూ\nహాయిగా రాజ్యం చేస్తున్నాడు.",
            "book_page_end": 32
        },
        {
            "title": "పిశాచిని",
            "book_page_start": 33,
            "pdf_page_start": 35,
            "pdf_page_end": 40,
            "author": "కె. నారాయణ రెడ్డి, సికింద్రాబాదు",
            "genre": "జానపద కథ",
            "moral": "ఇతరులకు సాయం చేస్తే, ఆ సాయం తిరిగి మనకు మేలు చేస్తుంది. దయ, ధైర్యం కష్టాల నుంచి కాపాడతాయి.",
            "keywords": [
                "సవతి తల్లి",
                "దైనా",
                "రాక్షసి",
                "చుంచు",
                "మాయ"
            ],
            "characters": [
                "దైనా",
                "ముసలివాడు (తండ్రి)",
                "సవతి తల్లి (రాక్షసి)",
                "చుంచు నేస్తం (ఎలుక)",
                "బాబాయాగా (బ్రహ్మరాక్షసి)"
            ],
            "locations": [
                "గ్రామం",
                "అడవి",
                "పెద్దమ్మ కోట"
            ],
            "content": "అనగనగా ఒక ముసలివానికి దైనా అనే\nఒక కూతురు. అతనికి భార్య లేకపోవటం\nచేత కూతురే ఇల్లు చక్ర పెట్టుతూ వుండేది.\nకొంతకాలానికి, ముసలివానికి బుద్ధి\nపుట్టి మళ్లీ పెళ్లి చేసుకొన్నాడు. సవతితల్లి\nరాగానే ఇల్లంతా తారుమారయి, దైనాకు\nస్వేచ్ఛ తగ్గిపోయింది. ముసలివానికి\nఇప్పుడు పెళ్లాం ఎంతచెబితే అంత.\nఅందుచేత పిల్లమీద మగనితో నేరాలు\nచెప్పేది. తిండివేళకు, మిగిలిపోయిన\nఎంగిలి రొట్టె ముక్కలు రాల్చి, 'ఎక్కడి\nకయినా పోయి మింగు ' మని కసిరేది.\nదైనా ఏమి చేయగలదు? పెరట్లో\nమూలని వుండే చిన్ని పాకలోకి పోయి,\nకంటికి కడివెడు నీళ్లుగా ఏడిచేది. ఇలా\nవుండగా ఒకనాడు పాకలో కన్నంలోనించి\nకిచకిచలాడుతూ ఒక చుంచునేస్తం వచ్చి\nకనపడింది. అది వెనుకకాళ్లపైన ఎదురుగా\nకూర్చునేసరికి, జాలిగుండె గల దైనా, తన\nరొట్టె చిదిపి ఒక ముక్క దానికి పడ\nవేసింది. చుంచు అది తినేసి మళ్లీ మళ్లీ\nఆమెవేపు చూడటం మొదలు పెట్టింది.\nఅది చూచినప్పుడెల్లా ముక్కలు పడవేస్తూ\nఉండేసరికి దైనాకు రొట్టె మిగలకుండా\nపోయింది.\nఅప్పుడు చుంచు, \"దైనా! కొంచెమైనా\nరొట్టె నీకు అట్టేపెట్టకుండా పాపం, నేను\nతినివేశాను. అయితే ఏమిలే. నీకు పనికి\nవచ్చే మాట ఒకటి చెబుతా, విను!\nకొత్తగా వచ్చిన నీ మారుతల్లి ఎవరను\nకొన్నావో! మనిషిరూపంతో కనపడే రాక్షసి.\nఆమె బాబాయాగా అనే బ్రహ్మరాక్షసికి\nచెల్లెలు. పని పెట్టుకుని నీ మారుతల్లి తన\nఅక్కవద్దకు నిన్ను పంపుతుంది. అప్పుడు\nవచ్చి నన్ను పిలిస్తే, నీకు గండం దాటే\nఉపాయం చెబుతా” అని సలహాఇచ్చింది.\nఇలా ఉండగా ఒకనాడు, ముసలివాడు\nఊరికి వెళ్లడం చూసి, అతనిభార్య దైనాను\nపిలిచింది. 'అడివిలో పెద్ద కోటలో మీ\nపెద్దమ్మ ఉన్నది, ఆమెను అడిగి సూదీ\nదారం ఇమ్మన్నానని తీసుకురా' అని అంటూ,\nపోయి రావటానికి ఆనవాళ్లు చెప్పింది.\nదైనా వెళ్లేవరకూ ఆమె గుమ్మంలోనే\nనిలబడి వుండటంచేత, చుంచు నేస్తాన్ని\nకలుసుకుని ఈసంగతి చెప్పటానికి దైనాకు\nసావకాశం లేకపోయింది.\nచాలాదూరం నడిచి, దైనా ఒక పడి\nపోయిన చెట్టు చేరుకొనేసరికి, కిచకిచ\nలాడుతూ చుంచునేస్తం ఎదురువచ్చి\n\"దైనా, నీకు వచ్చిన భయం లేదు. దారిలో\nదొరికిన వస్తువు ఏదయినా సరే, మంచిదని\nతోస్తే, తీసి జాగర్త పెట్టు, నీకు మేలు\nకలుగుతుంది” అని చెప్పి మాయమైంది.\nముందుగా దైనాకు ఒక కొత్త జేబు\nరుమాలు దొరికింది. దానిని ఆమె చేత\nపుచ్చుకొన్నది. తరువాత ఒక సీసాతో\nచమురు, కొన్ని మాంసపు ముక్కలు, ఒక\nనీలిరంగు రిబ్బను, మంచి రొట్టెముక్క\nఇవన్నీ వరుసగా కనపడినాయి. వీటన్నింటిని\nజాగర్తగా తీసి, ఆమె దగ్గిర పెట్టుకుంది.\nచివరకు దైనా, అడివిలో పెద్దమ్మ\nఉండే కోట చేరుకుంది. ఆ అందలానికి\nఎత్తయిన కంచె, కంచెకు పెద్ద ద్వారాలు\nఉన్నాయి. దైనా తలుపులు తోసేసరికి\nఅవి \"తుయ్యో, మొర్రో” మని చప్పుడు\nచేశాయి. వెంటనే దైనా తనవద్ద ఉన్న\nసీసాతీసి, అందులో చమురు బందులలోకి\nవొంచింది.\nఇంకా కొంచెం లోపలకు వెళ్లేసరికి,\nఏడుస్తూవున్న దాసీది కనపడింది. దైనా\nఆమెను ఓదార్చి, కన్నీళ్లు తుడుచుకోటానికి\nతనవద్ద ఉన్న జేబురుమాలు ఇచ్చింది.\nపనిమనిషికి దగ్గరలోనే బ చిక్తిన ఒక\nపెద్దకుక ఉన్నది. ఆది తిండిలేక ఉసూరు\nమని ఉండటంకనిపెట్టి, దైనా రొట్టెముక్క\nదానికివిసరగా, అది గబుక్కున అందుకుని\nతినేసి, సంతోషంతో తోక ఆడించింది.\nదైనా వచ్చిన సంగతి తెలుసుకుని,\nగదిలో మగ్గం నేస్తూవున్న బాబాయాగా\nనవ్వుతూ దైనాను పిలిచింది. ఆమె తను\nవచ్చిన పని చెప్పగా \"ఇదుగో ఈ మగ్గం\nనేస్తూవుండు. నేను వెళ్లి నీకు సూదీ దారం\nతెచ్చిపెడతాను \" అన్నది. పనిమనిషిని\nపిలిచి యాగా, \"ఇవాళ మా అమ్మాయి\nవచ్చింది. చప్పున నీళ్లు కాచి ఆమెకు\nతలంటి పోసెయ్యి” అని తొందరపెట్టింది.\nయాగా చెప్పినప్రకారం దైనా మగ్గం\nనేస్తూనేవుంది. ఆమెకు గదిలో ఒక పొంచి\nవున్న నల్లపిల్లి కనిపించి \"నాకు మూడు\nరోజులనుంచి తిండి లేదు. కడుపు మాడి\nపోతున్నది,” అనగానే దయగల దైనా\nతనదగ్గర ఉన్న మాంసపుముక్కలు\nతక్షణమే దానికి పడవేసింది.\nనల్లపిల్లి సంతోషించి \"అమ్మాయీ!\nనువ్విక్కడ అ ట్టేసేపు ఉన్నావంటే\nప్రాణానికి మోసం వస్తుంది. తప్పించుకు\nపోయే ఉపాయం చెబుతా, విను: మీ\nపెద్దమ్మ ఇప్పుడు నీళ్లగదిలో ఉన్నది.\nనీకు బదులు నేను మగ్గం నేస్తూవుంటాను.\nనువు పారిపో. ఆమె నిన్ను వెంట తరుము\nకొస్తే ఈ చేతిరుమాలు తీసి విసురు. ఆ\nతరువాతకూడా ఇంకా తరుముకువస్తే ఈ\nపువ్వు తీసి విసురు. నీకు మేలు కలుగు\nతుంది,” అని చెప్పి ఒక జేబు రుమాల,\nపువ్వు యిచ్చిపంపింది.\nఆప్రకారమే దైనా వచ్చిన దోవనే మళ్లీ\nపారిపోవటం మొదలు పెట్టింది. కావలి\nకాస్తున్న కుక్క యిది కనిపెట్టి ఆమెమీదికి\nఉరికింది గాని తీరా మనిషిని చూచాక,\n'ఓహెూ ఈమె నాకు రొట్టెముక్క ఇచ్చిన\nపిల్లలాగుంది. చాలా\nఅనుకొని, ఏమీ అనకుండా ముడుచుకు\nపడుకుంది.\nదయగలది ' అని\nఆమె గుమ్మంవద్దకు వచ్చేసరికి,\nతమకు చమురుపోసిన దైనాను గుర్తించి,\nతలుపులు చప్పుడుచేయక దారిచ్చాయి.\nగుమ్మం దాటగానే కళ్లుపొడిచే ముళ్ళ\nచెట్టున్నది. దైనా తనదగ్గర ఉన్న నీలి\nరిబ్బను తీసి దానికి కట్టింది. ఆ రక్కసి\nచెట్టుక ఎంతో అందం వచ్చేసరికి, అది\nపొంగిపోయి డైనాను కళ్లుపొడవకుండా\nపదిలేసింది. ఇక ఏమీ ఆటంకం లేకపోగా\nదైనా లేడిపిల్లలాగ పరుగుచ్చుకొన్నది.\nఇంతలో యాగా గదిలోకి వచ్చి\nచూచింది, దైనా కనపడలేదు. మగ్గం\nదగ్గిర కూచున్న నల్లపిల్లిపైన మండిపడి\n\" భడవా! పిల్లకు గుడ్లు పెరికివేయకుండా\nఎందుకు ఊరుకొన్నావు?” అని అడిగింది.\n\"ఇన్నేళ్లనించి పనిచేస్తున్నా ఎండి\nపోయిన ఎముకముక్కలు తప్ప మరే\nమన్నా పడవేసిన పాపాన పోయావా?\nఆ అమ్మాయి చూడు, ఎంత మంచిదో.\nఅడగకుండానే మంచి మాంసం ముక్కలు\nపెట్టింది” అంటూ నల్లపిల్లి చెప్పింది.\nఈమాట వినగానే బాబాయాగా నల్ల\nపిల్లిని నాలుగుకాళ్లూ పట్టుకొని విసిరి పార\nవేసి గుమ్మం దగ్గరకు వెళ్లింది. 'గుమ్మమా\nగుమ్మమా, ఆ పిల్ల పారిపోతూవుంటే\nఎందుకు చప్పుడు చేశావు కావు?' అని\nఆడిగింది.\nఆమె అడిగిందానికి గుమ్మం అన్నది\nకదా: 'ఇన్నాళ్ళనించి నీ చాకిరీ చేస్తూ\nవుంటే, ఒక్క నీటిబొట్టు అయినా వేసి\nగొంతు తడిపావా? ఆ అమ్మాయి చూడు,\nఎంత దయకలదో. అడగకుండానే మాకు\nచక్కా నూనె పోసింది....' అని.\nతరవాత 'పెద్దకుక్కా పెద్దకుక్కా! ఆ\nపిల్లపైన ఉరికి ముక్కలు చేయకుండా\nఎందుకు ఊరుకొన్నావు?' అని యాగా\nకుక్కను ఆడిగింది.\n\"ఎంతకాలం నీ కొలువు చేసినా, చాలీ\nచాలని మాడురొట్టె ముక్కలేకదా పడ\nవేయటం, ఆ పిల్ల చూడు. అడక్కుండానే\nపాపం, ఎంత మంచి రొట్టె ఇచ్చిందో!”\nఅని పెద్దకుక్క అన్నది.\n'రక్కసి చెట్టా రక్కసి చెట్టా! ఆపిల్ల\nకళ్లు పొడవకుండా ఎందుకు వదిలేశావు?'\nఅని చెట్టును అడిగింది.\n'ఇన్ని ఏళ్లుగా నీకు సేవచేస్తున్నప్పటికీ\nఒక్క నూలుపోగయినా కట్టిన పాపాన\nపోయావా? ఆపిల్ల ఎంత మంచిదో చూడు,\nఅడక్కుండానే నాకు చక్కటి రిబ్బను\nకట్టింది' అని రక్ష సిచెట్టు జవాబుచెప్పింది.\nచివరకు దాసీదానివద్దకు వచ్చి 'ఓసీ\nపాపిష్ఠి ! నువు చప్పున నీళ్ళు కాచకపోవ\nటానికి కారణమేమిటి? నీ ఆలస్యంవల్ల\nకదా ఆ పిల్ల పారిపోయింది?' అని గర్జించి\nగోలచేసింది.\n'నీకు ఎంతకాలం నవుకిరీ చేస్తే యేం\nలాభం! ఎప్పుడూ చివాట్లు వేయటమే\nతప్ప జానెడు గుడ్డముక్క పడవేసి ఎరుగు\nదువా? జాలిగుండె గల ఆ అమ్మాయి\nచూడు, అడక్కుండానే ఎంత అంద\nమయిన రుమాలు బహుమతి యిచ్చిందో !'\nఅని పనిమనిషి అన్నది.\nఈ అదును చూసుకొని దైనా గబగబా\nపరుగెత్తిపోతూ నేవుంది. నల్లపిల్లి చెప్పి\nనట్టుగా ఆమె ఒక్కసారి నేలకు చెవి\nఆనించి వినేసరికి, బాబాయాగా పరిగెత్తి\nవస్తున్న చప్పుడు వినపడింది. ధ్వనివెంబడే\nయాగా ఎగేసుకునివచ్చింది. అప్పుడు దైనా\nజేబురుమాలు తీసి నేలమీద విసరగా,\nఅది ఒక పెద్ద ఏరుగామారి, దైనాకూ\nయాగాకూ మధ్యని అడ్డుగా ప్రవహించింది.\nపెద్ద ఏరు దాటలేక, యాగా\nదేముడా అంటూ ఇంటికి పోయి, తన పశు\nపులమందను తోలుకువచ్చి, ఒక్క\nచుక్కయినా మిగలకుండా ఏటిలో నీళ్లు\nపశువులను తాగివేయమన్నది.\nబాబా చెప్పినప్రకారం పశువులు ఏటిలో\nనీళ్ళన్నీ తాగివేశాయి. ఏరు ఎండిపోగానే,\nయాగా మళ్లీ దైనాను వెంబడించింది.\nదైనా తనతలలో పువ్వుతీసి కిందికి\nవిసిరేసరికి, అక్కడ ఒక పెద్ద అరణ్యం\nతయా రయింది. ఆ అరణ్యంలో\nప్రవేశించటానికి బాబాయాగా వంటి బ్రహ్మ\nరాక్షసికే శక్యంకాలేదు. అందుచేత కాళ్లు\nఈడ్చుకొంటూ యాగా కొంప చేరుకుంది.\nఇదే సందు చూచుకొని, దైనా అడవులు\nదాటి ఇంటికి మళ్లింది. కాని ఇంటిలోపలికి\nవెళ్లాలంటే ఆమెకు జంకు కలిగింది.\nఅప్పుడు ఆమె తనకు అలవాటయిన\nపాకలోకి పోయేసరికి చుంచు నేస్తం\nనవ్వుతూ వచ్చి \"దైనా! నేను చెప్పినట్టుగా\nనువు అన్నీ బాగానే చేసుకువచ్చావు. మీ\nనాయన ఇప్పు డింట్లోనే వున్నాడు. ఇప్పటి\nవరకూ జరిగిన సంగతులన్నీ భయపడక\nఆయనతో చెప్పు\" అని సలహా ఇచ్చింది.\nజరిగిన కథ అంతా దైనా తన తండ్రితో\nపూసగుచ్చినట్టు చెప్పేసరికి, ఆయన రెండో\nభార్యను మెత్తగా తన్ని తరిమి వేశాడు.\nచేసేది లేక ఆమె తన అసలు రాక్షసి\nరూపంతో ఆడవులుపట్టి పోయింది.\nఇక యిప్పుడు పూర్వంలాగా ఆ యింట్లో\nదైనాయే పెత్తనం చేస్తూ, తండ్రీ కూతురూ\nకులాసాగా కాలక్షేపం చేస్తూవున్నారు.",
            "book_page_end": 38
        },
        {
            "title": "భోజరాజు",
            "book_page_start": 39,
            "pdf_page_start": 41,
            "pdf_page_end": 44,
            "author": "పొలంకి వెంకటరామచంద్రమూర్తి, మదరాసు",
            "genre": "పౌరాణికం",
            "moral": "నిస్వార్థమైన కోరికలు ఎప్పుడూ తీరతాయి. ఇతరుల కోరికలు తీర్చడానికి పాటుపడడం గొప్ప ధర్మం.",
            "keywords": [
                "భోజరాజు",
                "త్రివేణి సంగమం",
                "పునర్జన్మ",
                "నిస్వార్థం",
                "గంధర్వ కన్యలు"
            ],
            "characters": [
                "పేద బ్రాహ్మణుడు (భోజమహారాజు)",
                "సుగంధి",
                "పద్మగంధి",
                "కనకవతి",
                "చంద్రప్రభ"
            ],
            "locations": [
                "ప్రయాగ (త్రివేణి సంగమం)",
                "ధారానగరం"
            ],
            "content": "ఒక వూరిలో ఒక బీద బ్రాహ్మణుడు\nఉండేవాడు. ఆయన గొప్ప పండితుడు.\nఐతే, ఆ బ్రాహ్మణుడి పాండిత్యాన్నీ\nవిద్యనూ చూచినవా ళ్లెవరూ లేకపోయారు.\nఆదరణ లేకపోవడంచేత అయన గర్భ\nదరిద్రంలో మగ్గిపోతూవున్నాడు. పేదరి\nకానికి తోడు, కుచేలుడి మోస్తరుగా, మన\nబ్రాహ్మణుడికి గంపెడుమంది పిల్లలు\nకూడాను.\nఆ పెద్ద కుటుంబాన్ని పోషించే దారి\nకనపడక, ఆయనకు సంసారమంటే విరక్తి\nపుట్టేసింది. అందుకని, ఒకరోజున\nఎవ్వరికీ చెప్పకుండా కాశీ పోదామని\nబయలుదేరాడు.\nపోయి పోయి, బ్రాహ్మణుడు కొన్నాళ్లకు\nప్రయాగ చేరుకొన్నాడు. ప్రయాగ పేరు\nపొందిన పుణ్యక్షేత్రం అందులోనూ\nఇక్కడ గంగా, యమునా, సరస్వతీ అనే\nమూడు నదులు కలుస్తున్నాయి. ఈమూడు\nనదులూ కలిసే ప్రదేశాన్నే 'త్రివేణీ\nసంగమం' అని అంటారు.\nఅసలు ఈ మూడు నదులూ, దేనికదే\nచాలా మహిమ కలది. అటువంటప్పుడు\nమూడూ ఒకే చోట కలుస్తున్నవంటే ఆ\nమహిమ ఎంతటిదో ఎవరు చెప్పగలరు?\nఎవరైనా మనస్సులో ఒక కోరిక కోరుకొని,\nఈ సంగమంలో పడి చచ్చిపోయినట్టయితే,\nమళ్లీ జన్మలో ఆ కోరిక తప్పక నెరవేరు\nతుందని ఒక వాడుకకూడా ఉన్నది.\nఈ నమ్మిక అలావుంచి పుణ్యం ఆర్జిం\nచాలనే వుద్దేశంతో దేశ దేశాలనించి వేన\nవేలు జనం వచ్చి, ప్రతిరోజునా త్రివేణిలో\nస్నానం చేస్తూవుంటారు. ఈ జనాన్ని\nచూసేసరికి, మన పేద బ్రాహ్మణుడికికూడా\nఇక్కడ స్నానంచేసి పుణ్యం ఆర్జించాలని\nబుద్ధి పుట్టింది.\nఈజన్మానికి ధనం ఎలానూ లేదు, పుణ్య\nమన్నా ఆర్జిద్దామని అతని ఆశ.\nఒకనాడు ఇలానే ఆయన స్నానంచేయ\nటానికి వచ్చేసరికి, నది ఒడ్డున నలుగురు\nఅమాయిలు అగపడ్డారు. వాళ్లు కేవలమూ\nదేవలోకంనించి దిగివచ్చిన గంధర్వ\nకన్యలా అన్నంత అపరూపమయిన\nఅందముతో వెలిగిపోతున్నారు!\nఅలా నీటిలోపలికి పోతూనే వున్నారు.\nకొత్తవాళ్లు కావడంచేత నీటిలోతు తెలియ\nదేమోనని అనుకొని, బ్రాహణుడు వాళ్ళతో\n\"ఇక లోతుకి పోబోకండి, మునిగిపోతారు”\nఅని హెచ్చరించాడు. \"ఎంత లోతుంటే\nమాత్రం మాకేం భయం? మళ్లీ జన్మలో\nనెరవేరటానికిగాను, కోరికలు కోరుకుని\nమునిగిపోవటానికే వచ్చాం' అని ఆ అమా\nయిలు నవ్వుతూ, త్రివేణి మహిమను\nచెప్పారు. పేద బ్రాహ్మణుడు ఆశ్చర్యంతో\nవాళ్ళవేపు చూస్తూ నిలబడిపోయాడు.\nఆ అమ్మాయిలలో మొదటి ఆమె,\n\"పరమేశ్వరా! ధనమేకదా జగత్తంతకూ\nమూలము? మళ్లీ జన్మలో నాకు డబ్బున్న\nమగడు కావాలి. డబ్బున్నందుకు, తనింత\nతిని, ఒకళ్ల కింత పెట్టి, దాన ధర్మాలకోసం,\nమంచి పనులకోసం దానిని వినియోగించే\nధర్మగుణంకూడా నాభర్తకు ఉండాలి.” అని\nకోరుకొని, బుడుంగున మునిగిపోయింది.\nరెండో పిల్ల—\"స్వామీ! ధనం శాశ్వత\nమయింది కాదు. విద్య ఉన్నట్టయితే\nధనమూ, కీర్తి దానివెంబడే వస్తాయని\nపెద్ద లంటారు. కనుక నాకు మళ్లీ జన్మలో\nవిద్వాంసుడు, పండితుడు, కవి అయినటు\nవంటి మహానుభావుడు భర్త అయేటట్టు\nవరం అనుగ్రహించు\" అని కోరుకొని,\nఆమె బుడుంగున మునిగిపోయింది.\nమూడవ ఆమె, \" ఎప్పుడైనా ధనమూ,\nవిద్య కలిసి ఉన్నప్పుడే మానవుడి\nజీవితం రాణిస్తుంది. వీటికితోడు అధికారం\nకూడా ఉన్నట్టయితే ఇక కోరవలసింది\nమరేమీ ఉండదు. అందుచేత ధనవం\nతుడూ విద్యావంతుడూ అయిన ఒక\nరాజును నాకు వచ్చే జన్మలో పతిగా చేయ\nవలసింది దేవా !\" అని కోరుకుని, బుడం\nగున మునిగిపోయింది.\nఇక, నాలుగో అమ్మాయి — \"భగవాన్!\nకంటికి ఇంపయిన చక్కటి రూపం లేక\nపోతే, ఈ లోకంలో మరి ఏముంటేమాత్రం\nసార్ధకమున్నది? అన్నీ అందానికి తరవాతి\nవేను. కనుక, దబ్బపండువంటి పచ్చటి\nశరీరచ్ఛాయతో పున్నమచంద్రునివలె\nకలకలలాడే ముఖంతో, మన్మథునివంటి\nసౌందర్యంకల భర్తను నాకు మళ్లీ జన్మలో\nప్రసాదించు ప్రభూ! ” అని అంటూ,\nబుడుంగున మునిగిపోయింది.\nఇలా చిత్రంగా, మనోవాంఛలు నెర\nవేర్చుకోటానికని ఆ నలుగురు అమ్మాయిలు\nనవ్వుతూ గంగమ్మ తల్లికి ప్రాణాలు\nఅర్పించడం చూచి బ్రాహణుడి మనస్సులో\nఅనేకభావాలు పరుగులెత్తినాయి.\nవాళ్ళ సాహసానికి అతను ఆశ్చర్య\nపోయాడు. అతనికికూడా ఏదో ఒక కోరిక\nకోరుకుని చచ్చిపోదామని ఆలోచన కలి\nగింది. అయితే ఏ కోరిక కోరుకోవాలి?\n'ఈ జన్మంతా తను దరిద్రంతోనే బాధ\nపడవలసి వచ్చింది. కనుక మళ్ళీ జన్మలో\nధనవంతుణ్ణి కావాలని కోరుకోవాలా?\nలేదా, ఇప్పటిమోస్తరు గయ్యాళి పెళ్లాం\nగాకుండా అనుకూలవతి కావాలని కోరు\nకోవాలా?' బ్రాహ్మణుడికి చాలాసేపు ఏదీ\nతెగలేదు. ఇంతలో అతనికి ఆ అమ్మా\nయీల కోరికలు జ్ఞాపకం వచ్చినవి.\nఅయినా ఇంత ఆలోచన ఎందుకు?\nజీవితంలో మానవులు కోరవలసిన వన్నీ,\nఆ నలుగు రమ్మాయిలూ కోరనేకోరారు.\nకనుక, తనకు శ్రమే తప్పింది అని\nఅనుకుని, ఆ పేదబ్రాహ్మణుడు అంగాస్త్రం\nనడుముకి బిగించి, నదిలోకి దిగాడు.\n\"దేవా! నాది వక్కటే చిన్న కోరిక\nవున్నది. ఇప్పుడు కోరికలతో మునిగిపోయిన\nఆ నలుగురు కన్యలకూ నేను వచ్చేజన్మలో\nభర్తనయేటట్టు అనుగ్రహించు !\" అని\nఅతను ఆ గుండంలో మునిగిపోయాడు !!!\nవాళ్ళవాళ్ళ కోరికలప్రకారం మళ్ళీ\nజన్మలో ఆ అమ్మాయిలు నలుగురూ\nనాలుగు రాజకుటుంబాలలో జన్మించారు.\nబ్రాహ్మణుడు ధారానగరంలో సింధుల\nమహారాజు కుమారునిగా పుట్టాడు.\nఆయనే మన దేశంలో కీర్తిగడించిన\nభోజమహారాజు. ఆ నలుగురు అమ్మా\nయిలూ సుగంధి, పద్మగంధి, కనకవతి,\nచంద్రప్రభ అనే పేరులతో భోజమహా\nరాజుకు రాణి లయినారు.",
            "book_page_end": 42
        },
        {
            "title": "పాపిష్ఠి ముఖాలు",
            "book_page_start": 43,
            "pdf_page_start": 45,
            "pdf_page_end": 50,
            "author": "చందమామ బృందం",
            "genre": "జానపద కథ",
            "moral": "పెద్దల మాట వినకపోవడం, మొండిపట్టుదల ప్రమాదానికి దారి తీస్తాయి.",
            "keywords": [
                "రాక్షసుడు",
                "ధీరవర్ముడు",
                "మాయ కిరీటం",
                "రాయిగా మారడం",
                "గ్రీకు కథ"
            ],
            "characters": [
                "ధీరవర్ముడు",
                "వృద్ధుడు",
                "వృద్ధుడి మేనకోడలు (ధవళకుమారి)",
                "రాక్షసుడు (మూడు తలల రాక్షసుడు)",
                "దుష్టపాలుడు",
                "ధీరవర్ముడి తల్లి",
                "మంత్రులు"
            ],
            "locations": [
                "సముద్రపు ఒడ్డు",
                "దుష్టపాలుడి రాజ్యం"
            ],
            "content": "ఇప్పుడు వృద్ధుడూ, అతని ప్రక్క నే\nధీరవర్ముడి. కిరీటం గాలిలో తేలుతూ\nపోతూ వున్నారు. వీళ్ళ యిద్దరికి పైన\nయింకో గజం ఎత్తులో మరో కిరీటంకూడా\nగాలిలో తేలిపోతూవుంది. అది వృద్ధుడి\nమేనకోడలిదే. వృద్ధుడు బయలుదేరి,\nఎక్కడికి వెళ్లినా ఆమెకూడా అదృశ్యంగా\nవస్తూనేవుంటుంది. ఈ సారి వృద్ధుడు ధీర\nపర్ము డిని కలుసుకున్నప్పటినించికూడా\nఆమె ఆకాశంలో తేలుతూ వస్తూనేవుంది.\nఈ సంగతి ధీరవర్ముడికి తెలియదు,\nమధ్య దారిలో కిరీటంగా మాత్రమే\nకనిపిస్తున్న వృద్ధుడి మేనకోడలు వాళ్లతలల\nపైకి చాల దగ్గిరికి వచ్చింది. ఆ కిరీటానికి\nరెక్కలుకూడా వుండటంవల్ల ఆ రెక్కల\nచప్పుడు ధీరవర్ముడి చెవిన పడింది.\n\"ఏమిటి, తాతా ఏదో రెక్కల చప్పుడవు\nతోంది?\" అని అడిగాడు.\n\"అది ఉత్త చప్పుడు కాదు. నా మేన\nకోడలు ఒకామె వుంది. ఆమెకూడా నీలాగే\nఒక మాయకిరీటం ధరించి మొదటినించీ\nమనతోపాటు వస్తోంది. ఆమె కిరీటానికి\nరెక్కలుకూడా వున్నై. నువ్వు విన్నది ఆ\nరెక్కల చప్పుడే. ఆమె మనిద్దరికీ పైగా\nవున్నది చూడు” అని చెప్పాడు వృద్ధుడు.\nధీరవర్ముడు తల పైకెత్తి చూశాడు.\nవృద్ధుడు చెప్పినట్లుగానే యింకో కిరీటం,\nరెక్కలు రెపరెప కొట్టుకుంటూ వస్తూవుంది.\nఅలా వాళ్ళు వస్తూ వుండగా, ఒక చోట\nవృదుడు “మనమడా, ఇక జాగ్రత్త. ఆ\nరాక్షసుడుండే చోటికి చాల దగ్గిరగా\nవచ్చాము. పొరపాటున నీవు వాడివంక\nచూశావంటే వెంటనే రాయిగా మారి\nపోతావు. ఇంతవరకూ మనం పడ్డ కష్ట\nమంతా వృధా అవుతుంది, అందువల్ల చాల\nజాగ్రత్తగా వుండు” అని హెచ్చరించాడు\nఇప్పుడు వాళ్లు ఒక సముద్రంపైన\nఎగురుతున్నారు. క్రింద సముద్రపు ఒడ్డుకు\nకొంత దూరంలో ఆ రాక్షసుడు గుర్రుపెట్టి\nనిద్రపోతుండటం వృద్ధుడికి కనిపించింది.\nవాడి తలల మీదవున్న పాములు బుసలు\nగొడుతున్న శబ్దంకూడా వినిపిస్తోంది.\n\" అదుగో అక్కడ సముద్రపు ఒడ్డున\nచూడు. నీవు చంపవలసినది వాడి నే.\nకిరీటం క్రింద మాయమై వున్నావు కనుక\nనువ్వ ఎక్కడ వున్నదీ వాడు తెలుసుకో\nలేడు కాని వాడిని నువ్వు చూడగలవు.\nచూడగలను కదా అని వాడి వంక\nమామూలుగా చూసేవు జాగ్రత్త. నీ డాలు\nలోకి వాడి ప్రతిబింబం కనిస్తుంది కనుక\nడాలులో చూస్తూవుండు. నేను నీకు యిది\nవరకు యిచ్చిన కత్తి వాడిని నరకటానికి\nపనికివస్తుంది. ఒక్కవేటున వాడి తలలని\nనరికి, వాటిని ఈ సంచీలో పెట్టి బిగించి\nతీసుకురా” అని చెప్పి యక్షిణి యిచ్చిన\nమాయ సంచీ యిచ్చాడు వృద్ధుడు.\n\"అలాగే తాతా, మరి మీరు మాత్రం\nకళ్లు మూసుకుని వుండవద్దా?\" అని\nఅడిగాడు ధీరవర్ముడు,\n\"మేము వాడిదగ్గిరికి రాము. అందువల్ల\nమేము కళ్లు మూసుకోవలసిన అవసరం\nలేదు. నీవు మాత్రం చాల జాగ్రత్తగా\nవుండాలి. వాడు ఏమిచేస్తున్నాడో వాడివంక\nచూడకుండా నువ్వు చూడగలగటానికే\nనీ డాలును అద్దంలా తో మ మ న్నా ను.\nడాలుని అందుకు ఉపయోగించుకో\" అని\nచెప్పాడు వృద్ధుడు. సరే నన్నాడు\nధీరవర్ముడు.\n\"ఇదేమిటి? ఈ సంచిని ఆకలి తీర్పు\nకునేందుకేకదా వాళ్లు మనకు యిచ్చింది.\nదీంట్లో ఆ పాపిష్ఠి తలలని పెట్టటమేమిటి?\nఐనా అంత పెద్దతలలు ఈ చిన్నసంచీలో\nఎలా పట్టుతై?\" అని అడిగా రు ధీర\nపర్ముడు.\n\"అదంతా అనవసరం. నేను చెప్పినట్లు\nచెయ్యి. ఇక ఆలస్యంచేస్తే లాభంలేదు.\nవాడు నిద్రలేచాడంటే మళ్లీ ఏడాదివరకూ\nనిద్రపోడు. వెంటనే పో\" అని తొందరచేసి\nధీరవరుణ్ణి తరిమాడు వృద్ధుడు.\nధీరవర్ముడు ఎకాయెకిని సముద్రపు\nఒ డ్డు కు వ చ్చి, ఆ రాక్షసుడిపైకి కొద్ది\nదూరంలో గాలిలో తేలుతూ సమయం\nకోసం చూస్తున్నాడు. రాక్షసుడు దిట్టంగా\nనిద్రపోతున్నాడు. కాని వాడితలలమీద\nవున్న పాములు బ్రహ్మాండంగా బుసలు\nకొడుతున్నై. ఇదంతా ధీరవర్ముడు తన\nడాలులో చూసి కనిపెడుతూన్నాడు.\nదూరాన్నించి ఆకాశంలో వృద్ధుడూ\nఅతని మేనకోడలు కూడా యిది చూస్తూనే\nవున్నారు. ధీరవర్ముడు ఆలస్యం చెయ్యటం\nచూచి వృద్ధుడు \"ఇంకా చూస్తావేం,\nనరుకు\" అని పెద్దగా కేకవేశాడు.\nఈ కేక ధీరవర్ముడి చెవిన పడట\nమేమిటీ, ధీరవర్ముడి చేతిలోవున్న కత్తి\nరాక్షసుడి మెడమీద పడి స ర్రు న మూడు\nతలలు మొండెంనించివేరుకావట మేమిటీ\nఒక్కసారిగా జరిగినై. ఇక ధీరవర్ముడు ఆ\nతలల్ని సంచీలో పెట్టటానికి మూతి విప్పి,\nమూతిని వెడల్పుగా లాగాడు. లాగినకొద్దీ\nసంచీ మూతి పెద్దది అవుతూనే వుంది.\nఇకనేం రాక్షసుడి తలలని దాంట్లో పెట్టి\nమళ్లీ మూతి బిగించాడు. సంచీలోంచి\nరాక్షసుడి తలలమీద వున్న పాములు\nఇంకా బుసలు కొడుతూనేవున్నై.\nమరికొంత సేపటిలో ధీరవర్తుడు సంచీతో\nసహా వృద్ధుడూ వాళ్లు వున్నచోటికి చేరు\nకున్నాడు. “రాక్షసుడితలల్ని నువ్వునరికినా,\nఇంకో ఆరునెలలదాకా ప్రాణంవుంటుంది.\nఅందుచేత సంచీమూతిని ఏలాటి పరిస్థితుల్లో\nవిప్పనే కూడదు.” అన్నాడు వృద్ధుడు.\nఅలాగే వృద్ధుడు మామూలు రూపంతో,\nధీరవర్ముడు కిరీటం రూపంతో వృద్ధుడి\nమేనకోడలు రెక్కల కిరీటంరూపంతోనూ\nగాలిలో తేలిపోతూ మరో మూడు రోజుల\nకల్లా దుష్టపాలుడి రాజ్యం చేరుకున్నారు.\nమేనల్లుడు తిరిగి ప్రాణంతో తన ఎదటికి\nవస్తున్నాడని తెలిసేసరికి దుష్టపాలుడు\nతన చెవులను తానే నమ్మలేకపోయాడు.\nఅయినా, ఎంతోమెచ్చుకున్నవాడిలా వాళ్లకి\nఎదురు వచ్చి, వృద్ధుడు వాళ్లవంక\nచూపుతూ, \"వీళ్ళెవరు” అని అడిగాడు.\n\"నీవు నాకు ఒప్పజెప్పిన పనిని జయ\nప్రదంగా నెరవేర్చి తిరిగి నేను బ్రతికి నీ\nఎదటికి రాగలిగింది వీళ్ళ సహాయంవల్లనే.\nవీళ్ళు లేకపోతే నేను ఒక రాయిగా\nమారిపోయి వుండేవాడిని. నేను చంపిన\nరాక్షసుడితలలు ఇదుగో ఈ సంచిలో వున్నై.\nకాని వాటివంక చూడటానికి వీలులేదు”\nఅని చెప్పాడు ధీరవర్ముడు.\n\"చంపానన్నావుకదా. ఇక ఆ తలల్ని\nచూపరాదా, అంత ప్రమాదం ఏముంది?”\nఅన్నాడు దుష్టపాలుడు.\n\"చాలాప్రమాదం జరుగుతుంది. ఇంకో\nఆరునెలల వరకూ ఆ తలలకి ప్రాణం\nవుంటుంది. ప్రాణం వుండగా వాటివంక\nచూసిన వాళ్లు ఆపళంగా రాయి ఐపోతారు.\nనీవు అంతగా చూడదలుచుకుంటే యింకో\nఆరునెలలు ఓపికపట్టు” అన్నాడు.\nవృద్ధుడూ, వృద్ధుడి మేనకోడలుకూడా\nరాజుకి ఎన్నోవిధాల చెప్పి చూశారు.\n\"ఎందుకు అనవసరంగా పట్టుబట్టుకు\nకూర్చుంటారు? ఏ నిమిషాన ఆ తలలవంక\nమీరు చూస్తే ఆ నిమిషాన మీరందరూ\nఒక్కసారిగా రాళ్లు అయికూచుంటారు\"\nఅని ఎంతో నచ్చచెప్పారు.\nవీలులేదన్నారు మంత్రులు,రాజు అంతే\nఅన్నాడు. \"సరే మీ కర్మం. మేము చెప్ప\nవలసిందంతా చెప్పాం. వినకపోతే మేమేం\nచేస్తాం” అంటూ వృద్ధుడు మళ్లీ ధీరవర్ముడి\nనెత్తినా, తన మేనకోడలినెత్తినా మాయ\nకిరీటాలు వుంచాడు. వాళ్లు మాయమై\nపోయి, ఆచోట గాలిలో రెండు కిరీటాలు\nమాత్రం నిలిచినై.\nఇది చూచేసరికి దర్బారులో వున్నవా\nళ్లంతా ఆశ్చర్యపోయారు. అప్పుడు వృద్ధుడు\nఅన్నాడు“ఆఖరిసారిగా నేనుచెబుతున్నాను.\nఈ తలలని చూచితీరాలని మొండిపట్టు\nవవలండి. కాదు కూడదంటే మ రొ క\nక్షణంలో మీరు నిలుచున్నచోట్ల మీబదులు\nరాతివిగ్రహాలు మిగులుతై.”\nఇంత చెప్పినా వాళ్లకి నమ్మకం కలగ\nలేదు. వాళ్లు ముగ్గురూ చేరి తమని మోసం\nచేస్తున్నారని అనుకున్నారు. \"రాళ్ళుగా\nమారిపోయినాసరే ఆ తలలని చూచితీరాలి\nసిందే” అన్నారు ఆందరూ ఒక్కసారి.\nఇక చెప్పి లాభంలేదని తెలుసుకున్నాడు\nవృద్ధుడు, సంచిని అక్కడ నేలమీదవుంచి\nధీరవర్ముడితో చెప్పాడు-\"నేను బయటికి\nపోతున్నాను. ఇదివరకు నే చెప్పిన సంగతు\nలన్నీ జ్ఞాపకం వుంచుకుని సంచీమూతి\nవిప్పు వాళ్ళు చూసిన తర్వాత మళ్లీ\nదానిని సంచీలో బిగించి నన్ను కకవెయ్యి.\nవస్తాను” అని. సరే నన్నాడు ధీరవర్ముడు.\nవృద్ధుడు సంచిని అక్కడ వదిలి సింహ\nద్వారం దగ్గిరికిపోయి వీధివైపుకు చూస్తూ\nనుంచున్నాడు.\n“మామా, సెలవు\" అంటూ ధీరవర్ముడు\nతన డాలులో సంచిని చూస్తూ మూతి\nవిప్పాడు. మూతి విప్పీ విప్పటంతోటే\nదాంట్లోంచి రాక్షసుడితలలుఎగిరి నేలమీద\nపడినై. వెంటనే దర్బారులో వున్నవాళ్ళు\nఎక్కడివా ళ్లక్కడ రాతి విగ్రహా లైపోయారు.\nఆ తర్వాత, ధీరవర్తుడు తల్లిని కలుసు\nకుని అంతా చెప్పాడు. ఆమె చాలా సంతో\nషించింది. వృద్దుడి మేనకోడలు ధవళ\nకుమారిని యిచ్చి తన కొడుక్కు పెళ్లి\nచేసింది. ప్రజలంతా సంతోషించారు\nకొత్తరాజును చూసి. [అయిపోయింది]",
            "book_page_end": 48
        },
        {
            "title": "పిల్లల పెంపకం",
            "book_page_start": 50,
            "pdf_page_start": 52,
            "pdf_page_end": 52,
            "author": "మీ పెద్దమ్మ",
            "genre": "వ్యాసం",
            "moral": "పిల్లల ఆరోగ్యకరమైన ఎదుగుదలకు ఆటలు, క్రీడలు, శరీర పరిశ్రమ చాలా ముఖ్యమైనవి.",
            "keywords": [
                "పిల్లల పెంపకం",
                "ఆటలు",
                "ఆరోగ్యం",
                "శరీర పరిశ్రమ",
                "క్రీడలు"
            ],
            "characters": [],
            "locations": [],
            "content": "పిల్లలు ఆటలాడటం ఊరికే తమాషాకోసం కాదు. ఆటలాడటంవల్ల ఎంతో\nఉపయోగ మున్నది. శరీరం ఆరోగ్యంగా వుంటుంది, జీర్ణశక్తి వృద్ధి అవుతుంది,\nబుద్ధిబలం వికసిస్తుంది. తోడి పిల్లలతో కలిసిమెలిసి నేస్తంగా ఉండటం\nఅలవాటవుతుంది.\nఊయలలో పడుకొనివున్న పసిపాప సయితం ఎన్నో ఆటలాడతాడు. పైన\nవేలాడకట్టిన చిలకల పంజరం చూచి నవ్వుతాడు; చేతులతోనూ కాళ్లతోనూ\nసైకిలు తొక్కుతాడు!! పిల్లలు పెరిగి పెద్దకావడానికి సహాయపడే అసలు\nరహస్యం వారు ఆడే ఈ ఆటలే! కనుకనే ఏ వయసు పిల్లలకు తగిన ఆ\nఆటలు ప్రకృతిలోనే ఏర్పడివున్నాయి.\nచిన్న పిల్లలకు ఆటవస్తువులు బొమ్మలు, కొంచెం ఎదిగినవాళ్లు దాగుడు\nమూతలు, దొంగను పట్టుకోవటం మొదలయిన ఆటలంటే సరదా పడతారు.\nపెద్ద ఐతే బంతులాటమీద మోజుపడతారు, ఇంకా ఎదిగిన పిల్లలకు ఉప్పట్లు,\nబల్కిత్ వంటి పెద్ద ఆటలున్నాయి. పిల్లల ఆరోగ్యంకోసం మన పూర్వులు\nకొన్నివందల రకాల క్రీడలు ఏర్పరిచివున్నారు. ఇటీవల కాలిబంతి ఆట,\nక్రికెట్ మొదలయిన కొత్త రకాలుకూడా వచ్చాయి.\nపిల్లలకు తిండి, బట్ట ఎంత ముఖ్యమో, శరీర పరిశ్రమ అంతకంటె ముఖ్యం.\nకనుక, ఏ ఆటలాడటానికయినా, ప్రతి గ్రామంలోనూ పిల్లలకోసం ఆటస్థలం\nఒకటి కేటాయించడం చాలా అవసరం.",
            "book_page_end": 50
        },
        {
            "title": "విజ్ఞానంలోని గమ్మత్తులు",
            "book_page_start": 52,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "విజ్ఞానం",
            "moral": "రంగుల మార్పుల వెనుక దాగి ఉన్న రసాయన శాస్త్రం గురించి తెలుసుకోవడం.",
            "keywords": [
                "రంగులు",
                "తొండ",
                "పసుపు",
                "నిమ్మపండు",
                "ప్రయోగం"
            ],
            "characters": [],
            "locations": [],
            "content": "తొండను ఎప్పుడయినా చూచారా ? - అది ఈ నిమిషంలో ఒక రంగు, మళ్లీ\nనిమిషంలో మరొక రంగుతో చాలా చిత్రంగా కనపడుతుంది. ఎరుపు, పచ్చ, నీలం —\nఇటువంటి రంగులన్నీ దాని ఒంటిమీద అగపడతాయి. ఈ రంగులు మనం స్వయంగా\nఇంట్లో చేసుకోవచ్చు, ఎలా అంటారా?-\nపసుపు, సున్నం, మూడు గాజుగొట్టాలు, నీళ్లు, నిమ్మపండు-ఇవి మనకు కావల\nసిన సామగ్రి. ఒక గాజు గొట్టంలో నీళ్లు పోసి అందులో కొంచెం పసుపు కలిపి, ఒక\nదగ్గిర ఉంచాలి. రెండో గొట్టంలో సున్నపు నీళ్లు పోసి, అవి ఒకచోట పెట్టాలి. కొంత\nసేపటికి, పసుపునీళ్లూ సున్నపునీళ్లూ చక్కగా తేరుకొంటాయి. అప్పుడు మూడో\nగాజుగొట్టం తీసికొని, అందులోవి కొన్ని నీళ్లు, ఇందులోవి కొన్ని నీళ్లు అందులో పోసి\nతమాషా చూడండి. ఆ నీరూ ఈ నీరూ కలియగానే, వాటి అసలు రంగులు పోయి,\nకొత్తగా అందమైన నారింజపండు రంగు బయలుదేరుతుంది. ఇది చిత్రం కాదూ!\nమరొక గమత్తు: మీదగ్గిర నిమ్మపండు ఉన్నదికదా? అది రసం పిండి, ఆ నిమ్మ\nరసం అయిదారు చుక్కలు ఇప్పుడు తయారయిన నారింజరంగు ద్రావకంలో\nవేసినట్టయితే. నారింజరంగు మాయమై, మళ్లీ మామూలు పసుపు రంగుగా మారి\nపోతుంది.\nఈ మేజిక్కు చూచినవాళ్లందరూ బలే బాగా వుందని సంతోషించి ఆశ్చర్యపోతారు.",
            "book_page_end": 52
        }
    ],
    "statistics": {
        "total_stories": 11,
        "author_counts": {
            "చందమామ బృందం": 4,
            "ఏటుకూరి": 1,
            "పి. విశ్వనాధశాస్త్రి, బరంపురం.": 1,
            "కొడుకుల నారాయణ - నర్సిపట్నం": 1,
            "డి. వి. నారాయణ రావు, కర్నూలు": 1,
            "కె. నారాయణ రెడ్డి, సికింద్రాబాదు": 1,
            "పొలంకి వెంకటరామచంద్రమూర్తి, మదరాసు": 1,
            "మీ పెద్దమ్మ": 1
        },
        "genre_counts": {
            "పురాణ కథ": 1,
            "హాస్యం": 2,
            "కల్పిత కథ": 1,
            "జానపద కథ": 3,
            "నీతి కథ": 1,
            "పౌరాణికం": 1,
            "వ్యాసం": 1,
            "విజ్ఞానం": 1
        }
    }
}