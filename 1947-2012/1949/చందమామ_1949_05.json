{
    "book_id": "చందమామ_1949_05",
    "stories": [
        {
            "title": "హిందీ చందమామ",
            "book_page_start": 7,
            "pdf_page_start": 7,
            "pdf_page_end": 7,
            "author": "చక్రపాణి (సంచాలకుడు)",
            "genre": "సంపాదకీయం",
            "moral": "వర్తించదు",
            "keywords": [
                "హిందీ",
                "పాఠాలు",
                "సెలవలు",
                "విద్యాభ్యాసం"
            ],
            "characters": [
                "చక్రపాణి"
            ],
            "locations": [
                "వర్తించదు"
            ],
            "content": "పాపాయిలూ! ఇప్పుడు మీకు పరీక్షలు ఐపోయి సెలవలు వచ్చినై. మళ్లీ మీ స్కూళ్లు తెరిచేనాటికి హిందీలోకూడా చందమామ వొస్తుంది.\nకాబట్టి ఈ ఎండాకాలంలో మీరు కొద్ది కొద్దిగా హిందీ నేర్చుకోవటానికి చందమామలో హిందీ పాఠాలు యిస్తున్నాము. నేర్చుకుంటారుకదూ.",
            "book_page_end": 7
        },
        {
            "title": "అట్టమీది బొమ్మ",
            "book_page_start": 8,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "పౌరాణికం",
            "moral": "దైవశక్తి దుర్మార్గులను శిక్షిస్తుంది, లోకానికి మేలు చేస్తుంది.",
            "keywords": [
                "కృష్ణుడు",
                "కంసుడు",
                "తృణావర్తుడు",
                "రాక్షసుడు",
                "గోకులము"
            ],
            "characters": [
                "కృష్ణుడు",
                "కంసుడు",
                "యశోద",
                "తృణావర్తుడు"
            ],
            "locations": [
                "గోకులపట్టణం"
            ],
            "content": "కృష్ణుడు పుట్టిన సంగతి తెలిసినప్పటినించి, వానిని ఏవిధంగా చంపటమా అని కంసుడు ఆవేదన పడుతూనేవున్నాడు. రాక్షసగణంలో తెలివయిన వాళ్లనూ, నేర్పుకలవాళ్లనూ ఇందుకు నియమించాడు. ఎన్నో మాయోపాయా లతో వాళ్లు కృష్ణుణ్ణి చంపాలని చూశారు. కాని, అవతారమూర్తి అయిన కృష్ణుణ్ణి వాళ్లు ఏమి చేయలేకపోయారు. వాళ్లందరూ కృష్ణుని చేతిలోనే చచ్చారు.\nకంసుడు పంపినవాళ్లలో తృణావర్తుడు అనే రాక్షసుడు చెప్పుకోతగ్గవాడు. వీడు కృష్ణుని చంపటానికి వేసిన వ్యూహం చాలా చిత్రమయింది.\nఒకరోజున, కృష్ణుణ్ణి తొడపయిన కూర్చోపెట్టుకొని, యశోద ఆడిస్తున్నది. ఆ సమయంలో, తృణావర్తుడు భయంకరమైన సుడిగాలి రూపం తాల్చాడు. గోకులపట్టణమంతా ధూళి రేగిపోయి, మనిషికి మనిషి కనపడకుండా పోయారు. అటువంటప్పుడు రాక్షసుడు బాలకృష్ణుణ్ణి పైకంటా ఎగరవేసుకు పోయాడు. తనను బాగా ఎత్తునకు తీసుకుపోనిచ్చి, మాయలకృష్ణుడు తృణావర్తుణ్ణి గట్టిగా పట్టుకుని బరువెక్కటం ప్రారంభించాడు. ఆ బరువు భరించలేక, తృణావర్తుడు కృష్ణునిపట్టు తప్పించుకుందామని గింజులాడాడు. కాని, కృష్ణుడు పట్టు వదలలేదు.\nకృష్ణుని భారానికి తృణావర్తుడు తట్టుకోలేక, నిజస్వరూపంతో చాపకట్టుగా నేల కూలి ప్రాణాలు విడిచాడు.\nఈవిధంగా కృష్ణావతారంలో భగవంతుడు, పరమ దుర్మార్గుడైన మరివక రాక్షసుని సంహరించి, లోకానికి మేలుచేశాడు.",
            "book_page_end": 8
        },
        {
            "title": "దొంగ - బాలుడు",
            "book_page_start": 12,
            "pdf_page_start": 10,
            "pdf_page_end": 10,
            "author": "ఏటుకూరి",
            "genre": "హాస్యం/పద్యకథ",
            "moral": "మోసం చేయాలని ప్రయత్నిస్తే, మనమే మోసపోతాము.",
            "keywords": [
                "దొంగ",
                "బాలుడు",
                "ఉంగరం",
                "బావి",
                "మోసం"
            ],
            "characters": [
                "దొంగ",
                "బాలుడు"
            ],
            "locations": [
                "ఊరు",
                "కోనేరు",
                "బావి"
            ],
            "content": "అనగా ననగా నొకయూరూ\nఆయూరికి దరి కోనేరు\nఆ కోనే టొడ్డున బావీ\nఅంతులేని లోతుంటుంది.\nతక్కరి పిలవా డాబావీ\nతాగేటి పయిన్ గూర్చుండి,\nకాళ్లవ్రేళ్ళు కదలాడిస్తూ\nనీళ్ళు తొంగి చూస్తున్నాడు.\nదొంగలరాయ డొకానొకడా\nత్రోవను బో తిటు చూచాడు.\nతాట తగులు కాజేయుట కా\nతని దగ్గరకుం జేరాడు.\nపిల్లాతం డిది గమనించి\nగొల్లున నేడువ సాగాడు.\nదొంగ\nఎందుల కేడుస్తా వబ్బాయ్\nఎవరైనా నిను కొట్టారా?\nబాలుడు\nకొట్టరు తిట్టకు కక్కయ్యా !\nగులక రాలు రువ్వేసరికి\nబంగరు టుంగ్రము జారిందీ,\nబావిలోన పడిపోయింది.\nతలిదండ్రుల Iది తెలిసిందా !\nతంతారని యేడుస్తున్నా.\nదొంగ\n\"అయితే దిగి తీపిస్తా నీ\nవందాకిట గూర్చుండాలె\nబట్ట లొడ్డుపై పెడుతున్నా\nపదిలముగా చూస్తుండాలె.”\nఅతడు “సరె లె” మ్మనగానే\nనూతిలోకి దిగినా డితడు,\nబురబుర లాడుతు బావంతా\nనురుగులు గట్టగ మునిగాడు.\nబట్టలు చంకన బెట్టా డా\nబాలకుం డుడాయించాడు.\nదొంగ పనేమై యుంటుందో\nతోస్తే చెప్పుడు చూతాము.",
            "book_page_end": 12
        },
        {
            "title": "సాలీడమ్మ",
            "book_page_start": 13,
            "pdf_page_start": 11,
            "pdf_page_end": 14,
            "author": "వి. జానకిరాంనాయుడు, గూడూరు.",
            "genre": "జానపదం",
            "moral": "అతి గర్వం పనికిరాదు. ఎంతటి గొప్ప నైపుణ్యం ఉన్నా వినయంగా ఉండాలి.",
            "keywords": [
                "సరస్వతీదేవి",
                "నేతపని",
                "గర్వం",
                "శాపం",
                "సాలెపురుగు"
            ],
            "characters": [
                "సాలీడమ్మ (నేత నేర్చుకున్న అమ్మాయి)",
                "తండ్రి",
                "ఇల్లాలు",
                "సరస్వతీదేవి"
            ],
            "locations": [
                "ఒక గ్రామం"
            ],
            "content": "పూర్వం ఒకప్పుడు చాలా అందమయిన పిల్ల ఒకర్తి ఉండేది. ఆమెకు వడుకుపనీ, నేతపనీ బాగా చేతనవును. నిజానికి, ఆమె వడికినట్లూ నేసినట్లూ మరెవ్వళ్లూ వడక లేరు, నేయలేరు.\nఆ అమ్మాయి మగ్గందగ్గర కూర్చుని నేస్తూవుంటే ఎంతో ముచ్చటగా వుంటుంది. అందుకనే అనేక దేశాలనుంచి పెద్ద పెద్ద లెందరో ఆమె పనితనాన్ని చూడవస్తారు. నేసిన బట్టలపయిన ఆమె రంగురంగులతో వేసే పువ్వులు ఎంతో అద్భుతంగాకూడా వుంటాయి. అవి నిజమయిన పువ్వులే అనుకొని ఒకొక్కప్పుడు సీతాకోక చిలుకలూ అవ్వీ వచ్చి వాలుతూవుంటాయి కూడాను.\nసామాన్యంగా జరిగే పని ఏమిటీ అంటే ఆ పిల్ల పని ప్రారంభించి, ఏదో ఒక వస్త్రం నేయడం పూర్తిచేసిం దనుకుందాం. ఈ సంగతి ఏ మహావాణికో తెలిసి, తక్షణమే కోరినంత ధనమిచ్చి కొనేసుకుంటుంది. ఆపిల్ల తయారుచేసిన వస్త్రాలను కొన టానికి అంత పోటీ.\nఈ విధంగా ఆ అమ్మాయి చాలాధనం సంపాయించింది. సంపాయించడం బాగానే వుంది. కాని, ఆపిల్లకు ధనం ఎక్కువగా పోగుపడేసరికి, తగని గర్వం పట్టుకుంది.\nఒకనాడు ఆ పిల్ల పనితనాన్ని చూడ వచ్చిన ఒక ఇల్లాలు అన్నదికదా : 'అమ్మాయీ! నువు నేసిన బట్ట పాము కూసంలాగా ఎంత నాజూకుగా వున్న దమ్మా! ఇంత నేర్పుకలగడానికి కేవలము ఆ సరస్వతీదేవే స్వయంగా నీకు ఈ విద్యను నేర్పివుండాలి!' అని.\nఇలా మెచ్చుకొన్నందుకు మరొకళ్లయితే సంతోషించివుందురు. కాని, గర్వించిన ఆ పిల్ల సంతోషించకపోగా, ఆడ్డుగా తల ఊపి, \"వెళ్లవమ్మా, బాగా చెప్పావులే. అసలు ఆ సరస్వతీదేవికి వచ్చునా, నాకు నేర్పటానికి? అయినా, నాకేమిటి, ఎవల్లో విద్య నేర్పడమేమిటి? నేనే వందమందికి నేర్పుతా” అంటూ బడాయిగామాటాడింది.\nఈ మాటలు వింటున్న ఆ పిల్ల తండ్రి \"అమ్మాయీ! అలాగ మాటలాడటం పొర పాటూ, అవివేకమున్ను. ఈ సంగతి సరస్వతీదేవికి తెలిసిందంటే నీకు తగినట్టు బుద్ధిచెప్పి, శిక్షించుతుందిసుమా!\" అని ఆమెను మందలించాడు.\nగర్వించిన ఆపిల్ల అప్పటికీ ఊరుకోక, \"అలా అంటారేమిటి నాన్నగారూ! ఆ సరస్వతీదేవి ఇక్కడకు వచ్చినట్టయితే, ఎవరిపనితనము ఎటువంటిదో తెలిసిపోను. నేను నేసినంత నాజూకుగా ఆమె నేయ గలదేమో, రమనండి చూదాం” అంటూ ఆమె తండ్రిమాటనుకూడా ధిక్కరించింది.\nసరీగా అదేసమయంలో ఒకముసిలిది అక్కడకు వచ్చి, \"అమ్మాయీ! నువు చాలా పనితనము నేర్చిన పిల్లవే కావచ్చు. అయినప్పటికీ, ప్రపంచానికి విద్యలు నేర్పే సరస్వతీదేవిని నిందించటం తగదు. ఇప్పు డయినా పొరపాటుకి పశ్చాత్తాపపడినా వంటే ఆమె నిన్ను క్షమిస్తుంది,\" అని మందలించింది.\nఈ మాటలు వినేసరికి అ గర్వించిన పిల్లకు ఉడుకెత్తి, \"వెళ్ళవమ్మా ముసిలీ, నువ్వూ ఒక పెద్దమనిషి లాగ చెప్పవచ్చావు. నేతసంగతి నీకేంతెలుసు? తెలియని విష యంలో వేలెట్టడ మేమిటి? రమ్మను, మీ సరస్వతీదేవిని. పరీక్ష పెట్టిస్తే సరి, ఎవరి పనితన మెటువంటిదో చూద్దువుగాని” అని ముసిలిదానిని కసిరికొట్టింది.\nవెంటనే ముసిలిదాని వేషం మార్చివేసి, సరస్వతీదేవి నిజరూపంలో ప్రత్యక్షమై ఎడట నిలబడింది ! అక్కడ ఆపిల్ల పనితనాన్ని చూడవచ్చిన వాళ్ళందరూ \"అయ్యో, ఎంతపనిజరిగింది! ఆ పిల్ల మంచి పనికత్తెయేను. అయితే ఎందుకు? తగని గర్వం. ఆమెకు బుద్ధి చెప్పటానికే సరస్వతీదేవి స్వయంగా వచ్చేసింది. ఆపిల్లను పాపం, దేవి ఏమిచేసి పోతుందో?” అని గడగడలాడిపోతున్నారు.\nఇంతపని జరిగినా ఆ పిల్లకు కొంచెము కూడా గర్వం తగ్గలేదు. \"ఓహెూ, నీవేనా సరస్వతీదేవివి ! సరే, సంతోషమే. కాని, నాతో సమంగా వడకడం, నేయడం నీకు చేతనవునా ?” అని అడిగింది.\nఆ ప్రశ్నకు జవాబుగా \"ఓసి పిచ్చిపిల్లో, ఇక్కడ రెండు మగ్గాలు ఉన్నాయికదా! చెరివక మగ్గంమీదా నీవొకటి నేనొకటీ వస్త్రాలు నేద్దాం\" అన్నది సరస్వతీ వేవి.\nఅలానే ఇద్దరూ నేత ప్రారంభించారు. కొంతసేపటికి ఇద్దరూ చెరివక వస్త్రమూ నేశారు. రెండు వస్త్రాలూ చక్కగానే ఉన్నాయి. దేవి నేసిన వస్త్రంపయిన ఆమె కొన్ని అందమైన బొమ్మలు వేసింది. దేవిని ధిక్కరించిన గర్వపోతులు ఎలా శిక్ష పొందుతారో, ఆ బొమ్మలు చూస్తే తెలుస్తుంది. ఈ బొమ్మలు చూచిఅయినా ఆపిల్ల పశ్చాత్తాపం చెంది, బుద్ధి తెచ్చుకుంటుం దేమోనని ఆమె వుద్దేశం.\nఆ పిల్లకూడా తను నేసిన వస్త్రం పయిన కొన్ని బొమ్మలు వేసింది. బొమ్మలు సరస్వతీదేవి తన స్నేహితులతో పోట్లాడుతున్నట్లు కోపపు ముఖాలతో అస హ్యంగా ఉన్నాయి. ఆపిల్ల పనితనానికి దేవి సంతోషించింది కాని, వస్త్రంమీది బొమ్ములు చూడగానే ఆమెకు ఒళ్లు మండింది.\n\"అమ్మాయీ! నువు నాకంటె చాలా చక్కగా నేశావు. సంతోషమే పనితనములో నువ్వే నాకంటె గొప్పదానివి. ఇంత పని తనము నీకు చేతిలో ఉన్నందుకు, తగిన వినయంకూడా ఉన్నట్టయితే రాణించి వుందువు. కాని నీకు తగని గర్వం బలిసి పోయింది. అందుచేత నిన్ను శిక్షించక తప్పదు. ప్రపంచంలోకల్లా వడుకుటలోనూ నేతపనిలోనూ నిన్ను మించినవాళ్లు లేరనే పేరు శాశ్వతంగా ఉండిపోయేటట్టు నిన్ను దీవిస్తున్నాను. అయితే, నీ గర్వానికి ప్రాయ శ్చిత్తంగా నువు ఎల్లప్పుడూ ఈ పనిలోనే ఉండిపోతావు. మరేపనీ నీకు చేత కాదు. ఇదే శిక్ష!” అని సరస్వతీదేవి ఆ పిల్లను శపించింది.\nఇలా శపించుతూ, దేవి ఆపిల్ల నేసిన వస్త్రాన్ని తుండుతుండుగా చించివేసింది. దేవి పెట్టిన శాపానికి ఫలితంగా గర్వించిన ఆ పిల్లకు తలవెంట్రుకలు రాలిపోయినై. ఆమె చక్కటి శరీరమంతా తగ్గిపోయి, బొటనవేలి గోరంత చిన్నదయిపోయింది. క్రమంగా ఆమెకు, ఒక సాలెపురుగు రూపం వచ్చింది!\nఇక చేసేదేముంది ? ఆ అమ్మాయి సిగ్గుచేత రెండు గోడలు కలిసిన మూలకు పోయి, నాటినించీ నేటివరకూ నాజూకైన దారాలతో ఆలా గూళ్లు అల్లుకొంటూవుంది!",
            "book_page_end": 16
        },
        {
            "title": "బాలనాగమ్మ",
            "book_page_start": 17,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "జానపదం, మాయాజాలం",
            "moral": "మాయాజాలంతో ఇతరులను బంధించినా, సత్యం, ధైర్యం వలన వారికి తాత్కాలికంగా ఉపశమనం లభిస్తుంది. (ఈ కథ ఇంకా కొనసాగుతుంది)",
            "keywords": [
                "మాయల ఫకీరు",
                "బాలనాగమ్మ",
                "తలారి రాముడు",
                "విభూతి మహిమ",
                "శాపం"
            ],
            "characters": [
                "మాయల ఫకీరు",
                "బాలనాగమ్మ",
                "తలారి రాముడు",
                "గాండ్ల సంగు",
                "సూర్యనాగమ్మ"
            ],
            "locations": [
                "పానుగంటి రాజ్యం",
                "నాగళ్లపూడి గట్టు",
                "కోట",
                "మసీదు"
            ],
            "content": "పానుగంటి రాజులు ఏలేరాజ్యంలో నాగళ్లపూడి గట్టున్నది. అక్కడ మాయల ఫకీరున్నాడు. వాడికి ఒక బ్రహ్మాండమైన కోట వున్నది. కోటలోపల ఏడు వెండి మేడలూ, పద్దానుగు బంగారు మేడలూ ఉన్నాయి. అన్నిటికీ నట్టనడమ పన్నెండు స్తంభాల మసీదున్నది. ఈ మసీదులో కూచుని మాయలఫకీరు అరవ మూ, ఖురానూ చదువుతాడు. వాడు చాలా గొప్ప మంత్రగాడు. వాడి చుట్టూ ఎప్పుడూ భూతా లుంటాయి. ఏడువందల ఎర్ర భూతాలూ, మూడువందల ముక్కిడి భూతాలూ వాడు చిటికెవేస్తే పలుకుతాయి.\nమాయల ఫకీరు చిటికెవేశాడు. చాకలి దయ్యం దివిటీ పట్టింది. మంగలి దయ్యం అద్దం చూపింది. కుమ్మరిదయ్యం కూడు వండింది. గొల్లదయ్యం మేకలు తెచ్చింది. వెట్టిదయ్యం కట్టెలు తెచ్చింది. లంబాడీ దయ్యం కాళ్లు పట్టింది. ముసలి దయ్యం ముచ్చట్లు చెప్పింది.\nతూర్పునుంచి ఒక పక్షి, పడ మ టి నుంచి మరొకపక్షి వచ్చి నా గ ళ్ల పూ డి గట్టుమీది గంగరేగు చెట్టుమీద జంటగా కూర్చున్నాయి. మాయల ఫకీరు త న ఉంపుడుకత్తెఅయిన గాండ్లసంగునుపిలిచి, \"ఒసే, సంగూ! ఆ పక్షులు చూడవే. నాకు అటువంటి జోడులేదే!\" అన్నాడు. గాండ్ల సంగు ముసలిదయి పోయింది, మరి ఒక పడుచు అందగత్తెను తెచ్చి దా ని తో సుఖంగా ఉంటూ, దానికీ, సంగుకూ లడాయి పెట్టి వినోదం చూడాలని పుట్టింది ఫకీరుకు. వాడు ఒక న ల్ల పి ల్లి ని చంపి భస్మంచేసి యెడమకంటికి అంజనంవేసి అందులో నాలుగు దిక్కులూ కలయ చూశాడు. పడమటిదిక్షుగా పన్నెండామడ దూరాన పానుగంటి పట్టణంలో ఉన్న బాలనాగము మాయల ఫకీరు కంటపడింది. ఆమెను చెరపట్టుకురావటానికి తీర్తానించు కున్నాడు. నాగళ్లపూడి గట్టుకింద మౌలాలీ పేటలో ఉన్న గాండ్లసంగుఇంటికి వెళ్లాడు. గాండ్లసంగు ఫ కీ రు కు పట్టెమంచం, వేసింది. రెండుపుట్ల గోధుమ రొట్టెలూ, పందుం పెసరపప్పూ వండిపెట్టింది. ఫకీరు అదంతా తిని, మూడుతూముల నూనె తాగి, అరవైలోటాల కల్లు తాగాడు. కై పెక్కలేదు. తాటికాయంత నల్లమందు మింగాడు, నిషా రాలేదు. బంగీ తాగాడు. మత్తే కలగలేదు. మూడుపుట్ల గంజాయి బంగారపు హుక్కాలో వేసి చిలుము పట్ట సాగాడు. ఫకీరు హుక్షా తాగుతుంటే ఏడు పల్లెలూ ఒక్కసారి మండినట్టుంది,ఇప్పుడు ఫకీరుకు ఉషారు పుట్టుకొచ్చింది. బాల నాగమ్మను తీసుకురావాలనే తహ తహ జాస్తిఅయింది. లేచి చక్కగా వేషం వేసు కుని అద్దంలో చూసుకొన్నాడు. ఈవేషంతో బాలనాగమ్మను తీసుకురాలే నను కున్నాడు. బుడ్డిచెంబు పట్టి, పంచాంగం చంకనపెట్టి, నడుముకు అంగవస్త్రంచుట్టి బ్రాహ్మణవేషం వేశాడు. అదీ బాగా కనిపించలేదు. త్రాను పట్టుకుని కోమటివేషం వేశాడు. ఆదీ బాగా లేదు. చివరకు నెత్తిన రుద్రాక్ష కిరీటం, నడుముకి బంగారు సల్లా, చంకన విభూతిజోలెలూ పెట్టుకుని బాల వయస్సుగల జంగందేవర వేషం వేశాడు. శంఖూ, గంటా చేత పట్టాడు. వెండిబెత్తమూ, బంగారు బెత్తమూ జోలీలో వేసి పానుగంటికి బయలుదేరాడు.\nజంగంవేషంలో ఉన్న మాయల ఫకీరును త లారిరాముడు కోట బయట నిలవేసి లోపలికి పోవడా నికి ఆజ్ఞలేదన్నాడు. బిచ్చంకావలిస్తే తానే వేస్తానన్నాడు. మాయల ఫకీరు యెన్ని చెప్పినా తలారిరాముడు వినలేదు.\nఫకీరుకు కోపంవచ్చి, \" ఓరీ నీ కిందుకనే పిల్లలు కలగలేదు. నేను చూడు, ఏడురోజుల కిందట బాల నాగమ్మకు బాలుణ్ణి యిచ్చాను అన్నాడు. ఈ మాట వినగానే మాయ జం గాన్ని చూ సి తలారి రాముడు సాక్షాత్తుగా శివుడే అను కున్నాడు. మాయల ఫకీరు కాళ్ళమీద పడి తనకు పిల్లల్ని ఇవ్వమని బతిమలాడాడు. మాయల ఫకీరు చిటికెడు విభూతి జోలెలో నుంచి తీసి తలారిరాముడి నొసట పెట్టి, గుప్పెడు విభూతి చేతికిచ్చి, \"ఈ విభూతి తీసుకుపోయి నీభార్యలనోట్లో కొంతవెయ్యి, నెత్తిన కొంత చల్లు. నీ ఇంటిమీదా, కప్పు మీదా, గాదెల్లోనూ, గంపల్లోనూ, బావు ల్లోనూ, దొడ్డిలోనూ చల్లు” అని చెప్పాడు.\nతలారి రాముడు ఒక్క పరుగున ఇంటికి వెళ్లాడు. మాయల ఫకీరు చెప్పినట్టే విభూతి భార్యల నెత్తినా, నోళ్లలోనూ, ఇంటోనూ, కప్పుమీదా, దొడ్లోనూ, బావిలోనూ వేసే శాడు. వి భూ తి ప డి స చోటల్లా పిల్లలు పుట్టుకొచ్చారు. తలారిరాముడి నెత్తినుంచీ, వాడిభార్యల నెత్తినుంచీ పిల్లలు దూక సాగారు. ఇల్లంతా పిల్లలే. గంపల్లోనూ, గాదెల్లోనూ పిల్లలే. ఇంటికప్పుమీద పిల్లలు. దొడ్డినిండా పిల్లలు. లుక లుక లాడుతూ బావినిండా పిల్లలే. మూడు నాలుగువందల పిల్లలు ఒకేసారి, \"అమ్మా, అన్నమే! నాన్నా, అన్నమే!” అని ఒకటే గోల చేస్తు న్నారు. ఎంతతిన్నా వాళ్ళ ఆకలి తీరదు. ఇల్లంతా ఊడ్చిపెట్టేశాడు తలారి రాముడు. వాడికి గాభరా యెత్తింది. ఒక్క పరుగున వచ్చి జంగం కాళ్ళమీదపడి, \"బాబూ, నాయనా! నాకు పిల్లలూ వద్దు, పిడుగులూ వద్దు! ఈ పిల్లల్ని లేకుండా చేస్తివా,. నిన్ను కోటలోకి పోనిస్తాను\" అన్నాడు.\nమాయల ఫకీరు మళ్లా తలారిరాముడి నొసట విభూతి పెట్టి, \"పో, నీకు కావలసి నంతమంది పిల్లలే ఉంటారు!” అన్నాడు. తలారి రాముడు ఇంటికి వెళ్లి చూసుకునే సరికి, జంగం దేవర ధర్మాన, ఏడుగురు పిల్లలే ఉన్నారు. తలారి రాముడి ప్రాణం కుదటబడింది. వాడు తిరిగివచ్చి మాయల ఫకీరును కోటలోపలికి పోనిచ్చాడు.\nమాయలఫకీరు కోటలో ప్రవేశించాడు. బాలనాగమ్మ ఏడురోజుల బాలింతరాలు, ఆమె ఆక్కలు ఆరుగురూ వెండి బిందెలు పట్టుకొని బావికిపోతూ కనిపించారు. ఫకీరు వాళ్ళ బిందెలనిండా వరహాలు చేశాడు. వాళ్లు ఆశ్చర్యపడి యింటికిపోయి చూసు కుంటే బిందెలనిండా చిల్లిపెంకు లున్నాయి. మాయల ఫకీరు సూర్యనాగమ్మ ఇంటికి పోయి, \"గారడివానికి, కట్టుమోతు వానికి, బాలింతరాలికి, పసిబిడ్డ తల్లికి బాలింతరాలని దాసీలు చెప్పారు. బాల నాగమ్మ బయటికి వచ్చి బిచ్చం వెయ్యక పోతే తా నిచ్చిన సంతానం తిరిగి తీసుకు పోతానని బెదరించాడు. దాసీలు భయపడి వెళ్లి బాలనాగమ్మకు చెప్పారు. తన బిడ్డను ఎక్కడ చంపిపోతాడో అని బాలనాగమ్మ పురిటి మంచం మీదినుంచి లేచి జంగం దేవరకు బిచ్చం పెట్టటానికి సిద్ధపడింది. కాని, మంచంలో పిల్లవాడు ఏడవసాగాడు. వాడు ఏడుపు మానుతాడని తన వేలి ఉంగరంతీసి వాడి వేలికి పెట్టింది. బిచ్చం పట్టుకుని బయటికి వచ్చింది.\nబాలనాగమ్మ ఏడుగిరులు దాటివస్తేగాని మాయల ఫకీరు బి చ్చం పట్టనన్నాడు. గిరులు దాటిరావటానికి బా ల నా గ మ్మ భయపడింది. పిల్లవాణ్ణి చంపేస్తానని ఫకీరు భయపెట్టాడు. బాలనాగమ్మ ఫకీరు మాట లకు జడిసి బయటికి వచ్చింది. బిచ్చం జోలెలో వేసుకుంటూ ఫకీరు ఆ మె ను రాగిబెత్తంతో తాకాడు. వెంటనే బాలనాగమ కుక్కగా మారిపోయింది. కుక్క లోపలికి పరుగెత్తి \"బొంయి, బొంయి”మని అరుస్తూ పిల్లవాడి మంచం చుట్టూ తిరిగింది. ఫకీరు కుక్కను బయటికి రమ్మని అదలించాడు. కుక్క బయటికి వచ్చేసింది. దానిమెడకు తోలుపట్కా తగిలించి మాయలఫకీరు వెంటబెట్టుకొని కోటబయటికి వచ్చాడు.\nకోటవాకిట తలారిరాము డున్నాడు. వాడు జంగందేవర వెంట ఉన్న కుక్కను చూసి, \" ఇది నీ వెంట లోపలికి పోలేదే, దీన్ని నేను బయటికి పోనివ్వను” అన్నాడు. ఫకీరు మంచిగా చెప్పాడు. బెదిరించాడు. కుక్క బయటికి పోవటానికి మటుకు తలారి రాముడు ఒప్పలేదు. ఫకీరు తన జోలెలో నుంచి ఇంత విభూది తీసి తలారిరాముడి పై చల్లాడు. వాడికి శివం ఎత్తింది. పిచ్చివా డల్లే తలారిరాముడు పొలాలవెం టా, అడవులవెంటా పరిగెత్తసాగాడు.\nమూడోనాటికి మాయల ఫకీరు - నాగళ్ళ పూడి గట్టుకింద మౌలాలీపేట దగ్గిర ఒక మర్రిచెట్టు చేరుకున్నాడు. వెంట వస్తున్న కుక్కను బంగారు బెత్తంతో తాకాడు. గల్లు గల్లున గాజుల చప్పుడైంది. అందెల మువ్వల చప్పుడైంది. తళుక్కున మెరిసి బాలనాగమ్మ ప్రత్యక్షమయింది. మోహం పట్టలేక మాయల ఫకీరు \" కోమలాంగీ, నా కోరిక దీర్చవే. ఒక్క ముద్దు పెట్టవే,” అని తహతహ లాడసాగాడు.\n\"ఓరీ మాయలఫకీరా, నేను పన్నెండేళ్ల వ్రతం పట్టాను. ఆవ్రతం పూర్తిఅయేదాకా నీ కోరిక చెల్లించలేను. ఆ తరవాత నే నెక్కడికి పోతాను ? ఈ లోపల నన్ను ముట్టుకుంటివా తలపగిలి చచ్చిపోతావు, జాగ్రత్త” అన్నది బాలనాగమ్మ.\nఇన్ని మాయలు నేర్చిన మాయల ఫకీరుకు వశీకరణ మంత్రాలూ, ఆకు పసరులూ తెలియవు. బాలనాగమ్మ మాట లకు వాడు భయపడి గడగడ వణికి పోయాడు.\nబాలనాగమును వెండిబెత్తంతోతట్టి ఇంత బూడిదచేసేసి ఆ బూడిదను జోలెలో వేసు కుని గాండ్లసంగు మసీదుకు వెళ్లాడు. బాలనాగమ్మను తీసుకురావటం సాధ్యం కాక మాయల ఫకీరు ఒంటరిగా తిరిగివచ్చా డనుకుని గాండ్లసంగు వాణ్ణి యెగ తాళి చేసింది.\nమాయలఫకీరు జోలెలో బూడిద పైకి తీసి బంగారు బెత్తంతో తట్టాడు. గల్లు గల్లున గాజులూ, అందెల మువ్వ లూ మోగుతూ, త ళుక్కు న బాలనాగమ్మ ప్రత్యక్షమయింది. మసీదంతా ఒక్కసారి వెలిగిపోయింది.\n\"అయ్యో, తల్లీ! వీడిపాల నేను పడనే పడ్డాను. నువుకూడా యెందు కొచ్చావు?” అని అడిగింది గాండ్లసంగు బాలనాగమ్మను. బాలనాగమ్మ భోరున ఏడిచింది.\nబాలనాగమ్మను మసీదులోనే ఉంచి, మాయల ఫకీరు పన్నెండేండ్ల వ్రతం ఎప్పటి కవుతుందా అని యెదురు చూడసాగాడు.\nమసీదులో బంధింపబడిన బాలసాగము తన పసిపాపకు కలిగిన అవస్థ తలుచు కొని దుఃఖించసాగింది. దుర్మార్గుడయిన మాయలఫకీరు తనను ఖైదుచేసినట్టు తన భర్తకు ఎలాగ తెలియటం? [ఇంకావుంది]",
            "book_page_end": 24
        },
        {
            "title": "ఊరి పెద్ద",
            "book_page_start": 25,
            "pdf_page_start": 23,
            "pdf_page_end": 26,
            "author": "బి. విశ్వం, మద్రాసు",
            "genre": "నీతి కథ",
            "moral": "ఇతరుల ప్రాణాలను రక్షించడం కోసం, మనకు అత్యంత ప్రియమైన వాటిని త్యాగం చేయడానికి వెనుకాడకూడదు.",
            "keywords": [
                "బాబా",
                "త్యాగం",
                "గ్రంథాలు",
                "వరద",
                "గ్రామ రక్షణ"
            ],
            "characters": [
                "బాబా (వృద్ధుడు)",
                "గ్రామస్థులు",
                "రైతులు"
            ],
            "locations": [
                "గ్రామం",
                "నదీ తీరం",
                "గుట్ట"
            ],
            "content": "ఒకానొక గ్రామంలో బాబా అనే వృద్ధుడు ఉండేవాడు. ఆయన ఋషివంటి వాడు. బుద్ధిమంతుడు. మహాజ్ఞాని. దయామూర్తి. ఆ గ్రామంలో బాబాపైన పెద్దలందరకూ ఎంతో భక్తీ, పిల్లలకు గౌరవమున్ను. పిల్లలు ఆయనదగ్గర చాలా చనువుగా మసులుకొనేవారు.\nఆయనను ఆ గ్రామస్థులందరూ తండ్రిగా ఎంచుకొంటూ, వారివారి జీవితాలలో మంచిచెడ్డలు, కష్టసుఖాలు ఆయనతో చెప్పుకొంటారు. ఆయన వారి నందరనూ బిడ్డలుగా చూచుకొంటూ, వాళ్ల కష్టాలు తొలగిపోవటానికీ, సౌఖ్యం కలగటానికి తగిన సలహాలు చెబుతూ వులటాడు. అతనివల్లనే ఆ గ్రామం సుఖంగా ఉండేది.\nబాబాకు చదువంటే ప్రాణం. అందు కవి, ఊరికి దూరంగా ఒక ఎత్తయిన గుట్ట పయిన యిల్లు కట్టుకొని, ఇంటిలో అనేక మైన బీరువాలు అమర్చి, వాటిలో తనకు ప్రియమయిన గ్రంథా ల న్నీ చక్కగా సర్దుకొన్నాడు.\nగ్రంథాలంటే, ఈనాడు మనము రోజూ చూస్తున్న అచ్చుపుస్తకా లను కున్నా రేమో! — బాబా కాలంనాటికి ఇంకా అచ్చు యంత్రం కనిపెట్టనే లేదు. అందుచేత, ఒక గొప్ప గ్రంథమున్నదంటే, వి లు వ తెలిసినవాళ్లు దానిని తిరగ రాసుకునేవారు. ఇందుకు యెంతో డబ్బు ఖ ర్చ య్యే ది. రాయటం పూర్తికావటానికి ఎంతో కాలం పట్టేది. బాబా బీరువాలలో ఉన్న గ్రంథా లన్నీ, ఈ మోస్తరుగా కష్టపడి సంపా దించినవే.\nఆయన కూర్చునే గది కిటికిలో నించి కిందికి చూచినట్టయితే, పంటముఖానికి వచ్చిన పచ్చటిచేలు కంబళిపరచినట్టుగా కనబడి, ఆందంగా వుండేవి. ఆ పొలాలలో ఎప్పుడు చూచినా, తేనెటీగలవలె పాటు పడే రయితుజనం అగపడుతూ వుంటారు. ఇటువంటివన్నీ కనపడుతూ వుండటం వల్లనే ఆ గదిలో కూర్చుని చదువుకోటానికి చాలా హాయిగా వుంటుంది.\nబాబా నివసిస్తున్న గుట్టదిగువనే ఊరు. ఆ ఊరికి, అనుకునే, ఒక నదిప్రవహిస్తూ వున్నది. నదిలో నీరు ఊరిమీదికి రాకుండా ఒక పెద్దగోడ కట్టబడి వుంది.\nఒక రోజున మ ధ్యాహ్నం, పుస్తకం చదువుకొంటున్న బాబాదృష్టి ఆ గోడమీదికి మళ్లింది. ఆ గోడ యిదివరకే అవుకుగా ఉన్నసంగతి బాబాకు తె లు సు. దానిని మరమ్మతు కూడా చేశారు. అయి నా, ఎందుచేతనో కాని, అది ఇప్పుడు బీట వేసి వున్నది. ఉండడమేమిటి?- బీటలోనించి నీరు చిమ్ముతూ, అది పెద్ద దవుతున్నట్టు బాబాకు స్పష్టంగా కనిపించింది, ఇంకొక్క అరగంట సేపటిలో ఆ గోడకు ప్రమాదం సంభవించి, అదిపడిపోతుందని అనుభవం వల్ల ఆయననిశ్చయించాడు. అందుకోసమే, చదువుతున్న గ్రంథం మూసివేసి, బాబా ఆ గోడవేపు అదేపనిగా చూడ నారంభిం చాడు.\nఇప్పుడు అతనికి మనస్సులో బెంగ పట్టుకొన్నది. ఏ మీ అం టే, గ్రామ స్థు లందరూ పొ లాలలో పని చూచుకొం టున్నారు. గోడసంగతి వాళ్ళకేం తెలుసు, పాపం? ఇంకొక్క అరగంటలో గోడ పడి పోయి, ఊరిలోకి నీరు ముంచుకువస్తుంది. ఆటువంటి సమయంలో, పనిపాటలలో మునిగివున్న గ్రామస్థుల ప్రాణాలను ఎలాగ రక్షించడం ?\nవృద్ధుడు కావడంచేత, తను స్వయంగా పొలాలలోకి వెళ్లి వాళ్ళను హెచ్చరించ లేడు. పోనీ, ఈ మాట చెప్పి రావటానికి మనిషిని పంపుదామా అంటే, ఇంటిలో ఎవరూ లేరు. ఇంతకూ, ఎవరైనా పోయి క బు రు చెప్పిరావటానికయినా వ్యవధి ఉంటుందనే నమ్మకంలేదు. ఈ పరిస్థితు లలో ఆయన ఏమి చేయగలడు?\nఆలోచిస్తూ, మళ్లీ ఒక్కసారి గోడవేపు చూడగా, అప్పటికప్పుడే గోడబీట ఇంకా పెద్దదయి, నీరు మరీ జోరుగా ప్రవహిస్తూ వున్నది.\nబాబా తక్షణమే వంటింటిలోకి వెళ్ళి మండుతున్న కట్టెలు రెండు తీసుకు వచ్చాడు. అందు లో ఒకదానిని తనకు ప్రాణసమానమయిన పుస్తకాల గది కి, మరొకదానిని పెరటిలో వున్న గడ్డిమేటికీ అంటించాడు. అయిదు నిమిషాలయినా కాకుండానే పొగలు కమ్మేసి, జ్వాలలు ఎగసి వచ్చాయి.\nగుట్టమీది పొగలూ, మంటలూ చూచి, పొలాలలో వున్న జనం అయ్యో, మన బాబా! మన బాబా యిల్లంటుకున్నది !! రండి, రండీ !!!\" అని కేకలేస్తూ, గోల పెడుతూ, గబగబ గుట్టపైకి చేరుకున్నారు.\nఆ వచ్చిన మగవాళ్లు నీళ్లు తెచ్చి, మంటలు ఆరపబోయారు. కాని, బాబా వాళ్ళపయిన కోపగించాడు. \"మీరు ఆరప వద్దు, ఏమీ వద్దు. ముందువెళ్ళి పిల్లలనూ ఆడవాళ్లనూ, ముసిలివాళ్ళనూ, నోరు లేని జీవాలనూ తీసుకవచ్చి గుట్టపైకి చేర్చండి. ఒక్క పిట్టయినా వూళ్లో మిగిలిపోకుండా, తక్షణమే తీసుకరండి, వెళ్ళండి!!! \"— అని ఆత్రంతో వాళ్లను తొందర పెట్టసాగాడు.\nఆయన మంటలు ఆరపవద్దు అనగానే అందరకూ ఆశ్చర్యం వేసింది. అయినా, బాబా చెప్పినమాట దాటడానికి వీలులేదు. ఆయన చెప్పే ప్రతిమాటలోనూ ఏదో గొప్ప భావం వుంటుందనీ, అది నిలకడమీదగాని అర్థంకాదనీ ఆ వూరిప్రజలకు నమ్మకమే.\nకనుక, బాబా ఆజ్ఞప్రకారం, వాళ్ళు పోయి, ఒక్క పిట్టయినా దిగుబడిపోకుండా, అందరనూ గుట్టపైకి చేర్చారు.\nఈ రోజున బాబా ఆడే మాటలూ, చేసే పనులు ఎవళ్లకు బోధపడటంలేదు. తలకొక విధంగా అనుకొంటున్నారు. ఆయన చిరు నవ్వుతో \"అందరూ ఆగోడవేపు చూడండి” అని అంటూవుండగానే, ఆ పెద్దగోడ విరిగి గభాలుమని కూలింది. గోడ కూలిపోయిన తక్షణమే యింకేమున్నది ? నది గట్టు తెంచుకొని పారింది. చూస్తుండగానే, ఇళ్లన్నీ మునిగిపోయినయి !\nబాబా చేసిన త్యాగం అందరకూ తెలిసి పోయింది. వాళ్ళకు ఆయనపైన వుండే భక్తి, గౌరవమూ మునపటికంటె రెట్టింపై నయి. ఆ గ్రామం మళ్లీ నిర్మించినప్పుడు దానికి 'బాబానగరం' అని పేరుపెట్టారు.\nఏమయినప్పటికి, — ఆయన కష్టపడి సంపాదించి, ప్రాణసమానంగా కాపాడు కొంటున్న గ్రంథాలను, గ్రామస్థులను రక్షించటంకోసం, తనచేతులతో తనే తగల బెట్టాడన్న సంగతి తెలియగానే వారందరూ వల వల ఏడిచారు.\nవాళ్లతో బాబా \"బిడ్డలారా! మీ రెంత మాత్రము విచారించకండి. గ్రంథాలు విలవయినవీ, నాకు ప్రాణసమానమైనవీ అనేమాటనిజమే. కాని, మిమ్మల్ని రక్షించ టానికి గ్రంథాలేకాదు, నా ప్రాణా ల నే ఇచ్చివేస్తాను. ఈ క్షణానికి మీ రందరూ ఇక్కడ చేరుకొని, చల్లగా ఉండటం నా కళ్ళతో చూచాను. అదే నాకు పదివేలు! అదే నా జీవితానికి సంతోషం” అని జాలిగా జవాబు చెప్పాడు.",
            "book_page_end": 28
        },
        {
            "title": "పాత తాళపు చెవి",
            "book_page_start": 29,
            "pdf_page_start": 27,
            "pdf_page_end": 30,
            "author": "వి. రత్నకుమారి, కడప",
            "genre": "జానపదం, ప్రేమకథ",
            "moral": "ఓర్పు, ధైర్యం, మరియు మంచి స్వభావం కలవారికి అదృష్టం, విజయం దక్కుతాయి. పాత బంధాలను, ఉపకారాన్ని మర్చిపోకూడదు.",
            "keywords": [
                "అబ్బాస్",
                "రాజకుమారి",
                "కోట",
                "మంత్రజలం",
                "ధైర్యం"
            ],
            "characters": [
                "అబ్బాస్",
                "రయితు",
                "రాజకుమారి",
                "వరుడు",
                "పటాలం"
            ],
            "locations": [
                "పాడు కోట",
                "రాజు భవనం"
            ],
            "content": "అనగనగా అబ్బాస్ అనే కుర్రవాడు ఉండేవాడు. అతను చాలా మంచిపిల్ల వాడు. తలిదండ్రులు చిన్నతనంలోనే పోవడంచేత, అబ్బాస్ ను ఒక రయితు చేరదీసి పెంచుతున్నాడు.\nఇలా వుండగా, ఆ దేశంలో ఒకప్పుడు కాటకం పట్టింది. తిండి లేక ప్రజలు మలమల మాడిపోతున్నారు. ప్రాణాలు నిలబెట్టుకోవడం ఎలాగా అని రయితు బెంగతో వున్నాడు. అటువంటప్పుడు, ఎంత అభిమానం ఉంటే మాత్రం, అబ్బాస్కు అతనేమి సాయపడగలడు?\n\"నాయనా! కలిగినన్నాళ్లు మాతోపాటు మంచో చెడ్డీ కాలక్షేపంచేశావు. ఇప్పుడు కాలమంతా తలక్రిందులయింది. ఏమయి నప్పటికీ, ముసిలివాళ్ళం, మే మెక్కడికి కదిలిపోగలము? ఇక్కడ మాతో మగ్గి పోవటంకంటే, కుర్రవాడివి కాన, కాటకం లేని మరోదేశం చేరుకుని బాగుపడటం మంచిదికదా! నా మాట విని నువు వెళ్లు, మేలవుతుంది\" అని చెప్పి, దీవించాడు.\nఆ ప్రకారం అబ్బాస్ బయలుదేరి, సాగిపోయేసరికి, పాడుపడి అక్కడక్కడ ముక్కా చెక్కలుగా మిగిలిపోయిన ఒక పురాతనపు కోట కానవచ్చింది.\nఅలసివున్న అబ్బాస్కు, ఆ పాడు కోట లోనే పడుకొనేసరికల్లా నిద్రపట్టేసింది. నిద్దట్లో అతని బుజానికి ఏదో బరువుగా తగిలేటప్పటికి, కళ్లు విప్పిచూచాడు. ఒక చేయి ఆకారమూ, అందులో ఒక వెలుగుతూవున్న దీపమూ అతనికి కనిపిం చాయి. కనపడటమే కాదు. ఆ చేయి కదిలింది. ఈ చిత్రం చూచి ఆశ్చర్య పడి, అబ్బాస్ ఆ వెలుగు వెంబడే వెళ్లగా, ఒక గొప్ప భవనము అగపడింది. అతను అందులో ప్రవేశించాడు.\nభవనములో లెక్కలేనన్ని గదు లున్నయి. ఒక విశాలమయిన గదిలో వేయిరకము ల పిండివంటలతో సహా భోజనము సిద్ధంగా వున్నది. అబ్బాస్ కడుపునిండా భోంచేసి, మళ్లీ వెలుగును వెంబడించాడు. అంద చందాలతో అమరి వున్న మరివొక గదిలో రకరకాల దుస్తు లున్నయి. అబ్బాస్ తన పాత గుడ్డలు విడి చేసి, మంచి నిల్లులు తీసి ముస్తాబు చేసి కొన్నాడు. అక్కడనే దగ్గర వున్న హంస తూలికాతల్పంమీద హాయిగా పడు కొని నిద్రపోయాడు.\nమరునాడు ఉదయాన, ఆ చేయి మళ్లీ కనపడి, \"అబ్బాస్! నువు ఓరిమి కల వాడివి, మంచి ధైర్యశాలివిన్ని. ఎంతో మంది ఇక్కడికి వచ్చారు, వెళ్లారు. కాని, అందులో ఒకడూ నీలాగ వెలుగు వెంబడి రాలేకపోయాడు. ఎన్ని కష్టాలు వచ్చి నప్పటికీ, సహించి, ఈ భవనంలో మూడు రాత్రులు గడిపితివంటే, ఒకానొక రాజ కుమారిని బంధమునుండి విడిపించిన వాడవు అవుతావు. అందువల్ల నీకు ఎంత యినా మేలున్నది” అని అతనితో చెప్పింది.\nరాజకుమారిని విడిపించటం కోసమని అబ్బాస్ ప్రాణాలయినా అర్పించటానికి సిద్ధంగా ఉన్నాడు. రాత్రికాగానే, భోజ నాల గదిలోకి పోయి మామూలుగా భోజనం చేసుకొని, పక్కగదిలో హంసతూలికా తల్పంపయిన హాయి గా పడుకొన్నాడు.\nఅర్ధరాత్రిసమయాన ఒక పెద్ద పటాలం వచ్చి చొరపడి, వాళ్ల చేతులలోవున్న గదలతో, సున్నంలోకి ఎముక మిగల కుండా అబ్బాస్ను చితకగొట్టారు. కానైతే, మరునాడు పొద్దున్నే ఆ చేయి మళ్లీ కన పడి, తను తెచ్చిన మందుపసరులు అబ్బాస్ వంటికి రాయడంతోనే, రాత్రి అతను తినిన దెబ్బలన్నీ ఎక్కడివక్కడే మాయమయినాయి.\nరెండవ రాత్రికూడా పటాలం వచ్చి చొరబడి, ఆతనిని మొదటి రోజుకంటే గట్టిగా కొట్టారు. కిక్కురుమనకుండా అబ్బాస్ దెబ్బలన్నీ ఓర్చుకొన్నాడు. మరునాడు ఉదయాన మళ్లీ ఆ చేయి వచ్చి మందు రాసింది. మూడవనాడు మళ్లీ పటాలంవచ్చి,' కిందామీదా చూడ కుండా అబ్బాస్ ను చావమోదారు. నోరు మెదపక, అతనుఆభాధలన్నీ సహించాడు.\nమామూలుగా ఆ చేయి మరునాడు వస్తుందని అబ్బాస్ కనిపెట్టుకొనివున్నాడు. కాని, అతను అనుకున్నట్టు రాలేదు. ఏమిటా అని అతను ఆలోచిస్తూవుండగా, గభాలున తలుపు తెరుచుకుని, ఒక రాజ కుమారి అక్కడికి వచ్చింది. ఆమె తనతో తెచ్చిన మంత్రజలం అతనిపయిన చిలక రించేసరికి, తక్షణమే శరీరంమీద దెబ్బలు పోయి, అబ్బాస్ మామూలు మనిషయాడు.\nఆ సుందరి, తన చరిత్రఅంతా అతనికి వినిపించింది : \"నేను ఫలానా దేశపు రాజు కూతురను. శత్రురాజులు నన్ను ఇక్కడికి రప్పించి బంధించారు. వాళ్లు ప్రయో గించిన మంత్రాలవల్ల ఎన్నేళ్ళనించో, మైకం కమ్మి నేను పడివున్నాను. నన్ను విడిపించటానికి ఎంతోమంది వచ్చారు. కాని, మొదటిరాత్తిరి దెబ్బలకే తట్టుకో లేక పారిపోయేవారు. నీవు వాళ్ల దెబ్బలన్ని టికీ సహించగలగటంవల్ల, వాళ్ల మంత్ర బలిమి తగ్గిపోయి, నామైకం మాయమై పోయింది. మనిద్దరం ఇప్పుడు మా తండ్రి భవనానికి వెళ్ళిపోవాలి\" అని ఆనవాలు చెప్పి, ఆమె అదృశ్యమయిపోయింది.\nఆమె అదృశ్యంకాగానే, అబ్బాస్ పాడు కోటలో, మురికి బట్టలతో ఉండిపోయాడు.\nరాజకుమారి తన తండ్రి భవనము చేరు కొని, అబ్బాస్కోసం ఎంతోకాలం ఎదురుచూచింది. చివరకు నిరాశ తో, పెద్దలు ఆమెకు మరొక సంబంధం నిశ్చ యించి, ప్రధానం చేసుకొన్నారు.\nపెళ్లిరోజు వచ్చింది. ఊరేగింపుకని ఆమె అంబారీ ఎక్కబోతూవుండగా, తను ఎవరికోసమయితే ఇంతవరకూ తపించిందో ఆ అబ్బాస్, చింకి గుడ్డలతోనూ విచార ముఖంతోనూ కోట గుమ్మానికి ఎదట కనిపించాడు. అబ్బాస్ ఎందుకు వచ్చాడో రాజకుమారికి తప్ప మరెవ్వరికి తెలుసు?\nఅతనిని చూడగానే ఆమె పెళ్లికొడుకుని ఒక ప్రశ్న వేసింది. \"ఇందాకా నా పెట్టె తాళపు చెవి కనపడకుండా పోయింది. అది పోయిందికదా అని కొత్తచెవి చేయిం చాము. కొత్తది చేయించిన వెంటనే పాత తాళపుచెవి దొరికింది. మరి, ఇప్పుడు నేను ఇందులో ఏది వాడటం న్యాయమో చెప్ప వలసింది\" అని అడిగింది.\nఅందుకు అతను \"పాతది ఉపయో గించటమే సబువు” అని జవాబు చెప్పాడు.\nవెంటనే రాజకుమారి, అబ్బాసన్ను చేయిపట్టుకు తీసుకువచ్చి, అతను ఎవరో, ఏవిధంగా తనను రక్షించాడో ఆ సంగతు లన్ని చెప్పేసరికి అందరూ ఆశ్చర్య పోయారు. తను గూఢంగా అడిగిన తాళపు చెవి సమస్య ఈ అబ్బాస్ను గురించేనని ఆమె వరునితో చెప్పేసరికి, అతను చాలా సంతోషించి, అబ్బాస్ని పెళ్లిచేసుకొనమని చెప్పి, సమ్మతి తెలిపాడు.\nతెలివితేటలు, వివేకముగల రాజ కుమారి తండ్రికి పరిస్థితులు విప్పిచెప్పి, ఆయన అనుమతిపొంది, అబ్బాస్ను పెళ్లి చేసుకొని హాయిగా వున్నది.",
            "book_page_end": 32
        },
        {
            "title": "ఋణానుబంధం",
            "book_page_start": 33,
            "pdf_page_start": 31,
            "pdf_page_end": 38,
            "author": "పాలంకి వెంకటరామచంద్రమూ ర్తి",
            "genre": "నీతి కథ, పునర్జన్మ",
            "moral": "ఋణానుబంధం తీరేవరకు బంధాలు కొనసాగుతాయి. మోక్షం పొందాలంటే మాయను తెలుసుకోవాలి.",
            "keywords": [
                "ఋణానుబంధం",
                "పండితుడు",
                "ధర్ముడు",
                "పునర్జన్మ",
                "వేదాంతం"
            ],
            "characters": [
                "ధర్ముడు (మాదిగవాడు)",
                "పండితుడు (సంగడు)",
                "ధర్ముడి భార్య",
                "తలారి"
            ],
            "locations": [
                "ధారానగరం",
                "ఏరు",
                "ఇసికపర్ర"
            ],
            "content": "పూర్వకాలమందు ధారానగరంలో ధర్ముడు అనే మాదిగవాడు ఉండేవాడు. తక్కిన మాదిగలందరిలాగా ధర్ముడు కూడా చెప్పులు కుట్టుకుని జీవిస్తూవుండే వాడు. చెప్పులు కుట్టి అమ్ముకోవటమే గాకుండా, ధర్ముడికి రాత్రివేళ నగరంలో గస్తీ తిరిగే తలారిపనికూడా వున్నది. గస్తీ అంటే రాత్రంతా మేలుకుని, నగరమంతా తిరిగి, ఝాము ఝాముకీ 'దొంగలువస్తారు, జాగర్తగా వుండండీ!\" అని ప్రజలను హెచ్చరించడం అన్నమాట.\nధర్ముడికి కాలక్షేపం బాగానే జరుగు తున్నది కాని, ఎన్నాళ్ళకూ సంతానం లేదనే విచారంమాత్రం ఎక్కువగా బాధిస్తున్నది.\nఆ వూళ్లోనే ఒక గొప్ప పండితుడు ఒకాయన ఉన్నాడు. ధర్ముడు గస్తీతిరగ టం ముగించుకొని అంటికి పోయే వేళా, పండితుడు వీటికి స్నానానికి వచ్చేవేళా ఒకటి. ఇలానే ఒకరోజున, పండితుడు ఏటికి వచ్చేసరికి, ధర్ముడు ఆయనకు దండంపెట్టి తనకు సంతానం కలిగేటట్టు దీవించుమని ప్రార్థించాడు.\nదానికి పండితుడు 'ధర్మన్నా? పిల్లలు లేరని ఎందుకోయి విచారపడతావు?\n\"ఋణానుబంధ రూపేణా\nపశు, పత్ని, సుతాలయా:'\nఅన్నారు. అనగా-పెళ్లాం, పిల్లలు, గొడ్డూ, గోదం, ఇల్లూ, వాకిలీ ఇవన్నీ కేవలమూ ఋణానుబంధంవల్లనే వస్తాయి, ఋణం తీరిపోవటంతో పోతాయి” అని చెప్పి, స్నానానికి వెళ్లిపోయాడు.\nపండితుడు చేసిన బోధవల్ల ధర్ముడికి వైరాగ్యం కలగలేదు సరికదా, ఒక వుపాయం తట్టింది: \"నాసొమ్ము ఎవ డయినా అనుభవించి, దానికి ప్రతిఫలం ఇవ్వలేకపోతే వాడు నాకు ఋణపడతాడు అప్పుడు వాడు నాకడుపున పుట్టి ఋణం తీర్చుకొనక తప్పదు కద! ఈ విధంగా, నాకు సంతానం కలగటానికి అవకాశ మున్నది” అని ధర్ముడు సంతోషించాడు.\nఈ వుద్దేశం మనస్సులో పెట్టుకొని, ధర్మన్న తయారుచేసిన చెప్పుల జతలను తనవద్దకు వచ్చేవాళ్లకు డబ్బుపుచ్చుకో కుండా ఊరికే ఇద్దామని ప్రయత్నించాడు.\nఆ వచ్చిన వాళ్లు \"ఉత్తపుణ్యానికి నీ చెప్పులు పుచ్చుకొని, నీ ఋణాన పడి వుండటానికి మాకేమంత గ్రహచారం!” అని, మరొ క చోటికిపోయి కొనుక్కునే వాళ్లు. ఇలాగ, ధర్మన్న వద్దకువచ్చే బేరా లన్నీ పైకి పోతూవచ్చాయి.\nఇది పనికాదనుకొని ధర్మన్న మరొక వుపాయం పన్నాడు. 'ఊరికీ వీరుకీ మధ్యని ఇసికపర్ర ఇంచుమించు కోసున్నరదూరం వున్నదికదా! ఒక మంచి చెప్పులజత ఆ మధ్యదారిలో పెట్టివస్తాను. మిట్టమధ్యా హ్నము ఒక్కడైనా జోడులేకండా ఆ దారిని రాకపోతాడా? ఈ చెప్పులజత తొడుక్కోక పోతాడా? ఇక, ఆ తొడుక్లున్న వాడు నాకు ఋణపడక ఏమి చేస్తాడు? అని ఆలోచన చేశాడు.\nఈ ఆలోచనతో ధర్మన్న ఉదయానే కొత్తచెప్పుల జత ఒకటి పట్టుకువెళ్లి, ఇసిక పర్రలో నడిదారిలో పెట్టాడు. సాయంత్రం వెళ్లి చూస్తే, ఎక్కడపెట్టిన జోడు అక్కడనే వున్నది. ఎన్నాళ్ళు చూసినా, చెప్పులు ఎవళ్లూ తొడుగుకుని పోయేట్టు కనపడలేదు. 'అయ్యో, నాకిక సంతాన ప్రాప్తి లేదుకామాలు. లేకపోతే, ఒక్కడు కూడా జోడు తొడుగుకొనక పోవటిమేమిటి, నాకు ఋణపడకపోవట మేమిటి?' అను కొని ధర్మన్న నిరాశ చెందాడు.\nఅయినా, పట్టుదల గల ధర్మన్న మరి కొంతకాలం చూదామని నిశ్చయించాడు. మామూలు ప్రకారం, చెప్పులజత నడి దారిలో పెట్టి, రోజూ సాయంత్రంవెళ్లి, అది ఏమయిందోనని చూస్తూవుండేవాడు.\nఒకరోజున అలానే సాయంత్రంపోయి చూచేసరికి, చెప్పులజత అగపడలేదు. 'నేను వేసిన పాచిక ఇన్నాళ్లకు పారింది, నా అదృష్టం పండింది!' అని అనుకొంటూ ధర్మన్న ఇంటికి వెళ్లి, ఈ సంతోషవార్త భార్యతో చెప్పాడు. ఆమె ఈ మాటవిని పొంగిపోయింది.\nఅయితే ఇంతకూ, ఆ చెప్పులజతను ఎవరు తీసుకున్నదీ ధర్మన్నకు తెలియ లేదు. తెలుసుకోవాలనే ఆదుర్దాకూడా వాడికి లేదు.\nబొబ్బలెక్కినయి. ఇంతలో ధర్మన్న చెప్పుల జత అక్కడ కనపడగా, ఇది దేవుడుచేసిన ఏర్పాటేనని భావించి పండి తుడు ఆ జోడు తొడుక్కున్నాడు.\n\"ఎవడో మాదిగ వీటిని అమ్మకానికి తెచ్చి ఇకడ పెట్టివుంటాడు” అని అనుకొని, చాలాసేపు ఎండలో వాడికోసం ఎదురు చూస్తూ నించున్నాడు. కాని, ఎవ్వరూ ఆయనకు కనపడలేదు. 'సరే, జోడు ఎవరు పెట్టింది ఊళ్లో కనుక్కొని డబ్బు ఇచ్చెయ్యవచ్చు'నని తలిచి, పండితుడు ఇంటికి చేరుకున్నాడు.\nసాయంత్రం ఊళ్లో మాదిగవాళ్ల నంద రిని వాకబుచేసాడు కాని, వాళ్ళందరూ 'మాకు తెలియ'దంటే 'మాకు తెలియదు' అనేశారు. తను చేసినపని ఎక్కడ తెలిసి పోతుందో ననే భయంకొద్దీ ధర్ముడు కొన్నాళ్ళవరకూ పండితుని కంటపడటమే మానివేశాడు.\nచెప్పుల తాలూకు ఋణం ఎవడికి తీర్చుకోవాలో ఎంత ప్రయత్నించినా, పండి తుడికి తెలియక, చాలా కించపడ్డాడు.\nమరి కొద్దిరోజులకు ఆయనకు జబ్బుచేసి పాపం, మరణించాడు. ఋణం తీర్చుకోవడంకోసం పండితుడు ధర్ముడి భార్య కడుపున పడవలసి వచ్చింది !\nధర్ముడి భార్య పున్నమచంద్రునివంటి మగశిశువును కన్నది. గూడెంలో అందరూ సంతోషించి, వేడుకలన్నీ జరిపారు. తల్లీ తండ్రి పిల్లవాడిని చూచుకుని మురిసి పోయారు. వాడికి సంగడని పేరుపెట్టారు.\nసంగడు క్రమంగా పెరిగి పెద్దవాడయి, తండ్రికిమల్లేనే చెప్పులు కుట్టి, బజారులో అమ్ముకొనివచ్చేవాడు. అలా అమ్ముకు వచ్చిన డబ్బు తండ్రికి ఇవ్వబోతే ధర్మన్న పుచ్చుకొనేవాడు కాదు.\nఏమీ అంటే— కుమారునివద్ద డబ్బు తీసుకున్నట్టయితే వానికీ తనకూ ఋణం తీరిపోతుందనీ, తీరిపోయినట్టయితే తనకు వాడు దక్కడనీ ధర్ముని భయం. ఈ రహస్యం ధర్ముడు భార్యతోకూడా చెప్పి, కుమారుడు సంపాదించి తెచ్చిన సొమ్ము ఎన్నడూ తాకవద్దని హెచ్చరించాడు.\nపూర్వజన్మంలో తను ఫలానా పండితుడ నన్న సంగతి సంగన్నకు తెలుసు. తను ధర్ముడి ఇంట పుట్టడానికి గల కారణం కూడా తెలుసు. 'ఎంత త్వరలో ఆ చెప్పుల ఋణం తీర్చుకుంటానా, ఎంత వేగంగా ఈజన్మ చాలించుకుంటానా!' అని సంగన్న ఆత్రపడేవాడు, కాని, అతను సంపాదించు కొచ్చింది తలిదండ్రులు పుచ్చుకొనక పోవటంపల్ల, అనుకున్నంత త్వరగా అతనికి ఋణానుబంధం తీరడంలేదు.\nఇలావుండగా, ధర్మన్న ఒకనాడు ఊరికి పోవలసివచ్చింది. అతను కుమా రుణ్ని పిలిచి, \"నాయనా ! - నేను వూరికి పోతున్నాను. రేపటిరాత్రి నాబదులు నువ్వు నగరంలో గస్తీ తిరిగి, నాలుగు ఝాములా ప్రజలను మేల్కొలపవలిసింది” అని చెప్పాడు.\nతండ్రి చెప్పిన ప్రకారం, సంగన్న ఆ రాత్రి నగరంలో గస్తీ తిరగటానికి వెళ్లాడు. అతనికి తోడువచ్చిన తలారి \"సంగన్నా! ఇప్పుడు ఝామురాత్రి అయింది. ప్రజ లంతా నిద్రలోవున్నారు. జాగ్రత్తగా ఉండ మని కేకవెయ్యి\" అన్నాడు. అప్పుడు, సంగన్న రూపంలో ఉన్న ఆ పండితుడు.\n\"మాతా నాస్తి పితా నాస్తి\nనాస్తి బంధు సహెూదరః\nఅర్థం నాస్తి గృహం నాస్తి,\nతస్మాత్ జాగ్రత ! జాగ్రత!!”\nఅని కంఠమెత్తి, అందరకూ మెలకువ వచ్చేటట్టు శ్లోకం చెప్పాడు.\nకూడా వచ్చిన తలారికి ఆశ్చర్యంవేసి, 'ఈ శ్లోకానికి అర్థం ఏమిటీ?' అని అడిగాడు.\nదానికి సంగన్న \"తల్లిలేదు, తండ్రీలేడు, చుట్టాలూ సోదరులూలేరు, ధనమూలేదు, ఇల్లూలేదు, ఇవన్నీ ఉత్త మాయ. కనుక, ఈ మాయనుండి మేలుకొని, జాగ్రత్తగా వుండండి” అని అర్థం చెప్పాడు.\nసంగన్న ఈ వేదాంతం బోధించేసరికి, రెండో ఝాము గడిచిపోవచ్చింది. అప్పుడు అతను—\n\"కామక్రోధశ్చ లోభశ్చ\nదేహే తిష్ఠన్తి తస్కరాః\nజ్ఞానరత్నాపహారాయ\nతస్మాత్ జాగ్రత, జాగ్రత!”\nఅని శ్లోకంచదివి మళ్లీ ప్రజల్ని మేలు కొలిపాడు. ఇతను ఇంత చదువు ఎప్పుడు చదివాడా అని తోడివానికి ఆశ్చర్యమై, ఈ శ్లోకానికి అర్థం చెప్పమని కూర్చున్నాడు.\n\"కామం, క్రోధం, లోభం అనే దొంగలు, జ్ఞానమనే రత్నాన్ని అపహరించటంకోసం మనదేహంలో దాగివున్నారు. జాగ్రత్త!\" అని సంగన్న అర్ధం చెప్పాడు.\nఈ అర్ధం వినేవరకు, పక్కనివున్న తలారివానికి ఆశ్చర్య మనిపించింది. 'ఓయి సంగన్నా! నీమాటలన్నీ విడ్డూరంగా వున్నాయి. ఇంతకాలంనించీ మీబాబు, చెంబూ తప్పేలా ఎత్తుకపోయే దొంగలను గురించి చెప్పాడు. కాని, ఇటువంటి దొంగ లను గురించి ఎప్పుడూ చెప్పనేలేదు. ఇన్ని చిత్రాలు ఎప్పుడు నేర్పినావో గమ్మత్తుగా వున్నది” అంటూ, ఆశ్చర్యాన్ని తెలిపాడు.\nమూడవ ఝాము గడిచేసరికి సంగన్న మరివక శ్లోకం ఇలాచెప్పి ప్రజలను హెచ్చరించాడు :—\n\"జన్మ దుఃఖం జరాదుఃఖం\nజాయా దుఃఖం పునః పునః\nసంసార సాగరం దుఃఖం\nతస్మాత్ జాగ్రత జాగ్రత!”\nఇదివిని తోడివానికి మరీ ఆశ్చర్యం కలి గింది. 'ఏమిటోయి సంగన్నా! ఇన్ని రకాల దుఃఖాలు ఏకరు పెడుతున్నావు. వీటికి కూడా కాస్త అర్థం చెబుదూ' అని అతను కోరగా, దానికి సంగన్న —\n\"జన్మ ఎత్తడం ఒక దుఃఖం, తరవాత భార్యతో ఉండటం ఒక దుఃఖం, ముసిలి తనం రాగానే అదొక దుఃఖం. ఇలా ఒక దానికంటే మరొక దుఃఖం వస్తూనే వుంటుంది. అసలు, దుఃఖములు అనే కెరటాలతో కూడుకున్న సంసారమనే సముద్రమే అన్నిటికన్న పెద్ద దుఃఖం. కనుక, ఈ సంసార సాగరంలో పడి పోకుండా, మేలుకుని జాగర్తగా వుం డండి!!” అని హెచ్చరించాడు అన్నాడు.\nదీనికి తోడివాడు \"మీ బాబు పిల్లలకు తప్పి నీకు పెళ్లైతేచాద మనకుంటుంవుంటె ఇలా మెట్టవేదాంతం మొదలెట్టావేమిటి?” అని అనేటంతలో నాలుగో ఝాముకూడా అయిపోయింది. అప్పుడు సంగన్న —\n\"ఆకలిగొన్నవాడు\nకర్పూరము చుట్టూ కాపురం\nఒక సంచి నిండుగా వరహాలు\nనేతి బీరకాయకు నెయ్యి.\nనేను చెప్పినదాంట్లో నీకెంతవరకు తెలుసు?\"\nఅని వింతగా తోడివానిని అడిగాడు. అది వినిన తోడివాడు మరీ ఆశ్చర్యపడ్డాడు. తనకు, సంగన్నకు, ఇంతవరకు జరిగిన కథ తెలియదు. వివరాలు ఏమీ తెలియని తలారివాడు, 'ఓ సంగన్నా! ఇంత అద్భుతమైన పాండిత్యమేమిటి? నాయందు దయవుంచి ఈ కానుకను పుచ్చుకొని దీవించండి!' అని అంటూ, వరహాలతో నిండివున్న ఒక సంచి అతని కిచ్చారు.\nఅయితే, సంగన్న ఈధనం ఏమిచేసు కొంటాడు? తనకు పనిలేకపోయినా, దీనిని తలిదండ్రులకు ఇచ్చి, ఋణం తీర్చుకో వచ్చుననే వుద్దేశంతో సంచీ తీసుకున్నాడు.\nమరునాడు ఊరినుంచి ధర్మన్న వచ్చాడు, తను తెచ్చిన సొమ్ము తండ్రికి ఇద్దామంటే, అతను తీసుకొనడని సం గన్నకు తెలుసుగా? ఏమిటా ఉపాయమూ అని ఆలోచిస్తూవుండగా, మాదిగవాడలో కొంపలు అంటుకొన్నాయి. తలారివాళ్లంతా సామానులు తగలడిపోకుండా బయట పడవేస్తున్నారు. సంగన్నకూడా ఇంటిలో నించి ఒకొక్క సామానే తెచ్చి తండ్రికి అందిస్తున్నాడు. ధర్ముడు వాటిని అందు కుని అవతల సర్దుతున్నాడు.\nఈ సందడిలో సంగన్న తను రాజుగారి వద్ద బహుమతీ పొందిన వరహాల సంచీ కూడా తండ్రికి అందించాడు. ఆ కంగారులో, 'ఇదేమిటీ?' అనే సందేహం పెట్టుకోకుండా, తక్కిన సామానులతో పాటు ఈ సంచీకూడా ధర్ముడు సర్దేశాడు.\nఅంతటితో తన ఋణం తీరిపోయింది. కదా అనే సంతోషంతో, సంగన్న ఆ జ్వాలలో పడి, జన్మ చాలించుకొన్నాడు.\nచివరకు, కొన్నాళ్లయినతరవాత ధర్ము డికి ఈ సంగతులన్నీ ఒకటొకటే తెలిసి వచ్చాయి. పండితుని బోధ జ్ఞాపకం చేసు కుని అతడుకూడా జ్ఞానవంతు డైనాడు.",
            "book_page_end": 40
        },
        {
            "title": "వనలక్ష్మి",
            "book_page_start": 41,
            "pdf_page_start": 39,
            "pdf_page_end": 43,
            "author": "యస్. పార్వతీబాయి, అనంతపురం",
            "genre": "దేవతా కథ, జానపదం",
            "moral": "తల్లి ప్రేమ ప్రకృతిని శాసిస్తుంది. పిల్లలు తల్లిమాట వినాలి, లేకుంటే కష్టాలు తప్పవు.",
            "keywords": [
                "వనలక్ష్మి",
                "ప్రసన్న",
                "పాతాళరాజు",
                "శాపం",
                "కరువు"
            ],
            "characters": [
                "వనలక్ష్మి",
                "ప్రసన్న",
                "నాగకన్యలు",
                "పాతాళరాజు",
                "చందమామ",
                "సూర్యమహారాజు"
            ],
            "locations": [
                "భూలోకం",
                "సముద్రపు ఒడ్డు",
                "పాతాళలోకం"
            ],
            "content": "అనగా అనగా ప్రసన్న అనే అందాల బాలిక వుండేది. ఆమె చాలా చురుకైనది. ఆ పిల్ల సముద్రపు ఒడ్డున నాగకన్యలతో ఆడుకొనేది. ఆమెతల్లి వనలక్ష్మి. భూలోక మందు వనలక్ష్మి 'పండూ' అంటే పంటలు పండుతాయి, లేకుంటే లేదు. ' పూయీ' అంటే పువ్వులు పూస్తాయి. లేకపోతే లేదు, అందుకనే ఆమె పేరు వనలక్ష్మి.\nఒకనాడు వనలక్ష్మి కూతురుతో \"అమ్మాయీ ! ఇప్పుడు వరిచేలు కోతలకు వచ్చాయి. కనుక ఈ సమయంలో నేను వాటిని కాపాడి, ఏటికేడాదీ రాత్రింబగళ్ళు కష్టపడిన రయితులకి సాయపడాలి. నువు నాగకన్యలతో ఆడుకొంటూవుండు. కాని, వాళ్లను విడిచి ఒక్కతెవూ మాత్రం ఎక్కడకూ పోబోకు\" అని చెప్పింది.\n'అలాగేలే' అంటూ ప్రసన్న, ఉత్సా హంతో గెంతులేసుకుంటూ వెళ్లిపోయింది. ప్రసన్న గొంతు వినపడగానే ఆమె నేస్తు లయిన నాగకన్యలు. బిలబిలమంటూ వచ్చేసి ఇసికలో కూర్చున్నారు. వాళ్ళు కొంతసేపు పిచ్చికగూళ్లు కట్టుకొన్నారు. మళ్లీ వాటిని పడగొట్టివేశారు. తరువాత నాగకన్య లందరూ తాము తీసుకువచ్చిన నత్తగుల్లలతో ఒక అందమయిన దండ గుచ్చి, దానిని ప్రసన్న కంఠానికి తగిలిం చారు. ప్రసన్న పూలతోటలోనించి తెచ్చిన పూలతో మాలికలుచేసి వాళ్లకు వేసింది.\nఈవిధంగా వాళ్ళు చాలాసేపు ఆడు కొన్నాక వాళ్లతో ప్రసన్న \"మనం ఇంకా కొంచెం దూరం వెళదాం, రండి. అక్కడ రకరకాల పువ్వులూ వింతవింత పువ్వులూ ఉన్నాయి. చక్కా దండలు గుచ్చుకుని ఆడుకుందాం” అని పిలిచింది. అందుకు వాళ్లు \"తడి జాగా దాటి పొడిగా వుండే చోటుకి వస్తే మాకు జబ్బు చేస్తుంది. కనుక మేము రాము.” అని కచ్చితంగా చెప్పేశారు.\nఅప్పుడు ప్రసన్న \"సరే, మీరిక్కడనే ఉండండి, అదిగో ఆ తోటకు వెళ్లి మంచి మంచి పుష్పాలు కోసి నిమిషంలో పట్టుక వస్తాను.” అని అంటూ, పరుగుచ్చు కున్నది. చెప్పినట్టుగానే విచిత్రమయిన పువ్వులు ఒడిలో నింపుకొని ఆమె తిరిగి వస్తూవుంటే, దారిలో చాలా సుందర మయిన ఒక పువ్వులగుత్తి కంటపడింది. ఒక్క గుత్తికి వందపువ్వులు ఉండటం చూసి ఆమెకు చాలా ఆనందమయింది.\n'ఇటువంటి వింతపువ్వు విత్తనం ఉండాలి కాని, పువ్వుమాత్రం పట్టుకెళితే చాలదు' అని అనుకొని, మొక్క పళన లాగివేయటానికి ప్రయత్నించింది. ప్రసన్న కష్టపడి లాగగా, కొంత సేపటికి మొక్క వేళ్ళతోసహా ఊడివచ్చింది కాని, అఊడివచ్చిన రంధ్రం, చు స్తూవుండగానే పెద్దదయిపోయి, భూమి కిందినించి పెళ పెళమనే ధ్వనికూడా వినబడింది. క్రమంగా ప్రసన్నకు గుర్రాలు పరుగెత్తు తున్నట్టు, రథం నడుస్తున్నట్టుకూడా అలి కిడి అయింది. కావడమేమిటి? మరొక్క చిటిక సేపటిలో మూడు నల్లగుర్రాల రధంలో పాతాళలోకాన్ని ఏలే రాజు అక్కడికి వచ్చేశాడు. ఆమె భయపడి 'అమ్మా అమ్మా!\" అని కేకలువేసింది. కాని వనలక్ష్మికి ఈ కేక వినపడలేదు.\nఇంతలో పాతాళరాజు ప్రసన్నను పట్టి రధంపయిన కూర్చోబెట్టుకుని, వాయు వేగంతో తన లోకానికి తీసుకుపోయాడు. ఆమె బెంగతోనూ భయముతోనూ ఎడ తెరపిలేకుండా ఏడవటంచూసి, రాజు \"ప్రసన్నా! నీవు నాకు రాణిగా ఉండు. నీవు ఏమికోరినా సరే, క్షణంలో తెచ్చి ఇస్తాను. నీకు వచ్చిన భయమేమీలేదు. అని అనేకవిధాల నచ్చజెప్పాడు. \"ఏమయినాసరే, నేనిక్కడ ఉండను. నన్ను మా అమ్మదగ్గరదిగబెట్టివేయం ”డని ప్రసన్న పోరుపెట్టింది.\nకొంత సేపటికి వనలక్ష్మివచ్చి కూతురుని పిలిచింది. ప్రసన్న పలకలేదు. సముద్రపు ఒడ్డుకివచ్చి ఆమెతో రోజూ ఆడుకొనే నాగ కన్యలను అడిగింది. వాళ్లు జరిగిన సంగ తంతా చెప్పారు. అప్పుడు వనలక్ష్మి 'ఇది కొంటెపిల్ల. ఒక్కర్తే ఎక్కడికో పోయి వుంటుంది. ఏమి ఆపద వచ్చిందో!” అని అనుకొని చాలా విచారించింది. తొమ్మిది రాత్రిళ్ళు, తొమిది పగళ్ళూ నిద్రాహారాలు లేకుండా ముద్దులకూతురుకోసం దివ్వె చేతపట్టుకొని భూలోకమంతా తిరిగింది. పోగాపోగా, ఆమెకు చందమామ కన పడ్డాడు. ఆయన్ని అడిగితే, \" ప్రసన్న కేకలు వినపడ్డాయి కాని, ఎటుపోయిందో తెలియదు. పగటిపూట ప్రపంచంలో జరిగే సంగతులన్నీ సూర్యమహారాజుకి తెలుస్తాయి. కనుక ఆయనను కనుక్కో” మన్నాడు.\nవనలక్ష్మి సూర్యమహారాజు వద్దకు వెళ్లి సంగతులన్నీ చెప్పింది. అందుకాయన \"తల్లీ! నువు బెంగపెట్టుకోనక్కరలేదు. అమ్మడు పాతాళలోకంలో సురక్షితంగా వున్నది. ఆమెను రాణిగా చేసుకుందామని ఆరాజు ఎత్తుకుపోయాడు\" అని పాతాళ లోకం అనవాలు చెప్పాడు.\nఈవార్త వినేసరికి వనలక్ష్మికి పట్టరాని కోపం వచ్చింది. \"పాతాళరాజు నాముద్దుల కూతురుని తెచ్చి వప్పగించేవరకూ భూలో కంలో మళ్లీ పంటలు పండకూడదు, చెట్లు కాయకూడదు, పూవులు పూయకూడదు. ఇదే నా ఆజ్ఞ\" అని చెప్పి వనలక్ష్మి శపించివేసి, కదలకుండా మాటాడకుండా దివ్వెచేతపట్టుకుని అలానే విచారముతోను, కోపముతోను, పట్టుదలతోను కూర్చున్నది.\nఆక్షణంనించి భూమిపయిన ఒక్క గడ్డిపరకకూడా మొలవడం మానివేసింది. రైతు ఎంత కష్టపడితేమటుకి ఎంలాభం? ఈవిధంగా పంటలు లేకపోయేసరికి దేశంలో కరువువచ్చి జనం మలమల మాడిపోసాగారు. రక్షించమంటూ జనులు దేవతలను ప్రార్ధించగా, వారు అనేకవిధాల వన లక్ష్మితో 'కోపగించవద్దనీ, పంటలు మామూలుగా పండనీయవలిసిందనీ' కోరారు. కాని ఎవరు ఏమిచెప్పినా ఆమె చెవినిపెట్టలేదు. అప్పుడు అందరూ ఆలో చించి, ప్రసన్నను తిరిగితీసుకురావటానికి రాయబారిని పంపించారు.\nఅక్కడ పాతాళరాజు ప్రసన్నను ఎంతో లాలించి దయగా చూస్తున్నాడు. ఎప్పటి కయినా ఆమెకు తనమీద ప్రేమ కలుగక పోతుందా అని ఆయన ఆశ. కాని, రాజు సొమ్ము చీపురుముల్లంతయినా, తనకు చెందినట్టయితే ఆయనకి రుణపడిపోవలిసి వస్తుందనే జంకుతో ప్రసన్న పచ్చి మంచి నీళ్ళయినా ముట్టేది కాదు. ఎంతో విలవయినవీ, అపురూపమైనవీ తినుబండారాలు ప్రత్యేకంగా తయారు చేయించి \"ప్రసన్నా! ఇప్పటివరకూ నువు ఇక్కడ ఒక్క కణమైనా కొరక్కపోవడం బాగులేదు. ఇదుగో ఇవితిను, నాకు సంతో షంగా వుంటుంది\" అని ఆమె ముందు ఉంచాడు. \"నాకివేమీవద్దు. మా అమ్మ తోటలోపండు కావాలి. నన్ను తీసుకుపోయి భూలోకంలో వదిలేయండని కోరింది.\n\"అలాగే, మీ తోటలోవున్న ఏడు గింజలు దిక్కాయం ఇస్తాను” అని అంటూ, పాతాళరాజు బేరం చేశాడు. అప్పుడు వనలక్ష్మి కూతురును తీసుకువెళ్లింది. ఆమె ఒడిలో దూరిపోయింది. కూతురు కంటపడగానే వనలక్ష్మికి కోపమంతా మాయ మయిపోయింది. ఆమె పట్టిన శాపం వెంటనే తీరిపోయింది. తక్షణమే భూలోకమంతా సస్యమై, పువ్వుల తోటల లో మళ్ళీ పువ్వులు పూయసాగాయి. ప్రసన్న కింద వేసిన ఏడు గింజలు ఒక్కొక్కటి మొలిచి ఏడు చెట్లుగా మొలిచాయి.",
            "book_page_end": 45
        },
        {
            "title": "మంత్రులలో మార్పు",
            "book_page_start": 46,
            "pdf_page_start": 44,
            "pdf_page_end": 46,
            "author": "జి. సీతాదేవి, నాగపూరు",
            "genre": "నీతి కథ",
            "moral": "అధికారంలో ఉన్న మంత్రి యొక్క స్వభావం రాజు పాలన మరియు రాజ్య విధానాలపై తీవ్ర ప్రభావం చూపుతుంది.",
            "keywords": [
                "పులి రాజు",
                "చిలుక మంత్రి",
                "కాకి మంత్రి",
                "బ్రాహ్మడు",
                "దయ",
                "ద్రవ్యం"
            ],
            "characters": [
                "పులి రాజు",
                "చిలుక మంత్రి",
                "కాకి మంత్రి",
                "బ్రాహ్మడు",
                "బ్రాహ్మడి భార్య"
            ],
            "locations": [
                "మహారణ్యం",
                "దివాణం"
            ],
            "content": "పూర్వకాలమందు ఒక మహారణ్యానికి, పులి రాజుగా వుండేది. పులికింద మంత్రి ఒక రామచిలుక. చిలుకకు దయ దాతృత్వము, ఉపకార బుద్ధి ఉండటం చేత, ఎవరువచ్చినా లేదనకుండా, రాజు గారితో చెప్పి తృణమో పణమో ఇప్పిస్తూ వుండేది.\nఅందుకని, చిలుక హయాములో పులిరాజుకీర్తి దేశదేశాల వ్యాపించింది.\nఇలా వుండగా —— రాజుగారి కీర్తి వినిన ఒక పేదబ్రాహ్మడు చాలాదూరంనించి ఈ అరణ్యానికి వచ్చి, చిలుకమంత్రిని ఆశ్ర యించాడు. బ్రాహ్మడి అవస్థ తెలుసుకుని చిలుక జాలిపడింది. పులిరాజు సంతో షంగా వుండే సమయంలో అతన్నిగురించి అనుకూలంగా రెండు మాటలు చెప్పేసరికి, \"సరే, దానికేముంది! దరిద్రంతో కష్ట పడుతున్న వాళ్లకు మనం గాకుంటే మరెవళ్లు సహాయం చేసేది? బ్రాహ్మడివి సంతోష పెట్టి పంపించవలిసింది\" అని రాజు చిలుకతో చెప్పాడు.\nఅప్పుడు చిలుకమంత్రి అతనికి కో కొల్లలుగా ధనమిచ్చి పంపింది.\nఈ ధనం పట్టుకుపోయి, బ్రాహ్మడు ఏలోపమూ లేకుండా కుటుంబాన్ని పోషించుకొంటున్నాడు. కాని, కొంతకాలం అయేసరికి ద్రవ్యమంతా ఖర్చయిపోయి, మళ్లా అతను ఎప్పటిలాగ దరిద్రునిగా తయారయినాడు.\nఅయితే, ఈ సమయంలో ధర్మబుద్ధి గల చిలుకమంత్రీ, ఔదార్యం గల పులి రాజూ జ్ఞాపకానికి వచ్చి, బ్రాహ్మడు మరొకసారి అరణ్యానికి బయలుదేరాడు.\nఈసారి అతను పులిరాజు దివాణానికి పోయేసరికి అక్కడ చిలుకమంత్రికి బదులుగా కాకిమంత్రి కూర్చుని వున్నది.\nబ్రాహ్మడు కాకిమంత్రివద్దకు వెళ్లి, తను వచ్చిన పని చెప్పుకున్నాడు. \"బ్రాహ్మలను సత్కరించటంకంటే పుణ్యకార్యం మరేమిటున్నది? మిమ్మలినిగురించి రాజు గారితో చెప్పివస్తాను. దయచేసి అలా కూర్చోండి\" అని చెప్పి, కాకిమంత్రి పులివద్దకు వెళ్లింది.\n\"పులిరాజా! ఇన్నాళ్లకు మళ్ళీ కోరనికోరికగా నరమాంసం మనకు లభించింది. పిక్కబలిసిన బొజ్జ బ్రాహ్మడు తమ దర్శనానికి రాబోతున్నాడు. అతనిని తగువిధంగా సత్కరించండి\" అని సలహా ఇచ్చిపోయి, బ్రాహ్మడిని పులివద్ద ప్రవేశ పెట్టింది.\nబ్రాహ్మడు రాగానే పులి ఉరుములాగా గోండ్రించి, ఆతనిపయిన ఉరకబోయింది. అప్పుడు బ్రాహ్మడు హడలిపోతూ చేతులు జోడించి, \"ఇదేమిటి పులిరాజా, ఈ విడ్డూరం! పూర్వం నేను దర్శనం చేసు కున్నప్పుడు ఎంతో దయతో ఆదరించారు. ధనమిచ్చి సతరించారు. మీ ధర్మమా అని పిల్లలూ మేమూ ఇప్పటివరకూ హాయిగా మీపేరు చెప్పుకొని కాలక్షేపం చేశాము. ఏదో ఇప్పుడుకూడా అలానే కటాక్షించి ఏలినవారు సహాయం చేస్తారనీ, దరిద్రబాధ పోగొడతారనీ వచ్చి ఆశ్రయించాను కాని పేదవాడిని కబళించి వేస్తారని తెలిస్తే ఇంతదూరం వస్తానా?\" అని అనేసరికి, బ్రాహ్మడిపైన జాలి కలిగి పులి వెనక్కు తగ్గింది.\n\"ఓయి పిచ్చిబ్రాహ్మడా! పూర్వానికి యిప్పటికీ ఎంత మార్పున్నదో తెలుసుకో లేకపోయినా వేమయ్యా? కాలం మారింది, ఆ ధర్మం మారింది, మా ఆస్థానంలో మం త్రులు మారిపోయారు. రాజు అంటే ఏమి టనుకొన్నావు! కాలాన్నిబట్టి, మంత్రుల సలహాలప్రకారం నడుచుకుంటేనే రాజుకి రోజులు వెళతాయి. నిరుడువుండిన మంత్రుల సలహాప్రకారం నీకు సత్కారం జరిగింది. ఇప్పటి మంత్రుల సలహాను పుచ్చుకొని నేను ఇలాచేయవలసివచ్చింది. ఐనప్పటికీ, నువు లోగడ మాసొమ్ము తిని వుండటంచేత నీకూమాకూ సంబంధం ఏర్పడివున్నది. కనుక నిన్ను కరుణించి వదిలేయటమే ఇప్పటిలో గొప్ప సత్కార మన్నమాట. ఆలస్యంచేయక రెండవ కంటికి తెలియకుండా పారిపో” అని అనే సరికి, బ్రతుకుజీవుడా అనుకొని, బ్రాహ్మడు పరుగుచ్చుకొని ఇల్లు చేరుకున్నాడు.\nఈసారి ఏమిమూట తెస్తాడోనని ఆత్రంగా చూస్తున్న బ్రాహ్మడి భార్యకు ఈ సంగతి సందర్భాలు తెలియగానే ఆమె గుండె నీరయిపోయింది.\n'ఇంకా నయం, పులిరాజుగారు మింగి వేయకుండా బయటపడ్డారు. ఆదే పది వేలు. బతికివుంటే బలుసాకు ఏరుకుని తినవచ్చు. మంచి మంత్రులు వుండే మరొక రాజును ఆశ్రయించవచ్చు,' అని ఆమె, భర్తకు గండం తప్పించినందుకు ముక్కోటి దేవతలకూ మ్రొక్కుకొన్నది.",
            "book_page_end": 48
        },
        {
            "title": "పిల్లల పెంపకం",
            "book_page_start": 50,
            "pdf_page_start": 48,
            "pdf_page_end": 48,
            "author": "మీ పెద్దమ్మ",
            "genre": "వ్యాసం/సలహా",
            "moral": "పిల్లల శారీరక, మానసిక అభివృద్ధికి తల్లిదండ్రుల నిండు ప్రేమ, అభిమానం ముఖ్యమైన ఆధారం.",
            "keywords": [
                "పిల్లల పెంపకం",
                "అలవాట్లు",
                "శిక్షణ",
                "అభిమానం",
                "విశ్వాసం"
            ],
            "characters": [
                "తలిదండ్రులు",
                "పిల్లలు"
            ],
            "locations": [
                "ఇంట్లో"
            ],
            "content": "బిడ్డల నడవడి వాళ్ల అలవాటులనుబట్టి వుంటుంది. అలవాటులు అనేవి పిల్లల శారీరక, మానసిక శిక్షణనుబట్టి ఏర్పడతాయి. కనుక, పిల్లలు మంచి అలవాటులను చేసుకొనేటట్టు చూడవలసిన బాధ్యత తలిదండ్రులమీదనే వున్నది.\nబిడ్డల అభివృద్ధికి, అలవాటులకు సాయపడే విషయాలు అనేకం ఉన్నాయి. అందులో - పిల్లలకు ఇచ్చే ఆహారం ఎంత ముఖ్యమో, మీరు వారిపై చూపే ఆదరమూ, అభిమానమూ అంత ముఖ్యం. 'నా తలిదండ్రులకు నాపైన ఎంతో ప్రేమ. కనుకనే నాకు ఈ ఇల్లు స్వర్గంలా వున్నది' అని బిడ్డకు నమ్మకం తోచాలి. తలిదండ్రులయందు విశ్వాసం కుదరాలి.\nపసిబిడ్డలకు గ్రహింపుశక్తి అపారంగా వుంటుంది. పెద్దవాళ్లకంటేకూడ అతి సూక్ష్మంగా వాళ్లు సంగతి సందర్భాలు గ్రహించగలరు. తలిదండ్రులు తనపట్ల అభిమానంగా వుంటున్నదీ లేనిదీ వాళ్లు ఇట్టే తెలుసుకోగలరు. పిల్లలనుగురించి విసుగుకున్నా, తలిదండ్రులు బాధపడుతున్నా, వాళ్లు సులువుగా పసికట్టగలరు.\nఅందుచేతనే తలిదండ్రులు బిడ్డలపట్ల నిండుప్రేమతో వుండడం అవసరం.\nఒక్కమాటలో చెప్పాలెనంటే, మొక్కకు నీరు ఎలా జీవనాధారమో, అలానే తలిదండ్రులు చూపే ప్రేమ బిడ్డలు పెరగటానికీ, అభివృద్ధి పొంద టానికీ, మంచి నడవడి పట్టుపడటానికి ముఖ్యమయిన ఆధారమైవుంది.",
            "book_page_end": 50
        },
        {
            "title": "విజ్ఞానంలోని గమ్మత్తులు",
            "book_page_start": 52,
            "pdf_page_start": 50,
            "pdf_page_end": 50,
            "author": "చందమామ బృందం",
            "genre": "వైజ్ఞానిక వ్యాసం",
            "moral": "వర్తించదు",
            "keywords": [
                "మైలతుత్తం",
                "రాగిపూత",
                "రసాయనం",
                "ప్రయోగం",
                "విజ్ఞానం"
            ],
            "characters": [
                "చందమామ బృందం"
            ],
            "locations": [
                "వర్తించదు"
            ],
            "content": "ఇప్పుడు, మీకు కని విని ఎరుగని తమాషాలు కొన్ని చెబుతాను. ఒక మైలతుత్తం ముక్క తీసుకురండి. దానిని మెత్తగా పొడిచేసి, నీళ్లలో కలిపారంటే అది నీలి రంగు ద్రావకంగా తయారవుతుంది. ద్రావకం చిక్కగా ఉండాలి.\nఈ ద్రావకంలో ఒక ఇనుపమేకు పడవేసి, రెండు మూడు గంటలసేపు ఉంచి, తరవాత ఆ మేకు చూడండి. మీరు ఆశ్చర్యపడేటట్టు, అది తళతళమెరుస్తూ, రాగి పూత వేసినట్టుగా వుంటుంది. మొదట మీరు తయారుచేసిన ద్రావకానికి ఉండిన నీలిరంగు ఇప్పుడు పోయివుంటుందికూడా.\nఇదుగో, మైలతుత్తం వాడేటప్పుడు జాగర్తగా ఉండాలి సుమండి. అది విషం. కనుక, కంటికీ నోటికీ తగలనీయకూడదు. తమాషా చేయటం పూర్తి ఆయాక, చేతులు శుభ్రంగా కడిగేసుకోవాలి.\nఇంకో చిత్రం :\nమైలతుత్తం ముక్క ఒకదానిని తీసికొని, తెల్లటి మంటలో పెట్టి గమ్మత్తు చూడండి. ఆ మంట మంటంతా నీలిరంగుగా మారిపోయి, కంటికి ఎంతో ఆనందంగా కనపడుతుంది.\nఈ చిత్రాలు మీరుచేయగా చూసే స్నేహితులు మిమ్మలిని ఎంతో మెచ్చుకొని, 'భేష్ ! భేష్ !!' అంటారు.\nవచ్చేసారి మరికొన్ని కొత్త గమ్మత్తులు.",
            "book_page_end": 52
        },
        {
            "title": "హిందీ పాఠాలు",
            "book_page_start": 54,
            "pdf_page_start": 52,
            "pdf_page_end": 53,
            "author": "చందమామ బృందం",
            "genre": "విద్యా వ్యాసం",
            "moral": "వర్తించదు",
            "keywords": [
                "హిందీ",
                "అక్షరాలు",
                "పాఠం",
                "అచ్చులు",
                "పలుకుబడి"
            ],
            "characters": [
                "చందమామ బృందం"
            ],
            "locations": [
                "వర్తించదు"
            ],
            "content": "హిందీ మొదటి పాఠము\n(స్వరాలు, హల్లులు పట్టిక)\nరెండవ పాఠము\nముందు పేజీలో యిచ్చిన మొదటి పాఠంలోని అక్షరములు పలకమీద వ్రాసుకుని ఒక్కొక్కటిగా పలుకుతూ దిద్దవలెను.\nఈ క్రింది మాటలను ఉచ్చరించటం నేర్చుకొని అర్థములు గుర్తుంచుకోండి\nआज - అజ్ – ఈరోజు\nईख - ఈఖ్ - చెఱకు\nउठ - న్ 5 లెమ్ము\nऊन - ఊన్ - ఉన్ని\nऋण - ఋణ్ – ఋణము\nएक - ఏక్ – ఒకటి\nऐब - ఐబ్ – దోషము\nओस - ఓస్ - మంచు\nऔर - ఔర్ – మరియు\nअंग - అంగ్ – శరీరములో ఒక అంగము\nఈ క్రింది అక్షరములను కనుక్కోండి\nकफ व च प षय\nम भथ ण ग ज चञ\nइ झ ध घ ङ ङ ह ठ\nद ढ ట త న ల ఛ\nర స ఖ\nఒకటికి నాలుగుసార్లు చదివి, అక్షరం చూడటంతోటే అది ఏ అక్షరమో తెలుసుకో గలిగేలాగున నేర్చుకోండి.\nహిందీ మాటలలో చివరి ఆక్షరము పూర్తిగా పలుకబడదు. సగము మాత్రమే పలుకవలెను. (ఉదా : -3117 అనుమాటను 'ఆజ్' అని పలుకవలెను. 'ఆజ' అని పలుకకూడదు.\nవచ్చే నెల చందమామలో, హిందీ మాటలు ఎలా పలుకవలసిందీ యింకా విపులంగా చెప్తాను. 'క' గుణింతముకూడా వుంటుంది.",
            "book_page_end": 55
        }
    ],
    "statistics": {
        "total_stories": 13,
        "author_counts": {
            "చక్రపాణి (సంచాలకుడు)": 1,
            "చందమామ బృందం": 4,
            "ఏటుకూరి": 1,
            "వి. జానకిరాంనాయుడు, గూడూరు.": 1,
            "బి. విశ్వం, మద్రాసు": 1,
            "వి. రత్నకుమారి, కడప": 1,
            "పాలంకి వెంకటరామచంద్రమూ ర్తి": 1,
            "యస్. పార్వతీబాయి, అనంతపురం": 1,
            "జి. సీతాదేవి, నాగపూరు": 1,
            "మీ పెద్దమ్మ": 1
        },
        "genre_counts": {
            "సంపాదకీయం": 1,
            "పౌరాణికం": 1,
            "హాస్యం/పద్యకథ": 1,
            "జానపదం": 1,
            "జానపదం, మాయాజాలం": 1,
            "నీతి కథ": 2,
            "జానపదం, ప్రేమకథ": 1,
            "నీతి కథ, పునర్జన్మ": 1,
            "దేవతా కథ, జానపదం": 1,
            "వ్యాసం/సలహా": 1,
            "వైజ్ఞానిక వ్యాసం": 1,
            "విద్యా వ్యాసం": 1
        }
    }
}