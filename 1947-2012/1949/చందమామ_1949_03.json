{
    "book_id": "చందమామ_1949_03",
    "stories": [
        {
            "title": "అట్ట మీది బొమ్మ",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణం/వివరణ",
            "moral": "దుష్టుల కట్టుదిట్టములు దైవ సంకల్పము ముందు నిలవవు.",
            "keywords": [
                "కృష్ణుడు",
                "దుర్గాదేవి",
                "కంసుడు",
                "దేవకి",
                "వసుదేవుడు"
            ],
            "characters": [
                "దుర్గాదేవి (యోగమాయ)",
                "కంసుడు",
                "దేవకి",
                "వసుదేవుడు",
                "యశోద",
                "శ్రీకృష్ణుడు"
            ],
            "locations": [
                "మథుర",
                "చెరసాల",
                "గోకులం",
                "ఆకాశ మార్గం"
            ],
            "content": "యశోద కడుపున పుట్టి, దేవకీదేవి ఒడిలో పెరుగుతున్న ఆడశిశువు మామూలు మానవశిశువు కాదు. ఆమె యోగమాయ. అనగా దుర్గాదేవి. విష్ణుమూర్తి ఆజ్ఞ ప్రకారం ఆమె యశోద కడుపున జన్మించింది.\n\nదేవకీ వసుదేవులకు పుట్టిన ఏడుగురు బిడ్డలనూ దయా దాక్షిణ్యమూ లేక, కంసుడు చంపివేసి, ఎనిమిదో బిడ్డ ఎప్పుడు పుడతాడా అని ఆత్రంతో వున్నాడు.\n\nయశోదకు పుట్టిన శిశువును వసుదేవుడు గోకులంనించి తెచ్చి దేవకి పక్కలో వుంచగానే ఆ బిడ్డ కెవ్వున ఏడ్చింది. బిడ్డఏడుపు చెవుల బడగానే కాపాలావాళ్లు పరుగెత్తిపోయి కంసునితో చెప్పారు.\n\nకంసుడు గబగబ చెరసాలలోకి వచ్చి, దేవకి ఒడిలోయున్న బిడ్డను చర్రున లాగుకొన్నాడు. \"అన్నయ్యా ! మగశిశువు అయితేకదా, నీకు వానివల్ల భయము? ఇది ఆడశిశువాయె. వృధాగా చంపితే నీకు ఏమి కలిసివస్తుంది? నాపయిన దయవుంచి, ఈ బిడ్డనయినా బతకనీ” అని దేవకి అనేకవిధాల బతిమాలింది.\n\nఅతను అదేమీ వినిపించుకొనక, ఇదివరకులాగానే ఈ శిశువునుకూడా పైకి ఎత్తి రాతికివేసి కొట్టబోయాడు, కాని, శిశువు అతని చేతులకు దొరకకుండా జారిపోయి, దివ్య తేజస్సుతో ఆకాశమార్గానికి ఎగిరిపోయి, నిజస్వరూపం తాల్చింది.\n\nఎనిమిది చేతులతో, ప్రతి చేతులలోనూ శంఖం, చక్రం, ధనుస్సు, శూలం మొదలయిన ఎనిమిది ఆయుధాలతో నిజస్వరూపంలో ప్రత్యక్షమయిన ఆ యోగ మాయను చూచి అందరూ ఆశ్చర్యపోయారు. పైకి ఎగిరిపోయిన ఆ దేవి కంసునితో — \" ఓయి పిచ్చివాడా! నువు చేసిన కట్టుదిట్టములు ఎందుకు పనికి వస్తాయి? నిన్ను చంపటానికి అవతరించే కృష్ణుడు అప్పుడే పుట్టి, వేరొకచోట పెరుగుతూనే వున్నాడుసుమా!\" అని అంటూ, అదృశ్యమయిపోయింది!",
            "book_page_end": 10
        },
        {
            "title": "శివ రాత్రి",
            "book_page_start": 11,
            "pdf_page_start": 11,
            "pdf_page_end": 11,
            "author": "చక్రపాణి",
            "genre": "పండుగ/సాంస్కృతికం",
            "moral": "భారతీయ పుణ్యక్షేత్రాలను దర్శించడం ముఖ్యం.",
            "keywords": [
                "శివరాత్రి",
                "శివుడు",
                "పుణ్యక్షేత్రాలు",
                "త్రిలింగదేశం",
                "జాగారం"
            ],
            "characters": [
                "శివుడు"
            ],
            "locations": [
                "శ్రీశైలం",
                "శ్రీకాకుళం",
                "ద్రాక్షారామం",
                "మహానంది",
                "కాళహస్తి",
                "కోటప్పకొండ",
                "అమరావతి",
                "త్రిలింగదేశం (భారతదేశం)"
            ],
            "content": "పాపాయిలూ! శివరాత్రి శివుడికి యిష్టమైన రోజు. అందుచేత శివాలయంవున్న ప్రతిచోటా ఆనాడు వుత్సవాలుచేస్తారు; ఆ రాత్రి అంతా జాగారం చేస్తారు.\n\nమన దేశంలో మూడు ముఖ్య శివలింగాలు వున్నవి. పడమర శ్రీశైలంలో ఒకటి, తూర్పున శ్రీకాకుళంలో ఒకటి, వుత్తరం ద్రాక్షారామంలో ఒకటి. వీటి మూటినిబట్టే మన దేశానికి త్రిలింగ దేశమనికూడా పేరు వచ్చింది. ఇవికాక ఇంకా కొన్ని ముఖ్యమైన శివక్షేత్రాలు వున్నవి — మహానంది, కాళహస్తి, కోటప్పకొండ, అమరావతి మొదలైనవి. ఇవన్నీకూడా ముఖ్యంగా చూడదగినవి. ప్రతిసంవత్సరమూ మీరు ఏదో ఒక పుణ్యక్షేత్రం దర్శిస్తూవుండండి.",
            "book_page_end": 11
        },
        {
            "title": "ఱోలు - డోలు",
            "book_page_start": 10,
            "pdf_page_start": 12,
            "pdf_page_end": 13,
            "author": "'ఏటుకూరి",
            "genre": "హాస్యం/కవిత",
            "moral": "ఇతరులతో గొడవ పడుతున్నప్పుడు, ఉన్నతాధికారులు లేదా యజమానులు జోక్యం చేసుకుంటే, గొడవ ఆగిపోతుంది.",
            "keywords": [
                "రోలు",
                "రోకలి",
                "డోలు",
                "పొత్రం",
                "గొడవ"
            ],
            "characters": [
                "రోలు",
                "రోకలి",
                "పొత్రం",
                "డోలు",
                "ఇంటి యజమానురాలు"
            ],
            "locations": [
                "మంగలింటి పిట్టగోడ",
                "ఇల్లు"
            ],
            "content": "మంగలింటి పిట్టగోడ\nమదురు దాపున,\nచాలసేపు నుండి రగడ\nజరుగుచున్నది.\nతిన్నెమీద తోలు నోరు\nతెఱచియుండగా,\n“పొడుతు” నంటు రోక లెగిరి\nపడుతు నున్నది.\nఱో లు\nపోర మొండికట్టె, ఒళ్ళు\nపొగరుపట్టెనా ?\nమూతి పన్ను విరుగదంతె\nమూల బడుదువు.\nరో క లి\nబండవెధవ! బోసినోరు\nపాఱవేయకు,\nగుండె లదర బొడిచి పిండి\nగొట్టి పంపెద :\nఱో లు\nఏడ్చినావు నీదు తాత\nలెంద జెందఱో,\nపొడిచి పొడిచి పనికిమాలి\nపోయినారయా ?\nఇంతలోనె పొత్ర “మేమి\nటేమి?\" టంటునె,\nదొర్లి దొర్లి తోటి పైకి\nదూకుచున్నది.\nతో లు\nగొంతుకోలు విరుగ కొఱ్ఱు\nగొట్టుచుండినా\nఅయిన వారి నెత్తికెక్కి\nఆడజూతువా?\nరోకలి\nఉత్తబండ కేమి తెలియు\nనోయి? పొత్రమా!\nఅయినవారె కొంపదీతు\nరని యెఱుంగదు.\nఱో లు\nమీరు మా మొగాలలోన\nదూరకుండిన\nకదలికన్న దుండ దసలు\nకలత లుండవు.\nరోకలి\nమిమ్ము మమ్ము వరుస గలిపి\nకుమ్ము లాడక,\nగుంజిగాళ్ల కెప్పు డింత\nగంజి జాఱునా?\nతోలు కింక నోరుకదప\nవీలు చిక్కక,\nవంకెనున్న ప్రాతడోలు\nవంక చూచుచు:\nవింటివన్న లోక మెంత\nవింతయైనదో?\nనోరువాయ గొడుతునెట్లు\nదూరుచున్నదో!\nఱో లు\nఒక్కవైపె నిన్ను మోదు\nచుండిరన్నయా !\nనన్ను రెండుతట్ల బాదు\nచున్న దెరుగవా?\nఇంతలోనె వచ్చి పడ్డ\nదింటియాబిడ,\nఎక్కడున్న వక్కడే గు\nటుక్కుమన్నవి.",
            "book_page_end": 11
        },
        {
            "title": "ప్రొద్దుతిరుగుడు పువ్వు",
            "book_page_start": 13,
            "pdf_page_start": 15,
            "pdf_page_end": 18,
            "author": "బి. యస్. ప్రసాద్",
            "genre": "జానపదం/పురాణకల్పన",
            "moral": "ప్రేమతో చేసే తపస్సు ఏదో ఒక రూపాన్ని సృష్టిస్తుంది.",
            "keywords": [
                "నాగకన్య",
                "సూర్యరథం",
                "ప్రొద్దుతిరుగుడుపువ్వు",
                "తపస్సు",
                "ప్రేమ"
            ],
            "characters": [
                "నాగకన్య",
                "సాగరుడు",
                "సూర్య మహారాజు"
            ],
            "locations": [
                "సముద్రం అడుగున ఉన్న గుహలు",
                "సముద్రపు ఒడ్డు"
            ],
            "content": "సముద్రం చూచారుకద మీరు — ! మన కంటికి కనపడవుగాని, భూమిమీద వున్నట్టే సముద్రం ఆ డు గు న కూడా గుట్టలు, మిట్టలు, గుహలు ఎన్నో వున్నయి. ఆ గుహలలో పూర్వం చాలామంది నాగ కన్యలు నివసిస్తూ వుండేవారు. వాళ్ళ తండ్రి సాగరుడు వాళ్లకు అన్ని సౌఖ్యాలూ సమకూర్చేవాడు.\n\nపగడపు తీగెలతో తయారయిన చక్కటి దుస్తులు ధ రిం చి, బంగారపుఛాయతో ఉండే పొడుగుపాటి జుట్టుగల ఆ నాగ కన్యలు ఎంతో అందంగా వుంటారు. వాళ్ళు నివసించే గుహలకు ముత్యాలు, పగడాలు తాపటం చేయటంచేత అవి ధగ ధగ మెరుస్తూ వుంటాయి. అక్కడి నేలంతా మెత్తటి తెల్లని యిసికతో నిండి, పరుపులాగ ఉంటుంది.\n\nఆ నాగకన్య లందరకూ స్వారి చేయ టానికి ముత్యపుచిప్పలతో చేసిన బళ్లు తలకొకటీ ఉంటై మొఖమల్గుడ్డ వంటి మృదువైన నాచుతో దిండ్లూ, బాలీసులూ కుట్టి బళ్లలో అమరుస్తారు. మనం గుర్రా లను కట్టినట్టే వాళ్లు బళ్ళకు బంగా రు చేపలను కట్టితోలుతారు. ఫలానా స్థలానికి వెళ్లాలీ అని నాగకన్యలు మ న సు లో తలుచుకుంటే చాలు, అవి వారిని అక్కడకు తీసుకుపోతాయి.\n\nసముద్రం అడుగున నాగకన్యలు దాగుడుమూతలు ఆడేవారు, నృత్యం చేసే వారు, చేపలను పట్టేవారు. ఈ పనులతో వాళ్ళ కు ప్రొద్దస్తమానమూ ఉ బు సు పోయేది.\n\nరాత్రిపడేసరికల్లా బంగారు చేపలు నాగకన్యలను బళ్లెక్కించుకొని సముద్ర తీరానికి చేరుస్తాయి. మన పిల్లలు గుల్లలు ఏరుకుంటూ, గూళ్లు కట్టుకుం టూ సముద్రపు ఒడ్డున ఇసికలో ఆడుకోరూ! ఆలాగే, నాగకన్యలుకూడా రాత్రల్లా అక్కడ సరదాగా ఆడుకునేవారు. ఇక తెల్లవారు తుందనగా, నూర్యుడు ఉదయించక పూర్వమే బంగారుచేపలు బళ్లు తీసుకు వచ్చి, వారిని మళ్లీ గుహలలో దిగబెట్టేసేవి. అందుకనే సూర్యుడి వెలుగు ఎలావుండేదీ నాగకన్యలకు తెలియనే తెలియదు.\n\nఒకనాడు ఇలాగే ఆడుకోవటానికివచ్చిన నాగకన్యలలో ఒక కన్య పొరపాటున సముద్రతీరాన దిగుబడిపోయింది. ఆమెను తీసుకుపోవటానికి వచ్చే చేపలబండి రాలేదు. పాపం ఆమె దిగులుతో సముద్రం వంక చూస్తూ ఒక గుట్టపైన కూర్చున్నది. ఇంతలో ఆమెకు తూర్పుదిక్కున ఒక వింతవెలుగు కనపడింది,\n\n\"ఏమిటది! అబ్బా, ఎంత అందముగా వున్నది! ఇది ఎక్కడినించి వచ్చింది!!” అని అదేపనిగా అటు చూడసాగింది.\nచూడగా చూడగా, ఆకాశం మధ్యని అద్భుతమయిన ఏడు గుర్రాల రధమూ, రధములో ఒక మహారాజు కనపడ్డారు.\n\nఆ మహారాజును చూడటంతోనే నాగకన్య తన్మయురాలయింది.\n\" సముద్రపు అడుగున నివసించడం కంటె, ఈ ఒడ్డున ఇసికలో ఆడుకోవడం కంటే, రధంఎక్కి ఆ మహారాజుతోకూడా తిరిగితే ఎంత బాగుండును\" అని మనసులో ఆరాటపడి, అలా కనిపెట్టుకుని వుంటే రాజు తనను చూసి తీసుకుపోతాడనే వుద్దేశంతో, అక్కడ గుట్టమీదనే కూర్చుంది.\nపగటిపూటంతా ఆమె మహారాజుకోసం కనిపెట్టుకొని వున్నది. ఇంతలో రాత్రివేళ కావటంచేత తక్కిన నాగకన్యలు కనిపెట్టుకొని, గుట్టమీదనే కూర్చునివుంది.\n\nఆయన ప్రతిరోజూ ఆకాశం మధ్యనించి వస్తున్నాడు, వెళుతున్నాడు, కాని గుట్టపైన ఒంటరిగా కూర్చుని తనకోసం తపించి పోతూవున్న ఆ నాగకన్యవేపు ఒకసారైనా కన్నెత్తి చూడనేలేదు.\n\n'ఈ గుట్టపయిన కూర్చోవటంవల్ల ఆ మహారాజుకు నేను కనపడకుండా తప్పి పోయినానేమో. పోనీ, మరొకచోటికి పోయి ఆయనకు చప్పున కనపడేలాగ కూర్చుందా' మని తలిచి ఆమె అక్కడినించి లేవ బోయింది. కాని, అదేమి చిత్రమో నాగ కన్య కాళ్లు రెండూ భూమిలోకి పాతుకు పోయి ఊడిరాలేదు. క్రమంగా ఆమెశరీరం ఒక తామరతూడువలె మా రి, పచ్చటి ఆకులు కూడా మొలిచాయి. ఆమెకున్న బంగారు ఛాయగల జుట్టు ఇప్పుడు బంగారు ఛాయగల రేకులయిపోయి, ఒక చక్కటి పువ్వు ఆకారం ఏర్పడింది.\n\nఈ పువ్వు మామూలుపూవుల లాంటిది కాదు. చాలా చిత్రమయింది. ఉదయాన మహారాజు తూర్పున బయలుదేరుతాడు గనుక అది తూర్పువేపు తిరిగి \"సూర్య మహారాజా! ఇప్పుడయినా నామీద దయ కలగదా? నన్ను నీతో రధంమీద తీసుకు పోవా?\" అని బతిమాలుతుంది! ఆయన వేపే తలయెత్తి చూస్తూ, దీనంగా వేడు కుంటుంది. మధ్యాహ్న మయే సరికి ఆయన నడినెత్తిన ఉంటాడుగనక పువ్వు కూడా అటే తిరిగి వుంటుంది. సాయం కాల మయేసరికి ఆయన పడమటికి పోయి అస్తమించుతాడు కదా. అందు చేత సాయంకాలం పడమటికి తిరిగివుంటుంది.\n\nఈ పువ్వు ఏమిటో మీకు తెలుసునా?\nఇదే ప్రొద్దు తిరుగుడు పువ్వు, లేక సూర్య కాంతి పువ్వు. ఈపువ్వు పుట్టుక ఈ నాగ కన్యనించేనని చెప్పుతారు పూర్వులు.",
            "book_page_end": 16
        },
        {
            "title": "బాలనాగమ్మ",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపదం",
            "moral": "దుర్మార్గులైన మారుతల్లుల నుండి తల్లి ప్రేమ పిల్లలను రక్షిస్తుంది.",
            "keywords": [
                "మారుతల్లి",
                "బాలనాగమ్మ",
                "నవాభోజరాజు",
                "విషం",
                "చిల్లిబిందెలు"
            ],
            "characters": [
                "నవాభోజరాజు",
                "లక్ష్మమ్మ (బాలనాగమ్మ తల్లి)",
                "మాణిక్యాలదేవి (మారుతల్లి)",
                "ఏడుగురు కూతుళ్లు",
                "మంత్రులు",
                "ధవళరాజు",
                "కాపలావాళ్ళు"
            ],
            "locations": [
                "చక్రపట్టణం",
                "నయనవాది పట్నం",
                "అడవిలోని పాడుపడిన గుడి"
            ],
            "content": "కొంత సేపటికి లక్ష్మమ్మకు మూర్ఛతెలిసి, \" నన్నిక్కడ ఎందు కుంచారు? ” అని పెద్ద కేక పెట్టింది.\n\nఈ కేక కావలివాళ్లు విన్నారు. వారికి ధైర్యం కలిగింది. నాగేంద్రుడు వచ్చే గడువు దాటిపోయింది. రాణిగారు బతికిం దన్నారు. తొట్టి కిందికి దించారు. తాళాలు తీసి మూతతీసారు. లోపల నెత్తురుమయం! అందరికీ ఒక్కసారి గుండె ఆగిపోయింది. రాజుగారు బాకుతీసి పొడుచుకుని చావ పోయినాడు. కాని, మంత్రులు ఆయనకు అడ్డుపడి, \" ఆగవయ్యా, రాజా! పాము కరిచినవారంతా చచ్చి పోయారా? మన దగ్గిర మహామంత్రవేత్త లున్నారు. రాణీ గారు తప్పక బతుకుతారు” అన్నారు.\n\nమంత్రగాళ్లు వచ్చి అట్టహాసంగా మంత్రాలు చదవసాగారు.\n\nరాణిగారు కళ్లు తెరిచి రాజును దగ్గిరికి పిలిచింది. ఆయన చెయ్యి పట్టుకుని, \"మహారాజా ! ఎందుకు వృథాశ్రమ పడు తారు. నాకు చావు సమీపించింది. నేను పోతాను. మీరు మళ్లీ పెళ్లాడనని నాకు ప్రమాణం చెయ్యండి. పాలూ అన్నమూ ముట్టుకుని ప్రమాణం చెయ్యండి. మీరు మళ్లీ పెళ్లాడితే మారుతల్లి నా పిల్లలకు అన్నం పెట్టదు, నీళ్లు పొయ్యదు. కడిపెడు పిల్లల్ని మీకు వప్పగించి పోతున్నాను. మీకు మళ్లీ పెళ్లాడా లనిపిస్తే వాళ్లకు పెళ్లిళ్లుచేసి, అత్తవారిళ్లకుపంపి, ఆతరవాత పెళ్లాడండి” అన్నది.\n\n\" నేను అసలు పెళ్లే ఆడ ” నని రాజు ప్రమాణంచేశాడు.\n\nపాపం, లక్ష్మమ్మకు ఆఖరుసారి పిల్లల్ని చూసేభాగ్యం లేకపోయింది. తల్లిని చూచి దడుసుకుంటారని వాళ్ళను దగ్గిరికి రానివ్వ లేదు. ఎన్నో ఏళ్లు 'పిల్లలో, పిల్లలో” అని తపించిన ఆ మహాలక్ష్మమ్మ తల్లి, ఏడు గురు కూతుళ్లను క ని కూడా, వాళ్ళ అచ్చట్లూ ముచ్చట్లూ చూసుకోకుండా, వాళ్లనే స్మరిస్తూ ప్రాణం విడిచింది.\n\nలక్ష్మమ్మచావుకు ఊరంతా గొల్లున ఏడ్చింది. ఆమె శవాన్ని మంచి గంధపు చెక్కలతో దహనంచేసి రాజు యింటికి తిరిగి వచ్చాడు. పిల్లలు తల్లిని తలుచుకో కుండా ఎంతో జాగ్రత్తగా పెంచసాగాడు.\n\nకొంతకాలం గడిచింది. నవాభోజరాజు తానే తన బిడ్డలకు తండ్రీ, తల్లీ అయి వాళ్లను సాకుతున్నాడు. పట్నంలో ఉన్న కాపులూ, కరణాలూ, రాజబంధువులూచేరి రాజుగారిని మళ్లీ పెళ్లి ఆడమని అడిగారు. రాజు ఒప్పలేదు. మంత్రులు కూడా చెప్పి చూశారు. లాభం లేకపోయింది.\n\nచివరకుమంత్రులొక ఉపాయంచేశారు. ఏడుగురు కూతుళ్ళనూ చాటుగా పిలిచి, \"మేము చెప్పితే మీ నాన్నగారు వినకుండా ఉన్నారు. ఆయనను మళ్లీ పెళ్లి ఆడమని మీరు చెప్పండి. మీకు ఆడపనులూ, మగ పనులూ కూడా మీ నాన్నగా రెన్నాళ్లు చేస్తారు? పోయిన మీతల్లి తిరిగి రాదుకదా” అనిచెప్పారు. మంత్రులు చెప్పిన ప్రకారమే పిల్లలు తండ్రిని పెళ్లాడమని బతిమి లాడారు. కాని, రాజు ససేమిరా అన్నాడు.\n\nఇట్లా కాదని అప్పుడు మంత్రు లేంచేశా రంటే, మనుష్యులను పంపించి మరుల మాతంగి ఆకులు తెప్పించి, వాటి పసరు సీకాయలో కలిపి తలంటుకోవడానికి పనివాళ్ళచేత ఇప్పించారు. దానితో తలంటుకోగానే రాజు \"పెళ్ళో, పెళ్లో” అని కలవరించసాగాడు. వెంటనే మంత్రులను పిలిచి \"ఎక్కడన్నా ఒక చక్కని చిన్నది ఉంటే చూసి నాకు పెళ్లి చేసెయ్యండి ” అని అడి గాడు.\n\nమంత్రులు సం తోషించి, ముగ్గురూ పెళ్లికూతురికోసం ఊళ్లూ ఊళ్ళూ వెతక సాగారు. ఆఖరుకు వాళ్లు నయనవాది పట్నంఏలే ధవళరాజుకొలువుకు వచ్చారు. ఆ రాజుకు మాణిక్యాలదేవి అనే కుమార్తె ఉన్నది. ఆమెకు పెళ్ళి కావలసి ఉన్నది. ఆయన నవాభోజరాజుకు తన కూతురును యిస్తానన్నాడు. మ౦త్రులు సంబంధం స్థిరపరిచి ముహూర్తం పెట్టివేశారు.\n\nనవాభోజరాజుకూ మాణి క్యాల దేవికీ పెళ్లి జరిగింది. కొత్తభార్యతోసహా రాజు చక్రపట్టణం తిరిగి వచ్చేటప్పుడు అన్ని అపశకునాలే. వాళ్లు పెళ్ళి చేసుకు వస్తుండగా తీతువుపిట్ట కూసింది. దారిలో ఒక చెట్టుకొమ్మ విరిగి రాజుమీదపడే పర్యంతమైంది. ఆయన చచ్చిపోవలసిందే గాని అదృష్టవశాత్తు తప్పించుకున్నాడు.\n\nఅప్పుడు రాజు బ్రాహ్మలయిన తన మంత్రులను పిలిపించి. \"మంత్రులారా, నాకు సంబంధం మీరే చూశారు. ముహూర్తం మీరే పెట్టారు. పెళ్లి చేశారు. ఈ అపశకునాలకు అర్థం కూడా మీరే చెప్పండి \" అని అడిగాడు.\n\nమంత్రులు అన్నిటికీ అన్ని సమాధానాలు చెప్పి రాజుగారిని సమాధానపరచాలని ప్రయత్నించారు. కాని, రాజుగారికి తన కొత్తభార్యమీద మనసు విరిగిపోయింది. తన పట్నం చేరుకోగానే ఆమెను వేరే మేడలో ఉంచి తాను పిల్లలతో వెనకటిలాగా ఉండసాగాడు. మాణిక్యాలదేవికి మంగళ సూత్రం తప్ప మరొక నగలేకుండా చేశాడు. అమెకు తిండికి కూడా గుప్పెడు గింజ లిప్పించలేదు. మంత్రులు బతిమాలితే రోజుకు మూడుసోలల జొన్నలుమోయిన ఇవ్వమని చీటీ రాసి ఇచ్చాడు.\n\nఇంతలో ఒ క నా డు నవాభోజరాజు జమాబందికి ఢిల్లీ పోవలసి వచ్చింది. పిల్లలను ఒంటిగా విడిచిపోవటం ఇష్టంలేక వారిని కూడా తన వెంట తీసుకుపోయే టందుకు యే ర్పాట్లు చేయ మ ని రాజు మంత్రులతో చెప్పాడు.\n\nఈ సంగతి తెలిసి మాణిక్యాలదేవి రహస్యంగా పిల్లలున్న మేడకువచ్చి, \"చూచారా అమ్మాయిలూ! మిమ్మల్ని మీ నాన్న ఢిల్లీ తీసుకుపోతారట. ఆయనతో వెళ్ళితే మీకు, పాపం, అన్నం ఎవరు పెడతారు? నీళ్లెవరు పోస్తారు? తలలు దువ్వి పువ్వు లెవరు పెడతారు? అందుచేత మీరు వెళ్ళకండి. మీ నాన్నగారు రమ్మంటే రామనిచెప్పండి. 'మాపిన్నిదగ్గిరే ఉంటాం' అని అనండి \" అని బోధించింది.\n\nపిల్లలు తండ్రితో ఆ మాటే చెప్పారు. రాజు ఆశ్చర్యపోయినాడు. మారుతల్లిదగ్గిర ఉండడానికి వాళ్ల కభ్యంతరం లేకపోతే నాకుమటుకు దేని కనుకున్నాడు. వాళ్లను మాణిక్యాలదేవి దగ్గిర దిగవిడిచాడు. ఢిల్లీ నుంచి మంచి మంచి బట్టలూ, బొమ్మలూ, తినుబండారాలూ తెచ్చిపెట్టమని పిల్లలు అడిగారు. రాజు సరేనని వెళ్లిపోయినాడు.\n\nమర్నాడు అమావాస్య. మాణిక్యాలదేవి సవితి పిల్లల్ని దగ్గిరికి పిలిచి ఈ విధంగా చెప్పింది :\n\"అమ్మలూ, ఇవాళ పౌర్ణమి. పగలల్లా పస్తుంది రాత్రికి చంద్రుణ్ణి చూసి భోం చేశారంటే మీకు పున్నమచంద్రులవంటి మొగుళ్ళు దొరుకుతారు ” అన్నది.\n\nపిల్లలు ముందు సరేనన్నారు సంతో షంగా. కాని వాళ్ళు రోజల్లా ఉపవాసం ఉండగలరా? అందరికీ ఆకలి దహించుకు పోసాగింది. వాళ్లు ఆకలికి తాళలేక \"పెళ్లిళ్ళు కాకపోతే పీడా పాయె. మా కింత అన్నంపెట్టు\" అని మారుత ల్లిని బతిమాలారు.\n\n\"ఉపోషం ఉంటామని ఎందుకన్నారే, దండుముండల్లారా! మీకోసం నేను అన్నం వండి వార్చి కూర్చున్నానా?” అని మాణి క్యాలదేవి అందర్నీ కసికొద్దీ మొట్టింది.\n\nఆ పిల్ల లెప్పుడూ మొట్టికాయలు తిన్న వాళ్ళు కారు. వాళ్లకి పట్టరాని దుఃఖం వచ్చేసింది. తండ్రితో ఎందుకు ఢిల్లీ వెళ్లాం కామా అని ఏడిచారు.\n\n\"పస్తున్నవాళ్ళు ఊరి కే కూచోరాదు. మీరు తలా ఒక బిందె పట్టుకుని బావికి వెళ్లి నీళ్లు తోడుకురండి” అని మాణిక్యాల దేవి ఏడుగురికి ఏడు చిల్లిబిందె లిచ్చింది.\n\nపాపం, ఆ పసిపిల్లలు ఎన్నడూ ఏ పనీ చేసినవాళ్లు కాదు. వాళ్ళకి చేదవేసి నీళ్లు తోడటం చాతకాదు. బిందెలు మొయ్యటం అసలే చాతకాదు. కాని, చాతకాదంటే మాణిక్యాలదేవి ఒప్పదు. ఆఖరికి కాసిని మంచినీళ్లయినా ఇవ్వమని పిల్లలు బతి మాలారు. నీళ్ళు తెస్తేకాని దాహ మివ్వ నన్నది మారుతల్లి.\n\nఇక విధిలేక బిందెలు చంకన పెట్టుకుని ఏడుగురూ బావికి బయలుదేరారు. దారిలో తమ తల్లిని తలుచుకునీ, కష్టాలు తలుచు కునీ పాపం ఏడువసాగారు. ఆ స్థితిలో వాళ్లను చూసి జాలిపడేటందు కెవరున్నారు? వాళ్ళను కన్నతల్లి లక్ష్మమ్మతప్ప! ఆబిడ్డల వెంట ఎల్లప్పుడూ ఉంటున్న ఆ మహాతల్లి లక్ష్మమ్మ దారిలో అరటిచెట్లు కల్పించింది. ఆ చెట్లపళ్ళు అంది కోసుకుని ఏడుగురూ తిని కాస్త ఆకలి తీర్చుకున్నారు. నూతి దగ్గిర నీళ్ళు తాగి దాహం తీర్చుకున్నారు. బావిలో బిందెలువేసి నీళ్ళు తోడుకుని బుజాల కెత్తుకుని తిరిగివచ్చారు. అవి చిల్లి బిందెలు కనక నీరంతా వారి ఒంటినిండా కారి బట్టలన్నీ తడిశాయి. ఇంటికి చేరేవరకు బిందెలో గంటెడునీళ్ళుకూడా మిగలలేదు,\n\n\"పిన్ని, పిన్నీ! ఇవన్నీ చిల్లిబిందె లేమిటి?” అని పిల్లలు అడిగారు,\n\"తప్పుడు ముండలారా! బిందెలు నూతి కేసి కొట్టి చిల్లులుచేస్తారా?” అని మారుతల్లి మూరెడు కర్రతీసుకుని పిల్లల్ని బాదింది.\nపిల్లలు ఏడిచిఏడిచి అలిసిపోయి, “మముల్ని దేనికి కొడతావు? నీకు మేమేమి అపచారం చేశాము? మాకు తిండి పెట్టకపోతే మానె, కాస్త దాహమన్నాయివ్వవా?” అనిఅడిగారు.\n\n“ఇస్తాను ఉండండి\" అని మాణిక్యాల దేవి లోపలికి వెళ్లి, ఏడు లోటాలలో బొంత జెముడు పాలూ, జిల్లేడుపాలూ పోసుకుని, అందులో నాభి, నల్లమందూ కలిపి తెచ్చి, పిల్లల కిచ్చింది. అవి నిజంగా పాలే అను కుని పిల్లలు గుటుకూ గుటుకూ తాగేశారు. అందరికీ గుండెలు బరువెక్కాయి. నాలుకలు పీక్కుపో సాగాయి. \"అయ్యో, పళ్ళుతిప్పుతోంది. పాలు చేదు విషం” అని ఏడిచారు పిల్లలు.\n\n\"మీనాన్నకూ మీకూకూడా నేను విషం కాలేదా ? చావండి\" అంటూ మాణిక్యాల దేవి పిల్లల్ని కాలితో తన్ని పడమటింట్లోకి ఈడ్చి తలుపు గడియవేసేసింది.\n\nకొనప్రాణంతో చావటానికి సిద్ధంగా ఉన్న పిల్లలకు ఆ లక్ష్మమ్మ కనిపించి, వాళ్లను చంపేస్తున్న విషం విరుగుడుచే సేసింది.\n\nప్రొద్దుకూకాక పిల్లలు చచ్చారో లేదో చూదామని మాణిక్యాలదేవి తలుపుతీసి చూసింది. అందరూ బతికేఉన్నారు. \"పిన్నీ, చంద్రుడు పొడిచాడా” అని అడిగారు,\n\" పొడిస్తే నేను తెబుతానులే. మీరు పడుకోండి\" అని మాణిక్యాలదేవి మళ్లీ తలుపుమూసి వెళ్లిపోయింది. ఇంత విషం తినికూడా పిల్లలు చావకపోవటం ఆవిడకు ఆశ్చర్యం వేసింది.\n\nమర్నాడు తెల్లవారుతోంది, పిల్లలు లేచి, \"పిన్నీ! పున్నమచంద్రుడేడీ? ” అని అడి గారు, \"పున్నమచంద్రుడు పొడవనూ పొడిచాడు, కుంకనూ కుంకాడు” అన్నది మాణిక్యాలదేవి. \"అట్లా అయితే మాకు అన్నం పెట్టు\" అన్నారు పిల్లలు.\n\n\"ఇంతా ఉండి పూర్ణచంద్రుణ్ణి చూడ కుండా భోంచేస్తారా? రాత్రిదాకా ఉపోషం ఉండండి. లేకపోతే మీకు ముసలి మొగుళ్లు దొరుకుతారు\" అన్నది మారుతల్లి.\n\nపిల్లలు ఆకలికి ఆగలేమంటే ఆగలే మన్నారు. \"అట్లా గయితే స్నానాలు చేసి నీళ్ళు తెచ్చుకోండి, భోంచేద్దురుగాని\" అన్నది మాణిక్యాలదేవి. \"ఇంకా చీకటిగా ఉంది. మేము పోలే\" మన్నారు వాళ్లు.\n\n\"మిమ్మ ల్నేమన్నా దయ్యం యెత్తుకు పోతుందా? అంత భయమైతే నేను వెంట వస్తాను పదండి ” అని మాణిక్యాలదేవి ఏడుగురినీ వెంటబెట్టుకుని ఊరికి దక్షిణాన అడవిలో ఉన్న పాడుపడిన గుడిదగ్గిరికి తీసుకుపోయింది.\n\n\"మీరంతా లోపలికి వెళ్లి, మంచి మొగుళ్ళు దొరకాలని దేము డి కి దణ్ణం పెట్టుకురండి\" అని పిల్లలను లోపలికి పంపించి, తలుపుమూసి తాళంవేసి, పాపిష్టి మాణిక్యాలదేవి యింటికి తిరిగి పోయింది.\n\nఆ బిడ్డలు ఆవిధంగా తొమ్మిది రోజుల పాటు అన్నం, నీళ్ళూ లేకుండా ఆ పాడు బడిన గుడిలో అల్లాడి పోయినారు. వాళ్ల ఆరణ్యరోదన ఎవరు వింటారు? వొరుగులల్లే ఆయిపోయిన వాళ్ల దేహాలుచూసి ఎవరు జాలిపడతారు? ఆమహాతల్లి లక్ష్మమ్మతప్ప !\n\nకన్న బిడ్డలు కటకటలాడిపోతుంటే భరించలేక లక్ష్మమ్మ గుడినిండా తేనె పట్టులు చేసింది. కొనప్రాణంతో ఉన్న పసిపాపల నోళ్ళలోకి తేనెధారలు కురవ సాగాయి. ఆ తేనెధారలతో వాళ్ల ప్రాణాలు కాస్త తెప్పరిల్లుకున్నాయి. [ఇంకా ఉంది]",
            "book_page_end": 24
        },
        {
            "title": "పాపిష్ఠి ముఖాలు",
            "book_page_start": 25,
            "pdf_page_start": 27,
            "pdf_page_end": 31,
            "author": "చందమామ బృందం",
            "genre": "జానపదం/సాహసం",
            "moral": "బుద్ధిబలం, ధైర్యం, మరియు సరైన సాధనాలు ఉంటే ఎంతటి కష్టమైన కార్యాన్నైనా సాధించవచ్చు.",
            "keywords": [
                "మాయసంచి",
                "యక్షకన్యలు",
                "మూడుతలలరాక్షసుడు",
                "మాయకిరీటం",
                "సాహసం"
            ],
            "characters": [
                "వృద్ధుడు",
                "ధీరవర్ముడు",
                "గ్రుడ్డివాళ్ళు",
                "ముగ్గురు యక్షకన్యలు"
            ],
            "locations": [
                "పెద్ద తోట",
                "సరస్సు",
                "మేడ",
                "అడవి"
            ],
            "content": "గ్రుడ్డివాళ్లు యీవిధంగా చెప్పసాగారు\n\"ఇటు దక్షిణంగా కొంత దూరం పోతే ఒక పెద్దసరస్సు కనిపిస్తుంది. దానికి కొంచెందూరంలో ఒక మేడలో ముగ్గురు యక్షకన్యలు ఉంటారు. వాళ్లు రాత్రిళ్లు ఇంద్రలోకంనించి వచ్చి, ఆ సరస్సులో స్నానంచేసి, ఆ రాత్రి అల్లా అక్కడి మేడలో నిద్రపోయి తెల్లవారేలోగా దేవ లోకం చేరుకుంటారు. మీరు మూడుతలల రాక్షసుణ్ణి చంపటానికి ముఖ్యంగా మూడు వస్తువులు కావాలి — అవి ఏమిటంటే, ఒక మాయసంచి, వంకరకత్తి, మాయకిరీటం. ఇవి మూడూ ఆ యక్షిణుల దగ్గిర ఉంటై. ఆ యక్షకన్యలు నిద్రపోబోయేముందు తమ నెత్తిన పున్న కిరీటాలని అక్కడి గోడలకి తగిలించి పడుకొంటారు.\n\nఈ కిరీటాలని తిరిగి తలలకి పెట్టుకొంటేనే గాని వాళ్లు దేవలోకంచేరలేరు. అందుకని, మీరు ఎలాగైనా వాళ్ళ కిరీటాలని కాజేశా రంటే, మీకు ఆ మూడు వస్తువులూ- యిస్తారు. వాటితో ఆ మూడు తలల రాక్షసుణ్ణి తేలికగా చంపవచ్చును.”\n\n\"సరే, బాగానేఉంది. మీగుడ్డును మళ్లీ మీకాళ్ళదగ్గిర పెడుతున్నాను తీసుకోండి” అని వృద్ధుడూ, ధీరవర్ముడూ గ్రుడ్డుని వాళ్ళ కాళ్ళదగ్గిర పెట్టి ఒక్కసారిగా మళ్లీ గాలిలోకి ఎగిరిపోయారు.\n\nగ్రుడ్డివాళ్లు చెప్పిన గుర్తులని బట్టి పొగా పోగా ఒక పెద్ద తోటా, అందులో ఒక సరస్సూ, ఆ సరస్సుచుట్టూ చలువరాతితో కట్టబడిన ఒక పెద్ద మేడా కనిపించినై. మేడలో మూడు హంసతూలికా తల్పాల మీద ముగ్గురు యక్ష కన్యలు గాఢనిద్ర పోతున్నారు. అ ప్ప టి క ప్పుడే తెల్లవార బోతోంది, మరి కొంచెంసేపట్లో వాళ్లు లేచి, మళ్లీ తమతమ కిరీటాలు పెట్టుకుని దేవలోకం చేరుకుంటారు. ఇక ఆటే ఆలస్యం చేస్తే లాభంలేదు. అందుచేత వృద్ధుడు ధీరపర్ముణ్ణి త్వరగాపోయి వాళ్ల కిరీటాలు యెత్తుకు ర మ్మ న్నా డు. ధీరవర్ముడు కూడా అలాగే అడుగులో అడుగువేసుకుంటూ, ఏమాత్రం శబ్దమూ చెయ్యకుండా యెంతో జాగ్రత్తగా వెళ్లి కిరీటాల్ని ఎత్తుకొచ్చాడు.\n\nఅయితే వాళ్లకి కావలసింది ఆ కిరీటాలు కాదుగదా! అందు చే త ఆ మూడు కిరీటాలూ జాగ్రత్తగా తమ దగ్గిర వుంచు కుని, ఆనందంగా పాటలు పాడటం మొదలు పెట్టారు. ఈ గంద్రగోళం చెవిని పడంగానే ఆ యక్ష కన్యలు ముగ్గురూ ఒక్కసారిగా ఉలిక్కిపడి లేచి కూచు న్నారు. తమ కిరీటాల కోసం చూసు కున్నారు. కనిపించలేదు. గాభరాగా అటూ యిటూ చూశారు. స ర స్సు ఒడ్డు న వృద్ధుడూ, ధీరవర్ముడూ ఆడుతూపాడుతూ వుండటం వారికి కనిపించింది, వాళ్ల దగ్గిర తమ కిరీటాలు వుండటం చూసేసరికి యక్షకన్యలకు పట్టరాని కోపం వచ్చింది.\n\nఒక్క పరుగున వృద్ధుడూ, ధీరవర్ముడూ వున్న చోటికి వచ్చారు. కాని వీళ్లు అంత తేలికగా చిక్కుతారా! వాళ్ళని దాదాపు దగ్గిరికి రానిచ్చి యిద్దరూ ఒక్క సారిగా గాలిలోకి ఎగిరిపోయి, అక్కడినించి, వాళ్ళకి కిరీటాలు చూపించి ఏడిపించటం మొదలు పెట్టారు. యక్షిణులకు యేమి చెయ్యటానికీ తోచలేదు. కిరీటాలు లేనిదే వాళ్లు చెయ్యగలిగింది ఏమీలేదు. అందు చేత 'మా కిరీటాలు మా కివ్వండి.' అని ఎంతో బ్రతిమాలుకోసాగారు.\n\nఅప్పుడు వృద్ధుడు యిలా అన్నాడు -\n\"అలాగే యిస్తాను. కాని, వాటికి బదులుగా మీరు మాకు మూడువస్తువులు యివ్వాలి. అవి మీరు యిచ్చేవరకూ మీకిరీటాలు తిరిగి యివ్వను.”\n\"సరే అలాగే యిస్తాము. అవేవో చెప్పు\" ఆన్నారు ముగ్గురు యక్షిణులూ ఒక్కసారి.\n\nఅప్పుడు వృద్ధుడు గ్రుడ్డివాళ్లు చెప్పిన సంచీ, కత్తి, కిరీటమూ కావాలని కోరాడు.\n\nసరే మొదటి యక్షిణివెళ్లి ఒక సంచీ తెచ్చింది. అది జింకచర్మంతో చెయ్యబడిన చిన్న మనీపర్సులాంటిది, దానిమీద అక్క డక్కడ బంగారుపూలు కుట్టివున్నై. రెండో యక్షిణవెళ్లి ఒక పొడుగాటి కత్తి తెచ్చి యిచ్చింది. అది తళతళమెరుస్తూ చాల పదునుగా వుంది. మూడో యక్షిణి వెళ్లి ఒక ఉక్కు కిరీటం తెచ్చింది. ఈ మూడిటినీ ఒక్కచోటవుంచి, యక్షిణులు వృద్ధుడిని \"యిక దిగిరావయ్యా మహానుభావా. నీవు కోరిన మూడువస్తువులూ యివిగో. యివి తీసుకుని మా కిరీటాలు మాకిచ్చి నీదారిని నువ్వు పో\" అన్నారు.\n\nసరేనని వృద్ధుడూ, ధీరవర్ముడూ ఆ మూడు వస్తువులూతీసుకుని వాళ్ల కిరీటాలు వాళ్లకిచ్చి తిరిగి రివ్వున గాలిలో తేలిపో సాగారు.\n\"బ్రతుకు జీవుడా. మనల్ని యింతటితో వదిలి పెట్టాడుగాని, ఆ కిరీటాలే తీసుకు పోయివుంటే మళ్లీ మనకు దేవలోక ప్రాప్తి వుండేదే కాదు” అని యక్షిణులు అక్కడ నిలవకుండా తమతమ కిరీటాలు పెట్టుకుని దేవలోకానికి బయలుదేరి పోయారు.\n\nఅప్పటికి బాగా తెల్లవారింది. ధీరవర్తుడూ, వృద్ధుడూ మళ్లీ భూమిమీదికి దిగి ఒక చోట - కాసేపు విశ్రాంతి తీసుకుందామని కూర్చున్నారు. ఇంటిదగ్గిర నుంచి బయలు దేరినతర్వాత ఇంతవరకూ, తిండి అంటూ లేదు గనక ధీరవర్ముడికి తగని ఆకలి వేస్తోంది, చుట్టూ చూశాడు. ఏమీ కనిపించ లేదు. నోరు తెరిచి వృద్ధుణ్ణి అడిగాడు, ఆకలి తీరే మార్గం ఏదైనా చెప్పమని.\n\nఇది విని, వృద్ధుడు పకపకా నవ్వ సాగాడు. ధీరవర్ముడికి ఎక్కడలేని కోపం వచ్చింది. \"నాకు ఆకలి మండిపోతో దంటే నీకు నవ్వుగా వుందా? రెక్కల చెప్పులు తొడుకుని నన్ను మొదట మోస గించి గాలిలో గొప్పగా ఎగిరినట్లుగానే, ఆకలికాకుండా వుండేందుకు నువ్వేమైనా మందు తిన్నావేమో!” అన్నాడు రోషంగా,\n\n\"అదిగాదోయ్ పిచ్చినాయనా, అంత కష్టపడీ మనం సంపాదించిన మూడు వస్తువులూ ఎందుకనుకున్నావ్! వాటిని గురించి అడిగి తెలుసుకోకుండా 'ఆకలో ' అని నువ్వు గోలపెట్టేసరికి నాకు నవ్వు వచ్చింది. ఎందుచేతనంటే ఆకలి తీర్చేం దుకే మనం ఆ సంచీ కోరింది. అది మన దగ్గిర వున్నంత కాలం మనకు ఆకలి భయం అక్కర్లేదు” అని చెబుతూ తనదగ్గిరవున్న ఆ సంచిని మూతి విప్పి బోర్లించాడు. సంచీ బోర్లించగానే దాంట్లో నించి రక రకాల పళ్లూ రాసాగినై. \"ఇక చాలు, ఈ పూటకి” అని ధీరవరుడు అనేవరకూ వృద్ధుడు సంచీ మూతి తెరిచే వుంచాడు. తర్వాత మళ్లీ దానిమూతి బిగించి తన దగ్గిర భద్రంగా దాచివుంచాడు.\n\nసంచీలోంచి వచ్చిన పళ్లూ అవీ కడుపు నిండా తిని ధీరవర్ముడు \"అమ్మయ్య! ఇక రెండురోజులవరకూ ఏమీ తిండిఅక్కర్లేదు అన్నాడు. త ర్వా త వృద్ధుడు, యక్షిణు లిచ్చిన కత్తిని థీరవర్ముడికి ఇచ్చి అంతకు ముందు అతని వద్దవున్న కత్తిని విసిరి పారేశాడు. తర్వాత మాయకిరీటం చూపి, ఈ కిరీటాన్ని నీ నెత్తిన పెడతాను. భలే గమ్మత్తు జరుగుతుంది చూడు\" అంటూ ఆమాయకిరీటాన్ని ధీరవర్ముడి నెత్తిన పెట్టాడు. కిరీటం నెత్తిన పెట్టగానే ధీర వర్ముడు ఒక్కసారిగా మాయమైనాడు. ఒక్క కిరీటం మాత్రమే వృద్ధుడి పక్కన గాలిలో నిలిచింది.\n\n“ఇప్పుడెక్కడున్నావ్ మనమడా?” అని అడిగాడు వృద్ధుడు.\n\"ఎక్కడేమిటి! ఎప్పటిలాగా నీప్రక్కనే వున్నాను\" అని బదులు చెప్పాడు ధీరవర్ముడు.\n\n\" నేను నీకు ఎ ప్ప టిలాకనిపిస్తు న్నానా ?” అని అడిగాడు వృద్ధుడు.\n\"లేదు. నీతలకు నేను పెట్టిన కిరీటం మాత్రమే గాలిలో నిలిచి కనిపిస్తోంది. ఇదేవిధంగా ఆ రాక్షసుణ్ణి చంపబోయే టప్పుడు నువ్వు వాడిని చూడగలుగుతావు గాని, నువ్వు ఎక్కడ వున్నానో వాడు కనుక్కోలేడు. మరి చూశావా! యక్షిణులు యిచ్చిన మూడు వస్తువులూ మన కెంత ఉపయోగపడ్డయ్యో\" అని చెప్పి మళ్ళీ బయలుదేరారు.",
            "book_page_end": 29
        },
        {
            "title": "కాకమ్మ జామీను",
            "book_page_start": 30,
            "pdf_page_start": 32,
            "pdf_page_end": 34,
            "author": "జి. శ్రీరామమూర్తి, గుంటూరు - గాదె నాగభూషణం, ఏలూరు",
            "genre": "నీతి కథ",
            "moral": "ఉపకారం పొందినవారు ద్రోహం చేస్తే, ఆ ద్రోహం ప్రపంచానికి తెలిసేలా చేయాలి. నమ్మకద్రోహం చేయకూడదు.",
            "keywords": [
                "గుడ్లగూబ",
                "కాకమ్మ",
                "కోకిల డాక్టరు",
                "ద్రోహం",
                "జామీను"
            ],
            "characters": [
                "కాకమ్మ",
                "గుడ్లగూబ",
                "కోకిల డాక్టరు",
                "వేటగాడు",
                "కోకిల డాక్టరు భార్య"
            ],
            "locations": [
                "అడవి",
                "కాకమ్మ ఇల్లు",
                "ఆసుపత్రి"
            ],
            "content": "పూర్వకాలంలో గుడ్ల గూబ యిప్పటి మోస్తరుగా వె లు గు చూచి భయపడేది కాదు. అదీ తక్కిన పక్షులన్నిటితో పాటు పగటిపూట ఆహారంకోసం తిరిగి, రాత్రి వచ్చి గూడు చేరుకొనేది. అయితే, ఈనాడు అది పగలల్లా దాగుకొని దొంగలాగ రాత్రి పూట యెందుకు సంచారం చేస్తుందీ అని అడుగుతారేమో? గుడ్లగూబ ఇలా చేయ డానికి, చాలా చిత్రమయిన కథ ఒకటి వున్నది. చెబుతా వినండి:\n\nఒకనాడు మామూలు గా గుడ్లగూబ, పగటిపూట ఆ హా రా న్ని వెదకుకొంటూ అడవులవెంట బయలుదేరింది. అది ఒక చెట్టు కొమ్మపైన కూర్చునివుండగా, వేటగా డొకడు విల్లు ఎక్కు పెట్టి దానిని కొట్టాడు. కాస్తంతలో గురితప్పిపోవటంచేత, గుడ్ల గూబ కొసప్రాణాలతో ఒక తుప్పలో పడి చిక్కుకున్నది. వేట కా డు వెతికి వెతికి విసిగిపోయి, గూబ కనపడకపోవటంచేత తనదారిని తను పోయాడు.\n\nతుప్పలో చిక్కుకొన్న గుడ్లగూబ బాధ చేత లేవలేక, అక్కడనే దీనంగా అరుస్తూ వుంది. ఈ అరుపు విన్న కాకము, గూబను చూచి జాలిపడింది. 'కష్టాలు ఎవరికయినా వస్తాయి, ఇటువంటప్పుడు సాయపడితేనే నిజమైన సాయం' ఆనుకుని, దానిని తమ యింటి వైద్యుడయిన కోకిలడాక్టరు వద్దకు తీసుకువెళ్లి, వారి ఆసుపత్రిలో చేర్పించింది.\n\nగుడ్లగూబ పీనాసి అనేసంగతి కోకిల డాక్టరుకు ఇదివరకే తెలుసు. పీనాసిగా ఉండేవాళ్ళు సమయం చిక్కినప్పుడు దగాచేయటానికయినా జంకరు, ఇటువంటి వాళ్లను డాక్టరు రోజూ ఎంతోమందిని చూస్తూవున్నాడు.\n\nఅందుచేత ఇప్పుడు, తనకు స్నేహితురా లైన కాకమ్మ, వైద్యంకోసం గుడ్లగూబను తీసుకురాగానే \" కాకమ్మా! నువు జాలి గుండె కలదానివి. నల్లనివన్నీ నీళ్లూ, తెల్లని వన్నీ పాలే అనుకుంటున్నావు కాని, లోకంలో ఎవరి నైజం ఎటువంటిదో తెలు సుకోలేవు. గూబసంగతి నీకు తెలియదు కాని, నేను బాగా ఎరుగుదును. దానిపైన జాలిపడటం కాని, దానిని చేరదీయటంగాని మంచిది కాదు, తరువాత నీ యిష్టం ” అని కోకిలడాక్టరు సలహా యిచ్చాడు.\n\nకాని, ఏమైనాసరే కాకమ్మకు మాత్రం, మాట తి ర గ టం యిష్టంలేకపోయింది. \"అయ్యా, డాక్టరుగారూ! తెలిసో తెలియకో నేను బాగుచేయిస్తానని చెప్పి దానిని రమ్మన్నాను. మ ధ్య లో విడిచి పెట్టడం ధర్మంకాదు. గూబవల్ల యే కష్టంవచ్చినా, నష్టం వచ్చినా నాదేబాధ్యత. మీరు సంశ యించక దాని ఒళ్ళు నయంచేయండి” అని కాకమ్మకోరింది.\n\nకాకమ్మ మాటనమ్మకంమీద కో కి ల డాక్టరు గూబకు చికిత్స ప్రారంభించాడు. దేవుడి దయవల్లా, డాక్టరుచేతి చలవవల్లా గుడ్లగూబకు త్వరలోనే వళ్లునిమళించింది.\n\nడాక్టరుగారు యింక కట్నం అడుగుతా రనే సమయానికి గూబకు దుర్బుది పుట్టి, ఎవరికీ తెలియకుండా రాత్రికిరాత్రి అడవులలోకి పారిపోయింది. తెల్లవారేసరికి ఏముందీ?- గూబ పడుకునే మంచం ఖాళీ!\n\nడాక్టరుగారు కాకమ్మకు కబురుచేశారు. గూబచేసిన మోసం తెలియగానే కాకము తెల్లబోయింది. 'డాక్టరుగారు ముందుగా నే చెప్పారు, వారి మాట వినకపొతినే' అని విచారించింది. ' అబ్బా! పైకి మంచిగానే కనబడుతూ, లోకంలో ఇంత ద్రోహంచేసే వాళ్ళు ఉన్నా రా' అని అమాయకురాలు కాకమ్మ ఆశ్చర్యపోయింది.\n\n\"డాక్టరుగారూ! అయిందేదో అయింది. డబ్బు గుంజుకోవటానికి నేను ఒప్పను. ఈవిధంగా మీకు శ్రమ కలిగించినందుకు అయితే ఒక్క విషయం: గూ బ చేసి న చాలానొచ్చుకొంటున్నాను. గూబకు వైద్యం ద్రోహం ప్రపంచం ఉన్నంత కాలమూ చేసినందుకు యెంతఅయిందో చెప్పండి. ప్రజలు చెప్పుకోవాలి. అందుకని నేనూ, ఆసొమ్ము నేనే ఇచ్చుకొంటాను” అన్నది. నా భార్య ఒక యేర్పాటు ఆలోచించాము.\n\nఅప్పుడు కోకిలడాక్టరుగారు ఈ సంగతు లన్నీ తన భార్యతో ఆలోచించి పచ్చి, \"కాకమ్మా! ఉపకారానికి పోతే అపకారం ఎదురయింది కాని, యిందులో పాపం, నువ్వు తిన్నదీ కుడిచినదీ ఏమైనా ఉన్నది గనకనా? ఎవళ్లనుపడితే వాళ్లను నమ్మే స్తావు. నువు వెర్రిబాగులదానివని తెలిసే నేను ముందు గా చె ప్పా ను కూడాను సరేలే. ముందయినా జాగ్రత్తగా ఉండు. ఇప్పుడు — మాట తిరిగిపోలేక కదా, గూబ చెల్లించవలసిన సొమ్ము నీవే యిచ్చు కుంటా నంటున్నావు. ఇంతకాలమై మనం స్నేహంగా ఉంటూ, వస్తున్నదికదా అని ఆమె తనగ్రుడ్లను నీగూటిలో పెడుతుంది. నీవు వాటిని పొదిగి పిల్లలను చేయాలి. ఈ వింతఏమిటీ? అని లోకులు తెలుసుకో బోయినప్పుడల్లా, నీకూ నాకూకూడా గూబ చేసిన ద్రోహం జ్ఞాపకం వచ్చి, క ధ గా చెప్పుకుంటారు\" అని కోకిల డాక్టరు చెప్పే సరికి, కాకమ్మ సంతోషంతో ఈ ఏర్పాటుకు వప్పుకొంది.\n\nనాటినించీ నేటివరకూ పగటిపూట తల ఎత్తుకు తిరగాలంటే గుడ్లగూబకు భయమే. పొరబాటున అది దారితప్పి బ య ట పడిందో, కసిపూనిన కా క మ్మ దానిని పొడిచి పొడిచి తరుముతుంది.",
            "book_page_end": 32
        },
        {
            "title": "అనుమానం",
            "book_page_start": 33,
            "pdf_page_start": 35,
            "pdf_page_end": 37,
            "author": "మద్దాళి సుశీలాదేవి - బాపట్ల",
            "genre": "నీతి కథ",
            "moral": "అతి అనుమానం అపాయకరం. మోసగాళ్లను నమ్మకూడదు, తెలివైన మంత్రులు రాజును కాపాడగలరు.",
            "keywords": [
                "అనుమానం",
                "జ్యోతిష్కుడు",
                "రామయ్య",
                "మంత్రి",
                "మోసం"
            ],
            "characters": [
                "అనుమానపడే రాజు",
                "రామయ్య (జ్యోతిష్కుడు/మోసగాడు)",
                "మంత్రి",
                "పరాయిరాజు",
                "ఉడత"
            ],
            "locations": [
                "పట్టణం",
                "అడవి",
                "రాజభవనం"
            ],
            "content": "అనగనగా ఒక పట్టణంలో ఒక రాజు ఉండేవాడు. ఆయనకు అనుమానం ఎక్కువ. ఆ అనుమానమే ప్రతివిషయం లోనూ ఆయనకు ప్రాణంమీదికి తెచ్చేది.\n\nఆ ఊళ్లోనే రామయ్య అనే మోసగాడు కూడా ఉన్నాడు. అతనికి జ్యోతిషం ఏమీ తెలియకపోయినప్పటికీ, యుక్తివల్లా, తెలివి తేటలవల్లా తనొక గొప్ప జ్యోతిష్కుడ నని లోకాన్ని నమ్మించ గ లిగాడు. అతనికి కొంచెం పేరు రాగానే రాజుగారు అతనిని తమ ఆస్థానంలో జ్యోతిష పండితునిగా పెట్టుకొన్నారు.\n\nఒకప్పుడు రాజ్యంలో కాటకం పట్టింది. రామయ్యను పిలిపించి \"దీని కేమిటి సాధనం ?\" అని రాజుగారు అడిగారు.\nఅందుకు రామయ్య \"ప్రభూ! కాటకం మాట కేమి గాని, ఏలినవారి జాతకచక్రం చూడగా పరరాజు ఎవరో త్వరలోనే మనపైకి దండెత్తి వచ్చేటట్టున్నది ” అని అంటూ, సంశయంతో ఊరుకున్నాడు.\n\nఅతను సందేహించటం చూచేసరికి రాజుగారి అనుమానం ఎక్కువయింది. ఆయన రామయ్యను విషయం అంతా వివరంగా చెప్పమని తొందరపెట్టసాగారు.\nఅప్పుడు రామయ్య\"ఇంకేముంది, మహా రాజా! రాజ్యపతనంతరవాత అరణ్యవాసం కూడా జాతకంలో రాసివున్నది. ఏమిటా ఈకర్మం అని ఆలోచిస్తున్నాను\" - అని నీళ్లునములుతూ చెప్పాడు.\n\nఇది విని రాజుగారు మంచం పట్టారు. ఈ గుట్టులన్నీ తెలుసుకొన్న పరాయిరాజు నిజంగానే దండెత్తి వచ్చాడు. \" ఇప్పుడు చేయవలసినది ఏమిటి?” అని రామయ్యను రాజుఅడిగాడు. \"ఏమున్నదిప్రభూ! జాతక రీత్యా అడవిపాలు కావలసిన యోగ ం ఉండనే ఉన్నది కాబట్టి, ఆ ప్రయత్నం చేయడమే క్షేమం\" అంటూ రామయ్య చెప్పాడు. అతను పోసిన పిరికిమందు తలకు యెక్కడంవల్ల మన రాజు గా రు అడవికి పోయే ఏర్పాటు చేసికొన్నారు. అప్పుడు పరాయిరాజు సులువుగా ఈ రాజ్యం ఆక్రమించుకొన్నాడు.\n\nమన రాజుగారు రాజ్యంవదిలి అడవులు పట్టి వెళ్లిపోయారే కాని, రామయ్యమట్టుకి పట్టణం వొదిలిపోలేదు. అతను క్రొత్తరాజు అనుగ్రహాన్ని సంపాయించి, ఆయన కొలువులో జ్యోతిషపండితునిగా కుదిరాడు.\n\nకాని, రామయ్య అంతటితో వూరుకో లేదు. పాతరాజును చంపించాలనే దుర్భుద్ధి అతనికి కలిగింది. \"పాతరాజు బ్రతికి వున్నంతవరకు మీకు సుఖంలే” దని కొత్తరాజుతో కొండెములు చెప్పాడు. కొత్తరాజు అతనిని చంపినవారికి వెయ్యి రూపాయలు బహుమానం యిస్తానన్నాడు. రామయ్యకు ఈ డబ్బు కూడా తనే కాజెయ్యాలని దురాశ పుట్టింది.\n\nకొత్తరాజుదగ్గర శలవుతీసుకొని ఎలాగో శ్రమపడి రామయ్య పాతరాజుగారుండే జాగా చేరుకొని, వారి పరిస్థితులకు ఎంతో విచారపడుతున్నట్టు నటించాడు.\n\nఆతరవాత రామయ్య కొంతసేపటికి, తనను కొత్తరాజు పట్టణంనుంచి వెళ్లగొట్టా డంటూ చెప్పుకొని యేడిచాడు. అమాయకు డైనరాజు అతని మాటలువిని జాలిపడ్డాడు.\n\nరాజుగారికి తనమీద నమ్మకం కలిగే టందుకని, రామయ్య ఇక్కడనే వారితో పాటు అడ వి లో ఉండిపోయాడు. ఒక నాడు రాజు రామయ్యను వెంటబెట్టుకొని షికారువెళ్లాడు.\n\nదోవలో రాజుగారికి దాహమయింది. రామయ్య ఒక బొక్కెనలో నీళ్లు తోడుకు వచ్చి ఆయన కిచ్చాడు. రాజు నోటిదగ్గర పెట్టుకొని తాగుతూవుండగా చెట్టుకొముపైన కూర్చునివున్న ఒక ఉడత ప్రతిబింబం ఆ నీళ్లలో కనపడింది. 'అయ్యో ! నీళ్లతోపాటు ఉడతనుకూడా మింగివేశాను కాబోలు'నని రాజుకు కంగారు పుట్టింది.\n\nఈ సంగతి ఆయన రామయ్యతో చెప్పే సరికి, \" అవునండి ప్రభూ ! అదేదో నీళ్లలో అడ్డుపడటం నేనూ చూశాను. అది తప్పక ఉడతే అయివుండాలి. లేకపోతే, ఇంత వరకూ కొమ్మపైన కూర్చున్న ఉడత కన పడకపోవట మేమిటి? \" అని అతను అన గానే రాజుగారికి అనుమానం మరీ ఎక్కువై పోయింది. ఇది కారణంగా ఆయనకు భరించలేని కడుపునొప్పి ప్రారంభమైంది.\n\nరామయ్యచేసిన కపటనాట క మం తా మంత్రి కనిపెడుతూనే వున్నాడు.\nపేరొందిన వైద్యులువచ్చి, రాజుగారికి వమనం కావటానికి మందిచ్చారు. కళ్లు మూసుకొని. ఆయన కక్కుకొంటున్న సమయంలో మంత్రి చేసిన ఏర్పాటు ప్రకారం ఒక ఉడత కిందపడింది. దానిని కంటితో చూడగానే రాజుగారికి కడుపు నొప్పి, దానితో తక్కిన అన్ని బాధలూ పోయాయి. ఆయనకు వంట్లోనూ మనసు లోనూ తేలికగా ఉన్నట్టనిపించింది.\n\nఅప్పుడు మొదటినించీ రామయ్య చేసిన మోసాలన్నీ పూసగుచ్చినట్టుగా రాజుకి మంత్రిచెప్పాడు. ఈ అవకతవకజ్యోతిష్షుణ్ణి పెట్టుకొన్నందువల్లనేకదా రాజ్యం పోయిం దని రాజు అనేకవిధాల చింతించాడు.\n\nమంత్రి తెలివితేటలవల్ల కొత్తరాజుతో సంధిజరిగి మన రాజుగారికి మళ్లీ రాజ్యం వచ్చేసింది. కపటి అయిన రామయ్యను బతికి ఉన్నంతవరకూ ఖయిదులో పెట్టి వుంచారు.. నాటినుంచీ మన రాజుగారు మరెన్నడూ జ్యోతిషం నమ్మనూలేదు, అనుమానాలకు తావివ్వనూలేదు.",
            "book_page_end": 35
        },
        {
            "title": "గాజు రేగు పండు",
            "book_page_start": 36,
            "pdf_page_start": 38,
            "pdf_page_end": 42,
            "author": "ఆర్. రామమూర్తి, గుంటూరు",
            "genre": "నీతి కథ",
            "moral": "ఇతరుల సుఖాన్ని చూసి అసూయ పడకూడదు. కపటం దాగదు, దయ, ఔదార్యం విజయం సాధిస్తాయి.",
            "keywords": [
                "సుందరి",
                "గాజురేగుపండు",
                "వెండి పళ్లెం",
                "అసూయ",
                "మారుతల్లి"
            ],
            "characters": [
                "రైతు",
                "సుందరి",
                "అక్కలిద్దరు (పెద్దక్క, చిన్నక్క)",
                "రాజు",
                "గొల్లపిల్లవాడు"
            ],
            "locations": [
                "రైతు ఇల్లు",
                "సంత",
                "తోట",
                "అడవి",
                "రాజభవనం"
            ],
            "content": "ఒక రైతుకు ముగ్గురు కుమార్తె లుండే వారు. అందులో చిన్నది అందమైనది. ఆమె పేరు సుందరి. రూపంలోనే గాక గుణాలకుకూడా ఆమె సుందరే. పెద్దవాళ్లు యిద్దరి మనస్సూ మంచిదికాదు. వాళ్లు పనిపాటలన్నీ సుందరిమీదికే తోసివేసి, పైగా ఆమె చేసేదానిలో లోపాలుఎంచుతూ వుండేవాళ్లు. అంతేకాదు; అమాయకురాలైన సుందరిని పిచ్చిపిల్ల అని పిలిచేవాళ్లు. ఏమ న్నప్పటికీ, సుందరి ఓర్చుకొని వుండేది.\n\nఒకరోజున తండ్రి సం తకుపోతూ, కూతుళ్ళను పిలిచి, ఎవరికేం తెచ్చిపెట్ట మంటారని పేరు పేరునా అడిగాడు.\nపెద్దకూతురు విలవయిన మణిహారం కావాలన్నది. రెండవ కూతురు చక్కటి జరీచీర కావాలన్నది. \"వీలునుబట్టి నాకు వెండి పళ్లెమూ, గాజురేగుపండూ తెచ్చి పెట్టండి” అని సుందరి అన్నది.\n\nతండ్రి వెళ్లింది మొదలుకుని ఎప్పుడు తిరిగి వస్తాడా అని అక్కలిద్దరూ ఆత్రపడి పోయారు. సుందరి మామూలుగా యింటి పనులు చూసుకొంటూ, తల్లిని కనిపెట్టు కొని వున్నది. ఒకవారంరోజులకల్లా తండ్రి తిరిగి వచ్చాడు. అతను వచ్చినట్టు వీధిలో అలికిడి కాగానే అక్క లిద్దరూ తండ్రిని చుట్టేశారు. సుందరి మాత్రం తండ్రి దుస్తులు అందుకొని, మంచినీళ్లిచ్చి అతని క్షేమసమాచారాలు కనుక్కొన్నది.\n\n\"తల్లీ! నీవుకోరిన వస్తువులకోసం చాలా తిరగవలసి వచ్చింది. ఐతే ఏమిలే, దొరికాయి. అదేసంతో షం” అని సుందరితో తండ్రి చెప్పాడు. \"అయ్యో! నాన్నకు శ్రమ యిచ్చానుకదా” అని ఆమె విచారించింది.\n\"అయితే, వీటితో యేం చేస్తావమ్మా?” అని తండ్రి అడిగాడు. \"రేగుపండును పళ్లెంలో నూరతాను” అని సుందరి చెప్పే సరికి, \"పిచ్చిపిల్లా! ఇదేమి ఆట!!\" అని అతను నవ్వాడు.\n\nపెద్దామె మణిహారం వేసు కొన్నది. రెండవ ఆమె జరీచీర కట్టుకొన్నది. అవి చూచుకొని వాళ్లు మురిసిపోయారు.\nసుందరి వెండిపళ్లెంలో గాజురేగుపండు పెట్టి చిరునవ్వుతో అదేపనిగా నూరుతున్నది.\nకొంత సేపటికి సుందరికి ప ళ్లెం లో ప్రపంచమంతా క ళ్ళ కు కట్టినట్టు కన పడింది! — సింహాసనంమీద కూర్చున్న రాజు, స ము ద్రం మీ ద పోయే ఓడలు, పట్టణంలో మేడలు- ఒకటేమిటి, అన్నీ స్పష్టం గా అగపడుతున్నాయి. వీ టి ని చూడటం ఒక ఆటగా పెట్టుకొని, సుందరి ఆశ్చర్యపోయి, ఆనందించేది.\n\nసుందరి యిలా సరదాగా వుండటం చూచి, అక్కలిద్దరూ ఓర్వలేకపోయారు. ఆ పళ్లెమూ, పండూ ఎలాగయినా కాజేదా మని వాళ్లకి దుర్బుద్ధి పుట్టింది. పెద్దక తన మణిహారానికిబదులు వాటినిమునిఅడిగింది. చిన్నక్క తన జరీచీరకు బదులు వాటి నిమ్మని అడిగింది. సుందరి ఇద్దరికీ ఇవ్వ నన్నది. అసూయకు తోడు అక్కలిద్దరకూ ఇప్పుడు సుందరిమీద కోపంకూడా రేగింది.\n\n'ఇక మెల్లిగా అడిగి లాభంలేదు. ఆమెను చంపివేసినట్టయితే ఆ వస్తువులు మనం సులువుగా చిక్కించుకోవచ్చు 'అని అక్క లిద్దరూ ఆలోచించుకొని కుట్ర పన్నారు.\n\nమరునాడు వాళ్లు సుంద రి ని పిలిచి \"చెల్లీ! మేం పళ్ళు కోసుకురావటానికి తోటకు పోతున్నాము. అ న్నీ మోయటం యిద్దరివల్ల కాదుకదా! నువ్వూరా” అని పిలి చారు. సరేనని, ముగ్గురితట్టలూ తనే చేత పట్టుకుని, సుందరికూడా బయలుదేరింది. బయలుదేరే ముందు, ఆమె తన ఆటవస్తు వులు రెండూ దాచమని తండ్రి కిచ్చింది.\n\nపోయి పోయి వాళ్ళు ఒక అడవి చేరు కున్నారు. కొంచెంసేపు పళ్ళు ఏరినట్టేఏరి. అక్కలిద్దరూ సుందరిని తన ఆటవస్తువులు రెండూ ఇమ్మన్నారు. ఆమె తన దగ్గిర లేవంది. ఈమాట నమ్మక, సుందరి అబద్ధ మాడుతున్నదని చెప్పి, వాళ్ళు రహస్యంగా తెచ్చిన గొడ్డలితో ఆమె పీక తెగవేశారు.\n\nకాని వాళ్లకు పళ్ళెమూ పండూ దొరకనే లేదు. ఇక చేసేదేమున్నది! — దుఃఖం నటిస్తూ యింటికి చేరుకొని, \"అడివిలో తోడేళ్ళు కూశాయి. చెల్లిని అవి వేసుకు పోయినాయో యేమో, యెంత వెతికినా మాకు కనపడలేదు\" అని చెప్పేసరికి, తలి దండ్రులు వల వల ఏడిచారు.\n\nకొంతకాలానికి ఒక గొల్లపిల్లవాడు తప్పి పోయిన గొర్రెలను వెతుక్కొంటూ అడవిలో తిరుగుతున్నాడు. ఒక పొదలో వాడి కొక చిత్రమయిన చెట్టుకనపడింది. చూపు కి అది బోలుగొట్టంలాగ వుంది. ఆ చెట్టుక అందమైన నీలిరంగు పువ్వులు, ఎర్రటి కాయలూ కాసి వున్నాయి. గొల్లపిల్లవాడు దానిని కోసి, గొట్టానికి పీపీ పెట్టి, వూదుదా మనుకొంటున్నాడు. అదిఅతని పెదవులకు తగిలేసరికే ఇలా పాడటం మొదలెట్టింది:\nవూదూ బూరా, వూదూ బూరా,\nతల్లికి తండ్రికి జయం, జయం!\nపెద్దక్కా చిన్న క్కా కలిసి\nపండ్లు కోసుకొందామని పిలిచీ\nపళ్లెం పండూ కాజేదామని\nనరికారయ్యా, నట్టడవిలొ !\nఈ వింతబూరా పట్టుకొని గొల్ల పిల్ల వాడు ఊళ్లోకి పరుగెత్తాడు. అందరూ గుమి గూడి ఆశ్చర్యంతో పాట వింటున్నారు. విన్నవాళ్ళంతాకూడా \"అయ్యోపాపం! — ఎవళ్ళమ్మా ఆ చంపేసిన దుర్మార్గులు!!” అని జాలిపడ్డారు.\n\nచివరకు ఈ వార్త రైతుకు తెలిసింది. అతను పాట విని, కళ్ల వెంట బొట బొట నీళ్లు రాల్చాడు. ఈ గొట్టం దొరికిన స్థలా నికి తీసుకు వెళ్ళ మ ని గొల్లపిల్లవాడిని బ్రతిమాలాడు. ఇద్దరూ కలిసి అడివిలోకి వెళ్లేసరికి, అక్కడ గొల్లవాడు గొట్టంకోసిన చెట్టుమొదలు యింకా పాడుతునే వుంది!\n\nరైతు ఆ మోడు తవ్వి చూచేసరికి, తన మూడ వ కూతురు సుందరి నిద్రపో తున్నట్టుగా పడుకొని వున్నది. అతను వెక్కి వెక్కి ఏడిచాడు. చెట్టు మొదలు ఈ సారి పాటమార్చి, ఇలా పాడింది : —\n\"పెద్దక్కా చిన్నక్కా కలిసీ\nపళ్లు కోసుకొందామని పిలిచి\nపళ్లెం పండూ కాజేదామని\nనరికారయ్యా నట్టడవిలో\nన్‌ నన్స్ న్‌స్ న్\nరాజాగారి బావిలో జలమూ\nపట్టుకవచ్చి చల్లితివంటే\nనే లేస్తానూ, తెలివొస్తుందీ!”\n\nఈపాట వినేసరికి, లోకమంతా అక్క లిద్దరనూ తిట్టిపోశారు.\n\nగొల్లపిల్లవాడిని అక్కడే కాపలావుంచి, తండ్రి తక్షణమే రాజుగారిదగ్గరకు వెళ్లి, సంగతి సందర్భాలన్నీ వారికి విన్న వించాడు. దానికి రాజుగారు \"సరే, మా బావిలో నీళ్లు పట్టుకువెళ్లు, నీ కూతురు బతికి లేవగానే మాకు చూపించు\" మని ఆజ్ఞాపించారు.\n\nసంతోషంతో నీళ్లు తీసుకొని, అతను అడవిలోకి పోయి, కూతురు శరీరంపైన చల్లాడు. ఆమట్టున సుందరి, నిద్రనించి లేచినట్టుగా కన్నులు నులుముకొంటూ, లేచి కూర్చున్నది. తండ్రిని చూడగానే ఒక్కసారి బావురుమని అతని మెడ చుట్టేసుకొన్నది. ఇదంతా చూస్తూవున్న గొల్లపిల్లవానికి కూడా ఆనందబాష్పాలు రాలినయి.\n\nవెంటనే సుంద రి ని వెంటబెట్టుకొని తండ్రి రాజు దర్శనానికి వెళ్లాడు. రైతునీ, ముగ్గురు కూతుళ్లనూ రాజు చూచాడు.\n\"ఇటువంటి దుర్మార్గులు మళ్లీ సూర్యో దయం చూడడానికి వీలులేదు. ఇవాళనే సూర్యుడు అస్తమించేలోపల వీళ్లిద్దరి తలలు తీయించ\"మని శిక్ష విధించారు.\n\nతరువాత సుందరిని పిలిచి \"నీవు ఆడు కొనే వెండి పళ్లెమూ, గాజురేగుపండూ చూపించు”మన్నారు. తండ్రివద్దనే ఉన్న ఆటవస్తువులు రెండూ పెట్టెలోనుంచి తీసి కూతురి కియ్యగా, ఆమె వాటిని రాజుగారికి బహుమతి చేసింది. రాజుకు ఆ పళ్లెంలో కని విని ఎరుగని వింత లెన్నో కనపడ్డాయి.\n\nఅంతట, కూతుళ్ళతోసహా రైతు ఇక యింటికి వెళదామని రాజుగారివద్ద సెలవు తీసుకొనబోయాడు.\n\nఅప్పుడు రాజుగారు సుందరితో \" నువు ఆడుకొనే వెండిపళ్లెమూ, గాజురేగుపండూ రాజులవద్ద ఉండవలసిన వస్తువులు. నీవు కోటలో రాణి గా ఉండవలసినదానివి” అని అనేసరికి, సుందరి సిగ్గుతో తలవంచు కొన్నది. \"అయితే నాకొక్క కోరికవున్నది. మా అక్క లిద్దరకూ శిక్ష తప్పించండి. వాళ్ళు పోతే నేను బతికిన సార్థకమేమిటి” అని ఆమె అన్నది. ఆమె ఔదార్యానికి మెచ్చుకొని, రాజు శిక్ష రద్దుచేయించాడు.\n\nమంచి ముహూర్తాన రాజుకీ సుందరికి అతివైభవంగా పెళ్లి జరిగింది. అందరూ సంతోషించారు. నాటినించి రైతు, అతని కుటుంబం అంతా కోటలోనే ఉంటు న్నారు. వీరందరూ హాయిగా వుండడం గొల్లపిల్లవాని సాయంవల్ల కదా! అందుచేత సుందరి ఆ గొల్లవానిని జన్మలో ఎప్పుడూ మరిచిపోలేదు. అతనికి అనేకమైన కానుక లిచ్చి, తన ఋణం తీర్చుకొన్నది.",
            "book_page_end": 40
        },
        {
            "title": "బ్రహ్మరాత",
            "book_page_start": 41,
            "pdf_page_start": 43,
            "pdf_page_end": 48,
            "author": "పాలంకి వెంకట రామచంద్రమూర్తి.",
            "genre": "పురాణ కథ",
            "moral": "విధి రాతను మార్చలేము. దైవ సంకల్పం ముందు అందరూ తలవంచాల్సిందే.",
            "keywords": [
                "బ్రహ్మరాత",
                "విధి",
                "త్రిమూర్తులు",
                "సుశీల",
                "కుంటివాడు"
            ],
            "characters": [
                "రాజు",
                "రాణి",
                "సుశీల",
                "రాజు మేనల్లుడు",
                "రాణి అన్న కొడుకు",
                "కుంటివాడు",
                "బ్రహ్మ",
                "విష్ణువు",
                "ఈశ్వరుడు",
                "గరుత్మంతుడు"
            ],
            "locations": [
                "పట్టణం",
                "రాజాంతఃపురం",
                "ఏడు సముద్రాల అవతల ఉన్న అడవి",
                "దేవలోకం"
            ],
            "content": "అనగనగా ఓ రాజూ రాణి ఉండేవారు. వారికి ఒక్కగాని ఒక్క కూతురు. ఆ పిల్ల పేరు సుశీల. ఆమెను ఎంతో గారాబంగా పెంచారు. పెంచితే సరా? మంచి మొగుణ్ణి చూసి పెళ్లి చెయ్యవద్దూ! అక్కడే వచ్చింది పేచీ భార్యా భర్తలకు,\n\n\"మా అక్షకొడుకున్నాడుగదా, అతగాడి కిచ్చి పెళ్లిచేద్దాం సుశీలని” అన్నాడు రాజు.\nరాణి అందుకు ఒప్పుకోలేదు. \"అమ్మాయి పుట్టినప్పట్నుంచీ దాన్ని మా అన్నయ్యగా రబ్బాయికిచ్చి పెళ్లిచేద్దా మనుకున్నాను. ఇప్పుడు మీరిలా అంటే ఎలా కుదురు తుంది?\" అంది.\n\nపెళ్లి విషయంలో రాజూ, రాణి ఇలా రోజూ తగాదా పడుతుండేవారు. ఆఖరికి ఒకనాడు రాజు, 'నేను రాజును! నాకు ఎవరూ ఎదురుచెప్పడానికి వీల్లేదు. నా కూతురుని నా యిష్టం వచ్చినవాడి కిచ్చి పెళ్లిచేస్తాను' అని కోపంగా చెప్పేసి, ఆ రాత్రే తన మేనల్లుణ్ణి రప్పించి, ఓ మేడలో దాచి ఉంచాడు. పురోహితుణ్ణి పిలిపించి, పెళ్లి ముహూర్తం పెట్టించాడు.\n\nరాణి మాత్రం ఊరుకుందా? లేదు. 'కష్టపడి కని, పెంచి పెద్దదాన్ని చేశాను గదా పిల్లని? నా యిష్టంవచ్చిన వాడి కిచ్చి పెళ్ళిచెయ్యక ఎవడికో యిచ్చి చేస్తానంటే నేను వప్పుకుంటానా? ' అని లోలోపలే కోపగించుకుని, తన అన్న గారికుమారుణ్ణి ఓ రాత్రివేళ ఎవరికీ తెలియకుండా తీసుకొచ్చి, మరో మేడలో రహస్యంగా దాచివుంచింది.\n\nపెళ్లికొడుకు లిద్దరూ చెరో మేడలోనూ ఉండి, 'సుశీల నా పెళ్లాం ఔతుందంటే నాపెళ్లాం ఔతుంద'ని లొట్టలువేసుకుంటూ లగ్నానికి యెదురుచూస్తున్నారు.\n\nవాళ్లు అలా ఉండగా బ్రహ్మ, విష్ణు, మహే శ్వరుడు ముగ్గురూ కలిసి, భూలోకంలో జరిగే చిత్రాలు చూడ్డానికని ఆకాశంమీద షికారుగా బయల్దేరి, ఆపట్టణం మీదినించి వెడుతున్నారు. అప్పుడా యిద్దరు పెళ్లి కొడుకులసంగతీ వాళ్లకి తెలిసి, ఈశ్వరుడు బ్రహ్మదేవుడికేసి చూసి, \" ఏమయ్యా! బ్రహ్మా! ఆఖరికి ఈ పెళ్లికొడుకు లిద్దరిలోనూ ఈ పిల్ల ఎవణ్ణి పెళ్లిచేసుకుంటుంది? ” అని అడిగాడు. ఈ భూలోకంలో ఎవరు ఎవర్ని పెళ్లిచేసుకోవాలో, ఎవడికి యెప్పుడు ఏమేమి జరుగుతాయో, ఇవన్నీ బ్రహ్మ దేవుడు మనని పుట్టించేటప్పుడే మన నుదుటిమీద రాసేస్తాడు. సుశీలక్కూడా అలా నొసటిమీద రాసే ఉంటాడుగా మరి? అంచేతనే ఈశ్వరుడు అలా అడిగాడు.\n\n\"ఈ యిద్దరిలో ఎవడికీ దక్కదీ పిల్ల” అన్నాడు బ్రహ్మదేవుడు,\nఅలాగనేప్పటికి ఈశ్వరుడికి ఆశ్చర్యం వేసింది. \" ఆలాగయితే, ఈ అమ్మాయికి కాబోయే మొగు డెవరో చూపించు, ” అని నిగ్గదీశా డాయన.\n\nఅప్పుడు బ్రహ్మ, ఆనగరంలో రాజవీథిని దున్నపోతునెక్కి వస్తోన్న ఓ కుంటివాణ్ణి చూపించి, \"ఆ వచ్చే కుంటివాడే ఈ పిల్లకి భర్త ఔతాడు\" అని చెప్పి ఊరుకున్నాడు.\nఈ మాటలు వినేటప్పటికి ఈశ్వరుడికి చాలా ఆశ్చర్యంవేసింది. \"నవమన్మథు ల్లాంటి కుర్రవాళ్లిద్దరు ఇక్కడ కాచుకుని కూచుంటే, ఆఖరికా కుంటివాడికి పెళ్ళా మౌతుందా ఈ పిల్ల? అలా ఎన్నటికీ జరగదు” అన్నాడు.\n\nఅప్పుడు బ్రహ్మ, ఈ \"పిల్లకి నేను అలా రాసి పడేశాను. ఆ రాత ప్రకారం జరగవలసిందే కాని మరోలా అవడానికి వీల్లేదు\" అని ఖచ్చితంగా చెప్పేశాడు,\n\nఈశ్వరుడు \"ఎందుకు వీల్లేదో చూద్దాం” అని చెప్పి, విష్ణుమూర్తితో \"విష్ణుమూర్తి, నువ్వు కాస్సేపు ఇలా నా ఎద్దుమీదికి వచ్చి కూచోవోయ్. నీ వాహనమైన గరుత్మంతుడికి ఓ పని చెప్పాలి” అన్నాడు.\n\nవిష్ణుమూర్తి గరుత్మంతుణ్ణి వదిలేక ఈశ్వరుడు \"పక్షిరాజా, చూడు. నడవలేక, దున్నపోతునెక్కి వస్తున్నాడే. ఆకుంటివాణ్ణి తీసుకెళ్లి, సప్తసముద్రాలకూ అవతల ఉన్న అడవిలో దిగవిడిచి, చక్కారా” అన్నాడు. చెప్పిందే తడవుగా గరుత్మంతు డు నగరంలోకి వ్రాలి, ఆ కుంటివాణ్ణి అమాంతంగా కాళ్లతో తన్నుకుపోయి, ఏడుసముద్రాలకూ అవతలఉన్న అధ్వా న్నపు అడవిలో పడేసి చక్కా వచ్చాడు.\n\nఅప్పుడు ఇక ఈశ్వరుడు \" రాజాంతః పురములో ఉన్న సుశీల ఆ నట్టడవిలో ఉన్న కుంటివాణ్ణి ఎలా పెళ్లి చేసు కుం టుందో చూద్దాంగా” అని, బ్రహ్మదేవుడికేసి వేళాకోళంగా ఓ చూపు చూశాడు.\n\n'పిల్లికి చెలగాట మవుతే ఎలకకి ప్రాణ సంకట మన్నట్లు, ఆ కుంటివాడికి లేని పోని కష్టం వచ్చిపడింది. ఆ ఊళ్లో ఉన్న ప్పుడు యింటింటికీ వెళ్లి బిచ్చమెత్తుకుని పొట్టపోసుకునేవాడు. ఇంక ఈ ఆడవిలో వాడికి అన్నంపెట్టేవా రెవరు? ఆ పక్షి తీసు కొచ్చి అడవిలో పడేసి, త న ని ది క్కు మాలిన పక్షిని చేసిపోయినందుకు వాడు గోలపెట్టేడు. ఎండ ఎక్కినకొద్దీ వాడికి ఆకలిబాధ ఎక్కువై, \"అయ్యో, దేవుడా, నా గతేంగాను?\" అని విష్ణుమూర్తికి మొర పెట్టుకున్నాడు. ఆ దేముడికి వాడి ఏడుపు వినబడి జాలివేసి గరుత్మంతుడితో \"పాపం ఆకుంటివాడికి ఆకలేస్తోంది. తినుబండారా లేవైనా పట్టుకెళ్లి వాడి ముందర పడేసిరా” అని ఆజ్ఞాపించాడు.\n\nగరుత్మంతుడు విష్ణుదేవుడి ఆజ్ఞప్రకారం బయల్దేరి వెళ్లి, ఎక్కడైనా తినుబండారా లే మై నా కనపడతాయేమో నని, మెడ నిక్కించి చూశాడు. అప్పుడతనికి రాణి గారి అంతఃపురంలో బోనకావడి ఒకటి కనిపించింది. ఆ కావడివద్ద వాలేటప్పటికి, అందులోంచి గప్పున పిండివంటలవాసనలు కొట్టేయి. గరుత్మంతుడా కావడిని యెత్తుకు పోయి ఏడు సముద్రాలూ దాటి, అడవిలో కుంటివాడి ముందు పడేసి, \"కడుపునిండా తిను” అని చెప్పి ఱవ్వున ఎగిరి వచ్చి, బ్రహ్మ, విష్ణు, మహేశ్వరుల వద్ద వ్రాలేడు.\n\nకుంటివాడు భ క్ష ణా లు తిందామని డేక్కుంటూ వచ్చి, ఆ గంప మూత తెరిచాడు. అందులోంచి చటుక్కుని ఓ అమ్మాయి లేచి నిలబడి, తన చేతులో ఉన్న పూలదండని గబుక్కుని ఆ కుంటి వాడి మెడలో వేసేసింది. వాడు నిర్ఘాంత పోయి చూస్తోంటే దోసిళ్ళతో తలంబ్రాలు తీసి వాడి నెత్తిమీద పోసేసింది. వాడు ఆశ్చర్యాన్ని ఆపుకోలేక ఆ పెళ్లికూతుర్ని, \"నువ్వు చూస్తే ఓ అందమైన రాజకుమార్తె లాగున్నావ్. నేను, పూటకు ఠికాణా లేని కుంటివాణ్ణి. నన్ను నువ్విలా పెళ్ళాడా వేమిటి?” అని అడిగేడు.\n\nపెళ్లికూతురు తనకధ యిలాచెప్పింది:-\n\"నేను మీరన్నట్లు రాజకుమార్తెనే. నా పేరు సుశీల. మా అమ్మ నన్నేమో వాళ్ళ అన్నగారి కొడుక్కిచ్చి పెళ్లిచేద్దామని నిశ్చయించుకుని, నాకీ పూలదండా తలం బ్రాలూ యిచ్చి, ఈగంపలో కూచో పెట్టింది. రెండో గంపలో పిండివంటలు పెట్టింది. 'ఈ కావడిని, నీకు కాబోయే భర్త దగ్గిరికి పంపుతాను. అతడు మూత తెరవడంతోటే అతణ్ణి వరించ'మని చెప్పి, వెళ్లింది. మరి కొంతసేపటికి ఈ కావడిని ఎవరో ఎత్తుకు పోతోన్నట్లయి, లోపల నున్న నేను మా అమ్మ పంపదలచిన చోటుకే వెడుతున్నా ననుకున్నాను. మీరు మూతతెరవటంతోటే మా అమ్మ చెప్పినట్లు మిషుల్ని పెళ్లాడాను.”\n\nఈ కథంతా విని కుంటివాడు, తన అదృష్టానికి పొంగిపోయాడు. ఆకలేస్తోం దేమో, ఆవిడ తెచ్చిన పిండివంటలు ఒక్కటొక్కటే తింటూ, జరిగినదంతా తలుచుకుని ఆశ్చర్యపోయాడు.\n\nఅక్కడ రాజాంతఃపురంలో బోనకావణ్ణి గరుత్మంతుడు ఎత్తుకుపోవడం రాణి చూసింది. కాని 'దొంగలతల్లికి యేడవ భయ'మన్నట్లు గప్చిప్ గా ఊరుకుంది.\n\nపెండ్లికి ము హూ ర్త ం ఆసన్నమైంది..\nరాజుగారు పెళ్లికూతుర్ని వెదుక్కుంటూ వచ్చి, కనపడకపోయేసరికి 'సుశీల ఏదీ?' అని రాణిని అడిగేడు,\n\nఅప్పుడురాణీ ఒక్కమాటు ఎక్కడలేని కోపం తెచ్చుకుని, \"ఏమో, నాకేం తెలుసు? ఎప్పుడయితే మీరు దాని పెళ్ళివిషయంలో నేను జోక్యం కలుగజేసుకోడానికి వీల్లేదని చెప్పేశారో, ఆ క్షణంనుంచీ నేను దాని సంగతే కలుగచేసుకోటంలేదు. నా మాట మీరు విననప్పుడు నాకీ సంసారంతో పనేమిటి? ఎక్కడుందో వెతుక్కోండి” అని డబాయించేసింది! పాపం రాజు తాను తలపెట్టిన పెళ్లి కాకపోగా, అమ్మాయి కనపడక విచారిస్తో వెళ్లిపోయాడు.\n\nపెళ్లికూతురు మాయ మైంద ని తెలియడంతోటే, పెళ్లికొడుకు లిద్దరూ సిగ్గు పడి తేలుకుట్టిన దొంగలకి మల్లే కిక్కురు మనకుండా రహస్యంగా ఎవరిదారిని వారు వెళ్లేరు. వాళ్లు తెల్లమొహాలు వే సు కు పోతోంటే ఈశ్వరుడు చూచి, \"ఏమయ్యా! బ్రహ్మదేముడుగారూ, ఆఖరికి ఆపిల్ల వీళ్లల్లో ఒక్కడికీ దక్కలేదన్నమాట! ” అన్నాడు.\n\n\"ఎందుకు దక్కుతుందీ? నే చెప్పేనుగా? ఆ పిల్ల ఆ కుంటివాణ్ణి పెళ్లిచేసుకుని, ఏడు సముద్రాల కవతల అడవిలో వాడితో కబుర్లు చెప్పుతోంది \" అని బ్రహ్మదేవుడు చిరునవ్వు నవ్వుతో పలికేడు.\nఈశ్వరుడు ఆ మాట నమ్మక, \"ఏదీ? అక్కడికి పోయి చూద్దాం\" అన్నాడు.\n\nఅప్పుడు వాళ్లు ముగ్గురూ, బ్రాహ్మణ వేషాలు వేసుకుని, సప్త సముద్రాల కవతల ఆడవికి వెళ్లి ఆ పెళ్ళికూతుర్ని, పెళ్ళి కొడుకునూ చూశారు. అప్పుడా దంపతులు ఎవరో బ్రాహ లొ చ్చార ని అనుకొని భక్తిశ్రద్ధలతో ఆ త్రిమూర్తులని గౌరవించి, తినడానికి భక్షణాలూ, తాగడానికి నీళ్లూ యిచ్చారు. బ్రహ్మ, విష్ణు, మహేశ్వరులు ప్రత్యక్షమై, వాళ్ళకి వరాలిచ్చారు. విష్ణు మూర్తి \"ఇంత అందమైన ఆ మ్మా యి కి మొగుడు కుంటి వాడు గా ఉండడం బాగుండలే\" దని వాడికి కాళ్ళు వచ్చేటట్లు వరం యిచ్చాడు. బ్రహ్మదేవుడేమో వాడి ఆయుర్దాయం పొడిగించేసి, ఆ అమ్మాయికి ఐదోతనం యిచ్చాడు. ఈ శ్వ రుడే మో, వాడికి ఆందం, ఐశ్వర్యం, జ్ఞానంఇచ్చాడు.\n\nఇచ్చేసి అతడు బ్రహ్మతో, \" నువ్వెలాగైనా చాలా గట్టివాడవయ్యా. నువ్వు రాసినరాత తప్పలేదు\" అని మెచ్చుకున్నాడు.\n\nఈ లోపుగా విష్ణుమూర్తి గరుత్మంతుడితో ఈదంపతుల్ని మళ్లీ ఆ రాజాంతఃపురంలో విడిచిరావోయ్” అని ఆజ్ఞాపించాడు. అత డలా చేసి వచ్చాక, ఆ త్రిమూర్తులూ తమ తమ లోకాలకి వెళ్ళిపోయారు.\n\nజరిగిన సంగతంతా సుశీల తల్లితండ్రు లతో చెప్పి, భర్తను చూపించింది. వారు అల్లుణ్ణి చూసి, సంతోషించారు. రాజు అల్లుణ్ణి సేనాధిపతిగా చేశాడు. సు శీ లా మొగుడూ సుఖంగా ఉన్నారు.",
            "book_page_end": 46
        },
        {
            "title": "చిత్రం విచిత్రం",
            "book_page_start": 47,
            "pdf_page_start": 49,
            "pdf_page_end": 50,
            "author": "పండృవాడ శ్రీ వేంకట లోవరావు - రావికంపాడు",
            "genre": "హాస్యం/చిన్న కథ",
            "moral": "పొరబాటు జరిగినా, తెలివిగా మాట్లాడి దాన్ని సమర్థించుకోవాలి.",
            "keywords": [
                "మామిడి టెంక",
                "బ్రాహ్మణులు",
                "విందు",
                "పొరబాటు",
                "సమర్థన"
            ],
            "characters": [
                "బ్రాహ్మణులు (ఇద్దరు)",
                "పెళ్లివారు"
            ],
            "locations": [
                "పెళ్లి పందిరి",
                "విందు భోజనం"
            ],
            "content": "ఒకప్పుడు ఒక వూరిలో గొప్పవారి యింట అతివైభవంగా పెళ్లి జరుగుతున్నది. ఆ వివాహానికి అనేకమంది వచ్చారు. విధీ, విరామం లేకుండా సంతర్పణలూ సమా రాధనలూ జరుగుతున్నాయి. పెళ్లి పందిట్లో వేసే విస్తళ్ళు వేస్తున్నారు, లేచేవాళ్ళు లేస్తున్నారు. ఆ హడావిడి ఇటువంటిదీ అని చెప్పటానికి వీలులేకుండా వున్నది.\n\nఒకరోజు విందులో, ఇద్దరు బ్రాహ్మలు ఒక బంతిని కూర్చోవటం తటస్థించింది.\nఅందులో ఒకాయన కబుర్లపోగు పెళ్లివారిచ్చిన విసనకర్రతో ఆయన సావ కాశంగా విసురుకుంటూ, ఇంత గొప్పగా సంతర్పణ చేస్తున్న పెళ్లి యజమానిని ఒకవంక పొగడుతూ, చేసిన పదార్థాలను మెచ్చుకుంటూ, లొట్టలు వేసుకొంటూ ఊసులు చెబుతున్నాడు. రెండవ బ్రాహ్మ ణుడు కొంచెం పరధ్యానంగా ఉంటు న్నాడు. అందుచేత, వడ్డన గురించి ఆయనకు అంతగా దృష్టి లేకపోయింది.\n\nఆ రోజున బంతికి పెళ్లివారు ప్రత్యే కంగా, పసందయిన మామిడిపళ్లు తెప్పించి వడ్డన చేయించారు. అవి అపు రూపమైన మేలురకంపళ్లు కావటంచేత చాలా రుచిగా ఉన్నాయి.\n\nమన బ్రాహ్మ డు మామిడిపండు తింటూవుండగా, దానిలోని టెంక కాస్తా జారి పక్ష్చ నున్న బ్రాహ్మడి విస్తట్లో పడింది. మన బ్రాహ్మ డు \"అయ్యో, ఇంకే మున్నది! ఆయన ఎటువంటివాడో మనకు తెలియదాయె. సగం భోజనంలో కోపగించి లేచేపోతాడో, పేచీయే పెడతాడో ” అని హడలిపోయాడు. 'ఇవాళ పెద్ద పొరపాటు జరిగిందికదా' అనుకొని విచారించాడు.\n\nఈ గండం ఎలాగ తప్పుతుందా అనే ఆలోచన అతని మనసులో పీకుతున్నది.\nతన విస్తట్లో ఎంగిలి టెంక పడినసంగతి గుర్తించకుండానే, ఆ రెండవ బ్రాహడు అటువేపుతిరిగి తనపక్కవానితో మాటాడు తున్నాడు. తరువాత కొంతసేపటికి తన విస్తట్లో చూచుకోగా రెండు టెంకలు కనపడ్డాయి.\n\nపరధ్యానంగా ఉన్న ఆయన, మన బ్రాహ్మడిని ప ల క రించి \"ఏమండోయి శాస్తుల్లుగారూ ! చూచారో లేదో కాని, నా మామిడిపండులో రెండు టెంక లున్నాయి సుమండీ! ఇటువంటి చిత్రం మన మెన్నడూ కనలేదు, వినలేదు ఏమం టారు?”అని అన్నాడు.\n\nఈ మాట వినగానే, టెంక జార విడిచిన బ్రాహ్మడు \"భేష్, బాగాఉన్నది. పర మేశ్వరుడు నాకు గండం తప్పించటానికే ఈ దారి కనబరిచినట్టు తోస్తుంది” అని అనుకొని సంతోషించి —\n\n\" అయ్యా! మీరు మామిడిటెంకను గురించిన చిత్రం ఒక్కటే సెలవిచ్చారు. విచిత్రం కూడా ఒకటున్నది. మనవి చేస్తా వినండి: మీ మామిడిపండులో కవలపిల్లల లాగ రెండు టెంకలున్నాయి సరే. నా మామిడిపండులో ఆసలు టెంకేలేదు. ఇది విచిత్రమంటారా, కాదా ? ” అని తమాషాగా సమర్థించుకొన్నాడు.\n\nఈ వింతలను చూచినవాళ్ళూ, వీటిని గురించి విన్నవాళ్ళూ పొట్ట చెక్క ల యే టట్టు నవ్వుకొన్నారు. ఇంతకూ, అసలు రహస్యం ఒక్కళ్లకూ తెలియనేతెలియదు.\nపొరబాటు అనేది అందరకూ వస్తుంది.\nఅయితే, బుద్ధిబలము ఉపయోగించి, దానిని సమర్థించుకొనటంలోనే మానవుడు తెలివితేటలు కనపరచాలి.",
            "book_page_end": 48
        },
        {
            "title": "వీరబల్ వినోదాలు",
            "book_page_start": 50,
            "pdf_page_start": 52,
            "pdf_page_end": 53,
            "author": "చందమామ బృందం",
            "genre": "హాస్యం/బుద్ధి కథ",
            "moral": "సామాన్య ప్రజల మనస్తత్వం, డబ్బు విలువ ధనవంతుల అంచనాకు అందవు. తెలివైన యుక్తితో గొప్ప చిక్కుల నుండి బయటపడవచ్చు.",
            "keywords": [
                "వీరబల్",
                "అక్బరు ఫాదుషా",
                "పంచాయతీ",
                "జరిమానా",
                "యుక్తి"
            ],
            "characters": [
                "అక్బరు ఫాదుషా",
                "వీరబల్",
                "మాలపల్లె పంచాయతీదారులు (ఐదుగురు)"
            ],
            "locations": [
                "రాజభవనం",
                "న్యాయస్థానం"
            ],
            "content": "ఒకప్పుడు అక్బరుఫాదుషా సంతోషంగా వుండే సమయం కని పెట్టి విరబలుడు \"ప్రభూ! నాదొక చిన్నకోరికవున్నది. ఏలిన వారు సరేనంటే మనవి చే సుకొంటా” నన్నాడు.\n\n\" చెప్పవోయ్, నీకు ఆటంకమేమిటి? ” అన్నాడు ఫాదుషా.\n\nదానికి వీరబలుడు \" మరేమీ లేదండి. మానవజన్మ యెత్తిన ప్రతివాడూ తప్పు చేస్తూనే వుంటాడు. ప్రజలూచేస్తారు, ప్రభు వులూ చేస్తారు. ఈసారి నావల్ల ఏదయినా పౌరబాటు వచ్చినట్టయితే, విచారణచేసే పంచాయతీదారులను నేను ఎన్నుకోవ టానికి అనుమతి యిప్పించాలి” అని విన్నవించాడు. .\n\n\"ఏమిటో అనుకున్నాను. గొప్ప కోరికే కోరావే. అలానే కానీ ” అని అక్బరు అభయ మిచ్చాడు.\n\nఈ ధైర్యంతో వీరబలుడు మరి కొద్ది రోజులకే, కావాలని తప్పు చేశాడు. ఆ తప్పుకి పదిహేనువందల రూపాయలు ఇచ్చుకోమని ఫాదుషా తీర్పు చెప్పాడు.\nఫాదుషా తీర్పు చెప్పగానే, వీరబలుడు ఆ నాటి వాగ్దానం జ్ఞాపకంచేశాడు. \"సరే ఎప్పుడైనా మేము మాటతప్పుతామా? నీకు నచ్చినవాళ్లను ఎంచి తెచ్చుకో ” మని అక్బరు అనుజ్ఞ యిచ్చాడు.\n\n\" నేను ఎంచుకోవడమేమిటి ప్రభూ ! తామే రప్పించండి. పంచాయతీదారులు పంచములయివుంటే చాలు, నాకు నమ్మ తమే \" అని వీరబలుడు తన మనసులో వుద్దేశం తెలిపాడు.\n\n\"వీరబల్ ! నీకు మతి ఉన్నదా లేదా? మాలవాళ్లేమిటి, తీర్పు చెప్పడమేమిటి?” అని ఫాదుషా మందలించాడు.\n\n\"ప్రభువులు మన్నించాలి. వాళ్ళుతీర్పు చెప్పలేకపోవడ మేమిటండి? వాళ్లు నాకు సోదరులు. న్యాయస్థానంలో ఎవళ్లకయినా తీర్పు ఒక్కటే కాని, గొప్ప బీద అనే తార తమ్యం ఉండదు కదా” అని వీరబలుడు బదులు చెప్పాడు.\n\nచేసేదిలేక, ఫాదుషా మాలపల్లె నుంచి అయిదుగురుని రప్పించి, వీరబలుడు చేసిన అపరాధం వాళ్ళకు విప్పిచెప్పాడు.\nఅంతా విని పంచాయతీదారులు రహస్య మందిరంలోకి పోయి చర్చచేశారు.\n\nఆ చర్చలో ఒకరిమాట ఒకరికి పొంద లేదు. నూటయాభైరూపాయిల జరిమానా వేయాలనివారు మొదట అనుకొన్నారు. కాని వాదం పూర్తిఅయేసరికి అది యాభై రూపా యలకు దిగింది. ఒక నిశ్చయం జరిగిన తరువాత పంచాయతీదారులు ఫాదుషా వద్దకు వచ్చి, 'ప్రభూ! ముద్దాయికి శిక్ష తగ్గించటానికి ఎంతో ప్రయత్నించాము. కాని, వీరబలుడు చేసినది చాలా పెద్ద తప్పు. అందుచేత యాభైరూపాయల జరిమానా వేయవలసివచ్చింది. సామాన్య సంసారికి ఇదైనా భరించడం కష్టమని మాకుతెలుసు. కాని, న్యాయశాస్త్రం విధిం చిన దానికి మేమేం చేయగలము? ” అని తమ తీర్పు తెలియచేశారు.\n\nతీర్పు విని ఫాదుషా ఆశ్చర్యపోయాడు.\nమానవుడు తన తాహతునుబట్టి లోకంలో ఏవిషయమైనా నిర్ణయిస్తాడు. సాధారణంగా మాలవాడు జీవితంలో ఎక్కువధనం కళ్ల చూడలేడు. అందుచేత ధనవంతుల తాహతు ఎటువంటిదో వాడి ఊహకు అందదు. మానవునియొక ఈ మనస్తత్వం తెలిసినవాడు గనకనే వీరబలుడు సామా న్యులను పంచాయతీదారులుగా ఎంచు కొన్నాడు.\n\nవీరబలుడు చేసిన యుక్తికి మెచ్చుకొని ఫాదుషా అతనికి అంతకుముందు విధించిన జరిమానా రద్దుచేయటమే గాక, బహుమతులిచ్చి సత్కరించాడు.",
            "book_page_end": 51
        },
        {
            "title": "పిల్లల పెంపకం",
            "book_page_start": 52,
            "pdf_page_start": 54,
            "pdf_page_end": 54,
            "author": "మీ పెద్దమ్మ",
            "genre": "పెంపకం/సలహా",
            "moral": "పిల్లలకు ఆరోగ్యకరమైన దుస్తులను ఎంపిక చేయడంలో జాగ్రత్త వహించాలి.",
            "keywords": [
                "పిల్లల పెంపకం",
                "దుస్తులు",
                "ఆరోగ్యం",
                "పరిశుభ్రత",
                "వదులు బట్టలు"
            ],
            "characters": [
                "మీ పెద్దమ్మ (సలహాదారు)"
            ],
            "locations": [
                "ఇల్లు"
            ],
            "content": "దుస్తు లు\nమనిషికి తిండి యెంత ముఖ్యమో, బట్ట కూడా అంత ముఖ్యమే. కిందటి సారి ఆహారమును గురించి చెప్పాను. ఇప్పుడు దుస్తులను గురించిచెబుతాను.\nబట్టలు తొడుగుకొనటంవల్ల శరీరమునకు అవసరమయిన శీతలము, వేడీ. ఎక్కువ తక్కువలు లేకుండా, సరిసమానంగా అమరివుంటాయి.\nబిడ్డలు ధరించే దుస్తుల విషయంలో ముఖ్యంగా గమనించవలసిన మెలకువ లున్నాయి: ఒంటిమీది చెమట బయటకు పోవటానికీ, బయటిగాలి ఒంటికి సోకటానికి అనుకూలించేటట్టు దుస్తులు వదులుగా ఉండాలి.\nబరువయిన ముతకబట్టలూ, బిగువుగా వుండే బట్టలూ, ఎదిగే బిడ్డల శరీ రానికి ఆటంక మవుతాయి. అటువంటి దుస్తులు పసివాళ్ల శరీరంలో రక్తాన్ని సరీగా ప్రవహించనీయవు. ఒక్కొక్కప్పుడు ఊపిరి పీల్చుటలో కూడా ఇబ్బంది కలిగించవచ్చు.\nపిల్లలు సామాన్యంగా లాగు బొందులు గట్టిగా బిగించుకొంటారు. దీనివల్ల పొత్తికడుపు నాచుకుపోవటమే గాక, మొలగజ్జి పుట్టడానికి అవకాశ ముంది. ఇటువంటి అలవాటున్న పిల్లలను కనిపెట్టి, తరుణంలో మందలించాలి.\nగొప్పకోసం, పిల్లలకు విలవయిన దుస్తులు కుట్టించామని సంతోషిస్తే లాభం లేదు. మాపుకి ఆగుతవి కదా అని కన్నులు జిగాలుమనే రంగుబట్టలు తొడుగుతారు. అదీ అంత మంచిది కాదు.\nబిడ్డల దుస్తులు తేలికగా, వదులుగా, మనసుకి ఉత్సాహం కలిగించే లేత రంగులో, ఎల్లప్పుడు పరిశుభ్రంగా ఉండాలి. మంచిదుస్తులు వేసుకొన్న పిల్లలు ఎంతో ఆరోగ్యవంతముగా వుంటారు.",
            "book_page_end": 52
        },
        {
            "title": "జోలపాటలు",
            "book_page_start": 54,
            "pdf_page_start": 56,
            "pdf_page_end": 56,
            "author": "వంకదారు సాత్యకిరావు, దోసపాడు",
            "genre": "కవిత/పాటలు",
            "moral": "చందమామ బృందం",
            "keywords": [
                "జోలపాట",
                "పసిపాప",
                "రాజు",
                "పల్లె",
                "రామచిలుకలు"
            ],
            "characters": [
                "పాప",
                "రాజులు",
                "బాలుడు",
                "బాలిక",
                "తల్లి"
            ],
            "locations": [
                "పల్లె"
            ],
            "content": "రావాకు చిలకమ్మ ఆడవే పాప\nరాజుల్లు నీచెయ్యి చూడవచ్చేరు\nప్రధాన పుంగరము పమిడిపత్తులు\nగణగణావాయించి గంట దెప్పించి\nగజంబరాయుడు తా తర్లిరాగా\nఅన్న అందలమెక్కె తాగుర్ర మెక్కె\nగుర్రంబుమీదికి పల్లంబుదేరే\nపల్లంబుమీదికి బాలుణ్ణితేరే\nబాలుడు ముందరికి బాలికనుదేరే\nబాలిక శిఖలోకి కురువేరుతేరే\nననుగన్న తల్లికి నానుతేరమ్మ\nనాకొక్క ముత్యాల బొట్టు తేరమ్మ\nబొట్టుకు బొమ్మంచు చీరె తేరమ్మ\nచీరకు చిలకల్ల రవికె దేరమ్మ\nరవికకు రత్నాల పేరు దేరమ్మ\nపేరుకు పెట్టెల్ల సొమ్ము దేరమ్మ\nసొమ్ముకు శోభిల్ల వళ్ళుదేరమ్మ\nవంటికి వడుగంటి పసుపు దేరమ్మ\nపసుపుకు పారేటి నీళ్ళు దేరమ్మ\nనీళ్ళకు నిత్యమల్లి చెట్లు దేరమ్మ\nనిత్యమల్లికింద నీళ్ళ కుండల్లు\nనీళ్ళ కుండలమీద రామచిలుకల్లు\nరామచిలుకల మెడలొ రత్నాల పేర్లు.",
            "book_page_end": 54
        },
        {
            "title": "మూలలు ఎన్ని?",
            "book_page_start": 54,
            "pdf_page_start": 56,
            "pdf_page_end": 56,
            "author": "మునిపల్లి రామారావు, తెనాలి",
            "genre": "పజిల్/కవిత",
            "moral": "దిక్కులు మరియు మూలల జ్ఞానాన్ని కవిత్వం రూపంలో వివరించడం.",
            "keywords": [
                "దిక్కులు",
                "మూలలు",
                "ఈశాన్యం",
                "ఆగ్నేయం",
                "వాయవ్యం"
            ],
            "characters": [
                "అన్న",
                "చెల్లి"
            ],
            "locations": [
                "ప్రపంచం"
            ],
            "content": "మూలలు ఎన్నియె అన్నయ్యా!\nచక్కగ చెప్పుము అన్నయ్యా?\nమూలలు నాలుగు చెల్లాయీ,\nచెప్పెద వినుమో చెల్లాయీ.\nఇదిగో ఇదిగో ఈశాన్యం,\nఉత్తర తూర్పుల సంయోగం;\nఅదిగో అదిగో ఆగ్నేయం,\nదక్షిణ తూర్పుల సంయోగం;\nఅల్లదె నైరృతి చెల్లాయీ,\nదక్షిణ పడమర కలిసాయీ;\nఉత్తర పడమర మధ్యాన్నీ,\nబాగుగ చూడుము వాయవ్యం;\nచక్కగ చెప్పితి వన్నయ్యా\nనేనును నేర్చితి నన్నయ్యా.",
            "book_page_end": 54
        },
        {
            "title": "విజ్ఞానంలోని గమ్మత్తులు",
            "book_page_start": 55,
            "pdf_page_start": 57,
            "pdf_page_end": 57,
            "author": "చందమామ బృందం",
            "genre": "సైన్స్/ప్రయోగం",
            "moral": "సైన్స్ ప్రయోగం ద్వారా ఆసక్తికరమైన విషయాలను తెలుసుకోవచ్చు.",
            "keywords": [
                "సైన్స్",
                "ప్రయోగం",
                "గమ్మత్తులు",
                "నెఫ్తలిన్",
                "సోడా"
            ],
            "characters": [
                "చందమామ బృందం (వివరణకర్త)"
            ],
            "locations": [
                "ప్రయోగశాల/ఇల్లు"
            ],
            "content": "ఇదుగో- ఇప్పుడు నే చెప్పబోయే తమాషా చేశారంటే, ఇటువంటి గమ్మత్తు ఎన్నడూ చూడలేదే! అని చెప్పి, పిల్లలే కాదు, పెద్దలు కూడా ఆశ్చర్య పోతారన్న మాట.\n\nఇందుకు కావలసిన వస్తువులు: - ఒక గాజు జాడీ, అప్పడాల సోడా, నిమ్మపండు, కలరా (నెఫ్తలిను) ఉండలు; నీళ్ళు.\n\nవీటితో చేయవలసిన పని:- గాజుజాడీని మూడువంతుల వరకూ నీటితో నింపి, అందులో చెంచాడు సోడా కలిపి, గిలకరించాలి. తరువాత, గింజలు లేకుండా చూసి, నిమ్మపండు రసం ఆ నీటిలో కలపాలి.\n\nఅన్నీ కలిసిన ఆ నీళ్ళలో అయిదారు నెఫ్తలిను ఉండలు పడవేసి, చిత్రం చూడండి: నెఫ్తలిను ఉండలు, చక్కా వరసగా, ఒకదాని వెనుక ఒకటి పోలీసువాళ్ళ లాగ, పైనించి కిందికీ, కిందినించి పైకీ తిరుగుతాయి.\n\nఒక వేళ — ఉండలు తిరగటం మందముగా ఉన్నదీ, ఇంకా గబగబా తిరిగితే బాగుండును అని తోస్తే, అవసరాన్ని బట్టి మరికొంచెం సోడాగాని, నిమ్మరసం కాని చేర్చుకోవచ్చు.\n\nఆ నెఫ్తలిను ఉండలు జాడీలో గిరగిర తిరుగుతూ వుంటే, అది చూచినవాళ్ల మనస్సు కూడా ఉత్సాహంతో ఊగిపోతుంది. వాళ్లందరూ ఈ తమాషా చేయ గలిగినందుకు మిమ్మలిని ఎంతగానో మెచ్చుకొంటారు.\nవచ్చేనెల దీనిని మించిన గమ్మత్తులు చెబుతా.",
            "book_page_end": 55
        }
    ],
    "statistics": {
        "total_stories": 16,
        "author_counts": {
            "చందమామ బృందం": 5,
            "చక్రపాణి": 1,
            "'ఏటుకూరి": 1,
            "బి. యస్. ప్రసాద్": 1,
            "జి. శ్రీరామమూర్తి, గుంటూరు - గాదె నాగభూషణం, ఏలూరు": 1,
            "మద్దాళి సుశీలాదేవి - బాపట్ల": 1,
            "ఆర్. రామమూర్తి, గుంటూరు": 1,
            "పాలంకి వెంకట రామచంద్రమూర్తి.": 1,
            "పండృవాడ శ్రీ వేంకట లోవరావు - రావికంపాడు": 1,
            "మీ పెద్దమ్మ": 1,
            "వంకదారు సాత్యకిరావు, దోసపాడు": 1,
            "మునిపల్లి రామారావు, తెనాలి": 1
        },
        "genre_counts": {
            "పురాణం/వివరణ": 1,
            "పండుగ/సాంస్కృతికం": 1,
            "హాస్యం/కవిత": 1,
            "జానపదం/పురాణకల్పన": 1,
            "జానపదం": 1,
            "జానపదం/సాహసం": 1,
            "నీతి కథ": 3,
            "పురాణ కథ": 1,
            "హాస్యం/చిన్న కథ": 1,
            "హాస్యం/బుద్ధి కథ": 1,
            "పెంపకం/సలహా": 1,
            "కవిత/పాటలు": 1,
            "పజిల్/కవిత": 1,
            "సైన్స్/ప్రయోగం": 1
        }
    }
}