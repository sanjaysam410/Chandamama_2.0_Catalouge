{
    "book_id": "చందమామ_1949_11",
    "stories": [
        {
            "title": "అట్టమీది బొమ్మ",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పౌరాణిక వివరణ",
            "moral": "దుష్టసంహారం కోసం జన్మించిన దైవత్వం ముందు రాక్షసులు నిలువలేరు.",
            "keywords": [
                "కృష్ణుడు",
                "అరిష్టాసురుడు",
                "దుష్టసంహారం",
                "ఆబోతు",
                "గోవులు"
            ],
            "characters": [
                "శ్రీకృష్ణుడు",
                "బలరాముడు",
                "అరిష్టాసురుడు",
                "గోపికలు"
            ],
            "locations": [],
            "content": "కిందటిసారి, ధేనుకాసురుడనే రాక్షసుణ్ణి గురించి చెప్పాము. ని\nధేనుకాసురుడూ, వాని బంధువర్గమూ నాశనమైపోయినప్పటికీ, ఇంకా ఎంతో\nమంది రాక్షసులు జీవించేవున్నారు. వాళ్ళందరూ శ్రీకృష్ణ, బలరాములమీదికి\nఎప్పుడువెళ్లుదామా అని, సమయంకోసం నిరీక్షిస్తూవున్నారు.\n\nశ్రీకృష్ణుడు చంపినవాళ్ళలో ధేనుకాసురునితరువాత, అఘాసురుడు చెప్పుకో కి\nతగ్గవాడు. అఘాసురునికి మేనమామ ఒకడున్నాడు. వానిపేరు అరిష్టాసురుడు.\n\" అరే, చూడబోతే నా వేలంత లేడు. ఈ కృష్ణుడు నామేనల్లుని చంపుతాడా ?\nవీనిపని పడతానుండు\" అంటూ, అరిష్టాసురుడు శ్రీకృష్ణునిమీద కసిపూనాడు.\n\nకసిపూనిన అరిష్టాసురుడు, ఒక ఆబోతురూపం ధరించి, వాయువేగంతో\nకృష్ణునిమీదికి భయంకరంగా తలపడ్డాడు. అపురూపమైన ఆ ఆంబోతు\nఆకస్మికంగా వచ్చేవరకు, ఎక్కడి గోవులు అక్కడనే పరుగుచ్చుకొని ప్రాణం\nదక్కించుకోబోయినయి. గోవులందరూ కంగారెత్తి కాలికి బుద్ధి చెప్పారు.\nగోపికలు నిస్సహాయస్థితిలో \"కృష్ణా! ఆపదోద్ధారకా !! రక్షించు, రక్షించు !! ”\nఅంటూ చేతులెత్తి మ్రొక్కారు.\n\nఅప్పుడు అవతారమూర్తి శ్రీకృష్ణుడు, ఆబోతుయొక్క వాడికొమ్ములు రెండి\nటినీ తన రెండుచేతులతోను పట్టి, తమలపాకుతొడిమ తీసివేసినట్టుగా, దాని\nకుడికొమ్మును పళక్కన విరిచివేసేవరకు, నెత్తురు వరదలుగా ప్రవహించింది.\n\nఆ విరిచిన కుడికొమ్ముతోనే శ్రీ కృష్ణుడు అరిష్టాసురుణ్ని చితుకగొట్టి పొడిచే\nసరికి, ఆ బాధకు తాళలేక, మరికొంచెము సేపటికే గిలగిల తన్నుకొంటూ\nరాక్షసుడు ప్రాణాలు విడిచాడు. దుష్టసంహారంకోసం జన్మించిన శ్రీకృష్ణుని\nచేతులో ఈ విధంగా అరిష్టాసురుడుకూడా మృతిపొందాడు.",
            "book_page_end": 10
        },
        {
            "title": "దీపావళి",
            "book_page_start": 11,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "సంపాదకీయం",
            "moral": "దీపావళి పండుగ ఆనందాన్ని, శుభాన్ని, పౌరుషాన్ని ఇస్తుంది.",
            "keywords": [
                "దీపావళి",
                "పండుగ",
                "బాణాసంచా",
                "ధనలక్ష్మి పూజ",
                "పౌరుషం"
            ],
            "characters": [
                "మార్వాడీ వర్తకులు",
                "పాపాయిలు",
                "శాస్త్రజ్ఞులు"
            ],
            "locations": [],
            "content": "ఆశ్వయుజమాసవు శుక్లపక్షంలో దసరావచ్చిందికదూ! అదే మాసంలో బహుళ\nపక్షంలో వచ్చే మరొక గొప్పపండుగ దీపావళి. ఇది హిందువులందరకూ\nఅప్యాయనమైంది. ఇది గొప్పపర్వం గనుకనే మార్వాడీవర్తకులు దీపావళినాడు\nధనలక్ష్మిని పూజచేసి, కొత్తలెక్షలు ప్రారంభిస్తారు. ఆనాడు ఇంటింటా బారులు\nతీర్చిన దీపాలవరుసలు కలకల్లాడుతూ వెలుగుతాయి. పాపాయిలు సాయంత్రం\nదివిటీకొట్టి, రాత్రల్లా రకరకాల బాణాసంచాలు వేడుకగా వెలిగిస్తారు. అలా\nవెలిగించటంచేత ఆ రసవిషగంధకాల పొగవల్ల ఈ ఋతువులో అమితంగా\nబయల్దేరే దుష్ట క్రిములు నాశనమవుతాయని శాస్త్ర జ్ఞులు అంటారు. కనుక,\nఇది ఒక లాభం. అదీగాక, బాణాసంచా తమంతట తాము కాల్చటంవల్ల\nపిల్లలకు పిరికితనం పోయి, పౌరుషమూ, ఉత్సాహమూ పుట్టుకొస్తాయి.",
            "book_page_end": 11
        },
        {
            "title": "పక్కా పకీరు",
            "book_page_start": 12,
            "pdf_page_start": 12,
            "pdf_page_end": 13,
            "author": "ఏటుకూరి",
            "genre": "నీతి కథ",
            "moral": "కనిపించని విషయాలను కూడా జ్ఞానంతో విశ్లేషించి చెప్పగలగడం గొప్ప లక్షణం.",
            "keywords": [
                "పకీరు",
                "ఒంటె",
                "జ్ఞానం",
                "పరిశీలన",
                "నిజాయితీ"
            ],
            "characters": [
                "పకీరు",
                "నలుగురు యజమానులు",
                "పెద్దమనిషి"
            ],
            "locations": [
                "కుంట గట్టు"
            ],
            "content": "ఒంటెల దోలుకు పోయే వా రొక\nకుంట గట్టుపై జేరారు.\nకుంటి యొంటె గనుపడలేదంటూ\nగ్రుద్దులాడుకో సాగారు.\n\nఆ సమయానికె పకీరువా డొక\nడటకె వచ్చి కూర్చున్నాడు.\nఆ యయ్యలు ' మా యొంటె గన్పడిన\nదా?\" యని పకీరు నడిగారు.\n\n\"కుంట కాలిదేనా?\" యని సాహే\nబంటే వా \"రవు\" నన్నారు.\n\"ముందరి పండ్లూడినదేనా?” యన\nఅంద \" అదే సు \"మ్మన్నారు.\n\n\"బియ్యము మోసేదేనా?” యన నా\nయయ్యలు చంకలు గొట్టారు\n\" ఏదేదీ యెటు పోయిం?” దంటూ\nఎగబడి పకీరు నడిగారు.\n\n\"ఒంటె స్వరూపము మాత్ర మ్మాతడు\nకంట జూడలే \" దన్నాడు.\n\"నిజము చెప్పు” మని బతిమలాడినా\n\"నే నెఱుగను పొం” ఉన్నాడు.\n\nవీరు నల్వు రా పకీరువాణ్ణిక\nపెద్దమనిషికడ జేర్చారు.\nపెద్దమనిషి \" నిజమాడుము లేదా\nగుద్దులు పడతై ” యన్నాడు.\nపకీరు దండము పెడుతూ \" సత్యము\nబాబయ్యా! విను” మన్నాడు.\n\n\"చెలిక బురదలో నొంటె కాలి జా\nడలు మూడే గనిపించినవి\nఅందుచేత నది తప్పక కుంటిది\nయై యుంటుందనుకొన్నాను.\n\nగరిక మేయునపు డిరుప్రక్కలు దెగి\nసరిగ మధ్య దెగకుండుటచే\nపైవో క్రిందవొ తప్పక ముందరి\nపండ్లూడిన వనుకొన్నాను.\n\nచిత్తు బెత్తుగా జారిన బియ్యము\nచీమలు కరచుక పోతుంటే\nమస్తుగ వీపున బియ్యపు నూకల\nబస్తా లెత్తారనుకొన్నా.”\n\nఅంటుండగనే వెలవెల బొయ్యా\nరయ్యలు మియ్యలు గూడాను.\nరావోయ్ పోవో యంటూ ఎవ్వరి\nత్రోవను వారలు పొయ్యారు.",
            "book_page_end": 13
        },
        {
            "title": "మొండి జగ్గదు",
            "book_page_start": 14,
            "pdf_page_start": 14,
            "pdf_page_end": 18,
            "author": "పి. బాలకృష్ణ, త్యాగరాయనగర్",
            "genre": "పురాణ గాథ",
            "moral": "కృతజ్ఞత, నమ్మకం, అంకితభావం, దైవచిత్తం మనిషి ఆలోచనల కంటే గొప్పవి. తొందరపాటు పనికిరాదు.",
            "keywords": [
                "ఇంద్రద్యుమ్నుడు",
                "పూరీ జగన్నాథం",
                "దారువు",
                "శిల్పి",
                "దైవలీల"
            ],
            "characters": [
                "ఇంద్రద్యుమ్న మహారాజు",
                "మహారాణి",
                "శిల్పులు",
                "మొండి జగన్నాధ స్వామి"
            ],
            "locations": [
                "కళింగ దేశం",
                "నడిసముద్రం",
                "పూరీ జగన్నాధము"
            ],
            "content": "పూర్వం ఇంద్రద్యుమ్నుడనే మహారాజు\nకళింగ దేశాన్ని పరిపాలిస్తూ ఉండేవాడు.\nఆయనకు ఒకనాడు సముద్రంమీద ఓడ\nప్రయాణం చెయ్యాల ని సరదాపుట్టింది.\nరాజు తలచుకొంటే కొదువేమిటి?\nవెంటనే హంసరూపంలో ఒక అందమైన\nఓడ తయారయింది. మంత్రులు, మహా\nరాజావారు, మహారాణి, పరివారమూ,\nఅందరూ ఓడఎక్కి బయలుదేరారు. తెర\nచాపలు గాలి పోసుకున్నై. ఓడ 'రంయ్'\nమంటూ జోరుగా సాగిపోయింది.\n\nఏముహూర్తాన వారు బయల్దేరారో కాని,\nతీరా ఓడ నడిసముద్రంలోకి వెళ్ళగానే\nపెద్ద తుపాను చెలరేగింది. ఆ గాలిదెబ్బకి\nఓడకొయ్యలు విరిగిపోయాయి. తెరచాపలు\nచినిగిపోయాయి. ఓడ అటూ ఇటూ ఒర\nగడం మొదలెట్టింది. ఏక్షణాన ఓడ మునిగి\nపోతుందో అని భయంతో అంతా గొల్లు\nమంటూ ఏడవటం మొదలెట్టేరు. సరంగులు\nఓడనెల్లాగైనా ఒడ్డుకు చేరుద్దామని తాప\nత్రయపడ్డారు గాని లాభం లేకపోయింది.\n\nఉన్నట్టే ఉండి, ఒక్క పెనుగాలి\nతాకటంవల్ల ఆ ఓడ ఒక కొండకు కొట్టు\nకొని, స్వరూపం లేకుండా పోయింది.\n\nఓడ ఎక్కిన పరివారంలో ఒక్కళ్ళూ\nఆనవాలుకై నా దొరకలేదు. ఇంద్రద్యుమ్న\nమహారాజు మటుకి ఒక దుంగ కొస పట్టు\nకుని, దానితోపాటు తేలుతూ ములుగుతూ\nకనపడ్డాడు. ఇంకా నిదానించి చూడగా ఆ\nదుంగ రెండవకొసను మరెవరో తనకు\nమల్లేనే పట్టుకునిఉన్నట్టు కనపడింది.\n\" ఎవరు వారు ? \" అని అడిగేడు రాజు.\n\"నేను రాణిని\" అని బదులు వచ్చింది.\nమహారాణీ కూడా బ్రతికి ఉన్నందుకు రాజు\nసంతోషించాడు. కాని, మరుక్షణంలోనే,\n\"ఈ దుంగని పట్టుకుని సముద్రంలో ఎంత\nకాలం బ్రతకగలం?” అనిపించింది\nరాజుకి. ఐనా మహారాణీతో, \" పట్టుమాత్రం\n\nవదలకు. ఆయువు ఉంటే మనల్ని బ్రతి\nకించడానికి ఈ దుంగే చాలు” అన్నాడు.\nరాజు అన్నట్టే చివరకు ఆ దుంగే వారిద్ద\nరినీ బ్రతికించింది. ఓ పెద్ద కెరటం వచ్చి,\nఆ దుంగ కొట్టుకుపోవటంతో రాజూ, రాణి\nక్షేమంగా ఒడ్డుకు చేరుకున్నారు.\n\nమరొకళ్ళయితే \"ఈదుంగ పని మనకి\nఇంక ఏముంది?” అని దానిని అక్కడనే\nవదిలేసి తమ దారిని తాము పోయేవారు.\nకాని ఆ రాజదంపతులు అలా పోలేదు.\nతాము నీటిలో మునిగిపోతూంటే ఆ దుంగ\nదేవునిలా ప్రత్యక్షమై గండాన్ని తప్పించిం\nదని చెప్పి, ఇద్దరూ దానికి సాష్టాంగ నమ\nస్థారంచేశారు. అప్పుడు రాజు మహారాణితో\n\"మనకు ప్రాణదానం చేసిన ఈ మాను\nసామాన్యమైనది కాదు. కనుక దీనితో\nదేవతా విగ్రహాలు చెక్కించి, చక్కా ఒక\nగుడి కట్టించి, ఆ గుడిలో ఈ విగ్రహాలు\nప్రతిష్ఠ చేద్దామని ఉంది. ఏమంటావ్?\"\nఅని అన్నాడు. \" ఓ హెూహెూ, దివ్యమైన\nఆలోచన తోచింది మహారాజా! తప్పకుండా\nమీ ఆలోచనప్రకారం చేసి, ఈ మ్రానుకు\nమన కృతజ్ఞత క న పరుచుకుందాం\"\nఅన్నది రాణి.\n\nరాజూ, రాణీ ఆ దుంగను పట్టించుకుని\nపట్టణం చేరుకున్నారు. ఈ సంగతి తెలిసి\nదేశంలో ఎక్కడెక్కడి శిల్పులూ బయల్దేరి\nచక్షావచ్చి. 'విగ్రవాలు మేము చెక్కుతాం'\nఅంటే ' మేము చెక్కుతామ'ని అన్నారు\nరాజుగారితో \"అంతమంది శిల్పులొచ్చారే.\nవీళ్ళల్లో ఎవరికిద్దాం ఈపని ? ” అని ఇంద్ర\nద్యుమ్న మహారాజు ఆలోచిస్తూ వుండగా\nచిన్న కునుకుపట్టి ఆ కునుకులో ఒక కల\nవచ్చింది. ఆ కలలో రాజుకి దేవుడుకనపడి\n\"ఆ మ్రానును దేవతా విగ్రహాలు గా\nచెక్కటానికి ఈ వచ్చిన శిల్పులు ఎవరూ\nతగరు. రేపు నీ సభకు ఒక శిల్పిని పంపు\n\nతాను. అతనిచేత విగ్రహాలు చేయించు\"\nఅని చెప్పి అంతర్ధాన మైపోయాడు.\nఆ ప్రకారమే మర్నాడు రాజసభకి ఒక\nముసిలివాడు వచ్చి, \"నేను ఒక శిల్పిని.\nమీరు కోరిన విగ్రహాలు నేను చెక్కి పెట్ట\nగలను” అన్నాడు. \" కూచునిలేవలేని ఈ\nముసిలివాడు విగ్రహాలు చెక్కే డెమిటి,\nవీడి మొహం?\" అని తక్కిన శిల్పులంతా\nగేలిచేశారు. కాని రాజుకి తెలుసుగా అసలు\nరహస్యం? కనుక ఆయన ఈ పనిని ఆ\nముసలివానికే వప్పగించాడు.\n\nతక్కిన శిల్పులందరూ చేసేదిలేక\nమనసులో తిట్టుకుంటూ ఎవరి దారిన వాళ్లు\nపోయారు. కాని. \"ఈ వృద్ధుడు నావల్ల\nకాదు అని కాళ్లు సాచేస్తాడు. అప్పుడు\nరాజుగారు మనకెలాగా కబురు చేస్తారు\nకదా” అని కొందరు శిల్పులు ఆశ పెట్ట కొని\nకూచున్నారు.\n\nఆ ముసిలివాడు రాజుతో ఒక కచ్చిత\nమైన నిర్ణయం చేసుకున్నాడు: \" ఈ విగ్ర\nహాలను నేను చెక్కుతూ ఉన్నంతకాలం\nనావద్దకు ఎవరూ రాకూడదు. ఒక గదిలో\nకూచుని తలు పులు మూసివేసుకుని,\nవిగ్రహాలు చెక్కుతాను. చెక్కడం అవడం\nతోనే తలుపులు తీసుకుని నా అంతట నేనే\nబయటకు వస్తాను. ఈలోగా ఎవరూ నన్ను\nపలకరించనైనా పలకరించకూడదు” అని,\n\"అలాగే\" అని వప్పుకున్నాడు రాజు.\n\"విగ్రహాలు ఇంత రహస్యంగా చెక్కడం\nఎందుకో? ఇంతోటి పనివానితనానికి దిష్టి\nతగులుతుంది కామోసు!\" అని వేళాకోళం\nచేశారు అక్కడి శిల్పులు.\n\nముసిలివాడు ఆ మ్రాను పుచ్చు కుని\nతనకు చూపించిన గదిలోకి వెళ్ళి కూచుని\nతలుపులు వేసుకున్నాడు. భోజనానికైనా\nబయటికి రాలేదు. \"విడు ఏం చేస్తున్నాడు\nచెప్మా?” అని తక్కిన శిల్పులు గది\n\nగుమ్మం వద్దకు వెళ్ళి చెవులొగ్గి విన్నారు.\nఎక్కడా ఉలి చప్పుడుగాని, బాడిత అలికిడి\nగాని వినపడనేలేదు. నిశ్శబ్దంగా ఉంది.\nఅప్పుడు వాళ్లు రాజు గా రి వద్దకు వెళ్లి,\n\"మహారాజా, ఆ ముసిలివాడు ఏలికను\nమోసం చేశాడు. అర్ధరాత్రివేళ ఎప్పుడో\nవిలువైన ఆ మ్రానుపుచ్చుకుని పారిపోయి\nవుంటాడు. లేకపోతే ఆ గదిలో మనిషిజాడ\nఅయినా లేకపోవడ మేమిటి?\" అన్నారు.\nముసలిశిల్పిమీద పూర్తిఐన నమ్మకంగల\nరాజు వాళ్ళను కోపపడి పొమ్మన్నాడు.\n\nమరికొంతకాలం గడిచింది. ముసలి\nశిల్పి గదితలుపు లింకా తెరవనేలేదు.\nఈ అదునుచూరి, అసూయతోవున్న తచ్చిన\nశిల్పులు మళ్లీ రాజుపడ్డకుపోయి \"దేవరా!\nముసలివాడు ఉండే గదిలో ఉలుకూ\nపలుకూ లేదు. ఈ పాటికి వాడు చచ్చిపోయి\nవుండాలి\" అంటూ నమ్మతగినట్టుగా\nవాదులు చెప్ప నారంభించారు. చెప్పుడు\nమాటలు చెడ్డవికదా! రాజుకి ఊపిరాడ\nనీయకుండా ఇలా నూరిపోయటంవల్ల,\nఆయనకుకూడా మనసు చెదిరిపోయింది.\nవెంటనే ముసలివాడు ఉండే గదికి వెళ్ళి,\nశిల్పినిపిలిచాడు రాజు . సమాధానం రాలేదు\nసరిగదా. లోపల మనిషి ఉన్న అలికిడే\nవినపడలేదు. రాజు ఉండబట్టలేక, బలవు\nతంగా తలుపులు తెరిపించాడు. లోపల\nశిల్పీలేడు! మ్రానూ లేదు! కాని దివ్య\nసుందర విగ్రహాలు రెండున్నాయి-దేవుడూ,\nదేవేరినీ ! ఎంత అందమైనవి! \" ఈ విగ్ర\nహాలు రెంటకీ కూడా పాదాలులేవే? పావాలే\nకాదు. హస్తాలూ లేవే! ఏమిటీ మొండి\nవిగ్రహాలు!\" అని ఆయన ఆశ్చర్యపోయాడు.\n\nఆ విగ్రహాలలో దేముడుబొమ్మ, ప్రాణ\nమున్న మనిషికిమల్లె మాట్లాడలం మొద\nలెట్టింది: \"ఇంద్రద్యుమ్నా, తొందరపడి\nతలుపుతెరిచావు? ఇంక కొద్దిరోజులు\n\nఓపికపట్టి ఉంటే మాకు హస్తాలూ,\nపాదాలూకూడా అమరివుండేవి. నీ తొందర\nపాటువల్ల మేము మొండివాళ్ళం అయి\nపోయాం' అంది ఆ బొమ్మ.\nఅప్పుడు ఇంద్రద్యుమ్నుడు సాష్టాంగ\nపడి, \"స్వామీ, క్షమించండి. ఆ ముసలి\nశిల్పి ప్రాణాలు వదిలేశాడేమో అని భ్రమ\nపడి తలుపులు తీయించాను. అంతకంటె\nవేరు ఆలోచన లేదు. ఏడి, ఆ ముసలిశిల్పి\nఏడి?\" అంటూ ఆత్రంతో అడిగేడు.\n\n\"నేనే ఆశిల్పిని\" అంటూ ఆ ధ్వని\nనిలిచి పోయింది.\n\nఅప్పుడు ఇంద్రద్యుమ్న మహారాజు తన\nతప్పిదం తెలుసుకొని చాలా విచారించాడు.\nతక్షణమే, ఆయన సముద్రపు ఒడ్డున\nపూరీజగన్నాధములో తనకు ఎక్కడ ఈ\nమ్రాను దొరికిందో అక్కడ గొప్ప ఆలయం\nనిర్మించి, ఈ విగ్రహాలను అందులో\nప్రతిష్ఠింపించాడు.\nఓడ్రదేశములోని పూరీజగన్నాధము\nనాటనించి ఒకగొప్ప దివ్యక్షేత్రమై వెల\nసింది. నేటికిన్నీ లక్షిలకొద్ది హిందువులు\nప్రతియేటా మహిమగల మొండి జగన్నాధ\nస్వామిని పూజించి తరిస్తూవున్నారు.",
            "book_page_end": 18
        },
        {
            "title": "గుణ సుందరి",
            "book_page_start": 19,
            "pdf_page_start": 19,
            "pdf_page_end": 26,
            "author": "నాగేంద్ర",
            "genre": "జానపద కథ",
            "moral": "భార్య పట్ల విశ్వాసం, భర్త పట్ల అంకితభావం గొప్ప విజయాలకు దారితీస్తాయి. తొందరపాటు వలన గొప్ప కార్యాలు కూడా అసంపూర్తిగా మిగిలిపోతాయి.",
            "keywords": [
                "గుణసుందరి",
                "దైవాధీనం",
                "మహేంద్రమణి",
                "కామరూపవిద్య",
                "శాసనం"
            ],
            "characters": [
                "గుణసుందరి",
                "మహారాజు",
                "దైవాధీనం (వీరసేనుడు)",
                "హరమతి",
                "కాలమతి",
                "రూపా",
                "హేమ",
                "యక్షితలు",
                "తపస్వి"
            ],
            "locations": [
                "శ్వేతద్వీపం",
                "మహేంద్ర పర్వతం",
                "దండకారణ్యం",
                "కాళికాలయం"
            ],
            "content": "రాజు గోల చూడలేక, ఆస్థాన వైద్యుడు\nమళ్లీ యోచించి, “మహేంద్రమణి అనిచెప్పి\nఒక మణి ఉన్నది. ఎలాగైనా అది తెప్పించ\nగలిగితే, శస్త్ర చికిత్స అవసరం లేకుండా\nతప్పిపోతుంది. ఆ మణిని ఇలా తాకిస్తే\nచాలు, ఏ జాడ్యమైనా నయమైపోతుంది\"\nఅంటూ, సూక్ష్మమైన ప్రక్రియ చెప్పాడు.\nఅప్పుడు కోటలో అంజనం వేయించి\nచూచారు. వైద్యుడు చెప్పిన మణి\nమహేంద్ర పర్వతములో ఉన్నది. ఆ\nపర్వతానికి దండకారణ్యం చివర కాళికా\nలయంలోనించి ఒక సొరంగం ఉన్నది. ఆ\nమార్గంలో సింహ ద్వారం, మకర ద్వారం,\nకమల ద్వారం అని మూడు ద్వారాలు\nఉన్నాయి. ప్రతి ఒక్క ద్వారాన్ని\nఒక్కొక్క యక్షకన్య రక్షిస్తూ వుంటుంది..\nఆ యక్షితల్ని గెలిచి, ఆ ద్వారాలు దాటి\nవెళ్లి, ఆ మహేంద్రమణిని తీసుకరావాలి.\nఇంతపని' చేసుకురావటం దుస్సాధ్య\nమని తెలిసేవరకు, రాజబలగమంతా \"ఈ\nమణిని సాధించి తేవటం మా తరంకాదు”\nఅని చెప్పేశారు. \"ఎవరివల్లా కాకపోతే,\nరాజ్యంలో చాటింపు వేయించండి.\nమహేంద్రమణి తెచ్చి, నా ప్రాణం కాపా\nడినవానికి నా రాజ్యం ఇచ్చివేస్తాను-\nప్రాణం నిలబడితేకద, రాజ్యం ఏలేది?”\nఅన్నాడు మహారాజు.\n\nఇంకేముంది? — ఆ ప్రకారం మంత్రి\nచాటింపు వేయించేసరికి, మణిని తీసుకు\nవచ్చి రాజ్యాన్ని ఎవరు కాజేసుకుపోతారో\nఅని రూపా హేమలకు మనస్సులో కల\nవరం పుట్టి, తమ భర్తలే తేగలిగినట్టయితే\nరాజ్యం తమకే ఉండిపోతుందికద అని\nఆశించారు. ఈ ఆశతో వారు హరమతికి)\nకాలమతికీ కత్తులుకట్టి, మణి తీసుకువస్తే\nకాని గడపత్రాక్ష రాదని శాసించి, పంపారు.\n\nయక్షిత లేమిటో, ఆ ద్వారా లేమిటో\nఏమైనా తెలిస్తేగా? అదేదో సులువైన పని\nఅనుకొని, రొమ్ము విరుచుకొంటూ వాళ్లు\nమణికోసం బయలుదేరారు.\n\nతండ్రికి జబ్బుగా ఉన్న సంగతి తెలియ\nగానే గుణసుందరికి దుఃఖం పొర్లుకు\nవచ్చింది. ఐతే, ఎలా రక్షించుకోవటం?\nతన భర్త కామరూప విద్య తెలిసిన ఘటి\nకుడు. కాబట్టి ఆయన ఒక్కడు తలుచుకుం\nటేనే మణి సాధించుకువచ్చి, మహారాజును\nరక్షించగలడు.\n\nగుణసుందరి భర్త పాదాల పైన పడి,\n\"మీరు సర్వ సమర్థులు, సర్వజ్ఞులు, మీ\nచరణదాసినైన నా ముద్దు చెల్లించి,\nమహేంద్రమణిని తీసుకువచ్చి, మా\nతండ్రిని రక్షించండి” అంటూ ప్రార్థిం\nచింది.\n\nఅప్పుడు దైవాధీనం, తను చెప్పక\nపోయినా తన రహస్యాన్ని గ్రహించగలిగిన\nభార్య తెలివికి మెచ్చి ఆనందించాడు.\nఆ వెంటనే అతను వృద్ధరూపం విడిచి,\nఒక సుందరమైన రాజకుమారునిగా\nమారిపోయాడు. మెరసిపోతున్న పతి నిజ\nరూపం చూచి, గుణసుందరి ఉత్సాహపడి\n\"మీ జీవితరహస్యం ఏమిటి? చెప్పండి”\nఅని వేడింది.\n\nఅందుకు అతను, \"నేనొక రాజకుమా\nరు. నా పేరు వీరసేనుడు. చిన్నప్పుడే\nనా తలిదండ్రులు రాజ్యభ్రష్టులై, గతిం\nచారు. అప్పుడు నన్నొక తపస్వి పెంచి,\nసకల విద్యలూ నేర్పాడు గాని, కామరూప\nవిద్య మాత్రం నేర్పలేదు. అందుచేత వారు\nనిద్రిస్తూవుండగా నేను వారి గ్రంధాన్ని\nసంగ్రహించి ఈ విద్య తెలుసుకొన్నాను.\nఈ సంగతి తెలిసి, తపస్వి నామీద కోపించి\n'ఈ నీ విద్యారహస్యం నీ భార్యకు తప్ప\nమరెవ్వరికి తెలిసినా నీవు ఎలుగుబంటి\nవయిపోతావు' అని ఆయన నన్ను శపిం\n\nచారు. క నుక జాగర్త ! నీవు ఈ రహ\nస్యాన్ని ఎవరికైనా చెప్పితివంటే నేను\nఎలుగుబంటి నైపోతాను సుమా!\" అని\nదైవాధీనం గుణసుందరికి చెప్పి, మళ్ళీ\nఎప్పటి ముసలిరూపం ధరించి, మణికోసం\nబయలుదేరాడు.\n\nబయల్దేరేముందు ఒక తులసిమొక్కను\nభార్య కు చూపి, \"ఇదుగో, ఈ మొక్క\nపచ్చగా ఉన్నంతకాలమూ నేను క్షేమంగా\nఉన్నట్టు. అది ఎప్పుడు వాడిపోతే అప్పుడు\nనాకు అపాయం సంభవించిందని అనుకో\n-వలసింది” అంటూ దైవాధీనం ఆనవాలు\nచెప్పాడు.\n\nహరమతి, కాలమతీ ఒకరోజు క్రింద\nటనే బయల్దేరినా, దైవాధీనం వాళ్ళకంటె\nచాలా ముందుగా వెళ్ళి, దారిలో వాళ్ళకి\nఎదురుపడ్డాడు. ఇతనిని చూడగానే వాళ్లు\n\"నీ బతుక్కి నువ్వూ మణి సాధించుకు\nరావటానికే బయల్దేరావా? నీ అవతారానికి\nతోడు, రాజ్యంకూడా కొట్టేదామని చూస్తు\nన్నావా?” అని హేళన చేశారు.\n\nఅందుకు దైవాధీనం \"అబ్బే, నేనేమిటి?\nమణిని సాధించుకు రావడమేమిటి?\nఅక్కడి వింతలూ విశేషాలూ ఏమిటో\nచూచిపోదామని వచ్చాను. నన్నుకూడా\n\nమీవెంట తీసుకు వెళ్ళండి” అని ప్రాధేయ\nపడినట్టు నటించాడు. వాళ్ళు \"సరే,\nమేము వాయువేగాన వెళుతూ వుంటాము.\nకాళ్ళీడ్చుకొంటూ నీవు మా వెనక రావలి\nసింది\" అని చెప్పి, ఉడాయించారు.\n\nవాళ్ళ అవివేకానికి నవ్వుకొంటూ, దైవా\nధీనం అక్కడనే మాయమై, క్షణంలో\nకాళికాలయంలో వెలిశాడు. ఆలయపు\nగర్భగుడిలో దేవి విగ్రహానికి వెనుక ఒక\nకీలున్నది. అది తిప్పితే, ఆ విగ్రహం\nవెనక్కుతిరిగి, మహేంద్రగిరికి పోయే\nసొరంగద్వారం తెరుచుకుంటుంది. ఆ\nకీలకం తెలిసిన దైవాధీనం సౌందర్యవతి\n\nఅయిన ఒక స్త్రీ రూపం ధరించి, శృంగా\nరంగా ఆడుతూ, పాడుతూ అక్కడ వాళ్ళ\nకోసం నిరీక్షిస్తూ వున్నాడు.\nకొంతసేపటికి, రొప్పుతూ రోజుతూ\nహరమతీ, కాలమతులు అక్కడికి చేరు\nకొన్నారు. స్త్రీరూపంలో దైవాధీనాన్ని చూచి,\nఆమె యక్షిత అయివుంటుం దనుకొని,\nకత్తులు దూశారు వాళ్ళు. కాని, క్షణంలో\nఆమె అందానికి తన్మయులైపోయారు.\n\nదైవాధీనం వాళ్ళను ఒక ఆట ఆడించి\nచివరికి గి కురించిపోయి, సొరంగంలో\nమాయమవుతూ, వాళ్ళకు వినిపించేట్టు\nవికటంగా నవ్వాడు.\n\nఅది విని, హరమతీ కాలమతులు కళ్ళు\nతెరిచి, ఆయక్షిత తమను తప్పించుకపోయి.\nవెక్కిరిస్తున్న దనుకున్నారు. దాని పని\nపట్టాలనే వుద్దేశంతో, అటూ యిటూ\nగాలిస్తూపోయి, వాళ్లుకూడా ఆ సొరంగంలో\nపడ్డారు. పడితే పడ్డారు, ఎలాగో సొరంగం\nకనిపించింది గనుక, వీపులు దులుపుకొని\nఅందులో చొరబడ్డారు. వీళ్ళను చూచి\nదైవాధీనం, నిజరూపంలో వెలికిలా పడు\nకొని, గుండెమీద ఒక బండ పెట్టుకొని,\nఆరున్నొక్కరాగం ఆలపించాడు. అంతలో”\nహరమతీ కాలమతులు వానిని రక్షించగల\nమొనగాళ్ళమంటూ వచ్చి, గుండెపైనవున్న\nబండను తీసివేసి, దైవాధీనాన్ని పరాము\nర్శించారు. అతను \"యక్షిత! యక్షిత ! *\nఅని భయం నటిస్తూ మెల్లిగా లేచాడు.\n\n\"ఓస్, ఈ మాత్రానికే భయపడుతు\nన్నావా? లే, లే. యక్షితను మటుమాయం\nచేసివచ్చాములే” అని అన్నా, తమ్ముడూ\nఏకకంఠంతో ప్రగల్భాలు కొట్టారు. వీళ్ళ\nడచ్చీలకు లోలోపల నవ్వు కొని, \"ఐతే\nపదండి!” అంటూ దైవాధీనం దారితీశాడు.\n\nఈ విధంగా వాళ్ళను దద్దమ్మలుగా చేసి\nఆడిస్తూ, దైవాధీనం సొరంగమార్గం బట్టి\nవెళుతూవున్నాడు. అలా ముగ్గురూ వెళ్లగా\n\nవెళ్ళగా, కొంతదూరంలో సింహద్వారం\nఉన్న గుహ చేరుకొన్నారు.. - అక్కడ\nఅంతటా పుర్రెలు, అస్తిపంజరాలు,\nఏమేమో కనపడుతున్నవి. పొగలు ఎగసి\nవస్తున్నయి. గోండ్రింపులు వినబడుతు\nన్నయి. ఇటువంటి భయంకరమైన ఆ\nప్రదేశం మధ్యని యక్షిత వీణ వాయించు\nకుంటూ కూర్చునివున్నది.\n\nఈ ముగ్గురనూ . చూడగానే యక్షిత,\n\"మహేంద్రమణికై వచ్చిన మానవాధ\nములా మీరు! కాచుకోండి, పుచ్చెలు ఎగిరి\nఫోతాయ్!!\" అంటూ చివాల్నలేచి, కత్తి\nఝళిపించింది. హరమతీ కాలమతులు\nహడిలిపోయి, వెనుకడుగు వేస్తూనే ప్రగ\nల్భాలు కొట్ట నారంభించారు. “నోరు మూసు\nకొని, నా కాలు కదల్చండి; సింహద్వారం\nతెరుస్తాను. లేకపోతే ఈ కత్తితో నరికివేస్తా”\nనని యక్షిత సింహనాదం చేసింది.\n\n6 ఆ అరుపుతో అన్నాతమ్ములు చచ్చి\nనట్టు, యక్షిత కాలు పట్టారు. కాని, కొంచె\nమైనా కాలు కదల్చలేక, అలసి సొలసి\nచతికిలబడ్డారు. వాళ్లు ఓడిపోవటంచేత\nయక్షిత కత్తిదూసి వారిని 'నరకబోయింది.\n.( ఇంతసేపూ దూరంగా వున్న దైవాధీనం\nముందుకువచ్చి, “ యక్షితా, ఆగు. నీకాలు\nకదిల్చి, నా అన్నలను నేను రక్షించు\nకొంటాను” అన్నాడు. \"సరేలే. శక్తిలో\nకాకపోయినా, మాటలలో అయినా పడుచు\nతనం కనపడుతున్నది. నా కాలు కదుల్చు\nచూద్దాం. క ద ల్చలేకపోయావో నీ పితృ\nదేవతల్ని కలుసుకొంటావ్ జాగర్త !\" అని\nయక్షిత హుంకరించింది.\n\nఅప్పుడు దైవాధీనం, మహా కాలు కది\nలించేవాడిలాగే చేతులు సవరించుకొని,\nపంజా విప్పి, వేళ్లు సారించి, వింతచేష్ట\nలతో యక్షిత చూపులను అటూ యిటూ\nమరలించాడు ఆమె ఆదమరపుగా\nఉండటం కనిపెట్టి యక్షిత కాలు ముద్దు\n\nపెట్టుకోబోయాడు. \"ఛీ! ఇదేమిటి?”\nఅంటూ ఆమె కాలు విదిలించుకుంది.\n\" అదుగో, యక్షితా! కాలు కదిలిం\nచావు. ఓడిపోయావు” అన్నాడు దైవాధీనం.\nఅతని యుక్తికి మెచ్చుకొని, యక్షిత సింహ\nద్వారం తెరచింది. ఈవిధంగా ముగ్గురూ\nసింహద్వారం దాటిపోగలిగారు.\n\nఅటుపైని దారి మరీ - అగమ్యంగా కన\nపడింది. అంతా చీకటిపుష్కరం. అందు\nచేత, హరమతీ కాలమతులు \"బాబోయి,\nమాకు మణివద్దు, ఏమీవద్దు. బ్రతికివుంటే\nచాలు” నంటూ వెనుకడుగు వేయటం\nప్రారంభించారు. వాళ్లకు ధైర్యం చెప్పి,\nఎలాగో మకరద్వారంవద్దకు చేర్చాడు\nదైవాధీనం.\n\nఈ గుహ సింహద్వారపు గుహకంటె\nఎక్కువ భయంకరంగా వున్నది. పొగలూ\nవెలుగులతోపాటు, ఉండివుండి, ఎక్కడ\nనించో గుండె పగులగొట్టేటటువంటి ఏడుపు.\nవినవస్తున్నది. ఈ ఆర్తనాదం ఏ దిక్కు\nనుండి వస్తున్నదో తీరా చూదామని వెతక\nబోతే ఎవ్వరూకనపడరు. ఇదిచూచి, వాళ్లకు\nభయమూ, ఆశ్చర్యమూకూడా కలిగినై.\n\nఇంతలో వాళ్ల ఎదుటనే తల విరబోసు\nకొని ఒక బండమీద కూర్చుని, వెక్కి\nవెళ్లి ఏడుస్తూవున్న యక్షిత ప్రత్యక్షమైంది.\nవీళ్లను చూడగానే ఆ యక్షిత \"మహేంద్ర\nమణికోసం వచ్చిన మానవాధములా మీరు !\nనన్ను నవ్వించగలిగితే మకరద్వారం\nతెరుస్తాను, లేకపోతే మిమ్మల్ని చంపివేస్తా\"\"\nనంటూ గద్దించి చెప్పింది.\n\nఒశ్, ఇదెంతపని అనుకొని, హరమతీ\nకాలమతులు, నవ్వు పుట్టించే వక్రచేష్టలు.\nఎన్నో చేశారు. వాళ్ళ చేష్టలుచూచి, యక్షి\nతకు మరింత ఏడుపే పచ్చింది కాని,\nనవ్వు రానేలేదు. \"మీరు నన్నింక నవ్వించ\nలేరు. మీకు చావే ప్రాప్తం” అనిచెప్పి,\nయక్షిత వాళ్లమీదికి ఉరకబోయింది. అన్నా\n\nతమ్ములు ఇద్దరూ పోయి, దైవాధీనం వెనక\nనక్కారు. అప్పుడు దైవాధీనం ముందుకు\nవచ్చి, కిటుకు ఎక్కడ వున్నదో కనిపెట్టా\nలని, యక్షిత చుట్టూ ప్రదక్షిణంచేయ\nనారంభించాడు. లొట్టలు వేసుకొంటూ,\nఅతను యక్షిత అందచందాలను పొగడటం\nకూడా ప్రారంభించాడు.\nఅతను తిరిగినట్టల్లా యక్షిత తిరుగుతూ\nవుండేవరకు, 'ఓహెూ, ఇదా నీ కిటుకు!'\nఅనుకుంటూ, దైవాధీనం దానికి చక్కిలిగిలి\nపెట్టబోయాడు. కిచకిచమని యక్షిత ఒక్క\nగెంతు గెంతింది. కుప్పిగంతులు వేసు\nకుంటూ, దైవాధీనం యక్షిత వెంటపడ్డాడు.\nఈ వాలకంచూచి, యక్షిత నవ్వు ఆపుకో\nలేక, మకరద్వారం తెరిచింది. ఒక్క\nచెంగున ముగ్గురూ మకర ద్వారం కూడా\nదాటిపోయారు.\n\nతరువాత ఆత్రిమూర్తులూ కమలద్వారం\nచేరుకున్నారు. ఇక్కడ యక్షిత విలాసంగా\nఆడుతూ పాడుతూ వున్నది. ఆమెపాటకు\nహరమతీ కాలమతులు తన్మయులైనారు.\nవీళ్లను చూడగానే, యక్షిత \" ఓరి\nమానవాధములారా! నా చెల్లెళ్ళను మోసం\nచేసి వచ్చారా? చూడండి, ఇప్పుడే\nమిమ్మల్ని మింగివేస్తా \" నంటూ, బ్రహ్మాండ\nమైన రాక్షసి ఆకారం దాల్చింది. ఆ పెను\nభూతాన్ని చూచీ చూడగానే అన్నాతమ్ములు\nచావ సిద్ధపడి, మూర్ఛపోయారు.\n\nఅప్పుడు, యక్షితకూ దైవాధీనాని' కీ\nకామరూప విద్యలో ఘోరమైన యుద్ధం\nజరిగింది. చివరికి దైవాధీనం, ఒక సూక్ష్మ\nరూపంలో యక్షిత నోటిలో దూరి, దాని\nకుక్షిలో ప్రవేశించి, ఆయువుపట్టు చికించు\nకొన్నాడు. అంతటితో యక్షిత లొంగిపోయి,\nద్వారం తెరవటమేగాక, మహేంద్రమణిని\nపట్టుకువచ్చి, అతనిముందు పెట్టింది.\n\nదైవాధీనం బయటకు వచ్చి, ఆ మణిని\nతీసుకున్నాడు. అప్పుడు ఆ యక్షిత అతనికి\n\n\"అనంతాస్తోక నిగమ నిగమన ఘృణ్\nమహేంద్ర మణీ” అనే మంత్రం ఉపదే\nశించి, అది పఠించినట్టయితే మణి ప్రకా\nశించి, కోరిన ఫలం ఇస్తుందని చెప్పి అంత\nర్థానమైంది.\n\nఈ విధంగా దైవాధీనం తన యుక్తిచేతా\nచాకచక్యంచేతా, కామరూపవిద్యాప్రభావం\nచేతా యక్షితలు ముగ్గురనూ గెలిచి,\nమంత్రంతో సహా మహేంద్రమణిని సాధిం\nచుకు రాగలిగాడు. ఇక యిప్పు డతను\nహరమతీ కాలమతులను మూర్ఛతేర్చి,\nమంత్రం పఠించి, మణిని పలికించి దాని\nవిధానం వారికి చూపాడు.\n\nముగ్గురూ అక్కడినించి తిరిగివస్తూ,\nఇంటిముఖంపట్టి, దారిలో మళ్లీ కాళికాల\nయందగ్గరకు వచ్చి అక్కడ కాస్త విశ్రాంతి\nతీసుకుందా మనుకున్నారు. దైవాధీనం\nమణిని తలక్రిందపెట్టుకుని పడుకొనడం\nచూచి హరమతీ కాలమతులు దురుద్దేశంతో\nకపటనిద్ర నటించారు.\n\nఇదేసమయానికి, గుణసుందరి తనను\nతలచుకొని తండ్రి పశ్చాత్తాప పడుతున్నా\nదనివిని, తండ్రిని చూచివద్దామని కోటలోకి\nవెళ్ళింది. రూపా హేమలు ఆమెను గడప\nలోనే అటకాయించి, \"పోఫో, ఎరుకల\nవాళ్లనూ ఏనాదివాళ్ళనూ కట్టుకొని, మాకు\nఎంత అప్రతిష్ఠ తెచ్చావు ? నీభర్త హీనుడు,\nదరిద్రుడున్ను\" అంటూ ఆనరాని మాటలు\nఅన్నారు.\n\nపతినింద సహించలేక గుణసుందరికి\nఆవేశం వచ్చి, \"అక్కలారా! మీ రనుకొ\nన్నట్టు, నాభర్త హీనుడూకాడు, దరిద్రుడూ\nకాడు. కామరూపవిద్య తెలిసిన వీర సేన\nమహారాజు. వారే మణిని తీసుకువచ్చి\nనాన్నగారిని రక్షిస్తారు\" అన్నది సగర్వంగా.\n\nసరీగా, ఆ క్షణాన దైవాధీనం నిద్రలో\nఉండటంచూచి, హరమతీ కాలమతులు\nఅతనిని ఒక పాడు బావిలో పడవేసి, ఆ\nమణిని పట్టుకొని, ఇంటికి ఉడాయించారు.\n(ఇంకా వుంది)",
            "book_page_end": 26
        },
        {
            "title": "అల్లుని మనసూ, అత్తగారి యుక్తి",
            "book_page_start": 27,
            "pdf_page_start": 27,
            "pdf_page_end": 29,
            "author": "పాలంకి వెంకటరామచంద్రమూర్తి, మద్రాను",
            "genre": "హాస్య కథ",
            "moral": "మనసుంటే మార్గముంటుంది. ఇతరుల మనసును తెలుసుకుని, చిన్నదైనా కోరికను తీర్చడం గొప్పదనం.",
            "keywords": [
                "అల్లుడు",
                "అత్త",
                "చక్కిలాలు",
                "పేరమ్మ",
                "తెలివి"
            ],
            "characters": [
                "సూరిశాస్త్రి",
                "సోదెమ్మ",
                "చిట్టిపంతులు",
                "పేరమ్మ"
            ],
            "locations": [
                "చీపురుపల్లి గ్రామం",
                "పెంటపాడు గ్రామం"
            ],
            "content": "చీపురుపల్లి గ్రామంలో సూరిశాస్త్రి అని ఒక\nబ్రాహ్మణు డుండేవాడు. ఆయన భార్యపేరు\nసోదెమ్మ. కూతురు పేరు వేదమ్మ. సోదెమ్మ\nపోరు పడలేక సూరిశాస్త్రి వేదమును పెంట\nపాడులో ఉన్న కొండేవధానులుగారి కొడుకు\nచిట్టిపంతులు కిచ్చి పెళ్ళిచేశాడు. కూతురు\nకుంచమంతైనా ఎదక్కపూర్వమే 'పెళ్ళి\nపెళ్ళి' అని సోదెమ్మ తొందరపడటానికి\nకారణం లేకపోలేదు.పండుగలకీ పబ్బాలకి\nపొరుగింటి పేరమ్మ గారి అల్లుడు వస్తూ\nవెడుతూండడం ఆమె చూసి తనకుకూడా\nఅల్లు డెప్పుడు వస్తాడో అని వేదమ్మ పుట్టక\nపూర్వంనుంచే ఉబలాటపడింది. తనకు\nపిల్లో, పిల్లాడో ఫుడతారని తేలినప్పుడు,\n\" ఆడపిల్లే పుట్టాల”ని ఊళ్ళో అమ్మవారికి\nమొక్కుకుంది. మొక్కు కున్నట్లే వేదమ్మ\nపుట్టింది. పుట్టేక ఐదోఏటే వేదమ్మకి పెళ్ళి\nచేశారు. పెళ్ళిచేసిన వెంటనే సంక్రాంతి\nపండుగ వచ్చింది. పండుగకి చిట్టిపంతులు\nఅత్తారింటి కొచ్చాడు.\n\nవేదమ్మకి ఐదేళ్ళు ఐతే చిట్టిగాడికి\nఎనిమిదేళ్ళు. అల్లుడు చిన్నవాడేగదా అని\nనెత్తిమీద చమురుపెట్టి, “నీ అమ్మ కడుపు\nచల్లగా, నీ అత్తకడుపు చల్లగా...” అంటూ\nదీవించి తలంటి, కొంగుతో తుడిచింది.\nసూరిశాస్త్రి కుట్టించి తెచ్చిన బొందులాగూ\nతొడిగి, పిన్ను పెట్టి, గాలిపడగ కొని ఇచ్చి\n' ఎగరేసుకో 'మంది.\n\nపొరుగింటి పేరమ్మగారి అల్లుడూ\nపండగకు వచ్చాడు. పేరమ్మ పోలిబూరెలు\nవండి, పులిహారచేసి, ఇంకా ఏవేవో చేయ\nటానికని సిద్ధపడుతోంది. సోదెమ్మకేం పిండి\nవంట చెయ్యాలో ఓ పట్టాన్ని తెగలేదు.\nతెగకపోవటానికి కారణం ఏమిటంటే ఏమి\nచేద్దామనుకున్నా, పప్పో, పిండో, నూనో,\nనెయ్యో, బెల్లమో పంచదారో కావాలికదా.\n\nఅల్లుడికి చేసిపెట్టటానికి సోదెమ్మ ఇంట్లో\nఏమీ లేకపోయింది. \" అల్లుడికి ఏమిటి\nఇష్టమో కనుక్కుని ఆపైన సంబారాల\nకోసం తడుములాడుకుందాం\" అనుకుంది.\nచిట్టిగాణ్ణి పిలిచి, \"నీ కేం తినాలనుం\nదోయ్ ?” అని అడిగింది.\n\nఎవరూ అల్లుళ్ళని అలా అడగ నూ\nఅడగరు, అడిగినా అల్లుళ్ళు చెప్పనూ\nచెప్పరు. కాని \"చిట్టిపంతులు చిన్నవాడు\nగదా, అడిగి తెలుసుకుంటే తప్పేమిటి?\"\nఅని సోదెమ్మ అడిగేసింది. చిట్టిపంతులు\nచెపితే తప్పేమిటని తనకేది ఇష్టమో చెప్పే\nశాడు కూడాను. \"నాకు చక్కిలాలు\n\nకావాలి\" అన్నాడు. సోదెమ్మ సంతోషిం\nచింది. చకిలాలకి పరిపిండి ఉంటేచాలు.\nఇంట్లో డబ్బాలో సిద్ధంగా పిండి ఉన్నది.\nకూడాను. ఉత్సాహంతో సోదెమ్మ చువ్వలా\nలేచి, చకచకా చారెడేసి చక్కిలాలు\nతయారుచేసింది. చల్లారటంతోనే నాలుగు\nచక్కిలాలు చిట్టిపంతులు చేతిలో పెట్టింది.\nకుఱ్ఱవాడైతేమాత్రం అల్లుడయాక కొంచె\nమైనా మొహమాటం ఉండాలికదా? కాని\nచిట్టిపంతులుకి అలాంటి మొహ మోటం\nలేకపోయింది. \"అత్తయ్యా, ఉత్తుత్తి\nచక్కిలాలైతే నాకు ఇష్టముండదు\"\nఅన్నాడు. \"మరేం కావాలి?” అని అడి\nగింది సోదెమ్మ. \" మా అమ్మ నాకు వాటిని\nపాలల్లో ముంచి పెట్టేది” అన్నాడు.\n\nపాపం సోదెమ్మగారింట పాలులేవు.\nఆమెకున్నదల్లా అల్లుడు రావాలన్న\nసరదా ఒక్కటే. సరదా తో బాటు చెయ్య\nటానికి శక్తి కూడాఉంది కాని ఇంట్లో\nసరుకులేదు. చిట్టిపంతులు పాలు అడిగే\nపనికదూ చెప్పేను? నోరువిప్పి అడిగేక,\nఎక్కడైనా అప్పైనాచేసి తెస్తుందిగాని\nమానుతుందా? అల్లుడి మనసు ఎలాగైనా\nతీర్చాలని సోదెమ్మ పంచపాత్ర పుచ్చుకు\nబయల్దేరింది. ఎక్కడికో వెళ్ళటం ఎందు\n\nకని, పేరమ్మనే అడిగింది. \"మా యింటి\nపాలు పిల్లి తాగేసింది. కాసిన్ని బదులియ్యి\nపేరమ్మా, సాయంకాలం తీరుస్తాను” అంది.\nసోదెమ్మగారింట పిల్లి ఉన్నమాట నిజమే\nగాని అది పాలు త్రాగేసిందన్నమాటమాత్రం\nశుద్ధ అబద్ధం. వాళ్ళింట అసలు పాలు\nఉంటేగా, పిల్లి త్రాగిపోవటానికి ?\n\nఏ కళనుందోగాని పేరమ్మ వెంటనే\nచిక్కటిపాలు పాత్రనిండా పోసి ఇచ్చింది.\nవాటిని తెచ్చి సోదెమ్మ చిట్టిగాడి ముందు\nపెట్టింది. వాడు చక్కిలాన్ని పాలల్లో\nముంచి, కాస్తకాస్త కొరుక్కు తినేశాడు.\n\nవాడి నాలుగు చక్కిలాలూ ఐపోయాయి\nకాని, పాత్రలో పాలు మాత్రం అలాగే\nఉన్నాయి. ఏ గారెముకో రొట్టెముక్కో ఐతే\nముంచినప్పుడు పాలను పిల్చుకుంటుంది\nగాని రాయికిమల్లే గట్టిగా ఉండే చక్కిలాలు\nపాలేం పీల్చుకుంటాయి? అందు చేత\nపంచెపాత్రలో తెచ్చినపాలు తెచ్చినట్టుగానే\nఉండిపోయాయి. పాలు అప్పు తీర్చటం\nఎలాగరా భగవంతుడా అని బెంగపెట్టు\nకున్న సోదెము ఆ పాలు తరక్కుండా\nపంచపాత్ర నిండుగా ఉండడం చూచింది.\nఆమె మెదడులో మెరపులాంటి ఆలోచన\nఒకటి తట్టింది. ఆ మిగిలిన పాలు ఆమ\n\nట్టునే పట్టుకెళ్లి పేరమ్మకి అప్పు తీర్చేసి\nచక్కా వచ్చింది!\n\nసూరిశాస్త్రి ఇంటికొచ్చి, \"ఏమే, అల్లుడి\nకేమైనా చేసి పెట్టేవా, లేదా ?” అని అడి\nగేడు, అక్కడికి తనేవో అన్ని సరుకులూ\nఇంటికి తెచ్చిపడేసినట్లు! సోదెమ్మ\nనవ్వుతూ, \"అప్పువారి అప్పూ తీరె, అల్లుడి\nమనసూ తీరె!\" అంది. \"అదేమిట”ని\nఆశ్చర్యంతో శాస్త్రి అడిగితే, మిగిలిన ఒక్క\nచక్కిలమూ ఆయన చేతిలో పెడుతూ\nసంగతంతా చెప్పింది సోదెమ్మ. సూరిశాస్త్రి\nచకిలాన్ని పటుక్కుమనిపిస్తూ, సోదెమ్మ\nతెలివికి మెచ్చుకున్నాడు.",
            "book_page_end": 29
        },
        {
            "title": "వాలి దేవతార్చన",
            "book_page_start": 30,
            "pdf_page_start": 30,
            "pdf_page_end": 34,
            "author": "పి. సౌభాగ్యలక్ష్మి",
            "genre": "పురాణ కథ",
            "moral": "భక్తు లందరికీ దేవుడు సమానమే. \"నాకు మాత్రమే దేవుడు సొత్తు\" అనే అహంకారం తగదు.",
            "keywords": [
                "వాలి",
                "శివలింగం",
                "దేవతార్చన",
                "చెంచులు",
                "అహంకారం"
            ],
            "characters": [
                "వాలి",
                "చెంచులు",
                "శివుడు"
            ],
            "locations": [
                "పెద్ద సరస్సు",
                "దండకారణ్యం",
                "నది"
            ],
            "content": "ఓ అడవిలో పెద్ద సరస్చొకటుంది. కోతుల\nరాజ్యానికి రాజైన వాలి ఒకనాడా సరస్సు\nపక్కనుంచి వెడుతున్నాడు. అతను\nఅక్కడకు చేరుకునేసరికి సరిగ్గా సాయం\nత్రమై భక్తులంతా దేవుడికి పూజ చేసే\nవేళయింది.\nవాలి గొప్ప శివభక్తుడు. అతడు\nఎక్కడకు వెళ్లినాసరే తనతో కూడా దేవతా\nర్చన పెట్టెలో శివలింగాన్ని పెట్టుకుని మరీ\nవెళ్లేవాడు. అత నా సర స్సు దగ్గిర ఆగి,\nఅందులో స్నానంచేసి వచ్చి, గట్టుమీద ఓ\nశుభ్రమైన చోట ఆకూ అలమూ తుడిచేసి,\n*దేవతార్చనపెట్టెలో ఉన్న శివలింగాన్ని\nపైకితీసి, అర్హడ పెట్టి, మామూలు ప్రకారం\nపూజచేయడం మొదలెట్టాడు. అతను పూజ\nచేస్తూంటే, ఆ అడవిలో వేటాడుతో తిరుగు\nతోన్న చెంచువాళ్ళు విల్లు లూ, బాణాలూ\nపుచ్చుకుని ఆ పూజచూస్తూ నిలబడ్డారు.\nవాళ్ళు చంపి తెచ్చిన మృగాల్ని ఓచోట\nకుప్పగా పడేసి, వాళ్లుకూడా భక్తితో\nశివలింగానికి నమస్కారాలు పెట్టేరు. వాలి\nపూజచేస్తూన్న ఆ లింగాన్ని చూచినకొద్దీ,\nవాళ్ళకి భక్తి ఎక్కువైపోయి, \"అయ్యో,\nమనకికూడా ఇలాంటి దేవుడుంటే రోజూ\nఎంచక్క భక్తితో పూజ చేసుకుందుము\nగదా ” అనిపించింది.\nవాలి పూజముగించి, దేవతార్చన\nపెట్టెను దులిపి, లింగాన్ని తీసి అందులో\nపెట్టుకుందా మనుకుని తాను పెట్టిన\nపువ్వులూ, పత్రీ లింగంమీదనుంచి పక్కకి\nఒత్తిగిస్తున్నాడు.\nచెంచులు ఇంక పోదామని వెనక్కి\nతిరిగిచూసుకునేటప్పటికి ఒక చిత్రం\nజరిగింది. వాళ్ళు చంపితెచ్చి అక్కడ\nపడేసిన మృగా లొక్కొక్క టే బ్రతికి\nకదలటం మొదలెట్టేయి. వాళ్ళు\n\nఆశ్చర్యంతో చూస్తూనిలబడిపోయేటప్పటికి\nకదలటంతో ప్రారంభించిన మృగాలన్నీ\nఒక్కమాటుగా లేచి, భయంకరంగా\nఅరుస్తూ పారిపోవ నారంభించాయి.\nవెఱ్ఱమొహా లేసుకుని చూస్తూ నిల\nపడితే ఆ మృగాలు తప్పించుకు పారిపోతా\nయని తోచి చెంచులంతా తమ విల్లులు\nఎక్కు పెట్టి, అమ్ముల పొదులలోకి చేతులు\nపోనిచ్చి బాణాలు లాగేరు. తీరా చూస్తే\nఆ బాణాలన్నీ తాము తెచ్చుకున్న ఇనప\nబాణాలుగా క, బంగారవు బాణాలుగా\nమారిపోయివున్నాయి. వాళ్ళంతా ఆ పారి\nపోతూన్న మృగాలమాటే మరిచిపోయి\nధగధగ మెరిసే ఆ బాణాలు చూసు\nకుంటూ నిలబడిపోయారు.\nవాలి జరిగినదంతా చూసి, \"ఇదంతా\nనా శివలింగం యొక్క మహాత్యం\"\nఅన్నాడు. చెంచు లామాట విని వాలి కాళ్ల\nమీద పడి, \"మహిమ గల ఈలింగాన్ని\nమాకు ఇచ్చెయ్యండి. మేము పూజచేసు\nకొంటాము” అని ప్రార్థించారు.\nవాలి వికవికా నవ్వి, \"మీ మొహం\n* మీకు పూ జే మిటి పొండి ” అన్నాడు.\n\"ఏమండీ, అలా తోసి పారేస్తున్నారు?\nమేమూ మీకుమల్లే భక్తులమే” అన్నారు\nచెంచులు. \"ఏడిచినట్లే ఉంది మీమాట!\nభక్తిలో నాకూ మీకూ సాటా? దోమకీ\nఏనుగకి ఎంత వార ఉందో మీ భక్తికీ నా-\nభక్తికీ అంత వార ఉంది. ఇంతకీ మీకు\nలింగం కావలసివస్తే ఎక్కడైనా తెచ్చు\nకోండి గాని నా దేవుణ్ణి నే నివ్వను \" అని\nచెప్పివేశాడు వాలి.\nమరొకడూ, మరొకడూ ఐతే చెంచులు\nబలవంతంగా లింగాన్ని లాగివేసిఉందురు\nగాని, వాలి చాలా బలమైనవాడు గనక\nభయంవల్ల వాళ్లు మారుచెప్పక తమదారిని\nపోక తప్పిందికాదు. శివునిమీద ఉండే\n\nబోయాడు. కాని కొంచెంగూడా కదల్లేదు\nఆ లింగం!\nవాలికి చాలా ఆశ్చర్యం వేసింది. పెద్ద\nపెద్ద పర్వతాల్ని ఇట్టే పెకలించివేయగల\nబలం అతనిది. అలాంటప్పుడు ఈ చిన్న\nలింగాన్ని కదల్చ లేకపోవడ మేమిటి?\n\" నామీద దేవుడి కేదో కోపం వచ్చింది.\nఅందుకే ఇలా తన మహిమ చూపిస్తు\nన్నాడు\" అనిపించి, కళ్ళవెంట నీరు\nకారుస్తూ లింగానికి సాష్టాంగ నమసారం\nచేసి \"స్వామీ, నే ను చేసిన అపరాధ\nమేమిటి? నువ్వు ఊడిరాకుండా ఇక్కడే\nస్థాపితమైతే ఎలాగ ? మనం ఇంటికి\nపోవద్దా? అక్కడ కోతులన్నీ నాకోసం\nఎదురుచూస్తుంటాయి. రా. వెళ్ళిపోదాం”\nఅని అనేకవిధాల ప్రాధేయపడ్డాడు.\nఅప్పుడు శివుడు వాలికి ప్రత్యక్షమయి,\n\"వాలీ, నాకిక్కడ ఉండిపోవాలని ఉంది.\nఇక్కడి భక్తులు స్నానంచేసి నన్ను సేవించ\nటానికి వీలుగా ఇక్కడే సరస్సుకూడా\nఉంది గనక ఇంక కదలను” అన్నాడు.\nఅప్పుడు వాలికి తెలిసొచ్చింది: \"నేను ఈ\nచెంచులకన్నా గొప్ప భక్తుణ్ణి అనుకున్నా.\nదేవుడు నా ఒకడి సొత్తు అనే అహం\n\nభావంతో 'ఈ లింగం మీకుఇవ్వను పొండి'\nఅన్నాను. 'నాకు భక్తులంతా సమానమే.\nభక్తు లందరికీ నేను దేవుణ్ణి' అని నాకు\nచెప్పటంకోసం శివు డిలా చేసివుంటాడు”\nఅని తెలుసుకున్నాడు.\n\"స్వామీ, నేను ఆ భక్తుల్ని చులకన\nచేసి మాట్లాడినందుకు నన్ను క్షమించు.\nనిన్ను విడిచి నే నొక్క క్షణంకూడా\nఉండలేను. కనుక ఇంక ఆలస్యంచెయ్యక\nనన్ను అనుగ్రహించి నాతో రావలసిందే”\nఅని బ్రతిమాలుకున్నాడు. కాని అంతకు\nముందే శివుడు అంతర్థాన మైపోయాడు.\nపాపం వాలికేమీ తోచింది కాదు. ఆ\nలింగం తనతో రాదు. దాన్ని విడిచి తాను\nపోలేడు. అప్పుడతనికొక చిత్రమైన\nఉపాయం తోచింది. “శివు డిక్కడ ఉండి\nపోతాననటానికి సరస్సు కొంత కారణం\nగదా. దీన్ని పూడ్చేస్తే, శివుడి కీప్రదేశం\nమీద ఉండే మోజుపోయి అప్పుడు నేను\nకోరినట్లు నాతోరాకపోతాడా” అనుకొన్నాడు.\nఇలా అతను ఆలోచించి, సరస్సు\nపూడ్చడానికి ఆ చుట్టుపక్కల ఏదైనా\nపెద్ద కొండ ఉందేమో అని అటూ ఇటూ\nచూచాడు. ఎక్కడా కనపడలేదు. అప్పుడు\n\nకొన్ని వందల యోజనాలు యెగిరివెళ్లి\nఓ పెద్దకొండను పెకలించి తెచ్చి, ఆ సర\nస్సులో పడేశాడు.\n\nఐతేం, వాలి అనుకొన్నదొకటీ చివరికి\nజరిగిందొకటిన్నీ. ఆ కొండ కిందకు పడీ\nపడటంతో ఆ సరస్సు పూడిపోవడానికి\nబదులు అందులో ఉన్న నీరంతా పొంగి\nఓ నదిగా ప్రవహించినది.\nనదిని చూడగానే వాలికి ఉడుకు\nమోత్తనమూ, దుఃఖమూ వచ్చి, ఆవేశంతో\n\"స్వామీ నువ్వు రాకపోతే నేనిక్కడే\nబుర్ర బద్దల కొట్టుకుని చచ్చిపోతాను\"\nఅన్నాడు.\n\nశివునికి జాలివేసి మళ్లీ ప్రత్యక్షమై,\n\"వెఱివాడా! కొండతెచ్చి చెరువులో పడేస్తే\nనేను నీవెంట వచ్చేస్తా ననుకున్నావు. కాని\nచెఱువులో నీరు నదిగా మారి భక్తుల\nస్నానాలకువీలుగా దివ్యమైనప్రవాహమైంది.\nఈవిధంగా ఈ కొండతెచ్చి ఇక్కడ పడ\nవేసి, తలవని తలంపుగా నాకు ఉపకారమే\nచేశావు. అదీగాక, నీవు చేసిన ఈపని\nమరొకవిధంగా కూడా నాకుఉపకారమైంది.\nఏమంటే, నాకు కొండఅంటే మహా ఇష్టం.\nఅందుకే కైలాసంమీద నేనుండడం. ఇక్క\nడేదైనా ఓ కొండ ఉంటే బాగుండునని నేను\nఆలోచిస్తోంటే, నీవు దాన్ని తెచ్చి పడేసి\nఆ లోపం పూర్తి చేశావు. అయితే, నీతో\nకూడా నన్ను రమ్మనే కదా నువ్వు ఆరాట\nపడేది? నేను లింగాన్ని అయి నీదేవతార్చన\nపెట్టెలో ఉండడంకన్న ఏకంగా నీ\nహృదయంలోనే ప్రవేశించి నీతో వస్తాను.\nభక్తులకోసం యీ లింగాన్ని ఇక్కడనే\nఉండి పోనియ్యి\" అని చెప్పి, స్వామి వాలి\nహాృదయంలో ప్రవేశించాడు.\n\nవాలి కళ్లుమూసికొని ధ్యానించేటప్పటికి\nఅతనికి తనలోని శివుడు ఒక జ్యోతికి మల్లే\nప్రకాశిస్తూ కనపడ్డాడు. వాలి \"ధన్యుణ్ణి\nఅయా”నని సంతోషిస్తూ, మనస్సులో ఉన్న\nశివుణ్ణి ధ్యానించుకుంటూ, యింటికి వెళ్లి\nపోయాడు.\n\nమర్నాడు చెంచులువచ్చి అక్కడ\nఉండిపోయిన లింగాన్నీ, కొత్తగా వచ్చిన\nకొండనీ, కొండ పడడంవల్ల ప్రవహించిన\nనదినీ చూచి, పొంగిపోయారు. నాటినించీ\nరోజూ రెండు పూటలా స్వామిని భక్తితో\nపూజచేసుకొంటూ వారూ ధన్యులయ్యారు.\nభక్తుల కోరికలను నెరవేర్చే ఆ పరమ\nశివుడు ఈ విధంగా అటు వాలినీ, ఇటు\nచెంచులనీకూడా సంతృప్తిపరచాడు.",
            "book_page_end": 34
        },
        {
            "title": "మార్పు లేని మనిషి",
            "book_page_start": 35,
            "pdf_page_start": 35,
            "pdf_page_end": 40,
            "author": "ముద్దా. సోమప్పశాస్త్రి, మద్రాసు",
            "genre": "నీతి కథ",
            "moral": "పేదరికం, సంపద, అధికారం ఉన్నా, మంచి స్వభావం కలవారు మార్పు చెందకుండా ఉంటారు.",
            "keywords": [
                "బాలవర్ధనుడు",
                "సన్యాసి",
                "మంచితనం",
                "కృతఘ్నత",
                "మామిడిచెట్టు"
            ],
            "characters": [
                "సూర్యవర్ధనుడు",
                "చంద్రవర్ధనుడు",
                "బాలవర్ధనుడు",
                "వృద్ధ సన్యాసి",
                "రాజకుమారి"
            ],
            "locations": [
                "అడవి",
                "సముద్రం",
                "మైదానం"
            ],
            "content": "ఒక ఊరిలో ముగ్గురు అన్నాదమ్ములు\nఉండేవారు. పెద్దవాడు సూర్యవర్థనుడు.\nరెండవవాడు చంద్రవర్థనుడు, కడసార్జి\nవాడు బాలవర్థనుడు. తండ్రి వీరికి విడిచి\nపోయిన ఆస్తి ఒక్క మామిడిచెట్టు\nమాత్రమే. అయితే, ఆ మామిడి చెట్టు\nచాలా చిత్రమైంది. ఇప్పుడూ అప్పుడూ\nఅనకుండా మున్నూట అరవైరోజులూ అది\nకాస్తూనే వుంటుంది,\nముగ్గురు అన్నా ద మ్ముల లో నూ ఒక\nయిద్దరు ఆ చెట్టు కాయలు కోసి పట్టుకు\nపోయి, ఊళ్ళో అమ్ముకురావడం, మూడవ\nవాడు చెట్టుకి కాపలా కాస్తూవుండటం —\nఇదీ వాళ్ళ ఏర్పాటు.\n\nఒక రోజున చెట్టు కాపలాకాయడం\nబాలవర్థనుడి వంతు వచ్చింది. సూర్య\nవర్ధనుడూ, చంద్రవర్ధనుడూ కాయలు\nపట్టుకొని ఊళ్లోకి వెళ్లారు. ఆ సమయంలో\nవృద్ధుడైన ఒక సన్యా సి ఆ చెట్టువద్దకు\nవచ్చి, \"నాయనా! నాకు ఆకలీ దాహమూ\nఅవుతున్నది. ఒక్క మామిడికాయ ఇచ్చి\nపుణ్యం కట్టుకుంటావా?” అని అడిగాడు.\n\nఅందుకు బాలవర్ధనుడు, \"తాతా!\nనాకు ఇద్దరు అన్న లున్నారు. వాళ్లిద్దరూ\nఈరోజున పళ్లు పంచుకొని వెళ్లిపోయారు.\nఅందుచేత వాళ్ల కొమ్మలు తాకడానికి నాకు\nఅధికారం లేదు. నా వాటాలో కొమ్మలు\nఅవిగో. వాటిలో నీకు ఇష్టమొచ్చినన్ని పళ్లు\nతీసుకోవచ్చు\" అనేవరకు, సన్యాసి\n\" సరే, అలాగే చేయ” మన్నాడు. అప్పుడు\nబాలవర్థనుడు చెట్టెక్కి నాలుగు పళ్లుకోసి,\nసన్యాసికి ఇచ్చాడు. అవి పుచ్చుకొని,\nసన్యాసి సంతోషంతో వెళ్లిపోయాడు.\n\nమరునాడు చెట్టు కాపలా కాయడం\nసూర్యవర్ధనుడి వంతు. వృద్ధ సన్యాసి\nసూర్యవర్ధనుడి వద్దకు వచ్చి, బాలవర్ధనుణ్ణి\n\nఆడిగినట్టే ఆడిగాడు. సూర్యవర్ధనుడు తన\nవంతు కాయలలో నాలుగు ఎంచితీసి,\nసన్యాసికి భక్తితో సమర్పించాడు. సన్యాసి\nసంతోషించి వెళ్లిపోయాడు.\n\nమూడవరోజున చంద్రవర్ధనుడు చెట్టు\nకాపలా కాయడానికి నిలిచిపోయాడు.\nవృద్ధసన్యాసి ఇతనివద్దకు కూడా వచ్చి\nకాయ అడిగేవరకు, చండ్రవర్ధనుడు తన\nవంతు కాయలలో నాలుగు మంచి కాయ\nలిచ్చి, సన్యాసిని సంతోష పెట్టాడు.\n\nకొంతకాలమైన తరవాత ఆ వృద్ధ\nసన్యాసి మళ్లీ అన్నదమ్ములు ముగ్గురనూ\nకలుసుకుని, 'అబ్బాయిలూ! నాతో రండి.\nచిత్రాలు చూపిస్తాను' అని చెప్పి, వెంట\nపెట్టుకు పోయాడు.\n\nకొంచెము దూరం పోయేవరకు, వారికి\nసముద్రం అడ్డు వచ్చింది. అప్పుడు సన్యాసి\nసూర్యవర్ధనుడి వేపు తిరిగి, 'నాయనా! ఈ\nసముద్రం నీ అధీనంలో ఉంచుతున్నాను.\nనీవు ఏమికోరుకుంటే అది తప్పక నెరవేరు\nతుంది' అన్నాడు. 'ఐతే, ఈ సముద్రంలో\nవుండే ఉప్పునీళ్లన్నీ తియ్యటి తెల్లటి\nక్షీరములుగా మారిపోవాలి ' అని కోరుకునే\nవరకు, వెంటనే ఆ సముద్రం క్షీరసము\nద్రంగా మారిపోయింది. సూర్యవర్ధనుడు\nఆ పాలనుంచి పెరుగు, వెన్న, నేయి\nతీసి, వ్యాపారం ప్రారంభించాడు. త్వర\nలోనే ధనవంతుడై అక్కడనే నివాసం\nఏర్పరుచుకున్నాడు.\n\nతరువాత సన్యాసి, తక్కిన ఇద్దరినీ\nవెంట బెట్టుకొని మళ్లీ బయల్దేరాడు. కొంత\nసేపటికి ఒక పెద్ద మైదానం కనబడింది.\nఅందులో కొన్ని లక్షల పావురాల పిట్టలు\nగింజలు ఏరుకొని తింటున్నయి. సన్యాసి\nఈసారి చంద్రవర్ధనుడి వేపు తిరిగి,\n\"నాయనా! ఈ మైదానము, పావురాలు నీ\nఆధీనం చేస్తున్నాను. నీమనస్సులో కోరిక\n\nఏమిటో చెప్పు, నెరవేరుస్తాను” అన్నాడు.\n\"అయితే, ఈ పావురాపిట్టలన్నీ గొజ్జెలుగా\nమారిపోవాలి' అని కోరాడు చంద్రవర్ధనుడు.\nమెటనే మైదానమంతా గొజ్జెలతో నిండి\nపోయింది. చంద్రవర్ధనుడు అక్కడనే\nస్థిరపడి, ఆ గొజ్జెల ఉన్నితో తివాసీలు\nనేయించి వర్తకం ప్రారంభించి, ధనవంతు\nడయినాడు.\n\nపోతే, వృద్ధసన్యాసి బాలవర్ధనుణ్ని\nతీసుకుని ముందుకు సాగిపోయాడు. పోగా\nపోగా, ఒకచిన్న ఆలయమూ, అందులో\nదేవీ విగ్రహమూ కనబడినై. అక్కడ ఆగి,\nవృద్ధసన్యాసి బాలవర్ధనుడితో \" అబ్బాయీ!\nఈ గుడిలో ఉండే దేవిని తలుచుకుని,\nనువ్వు ఏమి కోరుకుంటే అది నెరవేరు\nతుంది” అని అనేవరకు, బాలవర్ధనుడు\n\"ఐతే స్వామీ! దాపరిక మెందుకు? నాకు\nఒక్కటే కోరిక ఉన్నది. ఈ ఊరి పట్టపు\nరాజు కూతురును పెళ్ళాడాలి” అన్నాడు.\nబాలవర్ధనుడి కోరికకు సన్యాసి చిరు\nనవ్వు నవ్వుకొని, ' బలే ఘట్టివాడవేనోయి\nనాయనా! ' అని ప్రేమతో వీపు తట్టి అతనిని\nతనవెంట రాజుగారి కోటకు తీసుకు\nపోయాడు.\n\nవృద్ధసన్యాసీ, బాలవర్ధనుడూ కలిసి\nవెళ్లేసరికే అక్కడ ఇద్దరు రాజకుమారులు\nతయారుగా కూర్చుని వున్నారు. ఇప్పుడు\nరాజకుమారికోసం వచ్చిన బాలవర్ధనుడు\nమూడవ వా డన్నమాట.\n\nరాజకుమార్తెను పెళ్లాడటానికి ముగ్గురు\nయువకులు పోటీ గా కూర్చునేవరకు,\nరాజుకి ఆలోచన పాలుపోలేదు. ఆయన\nవృద్ధసన్యాసికి నమస్కరించి \"మహాను\nభావా! మీరు సర్వజ్ఞులు. మా క్షేమం\nకోరినవారు. కనుక, వివాహవిషయంలో\nమీకు తోచినట్టు నిశ్చయించండి”\nఅన్నారు.\n\nఅప్పుడు వృద్ధసన్యాసి \"మూడు గులాబీ\nమొక్కలు తెప్పించి, ముగ్గురు యువకుల\nపేర్లూ వాటిపైన రాయించి, రాజకుమారిని\nస్వయంగా అందరి ఎదుటా నాటమనండి.\nఅందులో ఏ మొక్క, రేపు ఉదయానికల్లా\nపూస్తుందో, ఆ యువకుణ్ని ఆమె వరించి\nనట్టే నిశ్చయం\" అని చెప్పాడు. అందరూ\nఈ ఏర్పాటు బాగున్న దన్నారు.\n\nఅందరి ఎదటా రాజకుమారి మూడు\nమొక్కలూ నాటింది. సన్యాసి మహిమ\nవల్ల బాలవర్ధనుడి పేరు రాసిన మొక్క\nమాత్రం మరునాటికల్లా చక్కటిపువ్వు\nపూసింది. తక్కిన రెండు మొక్కలు నాటి\nనవి నాటినట్టే ఉన్నయి. కనుక, రాజ\nకుమారికి బాలవర్ధనుడికి అతి వైభవంగా\nవివాహం జరిగింది.\n\nఆ దేశాచార ప్ర కారం అడవిలో ఒక\nకుటీరం నిర్మించుకొని, నూతన దంపతులు\nఐదేళ్లపాటు అందులో కాలక్షేపం చేయాలి.\nఆ ప్రకారమే ఇప్పుడు బాలవర్ధనుడు, రాజ\nకుమారీ నివసిస్తూ వున్నారు.\n\nఇలా ఉండగా, ఒకనాడు ధనవంతు\nడైన సూర్యవర్ధనుడివద్దకు సన్యాసి ఒక\nబిచ్చగాని రూపంలో వెళ్లి, \"చాలా\nదాహంగావున్నది. మీకు దేవుడు కోకొల్లలుగా\nపాడి అనుగ్రహించాడుకదా. కొంచెం\nమజ్జిగతేట ఇప్పించి పుణ్యం కట్టుకోండి\"\nఅని ప్రార్థించాడు. దానికి సూర్యవర్ధనుడు\n\"పోవోయి పక్షి!- మజ్జిగలు ధర్మంగా\nపోయటానికి ఇదేమీ చలివేంద్ర కాదు.\nవర్తకానికీ ధర్మానికీ చాలాదూర ముంది.\nవెళ్లు వెళ్లు” అంటూ కసరికొట్టాడు.\n\nఅప్పుడు సన్యాసికి కోపంవచ్చి \" అప్పుడే\nనీకింత కళ్లు నెత్తిమీదికి వచ్చాయా ?\nనిన్ను నువ్వు తెలుసుకునే టట్టు చేస్తా\nనుండు” అనిచెప్పి సముద్రంపైన మంత్ర\nజలం చల్లేవరకు, చూస్తూవుండగానే\n\nతెల్లటి క్షీరసముద్రంమారిపోయి, అందులో\nమళ్లీ మామూలుగా ఉప్పునీళ్లు సిద్ధమైనై.\nసూర్యవర్ధనుడితో సన్యాసి \" మేలు మర\nచిన కృతఘ్నుడా ! నీవు ఎప్పటిలాగా\nమామిడి చెట్టువద్దకుపోయి, కాపలా\nకాసుకొంటూవుండు. పో!” అని చెప్పి\nఅదృశ్యమైనాడు.\n\nఇక రెండోవాడు ఎలా మారిపోయాడో కని\nపెట్టాలని, సన్యాసి మారువేషంతో చంద్ర\nవర్ధనుడి వద్దకు పోయి, \" నాయనా !\nచలితో వణకి పోతు న్నా ను. ముసలి\nముండా వాడిని. మీకు దేవుడు ఇన్ని గొట్టె\nలను ఇచ్చాడుకదా. మీకు పనికి రానిది ఒక\nచింకి కంబళిముక్క నాకు పారవేయండి.\nమీ పేరు చెప్పుకొని కప్పుకొంటాను అని\nకోరేసరికి, చంద్రవర్ధనుడు\" సరిసరి,\nమేము నేసిన కంబళీలు నాలుగూ నీలాంటి\nసన్యాసులికి పంచి పెట్టి వేస్తే, మేము\nఎక్కడికి పోవాలె? మా వర్తకం ఏమి\nకావాలె? వెళ్ళువెళ్ళు...\" అంటూ కసరి\nకొట్టాడు.\n\n\"ఓ హెూ, నీపని ఇంతవరకూ వచ్చిందా?\nనీవు ఎక్కడికి పోవాలో చెబుతానుండు\"\nఅంటూ మంత్ర జలం తీసి అభిషేకించే\nవరకు, అతని కళ్లముందరనే గొజ్జెలన్నీ\nపావురాలుగా మారిపోయి, గాలిలోకి ఎగుర\nనారంభించినై. సన్యాసి అతనివేపు తిరిగి'\n\"పిచ్చి నాయనా! ఇక ఇంతటినించీ నీవు\nమామూలుగా నీ మామిడి చెట్టువద్దకుపోయి\nకాపలా కాసుకుంటూ వుండు” అని చెప్పి,\nఅంతర్ధాన మైనాడు.\n\nఅన్నలు ఇద్దరి సంగతి ఈవిధంగా పరీ\nక్షించిన తరువాత, చిన్నవాడైన బాల\nవర్ధునుడిలో కూడ ఏదైనా మార్పు వచ్చిం\nదేమో తెలుసుకోవాలెనని సన్యాసికి\nబుద్ధిపుట్టి, అడవిలో అతను నివసించే\nకుటీరానికి వెళ్ళాడు.\n\nసన్యాసి ఒక ముష్టివాని వేషంతో సరీగా\nభోజనాల వేళకు కుటీరంలో తయారై,\nఆకలిగా ఉన్నదన్నాడు. ఇక భోజనం\nచేదామని సిద్ధంగా వున్న దంపతులు\nఇద్దరూ ఆ ముష్టివానిని ఎంతో ఆనందంతో\nలోపలకు తీసుకుపోయి, తమకోసం\nతయారుచేసుకొన్న అడవి తేనె, ఫలములు,\nవెదురు బియ్యపు అన్నము మొదలయిన\nపదార్థాలు అతనికి వడ్డించి, కడుపునిండుగా\nభోజనం పెట్టారు.\n\n\"అబ్బాయీ! - మేము చూడబోతే\nఅయిదేళ్ల అరణ్యవాస దీక్షలో ఉన్నాము.\nకనుక, ఇంతకంటె ఎక్కు వగా ఆదరించ\nలేకపోయాము, ' అని సానుభూతి తెల్పారు.\n\nవారు భక్తితో వడ్డించిన భక్ష్యాలు\nఆనందముతో ఆరగించి, సాధువు చిరు\nనవ్వు నవ్వాడు. \"నాయనా ! మామిడి\nచెట్టు కాపలా కాసేనాటి నీ మంచితనం\nమార్పు లేకుండా ఇప్పటికీ నీలో అలాగనే\nఉన్నందుకు సంతోషించాను. నీవు\nమంచివాడవు గనుకనే నీకు తగిన భార్య\nదొరికింది. దేశాచారం ప్రకారం మీరు\nఇంకా దీక్షలో ఉండవలసి నప్పటికీ,\nఅరణ్యవాసం చేస్తున్నామే అనేబాధ మీకు\nఅంతటినించీ కలగబోదు. మీరు ఎక్కడ\nవుంటే అక్కడే రాజభోగంగా వుంటుందని\nచెప్పి, ఆకుటీరంపైన మంత్రజలం చల్లాడు.\n\nతక్షణమే ఆ కుటీరం ఒక రాజభవనంగా\nమారిపోయింది అందులో, రాజుగారి\nకోటలోవున్నట్టే అన్ని హంగులూ అమరి\nవున్నాయి. బాలవర్ధనుడూ భార్యా మారు\nవేషంలో ఉన్న సాధువును గుర్తించి\nసాష్టాంగపడ్డారు. సాధువు వారిని దీవిస్తూ,\nఅంతర్ధానమైనాడు వారికి తెలియకుండానే.\nఅంతటినుంచీ, బాలవర్థనుడూ రాణి\nహాయిగా వుంటున్నారు.",
            "book_page_end": 40
        },
        {
            "title": "శాప విముక్తి",
            "book_page_start": 41,
            "pdf_page_start": 41,
            "pdf_page_end": 44,
            "author": "వి. జానకి, సీతారాంపురం",
            "genre": "జానపద కథ",
            "moral": "కార్యసాధన కోసం ధైర్యం, న్యాయం, తెలివితేటలు, పట్టుదల అవసరం.",
            "keywords": [
                "బొల్లెయ్య",
                "రాజకుమారి",
                "సూర్యమహారాజు",
                "శాపం",
                "సాహసం"
            ],
            "characters": [
                "బొల్లెయ్య",
                "రాజకుమారి",
                "సూర్యమహారాజు",
                "ఛాయాదేవి",
                "ఉదయతార",
                "హంస",
                "మాయపక్షులు"
            ],
            "locations": [
                "పట్టణం",
                "సూర్యమండలం",
                "గండకి నది"
            ],
            "content": "అనగనగనగా ఒక పట్టణంలో ఒక\nయువకుడు ఉండేవాడు. అతను పుట్టుపేద.\nపైగా, ముఖంమీద ఒక తెల్లని మచ్చ\nఉండటంచేత, తోడివాళ్ళందరూ అతనిని\n'బొల్లెయ్యా!' అనే పేరుతో పిలిచి, వేళా\nకోళం చేసేవాళ్ళు.\nఆ పట్టపు రాజుకి రూపసి అయిన ఒక\nకూతురున్నది. ఆమెను పెళ్ళాడువామని\nఎంతోమంది వీరులూ శూరులూ అయిన\nరాజకుమారులు ఉబలాటపడ్డారు. వాళ్ళతో\nపాటు బొల్లెయ్యకూడా ఆ రాజకుమారిని\nపెళ్లాడాలెనని సరదాపడ్డాడు. కాని, అతను\nరహస్యంగా అద్దంలో చూచుకొన్నప్పుడల్లా,\n\"అయ్యో ! నా ముఖంమీద ఇంత ఆసహ్య\nకరమయిన తెల్ల మచ్చ ఉన్నదే. నావంటి\nఅనాకారిని ఆ రాజకుమారి వరిస్తుందా?\nఅది కేవలమూ కలలో మాట!” అని\nఅనుకొని, నిరాశచెందేవాడు.\nఒకరోజున బొల్లెయ్య రాజుగారి కోట\nముందరినించే పోతూ, రాజకుమారిని\nచూచాడు. ఆమె కంటపడగానే, ఏమయితే\nఅయిందని ధైర్యంచేసి, ఆమె ఎదటికిపోయి\nతన పుద్దేశం వెల్లడి చేశాడు.\nదానికి రాజ కుమారి, \"బొల్లెయ్యా !\nనువ్వు నన్ను ప్రేమిస్తూవున్నట్టుగా నే\nనేనూ నిన్ను ప్రేమిస్తున్నాను. కాని, లాభ\nమేమున్నది? నాకు పెళ్ళి కాకూడదని\nసూర్యమహారాజు శాపమిచ్చాడు. ఆయన\nవద్దకు పోయి, శాపం తీసివేయండని కోరుదా\nమంటే, అది సామాన్యులవల్ల అయే పని\nకాదు. కనుక, నాకు కలిగిన శాపం తీసి\nవేయించగల సమర్థుడు దొరికేవరకు ఇలా\nనేను కన్యగా ఉండిపోవలసిందే” అన్నది.\n'ఒశ్, ఇదొక ఘన కార్యమా? ఆ\nసూర్యమహారాజువద్దకు నేను వెళ్ళివస్తా\nనుండు' అన్నాడు బొల్లెయ్య.\n\n'అలాగయితే, ముందుగా నీ ముఖం\nమీది మచ్చ పోగొట్టమని కోరుకో. నీమచ్చ\nఎప్పుడైతే పోతుందో, నా శాపమూ అప్పుడే\nతొలగిపోతుంది' అంటూ రాజకుమారి\nసలహా చెప్పింది.\n\nబొల్లెయ్య వెంటనే బయలుదేరి, అడ\nవులు పట్టి, 'సూర్యమహారాజు రాజ్యానికి\nదారి ఏది?' అంటూ కనపడిన పక్షులనూ,\nవృక్షాలనూ, జంతువులనూ, కీటకాలనూ\nపలకరించి అడిగాడు. ఒక్కళ్ళూ తెలియ\nదన్నారు.\n\nచివరకు బొల్లెయ్య, ఒక ఏటిగట్టు చేరు\nకొన్నాడు. ఆ యేటిలో ఒక అందమయిన\nతెల్లటి హంస ఈదులాడుతున్నది. దానిని\nకూడా అడిగాడు బొల్లెయ్య. అందుకు\nఆ హంస, \"నా రెక్కలు పట్టుకొని వీపు\nపైన కూర్చోవయ్యా, నిమిషంలో నీకు దారి\nచూపిస్తా” నన్నది.\n\nఆ మాటకు సంతోషించి, బొల్లెయ్య\nహంస వీపు మీద ఎక్కి కూర్చున్నాడు.\nక్షణం సేపటిలో అది అతనిని ఆవతలి\nఒడ్డుకి దిగబెట్టి, సూర్యమండలానికి దారి\nచూపింది. కొంచెందూరం పోయేసరికి,\nబొల్లెయ్యకు ఒక తుప్పలో బాణమూ\nఅములూ కనపడినయి. తనది కాని\nవస్తువును తాకడం ఇష్టంలేక, బొల్లెయ్య\nతన దారిని తను పోబోతున్నాడు.\n\nఇంతలో ఒక యువకుడు కనపడి.\n\"అబ్బాయీ! నా బాణమూ, అమ్ములూ\nకనపడకుండా పోయినయి. వాటిని ఎవ\nళ్ళయినా చేత పట్టుకపోగా చూశావా?”\nఅని అడిగాడు. దానికి బొల్లెయ్య \"ఇక్క\nడికి సరీగా ఇరవై గజాల దూరాన, కుడి\nచేతివేపు తుప్పలో అవి నాకు కనపడినై,\nపోయి తెచ్చుకో!' అని చెప్పాడు.\n\n'నుపు చాలా న్యాయమంతునిలా\nఉన్నావు. నిన్ను చూడగా సంతోషమైంది.\n\nఇలా ఎక్కడికి వెళుతున్నావు? ఎందుకు\nవెళుతున్నావు?' అని ఆ యువకుడు మళ్లీ\nఅడిగేవరకు, బొల్లెయ్య తన సమాచార\nమంతా ఆ యువకునికి వినికిడి చేశాడు.\n\nఅది విని యువకుడు ' అయితే నుపు\nనా వెంట వచ్చెయ్యి. మా నాయనగారే\nసూర్యమహారాజు. నా పేరు ఉదయతార '\nఅని చెప్పాడు. బొల్లెయ్య చెప్పిన ఆనవాలు\nప్రకారం ఉదయతార తుప్పదగ్గరకుపోయి\nతన బాణమూ, అములూ తీసుకొన్న\nతరవాత, నేస్తు లిద్దరూ కలిసి పోయి\nసూర్యమహారాజు రాజ్యం చేరుకొన్నారు.\n\nఉదయతార నేస్తుడయిన బొల్లెయ్యను\nసూర్యమహారాజు, ఆయనభార్య ఛాయా\nదేవీ ఎంతో గౌరవించి, ' నీకు ఇష్టమొచ్చి\nనంతకాలం ఇక్కడ మాకు అతిథిగా\nఉండిపోవలిసింది' అని కోరారు. ఎవరి\nదర్శనం చేసుకుందామని బొల్లెయ్య\nఆత్రంతో బయల్దేరాడో, ఇప్పుడు, ఆ సూర్య\nమహారాజే తనను ఈవిధంగా కోరేవరకు\nబొల్లెయ్యకు అపరిమితానంద మైపోయింది.\nఇలా బొల్లెయ్యా, ఉదయతార ప్రాణ\nస్నేహితులుగా వుంటున్నారు.\n\nఒకరోజున, ఉదయతార ' వేటకు పోయి\nవస్తా' మని తల్లితో చెప్పేసరికి, ఆమె\n\"నాయనా ! - ఎక్కడికయినా వెళ్లు, కాని,\nగండకి నదివద్దకు మాత్రం పోబోకుమా !\nఅక్కడ మాయా పక్షుల రూపంలో దుష్ట\nగ్రహాలు తిరుగులాడుతున్నాయట” అని\nహెచ్చరించింది. ఏపని అయితే వద్దు\nఅంటామో ఆ పనే చేయటం పిల్లల నైజం.\n\nఅందుచేత ఉదయ తార 'సరేలే'\nఅంటూ, తల్లి ఎక్కడికయితే వద్దన్నదో\nసరీగా ఆ గండకినదికే దారితీశాడు. కొంచెం\nసేపటికల్లా లెక లేనన్ని గ్రహాలు మాయ\nపక్షులుగావచ్చి ఉదయతార నూ, బొల్లె\n\nయ్యనూ చుట్టేసి, బాధించసాగాయి,\nసుకుమారుడైన ఉదయతార ఆ బాధకు\nతట్టుకోలేక, వెంటనే సోలిపోయాడు.\nగుండె నిబ్బరంగల బొల్లెయ్య గభీమని\nబాణం చేతపట్టి, మాయపక్షులన్నిటినీ\nముప్పయి ఆమడ దూరంవరకూ చెదర\nగొట్టాడు. కిందపడిన మాయపక్షులను\nగొంతు మెలిపెట్టి చంపివేశాడు!\n\nకొంత సేపటికి ఉదయతార తేరుకొని\nలేవగానే, ఇద్దరూ కలిసి ఇంకా మిగిలివున్న\nమరికొన్ని పక్షులను పట్టి చంపివేశారు.\nతరువాత వాళ్లు ఇంటికి చేరుకొని గండకి\nనదివద్ద జరిగిన చిత్రాలన్నీ పూస గుచ్చి\nనట్టు రాజుకూ రాణికి చెప్పారు. బొల్లెయ్య\nప్రజ్ఞవల్ల తమ కుమారుడు బతికి బయట\nపడినందుకు వారు సంతోషించారు.\n\nఅతని సాహసానికి మెచ్చుకొని\nసూర్యమహారాజు, ఏదైనా ఒక వరం\nకోరుకో మన్నాడు. ఇదే సమయమనుకొని,\nబొల్లెయ్య తన మనస్సులో వుద్దేశం దాప\nరికం లేకుండా ఆయనతో చెప్పాడు.\n\nసూర్యమహారాజు 'సరే'ననిచెప్పి మంత్రో\nదకం చల్లేసరికి, బొల్లెయ్య ముఖంమీది\nతెల్లమచ్చ ఒక్క సారిగా మాయమైపోయింది.\nఆ మచ్చ పోయినవెంటనే అతనికి సుందర\nమైన స్వరూపం వచ్చింది. అప్పుడు\nబొల్లెయ్యకు రాజకుమారి చెప్పిన మాట\nలోని అంతరార్థం బోధపడింది. ఈవిధంగా\nతన ప్రజ్ఞవల్ల బొల్లెయ్య ఎవరికీ సాధ్యం\nకానటువంటి సూర్యమండలానికి పోయి,\nసూర్యమహారాజువద్ద వరంపొంది, తన\nమచ్చ పోగొట్టుకొనటమే గాకుండా రాజ\nకుమారి శాపంకూడా విముక్తి చేయగలి\nగాడు. తరువాత అతను భూలో కానికి దిగి\nవచ్చి, ఆ రాజకుమారిని పెళ్లి చేసుకొని\nహాయిగా ఉన్నాడు.",
            "book_page_end": 44
        },
        {
            "title": "దివ్యగానం",
            "book_page_start": 45,
            "pdf_page_start": 45,
            "pdf_page_end": 50,
            "author": "సి. హెచ్. ఆదినారాయణ, గుంతకల్లు",
            "genre": "ఫాంటసీ",
            "moral": "పట్టుదల, ప్రేమ ఉన్నచోట విజయం లభిస్తుంది.",
            "keywords": [
                "ధనుంజయుడు",
                "తారాకన్య",
                "నక్షత్ర కన్యలు",
                "మంత్ర విద్య",
                "దివ్యగానం"
            ],
            "characters": [
                "ధనుంజయుడు",
                "తారాకన్య",
                "నక్షత్ర కన్యలు",
                "నక్షత్రరాజు"
            ],
            "locations": [
                "కీకారణ్యం",
                "మైదానం",
                "నక్షత్రలోకం"
            ],
            "content": "పూర్వకాలమందు ధనుంజయుడు అనే\nవేటకాడు ఒకడు ఉండేవాడు. అతను\nయువకుడు, మంచి బలిష్ఠుడు. భయ\nమనేది ఎరుగని వాడు. ఎటువంటి కటిక\nచీకటి అయినా అతను కీకారణ్యాలలో\nఒంటరిగా సంచరించ గలడు. ఎంతటి\nలోతైన సముద్రాలనైనా ధైర్యంగా దాటి\nవేయగలడు.\nధనుంజయుడు ఒకరోజున బయల్దేరి\nవెళ్లి ఒక కొత్తప్రదేశం చేరుకొన్నాడు. అది\nఒక మైదానము. ఆ మైదానమంతటా\nకంబళి పరచినట్టు అందమైన పచ్చటిగడ్డి\nఆవరించి వున్నది. అక్కడక్కడ అందాల\nపూలమొక్కలు రకరకాల పరిమళాలను\nవిరజిమ్ముతూ వున్నయి.\nఅతను ఆ మైదానంలో కొంతదూరం\nపోయి, గతుక్కున ఆగిపోయాడు. అతని\nముందర పళ్లెము కట్టినట్టు గుండ్రపాటి\nమండపము, అందులో అపురూపము లైన\nపూల మొక్కలూ ఉన్నయి. అవి చూడ\nడానికి మెట్లవలె పేర్చబడి, అదంతా దేవ\nతలు విహరించే దివ్యస్థలమా అనిపిస్తూ\nవున్నది ! ఆ మండపమంలోకి వెళదా\nమంటే, ఎటువైపు చూచినా దారి కన\nబడదు. అక్కడ ఒక్క గడ్డిపరక నలిగిన\nఆనవాలుగాని, ఒక పువ్వురేక తుంచిన\nఆనవాలుకాని కనపడలేదు.\n\nధనుంజయుడు విడ్డూరంగా చూస్తూ,\nఅలానే కనిపెట్టుకొని ఉండేవరకు, ఆకాశం\nపైనుంచి గానం చేస్తున్న ధ్వని అతని\nచెవులకు చల్లగా సోకింది. ఇదేమిటా అని\nమెడ ఎత్తి పైకి చూచేవరకు, ఒక గుండ్రటి\nఆకారం భూమిమీదకు దిగబోతున్నట్టు\nకనబడింది. అతనికి ఇంతకుముందు విన\nపడిన గానము ఈ ఆకారమునుంచే బయ\nల్దేరినట్టు ధనుంజయుడు గ్రహించాడు.\n\nఆ ఆకారము అంతకంతకు పెద్దది\nఅయి, అందులోనించి బయల్దేరిన గానము\nఅంతకంతకు హెచ్చుస్థాయీలో నూ,\nమరింత స్పష్టంగానూ వినపడజొచ్చింది.\nమరి కొంచెమంసేపటికి, తను చూచిన\nఆ స్వరూపము ఒక గుండ్రటి తట్ట అనీ,\nఅందులో ఎవరో ఉన్నారని అతను కని\nపెట్టాడు. ఆ జనాన్ని పరీక్షించి చూడగా\nధగధగ మెరిసిపోతున్న నక్షత్రకన్యలు\nపన్నెండుమంది కనపడ్డారు. వారిలో అక్క\nఎవరో, చెల్లెఎవరో పోల్చిపట్టడానికి వీలు\nలేకుండా, అందరూ ఒక్క మూసలో పోసిన\nప్రతిమలలాగా వున్నారు.\n\nఆ కన్యలు, మోకాలివరకు వేలాడు\nతూవున్న బంగారు కేశములతో బిలబిల\nమంటూ ఇవతలకు వచ్చి, గుండ్రటి\nమండపంలో ఒకరిచేతులు ఒకరు పుచ్చు\nకొని, నాట్యంచేయ నారంభించారు. వారు\nనృత్యం చేస్తూ మండపంచుట్టూ గిరగిర\nతిరుగుతూవుంటే, ఒక వెండితీగ రివ్వు\nరివ్వున చుట్టుకొంటూ వున్నట్టు కనిపిం\nచింది. అతనికి ఇంతకుముందు గానం\nవినిపించింది ఈ గుండ్రటి ఆకారంలోనించే.\nఆ కన్యల అందచందాలను అతను\nగమనించాడు. వారందరూ ఒకేమోస్తరుగా\nఅగపడుతూవున్నా, అందులో ఒకామె\nమాత్రం తక్కిన పదకొండు మందికంటే\nమించిన సౌందర్యంతో వెలిగి పోతున్నది.\nఈమె అక్కా చెల్లెళ్ళందరిలో కడసారిది\nఅయిన తారాకన్య అని ధనుంజయుడు\nతెలుసుకొన్నాడు. అతని మనసు ఆమెపైకి\nపోయింది.\n\nఇప్పటివరకు వాళ్ళ నాట్యం చూస్తూ\nవున్న ధనుంజయుడు, తారాకన్య అందం\nచూచి నిలవలేక, గభాలున పైకివచ్చేశాడు.\nనరుడుకంట పడగా నే, నక్షత్రకన్యలు\nతట్టలోకి దూకి, ఎగిరిపోయారు.\n\nఅప్పుడు ధనుంజయుడు, తన తొందర\nపాటుకి పశ్చాత్తాపపడి, విచారంతో కుటీ\nరానికి మరలిపోయాడు.\n\nధనంజయుడికి చిత్రమైన మంత్రవిద్య\nతెలుసు. ఆ విద్యవల్ల అతను, తన ఇష్టము\nవచ్చిన రెండు జంతువుల స్వరూపాలు\nపొందవచ్చు. అంతటితో ఆమంత్రమహిమ\nఅంతరించిపోతుంది.\n\nఅందుచేత, అతను ఆ నక్షత్రకన్యలను\nఆకర్షిద్దామనే ఉద్దేశంతో, ఒక అడవిపిల్లి\nరూపం ధరించి, మండపానికి సమీపాన\nగడ్డిలో పొంచివుండి, నిద్రపోతున్నట్టు\nనటించాడు. __ మామూలు వేళకు నక్షత్ర\nకన్యలు భూలోకానికి దిగివచ్చి, మండపం\nలో నృత్యం చేస్తున్నారు. ఇంతలో అడవి\nపిల్లి నెమ్మదిగాలేచి వారిదగ్గరగా పోబోయే\nవరకు, ధనుంజయుడు అనుకొన్నట్టుగా\nదానినిచూచి వారు ఆకర్షింపబడలేదు సరి\nకదా, ఆ అలజడికి వారు జ డు సు కొని,\nతట్టలో దూరి, మళ్ళీ ఎగిరిపోయారు.\n\nఈవిధంగా, అతని ప్రయత్నం రెండవ\nసారికూడా ఫలించిందికాదు. ఇక ఇది\nపనికాదని, ధనుంజయుడు మళ్ళీ బాగా\nఆలోచించాడు. చూడబోతే, తన మంత్ర\n\nమహిమవల్ల ఇంక ఒక్క అవతారం\nమాత్రమే అతను ఎత్తటానికి అవకాశ\nమున్నది.\n\nఈసారి ఒక అడవిఎలుకల కుటుంబ\nముగా మారిపోయి, మండపము దగ్గర\nఉండే ఒక చెట్టుతొఱ్ఱలో నివాసం ఏర్ప\nరచుకొన్నాడు.\nమరునాడు, మళ్ళీ మామూలు వేళకు\nనక్షత్రకన్యలు దిగివచ్చి, నాట్యం ప్రారం\nభించారు. ఇంతలో ముచ్చటైన చిన్న ఎలు\nకలు అటు యిటు పాకులాడుతూవుండగా\nచూచి, వారు ఆ ఎలుకలనూ ఎలుక పిల్ల\nలనూ పట్టుకోబోయారు. ఇదిచూచి 'భేష్!\n\nవింతలూ, అరణ్యాలనుగురించిన చిత్రాలూ\nచెబుతూ మెల్లగా ఆమెను తనకుటీరానికి\nతీసుకపోయాడు.\n\nఎలా అయితేనేమి, చివరకు ఆమె జంకు\nతీరి అతనిని మనసారా ప్రేమించింది. ఇద్ద\nరకూ వైభవంగా వివాహం జరిగింది. నాటి\nనించీ వారు హాయిగానే వుంటున్నారు.\nకాని, తండ్రి అనునుతి లేకుండా స్వతం\nత్రించినందుకు ఆయన ఏమంటాడోనని\nతారాకన్యకు మనసులో భయంగానే వుంది.\n\nతారాకన్య, నక్షత్రరాజులలో ఒకరాజు\nకూతురు. ఆమెకు కొన్నాళ్ళయిన తరువాత,\nనక్షత్రమండలానికి పోయి, తనవాళ్ళనూ\nతలిదండ్రులనూ చూడాలని బుద్ధిపుట్టింది.\nఒక తట్ట అల్లి మంత్రగానం చేసినట్ట\nయితే, ఆ గానమహిమవలన విమానం\nమోస్తరుగా తట్ట పైకి ఎగిరిపోతుందని\nఆమెకు తెలుసును. భర్తతో తన వుద్దేశం\nవెల్లడిస్తే, తను వెళ్ళకుండా ఆటంక పరుస్తా\nడనే భయంతో ఆమె ఎన్నడూ ఈసంగతి\nఅతనికి తెలియనీయలేదు.\nఅనుకొన్నట్టుగానే కొన్నాళ్ళు శ్రమపడి,\nఆమె ఒక తట్టఅల్లింది. దానిని రెండవ\n\nకంటికి తెలియకుండా నృత్యంచేసే మండ\nపం వద్దకు తీసుకొనిపోయి, అందులో ఆమె\nకూర్చుని, తన చిన్నారికొడుకును తనతో\nపాటు తట్టలో ఎక్కించుకొని, దివ్యగానం\nచేసేవరకు, విమానంలాగా ఆ తట్ట ఆకాశ\nమార్గాన ఎగిరిపోయింది.\n\nదూరానవున్న ధనుంజయుని చెవులకు\nఆ దివ్యగానం వినిపించింది. \"ఇదేమిటి,\nవేళగాని వేళ ఇప్పుడు దివ్యగానం వినబడు\nతోందే!\" అని అనుకొంటూ, అతను\nనక్షత్రకన్యలు నృత్యంచేసే మండపం\nవద్దకు పరుగెత్తాడు.\n\nఅతను వెళ్ళి చూచేవరకు, కొడుకును\nఎత్తుకొనివున్న తనభార్య, తట్టలో ఎగిరి\nపోతూవుండటం కంటబడింది. ఎగిరిపోతూ\nవున్న తారాకన్యను అనేకవిధాల బతిమాలి,\n\" నన్ను వదలిపోవటం న్యాయమా? నేనేం\nపొరపాటుచేశాను?” అంటూ అతను\nప్రాధేయపడ్డాడు. తట్ట అంతకంతకు పైకి\nఎగిరిపోయింది కాని, మరి కిందికి\nదిగలేదు.\n\nఇప్పుడు ధనుంజయుని బ్రతుకు ఒంటి\nపాటు బ్రతుకయింది. దేవుడా అంటూ\nఅతను విచారంతో తన కుటీరానికి పోయి,\nఎప్పటికైనా మళ్ళీ దివ్యగానం వినపడక\nపోతుందా అనే ఆశతో కనిపెట్టుకొని ఆరు\nనెలలు గడిపాడు. కాని అతని ఆశలు\nఫలించలేదు.\n\nకడసారి కూతురు తారాకన్య, ఆమెకు\nపుట్టిన పిల్లవాడు, అనగా తన మనమడూ,\nకలసి మళ్ళీ తమలోకానికి వచ్చినందుకు\nనక్షత్రరాజు ఎంతో ఆనందించాడు. తారా\nకన్య భర్తను స్మరించకుండా ఉన్నట్టు\nనటించింది. కాని, ఆ పిల్లవాడు మాత్రం\nఅస్తమానం తండ్రికోసం బెంగపెట్టుకొనే\nవరకు, మంచి చెడ్డలూ కష్ట సుఖాలూ\n\nతెలిసిన నక్షత్రరాజు ఒకరోజున తారా\nకన్యను పిలిచి, \"అమ్మాయీ! పిల్లవాడు\nతండ్రికోసం బెంగ పెట్టుకొన్నాడు. కనుక,\nనీవు భూలోకానికి పోయి, నీ భర్తను\nఇక్కడికి తీసుకువచ్చేయి. అతనుకూడా\nమనతోపాటు మనలోకంలోనే ఉండి\nపోవచ్చు” అని అన్నాడు.\n\nఈ కోరిక తారాకన్యకు ఇంతకుముందే\nఉన్నప్పటికీ, భూలోకానికి పోయి మాన\nవుణ్ణి పెళ్లాడినందుకు తండ్రి ఏమని\nపోతాడో అనే జంకుతో చెప్పటానికి ఇంత\nవరకు సాహసించలేకపోయింది. కాని,\nతండ్రే తనంతట తను ఇప్పుడు అనుమతి\nతెలిపేసరికి, తారాకన్య, కుమారుణ్ణి వెంట\nబెట్టుకొని గభాలున భూలోకానికి దిగి\nవచ్చింది. ఆరునెలల తరువాత ఇప్పుడు\nమళ్లీ దివ్యగానం వినపడగానే, నృత్య\nమండపానికి చేరువనే ఉంటూవున్న\nధనుంజయుడు ఆకాశంవంక చూచాడు.\nఒకచిన్న చుకవంటి అకారం అతనికి\nకనబడింది. అది పెద్దదై గుండ్రముగా కన\nపడింది. కొంతసేపటికి కిందికి దిగ గానే\nఅది ఒకతట్ట అనే సంగతి స్పష్టమయింది.\nఆ తట్టలో తన భార్యా, కొడుకూ కనపడే\nవరకు ధనుంజయుడు ఆనందంతో పొంగి\nపోయాడు.\n\nకొన్నాళ్లు భార్యా, కొడుకూ అతని కుటీ\nరంలో కులాసాగా నివసించిన తరువాత,\nముగ్గురూ కలసి వెంటనే నక్షత్రలోకానికి\nవెళ్ళిపోయారు. అక్కడ ధనుంజయుణ్ణి\nమామగారు ఎక్కువగా ఆదరించటంచేత\nఅతను ఆలోకంలోనే ఉండిపోయి హాయిగా\nకాలక్షేపం చేస్తున్నాడు.\n\nఅప్పుడప్పుడు ఆ దంపతులిద్దరూ\nరెండు డేగపిట్టల రూపంలో భూలోకానికి\nదిగివచ్చి, ఇష్టం వచ్చినంత సేపు తమ\nకుటీరంచుట్టూ గుండ్రంగా తిరిగి తిరిగి,\nమళ్లీ నక్షత్రలోకానికి వెళ్లిపోతూ వుంటారు.",
            "book_page_end": 50
        },
        {
            "title": "పిల్లల పెంపకం",
            "book_page_start": 52,
            "pdf_page_start": 52,
            "pdf_page_end": 52,
            "author": "'మీ పెద్దమ్మ'",
            "genre": "బాల సాహిత్యం",
            "moral": "బిడ్డలకు సరైన నిద్ర అవసరం, తల్లిదండ్రులు ఓపికతో వారి సమస్యలను అర్థం చేసుకోవాలి.",
            "keywords": [
                "పిల్లలు",
                "పెంపకం",
                "నిద్ర",
                "ఆరోగ్యము",
                "ఉయ్యాల"
            ],
            "characters": [
                "మీ పెద్దమ్మ"
            ],
            "locations": [],
            "content": "బిడ్డలకు నిద్ర చాలా ముఖ్యము. ఒకపూట తిండి లేకపోతే ఆరోగ్యం చెడిపోదుకాని,\nనిద్రవిషయంలో మాత్రం నియమం పాటించకపోతే శరీరానికి చెరుపుచేసితీరుతుంది.\nఏవయసు బిడ్డలకు ఎన్నిగంటల నిద్ర అవుసరమో దిగువ వివరిస్తున్నాను:--\nపుట్టింది మొదలు 4 నెలలవరకు రోజుకి 20 గంటలు\n4 నెలలు \" 7 \" 18 \"\n7 \" 12 \" 17 \"\n1 సం॥ \" 3 ఏండ్లవరకు \" 16 \"\n3 \" 5 \" 14 \"\nబిడ్డకు తల్లి పాలిచ్చేటప్పుడు చేరతీసుకోవటం తప్పితే తకిన సమయాలలో వేరు\nమంచంమీద పడుకోబెట్టాలి. బిడ్డ పడుకొనే పక్ష వెచ్చగా ఉండేటట్టు చూడాలి. గాలి\nతగలకుండా చిన్నదుప్పటి కప్పడం అవసరం. ఎప్పుడుకూడా బిడ్డను ఒకేవేళకు నిద్ర\nపుచ్చాలి. బిడ్డ నిద్రించే గదిలో దీపం చిన్నదిగా ఉంచాలి.\nసామాన్యంగా బిడ్డలను బుజంమీదవేసుకొని జోకొడతారు. అది మంచిదికాదు.\nప్రక్షలో వేసిగాని, ఉయ్యాలలో ఊపిగాని నిద్రబుచ్చటం సరియయిన పద్ధతి.\nమంచినిద్రలో ఉన్నశిశువు ఒక్కొక్కప్పుడు మధ్యలోలేచి పోరుపెట్టడంకద్దు. అటు\nకంటప్పుడు కారణం ఏమైవుంటుందా అని కనుక్కోకుండా, దిష్టితీయడం మొదలైన.\nఉపచారాలు జరుపుతూ, మనవాళ్లు బిడ్డపైన విసుకొంటారు. ఇది పొరపాటు. కారణం.\nలేకుండా బిడ్డలు ప్పుడూ ఏడవకు. కనుక, పైకి కనబడని కడుపునొప్పివంటి బాధ\nఏదైనాకలిగిందా అని ఓరిమితోను, నిదానంతోను ఆలోచించి తెలుసుకోవాలి,\nనిద్రనుగురించిన మెలుకువలు ఇంకాఎన్నో ఉన్నై.",
            "book_page_end": 52
        },
        {
            "title": "ఇంద్రజాలము",
            "book_page_start": 54,
            "pdf_page_start": 54,
            "pdf_page_end": 55,
            "author": "చందమామ బృందం",
            "genre": "ఉపదేశం",
            "moral": "గారడీ రహస్యాలు కష్టపడి సాధన చేస్తేనే తెలుస్తాయి.",
            "keywords": [
                "ఇంద్రజాలము",
                "బొమ్మలు",
                "మాయదారం",
                "మోళీవాడు",
                "గారడీ"
            ],
            "characters": [
                "మోళీవాడు",
                "ప్రొఫెసరు పి. సి. సర్కార్"
            ],
            "locations": [
                "కలకత్తా"
            ],
            "content": "నాట్యమాడే బొమ్మలు\nఈ ట్రిక్టు చాలాచిత్రమైనడిన్నీ, ఆశ్చర్య పట్టలేక చప్పట్లి కొట్టాను. సామాన్యంగా\nకరమైనదిన్నీ. దీనిని చూచి ప్రతిరోజూ బస్తీలలో వీధులవెంట మోళీకట్టే గారడీ\nకలకత్తాలో జనం విస్తూపోతూ వుంటారు. వాండ్రు సాయంకాలంగాకుండా మిట్ట\nఇంతెందుకూ! - నామట్టుకి నేనే, కొన్నేళ్ళ మధ్యాహ్నమే దీనిని చేయగలరు.\nకిందట, ఒక వందమందిగల గుంపుతో\nకలసి ఈ ట్రిక్కు చూస్తూ, అపరిమితంగా\nఆశ్చర్యపోయి, వాళ్ళతోపాటు ఉత్సాహం\nవిద్య.\nదీనికి కారణము ఏమిటంటే, వారికి\nఇది వంశపారంపర్యంగా వస్తున్నటివంటి\nవాళ్ళపిల్లలు ఇటువంటి గారడీలను\nఉగ్గుపాలతో నేర్చుకొని వుంటారు.\nపోతే - ఈ తమాషా, చూపరు\nలకు ఎలా ఆశ్చర్యం కలిగిస్తుందో\nఆ కీలకం ఇప్పుడు చెబుతాను.\nమోళీవాడు రోడ్డుపక్షన బాస్\nపెట్టు వేసుకొని కూర్చుంటాడు.\nఒక చాపపరచి, దానిపైన కొన్ని\nMD ఆటబొమ్మలు పడవేస్తాడు. ఇదే\nఅతను చేయవలసిన ప్రయత్నం,\nఅంతే అతడు సంపాదించవలసిన\nసామగ్రిన్నీ. మోళీవాడు హుషా\n\nరుగా జేజేలు కొడుతూవుండగా ఆ బొమ్మలు\nలేచి నించుని, చిత్రచిత్రంగా నాట్యమాడ\nటానికి ఆరంభిస్తాయి. అవి ఊగుతాయి.\nనృత్యం చేస్తాయి, అడుగులు వేస్తాయి, ఒక\nదానినొకటి వంతగా కౌగలించుకుంటాయి.\nబొమ్మలు ఇన్నిరకాల చేష్టలు చేస్తూ వున్న\nప్పటికీ, మోళీవాడు వాటిదృష్టే తనకు\nలేనట్టుగా, అటువేవు తిరిగి నాగస్వరం\nపాడుతూ వుంటాడు. లేదా, ప్రేక్షకులతో\nసరదాగా ప్రసంగిస్తూ వుంటాడు. ప్రేక్షకులు\nఆ బొములవేపు తెరచిన రెప్పవాల్చకుండా\nచూచి ఆశ్చర్యపడతారు, ఆనందిస్తారు.\n\nఅయితే — ఇలా బొమ్మలచేత నాట్య\nమాడించటం చాలా సులువైనపని. గారడీ\nవాండ్రవద్ద ఉండే నల్లటి ' మాయదారం'\nసహాయంతో ఈపని దిగ్విజయంగా నెర\nవేర్చవచ్చు. ఈదారం ప్రత్యేకం తయారు\nచేయబడి వుంటుంది. ఇది కంటికి కనపడ\nనంత సన్నగానూ, నల్లగానూ వుంటుంది.\nచేతితో తాకినప్పుడు తప్ప, ఈదారం\nఉన్నదా లేదా అనేసంగతి మన కంటికి\nతెలియదు. పట్టపగటివేళ రెండడుగుల\nదూరంలోకూడా ఈ దారాన్ని చూడలేము.\n\nఆ మాటకువస్తే - కలకత్తాలోని మోళీ\nవాండ్రు ఇంత వెల కలిగిన ప్రత్యేకపు\nదారాలను ఉపయోగించరు. పొడవుపాటి\nతలవెంట్రుకలతో ఈ ట్రిక్టు నిర్వహిస్తారు.\nఇప్పుడు చెప్పిన దారమునుగాని, తల\nవెంట్రుకనుకాని 2 వ పటంలో చూపిన\nరీతిగా బొమ్మలలోంచి దోపి, ఒక కొస\nమెత్తటి తేనెమైనంగల చిన్న పెట్టెకు\nకట్టి, రెండవకొన గారడివాడు తనకాలి\nవేలికి కట్టుకోవాలి. కాలిపైన బట్టకప్పి\nవుంటుందిగా? - కనుక అతను కాలి\nవేలికి దారంకట్టుకున్న సంగతి బ్రహ\nరుద్రులకుకూడా తెలియదు. కాలివేలికి\nగాని, చేతివేలికిగాని దారం కట్టుకొని,\nమోళీవాడు తన ఇష్టంవచ్చినట్టల్లా దారాన్ని\nకదుపుతూవుంటే, ఆ కదలికను బటి\nబొమ్మలు ఆడుతూ, నృత్యంచేస్తూవుంటై.\nదీనికల్లా ఎడతెగని సాధకం, ట్రిక్ట్లుచేసి\nచూపటంలో కొంచెంచొరవ, యుక్తి,అవసరం,\n- వీటివల్లనే మనదేశపు మోళీవాండ్రు,\nప్రపంచమంతా ఖ్యాతిపొందుతూన్నారు.\n\n[ఈ గారడి ట్రక్కులనుగురించి మీ అభి\nప్రాయాలూ, మీకుగల సందెహాలూ సరాసరి\nనర్కారుగారికి వ్రాస్తే, వారు మీకు జవాబిస్తారు.\nవారికి ఉత్తరాలు ఇంగ్లీషులోనే రాయాలి. ఈ\nమాట జ్ఞాపకం ఉంచుకోండి వారి అడ్రెను :-\nప్రొఫెసరు పి. సి. సర్కార్, మేజిషియన్,\nపొస్టుబాక్సు 7878, కలకత్తా - 12.",
            "book_page_end": 55
        },
        {
            "title": "హిందీ పాఠం",
            "book_page_start": 56,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "విద్య",
            "moral": "N/A",
            "keywords": [
                "హిందీ",
                "భాషా జ్ఞానం",
                "వర్తమాన కాలం",
                "వ్యాకరణం"
            ],
            "characters": [
                "రామ్",
                "రమణి",
                "దుకాన్దార్"
            ],
            "locations": [
                "బజార్"
            ],
            "content": "यह बाजार है।\nदोनों तरफ दूकानें हैं।\nवहाँ एक आदमी के के बेच रहा है।\nएक औरत केले खरीद रही है।\nसड़क पर बहुत लोग जा रहे हैं।\nबहुत लोग आ रहे हैं।\nमोटरें और ट्राम-गा।ड्याँ चल रहीं हैं।\n\nराम चाजार जा रहा है।\nरमणी भी जा रही है।\nराम एक दुकान पर खड़ा है।\nवह एक कलम खरीद रहा है।\nरमणी दवात का दाम पूछ रहा है।\nदूकानदार कलम दिखा रहा है।\nग्मणी और राम देख रहे हैं।\n\nसाँझ हो रही है।\nसूरज डूब रहा है।\nरमणी और राम घर लौट रहे हैं।\n\nबाजार = బజారు\nद नों तरफ = ఇరువైపులా\nदुकान = ౯దుకాణము\nआदमी = మనిషి\nST = అరటికాయ\nबेच = అమ్ము\nखरीद = కొను\nऔरत = స్త్రీ\nसड़क = రోడ్డు\nबहुत = చాలా\nलोग = జనులు\nसब = అందరు\n\nगाडी = బండి\nखडा = నిలబడి\nदाम = ౫వెల\nपूछ = అడుగు\nदूकानदार = దుకాణదారుడు\niz1 = చూపించు\nदेख = చూచు\nR = సాయంత్రము\nहो = అగు\nF = సూర్యుడు\nక్లైతె = మునుగు, అస్తమించు\nलौट = తిరిగిపోవు\n\nఇది తాత్కాలిక వర్తమాన కాలము. అప్పటికప్పుడు జరుగుతున్నదానిని తెలుపుతుంది.\nఇందులో కర్త ఏకవచన పుల్లింగమైతే ధాతురూవానికి T ఆనియు. స్త్రీలింగమైతే\nఆనియు, బహువచన పుల్లింగమైతే\nఅనియు, స్త్రీలిం గమైతే\nహిందీలో అకారాంకస్త్రీలింగ శబ్దాలకీ, ఆకారాంత పులింగ శబ్దాలకి\nమౌతుంది. ఈకారాంత స్త్రీలింగ శబ్దాలు బహువచనమైతే చివరనున్న\nఅనియు చేర్చాలి,\nఏత్వి మిస్తే ఒహువచన\nబదులు చేర్చాలి.",
            "book_page_end": 56
        }
    ],
    "statistics": {
        "total_stories": 13,
        "author_counts": {
            "చందమామ బృందం": 4,
            "ఏటుకూరి": 1,
            "పి. బాలకృష్ణ, త్యాగరాయనగర్": 1,
            "నాగేంద్ర": 1,
            "పాలంకి వెంకటరామచంద్రమూర్తి, మద్రాను": 1,
            "పి. సౌభాగ్యలక్ష్మి": 1,
            "ముద్దా. సోమప్పశాస్త్రి, మద్రాసు": 1,
            "వి. జానకి, సీతారాంపురం": 1,
            "సి. హెచ్. ఆదినారాయణ, గుంతకల్లు": 1,
            "'మీ పెద్దమ్మ'": 1
        },
        "genre_counts": {
            "పౌరాణిక వివరణ": 1,
            "సంపాదకీయం": 1,
            "నీతి కథ": 2,
            "పురాణ గాథ": 1,
            "జానపద కథ": 2,
            "హాస్య కథ": 1,
            "పురాణ కథ": 1,
            "ఫాంటసీ": 1,
            "బాల సాహిత్యం": 1,
            "ఉపదేశం": 1,
            "విద్య": 1
        }
    }
}