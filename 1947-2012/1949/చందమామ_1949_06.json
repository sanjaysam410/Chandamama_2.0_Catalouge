{
    "book_id": "చందమామ_1949_06",
    "stories": [
        {
            "title": "అట్టమీది బొమ్మ",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణం",
            "moral": "చిలిపి చేష్టలు చేసేవారిని తల్లిదండ్రులు ప్రేమగా మందలించాలి.",
            "keywords": [
                "బాలకృష్ణుడు",
                "గోపికలు",
                "వెన్నదొంగిలించడం",
                "యశోద"
            ],
            "characters": [
                "బాలకృష్ణుడు",
                "యశోద",
                "గోపికలు",
                "కోతులు"
            ],
            "locations": [
                "గోకులం"
            ],
            "content": "చిన్నారి కృష్ణుడు గోకులంలో నందుని ఇంట పెరుగుతూ వున్నట్టు\nచెప్పాముకదా! ఒక యేడు వచ్చినకొద్దీ, కృష్ణుడు బుద్ధిమంతుడు\nకావటానికి బదులు పెంకెవాడుగా మారిపోతున్నాడు. అతను చేసే చిలిపి\nచేష్టలకూ ఆగడాలకూ అంతూ పొంతూ లేకుండా వుంది.\nగోకులంలో గోపికలు, సరీగా పాలు పిదుకుకొనేవేళకు పోయి కృష్ణుడు ని\nలేగలను విడిచిపెట్టివేస్తాడు. అతను తనవెంట కోతిమూకను వెంటబెట్టుకు\nవెళ్లి గోపికలు దాచుకొన్న పాలు, పెరుగు, వెన్న తను తిన్నంత తిని\nమిగిలినది వాటికి మేపుతాడు. అవి తినకపోతే కుండలు పగులగొట్టి\nవేస్తాడు.\nఒక వేళ కుండలు ఎత్తున వుండి అందకపోయినట్టయితే అతను రోలు\nవేసుకొని ఎక్కుతాడు. లేదా, ఒకళ్ల వీపుమీద ఒకళ్ళను నిలబెట్టి కృష్ణుడు\nకుండలు తీసి పాలు, పెరుగు వెన్న దొంగిలిస్తాడు. గోపికలు వచ్చి తనను\nపట్టుకోబోతే కుండలో వెన్న తీసి వాళ్లమొహాన కొట్టి, నేలని విసిరేస్తాడు.\nగోపికలందరూ కలిసి యశోదవద్దకు వెళ్ళి 'అమ్మా! నీ ముద్దుల\nకుమారుడు చేసే ఆగడాలు చూశావుటమ్మా! మమ్మలిని ఒక్కనిమిషమైన\nబతకనీయటంలేదు. దొంగ కృష్ణుడు! పెంకె కృష్ణుడు !!- ఇలా అయితే\nమేము ఎక్కడికయినా పోతామమ్మా!' అని చాడీలు చెప్పేవారు. ఇవన్నీ\nవిని తల్లి యశోద, కొడుకుని మందలించలేక చిరునవ్వుతో 'సరే, కోప్పడతా\nలెండి' అని చెప్పి వాళ్ళను సద్ధిపుచ్చి పంపివేసేది.",
            "book_page_end": 10
        },
        {
            "title": "పాపాయిలూ!",
            "book_page_start": 11,
            "pdf_page_start": 11,
            "pdf_page_end": 11,
            "author": "చక్రపాణి",
            "genre": "సంపాదకీయం",
            "moral": "N/A",
            "keywords": [
                "చందమామ",
                "వార్షికోత్సవం",
                "సంచాలకుడు",
                "చందాదారులు"
            ],
            "characters": [],
            "locations": [],
            "content": "చందమామకు ఈ నెలతో రెండు సంవత్సరాలు నిండినవి.\nజులైనించి మూడో ఏడు వస్తుంది. చందమామ మీకు ఎంత\nఅభిమానమైనదో చెప్పటానికి ఈనాడు చందమామ కాపీలు\nప్రతి నెలా 30,000 ఖర్చు అవుతున్నవంటే చాలు. ఇక\nఒక్కొక్క చందమామ ఎంతమంది పిల్లలు చదువుతున్నారో\nచెప్పటం కష్టంగా వున్నది. కాబట్టి మీరు శ్రమ అనుకోకుండా\nమీ చందమామను ఎంతమంది చదువుతున్నదీ, వి\nస్నేహితుల చందమామను ఎంతమంది చదువుతున్నదీ కార్డు\nద్వారా తెలిపితే షుమారుగా చందమామను ఎంతమంది\nచదువుతున్నదీ తెలుసుకోవచ్చు మీరు రాస్తారుకదూ!",
            "book_page_end": 11
        },
        {
            "title": "బడాయి పక్షి",
            "book_page_start": 10,
            "pdf_page_start": 12,
            "pdf_page_end": 13,
            "author": "'ఏటుకూరి '",
            "genre": "గేయ కథ",
            "moral": "ఇతరుల శక్తిని తప్పుగా అర్థం చేసుకుని, నిజాయితీ లేని గొప్పలు చెప్పుకోకూడదు.",
            "keywords": [
                "కాకి",
                "బడాయి",
                "రైలు",
                "సిగ్నల్",
                "గర్వం"
            ],
            "characters": [
                "కాకి బావ",
                "కాకి బలగం",
                "రైలు"
            ],
            "locations": [
                "రావి చెట్టు",
                "రైలు సిగ్నల్"
            ],
            "content": "రైలు సిగ్నలు చెంత\nరావి చెట్టుం దా\nరావిపై నొక కాకి\nబావ కూర్చుండి\nవచ్చి పోయే రైలు\nవంక చూస్తుంది.\n* *\nరైలు రావడమున్ను\nబయలు దేరడము\nగమనించి మురిసి తె\nక్కలు గొట్టుకొంది.\n* *\nబలగమ్ము నొకనాడు\nపిలువ నంపింది;\nకొట్ట కొస కొమ్మపై\nకొలువు దీర్చింది.\n* *\n\"రైలు నే రమ్మంటె\nరావాలె” నంది\n\"పొమ్మంటె తుఱ్ఱున\nపోవాలె” నంది.\nఅపుడు——\n\"గమ్మత్తు లె\" మ్మంది\nకాకి బలగమ్ము ;\n\"గమ్మత్తు గా ”దంటు\nకాకి బా వపుడు\nసిగ్నలు చెక్క వం\nచినది గుర్తించి,\n\" రైలు రప్పిస్తాను\nరం\" డంటు పోయి,\n\"రావోయి !, రావోయి !\nరైలు బా” వంది.\nగుప్పు గుప్పున రైలు\nకూస్తు వచ్చింది;\nస్టేషనులో కొంత\nసేపు నిలిచింది.\nఇంతలో గార్డు విజి\nలేయడ మ్మెఱిగి,\n\" చూడండి పంపివే\nస్తున్నా”న టంటు,\n\"పోవోయి ! పోవోయి!\nపొగరాయ \" ఉంది.\nరయిలు గుబగుబ లాడి\nబయలుదేరింది.\nకాకీ బలగము పొగడ\nలేక చచ్చింది.\nవినలేక చచ్చెరా ?\nమన కాకిబావ,\nఈలాటి రకమున\nకే కాలమండి !\nఅందులో పక్షుల\nకస లర్థమగునె!",
            "book_page_end": 11
        },
        {
            "title": "తాయం",
            "book_page_start": 12,
            "pdf_page_start": 14,
            "pdf_page_end": 14,
            "author": "జేజిమామయ్య పాట",
            "genre": "బాలల గేయం",
            "moral": "N/A",
            "keywords": [
                "పిల్లల పాట",
                "ఆట",
                "తాయిలం",
                "అటుకులు",
                "కొబ్బరి"
            ],
            "characters": [
                "పిల్లవాడు",
                "అమ్మ"
            ],
            "locations": [
                "ఇల్లు"
            ],
            "content": "ఆటలు ఆడీ పాటలు పాడీ\nఅలిసీ వచ్చానే !\nతియ్యా తియ్యని తాయిలమేదో •\nతీసీ పెట్టమ్మా!\nపిల్లీపిల్లా కళ్లూ మూసీ\nపీటా యెక్కిందీ!\nకుక్కాపిల్లా తోకాడిస్తూ\nగుమ్మాఁ వెక్కిందీ!\nకడుపూలోనీ కాకీ పిల్లా\nగంతూ లేస్తోందీ!\nతియ్యా తియ్యని తాయిలమేదో\nతీసీ పెట్టమ్మా!\n* * *\nగూటీలోనీ బెల్లం ముక్కా\nకొంచెం పెట్టమ్మా!\nచేటాలోనీ కొబ్బరి కోరూ\nచేరెడు తియ్యమ్మా!\nఆటకా మీదీ అటుకుల కుండా\nఅమ్మా దింపమ్మా !\nతియ్యా తియ్యని తాయిలమేదో\nతీసి పెట్టమ్మా!",
            "book_page_end": 12
        },
        {
            "title": "పొన్నచెట్టు పుట్టుక",
            "book_page_start": 13,
            "pdf_page_start": 15,
            "pdf_page_end": 18,
            "author": "కె. సుశీలకుమారి, అనంతపురం",
            "genre": "పురాణ కథ",
            "moral": "బలవంతపు కోరికలు మరియు దుర్మార్గపు చర్యలు ఎప్పుడూ విఫలమవుతాయి.",
            "keywords": [
                "బ్రహ్మరాక్షసి",
                "సూర్యమహారాజు",
                "నదిరాజు",
                "పొన్నచెట్టు",
                "పుట్టుక"
            ],
            "characters": [
                "సూర్యమహారాజు",
                "బ్రహ్మరాక్షసి",
                "కన్య",
                "నదిరాజు"
            ],
            "locations": [
                "భూలోకం",
                "నదీ తీరం",
                "సూర్యలోకం"
            ],
            "content": "ఒకప్పుడు ఒక దేశమందు భయంకర\nమయిన బ్రహ్మరాక్షసి ఉండేది. అది\nభూలోకమంతా కలియ చుట్టి, దయా\nదాక్షిణ్యమూ లేకుండా ప్రజలనూ పశువు\nలనూ పొట్టను పెట్టుకొంటూ వుండేది.\nఆరాక్షసి పేరు తలుచుకుంటే చాలు\nజనం హడిలిపోయేవాళ్లు. ఆ భయంచేత\nవాళ్లు ఊరిలో మసలటమే మానుకుని,\nతలుపులు బిగించి ఇళ్లల్లో కూచునేవాళ్లు.\nఅలా వాళ్ళు ఎంతకాలమని ఉండిసో\nగలరు? మనుషులు సంచరించకపోతే\nపనులు ఎలా సాగుతయి? ప్రపంచం ఎలా\nనడుస్తుంది? నిజానికి ఇప్పుడు, బ్రహ్మరాక్షసి\nభయంవల్ల రైతు పొలందున్నటం లేదు.\nతోటమాలి మొక్కలు తడపడం లేదు.\nఅందుచేత, ఎక్కడి పనులు అక్కడనే\nనిలిచిపోయినయి.\nఈ విధంగా, భూలోకంలో ప్రజలు\nనానా బాధలూ పడటం చూచి, సూర్య\nమహారాజుకి జాలివేసింది. ఏడు గుర్రాల\nరథంపైన ఆయన రోజూ వచ్చేటప్పుడూ\nవెళ్లేటప్పుడూ ప్రజల కష్టాలు కళ్ళారా\nచూచి, \"అయ్యో పాపం!” అనుకుంటూ\nఉండేవాడు.\nప్రజల బాధలు ఎలా అయినా పోగొట్టి,\nవాళ్ళకు ఉపకారం చేయాలని సూర్య\nమహారాజుకి మనస్సులో గట్టి నిశ్చయం\nకలిగింది.\nమరునాడు మహారాజు, వజ్రాయుధం\nవంటి ఒక పెద్ద ఖడ్గాన్ని తీసి తళతళ\nమెరిసేట్టుగా దానికి సానబెట్టాడు. తన\nబాణమూ, అమ్ములపొదీ చేత పట్టాడు.\n'ఈవేళ ఎలా అయినా దుర్మార్గురాలై\nనటువంటి ఆ బ్రహ్మరాక్షసిని చంపి,\n'భూలోకంలో ప్రజలకు మేలు చేయాలి'\nఅని తను చేసికొన్న నిశ్చయంప్రకారం\nఆచరించటానికి పూనుకొన్నాడు.\nసూర్యమహారాజు తన ఏడుగుర్రాల\nరధంపయిన భూలో కానికి దిగి వచ్చి, ఆ\nరాక్షసికి గురిపెట్టి ఒక్క బాణం వదిలాడు.\nఆ రాక్షసిమాత్రం సామాన్యమైందా?\nమహారాజుమీదకు రంకెలు వేసికొంటూ\n' మింగేస్తా ' నని వచ్చింది. మహారాజుకూ\nబ్రహ్మ రాక్షసికీ చాల సేపు గొప్ప యుద్ధం\nజరిగింది. తనవద్ద ఏవిధమైన ఆయుధాలు\nతేకపోయినప్పటికీ రాక్షసి, ఆయనకు\nచాలా కష్టం కలిగించింది,\nభాణాలతో కొట్టికొట్టి, లాభంలేక చివరకు\nమహారాజు తన ఖడ్గం ప్రయోగించాడు.\nఒక్క వేటు వేసేసరికల్లా, బ్రహ్మరాక్షసి\nతలా, మొండెమూ దేనికది విడిపోయి,\nనేల పైన దొరలటం ప్రారంభించాయి!\nమహారాజుకి ఈ యుద్ధంవల్ల చాలా అలసట\nకలిగింది. కాని, ఆయన దయవల్ల భూలో\nకంలో ప్రజలకు ఆ రాక్షసి పీడ వదిలి\nపోయింది,\nఅప్పుడు సూర్యమహారాజు, రాక్షసిని\nసంహరించిన బడలిక తీర్చుకోటానికని,\nభూలోకంలో ఒక నది గట్టున షికారుగా\nనడిచి వెళుతున్నాడు. కొంతదూరం వెళ్లే\nసరికి, ఆయనకు అపురూపమైన అందము\nగల ఒక కన్య కంటపడింది. “అహా !\nఈ పిల్ల ఎంత సుందరముగా వున్నది!\nఇటువంటి రూపవతి నాకు రాణి అయిన\nట్టయితే బాగుండునుకదా!!” అని అను\nకొని మనస్సులో ఉబలాటపడ్డాడు.\nఈ ఉత్సాహంతో, రెప్ప వాల్పకుండా\nఆమెవేపు చూస్తూ అక్కడనే నిలబడి\nపోయాడు. ఆమె సౌందర్యంచూసి మురిసి\nపోతూ, దగ్గరగా చేరి, \"చిన్నదానా ! -నే\nనెవరినో తెలుసునా? ప్రపంచానికి వెలుగు\nనిచ్చే సూర్యమహారాజుని. నాకు ఆకాశం\nమీద ప్రత్యేకంగా ఒక లోక మున్నది.\nఆ ప్రత్యేక లోకంలో ముత్యాల తలుపులు\nగల కోట ఉన్నది. కోట తలుపులు తీయ\nటానికీ మూయడానికి దేవకన్య లున్నారు.\nరోజూ నేను స్వారి చేయటానికి ఏడు\nగుర్రాల రథమున్నది. మరి, నాతో వచ్చేసి,\nనాకు రాణిగా ఉన్నావంటే నువు కోరిన\nసౌఖ్యాలు అనుభవించవచ్చు. వస్తావా\nమరి?” అని అడిగాడు.\nఅ కన్యకు అపరిమితమయిన సిగ్గు.\nఇంతవరకూ ఆమె పర పురుషునితో\nమాటాడి ఎరుగదు. పైగా, తలిదండ్రులను\nకానీ, తనుండే ఇల్లుగానీ వదిలి ఎక్కడకూ\nవెళ్లి ఉండలేదు. ఆమెకు తండ్రే దైవం.\nనది గట్టున గుహలో వుండే ఆ ఇల్లే ఇంద్ర\nలోకం. ఆమెకు తోడుగా ఆడుకోవటానికి\nఉడతలు. కుందేళ్లు, పక్షులూ ఉన్నాయి.\nదండలు గుచ్చుకోడానికి కోకొల్లలుగా\nపువ్వులున్నాయి. అందుచేత, మహారాజు\nవేసిన ప్రశ్నకు అవుననీ, కాదనీ సమా\nధానం చెప్పక, ఊరుకొన్నది.\nసూర్యమహారాజు 'నన్ను పెళ్లాడవల\nసింది. నాకు రాణిగా ఉండవలసింది'\nఅని ఆ కన్యను ఎన్నోవిధాల బతిమా\nలాడు. కాని, ఆమె బదులు చెప్పలేక\nపారిపోయింది. మహారాజు పెద్దవాడూ,\nబలమయినవాడూ గనక, వెంబడించి\nఆమెను కలుసుకొన్నాడు.\n\"చిన్నదానా ! ఎందుకు పారిపోతావు?\nనీకు వచ్చిన భయం ఏమీ లేదు. నిన్ను\nప్రాణసమానంగా చూచుకొంటాను. నువు\nకోరినవన్నీ ఇస్తాను. నాతో వచ్చేసి, నాకు\nరాణిగా ఉండు\" అంటూ మళ్లీ ఆమెను\nబుజ్జగించి చెప్పాడు.\nఎన్నిచెప్పినా లొంగక, సిగ్గుచేత ఆమె\nమళ్లీ తప్పించుకు పారిపోయింది. ఏమైనా\nసరేనని, మహారాజూ పట్టు వదలలేదు.\nఈసారి ఆయన మరింత వడిగా వెంబడించి,\nపట్టుకో బోయేసరికి, ఆమె భయపడిపోయి\n\"నాన్నా! నాన్నా!!\" అని పెద్దగా కేక\nవేసింది.\nదూరాన వున్న ఆమె తండ్రి నదిరాజుకి\nఈ కేక వినపడటంతోనే కూతురుకు ఏదో\nప్రమాదం సంభవించి వుంటుందనుకొని,\nఅనుమానపడ్డాడు. మానవరూపంలో\nఉంటే ఇటువంటి ప్రమాదాలు తప్పవు.\nఅందులోనూ, రూపవతి అయిన కన్యను\nచేపట్టడానికి ఎవరో ఒకరు చూస్తూనే\nవుంటారు, అనిచెప్పి తన మంత్రబలంచేత\nఆమెను ఒక పొన్నచెట్టుగా మార్చివేశాడు.\nఆమె నిలబడ్డపాటున పొన్నచెట్టుగా\nమారిపోవటం సూర్యమహారాజుకు ఆశ్చ\nర్యాన్ని కలిగించింది. తను ఇంతగా\nప్రేమించిన ఆ కన్య, చూస్తూవుండగానే\nఇలా మారిపోవడంతో సూర్యమహారాజుకు\nవిచారంకూడా కలిగింది.\n\"సరే, గడచినదానికి విచారిస్తే\nమాత్రం లాభమేమున్నది? నీవు నాకు\nరాణివయి, నన్ను సంతోషపెట్టుతావని\nఆశించాను. కాని కర్మవశంచేత నువు\nచెట్టువయిపోయినావు. అయినా, నీపయిన\nనాకు ప్రేమ ఎంతమాత్రమూ తగ్గలేదు.\nనేను ఆకాశంమీద ఉన్నంత కాలమూ\nనువు భూమిపయిన జీవించి ఉండవలి\nసిందే. నా వరంచేత నీ ఆకులు వాడిపోక,\nఎల్లప్పుడూ పచ్చగా వుంటాయి. మొదట\nరాణిగా చేసుకొని నిన్ను కోటలో పెట్టు\nకుందా మనుకొన్నాను. ఇప్పుడు చెట్టుగా\nవున్న నిన్ను, మక్కువతో నా నెత్తిమీదనే\nపెట్టుకుంటాను\" అని సూర్యమహారాజు\nఆక్షణంనించీ పొన్న ఆకులతో తయారైన\nకిరీటాన్నే తలపైన ధరిస్తూవున్నాడు !",
            "book_page_end": 16
        },
        {
            "title": "బాలనాగమ్మ",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపద కథ",
            "moral": "తల్లిదండ్రులు ధైర్యం, పట్టుదలతో తమ కర్తవ్యాన్ని నెరవేర్చడానికి ప్రయత్నించాలి.",
            "keywords": [
                "బాలనాగమ్మ",
                "మాయలఫకీరు",
                "బాలవద్దిరాజు",
                "యుద్ధం",
                "నాగమల్లె"
            ],
            "characters": [
                "బాలనాగమ్మ",
                "మాయలఫకీరు",
                "బాలవద్దిరాజు",
                "నరసమ్మ",
                "ఏడుగురు అన్నదమ్ములు",
                "దాదులు"
            ],
            "locations": [
                "పానుగంటి పట్నం",
                "గండికోట",
                "నాగళ్లపూడి గట్టు"
            ],
            "content": "బాలనాగమ్మను మాయలఫకీరు ఎత్తుకు\nపోయినాడన్న వార్త పొనుగంటి పట్న\nమంతా పొక్కింది. పొత్తిళ్లలో ఉన్న పసి\nవాణ్ణి చూసి బాలనాగమ్మ అక్క లు,\n\"అయ్యో, తండ్రీ! యెంత దురదృష్ట\nవంతుడివిరా! నువు పుట్టకమునుపే నీ\nతండ్రులు గండికోట వెళ్లారు. నువు\nపుట్టగానే నీ తల్లిని మాయలవాడు చెర\nపట్టుకు పోయినాడు” అని ఏడిచారు.\nపానుగంటి పట్నంలోనున్న కాపులూ,\nకరణాలూ, కమ్మ వెలమదొరలూ సభచేసి,\nతమకు తెలియకుండా మాయలఫకీరు\nవచ్చి వెళ్లినందుకు చాలా అవమానపడ్డారు.\nగండికోటకి కబురుపంపాలనితీర్మానించారు.\nకాని మనుష్యులనుపంపితే ఈకీకారణ్యాలు\nదాటి ఎప్పటికి పోను? అందుచేత డేగలను\nపైకి తీశారు. బాలనాగమ్మకు కొడుకుపుట్టా\nడనీ, ఏడురోజుల పచ్చి బాలింతరాలిని\nనాగళ్లపూడి గట్టుఏలే మాయల ఫకీరు చెర\nబట్టుకు పోయినాడనీ, చంటి బిడ్డ ను\nదాదులు పా లిచ్చి పెంచుతున్నారనీ\nజాబులు రాసి డేగలమెడలకు కట్టి, ఊరు\nబైట వాటిని వదిలేశారు. మూడుజాముల\nకల్లా డేగలు గండికోటకు వచ్చి వాలాయి.\nజాబులలో ఉన్నవార్త వినగానే ఏడు\nగురు అన్నదమ్ములూ బాకులు దూశారు.\nవారి వెంట పన్నెండువేల సేన ఉన్నది.\nరెండు వందల ఫిరంగులు ఉన్నవి.\nఈ సైన్యంతో నాగళ్లపూడి గట్టుమీద పడి,\nరాముడు రావణాసురుణ్ణి సంహరించి\nసీతామ్మవారిని తెచ్చినట్టు, ఫకీరువాణ్ణి\nచంపి బాలనాగమ్మను తెచ్చుకోవటానికి\nసన్నాహం చేశారు. శం ఖాలు మోగాయి.\nదండుబూరలు మోగాయి. గుర్రాలమీద\nఢంకా మోగింది. అట్టహాసంగా సైన్యం\nకదిలింది. పు లి రాజు పట్టణమూ,\nగంగవాది పట్ట-అమూదాటి నాలుగోరోజుకు\nసైన్యం నా గ ళ్ళ పూ డి గ ట్టు చేరి\nకోట నాలుగువైపులా ముట్టడించారు.\nఘడియ పొద్దెక్కేసరికి ఫిరంగులు బారు\nచేసి మూడు వ ర స లు కాల్చారు. కాని,\nఒక్క గుండుకూడా కో ట కి తగలలేదు,\nకోటలోపల పడలేదు. గుళ్ల న్ని మ ధ్య\nదారిలోనే పగిలిపోయాయి. కోట గోడకున్న\nఇంత సున్నపు బెత్తిక అయినా ఊడలేదు,\nఫకీరువాడి మహిమ!\nఇన్నిఫిరంగులూ మూడు రో జులు\nపేల్చినా కోట గోడలమీద మను ష్యు లు\nకనిపించక పోయేవరకు కోటలో ఆసలు\nమనుష్య లున్నారా అని రాజులకు\nసందేహం కలిగి బురుజులకు నిచ్చెన\nలెత్తించి కొందరు మనుష్యులను గోడల\nపైకి ఎక్కించారు. కోటలోపల ఎ క్క డా\nఒక మగపురుగు లేదు. ఫకీరు చెరపట్టి\nతెచ్చిన ఆడజనం అక్క డ క్క డా కని\nపించారు. చివరకు మసీదుబయట పట్టె\nమంచంమీద పడుకుని చల్లగాలికి నిద్ర\nపోతున్న ఫకీరు కనిపించాడు. వాళ్ళు చూడ\nగానే ఫిరంగులను గిలకలమీద బురుజుల\nపైకి ఎత్తించారు.\nఈలోపుగా గాండ్లసంగు కోటగోడలమీద\nమనుష్యులను చూసి, \"లేవరా, ఫకీరూ,\nనీ పొగరు అణచటానికి శత్రువు లొచ్చారు.\nనిన్ను హతమారుస్తారు, లే! \" అని నిద్ర\nలేపింది. కాని ఫకీరు లేవలేదు. గరిటె\nఎర్రగా కాల్చి అంటించినా వాడు గుర్రు\nపెట్టి నిద్రపోతూనే ఉన్నాడు.\nరాజులు ఫిరంగులు బారుచేసి మాయల\nఫకీరు మీద పేల్చారు. ఏవో నల్లులు కుడు\nతున్నా యనుకొని ఫకీరులెచి చూశాడు.\nశత్రువు లొచ్చారని కనుకున్నాడు. వెంటనే\nబాలనాగమును తీసుకొని మశీదు పైకి\nఎక్కాడు. బాలనాగమ్మ మశీదుపైనుంచి\nతన భర్తనూ, బావగార్లనూ, వారి\nసైన్యాలనూచూసి పెద్ద పెట్టున ఏడిచింది.\nఅది చూసి ఫకీరు, \" ఎందుకే ఏడు\nస్తావు? వీళ్లు మనల్ని ఏమైనా చెస్తారను\nకున్నావా? మనకేమీ భయంలేదు. నా దెబ్బ\nచూడు,” అంటూ ఒక లాఠీ తీసి దాన్ని\nమంత్రించి పంపాడు. అది కొట దాటిపోయి\nశత్రువులతో యుద్ధం చెయ్య సాగింది.\nదాని దెబ్బకు తట్టుకోలేక సైనికులు\nపారిపోసాగారు. లాఠీ మూడువందల\nమందిని చంపి ఫకీరుచేతికి తిరిగి వచ్చింది.\n\"ఇప్పుడు మనం స్వయంగా వెళ్లి\nలడాయిచేస్తాం,” అంటూ ఫకీరు, కుళ్లాయి\nపెట్టి, కంబళి నడుముకు చుట్టి, కర్ర\nచేతపట్టి, గుప్పెడు విభూతి తీసుకుని,\n\"యారే ఆల్లా, యారేఖుదా” అనుకుంటూ\nతూర్పు దర్వాజాగుండా కోటదాటి శత్రు\nసైన్యాల మధ్యకు వచ్చాడు. తక్షణం\nపన్నెండు వందల సైనికులు ఫకీరును\nచుట్టుముట్టి ఏ కండ కా కండ సరికేశారు.\nమరుక్షణమే వాడు ఇంకోమూల పుట్టాడు.\nఅక్కడకూడా వాణ్ణి తల కొట్టేశారు.\nఈవిధంగా వాణ్ణి నరుకుతూనే ఉన్నారు,\nవాడు మళ్లీ పుడుతూనేఉన్నాడు. ఆఖరుకు\nసైనికులు విసిగి, వాణ్ణి చంపి దహనంచేసి\nబూడిదఎత్తి చెరువులో పోశారు. చెరువునీటి\nలోంచి ఫకీరులేచివచ్చి, \"ఒరే, ఇంతవరకు\nలడాయిమీది. ఇక మా లడాయి చూడండి”\nఅని చేతిలోవిభూతి అన్ని వేపులా చల్లాడు.\nవెంటనే రాజుల ఏనుగలన్నీ నల్లరాళ్లు\nఐపోయాయి. గుర్రాలు నాపరాళ్లయాయి.\nఒంటెలు ఎర్రరాళ్ళయాయి. పన్నెండు\nవేల బలగమూ రాళ్లగుట్ట లయిపోయారు.\nఫిరంగులు నీళ్లకుండలయాయి. ఏడుగురు\nరాజుల డేరా లూ గోరింటపాద లయి\nపోయాయి. ఏడుగురు రాజులూ పుట్టలై\nపోయారు. రాజుల వెంటవచ్చిన ముగ్గురు\nమంత్రులూ శిలలయినారు. ఈ విధంగా\nసైన్యం యావత్తూ ఒక్కసారిగా మాయ\nమైపోయింది.. ఎక్కడా ఏ అలికిడీ లేదు.\nమాయల ఫకీరు బాలనాగమ్మ దగ్గరికి\nతిరిగిపోయి, \"చూడవే, భామా, ఇక మన\nఇద్దరికీ అడ్డులేదు. రా, ఒక ముద్దియ్యి,”\nఅంటూ ఆమెను కౌగిలించుకోబోయాడు.\n\"ఓరీ, ఫకీరూ, నా పన్నెండేళ్ళ వ్రతం\nపూర్తికాకుండా నన్నంటితే తల పగిలి\nచస్తావు, జాగ్రత్త,\" అన్నది బాలనాగమ్మ.\nబాలనాగమ్మ కొడుకు బాలవద్దిరాజు\nక్రమంగా పెరిగి పెద్దవాడు కాసాగాడు.\nఅయిదోయేడు రాగానే అక్షరాభ్యాసం\nచేయించారు. ఒక్క ఘడియలో ఓనా\nమాలు పూర్తిచేశాడు. మరోఘడియకల్లా\nగుణింతాలు వచ్చేశాయి. చూస్తుండగానే\nబాలవద్దిరాజు బాల రామాయణమూ,\nఅమరమూ, గజేంద్రమోక్షమూ, భారత-\nభాగవత రామాయణాలూ, కావ్యాలూ,\nఅలంకారాలూ చదివి పూర్తిచేసేశాడు.\nచదువు పూర్తికాగానే రోజుకు వరహా\nజీతం ఇచ్చి ముగ్గురు జట్టీలను ఏర్పాటు\nచేశారు. బాలవద్దిరాజు గరిడీ సాములు\nనేర్చాడు. దండాలూ, గుంజీలూ తీశాడు.\nజోడీలు తిప్పాడు. కత్తిసాము నేర్చాడు.\nవిల్లూ బాణమూ నేర్చాడు. బాలుడి ప్రజ్ఞు\nచూసి ఊళ్ళోవాళ్ళంతా సంతోషించారు.\nతండ్రులకు కీర్తి తెస్తాడన్నారు.\nఇట్లా ఉండగా ఒకనాడు నంబివారి\nనరసమ్మ కడవ బుజాన పెట్టుకొని నీళ్లకు\nపోతూ ఉండగా చూచి బాలవద్దిరాజు తన\nకేపాటి గురి ఉందో చూచుకోవటానికి\nబాణం ఎక్కు పెట్టి వదిలాడు, నరసమ్మ\nచేతిలో కుండ పుటుక్కున పగిలి ఆమె\nబొటనవేలికి ములికి తగిలి నెత్తురుబొట్లు\nకారాయి. అది చూసుకుని కోపంవచ్చి\nనరసమ్మ, \"నీ తల్లి బాలనాగమ్మను,\nమహా ఇల్లాలిని ఆ ఫకీరువా డట్లా చెర\nపట్టుకు పోయాడు గాని నీకు మాత్రం\nచావు రాకపోయె.\" అని తిట్టింది.\nఈ మాటలువిని బాలవద్దిరాజు నిర్ఘాంత\nపోయాడు. ఆమాట మళ్లీ చెప్పమని బతి\nమాలాడు, బెదిరించాడు. నరసమ్మ కథ\nఅంతా చెప్పింది. తన తల్లి బాలనాగమును\nమాయల ఫకీరు చెరపట్టి నాగళ్లపూడిగట్టుకు\nతీసుకుపోవటమూ, వాడిమీదికి దండెత్తి\nపోయిన తన తండ్రులు ఏడుగురూ రాళ్లయి\nపోవటమూ బాలవద్దిరాజుతెలుసుకున్నాడు.\n\"ఇదంతా నాకు తెలియదు. నన్ను\nతిట్టమాకు, నరసమ్మా. దీవించు. నేను నీ\nకొడుకును, నీవు నా తల్లివి,\" అన్నాడు.\n\"వర్థిల్లు, నాయనా, బాలవద్దిరాజా!\nనువు వెళ్లి నీ తల్లిని రక్షించుకురా. ఆ\nమాయల ఫకీరు నీ చేతిలో చస్తాడులే,\"\nఅని నరసమ్మ దీవించింది.\nబాలుడు గరిడీకి తిరిగివచ్చి దానికి\nతాళం పెట్టేశాడు. నేరుగా ఇంటికి వెళ్లి\nఆలోచిస్తూ పడుకున్నాడు. స్నానానికి\nలేవమంటే లేవడు. అన్నం తినడు.\nపిలిస్తే పలకడు.\n\"ఎవరైనా తిట్టారా, కొట్టారా ? ఎందు\nకురాపలకవు? ” అని తల్లులు బతిమాలారు.\nచివరకు బాలవద్దిరాజు, \"మా అమ్మ ఎవరు?\nనాన్న ఎవరు?” అని అడిగాడు.\n\"మేమే నీకు అమ్మలం. నీ తండ్రులు\nచచ్చిపోయారు.” అన్నారు వాళ్లు.\n\"మీ ఆరుగురికడుపునా నేను పుట్టానా?\nమీలో నన్ను కన్నదెవరు? చెబుతారా.\nచెప్పరా?” అన్నాడు బాలుడు,\n\"అయ్యో, తండ్రీ, నీ కిదంతా ఏ గొడ్డు\nమోతుముండ చెప్పిందిరా? పిల్లల్ని కన్న\nతల్లి ఎవతె అయినా చెబుతుందా?\" అని\nవాళ్లు శాపనార్ధాలు పెట్టసాగారు.\n\"ఒకరిని ఎందుకు తిడతారమా? మీకు\nవచ్చిన భయమేమీ లేదు, నా తలిదండ్రు\nలెవరో, వాళ్ళ కథ ఏమిటో చెప్పండి\"\nఅన్నాడు బాలుడు.\nఇక దాచి లాభం లేదనుకుని వాళ్ళు\nజరిగినదంతా చెప్పి, \"ఈ వంశానికి\nనువ్వొక్కడవు దక్కావు, నాయనా, నిన్ను\nమేము పువ్వుల్లో పెట్టి పెంచాము,” అన్నారు.\n\"నేను వెళ్లి మా తల్లిని చూసివస్తాను.\nఅనుజ్ఞ ఇవ్వండి,” అన్నాడు బాలుడు.\n\"అయ్యో, నాయనా! నువు అక్కడి\nకెట్లా పోతావు? పన్నెండువేల బలగాన్ని\nపొట్టన పెట్టుకున్నాడే, ఆ మాయల ఫకీరు\nనిన్ను బతకనిస్తాడా? నువు నిజంగానే\nపోదలచుకుంటే మా ఆరుగురికీ ని చేతి\nమీదిగానే ఇంత విషం పెట్టి, మమ్మల్ని\nఇంత బూడిదచేసి ఆతరవాత వెళ్ళు.\nఅన్నారు తల్లులు.\n\"మీ రేమీ భయపడకండి నేను నాగ\nమల్లె విత్తులు తెచ్చి అంతఃపురంలో నాటు\nతాను. నేను ఎన్ని సార్లు అన్నం తింటానో\nఅన్నిసార్లు వాటికి మీరు నీరుపొయ్యండి.\nనాగమల్లెలు బతికున్నంతకాలమూ నేను\nక్షేమంగా ఉన్నా ననుకోండి. అవి ఎండి\nపోయినప్పుడు నేనిక లేననుకోండి.” అని\nబాలుడు వాళ్ళకి నమ్మకం చెప్పాడు.\nబాలుడికి భోజనం పెట్టారు. అన్నం\nమూటగట్టి ఇచ్చారు. తండ్రిగారి నగలు\nపెట్టారు. బాలుడు చారేడేసి పోగులు\nపెట్టాడు. మురుగులు, గొలుసులు, చంద్ర\nహారాలు, రవలహారాలు, జాలరు వరహాలు\nధరించాడు. తాత గారి చంద్రాయుధం\nమొలలో పెట్టాడు. రత్నకంబళి పైన\nవేసుకొని ఆరుగురు తల్లులకు దణ్ణంపెట్టి\nప్రయాణమైనాడు. [ఇంకావుంది]",
            "book_page_end": 24
        },
        {
            "title": "యుక్తిశాలిని",
            "book_page_start": 25,
            "pdf_page_start": 27,
            "pdf_page_end": 29,
            "author": "కె. వైదేహి - హిందూపురం",
            "genre": "హాస్యం",
            "moral": "తెలివితేటలు మరియు వాక్చాతుర్యం ద్వారా కష్టమైన పరిస్థితుల నుండి కూడా బయటపడవచ్చు.",
            "keywords": [
                "యుక్తి",
                "తెలివైన బాలిక",
                "శెట్టి",
                "అప్పు",
                "ఉడుము వేట"
            ],
            "characters": [
                "కూతురు",
                "తండ్రి",
                "తల్లి",
                "అన్న",
                "శెట్టి",
                "రాజు"
            ],
            "locations": [
                "ఒక గ్రామం",
                "కొండవాగు",
                "రాజు గారి దర్బారు"
            ],
            "content": "ఒకానొక ఊరిలో ఒక పేద దంపతులకు\nఒక కొడుకు, కూతురు ఉండేవారు. తండ్రి\nకూలీనాలీ చేసుకొనేవాడు. ఇల్లాలు ధాన్యం\nదంపులకు పోయి చారెడు గింజలు చేత\nపట్టుకవచ్చేది. కుర్రవాడు అడవులలో\nఉడుములను వేటాడి తెచ్చి వూళ్లో అమ్ము\nకునేవాడు. ఆడపిల్ల ఇంట్లోనేవుండి,\nముగ్గురు తెచ్చినవీ పొదుపు చేసిపెట్టేది.\nకుటుంబం అందరిలోనూ ఆడపిల్ల తెలి\nవయినదీ, చురుకయినదీ, ఉపాయమెరి\nగినదిన్నీ. ఒకనాడు ఆమె తండ్రివద్దకు\nవెళ్లి \"నాన్నగారూ! ఇలా మనం ఎన్నాళ్లు\nకష్టపడినప్పటికీ కడుపు నిండటం\nలేదాయె. శెట్టిదగ్గిర ఒక వంద రూపాయలు\nఅప్పు తెచ్చి, వ్యాపారం చేయండి. దేవుడి\nదయవల్ల మనకు కలిసివస్తే, నిమిషంలో\nఅప్పు తీర్చి పారేయవచ్చు” అని సలహా\nచెప్పింది.\nఅందుకు అతను \"తల్లీ! నువు చెప్పిన\nమాట బాగానే వుంది. కాని, ఋణం చేసి\nనట్టయితే దానిని తీర్చే మార్గం ఏది ?\nశెట్టి సామాన్యుడు కాడు. మంచిమాటలు\nచెబుతూనే వుంటాడు. గడువు దాటిం\nదంటే అనరాని మాటలు అని, రచ్చకు\nలాగుతాడు. ఆ కర్కోటకుడితో మనం\nబాధలు పడలేము. అయినా, అప్పు చేసు\nకొని పప్పూ కూడూ తినడం ఏమంత\nమంచిది?\" అన్నాడు.\nఈమాటలకు ఆ అమ్మాయి \"నాయనా,\nమీరేమీ భయపడవద్దు. నెల వాయిదాకు\nఒక వంద రూపాయలు శెట్టివద్ద తీసుకు\nవచ్చి, ఆ సొమ్ముతో పట్నం పోయి సరకు\nపట్టుకురండి. ఈలోపల ఏమి జరిగినా,\nనేను చూసుకొంటానని ధైర్యం చెప్పింది.\nసరే, ఇంత ధైర్యంగా పిల్ల ఎందుకు\nచెబుతున్నదో, అదీ చూదాం అనుకొని,\nఅతను శెట్టిదగ్గర నూరు రూపాయలు\nబదులు తెచ్చి, సరకు బేరం చేయటానికని\nపట్నం వెళ్లాడు. కాని, అనుకొన్న గడువు\nలోపల అతను తిరిగి రాలేకపోయాడు.\nసరిగా ముప్పయి రోజులూ పూర్తి అయే\nసరికి, ప్రొద్దున్నే శెట్టి వాళ్ళఇంటికి చక్కా\nవచ్చాడు. శెట్టి వచ్చే సమయానికి పిల్ల\nఒక్కర్తే ఇంట్లో వున్నది.\n\"మీనాయన ఏడి?” అని శెట్టి అడిగాడు.\n\" ఊరుకి వెళ్లాడు ” అని పిల్ల చెప్పింది.\n\"ఎప్పుడు వస్తాడు?” అని శెట్టిఅడిగాడు.\n\"వస్తే రాడు, రాకుంటే వస్తాడు\" అని\nపిల్ల నిదానంగా జవాబిచ్చింది.\nఈ జవాబు వినేవరకు, శెట్టికి మంట\nఎత్తుకువచ్చింది. \" సరి, మీ అమ్మ ఏది?”\nఅని కోపంగా అడిగాడు.\n“మా అమ్మ గ డ్ల ఇంటికి వడ్లు\nదంచటానికి పోయింది” అని ఆపిల్ల\nనిలకడగా చెప్పింది.\nఈ మాటలు శెట్టికి అసలే అర్థం\nకాక, ఆమె తనను వేళాకోళం చేస్తున్న\nదనుకొన్నాడు.\n\"సరే, మీ అన్న ఏమయినాడు?” అని\nశెట్టి కోపంగా అరిచాడు.\nఅందుకు పిల్ల నవ్వుతూ \"మా అన్న\nకాళ్లు లేని గుర్రం ఎక్కి, వెంట్రుకలు\nలేని ప్రాణిని వేటాడటానికి వెళ్ళాడండి”\nఅన్నది.\nశెట్టికి ఈమారు కోపం ఆగలేదు. ఈ\nపేదవాళ్లకు ఇంత పొగరా? అని అను\nకొంటూ వెంటనే వెళ్లి రాజుగారితో ఫిర్యాదు.\nచేశాడు.\nరాజుగారు ఆ పిల్లను పిలిపించి\nవిచారణ చేశారు. అందుకు ఆ అమ్మాయి\n\"మహాప్రభూ! నేను చెప్పిన మాటలలో\nఒక్కటీ తప్పు లేదండి. శెట్టిగారికి నా\nమాటలు అర్థమయినయ్యో లేదో” అన్నది.\n\"మరైతే, నీవు చెప్పిన జవాబులకి ఆర్ధ\nమేమిటో విప్పి చెప్పు” అన్నారు రాజు గారు.\nఅప్పుడు ఆ పిల్ల-\n\"మహారాజా ! మా నాయన వెళ్లే\nవూరికీ, మనవూరికి మధ్యని ఏరున్నది. అది\nకొండవాగు కనుక చినుకు పడటంతోనే\nనిండి పారుతుంది. ఒకవేళ మానాయన\nబయలుదేరే సమయానికి వాన వస్తే వీరు\nఅడ్డుకొంటుంది. కనుక వీరు ' వస్తే రాడు,\nరాకుంటే వస్తాడు' అని శెట్టిగారి మొదటి\nప్రశ్నకు జవాబిచ్చాను” అని చెప్పింది.\nతరువాత 'గడ్లయిల్లేమిటి? వడ్లు దంచడ\nమేమిటి?' అని రాజుగారు అడిగారు.\nదానికి 'గడ్లవారనే ఇంటిపేరుతో\nధనవంతు లున్నారండి. అక్కడికి మా\nఅమ్మ వడ్లు దంచటానికి వెళ్లింది.”\nఅని చెప్పాను. ఈ మాట అర్థం చేసికోలేక\nపోయారు శెట్టిగారు' అన్నది.\nఆపిమ్మట రాజుగారు, \"కాళ్లులేనిగుర్రం\nవుంటుందా, ఏమిటామాట?\" అనిఅడిగారు.\nఅందుకు ఆపిల్ల \"'మీ అన్న ఏడీ?' అని\nశెట్టిగారు అడిగారు. మా అన్న చిన్న\nప్పటినించి, చెప్పులు తొడుగుకొని అడవి\nలోకి ఉడుముల వేటకు పోతాడు. కాళ్లులేని\nగుర్రము అంటే చెప్పులు. ఉడుముకి\nవెంట్రుకలుండవుకదండి! కనుక వెంట్రు\nకలులేని ప్రాణిని వేటాడటానికి వెళ్లా\nడన్నాను,” అని చెప్పింది.\nపిల్లతెలివితేటలకూ యుక్తికీ రాజుగారు\nమెచ్చుకొని, శెట్టికి నూరురూపాయలు\nజరిమానా విధించి, ఆ సొమ్ము పిల్లకు\nబహుమానం చేశారు. రాజుగారి ఎదటనే\nఆ నూరురూపాయలూ ఆమె శెట్టికి జమ\nకట్టి, బాకీ లేదనిపించుకొన్నది.\nమరునాడే, పట్నం పోయిన తండ్రి\nసరకులతో ఇంటికి వచ్చి, తన కూతురు\nచేసిన యుక్తి తెలుసుకొని సంతోషించాడు.",
            "book_page_end": 27
        },
        {
            "title": "అకాల మృత్యువు",
            "book_page_start": 28,
            "pdf_page_start": 30,
            "pdf_page_end": 34,
            "author": "వునికిలి రామకోటీశ్వర రాజు, భీమడోలు",
            "genre": "జానపద కథ",
            "moral": "తలరాతను, విధిని మార్చడం సాధ్యం కాదు. తప్పక అనుభవించాల్సిందే.",
            "keywords": [
                "వీరన్న",
                "దొంగతనం",
                "అకాల మృత్యువు",
                "విధి",
                "కోడిపుంజులు"
            ],
            "characters": [
                "వీరన్న",
                "అకాల మృత్యువు (స్త్రీ రూపం)",
                "రాజు",
                "సాహుకారు",
                "పండితులు"
            ],
            "locations": [
                "ఒక వూరు",
                "నూతి",
                "రాజుగారి కోట",
                "వీరవాసరం"
            ],
            "content": "అనగా అనగా ఒక వూరిలో వీరన్న అనే\nదొంగ ఉండేవాడు. ఒకరోజున వాడొక\nఇంటికి కన్నము వేసి, లోపలికి ప్రవేశించ\nబోయేసరికి, వాని పక్క నుంచే ఒక త్రాచు\nపాము జరజరా ప్రాకి లోపలికి వెళ్లింది.\nవీరన్న ఉలిక్కిపడి ఆ పామువంక\nచూస్తూ, అలాగే నిలబడిపోయాడు.\nఆ త్రాచుపాము తిన్నగా గదిలోకి\nపోయి, అక్కడ వున్న నీళ్లబిందెలో విషం\nకక్కి, వచ్చిన దారిని వెళ్లిపోతున్నది.\nఇంతలో వీరన్న తనవద్ద నుండే చిన్న కర్ర\nతీసుకొని పామును కొట్టబోయేసరికి, అది\nఒక చక్కటి స్త్రీరూపంతో ప్రత్యక్షమైంది.\nఆమె వీరన్నతో 'నువు మాటాడక నా వెంట\nరావోయి' అని అనేసరికి, ఆశ్చర్యంతో\nఅతను ఆ సుందరి వెంబడి పోసాగాడు.\nఆమె వూరి బయటకు వచ్చి, అక్కడ\nనూతిపైన వుండే కర్రను విరగగొట్టి, మళ్లీ\nయధాప్రకారం మామూలు చోట ఉంచి\nవేసింది. వీరన్న ఉండబట్టలేక, ఆమె\nచేయి గట్టిగా పట్టుకొని, \"ఎందుకమ్మా ఆ\nకర్రను అనవసరంగా విరగగొట్టేశావు?\nమళ్లీ ఎందుకు ఏమి ఎరగనట్టు ఆ కర్రను\nఎప్పటిలాగా పెట్టివేశావు? ఇంతకూ నీ\nవెవరవు?” అని అడిగాడు.\nఅందుకు ఆమె \"నా పేరు 'అకాల\nమృత్యువు.' బ్రహ్మ పోసిన ఆయువు పూర్తి\nకాకమునుపే కొందరి ప్రాణం తీసివేస్తూ\nవుంటాను. ఇదే నా పని” అని చెప్పింది.\n\"బ్రతికివున్న వాళ్ళ ప్రాణాలు తీయటం\nబాగానే వున్నది. మరయితే ప్రాణంలేని\nఆ కర్రను ఎందుకు విరగగొట్టావు?” అని\nవీరన్న ఆడిగేసరికి, \"ఆ సంగతి ఇప్పుడు\nచెప్పను. రేపు ఉదయంవరకు ఇక్కడనే\nవుండి, ఏమి జరుగుతుందో చూడు. నీకే\nతెలుస్తుంది.” అని ఆమె అన్నది.\n\"అయితే నా మరణంకూడా నీ చేతి\nలోని పనేనా? లేక, నేను ఆయువు పూర్తి\nఅయేవరకూ జీవిస్తానా? చెప్పు\" అని\nవీరన్న ఆత్రంతో అడిగాడు.\nదానికి ఆమె \"అదీ నా చేతిలో పనే.\nఅయినా, నువు అడిగావు గనక ముందుగా\nచెబుతున్నాను: కొంతకాలానికి రాజుగారి\nసొత్తు అపహరించిన నేరం నీమీద పడు\nతుంది. అప్పుడు నా శ క్తివలన నీ ప్రాణాలు\nతీస్తాను. ఇది నా విధి. తప్పటానికి వీలు\nలేదు. అయితే, ఈసంగతి వెల్లడించినా\nవంటే, తక్షణమే నీ తల నూరు ప్రక్క\nలవుతుందిసుమా జాగర్త” అని చెప్పి\nఅదృశ్యమయిపోయింది.\nఈ మాట వినగానే వీరన్నకు విచారం\nకలిగింది. ' దొంగతనంవల్లకదా ప్రాణాలు\nపోవటం ! కనుక, ఈక్షణంనించీ ఈ వృత్తి\nమానివేస్తున్నాను ' అని దేవునిసాక్షిగా\nప్రమాణం చేశాడు.\nఆ తర్వాత అకాల మృత్యువు చెప్పిన\nప్రకారం నూతివద్ద ఏమి జరుగుతుందో\nచూడాలెనని కనిపెట్టుకు కూర్చున్నాడు.\nతెల్లవారగానే ఆవూరి స్త్రీలు బిందెలు పట్టు\nకొని నీళ్ళకోసం వస్తున్నారు. వారితో వీరన్న\nఅమ్మా! 'కర్ర విరిగిపోయింది. నీళ్లు\nతోడుకొనేటప్పుడు జాగర్త సుమండీ!' అని\nచెబుదామనుకొన్నాడు.\nకాని, ఇంతలో అతని వెనుకనుంచి\n\"బాబోయ్, రక్షించు బాబోయ్” అని వేడు\nకొంటున్న ఒక స్త్రీ కంఠం వినిపించింది.\nఎవరో స్త్రీ పాపం, కష్టదశలో ఉన్నదను\nకొని, ఆమెను రక్షించడంకోసం ఆ ధ్వని\nవచ్చినవేపు కంగారుగా పరుగెత్తాడు వీరన్న.\nకాని, ఎంత దూరం పోయినా, ఎవ్వరూ\nకనపడలేదు. తిరిగి ఆ కేకకూడా వినిపించ\nలేదు. ఇంతలో, మృత్యుదేవత చెప్పిన\nసంగతి జ్ఞాపకంవచ్చి, అతను మళ్లీ నూతి\nవద్దకు తిరిగివచ్చేసరి కల్లా, ఆ నూతిలో\nఒకామె పడిపోవడం, ఆమెను తీయబోయే\nలోపలనే, శవం నీటిపయిన తేలడం,\nజరిగింది. ఇదంతా చూచి, వీరన్న విచారం\nమరింత ఎక్కువయింది,\n* * *\nవీరన్న ప్రమాణంచేసి, దొంగతనం మాను\nకొన్న తరవాత ఒక రయితువద్ద కొలువుకు\nకుదురుకొని, మ ర్యాద గా జీవనం\nచేస్తున్నాడు. తలలొ నాలుకవలె మెల\nగటంచేత, రయితుకు ఆతనిమీద మంచి\nనమ్మకమూ అభిమానమూకలిగి, వీరన్నను\nఒక ఇంటి వానిని చేశాడు.\nఇప్పుడు వీరన్న హాయిగా కాలక్షేపం\nచేస్తున్నాడు. అతని భార్య గర్భవతి\nకూడాను. పురిటికి ఆమెను పుట్టింట దిగ\nబెడదామనే వుద్దేశంతో, యజమానివద్ద\nసెలవు తీసుకొని వీరన్న బయలుదేరాడు.\nఅయితే, ప్రయాణమై వెళుతూవుండగా.\nమధ్య దారిలోనే ఒక వూరిలో అతని భార్య\nప్రసవించి, పిల్లవాడిని కన్నది.\n'సరే, దేవుని దయవల్ల ఇంత వరకు\nబాగానేవున్నది. మీరు మెంట నే దగ్గిర గావుండే\nపట్నం పోయి, ' కాయపు ' దినుసులూ,\nఇంగువ పట్టుకురండి' అని ఆమె చెప్ప\nగానే, అవి తీసుకువద్దామని వీరన్న\nపట్నానికి బయలుదేరాడు.\n* * *\nఇది ఇలా వుండగా— ఆ వూరి రాజు\nగారి కోటలో రెండు పందెపు కోళ్లు కనపడ\nలేదు. ఆ కోడిపుంజులు రాజుగారికి ఎంతో\nప్రియమైనవి. అందుచేత, ఎలాగైనా సరే\nవాటినివెతికిపట్టమని భటులను వాడవాడలా\nపంపించారు. రెండురోజులలోతీసుకురాలేక\nపోతే, వాళ్ల తలలు తీయించివేస్తామన్నారు.\nఎంత వెతికినా కోడిపుంజులు దొరక\nలేదు. అప్పుడు రాజభటులంతా చేరి\nఒక ఆలోచన చేశారు. మసాలాదినుసులు\nకావాలని ఎ వళ్లు వచ్చి నా స రే,\nవెంటనే పట్టి ఇవ్వవలిసిందని దుకాణ\nదారులందరకూ తెలియజేశారు. కోడి\nపుంజులను దొంగలించినవాళ్లు వాటిని\nవండుకు తింటారుకదా, వాటి వంటకు\nతప్పక మసాలా దినుసులు కావాలిగదా\nఅని రాజభటుల వుద్దేశం.\nమన వీరన్న ఆ పట్నంలోవున్న ఒక\nదుకాణానికి వచ్చి, \"ఇంగువ, కాయపు\nదినుసులు ” అని భార్య చెప్పిన మాటలు\nమరచిపోయి 'మసాలాదినుసులున్నాయా?'\nఅని సాహుకారిని అడిగాడు.\n\"ఉన్నాయి కాని, అవి ఎందుకో చెబితే\nకాని ఇవ్వను\" అని సాహుకారన్నాడు.\n\" ఎందుకేమిటయ్యా, వింతగా అడుగు\nతున్నావు. ఊరిబయట నా భార్య ప్రస\nవించింది. ఆమె ఏవో దినుసులు తెమ్మని\nచెప్పింది. పేరు గుర్తు రావటం లేదు.\nఇవయినా పట్టుకవెళ్లితే కొంత పని జరుగు\nతుందేమోనని ఇమ్మన్నాను\" అనేసరికల్లా,\nసాహుకారు వీరన్నను పట్టి రాజభటులకు\nవప్పగించాడు. రాజభబులు అతనిని\nపట్టుకొని \"నీ భార్య ఎక్కడ ప్రసవించిందో\nచూపించు.నిజమైతే నిన్ను వెంటనే విడిచి\nపెడతాం, అబద్ధమయితే ఖైమచేస్తాం” అని\nవీరన్నను వెంటబెట్టుకు వెళ్ళారు.\nతీరా, ఆమైను విడిచివచ్చిన చోటికి\nపోయేసరికి, అక్కడ వీరన్న భార్యా లేదు,\nపిల్లవాడూలేడు. పైగా, ఒక పొయిమీద\nకుండలో మాంసం కుతకుత ఉడుకు\nతున్నది. పక్కనే కొడిబొచ్చు\nవగైరాలు కనిపించినాయి. ఇంక సందేహ\nమేమిటి?\nభటులు వెంటనే వీరన్న చేతులకు\nబేడీలు తగిలించి, రాజు ఎదటకు తీసుకు\nవచ్చి నిలబెట్టాను \"మహాప్రభో ! వీడు\nకోడిపుంజులను వండుకోవటం మేము\nకళ్లారా చూచి తీసుకువచ్చామండి!\" అని\nచెప్పేసరికి, \" అయితే, ఈ దుర్మార్గుణ్ని\nవినుగులచేత తొక్కించి చంపండి ” అని\nరాజు ఆజ్ఞాపించాడు.\n* * *\nఇంతలో మరి ఒక వేపు వెళ్లిన భటులు\nకోడిపుంజులు దొరికినవని చెప్పి ఉత్సా\nహంతోతెచ్చి రాజుకి చూపించారు. రాజుకి\nసంతోషమూ ఆశ్చర్యమూకూడ కలిగినై.\nవీరన్నను చంపక, మళ్లీ దర్బారుకు\nరప్పించమని రాజుగారు ఆజ్ఞాపించారు.\nఇంకా తొక్కించి వేదామని అప్పటికప్పుడే\nఏనుగుకింద పడుకోబెట్టిన వీరన్నను లేవ\nదీసి, తిరుగా దర్బారుకు తీసుకుపోయారు.\nరాజుగారు అప్పుడు దర్బారుచేసి, పండి\nతులను పిలిపించి, 'అనవసరంగా మరణ\nదండన విధించినందుకు పరిహారము\nఏమిటి?' అని ప్రశ్నించారు. దానికి పండి\nతులు వీరన్నకు ఒక బంగారపు యేను\nగును, అతను మోయగలిగినంత దానిని\nబహుమాన మీయవలసిందని సలహా\nచెప్పారు.\nఆప్రకారం బంగారు ఏనుగను తయారు\nచేయించి వీరన్న తలపైన పెట్టేసరికి, దాని\nబరువు భరించ లేక, \"అబ్బా! అకాల\nమృత్యువా? ఇదంతా నీ పనేకదా, ఎన్నెన్ని\nచిత్రాలు చేశావు దేవీ?” అని అనుకొంటూ\nముక్కుల వెంట నెత్తురు గక్కుకొని\nవీరన్న ప్రాణాలు విడిచాడు,\nతరవాత, వీరన్న చెప్పిన చివరిమాట\nలలో నిజానిజాలు తెలుసుకొని, రాజుగారు\nఆశ్చర్యపడ్డారు. అయితే, ఇప్పుడు ఎవరైనా\nచేయగలదేమున్నది? అతని జ్ఞాపకార్థం\nప్రత్యేకం ఒక ఊరు కట్టించి, రాజుగారు\nదానికి 'వీరవాసరం' అని పేరు పెట్టారు.",
            "book_page_end": 32
        },
        {
            "title": "చెకుముకిరాయి",
            "book_page_start": 33,
            "pdf_page_start": 35,
            "pdf_page_end": 42,
            "author": "డి. నరసింహమూర్తి, విజయవాడ",
            "genre": "జానపద కథ",
            "moral": "తెలివితేటలు, పట్టుదల ఉన్నవారు మాత్రమే అదృష్టాన్ని ఉపయోగించుకోగలరు; విధిని కూడా మార్చగలరు.",
            "keywords": [
                "సిపాయి",
                "చెకుముకిరాయి",
                "మాంత్రిక కుక్కలు",
                "ధనం",
                "రాజకుమారి"
            ],
            "characters": [
                "సిపాయి",
                "భూతం (ముసిలిది)",
                "రాజకుమారి",
                "రాజు",
                "కుక్కలు"
            ],
            "locations": [
                "ఒక చెట్టు",
                "కంచుకోట",
                "బస్తీ"
            ],
            "content": "పూర్వకాలమందు ఒక సిపాయి యుద్ధం\nనుంచి తిరిగి తన దేశం పోబోతున్నాడు.\nదారిలో వానికి ఒక భూతం ముసిలిదాని\nరూపంతో ఎదురుపడి, 'ఏమయ్యా\nసిపాయీ! నిన్నూ నీ వేషమూ చూడగా\nగొప్ప ధైర్యవంతుడిలా కనపడుతున్నావు.\nమరి, నీకు కోరినంత ధనం దొరికే\nఉపాయం చెబుతాను, నే చెప్పినట్టు\nచేస్తావా?' అన్నది.\n'అయ్యో అంతకంటేనా! ఆ వుపాయం\nఏమిటో చెప్పు' అన్నాడు సిపాయి.-\n'అదుగో, ఆ చెట్టు చూశావా? దాని\nలోపలంతా డొల్లగానే వుంటుంది. నీవు\nచెట్టు ఎక్కి ఆ డొల్లలోకిదిగు. నీ నడుముకి\nఒక మోకు కడతాను. నీవు లోపలనుంచి\nఎప్పుడు పిలిస్తే అప్పుడు మోకు పట్టి\nలాగుతాను. నువు బయటకు వచ్చేసె\nయ్యొచ్చు,' అని ముసిలిది చెప్పింది.\n'సరే' అన్నాడు సిపాయి.\nఅప్పుడు చెట్టులోపలికి దిగినతరవాత\nఏమి చేయాలో ముసిలిది చెప్పసాగింది :\nకిందికి దిగగానే ఒక పెద్ద చావడీ, వర\nసగా మూడు గదులూ కనబడతాయి.\nచావడిలో ఎల్లప్పుడూ వేయి దీపాలు వెలు\nగుతూ వుంటాయి. మొదటిగది తెరవగానే\nమధ్యని ఒక పెద్ద భోషాణమూ, దానిపైన\nఒక భయంకరమైన కుక్కా కనబడ\nతాయి. ఇదుగో నా నీలితివాసి నీకు ఇస్తు\nన్నాను. ఇది నేలమీద పరిచి కుక్కను\nఎత్తి దానిమీద పడుకోబెట్టితివంటే అది\nనిన్నేమీ చేయదు. అప్పుడు భోషాణంలో\nవుండే రాగినాణాలు నీ ఇష్టం వచ్చినన్ని\nతీసుకోవచ్చు.\n' ఒకవేళ నీకు రాగినాణాలు అక్కర\nలేకపోతే, రెండోగది తెరువు. అక్కడ\nభోషాణం నిండా వెండినాణాలు, దానిపైన\nఇంకా భయంకరమైన కుక్కా కనపడ\nతాయి. కుక్కను తివాసి పైన పడుకోబెట్టి,\nనువు మోయగలిగినన్ని నాణాలు తెచ్చుకో.\n' రాగీ వద్దు, వెండీ వద్దు, బంగారం\nమీద మోజున్నదంటావా? మూడవ గది\nతెరువు. ఈ గదిలో భోషాణంమీద మరింత\nభయంకరమయిన కుక్క వుంటుంది.\nదాన్ని తివాసీమీద పడుకోబెట్టి, కావలసి\nనంత బంగారం తెచ్చుకో,' అని ముసిలిది\nరహస్యాలు వెల్లడించింది.\nఅప్పుడు సిపాయి, ' పెద్దమ్మా! నువు\nచెప్పిందంతా బాగానే వుంది. అయితే ఏ\nఉపకారమూలేకుండా ఇటువంటిరహస్యం\nఎవళ్లూ చెప్పరుకదా. తెచ్చిన ధనంలో నీ\nకేపాటి వంతు కావాలో ఇప్పుడే తేల్చు;\nతరవాత పేచీపెడితే కుదరదు' అన్నాడు.\n\"నువు కష్టపడి తె చ్చుకొనే ధనంలో\nనాకు ఒక్కదమిడీ ఐనా వద్దు. నీవు వచ్చే\nటప్పుడు ఆవసారాలో ఆగపడే ' చెకుముకి\nరాయి ' మాత్రం తెచ్చి నాకియ్యి. మా\nఅమ్మమ్మ బతికివుండగా ఒకమాటు అక్క\nడకు వెళ్లి దాన్ని మరిచిపోయి వచ్చింది.\nఅది తెచ్చి పెట్టావంటే ఆవిడ జ్ఞాపకార్థం\nదానిని మేము జాగర్త పెట్టుకుంటాము.\nఅని ముసిలిది చెప్పింది. సిపాయి 'సరే '\nనన్నాడు.\n* * *\nసిపాయి నడుముకి ముసిలిది మోకు\nబిగించింది. తన నీలితివాసీ చేతికిచ్చింది.\nఅతను చెట్టులోపలినుంచి కిందికి దిగి,\nవసారా మొదటి గది తెరిచాడు. భోషాణం\nమీద కూర్చున్న కుక్క బంతులంతేసి\nకళ్లతో సిపాయివేపు భయంకరంగా\nచూచింది. అతను జంకు లేకుండా\nకుక్కను ఎత్తుకుని నీలి తివాసిమీద ఉంచి\n'వోయి నేస్తం! హాయిగా తివాసిపైనకూర్చో'\nఅన్నాడు. కిక్కురుమనకండా ఆ కుక్క\nపడుకుంది. అప్పుడు సిపాయి భోషాణం\nతెరిచి జేబులు పట్టినన్ని రాగినాణాలు\nనింపుకొని, తిరిగి భోషాణం మూసివేసి,\nకుక్కను మళ్లీ దానిపైన కూర్చోబెట్టాడు.\nతరవాత అతను రెండో గది తెరిచేసరికి\nబండిచక్రాలంతేసి కళ్ళతో భోషాణంమీది\nకుక్క భయంకరంగా చూసింది. మున\nపటిలాగానే ఈ కుక్కనూ నీలి తివాసిపైన\nపడుకోబెట్టి భోషాణం మూత తీసేసరికి\nఆతని కళ్లు జిగాలుమన్నాయి. జేబులలో\nవున్న రాగి నాణాలన్నీ అక్కడనే విసిరేసి,\nఈమారు జేబులలోనూ, సంచిలో కూడా\nవెండి నాణాలు నింపుకొన్నాడు. మళ్లీ\nభోషాణం మూతవేసి, కుక్కను దానిపైన\nకూర్చోబెట్టి మూడవ గదివద్దకు వచ్చాడు.\nఇక్కడవుండే కాపలాకుక్క సామాన్య\nమైందికాదు. బ్రహ్మరాక్షసంత భయంకర\nమయింది. దీనికళ్లు గుడిగోపురాలంతేసి\nపెద్దవి. దీనిని చూడగానే సిపాయికి\nకాస్తంత జంకు కలిగింది కాని, గుండె\nనిబ్బరం చేసుకొన్నాడు.\nదీన్ని కూడా నీలి తివాసి పైన పడుకోబెట్టి\nభోషాణం తెరిచేసరికి, దానినిండా బంగారు\nనాణాలు పున్నై. సిపాయి కళ్లు మిరుమిటు\nకొలిపాయి. ఆమట్టున, జేబులలో నూ\nసంచీలోను వున్న వెండినాణాలు విసిరేసి,\nఈసారి జేలుల్లోనూ, సంచీలోనే కాకుండా\nటోపీలనిండా జోళ్లనిండా ఎకడఖాళీవుంటే\nఅక్కడ పట్టినన్ని బంగారు నాణాలు నింపు\nకున్నాడు. తరవాత భోషాణం మూసివేసి,\nకుక్కను దానిపైనబెట్టి, చెట్టు మొదలుకు\nవచ్చి 'పెద్దమ్మా! మోకు లాగు' అన్నాడు.\n'చెకుముకిరాయి తెచ్చావా?' అని\nముసిలిది అడిగింది.\n'అయ్యో మరిచానే' అని, వెనక్కు\nవెళ్లి చెకుముకిరాయి చేత పట్టుకువచ్చి,\nమళ్లీ ఈసారి 'మోకు లాగ'మన్నాడు.\nముసిలిది మోకు లాగింది. సిపాయి\nబయటకు వచ్చి \"ఇదుగో చెకుముకిరాయి\nదీనితో ఏమిచేస్తావో చెప్పు” అని అడిగాడు.\n\"ఆగొడవంతా నీ కెందుకు? నీకు ధనం\nదొరికే ఉపాయం చెప్పాను. ఆప్రకారం\nవెళ్ళి నువు ధనం తెచ్చుకున్నావు. ఈ\nఉపకారానికి బదులు నేనుకోరిన చెకుముకి\nరాయి నా కివ్వడమే న్యాయం. కనుక,\nనా చెకుముకిరాయి ఇచ్చేసి, నీ దారిని\nనువు వెళ్లు” అని ముసిలిది అన్నది.\nరాయి సంగతి చెబితేకాని వల్లకాదని\nసిపాయీ, 'ఇదివరకే చెప్పాను కదా ' అని\nముసిలిదీ జగడమాడుకొన్నారు. చివరకు\nముసిలిది మొండిపట్టు పట్టేసరికి, సిపాయి\nచర్రున కత్తి దూసి, ఆమె పీక తెగవేశాడు.\nముసిలిదాని పీడ అంతటితో వదిలి\nపోగానే సిపాయి తన ధనమంతా నీలి\nతివాసిలో కట్టి బుజాన వేసుకుని, చెకుముకి\nరాయి జేబులో వేసుకొని, నాలుగామడ\nదూరంలో వున్న బస్తీ చేరుకున్నాడు.\n* * *\nసిపాయికి ఇప్పుడు ధనం బాగా చేతులో\nఆడుతూ ఉండటంవల్ల సదుపాయంగా\nభోజనం అమరింది. కోరిన దుస్తులు\nవేసుకొంటున్నాడు. ఒక సత్రంలో పెద్ద గది\nతీసుకుని, దర్జాగా కాలక్షేపం చేస్తున్నాడు.\nఅతని వేషమూ, అతని భాగ్యమూ\nచూచి అనేకమంది సిపాయిని ఆశ్రయించి\nఊళ్ళో జరిగే ఊసులు పిచ్చాపాటిగా\nచెప్పేవారు. మాటల సందర్భంలో రాజును\nగురించీ, త్రిలోకసుందరి అయిన రాజ\nకుమారినిగురించి అతనికి చెప్పారు.\n\"అయితే ఆమెను నేను చూడాలి.\nఎలా చూడగలనో, ఎప్పుడు చూడగలనో\nచెప్పండి” అని సిపాయి వాళ్లను ఆడిగాడు.\nఅందుకు వాళ్లు \"వోయి సిపాయీ! రాజ\nకుమారిని చూడటమనేది తేలికయిన పని\nకాదు. దోమ దూరని కంచు కోటలో ఆమె\nవున్నది. ఆ కోటలోకి ఎవ్వరూ వెళ్ళటానికి\nశక్యం కాకుండా చుట్టూ కందకాలూ,\nబురుజులూ కట్టించారు. జ్యోతిష్కులు\nశాస్త్రాలు తిరగవేసి, ఒక సామాన్యమయిన\nసిపాయి ఆమెకు భర్త అవుతాడని చెప్పారు.\nరాజుకి అది ఇష్టంలేక, అటువంటి పని\nజరగకుండా ఆమెను కంచుకోటలో\nబంధించి వుంచారు,” అని వాళ్లు చెప్పారు.\nఐనా, సిపాయి పట్టుదలతో రాజుగారి\nపేర జాబు వ్రాశాడు. కాని, రాజుగారు\n'టట్, వీలులేదు' అని జవాబు పంపారు.\nఇంతలో సిపాయి తెచ్చిన ధనమంతా\nఖర్చయిపోయింది. చేతిలో పైసాలేక,\nరాత్రిపూట దీపం లేకుండా కాలక్షేపం\nచేయవలసి వచ్చింది. ఒకనాటి రాత్రి,\nఅతనికి చుట్ట కాల్చుకుందామని బుద్ధి\nపుట్టింది. అతనికి చెకుముకిరాయి సంగతి\nజ్ఞాపకంవచ్చి, జేబులోనుంచి తీసి నిప్పు\nకొట్టాడు. అలా కొట్టగానే అతను\nఆశ్చర్యపడేటట్టుగా బంతులంతేసి కళ్లు\nగల కుక్క ప్రత్యక్షమయి, \"స్వామీ !—\nమీ కేమీ కావాలో చెప్పండి, తీసుకువచ్చి\nఇస్తాను” అన్నది.\n\"భేష్, బాగా ఉన్న” దనుకుని సంతో\nషించి, \" నాకు ధనం కావాలి ” అన్నాడు.\nవెంటనే కుక్క ధనం పట్టుకు వచ్చింది.\nఅప్పుడు సిపాయి చెకుముకిరాయి\nతమాషా తెలుసుకొన్నాడు. రాతిని నేలమీద\nఒకసారి గీస్తే రాగినాణాల గదిలో వుండే\nకుక్క వచ్చింది; రెండుసారులు గీస్తే\nవెండి నాణాల గదిలో• కుక్క వచ్చింది;\nమూడుసారులు గీసేసరికి బంగారు\nనాణాల గదిలో వుండే కుక్క వచ్చింది.\nఈవిధంగా సిపాయి మూడుకుకలచేత\nడబ్బు తెప్పించి మళ్లీ అతి వైభవంగా\nకాలక్షేపం చేయసాగాడు.\nసిపాయి ఏది కోరినా, కుక్కలు మూడూ\nఆ కోరికలన్నిటినీ నెరవేరుస్తున్నాయి.\nమళ్లీ ఇప్పుడు అతని దృష్టి రాజకుమారి\nమీదికి మరలింది.\nబంతులంతేసి కళ్లుగల కుక్కను\nరప్పించి, తన వుద్దేశం చెప్పాడు. ఒక్క\nక్షణంలో ఆ కుక్క, నిద్రపోతున్న రాజ\nకుమారిని తీసుకువచ్చింది. రాజకుమారి\nసౌందర్యం కళ్లారా చూచి సిపాయి మళ్లీ\nరాజకుమారిని రాజుగారి మేడలో దిగబెట్టి\nరమ్మని కుక్కతో చెప్పాడు. అలాగే\nకుక్క ఆమెని తిరిగి కంచుకోటలో\nదిగబెట్టి వేసింది.\nమరునాడు వుదయం భోజనం చేసే\nటప్పుడు . రాజకుమారి తలిదండ్రులతో\nగతరాత్రి తనకు ఒక కల వచ్చిందనీ, ఆ\nకలలో ఒక కుక్క, ఒక సిపాయీ కన\nపడ్డారనీ, ఆ సిపాయి తన చేయి పట్టు\nకొన్నాడనీ చెప్పింది.\n\"ఓ హెూ, ఇది తమాషాగా వుంది. నిజం\nతేల్చుకోవాలి'' అనిచెప్పి రాణి ఒక ముసలి\nదానిని రాజకుమారిగదికి కాపలా పెట్టింది.\nరెండవరోజున మళ్లీ ఒకసారి రాజ\nకుమారిని చూడాలని మన సిపాయికి\nబుద్ధి పుట్టింది. ఇవాళకూడా కుక్క వచ్చి\nరాజకుమారిని తీసుకుపోబోయింది. ఐతే\nదాని జాడ కనిపెట్టిన ముసలిది, ఆ కుక్క\nవెంబడే వెళ్లి, సిపాయి ఇంటి తలుపుమీద\nసుద్దముక్కతో ఆనవాలు పెట్టి, ఈసంగతి\nరాజుగారితో చెప్పింది.\nమరునాడు ఆ యిల్లు పట్టుకుందామని\nరాజూ, రాణీ స్వయంగా పరివారంతోసహా\nవచ్చారు. కాని, ఆ బజారున పున్న\nఇళ్లన్నిటిపయినా ఒకే మోస్తరుగా\nఆనవాళ్లు వున్నై. రాజకుమారిని ఎత్తుకు\nవచ్చిన కుక్కే యిలా చేసింది. అందువల్ల\nఅసలుఇల్లు వారు కనిపెట్టలేకపోయారు.\nఅప్పుడు రాణిగారు ఒక ఉపాయం\nచేసింది ఒక సిల్కుసంచీ కుట్టి, దాని\nనిండా పిండిపోసి, రాజకుమారికి తెలియ\nకుండా ఆమె మెడలో కట్టి వుంచింది.\nమూడవరోజున మళ్లీ కుక్క వచ్చి\nరాజకుమారిని వీపుమీద ఎక్కించుకొని,\nసిపాయివద్దకు తీసుకుపోయింది. రాణీ\nకట్టిన పిండిసంచికి అడుగున చిన్న చిల్లి\nఉండటంవల్ల దారి పొడుగునా ఆ పిండి\nరాలింది. ఈ సంగతి కుక్కకు తెలియదు.\nసంచిలో పిండి కింద రాలినందువల్ల\nరాజూ రాణీలకు ఈసారి సులువుగా ఇల్లు\nఆనవాలు దొరికింది. అప్పుడు సిపాయిని\nవెంటనే పట్టించి, ఉరి తీయమని ఆజ్ఞా\nపించారు.\nఆ మరునాడు జెయిలు కాపలావాడు\nవచ్చి “రేపు రాజుగారు నిన్ను ఉరితీస్తారు\"\nఅని సిపాయితో చెప్పాడు. సిపాయికి ఏమీ\nతోచలేదు. చెకుముకిరాయి బసలో మరిచి\nపోయి వచ్చానే అని విచారించాడు.\nసిపాయిని ఉరితీసే రోజు వచ్చింది.\nజైలుకటకటాలలోంచి చూసేసరికి, ఉరిశిక్ష\nపొందబోయే తనను చూడటానికి జనం\nగుంపులు గుంపులుగా పోవటం కనపడింది.\nఅందులో ఒక పిల్లవాడు ఉరితీసే\nచోటికి పరుగెత్తి పోతూవుండగా, వాడి\nకాలి జోడు ఒకటి వూడిపోయింది. వానిని\nసిపాయి పిలిచి, \"ఓరి కుర్రవాడా !\nఎందుకంత తొందర! నన్నేకద వురి\nతీసేది. నేను వెళ్ళనిదే అక్కడ జరగ\nబోయే తమాషా ఏమున్నది! కనుక నాకు\nఒక చిన్న పని చేసిపెట్టు, నీకు ఒక\nరూపాయి బహుమతి ఇస్తాను” అన్నాడు.\nకుర్రవాడు సంతోషంతో పప్పుకొనే\nవరకు సిపాయి, తన ఇల్లు ఆనవాలు\nచెప్పి, అక్కడవున్న చెకుముకిరాయి తెచ్చి\nపెట్టమన్నాడు.\nనిమిషంలో ఆ కుర్రవాడు చెకుముకిరాయి\nతెచ్చి ఇచ్చి బహుమతి తీసుకుపోయాడు.\nఉరితీసేవేళకు జనం అపరిమితంగా\nమూగారు. సిపాయి మెడకు ఉరితాడు\nతగిలించగానే, చచ్చిపోయే ముందు తన\nకొక కోరిక ఉన్నదని అతను రాజు\nగారితో మనవి చేశాడు: \"ఏమీ లేదు.\nమహాప్రభూ ! ఒక్క చుట్ట కాల్చుకుందా\nమని కోరిక వున్నది. తీరగానే మీరు\nనన్ను ఉరితీయవచ్చును.” అన్నాడు.\n\"ఇదేమంత భాగ్యం. చిన్న కోరికేకదా!\"\nఅని రాజుగారు సరేనన్నారు.\nఅప్పుడు సిపాయి చెకుముకి రాయి తీసి\nనేలమీద ఆరుసార్లు కొట్టేసరికి, భయంకర\nమైన మూడు కుక్కలూ —బంతులంతేసి\nకళ్లు కలది, బండి చక్రాలంతేసి కళ్లు\nకలదీ, గుడిగోపురాలంతేసి కళ్లు కలదీ,\nప్రత్యక్షమయినాయి.\nసిపాయి, సంజ్ఞ చేసేసరికల్లా మూడు\nకుక్కలూ ఎగిరి అక్కడి పెద్దలందరనూ\nపిక్ష పట్టుకొన నారంభించినై. జనం ఎక్స్ల డి\nవాళ్లు అక్కడనే హడిలి పొరిపోయారు.\nరాజుగారికికూడా భయం పట్టుకొన్నది.\n\"వోయి, సిపాయీ! నీకు పుణ్యముం\nటుంది, నీ కుక్కలను దగ్గిరకు పిలుచు\nకోని, కట్టేసెయ్యి. ఇదుగో ఇప్పుడే మా\nఅమ్మాయిని నీకు పెళ్లిచేసి, నా రాజ్యం\nనీ కిస్తున్నాను ” అని బతిమలాడేవరకు\nసిపాయి వాటిని మాయంచేశాడు,\nఅప్పుడు రాజుగారు అతనిని గుర్రపు\nబగ్గీలో తీసుకువెళ్లి, రాజకుమారిని ఇచ్చి\nఅతివైభవంగా పెళ్లి చేశారు.\nరాజుగారు కుమార్తెను కంచుకోటలో\nదాచి కాపలా పెట్టినప్పటికీ బ్రహ్మ రాసిన\nగీటుప్రకారం ఆమెను సిపాయికి పెళ్లి\nచేయక తప్పింది కాదు.",
            "book_page_end": 40
        },
        {
            "title": "అంగరక్షకుడు",
            "book_page_start": 41,
            "pdf_page_start": 43,
            "pdf_page_end": 47,
            "author": "పాలంకి వెంకటరామచంద్రమూర్తి - మదరాసు",
            "genre": "నీతి కథ",
            "moral": "తెలివితేటలు లేని మూర్ఖుడికి అధికారం ఇస్తే తనతో పాటు ఇతరులకూ నష్టం కలుగుతుంది. సలహాలు వినడం అవసరం.",
            "keywords": [
                "రాజు",
                "మంత్రి",
                "వానరం",
                "అంగరక్షకుడు",
                "మూర్ఖత్వం"
            ],
            "characters": [
                "మూర్ఖుడైన రాజు",
                "మంత్రి",
                "వానర శిఖామణి",
                "తుమ్మెద"
            ],
            "locations": [
                "రాజదర్బారు",
                "అడవి"
            ],
            "content": "పూర్వకాలమందు ఒక రాజు ఉండే జంతువు మన సంస్థానంలో లేకపోవడ\nవాడు. ఆయన ఉత్త చూపులబొమ్మే కాని, మేమిటి?\" అనికూడా అనిపించింది.\nపొట్ట చింపినా అక్షరంముక్క రాదు.\nఆ మాటకు వస్తే, సామాన్య మానవుడికి\nఉండేపాటి తెలివితేటలయినా లేవు. పైగా\nఆయనకు ఎంత తోస్తే అంతేగాని. బ్రహ్మ\nరుద్రుడు వచ్చి చెప్పినా వినిపించుకోని\nమూర్ఖుడు. ఇటువంటివానితో ఎలా\nవేగడం?\nఒకనాడు ఆ రాజు వేటకు వెళ్లేసరికి,\nఅడవిలో ఒక పెద్ద కోతి కనపడింది. అది\nబాగా మనిషంత ఎత్తున ఉన్నది. సరీగా\nమనిషిలాగానే నిలుచున్నది కూడాను.\nఆ కోతి అడుగులు వేసుకొంటూ, అటూ\nయిటూ నడుస్తూవుంటే, రాజు దానివేపు\nచోద్యంగా చూడసాగాడు. అలా చూచిన\nకొద్దీ ఆయనకు దానిపయిన మక్కువ\nఎక్కువై, చివరకు \"ఇటువంటి వింత\n\"వెంటనే దానిని పట్టుకొనం\"డని భటు\nలకు ఆజ్ఞాపించాడు. ' ఇదేమిటి, రాజుకి\nమతి పోయిందా ఏమిటి। పౌరుషానికైతే\nపులిని పట్టాలి. విందుకయితే లేడినో అడవి\nపందినో కొట్టాలి. అంతేకాని, కోతిని పట్టు\nకోవడ మేమిటి విడ్డూరం. ఎక్కడా కన\nలేదు, వినలేదు' అని వేటగాళ్లందరూ\nచాటున అనుకున్నారు. కాని, అనుకొని\nలాభ మేమున్నది! రాజు ఆజ్ఞ దాటడానికి\nవీలులేదాయె. ఆయన ఇష్టప్రకారం ఆ\nకోతినిపట్టి, కోటకు తీసుకుపోయారు.\nనగరం చేరు కో గా నే రాజు తన\nమంత్రిని రప్పించి, \"ఓయిమంత్రీ! ఇతను\nఎవరనుకొంటున్నావు? నరుడిని మించిన\nవానరుడు. ఆ కాళ్ల పొంకం చూడు,\nకండపుష్టి చూడు. మనిషికీ అతనికీ తేడా\nయేమున్నది? మనిషికి ఉన్నంత నేర్పూ\nఅతనికి ఉన్నట్టే కనపడుతున్నాడు.\nకనుక, అతనిని మన తాలింఖానాకు\nపంపించి, కుస్తీ, కత్తిసాము కసరత్తు\nమొదలయిన సమస్త విద్యలలోనూ\nతరిఫీదు ఇప్పించినట్టయితే గొప్ప వస్తాదు\nఅవుతాడు. ఇటువంటి గొప్ప వస్తాదు\nసంస్థానంలో ఉన్నాడంటే మనకు ఎంతో\nకీర్తి వస్తుంది” అంటూ ఉత్సాహంతో\nచెప్పాడు.\nరాజు చెప్పినది విన్నతరవాత మంత్రి\n\"మహాప్రభూ! తమరు సెలవిచ్చినదంతా\nబాగానే వున్నది. అయితే, కుక్క బుద్ధి\nకోతి బుద్ధి నిలకడగా ఉండవంటారు\nపెద్దలు. అటువంటప్పుడు మన కోతికి\nసాము నేర్పించి, కత్తులూ కటార్లూ చేతికి\nఇస్తే మరేమయినా వున్నదా? అదంతా -\nచాలా ప్రమాదం; కనుక, మన వానర\nశిఖామణిని వినోదంకోసం జంతుశాలలో\nవుంచితే అందరూ చూచి ఆనందిస్తారు.\nకనుక అలా చేయడం మంచిదని నా\nఅభిప్రాయం” అని మనవి చేశాడు.\nమూర్ఖుడయిన రాజుకి మంత్రి మాటలు\nచెవికి ఎక్కనేలేదు. తన ఆజ్ఞ నెరవేరి\nతీరాలని మళ్లీ నొక్కి చెప్పాడు. చేసేది\nలేక మంత్రి, ద్రోణుడిని మించిన ఒక\nప్రవీణుడిని నియమించి, కోతికి సమస్త\nవిద్యలూ నేర్పించాడు. ఆ విద్యలన్నీ\nదానికి ఇట్టే వచ్చేశాయి.\nఇలా ఉండగా, వానరశిఖామణికి విద్య\nఎంతవరకు వచ్చిందో పరీక్ష చేయాలని\nఒకరోజున రాజుగారికి సరదా పుట్టింది.\nపరీక్షకు అవసరమయిన ఏర్పాటు లన్నీ\nజరిగాయి. దర్బారు కిటకిటలాడుతున్నది.\n' అయ్యా, ఆచార్యులవారూ! మీ శిష్యుని\nవిద్యాకౌశలము ప్రదర్శించమనండి,\nచూదాం' అన్నారు రాజుగారు.\nఅప్పుడు గురువుగారు ఒక చెట్టుమీది\nపిట్టను కోతికి చూపించి, దానిని కొట్టి\nరమ్మని సంజ్ఞ చేశారు. గురువుగారి ఆజ్ఞ\nశిరసావహించి, సభలో వానరుడు\nఅందరకూ ఆశ్చర్యం కలిగేటట్టుగా ఒరలో\nనించి చర్రున కత్తి దూసి, చెట్టుపైకంటా\nపరుగెత్తి పోయి, పక్షి తల నరికి పార\nవేశాడు. పక్షి, తలకు తల, మొండెముకు\nమొండెమూ కిందపడిపోయేసరికి, వానరుని\nచాకచక్యానికి అందరూ 'భేష్! భేష్ '\nమంటూ చప్పట్లు కొట్టారు. ఇక రాజు\nగారు ఆనందం పట్టనేలేక పోయారు.\n' గమనించావా మన వానరుని నేర్పు!'\nఅన్నట్టుగా ఆయన మంత్రివేపు ఒక్క\nచూపు విసిరాడు. సమాధానం చెప్పటానికి\nఅది సమయం కాదని, మంత్రి ఆప్పటికి\nఊరుకొన్నాడు.\nమరునాడు మహారాజావారు వానర\nశిఖామణికి అఖండమైన సన్మానం జరప\nదలచి, విలవయిన దుస్తులతో ముస్తాబు\nచేయించారు. తమ మెడలోని రత్న\nహారాన్ని తీసి నిండుసభలో, స్వయంగా\nవానరవీరుని మెడకు అలంకరించారు.\nఆఖరున ఆయన లేచి, \"ఈ వీరాగ్రేసరుణ్ణి\nమా ' అంగరక్షకుని 'గా ఏర్పరిచి గౌరవి\nస్తున్నాము ” అని సభలో ప్రకటించారు.\nరాజు చేష్టలకు దర్బారులో అందరూ\nముక్కుమీద వేలేసుకొన్నారు.\nప్రభువు విననీ, వినకపోనీ, తన విధి\nతను నెరవేర్చుకోవాలనే నిశ్చయంతో మళ్లీ\nమంత్రి వెళ్లి \" మహారాజా ! ' ఆంగ\nరక్షకు' డనగా అదెంతటి గొప్ప పదవి !\nఎల్లప్పుడూ, కూడా వుండి, ఎట్టి ఆపదలూ\nరాకుండా యజమానిని రక్షించాలి కదా!\nఏలినవారి దర్శనానికి వచ్చేవారిలో ఎవళ్లు\nమంచివాళ్లొ ఎవళ్లు దుర్మార్గులో తెలుసు\nకొనే తెలివితేట లుండవద్దా? అంత జ్ఞానం\nకోతికి ఎక్కడినించి వస్తుంది? కనుక,\nమన వానరుని నేర్పు చూసి వినోదించ\nవలసిందే కాని, వానికి అంగరక్షకుని\nపదవి ఈయటం ఎంతయినా హానికరము\"\nఅని రాజుతో తన మనస్సు వెల్లడించాడు.\nఇంత చెప్పినా, ఈ సలహాలు ఏమీ\nరాజు తలకు ఎక్కలేదు. 'సరే, మన\nకేమి!' అని చెప్పి మంత్రి వెళ్లిపోయాడు.\nనలుగురు కాదన్నకొద్దీ రాజుకి కోతిపయిన\nమోజు మరీ ఎకువవుతూ వచ్చింది. ఆయన\nఎక్కడికి వెళ్లినా తమ ఆస్థానపు వానర\nవీరునిచేత కసరత్తు చేయించి, కత్తిసాము\nచేయించి, ఎంతో గొప్పగా అతనిని పొగ\nడుతూ వుండేవాడు. ఇటువంటి 'అంగరక్ష\nకుని' నియమించుకున్నందుకు, రాజును\nఅందరూ మెచ్చుకొనేవారు.\nఇలా ఉండగా రాజుగారి పుట్టిన రోజు\nపండగ వచ్చింది. ఆ పండగకు అందరూ\nఅపరూపమయిన కానుకలు సమర్పిం\nచారు. అందులో ఒక పువ్వుల వర్తకుడు\nఒకడు బహుమానంగా తెచ్చిన పూల\nమాలిక చాలా అందముగా వుండటమే\nగాక, పరిమళంతో సభంతా గుమగుమ\nలాడిపోయింది. అందుచేత ఆ మాలికను\nరాజుగారు మెడలోనించి బయటకు\nతీయనేలేదు.\nఆ పండగరోజున జరిగిన ఉత్సవాల\nతోను, వేడుకలతోను రాజుగారికి అలసట\nకలిగి, పెందరాళే నిద్ర వచ్చేసింది.\nఅందుచేత 'కాస్సేపు పడుకొంటాను. నువు\nగుమ్మందగ్గిర కాపలా ఉండు. ఎవ్వరి నీ\nలోపలికి రానీయకు' అని అంగరక్షకుడైన\nవానర వీరునితో చెప్పి, ఆయన మెడలొ\nపూలమాలిక తీయకుండానే హంస\nతూలికాతల్పం పయిన నిద్రపోయారు.\nరాజాజ్ఞప్రకారం అంగరక్షకుడు వేయి\nకన్నులతో కాపలా కాస్తున్నాడు. రాజు\nనిద్రపోతున్నప్పుడు ఎవ్వరూ లోపలకు\nరాలేదు. అయితే ఆ పువ్వుల పరిమళానికి\nఎక్కడినించో ఒక తుమ్మెదమాత్రం 'ఝం\nఝం' మ్మని రొద చేసుకొంటూ అక్కడికి\nవచ్చింది.\nఅంగరక్షకుడు ఆ తుమ్మెదను అనేక\nవిధాల ఆటకాయించాడు. కాని ఆది\nఎలాగో తప్పించుకుపోయి, రాజుగారి\nమెడలోపున్న పూలదండమీద వాలింది.\nపౌరుషవంతుడయిన వానర వీరునికి\nతుమ్మెదపైన చాలా కోపం వచ్చేసింది.\n'హాత్తేరీ! నేనిక్కడ కాపలా ఉండగా,\nనువు గదిలో ప్రవేశించటానికి ఎన్ని గుండె\nలుండాలె? రాజాజ్ఞ అంటే ఏమిటీ\nఅనుకొన్నావు!\" అంటూ, వాయువేగంతో\nవెళ్లి, పూలదండమీద వాలిన తుమ్మెదను\nతన ఖడ్గంతో రెండు ముక్కలుగా నరికి\nవేశాడు.\nతుమ్మెదతోపాటు అంగరక్షకుని కత్తి\nదెబ్బకు రాజుగారి కంఠంకూడా తెగి\nరెండు ముక్కలయింది!! హంసతూలికా\nతల్పమంతా రక్తమయ మైపోయింది!!!\nరాజాజ్ఞప్రకారము మన వానరుడు గది\nగుమ్మంవద్ద కాపలా కాస్తున్నాననే సంతో\nషిస్తున్నాడు కాని, తన బుద్ధితక్కువవల్ల\nయజమాని ప్రాణమే పోయిందన్న సంగతి\nగుర్తించలేదు.\nతీరా, రాజుకి ప్రాణం పోయిందాయె.\nఇక ఇప్పుడు ఎవరుమాత్రం ఏమి చేయ\nగలరు? చేస్తేమాత్రం, చచ్చినరాజు తిరిగి\nవస్తాడా ! అందుక నే, ఎవ్వరయినా నలు\nగురు చెప్పినదారిని నడుచుకోవాలి గాని,\nమూర్ఖత పనికిరాదు. 'అలా కాదు, నా\nయిష్టంవచ్చినట్టే చేస్తాను, ఒకళ్లు నాకు\nచెప్పేదేమిటి?' అని గర్విస్తే, రాజుకిఐనట్టే\nశాస్తి అవుతుంది. కనుక మీరు రాజుకి\nమల్లే మూర్ఖంగా పట్టు పట్టకండేం.",
            "book_page_end": 45
        },
        {
            "title": "మంత్రి పదవి",
            "book_page_start": 46,
            "pdf_page_start": 48,
            "pdf_page_end": 50,
            "author": "రాళ్ళభండి సీతామహలక్ష్మి, బందరు",
            "genre": "నీతి కథ",
            "moral": "నిజాయితీతో పాటు, యుక్తి, సందర్భానుసారం మాట్లాడగలిగే తెలివితేటలు అధికారానికి అవసరం.",
            "keywords": [
                "ఫాదుషా",
                "మంత్రి పదవి",
                "పరీక్ష",
                "ముల్లా",
                "మార్వాడీ"
            ],
            "characters": [
                "ఫాదుషా",
                "ముల్లా",
                "మార్వాడీ",
                "నవాబు"
            ],
            "locations": [
                "ఫాదుషా రాజ్యం",
                "నవాబు రాజ్యం"
            ],
            "content": "అనగననగా ఒక దేశాన్ని ఒక ఫాదుషా\nపాలిస్తూ ఉండేవాడు. ఆయనకు ఒక\nతెలివయిన మంత్రి కావలసి వచ్చాడు.\nరాజ్యమంతటా చాటింపు వేయించగా,\nఎంతోమంది వచ్చారు. వచ్చినవాళ్ల\nనందరనీ ఫాదుషా పరీక్షకు పెట్టాడు.\nకాని ఒక్కళ్లూ పరీక్షలో నెగ్గలేకపోయారు.\nచివరకు ఒక ముల్లా, ఒక మార్వాడీ\nమిగిలారు. \"సరే, మీ ఇద్దరనూ పరీక్షకు\nపెడతాము. ఎవరు నెగ్గితే వాళ్ళకు మా\nరాజ్యలో మంత్రిపదవి ఇస్తాము\" అని\nవారితో ఫాదుషా చెప్పాడు.\nమరునాడు —— ఫాదుషా రెండు బుట్టలు\nతెప్పించి, ఒక్కొక్క బుట్టలో యాభై\nయ్యేసి చొప్పున చక్కిలాలు సర్దించి,\nవాటిని పక్క ఊరిలో వున్న తన కూతుళ్లకు\nఇచ్చిరమ్మని ముల్లానూ మార్వాడీ నీ\nపంపించాడు.\nఫాదుషా ఆజ్ఞ ప్ర కారం, చక్కిలాల\nబుట్టలను పొరుగూరిలో ఇచ్చేసి, సాయం\nత్రానికి ఇద్దరూ తిరిగివచ్చారు. ముల్లా\nతీసుకువచ్చిన రశీదులో నలభై అయిదు\nచక్కిలాలు మాత్రమే చేరినట్లు వ్రాయబడి\nఉన్నది.\n'తక్కిన ఐదూ ఏమైనవయ్యా?' అని\nఫాదుషా ప్రశ్నించాడు.\nఅందుకు, ముల్లా \"మహప్రభూ !\nక్షమించాలి. మధ్య దారిలో ఆకలివేసింది.\nఅందుకని అయిదు చక్కిలాలు నేను తిని\nవేసినమాట నిజమే\" అని తను చేసిన\nతప్పును ఒప్పుకొన్నాడు.\nఅప్పుడు ఫాదుషా ముల్లా అవివేకానికీ,\nఅమాయకత్వానికీ లోపల నవ్వుకొని,\n'యుక్తి తెలియని ఈ వాజమ్మ మంత్రి\nపదవి ఎలా నిర్వహించగలడు?' ఆను\nకొన్నాడు.\nతరువాత మార్వాడీవేపు తిరిగి,\n\"మరి, నీకు మాత్రం దారిలో ఆకలి\nవేయలేదా? దూరపు ప్రయాణంకద?”\nఅని అడిగాడు.\nఅందుకు మార్వాడీ, \" వేయ కేమి\nదేవరా! మానవజన్మ ఎత్తిన ప్రతివాళ్లకూ\nఆకలి వేస్తుంది. నన్ను ఇచ్చిరమ్మనిన\nచక్కిలాలలో నేనూ కొన్నితిని ఆకలి తీర్చు\nకొన్నాను. అయితే, ఒక్కొకదానికి జాగ్ర\nత్తగా అంచులు చిదిపి తినటంచేత,\nస్వరూపాలు చిన్నవయినవి గాని లెక్కకు\nతగ్గలేదు. తప్పనిసరిగా ఈ పని చేయవలసి\nవచ్చింది. ఇందుకు ఏలినవారు మరొక\nవిధంగా అనుకొనరని తలుస్తాను” అంటూ,\nతను చేసిన తప్పును ఎంతో యుక్తి\nగానూ, వినయంగానూ చెప్పి సమర్ధించు\nకొన్నాడు..\nఇది వినగానే ఫాదుషా మనస్సులో\nచాలా సంతోషించాడు.\nఇద్దరిలోనూ వుండే తెలివితేటలు\nఇప్పుడు ఫాదుషాకు తెలిసివచ్చినయి.\nఈసారి వాళ్ళను మరివక పరీక్షకు పెట్టి\nచూస్తామన్నాడు. వాళ్ళకు తెలియకుండా\nరెండు సంచీలలో బూడిద వేయించి,\nవాటిని పొరుగు నవాబులకు ఇచ్చిరముని\nఇద్దరనూ పంపించాడు.\n'ఇది ఒక అర్థంలేని పనిగా పైకి\nకనబడుతున్నది, కాని బుద్ధిబలం\nకలవానికి, ఆలోచన లేనివానికి ఉండే\nతేడాను కనిపెట్టటానికి ఇది తగిన పరీక్ష '\nఅని నిశ్చయించాడు.\nముల్లా వెళ్లి ఫాదుషాయిచ్చిన సంచిని\nనవాబుగారికి సమర్పించాడు. ఆయన\nవిప్పిచూచి. \"ఏమయ్యా, ఇదేమిటి\nబూడిద తీసుకువచ్చావు, అర్ధంలేకుండా?\nనీకేమయినా పిచ్చెత్తిందా?” అని\nకోపగించాడు.\nముల్లా హడలిపోతూ, \"మహరాజా !\nఫాదుషావారు ఇచ్చి రమ్మన్నారు, తీసుకు\nవచ్చాను. అంతే కాని, సంచీలో ఏమున్నదో\nనాకేమి తెలుసునండి?\" అని అన్నాడు.\nఅప్పుడు రాజుగారు, \"ఇందులో ఏదో\nవిలవయిన వస్తువు పెట్టి ఫాదుషా పంపి\nవుంటాడు. వీడు దానిని కాజేసి ఈ బూడిద\nపోసుకొని వచ్చాడు\" అని అనుమానపడి,\nముల్లాను అవమానించి, పరాభవించి\nపొమ్మన్నారు.\nమార్వాడీ కూడా తనకిచ్చిన సంచిని\nతీ సు కుపోయి ఇంకో నవాబు గారికి\nసమర్పించాడు. అందులో ఏమున్నదో\nమొదట అతనికీ తెలియదు.\nసంచీ విప్పగానే ఈ నవాబుగారుకూడా\nఅతనివేపు మిర్రిచూచి, \" ఇదేమిటయ్యా\nబూడిద పట్టుకొచ్చావ్? ఇదేనా మీపాదుషా\nగారు నాకు పంపిన కానుక?” అన్నారు.\nయుక్తిపరుడయిన మార్వాడీ పరిస్థితులు\nఆలోచించి \"ప్రభూ! మా ఫాదుషావారు\nఈ మధ్యనే మక్కాయాత్ర సేవించుకు\nవచ్చారండి. అక్కడినించి తెచ్చిన పవిత్ర\nభస్మాన్ని ప్రత్యేకించి ఏలినవారికి ప్రసా\nదంగా పంపించారండి,” అనిఎంతో నమ్మ\nకంగా చెప్పాడు.\nనవాబు అపరిమితంగా సంతోషించి,\nఫాదుషా తరఫున మార్వాడిని ఎన్నోవిధాల\nగౌరవించి, కానుకలిచ్చి మర్యాదలతో\nసాగనంపాడు.\nముల్లా, మార్వాడీతిరిగివచ్చారు. నవాబు\nపంపిన కానుకలను మార్వాడీ ఫాదుషా\nవారికి సంతోషంతో అందజేశాడు. ముల్లా\nతెల్లముఖం వేసికొని, విచారంగా\nనిలబడ్డాడు. మరి, ఫాదుషా ఇద్దరిలో\nఎవరిని మంత్రిగా చేసికొన్నాడో మీరే\nఆలోచించి చెప్పండి !",
            "book_page_end": 48
        },
        {
            "title": "పిల్లల పెంపకం",
            "book_page_start": 50,
            "pdf_page_start": 52,
            "pdf_page_end": 52,
            "author": "మీ పెద్దమ్మ",
            "genre": "వ్యాసం",
            "moral": "పిల్లలకు ధైర్యం, స్వేచ్ఛ చాలా అవసరం. ప్రమాదాలు జరగకుండా చూస్తూ వారిని స్వతంత్రంగా పనిచేయనివ్వాలి.",
            "keywords": [
                "పిల్లల పెంపకం",
                "ధైర్యం",
                "స్వేచ్ఛ",
                "పౌరుడు",
                "ఆత్మవిశ్వాసం"
            ],
            "characters": [],
            "locations": [],
            "content": "జీవితంలో మానవునికి ధైర్యమూ, స్వేచ్ఛా — ఇవి రెండూ ఎంతయినా అవుసరం.\nచిన్నపిల్లలకు స్వభావసిద్ధంగా ధైర్యం వుంటుంది. ఆ ధైర్యాన్ని, సాధారణంగా\nమనము అణచివేయటానికి పూనుకొంటాము. ఇది పొరపాటు.\nపిల్లలు తమ చేష్టలలో చూపించే చొరవనూ, ధైర్యాన్నీ ఎన్నడూ అరికట్ట\nటానికి యత్నించకూడదు. వాళ్లు ఏదయినా పని చేయబోయినప్పుడు ' నాయనా,\nచేయవోయి. నీకు వచ్చిన భయమేమీ లేదు. నేనిక్కడ ఉన్నానుగా!' అని\nహుషారివ్వాలి. వాళ్లు ఆ పనిలో మొదటిసారి జయము పొందలేకపోయినట్టయితే,\n\"మళ్లీ చేయవోయి. ఈసారి తప్పక నెగ్గుతావు” అని వారి మనస్సుకి ఉత్సాహం\nకలిగించాలి. అంతే కాని, పిల్లలు చేసే కృత్యాలను అడుగడుగునా ఆటంక\nపరిచి, డిగదీయరాదు.\nఅయితే, పిల్లవానికి ప్రమాదం కలిగే సందర్భాలలో అతనిని వారించాలి.\nపిల్లవానికి ప్రమాదం కలిగిందంటే ఆ తప్పు పెద్దలదే. తరుణంలో మనం\nవాళ్లను హెచ్చరిస్తే, ప్రమాదాలెందుకు సంభవిస్తాయి? కనుక, పిల్లలకు\nప్రమాదం కలగని విధంగా ప్రతిపనీ వాళ్లను స్వయంగా చేయనీయాలి.\nస్వేచ్ఛగా ఉన్నప్పుడే మానవునికి ధైర్యం ఉంటుంది. ధైర్యం ఉన్నప్పుడే\nమానవుడు గొప్ప పనులు చేసి, మంచిపౌరుడు కాగలడు. ఈ సంగతి\nబాగా జ్ఞాపక ముంచుకోవాలి.",
            "book_page_end": 50
        },
        {
            "title": "విజ్ఞానంలోని గమ్మత్తులు",
            "book_page_start": 52,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "మైలతుత్తం",
                "రససిందూరం",
                "రసాయన ప్రయోగం",
                "పాదరసం",
                "విజ్ఞానం"
            ],
            "characters": [],
            "locations": [],
            "content": "నిజానికి మైలతుత్తంతో ఒక లక్ష తమాషాలయినా చేయవచ్చు. ఇప్పుడొక చిన్న\nచిత్రం చెబుతా, చూడండి :\nఒక చిన్న మైలతుత్తం ముక్క తీసుకువచ్చి గాజుగొట్టంలో పడవేయండి. గాజు\nగొట్టం కొంచెం వంపుగా పట్టి వేడి చేసినట్టయితే, గొట్టంపయిన చిన్న చిన్న బిందువులు\nఏర్పడతాయి. తగినంత వేడి తగిలిన తరవాత, మైలతుత్తముకు క్రమంగా దాని\nనీలిరంగు పోయి, అది తెల్లగా మారిపోతుంది.\nఇంకొక వింత ఏమిటంటే- ఆ తెల్లగా మారిపోయిన పొడిని- పైకి తీసి, దానికి\nకొంచెం నీరు చేర్చండి. మళ్లా దానికి ఎప్పటిలాగ మామూలు నీలిరంగు వచ్చేస్తుంది.\nఈ మాజిక్కు అందరకూ ఆశ్చర్యాన్ని కలిగించద్భూ?\n* * *\nఇప్పుడు మరివక కొత్త వస్తువును గురించి చెప్పబోతున్నాను:\nఒక గాజుగొట్టంలో కొంచెం రససిందూరం వేసి, బాగా వేడి చేయండి. తరవాత\nఒక అగ్గిపుల్ల వెలిగించి, మంట ఆరిపివేసి, ఆ గొట్టం మూతిదగ్గిర పెట్టినట్టయితే,\nఅది కాంతితో మండుతుంది.\nఒక్కసారి ఆ గొట్టంయొక్క అంచులు చూడండి. తమాషాగా తళతళ మెరుస్తూ\nపాదరసపు అణువులు కనబడతాయి.\nఇప్పుడు చెప్పిన ప్రయోగాలు అన్నీ చేసేవారికీ చూసేవారికీకూడా తప్పక వినోదం\nకలిగిస్తాయి.\nఈసారి మరికొన్ని కొత్త చిత్రాలు చేద్దురుగాని,",
            "book_page_end": 52
        },
        {
            "title": "హిందీ పాఠాలు",
            "book_page_start": 54,
            "pdf_page_start": 56,
            "pdf_page_end": 57,
            "author": "చందమామ బృందం",
            "genre": "విద్య",
            "moral": "N/A",
            "keywords": [
                "హిందీ",
                "గుణింతం",
                "అక్షరాలు",
                "ఉచ్చారణ",
                "భాషాపాఠం"
            ],
            "characters": [],
            "locations": [],
            "content": "క్రిందటినెల హిందీ అక్షరాలు నేర్చుకొని, అవి ఎలా పలుకవలసినదీ,\nమాటలు ఎలా ఉచ్చరించవలసినది నేర్చుకున్నారు. ఈసారి 'క' గుణింతము\nనేర్చుకోండి.\n'క' అనే అక్షరానికి ఈ పై గుణింతపు గుర్తులు యిలా చేర్చాలి.\nక కా కి కీ కు కూ కృ\nक का कि की कु कू कृ\nకె కై కొ కౌ కం కః\nके कै को कौ कं कः\nఈవిధంగానే మిగతా అక్షరాలకు (ఖ, గ, ఘ మొదలైనవాటికి) పైన\nచూపిన గుణింతపు గుర్తులు చేర్చి వ్రాయటం నేర్చుకోండి.\nఉదాహరణకు ఈక్రింద కొన్ని అక్షరాల గుణింతాలు యిచ్చాను. అవి జాగ్రత్తగా\nనేర్చుకోండి.\nच च चि ची चु चू चू चे चै चो चौ चं चः\nद दा दि दी दु दू दू दे दै दो दौ दं दः\nत ता ति ती तु तू तृ ते तै तो तौ तं तः\nप पा पि पी पु पू పృ పే పై పో పౌ పं पः\nय या यि यी यु यू यू యే యై యో యౌ यं यः\nर रा రి రీ రు రూ ఋ రె రై रो रौ रं रः\n'ౠ' అనే అక్షరానికి 'ఌ' అనే గుర్తు చేర్చకూడదు. అంతేగాక, ౦ (కొమ్ము.)\nనా (కొమ్ము దీర్ఘం) గుర్తులు ఈ అక్షరానికి అడుగున చేర్చాలి. ఇది\nగుర్తుంచుకోండి.\nఈక్రింది మాటలను చదివి చూడండి.\nघोडी - खेल\nकोठी - तेल\nरोटी - मेल\nमोती - भेज\nझटपट\nसरपट\nशरबत\nकंसरत\nమొదటి వరసలోని నాలుగు మాటలలో 'ఓత్వము ' దీర్ఘముగా పలకాలి.\nఉ॥ ఇకే అనే మాట ' మోడీ ' అని పలకాలిగాని ' ఘోడీ ' అని వలకకూడదు, అలాగే\nమిగత మూడు మాటలూ యింకా అలాంటి మాటలున్నూ. అలాగే రెండోవరుసలో యిచ్చిన\nనాలుగు మాటలలో 'ఏత్వము ' దీర్ఘంగా పలకాలి. ఉదా॥ క్షేణి అనే మాటని ' ఖేల్ '\nఅని పలకాలిగాని ' ఖెల్ ' అని పలుకగూడదు. ఇలాగే మిగతా మూడు మాటలూ, ఇంకా\nఅలాంటి మాటలున్నూ.\nచివరి వరసలో యిచ్చిన మాటలు ఎలా పలకాలో చూడండి. TITT అనే\nమాటలో రెండవ అక్షరం (3) చివరి అక్షరం (7) సగముమాత్రమే పలకాలి. అంటే\n' ఝూట్పట్ ' అని పలకాలిగాని 'ఝటపట' అని పలకగూడదు. ఇలాగే మిగతా మూడు\nమాటల్నీ 'సర్పట్ ', 'శర్బత్ ', 'కస్గత్ ' అనీ పలకాలి.\nవచ్చేనెల మరొక క్రొత్తపాఠం నేర్చుకొందురు గాని, ఈనెల చెప్పిన పాఠం\nశ్రద్ధగా చదివి గుర్తుంచుకోండి.",
            "book_page_end": 55
        }
    ],
    "statistics": {
        "total_stories": 14,
        "author_counts": {
            "చందమామ బృందం": 4,
            "చక్రపాణి": 1,
            "'ఏటుకూరి '": 1,
            "జేజిమామయ్య పాట": 1,
            "కె. సుశీలకుమారి, అనంతపురం": 1,
            "కె. వైదేహి - హిందూపురం": 1,
            "వునికిలి రామకోటీశ్వర రాజు, భీమడోలు": 1,
            "డి. నరసింహమూర్తి, విజయవాడ": 1,
            "పాలంకి వెంకటరామచంద్రమూర్తి - మదరాసు": 1,
            "రాళ్ళభండి సీతామహలక్ష్మి, బందరు": 1,
            "మీ పెద్దమ్మ": 1
        },
        "genre_counts": {
            "పురాణం": 1,
            "సంపాదకీయం": 1,
            "గేయ కథ": 1,
            "బాలల గేయం": 1,
            "పురాణ కథ": 1,
            "జానపద కథ": 3,
            "హాస్యం": 1,
            "నీతి కథ": 2,
            "వ్యాసం": 1,
            "విజ్ఞానం": 1,
            "విద్య": 1
        }
    }
}