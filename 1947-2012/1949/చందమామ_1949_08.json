{
    "book_id": "చందమామ_1949_08",
    "stories": [
        {
            "title": "మనలను పరిశుభ్రముగా ఉంచుకొనుట",
            "book_page_start": 5,
            "pdf_page_start": 5,
            "pdf_page_end": 5,
            "author": "చందమామ బృందం",
            "genre": "బాలల కథ/సలహా",
            "moral": "పరిశుభ్రత ఆనందాన్ని ఇస్తుంది.",
            "keywords": [
                "పరిశుభ్రత",
                "హమాం సబ్బు",
                "బాలల కథ",
                "ఆరోగ్యం"
            ],
            "characters": [
                "సువ్వీ",
                "టీము",
                "అమ్మ",
                "కథకుడు"
            ],
            "locations": [
                "ఇల్లు"
            ],
            "content": "అమ్మకు సువ్వీమీద టీముమీద ఇష్టత ఏర్పడినవిధము, నేను శుభ్రముగాను, ఠీఠికుగాను కనబడిన విధము ఇది. కాని ఏలాగో మేము ఒంటరిగాయున్న క్షణమందు దుమ్ముతోను, మురికితోను ఎల్లప్పుడు కప్పబడి యుందుము. తిరిగి నీళ్లు పోసుకోవటమంటే మేము అసహ్యపడుతూ ఉండేవాళ్లము. అంతట అమ్మ హమాం సబ్బును కొన్నది. ఇప్పుడు దుమ్ములో తిరిగిన తర్వాత నీళ్లు పోసుకోవటమంటే మాకు నిజంగా ఆనందం. హమాం సబ్బు పెద్ద బిళ్ల పుష్కలంగా సువాసనగల నురుగును యిస్తుంది. మొన్న ఒకరోజున చెప్పకుండానే సువ్వీ వెళ్లి ముఖం కడుక్కుంది. టీమూ నేను అదే మొదలు పెట్టాము. హిందూదేశపు జనులు మక్కువతో వాడేసబ్బు ది తాతా ఆయిల్ మిల్స్ కంపెని లిమిటెడ్ వారిచే తయారుచేయబడినది",
            "book_page_end": 5
        },
        {
            "title": "గురివి శెట్టి",
            "book_page_start": 10,
            "pdf_page_start": 12,
            "pdf_page_end": 13,
            "author": "ఏటుకూరి",
            "genre": "జానపద కథ",
            "moral": "తెలివితేటలు, సమయస్ఫూర్తి ప్రమాదాన్ని తప్పిస్తాయి.",
            "keywords": [
                "గురివి శెట్టి",
                "గారెలు",
                "పులి",
                "నక్క",
                "సమయస్ఫూర్తి"
            ],
            "characters": [
                "గురివి శెట్టి (కోమటి)",
                "పులి",
                "నక్క"
            ],
            "locations": [
                "చిట్టడవి"
            ],
            "content": "చీమలు దూరని చిట్టడవిని నొక చిన్న తమాపా జరిగింది, గారె లమ్ముకొను గుర్వి సెట్టి యా దారిని బడిపోతుండంగా \"పెళ పెళ విరుచుకు తింటా\"నంటూ పెద్దపు లడ్డము వచ్చింది. గుండెలు గుబగుబ లాడీ కోమటి గురవయ దండము పెట్టాడు; \"ముందీ గారెలు తిను నన్నాపై తిందుగాని లె\" మ్మన్నాడు. కారుపులంతట బుట్టెడు గారెలు కసకస విరుచుకు తింటూనే, లొట్టలు గొడుతూ \"రొజీలాగే బుట్టెడు తప్పక తె\" మ్మంది. \"సిత్తము బాబ\" య్యంటూ కోమటి సెట్టిలాగే చేస్తుంటే, గ్రుక్కలు మ్రింగుతు పులికడనుండే నక్కకు పిట్టము గట్టింది. కోమటి గారెలు తెస్తుండంగా కొరకొరలాడుతు చూచింది; \"విసము గలిపి తెస్తున్నా\" డంటూ నసుగుతు పులితో చెప్పంది. \"కలిపాడో లేదో మనకేలా తెలియడ?\" మని పులి యడిగింది. \"నే డిని తేలుస్తాచూ” డంటూ \"ఏదీ బుట్టీటు తె\" మ్మంది. బుట్టెడు గారెలు పొట్టనిండ దీని కొట్టినట్లు పడిపోయింది. క్రోల్పులి వెంటనె గాండ్రు గాండ్రు మని గుర్విసెట్టి పై దూకింది. గురివి సెట్టి దండము పెడుతూ 'నా కోరికొకటి విను”మన్నాడు. \"చచ్చేటప్పుడు మాపూర్వుల కా చారమ్మొక టేడ్చిందండీ: నక్క గుండె తినిగాని చావరీ యొక్క ముద్దు చెల్లించండి.” \"కానీ లె” మ్మని పులినిలబడగా కత్తి లాగుతున్నాడతడు. నక్కకు తత్తరపుట్టిు డతనికి చిక్కకుండ పరువెత్తింది. \"తస్సాగొయ్యం” టూ పులిదానిని తఱుముకుపోయిం దెచ్చటికో ; “చచ్చిందిర నాకొండే ని గుర్వయ చక్కా యింటికి చేరాడు.",
            "book_page_end": 11
        },
        {
            "title": "అట్ట మీది బొమ్మ",
            "book_page_start": 14,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "వివరణాత్మక వ్యాసం",
            "moral": "ప్రకృతిలో భగవంతుని లీలలు అద్భుతమైనవి.",
            "keywords": [
                "శ్రీకృష్ణుడు",
                "బృందావనం",
                "మురళి",
                "రాసక్రీడ",
                "గోపికలు"
            ],
            "characters": [
                "శ్రీకృష్ణుడు",
                "గోపులు",
                "గోపికలు",
                "పశువులు",
                "నెమిళ్లు",
                "ఆదిశేషుడు"
            ],
            "locations": [
                "బృందావనం",
                "గోవర్ధనగిరి",
                "యమునానది తీరం"
            ],
            "content": "గోప, గోపికలతో సహా గోకులం ప్రజలందరూ బృందావనం చేరుకున్నారని కిందటిసారి చెప్పాము. బృందావనం చక్కటి ప్రదేశం. ఎక్కడ చూచినా పంట పొలాలే. ఎక్కడ చూచినా పచ్చిక బీడులే. ఏ పక్క చూచినా గోవర్ధనగిరివంటి కొండలూ, లోయలూ, ఎల్లప్పుడూ ప్రవహించే జీవనదులూ – వీటన్నిటితోనూ బృందావనం కలకల్లాడుతూవుంటుంది. అటువంటి బృందావనంలో శ్రీకృష్ణుడు పొన్నచెట్టుపైన కూరున్చి మురళి వాయిస్తూ ఉండేవాడు. చిన్నారి కృష్ణుడు వాయించే ఆ మురళి పాట వినటానికి గోపులూ, గోపికలూ అందరూ అతనిచుట్టూ గుమిగూడేవారు. ఆ మురళిగానం విని తన్మయులైపోయేవారు. చిన్నారి కృష్ణుడు మురళి వాయిస్తూవుంటే, పశువులు, లేగలు మేత మానివేసి వచ్చి అతని పాట వినేవి. ఆ పాటకు ఉత్సాహంకొద్దీ నెమిళ్లు పురివిప్పి నృత్యంచే సేవి. ఆదిశేషువులు ఆలకించటానికి వచ్చేవి. ఈవిధంగా చిన్నారి కృష్ణుడు, వెన్నెల రాత్రులలో, యమునానదీ తీరాన మురళి వాయిస్తూ గోపులతో, గోపికలతో కలిసి నృత్యం చేసి, వినోదించేవాడు. శ్రీకృష్ణుడు చేసే నృత్యాలలో 'రాసక్రీడ' ఎక్కువ ఆనంద మిచ్చేది. ఈవిధంగా, అవతారమూర్తి అయిన శ్రీకృష్ణుని సమక్షమందు ఉన్నంత సేపూ \"బృందావనంలో ఉండే పిల్లలూ, పెద్దలూ మాత్రమే గాక, పశుపక్ష్యాదులు సయితం పరవశత్వం చెంది ప్రపంచమే మరిచిపోయేవారు.",
            "book_page_end": 14
        },
        {
            "title": "దీవన",
            "book_page_start": 13,
            "pdf_page_start": 15,
            "pdf_page_end": 18,
            "author": "పాలంకి వెంకటరామచంద్రమూర్తి",
            "genre": "జానపద కథ",
            "moral": "పెద్దల దీవెనలు మహా ప్రమాదాల నుండి కూడా కాపాడగలవు. జ్యోతిష్యాన్ని, పండితులను గౌరవించాలి.",
            "keywords": [
                "పురోహితుడు",
                "దీవన",
                "రాజు",
                "కాపు",
                "పాము",
                "జ్యోతిష్యం"
            ],
            "characters": [
                "భద్రకుడనే రాజు",
                "మంత్రి",
                "పురోహితుడు (శాస్త్రి)",
                "సేనాధిపతి",
                "కాపు (రైతు)",
                "ముసలాయన",
                "గోరువంక పక్షి"
            ],
            "locations": [
                "నేపాళదేశం",
                "అడవి",
                "కొండ"
            ],
            "content": "పూర్వం ఒకప్పుడు నేపాళదేశాన్ని భద్రకుడనే రాజు పాలిస్తుండేవాడు. ఆ రాజుకు పురోహితులన్నా, జ్యోతిష్కులన్నా గౌరవం ఉండేది కాదు. పురోహితులుపెట్టే సుముహూర్తాలుగాని, జ్యోతిష్కులుచెప్పే ఫలితాలుగాని జరుగుతాయని ఆయనకు నమ్మకంలేదు. ప్రశ్నలు చెబుతామని వారి ఆస్థానానికి ఎవళ్లువచ్చినా, వాళ్ళను తేలికగా మాటాడి, గేలిచేసేవాడు. ఒకనాడు రాజు వేటకు వెళ్లేడు. ఆయనతోకూడా మంత్రీ, పురోహితుడూ, సేనాధిపతీ మొదలైనవాళ్లంతా బయల్దేరారు. ఇంక వేటకాళ్లూ, కుక్కలూకూడా వెళ్లినవని వేరే చెప్పేదేమిటీ? వాళ్లంతా అడవిదారినిపట్టి పోతోంటే గోరువంక ఒకటి రివ్వుమంటూ ఎగిరివచ్చి పక్కనున్న ఓ చెట్టుమీద వాలి, 'తుయిక్, కుయిక్' అనికూసింది. రాజు, పురోహితుని కేసి చూసి, \"ఏమండీ శాస్తుల్లుగారూ, ఆ పక్షి పలుకునకు అర్ధం ఏమిటండీ?” అని అడిగేడు. ఆ శాస్తుల్లుగారికి పక్షి భాష వొచ్చు. అందుకనే ఆ రాజుగా రాయన్ని అలా అడిగాడు. 'చూద్దాం, ఏంచెపుతాడో' అని అందరూ ఆయనవైపే చూస్తూవున్నారు. ఆ పురోహితుడు కాస్సేపు అటూఇటూ చూసి, దూరాన కొండపక్కనుంచి గడ్డి కోసం కొడవలి చేతపట్టుకొని వెడుతోన్న ఓ కాపు కేసి వేలెట్టి చూపి, \"ప్రభూ! చూచారా, ఆ వెళ్లే కాపుని ? ఆతడు దారిలో పాము కరిచి చచ్చిపోతాడని యీపక్షి చెబుతోంది” అన్నాడు. ఆమాట విని రాజు అదెంత వరకు నిజమో చూద్దామని వేట మానేసి, తన పరివారంతో ఆ చెట్టుక్రిందే ఆగేడు. మరి కాస్సేపటికి ఆ కాపు పెద్ద గడ్డి మోపు కట్టి నెత్తిపైన మోసుకొని, ఆ కొండ పక్కనుంచే తిరిగి వస్తూ, అక్కడ వాళ్లందరికీ ప్రత్యః మయాడు. ఎప్పుడయితే కాపు తమ కంటికి కనబడ్డాడో, ఆవెంటనే పురోహితుడు చెప్పినది వట్టి బూటకము, అడిగినదానికి ఏదో ఒక జవాబు చెప్పుకోవాలికదా అని చెప్పేశాడు కాని, వాడి మొహం వాడికి శాస్త్రమేమిటి తెలుసు?' అని రాజుగారూ, పరివారమూ తమలో తాము అనుకొని, ఇక అక్కడ నించి వారు పురోహితుణ్ణి ఇష్టమొచ్చినట్టూ వేళాకోళం చేయటానికి ప్రారంభించారు. రాజు పురోహితుణ్ణి చూసి, హేళనగా నవ్వుతో, \"ఏమండి శాస్తుల్లుగారూ, చచ్చిన వాళ్లెక్కడైనా తిరిగి రావటం విన్నారూ ? ఆ కాపు చచ్చిపోతాడన్నారే ! చూడండి, మోపుతో ఏలా వస్తున్నాడో! ఒక వేళ యమ దూతలకు ఏమైనా లంచం పెట్టి చావు తప్పించుకున్నాడంటారా ! లేకపోతే, 'పెళ్ళాం పిల్లలతో చెప్పిరాలేదు, వాళ్ళతో చెప్పకుండా చచ్చిపోతే వాళ్లు గోల పెడతారు కనుక చెప్పి వస్తాను' అని మృత్యు దేవతకు నచ్చ చెప్పి వస్తున్నాడంటారా ? మాట్లాడవేమయ్యా ! పాము కరిచి కాదూ చచ్చిపోతాడన్నావు! ఏమైందంటారు ఆవిషమంతా ! ఇతగాడి చెమటకి కరిగి పోయిందా ! లేక ఆ పక్షి మతి చెడిపోయి తప్పు చెప్పిందా ? సెలవియ్యండి!” అన్నాడు. రాజుకుమల్లేనే తక్కినవాళ్లు కూడా ఆశాస్తుల్లుని ఎగతాళి చేశారు. 'పక్షికి కాదు మతిపోత ! శాస్తుల్లుకే !' అన్నాడు సేనాధిపతి. ఆత్మవిశ్వాసంగల శాస్త్రి మాత్రం అ మాటలు వినిపించుకోలేదు. చెక్కు చెదర కుండా తిరిగి వస్తున్న ఆ కాపును చూసి, మనసులో ఇలా ఆలోచించుకొన్నాడు: 'నేటివరకు నేను చెప్పినమాట ఒక్కటీ పొల్లుపోలేదు, నా నోటివెంట ఏమాట వచ్చినా, అది అమోఘంగా జరిగితీరేటట్టు నా ఇష్టదేవత నాకు వరమిచ్చివున్నదే. ఆ ధైర్యంతోనేకద నేను, జ్యోతిషమంటే గౌరవంలేని ఈ రాజువద్ద మసులుకు రాగలుగుతున్నాను. మరి, ఈ రోజున నా మాట ఫలించకపోవబానికి కారణ మేమై వుంటుంది?' అని అతనిమనసులొ అనేకమయిన ఆలోచనలు పరుగెత్తినయి. పోతున్న ఆ రైతును పిలిపించి, 'అబ్బీ, ఆమోపు ఓమాలు దింపుకో చూద్దాం' అన్నాడు. వాడు 'ఎందుకు చెప్మా?” అనుకుంటూ, మోపు క్రింద పడేశాడు. 'మోపు విప్పు' అన్నాడు శాస్తుల్లు. 'ఏమిటో ఈ పరీక్ష?' అనుకుంటూ అందరూ చూస్తోండగా అ కాపు మోపు విప్పేడు. విప్పేటప్పటికి అందులో పాము తల ఒకటి, తోక ఒటి కనపడ్డాయి! 'బాబోయ్!' అంటూ ఆ కాపు భయంతో ఒక్క గెంతు గెంతేడు. శాస్త్రి ఆ కాపుతో 'భయపడయ్.. ఈ పాము నిన్ను చంప డానికొచ్చి, నీ కొడవలివల్ల తెగి చచ్చి పోయిందని ధైర్యం చెప్పాడు. ఆయన పరివారము వేపు తిరిగి : ' ప్రభూ ! చూశారా శాస్త్రమంటే ఏమిటో, మహిమ అంటే ఏమిటో! విటియందు నమ్మిక లేని వాళ్ళను ఎంతకని శ్రమపడి నమ్మించ గలము? ఇప్పుడు ఏలినవారు ప్రత్యక్షంగా పట్టువలతో కళ్లారా చూచారు గనక సరి పోయింది. లేకపోతే శాస్త్రాలకు విలువ ఏమున్నది? ఇష్టముంటే నమ్మవచ్చు లేకుంటే మానేయవచ్చు కాని శాస్త్రాలను దూషించటంమా తం న్యాయం కాదు” అని చెప్పాడు. శాస్త్రి చెప్పిన ఈ మాటలకు రాజు ఆప్పుడు పురోహితుడు తన మాట నెగ్గి సందుకు విజయగర్వంతో రాజువేపు నిర్ఘాంతిపోయాడు. రాజు తొందరపడి పురోహితుణ్ణి హేళన చేసినందుకు పశ్చాత్తాపపడ్డాడు. ఆయనతో బాటు త-క్రినవాళ్లుకూడా వెంటనే లెంపలు వేసుకున్నారు. కాని రాజుకీ వాళ్లకి కూడా ఓసందేహం మాత్రం తీరలేదు. రాజుగారే అడిగేశారు: 'ఐతే శాస్త్రిగారూ, ఈరోజున వీడికి ఈ గండం తప్పిందీ అంటే ఏదో కారణం ఉండాలికద. అది ఏమంటారు?' 'ఉండాలి, వీడీ రోజున గొప్ప పుణ్యం ఏదో చేసి ఉండాలి... ఏమబ్బీ ! ఈవేళ విశేషమేమైనా జరిగిందా?” పురోహితుడు అలా అడిగేటప్పటికి ఆ కాపు \"బాబూ, నేను గడ్డికోసం బయల్దేరి వస్తోంటే కొండ మొనవద్ద చెట్టుకింద ఓముసలాయన ముక్కు మూసుకుని జపం చేసుకుంటున్నాడు. ఆయన్ని చూసేటప్పటికి బుద్ధిపుట్టి దణ్ణం పెటేను. ఆయన 'పదికాలాలపాటు బతుకు' అని నన్ను దీవించారు. అంతకన్న విశేషం ఏమీ జరగలేదు” అని చెప్పేడు. పురోహితుడు, \"ప్రభూ, విన్నారుకదా. ఆ వృద్ధుడి దీవనవల్ల ఈ కాపు పాముగండం తప్పి బయటపడ్డాడు” అన్నాడు. శాస్త్రికి రాజుగారికీ కాపు నమసారాలు పెట్టి, మోపు నెత్తినపెట్టుకుని తన యింటికి చక్కా పోయాడు. పెద్దల దీవనలో ఇంత మహిమ ఉందని తెలుసుకొని రాజు నాటి నుంచీ పెద్దలంటే ఎంతో గౌరవంగా చూడడం మొదలు పెట్టేడు. నాటినించీ మన పురోహితునిమాట అంటే రాజుకు పూర్తి అయిన నమ్మకం కుదిరింది. మరి ఎన్నడూ జీవితంలో ఆయనను హేళన చేయలేదు. పురోహితు నికే గాకుండా, తన్ను ఆశ్రయించి వచ్చే తక్కిన జ్యోతిష్కులకుకూడా ఆస్థానంలో మంచి సన్మానం జరుగుతూవుండేది.",
            "book_page_end": 16
        },
        {
            "title": "బాలనాగమ్మ",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపద కథ/ధారావాహిక",
            "moral": "ధైర్యం, తెలివి, పట్టుదల ఉంటే ఎంతటి కష్టాలనైనా దాటవచ్చు.",
            "keywords": [
                "బాలనాగమ్మ",
                "బాలవద్దిరాజు",
                "మాయల ఫకీరు",
                "రాచకురుపు",
                "నాగళ్ళపూడి"
            ],
            "characters": [
                "బాలవద్దిరాజు (బాలుడు)",
                "బాలనాగమ్మ (తల్లి)",
                "పులి",
                "నక్క",
                "పూటకూళ్ళ పెద్దమ్మ",
                "చిలుకవాదిపట్నం రాజు కూతురు",
                "మాయల ఫకీరు",
                "పొలిమేరశక్తి",
                "తంబళ్ళ పెద్ది (అవ్వ)",
                "రాజు"
            ],
            "locations": [
                "చిలుకవాదిపట్నం",
                "దేవళం",
                "నాగళ్ళపూడి గట్టు",
                "నయనవాడిపట్నం",
                "మసీదు కోట"
            ],
            "content": "పులీ, నక్కా యిలా మాట్లాడుకో సాగినై \"పులిబావా, పులిబావా! నాకు రేపు పండగ. రాచకురుపుతో ఆరునెలలనుంచీ బాధ పడుతున్న చిలుకవాదిపట్నం రాజు కూతురు రేపు కడతేరుతుంది. నాకు మంచి విందు.” అన్నది నక్క. \"నక్కబావా! ఈ రాచకురుపుకు మందే లేదా?\" అన్నది పులి. \"లేకేం? ఈ దేవళంమీద ఏడాకుల మొక్క ఒకటి ఉన్నది. ఈ ఆకులు తురుపుమీద వేసికట్టి మూడోనాడు తీసి చూస్తే కురుపెక్కడ పుట్టిందో ఎవరూ కనుక్కోలేరు” అన్నది నక్క. ఈమాటలు విన్న బాలుడు తెల్లవార గానే లేచి దేవళం ఎక్కి దానిమీద ఉన్న మొక్కకుగల ఏడాకులూ కోసుకుని ధట్టీలో బిగించి కట్టి బారెడు పొద్దెక్కే వరకల్లా చిలుకవాదిపట్నం చేరి పూట కూళ్ళ పెద్దమ్మ ఇంటికి వెళ్లాడు. \" పెద్దమ్మా, వరహా ఇస్తాను త్వరగా అన్నం వొండి పెట్టు ” అన్నాడు బాలుడు. \"అయ్యో, నాయనా! ఇప్పుడు అన్నం వండేటట్టుగా ఉన్నదా? మా రాజు కూతురు రాచకురుపు లేచి కిందట్టూ మీదట్టూగా ఉంది. నేను త్వరగా అక్కడి కెళ్ళాలి. నువు ఇంకెక్కడైనా భోజనం చూసుకో” అన్నది పూటకూళ్ల పెద్దమ్మ. \"నాకు ఇంత తిండి పెడితే మీ రాజు కూతురి వ్యాధి నేనే నయం చేస్తాగా?” అన్నాడు బాలుడు. \"మహామహా వైద్యులు కుదర్చనిదాన్ని నువు కుదుర్చుతావా? అంతఆకలిగా ఉంటే చద్ది అన్నంఉంది తిను” అంటూ పెద్దమ్మ బాలుడికి రాత్రి మిగిలిన అన్నం పెట్టింది. \"పెద్దమ్మా, నీతోకూడా నేను కోటలోకి వచ్చి రాజుకూతురుకు వైద్యం చేస్తాను. నన్ను తీసుకుపోతావా?” అని అడిగాడు బాలుడు. పెద్దమ్మ సరేనన్నది. అప్పటికే రాజు కూతుర్ని కింద పెట్టే శారు. వైద్యలు నాడి క్షీణిస్తున్నదన్నారు. బాలుడు రాజుగారితో రాజుకూతురి పుండు చూపించమన్నాడు. మహా మహా వైద్యులు ఏమీ చేయలేక పోయినారు గాని ఈ కుర్ర వాడు చేస్తాడా అని అనుకుంటూనే రాజు గారు బాలుడికి తన కూతురి పుండు చూపించాడు. బాలుడు ధట్టీలోనుంచి ఏడాకులూ తీసి, పుండు కడిగించి దాని మీద ఏడాకులూ వేసి కట్టు కట్టించాడు. కింద పెట్టిన రాజు కూతురు ఎంతకూ చావలేదు. వైద్యులు నాడి చూసి, \"ఇంకా ప్రాణంఉంది. ఇవాళకు ఫరవాలేదు.” అన్నారు. రెండోరోజుకూడా నాడి ఆడు తూనే ఉంది. రాజుకూతురు ఇంకోరోజు కూడా బతుకుతుందన్నారు వైమ్యలు. మూడో రోజు తెల్లవారి బాలుడు రాజు కూతురి కట్టు విప్పించాడు. కురుపు జాడ లేదు. అందరూ ఆశ్చర్యపోయినారు. \"నిన్ను ఈశ్వరుడే పంపాడు. నువు సామా న్యుడివి కావు.\" అన్నాడు రాజుగారు బాలుడితో. ప్రజలంతా సంతోషం పట్టలేక బాలుణ్ణి చూడటానికి ఎగబడ్డారు. అందరూ చూడగలందులకు రాజుగారు తన కుమార్తెనూ, బాలవద్దిరాజునూ పల్లకీలో ఎక్కించి మేళతాళాలతో ఊరు అన్ని వీధులా ఊరేగించాడు. పదిహేను రోజులు బాలుడు రాజు గారింట గడిఏ, శలవు ఇప్పించమని అడిగాడు. \" నాయనా, నా కూతుగ్ని బతికించావు. దాన్ని నువే పెళ్ళాడు” అన్నాడు రాజు. బాలుడు తన వృత్తాంతమంతా చెప్పి, \"నాగళ్లపూడి గట్టున మాయల ఫకీరు చెరలో ఉన్న మా అమ్మను విడిపించి వచ్చేటప్పుడు నేను మీ అమ్మాయిని పెళ్ళాడుతాను.\" అని రాజుగారిచ్చిన నగలూ అవీ పుచ్చుకొని బయలుదేరి నయనవాడిపట్నం చేరాడు. అక్కడ భోం చేసుకుని నాగళ్ళపూడి గట్టుకు వచ్చాడు. దూరాన మసీకు కోట కనిపిస్తున్నాయి. \"ఆ మసీదులో నేగదా మా అమ్మ చెర ఉన్నది ! ఆ కోటచుట్టుగదా మాతండ్రులు శిలలైనారు!\" అనుకున్నాడు బాలుడు. బాలు దీవిధంగా నాగళ్ళపూడిగట్టు సమీపిస్తూ ఉండగా, మాయల ఫకీరు ఆ గట్టుమీద కాపలా ఉంచిన పొలిమేరశక్తి అతన్ని చూసింది. పదహారేళ్ళ బాల కుమార్తె వేషం ధరించి తక్కుతూ తారుతూ ముసిముసినవ్వులు నవ్వుతూ బాలుడికెదురుగా వచ్చింది. ఆ వచ్చేది తనను చంపటానికి మాయల ఫకీరు ఉంచిన పొలిమేర శక్తి అని బాలుడు వెంటనే గ్రహించి అది దగ్గిరికి రాగానే తన మొలలో ఉన్న బాకు తీసి దాన్ని చంపబోయినాడు. పొలిమేరశక్తి గడగడా వొణుకుతూ \"అయ్యో, నన్ను చంపకు. నీకు మీ అమ్మ కనిపించే ఉపాయం చెబుతాను ” అన్నది. \"ఉపాయం చెబితే నిన్ను ప్రాణాలతో వొదుల్తాను.” అన్నాడు బాలుడు. \"ఈ నాగళ్ళపూడి గట్టుమీద తంబళ్ళ పెద్ది ఉన్నది. అది ఫకీరుకు దండలు కడు తుంది. దాని ఇంటికి పోయి దాహం అడుగు. ఎవరబ్బాయీ నువు అని అడిగితే మీ తండ్రిపేరు తంబళ్ల శరబయ్య అనీ, మీ తల్లిపేరు నాగమ్మ అనీ, నీపేరు వీరయ్య అనీ చెప్పు. మీ అమ్మా నాయనా చచ్చిపోయారని కూడా చెప్పు. ఆతర్వాత నీకు మీ అమ్మ కనిపిస్తుంది,” అని చెప్పి పొలిమేరశక్తి బాలుడికి తన చేతి బెత్తం ఇచ్చింది. బాలవద్దిరాజు తంబళ్లపెద్ది ఇంటికి పోయి పొలిమేరశక్తి చెప్పినట్టే చేశాడు. \"అయ్యో, మనమడా!\" అంటూ తంబళ్ళ పెద్ది బాలుణ్ణి కౌగిలించుకున్నది. \"మీ అమ్మా, నాన్నా కులాసాగా ఉన్నారా నాయనా?” అని అడిగింది తంబళ్ల పెద్ది. \"ఇద్దరూ చచ్చారు” అన్నాడు బాలుడు. తన కూతురూ, అల్లుడూ చచ్చారని వినగానే పెద్ద చాలా విచారించి మనమణ్ణి తనదగ్గిరే ఉండమన్నది. తంబళ్లపెద్ది రోజూ మాయల ఫకీరుకు దండలు కడుతుంది. బాలుడు, \"అవ్వా, నేనుకూడా మంచి దండలు కడతాను” అన్నాడు. \"కట్టు, నాయనా,” అన్నది పెద్ది. బాలుడు మాయల ఫకీరు మ న సు రంజించేటట్టుగా పెద్ద పెద్ద దండలు, రకరకాల ఆకారాలలో కట్టాడు. తన తల్లి బాలనాగమ్మ కని ఒక దండ చిక్కిరి బిక్కిరిగా కట్టి అందులో తన వేలి ఉంగరం ఉంచాడు. వాటన్నిటినీ తంబళ్ల పెద్ది కిచ్చి పంపాడు. దండలు చూసి మాయల ఫకీరు చాలా సంతోషించి ఎవరు కట్టారని అడిగాడు. నా కూతురి కొడుకు కట్టాడని చెప్పింది పెద్ది. వాడు మూడు రోజులయి పడమట నుంచి వచ్చాడన్నది. మాయల ఫకీరు పెద్ది జీతం పెంచి, పిల్లవాడికి బాగా భోజనం పెట్టి చక్కగా పెంచమన్నాడు. తంబళ్ళపెద్ది బాలనాగమ్మ మేడకు వచ్చి ఆమె దండ ఆమెకిచ్చింది. \"నాకు దండలే తక్కు వయాయా?” అంటూ బాలనాగమ్మ పెద్ది ఇచ్చిన దండను గిర వాటు వేసింది. దండ గోడకు తగిలి ఉంగరం కింద పడింది. ఆ ఉంగరం చూడగానే బాలనాగమ్మ గుర్తుపట్టి తన కొడుకును చూసినట్లే సంతో షమూ, దుఃఖమూ పట్టలేక పెద్దపెట్టున ఏడుస్తూ, \"నా తండ్రీ, నువు పంపించావా ఈ ఉంగరం? నువు వచ్చావా? నువెం దుకు వచ్చావురా తండ్రి? నిన్నీ మాయ ముండాకొడుకు బతకనిచ్చేనా ? ఈ పాప ఖర్ముడు నీ తండ్రులనందర్నీ తన పొట్టన పెట్టుకున్నాడే!” అని తనలో అనుకుని, ఉంగరం తన చేతికి పెట్టుకుంది. బాలుడు ఆ రోజు కారోజు మంచి దండలు, అంతస్తులు అంతస్తులుగా కట్టి ఫకీరును మెప్పించసాగాడు, ఒకనాడు ఫకీరు పెద్దితో \"పెద్దూ, నువు నీ మనవణ్ణి తెచ్చి నాకు చూపించు” అన్నాడు. మర్నాడు దండలు తెచ్చేటప్పుడు తంబళ్ళ పెద్ది బాలుణ్ణి ఫకీరువద్దకు వెంట బెట్టుకుని వెళ్లింది. ఫకీరు కుర్రవాణ్ణి చూసి చాలా సంతోషించి, ఒరే అబ్బాయీ ! నువు దండలు బాగా కడతావు. నీకు ఏనుగలా గుర్రాలా? ఏం కావాలి, కోరు కో ” అన్నాడు. \"అయ్యా నాకవన్నీ దేనికి ? నీదగ్గిర పన్నెండు స్తంభాల మసీదున్నదట. అది చాలా అద్భుతంగా ఉందట. దాన్ని నాకు చూపిస్తే సంతోషిస్తాను ” అన్నాడు బాలుడు. \" అరే, ఆ మసీదులో పానుగంటి బాల నాగమ్మ వ్రతం చేస్తున్నదిరా. ఆ వ్రతం అయేదాకా నేను మసీదులో అడుగుపెట్ట రాదు. మరేదన్నా కోరుకో!” అన్నాడు మాయల ఫకీరు. \"అయ్యా, నువు రాకపోతే, నన్నే వెళ్లి చూసి రానివ్వరాదా?” అన్నాడు బాలుడు. \"అరే, దర్వాజాలు మంత్రంతో బిగించి ఉన్నాయిరా? ఎట్లా తెరుచుకుంటాయి? పోనీ ఆ మంత్రాలు నీకు చెబుతాను. వెళ్లి మసీదు చూసి రా !” అని మాయల ఫకీరు బాలుడికి మసీదు తలుపులు తెరిచి మూసే మంత్రాలన్నీ చెప్పాడు. బాలవద్దిరాజు మసీదులో అడుగుపెడు తూనే మూర్తీభవించిన ఒక దేవతవలె కూర్చున్న తన తల్లిని చూసి, అడుగులో అడుగు వేసుకుంటూ ఆమెను సమీపిం చాడు. బాలనాగమ్మ తల ఎత్తి అతన్ని చూడలేదు. ఆ వచ్చేది మాయల ఫకీరేనని ఆమె నమ్మకం. బాలుడి పాదాలు ఇంకా అంతదూరంలో ఉండగానే ఆమె, \"ఓరీ, ఫకీరూ! ఇంక ఒక్క అడుగు ముందుకువచ్చావా, తల పగిలి చస్తావు !\" అన్నది. దానికి బాలుడు, \" అమ్మా! నేను. మాయల ఫకీరును కానమ్మా ! నీ కొడుకు బాలవద్దిరాజును! నాకేసి చూడు!' అన్నాడు. బాల నాగమ్మ అనుమానంతో తల పైకెత్తి చూసి, \"ఏమో ఎట్లా నమ్మటం? ఫకీరు మాయవేషా లెన్నయినా వేస్తాడు,' అన్నది. \"నేను నీ కొడుకునే! ఫకీరుముండా కొడుకును కడతేర్చి నిన్ను రక్షించటానికి ఎన్నో శ్రమలుపడి వచ్చాను. నా ఉంగరం కూడా నీకు తంబళ్ల పెద్దిచేత పంపించాను. త్వరగా తిరిగి పోకపోతే ఫకీరు అనుమా నిస్తాడు. నేను నీతో మాట్లాడాలిసి ఉంది. అనుమానంతో కాలం వ్యర్థం చెయ్యొ ద్దమ్మా.” అని బాలుడు బతిమాలాడు. ఈ మాటతో బాలనాగమ్మ సందేహం తీరింది. 'ఆమె చివాల్న లేచి తన కొడుకును కావిలించుకుని, చంటిబిడ్డను ముద్దులాడి నట్టుముద్దులాడింది. ఆమెకు సంతోషమూ దుఃఖమూకూడా పొంగి వచ్చాయి. బాలుడు ఆమెను కష్టపడి ఊరడించి ఆమెకు రహస్యంగా ఒక ఆలోచన చెప్పి, తల్లిదగ్గిర సెలవుపుచ్చుకొని, మసీదు తలుపు మళ్లీ మూసేసి ఏమీ ఎరగనట్టు ఫకీరుదగ్గిరికి వచ్చేశాడు. \"నాయనా, పసివాడివి. మన పన్నెండు వేల బలగాన్నీ రాళ్లగుట్టలుచేసి పారేసిన ఈ ఫకీరును నువ్వెట్ల జయిస్తావురా? ప్రాణాలు దక్కించుకుని ఇంటికి తిరిగిపో. నేను నీ కెక్కడి తల్లిని? నిన్ను పెంచి పెద్దచేసిన ఆ ఆరుగురు ఆక్కచెల్లెళ్ళే నీ తల్లులు! పో, నాయనా, పో. కంటికి అపుపించాపు, చాలు!\" అని ఏడవ సాగింది. \"ఏం, కుర్రాడా? ఎట్లా ఉంది మసీదు?” అన్నాడు ఫకీరు. \"అయ్యా, ఆ మసీదు అందంచూస్తే ఇక ఆకలిదప్పులుకూడా తెలియలేదు. విడిచి రాలేక, రాలేక వచ్చేశాను” అన్నాడు బాలుడు, ఫకీరు నవ్వి, \"పిచ్చి వా డా, మసీదు చూస్తే కడుపు నిండుతుందా? బాగా భోంచెయ్యాలి, కడుపునిండాలి. రాజ్యం చేయాలి, సుఖపడాలి,” అన్నాడు. బాలుడు తంబళ్ల పెద్దితో సహా ఫకీరు దగ్గిర సెలవుపుచ్చుకొని తిరుగ ఇంటికి వచ్చేశాడు. మర్నాడు బాలనాగమ్మ పెందలాడే లేచింది. తలంటి పోసుకున్నది. నగ లన్నీ పెట్టుకుని చక్కగా అలంకరించు కున్నది. తాంబూలం వేసుకున్నది. ఫకీరుకోసం పెద్దత్తుగా వంట తయారు చేయించింది. ఫకీరు పూలతోటకు షికారు పోయి తిరిగి వచ్చే సమయంకోసం కాచుకుని ఉండి, వాణ్ణి భోజనానికి ఆహ్వా నించింది. ఫకీరు బాగా భోంచేసి, కల్లూ, పారాయీ తాగి, నల్లమందువేసి, గంజాయిచిలుంపట్టి మంచి హుషారుగా ఉన్న సమయంలో తంబళ్ల పెద్ది గొప్పగొప్ప పూలదండలుతెచ్చి ఫకీరుదగ్గిర పెట్టిపోయింది. ఇంతలో బాలనాగమ్మ పాముకూసంలాంటి చీరెగట్టి. నగలతో ధగధగలాడుతూ, తాంబూలం నములుతూ, మందగమనంతో, నవ్వు ముఖంతో ఫకీరుదగ్గిరికి వచ్చి నిలబడింది. [ఇంకా వుంది]",
            "book_page_end": 24
        },
        {
            "title": "సర్పరాజు",
            "book_page_start": 25,
            "pdf_page_start": 27,
            "pdf_page_end": 30,
            "author": "విశ్వం",
            "genre": "పురాణ కథ/జానపద కథ",
            "moral": "కృతజ్ఞతతో చేసిన ధర్మం వలన దైవానుగ్రహం లభిస్తుంది. ఇచ్చిన మాట నెరవేరుతుంది.",
            "keywords": [
                "నాగుపాము",
                "వరం",
                "గొల్లపిల్లవాడు",
                "రాజకుమారి",
                "రామచిలుక"
            ],
            "characters": [
                "గొల్లపిల్లవాడు",
                "నాగుపాము (సర్పరాజు)",
                "రాజకుమారి",
                "రాజు",
                "రాణి",
                "రామచిలుక"
            ],
            "locations": [
                "రావిచెట్టు",
                "నది",
                "అడవి",
                "కోట"
            ],
            "content": "పూర్వకాలమందు ఒక గొల్లపిల్లవాడు ఉండేవాడు. వాడు పొద్దుటల్లా పశువులను మేపి, మధ్యాహ్నంపూట విశ్రాంతికోసం, వాటిని ఒక రావిచెట్టు నీడకు తోలుకుపోయేవాడు. ఇలా కొంతకాలం జరిగినాక ఒక చిత్రం జరిగింది. ఒకనాడు వాడు రావిచెట్టుక్రింద కూర్చుని సేదతీర్చుకుంటూ వుండగా \"అబ్బాయీ ! నా మొదట్లో నీవు రోజూ పాలు పోసినావంటే నీకు గొప్ప మేలు కలుగుతుంది” అని రావిచెట్టు చెప్పినట్లు వినపడింది. నాటినించీ వాడు తన మందలో పశువుల పాలు పితికి, రావిచెట్టు మొదట్లో పోస్తూవుండేవాడు. అలా వాడు చెట్టు మొదట్లో పాలు పోయగా పోయగా, కొన్నాళ్లకు పటాలు మని నేల బద్దలై ఒక పెద్ద నాగుపాము పడగ ఎత్తుకుని, ఆ బీటలోనించి చర చరమంటూ వచ్చేసరికి, గొల్లపిల్లవాడు హడిలిపోయాడు. 'నాయనా ! నీకు వచ్చిన భయమేమీ లేదు. హడిలిపోబో కు, కొందరు దుర్మార్గులు నన్ను నిష్కారణంగా ఈ చెట్టుకింద గొయితీసి పాతిపెట్టారు. అందు చేత చావ సిద్ధమైనాను. ఇంతలో నీ ధర్మమా అని పాలు పోయటం చేత నేను తేరుకున్నాను. మళ్లీ జీవం చేరుకున్నది. ఎన్ని జన్మలు ఎత్తితేమాత్రం నీవంటి ప్రాణదాత ఋణం తీర్చుకొనగలనా ? అయినా ఏదో ఉడతాభక్తిగా ఒక చిన్న వరం ఇస్తాను,' అని నాగుపాము వానిని దగ్గరగా రమ్మన్నది. అతను చేరువకు రాగానే, తలపైన ఊది, \"అబ్బాయీ! నా మహిమవల్ల నీ తలవెంట్రుకలు బంగారు వెంట్రుకలుగా మారిపోతాయి. అందువల్ల నీకు చక్కటి భార్య దొరుకుతుంది. పైగా, నువ్వు ఏమాట అంటే ఆ మాట ప్రకారం జరిగి తీరుతుంది. నువ్వు అదృష్టవంతుడివి. వెళ్లు' మని దీవించింది. ఆతర్వాత యిలా హెచ్చరించింది : 'ఈ వరం పొందిన సంగతి బ్రహ్మ రుద్రుడుకి కాదుకదా, ప్రియమైన భార్యకు సయితం తెలియనీయ కూడదు. అలా జరిగితే ఆక్షణమందే మహిమ - అంతరించి పోతుంది సుమా ' అంటూ గొల్లపిల్లవానిని నాగుపాము హెచ్చ రించింది. గొల్లపిల్లవాడు సంతోషించి యింటికి వచ్చేశాడు. ఒకనాడు గొల్లపిల్లవాడు నదిలో స్నానం చేసి, తుడుచు కుంటూ వుండగా, తళతళ మెరసిపోతూ పన్నెండు నిలువుల పొడవు గల ఒక బంగారు తలవెంట్రుక ఊడి వచ్చింది. ఉత్సాహం పట్టలే, అతను ఆ తలవెంట్రుకను ఒక ఆకులో జాగర్తగా పొట్లం కట్టి, నీటిపైన వదలిపెట్టాడు. దిగువ రేవులో స్నానమాడుతున్న ఒక రాజకుమారికి గొల్లపిల్లవాడు వదిలిపెట్టిన ఆకుపొట్లం దొరికింది. ఆత్రంకొద్దీ ఆమె పొట్లం విప్పి చూచేసరికి, అందులో పన్నెండు మూరల బంగారు తలవెంట్రుక తళతళమని మెరుస్తూ కనిపించింది. ఆమె ఆ తక్షణమే తండ్రివద్దకు వెళ్లి, \"నాన్నగారూ! నేను ఇలాంటి బంగారు తల వెంట్రుకలు కల 'మనిషినే పెళ్లి చేసుకుంటాను. లేని పక్షంలో పెళ్లే చేసుకోను” అని తన నిశ్చయాన్ని తెలిపింది. ఈ విడ్డూరం విని, రాజూ రాణీ ఆశ్చర్య పోయారు. బంగారు తలవెంట్రుకలు గల చిన్నవానికోసం వారు, కోటలో పరివార మంతటినీ పంపించారు. అటువంటి చిన్నవాడు దొరకలేదని చెప్పి వాళ్లందరూ తిరిగివచ్చారు. గూఢచారుల్ని నలుమూల లకూ పంపించారు. వాళ్ళూ తెల్లముఖం వేసుకొని తిరిగివచ్చారు. ఇది పనికాదని, మహిమగల సాధువులను దేశదేశాలకు పంపారు, వాళ్లూ తిరిగి తిరిగి వచ్చి, లాభం లేదనేశారు. చివరకు ఒక రామచిలుక, \"మహా రాజా ! బంగారు తలవెంట్రుక గల చిన్న వానిని మేము పట్టవలిసిందేగాని మానవు లకు శక్యమవుతుందా ? నన్ను పంజరం లోనించి వదిలిపెట్టండి. నిమిషంలో ఆ చిన్నవానిని పట్టితెస్తాను. నా ప్రజ్ఞ చూద్దురుగాని,” అని చెప్పింది. వెంటనే, రామచిలుకను పంజరంలో నించి విడిచిపెట్టి దానికి విందు చేసి, ప్రయాణం కట్టారు. అది నదులూ పర్వతాలూ దాటుకుని, అడవుల మధ్య నున్న గొల్లపిల్లవానిని కనిపెట్టింది. అప్పుడది చేసిన చిత్రం ఏమిటను కున్నారు ! ఒక్కొక్క పశువుమీదినించే మెల్లిగా ఎగురుతూ వెళ్లి, ఆదమరపుగా వున్న గొల్లపిల్లవాని చేతిలో పిల్లనగ్రోవి నోట కరచుకొని చెట్టుమీదకి ఎగిరి పోయింది. గొల్లపిల్లవాడు పిల్లనగ్రోవి కోసం చిలుకను వెంబడించి రాసాగాడు. అది అలా చెట్టుమీదినించి చెట్టుకి, చెట్టుమీది నించి చెట్టుకి ఎగిరి పోతూ, రాజకుమారి అంతఃపురంలోనికి దారితీసింది. ఆత్రంతో వున్న గొల్లపిల్లవాడు, తన పశువుల సంగతే మరిచిపోయి, చిలుక వెనుకనే వెళ్లి అంతఃపురంలో ప్రవేశించాడు. తన పని నెరవేరిందనే సంతోషంతో నోటినున్న పిల్లనగ్రోవి రాజకుమారి ఒడిలో పడవేసి, రామచిలుక ఎగిరిపోయింది. గొల్లచిన్నవాడు తన పిల్లనగ్రోవి తన కిమ్మని రాజకుమారిని ఆడిగాడు. అందు కామె \"నన్ను పెళ్లాడుతే ఇస్తాను, లేక పోతే ఇవ్వను” అన్నది. అతనికి ఆశ్చర్యం కలిగింది. 'స్వయంవరం లేకుండా, ప్రధానం లేకుండా ఇంత హఠాత్తుగా పెళ్లి యేమిటి!' అని ప్రశ్నించాడు. 'స్వయంవరమూ, ప్రధానమూ అన్నీ నదిలో నాకు పొట్లం దొరికిననాడే నిశ్చయమయినయి' అని అంటూ, ఆమె తనకు దొరికిన ఆకుపొట్లం చూపించింది. ఇదంతా తనకు వరమిచ్చిన నాగుపాము మహిమ కదా అని అప్పుడు గొల్లచిన్న వానికి జ్ఞాపకం వచ్చి, అతను పెళ్లిక వప్పుకొన్నాడు. కొద్ది రోజులకే, వారిద్దరికీ అతివైభవంగా వివాహమయింది. ఆ రాజు తన కుమార్తెనే కాకుండా, ఆర్ధరాజ్యం కూడా అతనికి ఇచ్చి ఏలుకోమన్నాడు. గొల్లచిన్నవానికి అదృష్టం పండి, హయిగా కాలక్షేపం చేస్తూవున్నాడు. కొన్నాళ్లకు తను అడవిలో విడిచిన పశువుల మంద సంగతి గుర్తు వచ్చింది. ఆ మట్టున అతను బయల్దేరి పోబోతూండగా అతని భార్య కూడ వెంట వస్తానన్నది. ఇద్దరూ కలిసి ఆఅడవుల మధ్యకి వెళ్లేసరికి, పశువుల మందలో ఒక్కటీ మిగలకుండా చచ్చి పడివున్నాయి. అయితే నాగుపాము తన కిచ్చిన రెండవ వరం అతనికి జ్ఞాపకం వచ్చింది. అప్పుడు అతను 'నాపశువులు బతకాలి !' అని మనస్సులో కోరుకున్నాడు. వెంటనే పశువు లన్ని తోకలాడిస్తూ, గభాలునలేచి నిలుచున్నాయి. అపరిమిత మయిన సంతోషముతో వారు పశువుల మందను తమ రాజ్యానికి తీసుకుపోయారు. మాటయందు గురి ఉన్నవాళ్లకూ, మంచితనం కలవాళ్లకూ ఎప్పటికైనా మేలు కలుగుతుంది.",
            "book_page_end": 28
        },
        {
            "title": "అన్నదానమహిమ",
            "book_page_start": 29,
            "pdf_page_start": 31,
            "pdf_page_end": 34,
            "author": "పాలంకి వెంకట రామచంద్రమూర్తి",
            "genre": "ధార్మిక కథ",
            "moral": "అన్నదానం అత్యంత గొప్పదైన దానము. నిస్వార్థంగా ఇతరులకు సహాయం చేయడం వల్ల గొప్ప పుణ్యం లభిస్తుంది.",
            "keywords": [
                "అన్నదానం",
                "బ్రాహ్మణుడు",
                "పార్వతీదేవి",
                "బోయవాడు",
                "పునర్జన్మ"
            ],
            "characters": [
                "బ్రాహ్మణుడు",
                "బ్రాహ్మణుని భార్య",
                "అన్నపూర్ణాదేవి (పార్వతి)",
                "బోయవాడు",
                "బోయవాని భార్య",
                "హేమవతం రాజు",
                "రాజు కుమారుడు"
            ],
            "locations": [
                "కాశీ",
                "గంగా నది ఒడ్డు",
                "హేమవతం పట్టణం",
                "అడవి",
                "మంచె"
            ],
            "content": "పూర్వం ఓ బ్రాహ్మ ణు డుండేవాడు. ఆవిడకు కూడా అన్నదానమంటే ఎంతో ఆసక్తి. అందుకనే కాశీలో ఎవరికీ అన్నం లేకుండాపోదు. మన బ్రాహ్మడు కాశీ వెళ్లి గంగ ఒడ్డున కూచుని పార్వతీ దేవిని గురించి గాఢంగా తపస్సు చేయసాగాడు. దేవి అతని తపస్సుకు మెచ్చుకుని ప్రత్యక్షమై 'నీకేంకావాలి?' అని అడిగింది. బ్రాహ్మడు సాష్టాంగనమస్కారం చేసి, \"అన్నపూర్ణాదేవీ, నాకేమీ కోరిక లేదు. కాని, అన్నదాన మహిమ ఎటువంటిదో తెలుసుకోవాలని నేను మిమ్మల్ని గురించి తపస్సు చేశాను. ఈసంగతి మీరే చెప్పాలి గాని ఇతరులవల్ల కాదు ” అని తన మనసులో వుద్దేశం వెల్లడించాడు, అప్పుడు దేవి అతనితో \"నీకు అన్నదాన మహిమ తెలియాలీ అంటే నేను చెప్పటం కాదు; అది నీవు తెలుసుకునే ఉపాయం మాత్రం చెబుతాను, విను: హిమవ త్పర్వతం దగ్గర హేమవతమని ఒక పట్టణం ఉంది. ఆ పట్టణాన్ని ఏలుతున్న రాజుకి పిల్లలు లేరు. నువ్వాయనడగ్గరకు వెళ్లి ఆయనకి కొడుకు పుట్టాలని దీవించు. ఆ రాజు సంతోషించి, 'బాబూ మీకేం కావాల'ని అడుగుతాడు. అప్పుడు నీవు, 'నాకు పెద్ద కోరిక ఏమీ లేదు. నీకు కుమారుడు పుట్టిన తక్షణమే ఆ పిల్లవాణ్ని నేను చూడాలి. ఆ సమయంలో పిల్లవాడి దగ్గర రాణికూడా ఉండకూడదు' అని చెప్పు. ' ఇంతేగదా?' అని రాజు అందుకు ఒప్పుకుంటాడు. ఆ పిల్లవాడు పుట్టడంతోనే ఏకాంతంగా వాణ్ని 'అన్నదానంవల్ల కలిగే పుణ్యమేమిటిరా అబ్బాయి?' అని ఆడిగి తెలుసుకో” అని చెప్పింది. బ్రాహ్మ ణుడు 'సరే' అని చెప్పి హేమవతానికి బయలుదేరి వెళ్లేడు. దారిలో ఒక ఆడవి అడ్డమైంది. అందులో ప్రవేశించి వెడుతూ అతడు దారి తప్పిపోయాడు. దారితెలియక తచ్చాడుతోంటే, ఆ అడవిలో ఉండే బోయవాడొకడు ఆయన ఆవస్థ కనిపెట్టి \"ఏం బాబూ, దారి తప్పిపోయిన ట్టున్నారు, ఏ ఊరు వెళ్లాలి?” అని ఆత్ర ముతో అడిగాడు, 'హేమవత పర్వతం దగ్గరికి పోవాలి' అన్నాడు బ్రాహ్మడు. \"బాబూ, దారితప్పి ఆమడ దూరం వచ్చేశావు. సాయంత్ర మయిపోయింది. పులులూ, సింహాలూ ఉన్న అడవి ఇది. రాత్రిప్రయాణం చెయ్యకూడదు. పొద్దున్నే దారి చూపిస్తాను. ఈ రాత్రి ఆగిపొండి” అన్నాడు బోయవాడు. బ్రాహడు రాత్రికి అక్కడ ఉండిపోవ టానికి ఒప్పుకోగానే బోయవాడు ఆయనను తన చేనువద్దకు తీసుకెళ్లాడు. చేను దగ్రకు వెళ్ళటంతోనే బోయవాడు తన యింటికి అతిథిగా వచ్చిన బ్రాహ్మణుడికి భోజనం ఏం పెడితే బాగుంటుందీ అని అలోచించాడు. అనప కాయలూ, కందికాయలూ, పెసర కాయలూ కావలసినన్ని ఉన్నాయిగాని వాటిని ఉడకేసుకోమని ఇవ్వటానికి వాడి వద్ద కొత్తకుండ లేకపోయింది. తమ కుండల్లో ఉడకేసి పెడితే ఆయన తినడు. ఎలాగ మరి? అని ఆలోచించాడు. బ్రాహ్మడు, 'నాయనా, నాకేమీ వద్దోయ్. నువ్వ చేసిన ఆదరణవల్ల నా శ్రమా, ఆకలీ కూడా తీరిపోయాయి. ఆలోచించక పడుకో' అన్నాడు. కాని బోయవాడికి ఆ బ్రాహ్మణ్ణి పస్తుపెట్టడమంటే మనస్సు ఒప్పిందికాదు. అంచేత ఇంత చారపప్పూ పుట్ట తేనే తెచ్చి ఇచ్చి, వాటితో ఆకలి తీర్చుకోమన్నాడు. బ్రాహణుడు అవి తీసుకొని, అంగోస్త్రం పరుచుకుని, కింద పడుకోబోతూంటే, బోయవాడు, 'అయ్యో, కిందపడుకో బోకండి. పులులు వస్తాయి' అని చెప్పి, ఆయనని చెలో ఎత్తుగా ఉన్న మంచెమీద పడుకొబెట్టి, తాను కింద ఉండి, విల్లూ, ఆఝులూ పుచ్చుకుని మృగాలేవీరాకుండా రాత్రంతా బ్రాహ్మడికి కాపలా కాశాడు. బోయవాడలా నిద్రపోకుండా రాత్రంతా కాపలా కాశాడు కాని, తెల్లవారుఝామున నిద్ర ఆగక ఒక్క కునుకు తీశాడు. అంతలో ఎక్కడనుంచో ఓపులి వచ్చి, పాపం ఆ బోయవాడిమీద పడి చంపేసింది. బ్రాహ్మణుడు నిద్రలేచి, జరిగినదంతా తెలుసుకుని, తనమూలాన ఆ బోయవాడు పులివాత బడ్డాడని ఎంతో విచారించాడు. బోయవాని భార్య బ్రాహ్మణునితో \"స్వామీ, నా రాత ఇలా ఉండగా ఎవరు తప్పంచ గలరు? మీరు విచారించకండి. మీకు 'హేమవతానికి దారి చూపిస్తాను, నడవండి” అని, ఆయనను తీసికెళ్లి దారి చూపెట్టి, వెనక్కి తిరిగివచ్చి, భర్తతోపాటు సహ గమనం చేసింది. ఆ బ్రాహ్మణుడు బోయదంపతుల మంచితనాన్ని తలుచుకుంటూ హేమ వతాన్ని చేరుకున్నాడు. అక్కడ రాజును చూచి పార్వతీదేవి చెప్పినట్లుగా దీవించడు. 'పుట్టినప్పుడు మీపిల్లవాణ్ణి వికాం తంగా చూడడానికి అనుమతి ఇవ్వాల'ని కోరగా రాజు అందుకు ఒప్పుకున్నాడు. రాజుగారి భార్య తొమ్మిది నెలలూ మోసి, చందమామలాంటి పిల్లవాణ్ణి కన్నది. బ్రాహ్మణుడు ఎవరూ లేకుండా చూసి ఆ పిల్లవాణ్ణి, 'అన్నదానంవల్ల కలిగే ఫలమేమిటో చెప్పు ' అని అడిగేడు. అప్పుడే పుట్టిన శిశు వైనప్పటికీ పెద్ద వానికి మల్లే ఆ పిల్లవాడు బ్రాహ్మణునితో యిలా అన్నాడు: \"పదినెలలక్రితం మీరీ పట్టణానికి వస్తూ అడవిలో దారి తప్పి పోతే, మిమ్మల్ని తీసుకెళ్లి చారెడు చార పప్పూ, పురి షెడు తేనే ఇచ్చిన బోయవాణ్ణి నేనే సుమండీ! ఈమాత్రపు దానానికే ఈ రాజుగారికి కుమారుణ్ణయి పుట్టి, రాజ్య మేలబోతున్నాను. ఒకనాటిదానానికే ఇంత గొప్పఫలం కలిగినప్పుడు, నిత్యం అన్న దానంచేసే మహానుభావులకు ఎటువంటి ఫలం కలుగుతుందో మీరే ఊహించుకోండి.” ఇలా చెప్పేసి, ఆ పిల్లవాడు మరుక్షణం లోనే ఏమీ ఎరుగని పసిపాపలాగ 'కువ్వా, కువ్వా' అని ఏడవడం ఆరంభించాడు. బ్రాహ్మణుడు చాలా ఆశ్చర్యపడి, తన వూరు తిరిగివచ్చి జరిగినదంతా భార్యతో చెప్పేడు. ఆ దంపతులు అప్పటినించీ విడవకుండా అన్నదానంచేస్తూ ధన ధాన్య సమృద్ధి, పుత్ర పౌత్రాభివృద్ధి కలిగి సుఖంగా ఉంటున్నారు.",
            "book_page_end": 32
        },
        {
            "title": "వంచక మహాపట్టణం",
            "book_page_start": 33,
            "pdf_page_start": 35,
            "pdf_page_end": 40,
            "author": "లింగం నాగేశ్వరరావు",
            "genre": "సాహస కథ",
            "moral": "తెలివైన ఆలోచనలు, సమయస్ఫూర్తి, యుక్తి ద్వారా ఎలాంటి కష్టాలనైనా అధిగమించవచ్చు.",
            "keywords": [
                "వర్తకుడు",
                "ఓడ",
                "జయపాలుడు",
                "వంచక మహాపట్టణం",
                "సన్యాసి",
                "యుక్తి"
            ],
            "characters": [
                "వర్తకుడు (జయపాలుని తండ్రి)",
                "జయపాలుడు",
                "పల్లెవాడు",
                "నీటికొంగ (పల్లెవాని తండ్రి)",
                "చెవిలేనివాడు",
                "విడాకులు పుచ్చుకున్న స్త్రీ",
                "మంగలి",
                "సన్యాసి",
                "రాజు",
                "రాజు పాపాయి"
            ],
            "locations": [
                "సింహళదేశం",
                "వంచక మహాపట్టణం",
                "సముద్ర తీరం",
                "రాజు కోట",
                "దర్బారు"
            ],
            "content": "పూర్వకాలమందు సింహళదేశంలో ఒక ఓడ వర్తకుడు ఉండేవాడు. అతనికి జయ పాలుడు అని ఒక్కడే కుమారుడు. ఆ వర్తకునికి అవసానకాలం రావటంచేత కొడుకును చేరబిలిచి, \"నాయనా! నా తరవాత నీవుకూడా మనకు తరతరాల నించి వస్తూవున్న ఓడవర్తకం సాగించి, గొప్పవాడవయి, పేరుప్రతిష్ఠలు నిలుపుకో వలిసింది. అయితే — నీకు చెప్పవలసిన విషయం ఒక్కటే ఉన్నది; ఎన్నిదేశాలు తిరిగినా ఫరవాలేదు కాని, వంచక మహా పట్టణం మాత్రం పోబోకు సుమా” అని హెచ్చరించాడు. తండ్రిని సంతోష పెట్టటానికని జయ పాలుడు 'సరే' నని తల వూచాడు. మరి కొద్దిరోజులకే వర్తకుడు మరణించాడు. తండ్రి చనిపోగానే జయపాలుడు స్వతంత్రుడయినాడు. ఇప్పుడు అతనికి ఆటంకమేమీ లేదుగా ? కనుక జయ పాలుడు తన ఇష్టము వచ్చిన చోటికి వెళ్ల వచ్చునని సంతోషించాడు. ఏ పట్టణానికయితే తండ్రి తనను పోవద్దు అని హెచ్చరించాడో, ఆ వంచక మహాపట్టణానికే పోయి చూడాలని జయ పాలునికి బుద్ధి పుట్టింది. ఈ వుద్దేశంతో, నాలుగు ఓడలనిండా విలువయిన సరకు వేసుకొని అతను వ్యాపారం నిమిత్తం బయలుదేరాడు. తొమ్మిది పగళ్లు, తొమ్మిది రాత్రిళ్లు, సముద్రంమీద ప్రయాణంచేసి, జయ పాలుడు వంచక మహాపట్టణం చేరు కొన్నాడు. ఆ పట్టణపు రేవుదగ్గర ఒక పల్లెవాడు చేపలను పట్టుతూ వున్నాడు. ఆ చేరువనే ఒక నీటికొంగ సముద్రంలో మునుగుతూ, తేలుతూ చేపలను పట్టి తింటూవున్నది. విలు విద్యలో నేర్పరి అయిన జయపాలుడు తన బాణంతో ఆ నీటికొంగను కొట్టివేశాడు. నీటికొంగ చచ్చి నీళ్లమీద తేలుతూ వుండేసరికి, వల్లెవాడు పగెత్తుకువచ్చాడు. 'ఏమిటయ్యా అబ్బాయీ, ఈ అన్యాయం! చచ్చిపోయిన నా తండ్రి నీటికొంగ రూపం దాల్పి, నాకు చెపలను పట్టడం నేర్పుతూ వుంటే, నువు వచ్చి అకారణంగా అతనిని చంపి, నాకు అపకారం చెశావు. రాజుగారి వద్దకు పద: నీపయిన ఫిర్యాదుచేయాలి\" అన్నాడు. రాజుగారు నేరం విచారణ చేసి, పల్లె వానికి ఒయపాలుడు ఒక ఓడను సష్ట పరిహారంగా ఇవ్వవలెనని తీర్పు చెప్పారు. జయపాలుని నాలుగు ఓడలలోనూ ఒక ఓడ పోయింది. ఈ పట్టణపు రాజుగారి తీర్పు తమా షాగా వున్నదని వినోదిస్తూ జయపాలుడు దర్బారు పడలి ఇవతలకు వస్తూండగా ఒక చెవి లేనివాడు ఎదురై \"ఓహెూ, ఎన్నాళ్లకు కనపడినావయ్యా అబ్బాయీ! నీ తండ్రివద్ద నా చెవి ఒకటి తాకట్టు పెట్టి వున్నాను. ఆ పద్దు ఈ రోజుకు వడ్డీతో సహా నాలుగు వేల రూపాయలు అయింది. అదుగో, నీ సొమ్ము నువు తీసుకొని, నా చెవి నాకు ఇచ్చి వేయు\" మని చెప్పి కూర్చున్నాడు. దీనికి జయపాలుడు బదులు చెప్పలేక తెల్లముఖం వేశాడు. ఇది చూచి, చెవి లేనివాడు, జయపాలుని లోకువకట్టి రాజు వద్ద ఫిర్యాదు చేశాడు. రాజు విచారణ చేసి, ఈసారి కూడా జయపాలుడే నేరస్థుడని నిర్ణయించి, ఒక ఓడ చెవి లేనివానికి ఇచ్చుకొనవలిసిం దని తీర్పు చెప్పాడు. ఈ విధం గా జయపాలుని ఓడలు నాలుగింటిలో రెండు పోయినయి. జయపాలుడు ఎంతమాత్రము విచారిం చక, ఈ విడ్డూరాలకు వినోదిస్తూ తన దారిని తను వెళుతూవుండగా, ఒక స్త్రీ ఎదురై, \"ఏమయ్యా అబ్బాయీ! ఎంత కాలానికి కనపడినావు ! బాగానే వుందిలే. నేనెవర ననుకొన్నావు? పదిహేనేళ్ల క్రిందట మీ తండ్రి నన్ను గాంధర్వ వివాహం చేసికొని, నావంక చూడకుండా వదిలేశాడు. నేను మన వర్తి కోసం తగాయిదా చేసేసరికి 'మా అబ్బాయిచేత పదివేల రూపాయలు పంపిస్తా'నని చెప్పాడు. అందు వేత, ఆ సొమ్ము ఇచ్చి మరి కదలవయ్యా' అని ఆమె అతనిని నిర్బంధించింది. \"నువు ఎవరవో నీ సొమ్ము ఏమిటో నాకేమీ తెలియదు పో\" అని జయపాల డు నిరాకరించేసరికి, ఆమె పోయి రాజుతో ఫిర్యాదు చేసింది. ఈసారి మళ్లీ రాజు విచారణ చేసి, జయపాలుని నేరస్థునిగా నిశ్చయించి, ఆ స్త్రీకి ఒక ఓడ ఇచ్చివేయుమని తీర్పు చెప్పాడు. ఇప్పుడు జయపాలుని ఓడలలో మూడు పోయినై. ఇంక ఒక్కటే మిగిలివున్నది. తండ్రి చెప్పినమాట విననందుకు తగిన శాస్త్రి ఐందికదా అనిఒకసారి జయపాల డు అనుకొన్నాడు. ఇంతలో ఒక మంగలి ఆ దారిని పొతూవుండేసరికి, 'ఐనదేమో ఐంది. శుభ్రంగా ఔరమయినా చేయించుకుందా' మని అతను మంగలిని పిలిచాడు. \"అయ్యా, ఏమిస్తారేమిటి”? అని మంగలి అడిగాడు, ' నీకు అనుమాన మెందుకురా, అబ్బాయీ నిన్ను సంతోష పెట్టితే సరిగదా?” అని జయపాలుడు వానికి నచ్చ జెప్పి, పని చేయించుకొన్నాడు. క్షపురం పూర్తికాగానే జయపాలుడు అతనికి అయిదు రూపాయలు ఇవ్వబోగా మంగలి పుచ్చుకోలేదు. మరి అయిదు రూపాయలు ఇచ్చాడు. మంగలి మళ్లీ వద్దు అన్నాడు. అలా ఎంత సొమ్ము ఇచ్చినా చాలదు అని చెప్పి మంగలి తీసు కొనటం లేదు. పైగా, రాజువద్దకు పోయి, ' నన్ను సంతోష పెడతానని చెప్పి ఈయన పని చేయించుకొన్నాడు. కాని సంతోష పెట్ట లేకపోయాడు' అని ఫిర్యాదు చేశాడు. ఈ నేరముకూడా విచారణ చేసి, జయ పాలునిదే తప్పు అని రాజు తీర్పు చెప్పి, మంగలికి ఒక ఓడ పరిహారము ఇవ్వ మన్నారు. చేసేది లేక, జయపాలుడు తనవద్ద మిగిలివున్న నాలుగవ ఓడను కూడ వదులుకొన్నాడు. ఇలా తను తెచ్చు కొన్న నాలుగు ఓడలూ పంచకమహా పట్టణంలో ఫిర్యాదీలకు సమర్పించుకుని జయపాలుడు నిర్భాగ్యుడై ఏమీ తోచక. సముద్రతీరాన విచారంగా కూర్చున్నాడు. అక్కడ ఒక సన్యాసి కనబడి, 'జయ పాలా! నీ విచారానికి కారణం నాతో చెప్పు. నేను చేయగల సాయముంటే చేస్తాను' అన్నాడు. అప్పుడు అతనికి కొంచెం ధైర్యం కలిగి, తన సంగతి సందర్భాలన్నీ ఆయనతో వివరంగా చెప్పేవరకు సన్యాసి అతని చెవిలో ఏదో యుక్తి చెప్పి, చేతికి ఒక రత్నాలహారం ఇచ్చి \" పో, నాయనా ! ఇక నీ కంతా జయమే కలుగుతుంది!” అని దీవించాడు. సంతోషంతో జయపాలుడు సరాసరి రాజుగారి కోటలోకి వెళ్లి, ఆడుకొంటూ వున్న రాజుగారి పాపాయి మెడలో తన వద్దనున్న రత్నాలహారం అలంకరించాడు. అందమయిన ఇటువంటి హారం బహు మతి చేసిన జయపాలుని ఎంతో మెచ్చు కొని, రాజుగారు ' అబ్బాయీ! మాకు చాలా సంతోషమయింది. నీకు ఏమి కావాలో కోరుకో' మన్నారు. అప్పుడు అతను వినయముతో చేతులు రెండూ జోడించి, \"మహారాజా! తమరు ధర్మ ప్రభువులు. కాని, నా రోజులు బాగా లేక నా పయిన అన్యాయంగా నాలుగు నేరాలు మోపబడి, నేను వర్తకం కోసం తెచ్చుకొన్న నాలుగు ఓడలూ మీ రాజ్యంలో ఫిర్యాదీలకు పరిహారంకింద ఇచ్చుకొనవలసివచ్చింది. ఈ నేరాలను ఏలినవారు మళ్లీ విచారణ చేసి, న్యాయం అనుగ్రహించమని ప్రార్థన ” అని కోరాడు. రాజుగారు ఇందుకు వొప్పుకొని, నాలుగు నేరాలకు సంబంధించిన ఫిర్యాదీ లను హాజరు పెట్టించి, జయపాలుడు చెప్పుకోగలిగిన దేమయినా వుంటే చెప్పుకో మన్నారు. అప్పుడు జయపాలుడు నాలుగు నేరాలనుగురించిన వివరాలూ రాజుగారితో ఇలా విన్నవించాడు : \" అయ్యా ! నా తండ్రి చేపరూపముతో వుండి సముద్రంమీద నాకు ఓడలు నడ పటం నేర్పుతూవుండగా, ఆ పల్లెవాని తండ్రి నీటికొంగ రూపంతో వచ్చి నా తండ్రిని మింగివేశాడండి. అందుకని నేను తుపాకితో నీటికొంగను కాల్చవలసి వచ్చింది' అని మొదటి నేరానికి తన సమాధానం చెప్పుకొన్నాడు. రాజు సంతో షించి, పల్లెవానిచేత జయపాలునికి ఓడను తిరిగి ఇప్పించివేశాడు. తరువాత ఒకచెవి లేనివాడు వచ్చాడు. \"దేవరా ! నా తండ్రి ఎన్నో కొన్ని వేల చెవులను తాకట్టు పట్టినాడండి. అందులో ఇతని చెవి ఏదో గుర్తుపట్టడం కష్టమండి. ఆ రెండవచెవి నాకిచ్చినట్టయితే పద్దులలో అతని చెవి ఎకడవున్నదో వెతికి ఇస్తానండి\" అని జయపాలుడు చెప్పేవరకు, చెవిలేని వాడు రెండోచెవి ఈయడానికి భయపడ్డాడు. అందుచేత, తప్పు వానిదేనని ఒప్పుకుని వానిచేత రాజుగారు ఓడను తిరిగి జయ పాలునికి ఇప్పించివేశారు. \" మన పాపాయి ఈ రత్నాల హారము వేసు కోవడం మీకు సంతోషంగానే వుందా?\" అని జయపాలుడు దర్బారులో ఒకొకళ్లనే వరసగా పేరుపేరునా అడిగాడు. అందరూ 'సంతోషంగా వున్న' దన్నారు. చివరకు తనకు పనిచేసిన మంగలిని కూడా అడిగే సరికి వాడుకూడా 'సంతోషమే బాబయ్యా!' అన్నాడు. \"మహారాజా! ఇప్పుడు నేను విడాకులు పుచ్చుకున్న స్త్రీ వచ్చింది. అప్పుడు జయపాలుడు \"ఏలికా! ఈమెకు పది వేలరూపాయలు ఇవ్వమని మా తండ్రి చెప్పినమాట నిజమేనండి. అయితే, మా కులాచారప్రకారం భర్తతోకూడా భార్య సహగమనం చేయాలి. ఇప్పుడయినా సరే, ఈమె ఆ పని చేసినపక్షమందు, మనవర్తి సొమ్ము ఆమె వారసులకు ఈయటానికి అభ్యంతరం లేదండి!\" అన్నాడు. ఆ స్త్రీ సహగమనానికి అంగీకరించలేదు. కనక ఆమెచేత మూడవ ఓడను జయపాలునికి ఇప్పించివేశారు రాజుగారు. ఇంక, చివరకు మంగలి వచ్చాడు. ఇక్కడ జయపాలుడు అన్నిటినీ మించిన చిత్రం చేశాడు. నిండు దర్బారులో రాజు గారి పాపాయిని ఎత్తుకుని ముద్దాడుతూ, చేసిన పని సంతోషమేనని మంగలి తనకు తనే వప్పుకొన్నాడు. విన్నారుకద\" అని అనేసరికి, రాజు సంతోషించి మంగలి తీసు కున్న ఓడను మళ్లీ జయపాలునికి ఇప్పించి వేశాడు. ఈవిధంగా ఎన్ని కష్టనష్టాలు పడి నప్పటికీ జయపాలుడు యు క్తివల్ల, సన్యాసి దీవనవల్లా తన నాలుగు ఓడలనూ తిరుగా సంపాయించుకొని, వర్తకంలో లాభం గడించి సుఖంగా ఇంటికి చేరుకొన్నాడు.",
            "book_page_end": 38
        },
        {
            "title": "బాల తీర్పు",
            "book_page_start": 39,
            "pdf_page_start": 41,
            "pdf_page_end": 42,
            "author": "మల్లాది సోదరులు",
            "genre": "నీతి కథ",
            "moral": "నేరం చేసిన వారి మనస్సులో భయం ఉంటుంది, దానిని యుక్తితో బట్టబయలు చేయవచ్చు.",
            "keywords": [
                "తీర్పు",
                "బొర్రయ్య శెట్టి",
                "అవధానులు",
                "దొంగతనం",
                "తెలివైన కూతురు"
            ],
            "characters": [
                "అవధానులు",
                "అవధానుల భార్య",
                "బొర్రయ్య శెట్టి",
                "బొర్రయ్య శెట్టి భార్య",
                "గ్రామాధికారి",
                "గ్రామాధికారి కూతురు",
                "పిల్లలు"
            ],
            "locations": [
                "కొండయపాలెం",
                "మర్రిచెట్టు",
                "గ్రామాధికారి ఇల్లు"
            ],
            "content": "కొండయపాలెం అనే గ్రామంలొ అవధానులుగారు, భార్యా ఉంటూవుండేవారు. తీర్థయాత్ర చేసుకువద్దామనే వుద్దేశంతో అవధానులు శ్రమపడి మున్నూరు ఎరకూ అర్జించి, రెండువందలు చేతపట్టుకునాడు. తక్కిన నూరు రూపాయలతో తిరిగి వచ్చాక సమారాధనలు జరుపుదామని ఆ వెండిరూపాయలు ఓముంతలో పోసి, మూతి బిగించి ఆవూరికల్లా పలుకుబడిగల బొర్రయ్య శెట్టికి దాచమని ఇచ్చాడు. అవధాన్లు కుటుంబంతోసహా యాత్రకు పోవటం చూసి, బొర్రయ్య శెట్టికి ఆ సొము కాజేదామని బుద్ధిపుట్టింది. వెంటనే ఆ సొమ్ము తీసుకుని, బదులుగా రాళ్లూ రప్పలూ పడవేసి, ఎప్పటిలాగ మూత బిగించి వేశాడు. భర్తచేస్తున్న ద్రోహంకని పెట్టి శెట్టిభార్య 'ఇటువంటి పని వద్దు. మనకు శ్రేయస్సు కాదు' అని అనేకవిధాల చెప్పి చూచింది. కాని, శెట్టికి ఈమాటలు నచ్చలేదు. మరికొద్ది రోజులకే అవధాన్లు యాత్రలు ముగించుకొని వచ్చేశాడు. బొర్రయ్య శెట్టి వద్ద దాచిబెట్టిన తన ముంత అడిగి తీసి కొన్నాడు. కాని తీరా మూత తీసి చూసు కోగా రూపాయలకు బదులు రాళ్లూ రప్పలూ ఉండేవరకు ఆయన గోల పెడుతూ పోయి, గ్రామాధి కారివద్ద ఫిర్యాదు చేశాడు. గ్రామాధికారి అంతా విని తీర్పు చెప్పడంఎలాగా అనే విషయం ఏమీతోచక ఆలోచిస్తూ కూర్చున్నాడు. ఆయనకూతురు చాలా తెలివయినది. విచారించవద్దని ఆమె తండ్రికి ధైర్యంచెప్పి, ఈ పేచీ తనే పరిష్కరిస్తానన్నది. మరునాడు అవధానులు, ఆయన భార్య, బొర్రయ్యశెట్టి, అతని భార్య గ్రామాధికారి ఇంటి సావిట్లో హాజరయినారు. అక్కడ మూతవేసిన నాలుగు బుట్టలు సిద్ధంగా ఉన్నయి. తన కూతురు సలహాప్రకారం గ్రామాధి కారి ఆబుట్టలలో రెండింటిని అవధానులు దంపతుల నెత్తిమీదకూ తక్కిన రెండూ బొర్రయ్య శెట్టి దంపతుల నెత్తిమీదకూ ఎత్తించాడు. 'మీరు నలుగురూ ఈ బుట్టలు మోసుకుని ఆ కనపడే పెద్ద మర్రిచెట్టు వరకూ పోయిరండి, తీర్పు చెబుతా' నంటూ గ్రామాధికారి అవధాన్లు దంపతు లను తూర్పుదిక్కుకీ, శెట్టినీ భార్యనూ పడమటి దిక్కుకీ పంపించాడు. ఆప్రకారం నెత్తిని బుట్టలు ఎత్తుకుని వారు పోతూ ఎవళ్ళ తప్పునుగూర్చి వాళ్లు ప్రసంగించుకొన్నారు. 'చెబితే విన్నారు కాదుగదా. పాపం, బ్రాహట్టి దగాచేశారు!' అన్నది శెట్టి భార్య. 'ఒక్క నిమిషం కళ్లు మూసుకుందూ, అదే పోతుందీ!' అన్నాడు శెట్టి. 'మనకు డబ్బు వదిలి శని పట్టినట్టు పోయిన సొమ్ము పోగా ఈ మోతకూడా వచ్చిందే' అన్నది అవధాన్లు భార్య. 'పూర్వజన్మ ఫలం...' అన్నాడు భర్త. నలుగురూ తిరుగా గ్రామాధికారివద్దకు వచ్చి వారివారి బుట్టలు కింద పెట్టారు. ఆయన కూతురు మూతలు తీసేవరకు నలుగురు పిల్లలు కాగితాలు చేతపట్టుకుని బిలబిలమంటూ బయటకు వచ్చారు. ఆ కాగితాలమీద వాళ్లు వాళ్లు అనుకున్న మాటలన్నీ స్పష్టంగా వ్రాసి ఉన్నాయి. అప్పుడు గ్రామాధికారికి నిజానిజాలు సులువుగా తెలిసిపోయినై. అవధాన్ల సొమ్ము ఆయనకు తిరుగా ఇప్పించివేసి, బొర్రయ్య శెట్టిని ఖైదులో వేయించారు. కూతురు తెలివివలన గ్రామాధికారి ఇంత చక్కటి తీర్పు చెప్పగలిగాడు.",
            "book_page_end": 40
        },
        {
            "title": "పువ్వులకోట",
            "book_page_start": 41,
            "pdf_page_start": 43,
            "pdf_page_end": 49,
            "author": "డి. హేమలత",
            "genre": "ఫాంటసీ/జానపద కథ",
            "moral": "తెలివైన యుక్తి శత్రువులను సులభంగా ఓడించడానికి సహాయపడుతుంది.",
            "keywords": [
                "బుద్ధిసాగరుడు",
                "రాక్షసి చెల్లెలు",
                "పువ్వులకోట",
                "ఛాయాసుందరి",
                "మాయా వస్తువులు"
            ],
            "characters": [
                "రాజు",
                "బుద్ధిసాగరుడు",
                "పిల్లిపిల్ల",
                "రాక్షసి చెల్లెలు",
                "పంచకల్యాణి (గుర్రం)",
                "చెట్టుపీకుడుగాడు",
                "పర్వతవర్ధనుడు",
                "ఇద్దరు అవ్వలు",
                "ఛాయాసుందరి"
            ],
            "locations": [
                "రాజకోట",
                "పువ్వులకోట (మేఘమండలంలో)",
                "అడవి",
                "మైదానం",
                "కొండ ప్రదేశం"
            ],
            "content": "పూర్వకాలంలో ఒక రాజుకి ఒక్కడే కుమారుడు. అతని పేరు బుద్ధిసాగరుడు. రోజూ సాయంకాలం గుర్రాల సాలలోకి వెళ్లి, పంచకల్యాణిని స్వయంగా తీసు కొని, స్వారి వెళ్లటం అతనికి మామూలు. ఒకనాడు అతను గుర్రాల సాలకుపోయేసరికి, అక్కడ ఒక చిన్న పిల్లిపిల్ల కనపడి, \"రాజకుమారా! త్వరలోనే మీ తల్లికి ఒక రాక్షసి బిడ్డ పుట్టబోతున్నది. ఆమె నిన్నూ, మీ కుటుంబాన్నీ మింగివేసి, ఇల్లు నేలమట్టం చేసివేస్తుంది. కనుక నీవు ఈ వెంటనే భూలోకం చివరనున్న పువ్వులకోటకు వెళ్లిపోతివంటే తప్పించుకో గలుగుతావు \" అని చెప్పింది. ఇది విన్న తక్షణమే బుద్ధిసాగరుడు పంచకల్యాణిపైన దౌడు ప్రారంభించాడు. కొంతదూరంలో అతనికి ఒక మైదానం కనపడింది. అక్కడ ఇద్దరు అవ్వలు కూచుని కుట్టు కుడుతూ కనిపించారు. దారం తెగిపోతే కొత్త దారం తీసుకుని, సూదులు విరిగిపోతే కొత్త సూదులు తీసుకుని వాళ్లు అలా కుట్టుతూనే వున్నారు. 'అవ్వల్లారా ! ఇదేనా భూలోకానికి చివర, చెప్పండి. నా రాక్షసిచెల్లెలు వెతుక్కుంటూ వచ్చి, నన్ను కబళించివేస్తుంది. అందుకని మీతో ఇక్కడ ఉండిపోతాను ' అన్నాడు రాజకుమారుడు. \" నాయనా, భూలోకానికి చివర ఇది కాదు. ఈ దారమంతా అయిపోయి, సూదు లన్ని విరిగిపోగానే మేము చచ్చిపోతాము. అప్పుడు మీ చెల్లెలు వచ్చిపడితే నువ్వె క్కడికి పోగలవు! మాదగ్గర ఉండటం నీకు క్షేమం కాదు” అని అవ్వలిద్దరూ అతనితో చెప్పారు. తన బతుకు ఒంటిపాటు అయినందుకు విచారిస్తూ, బుద్ధిసాగరుడు మళ్లీ దౌడు తీసి ఒక అడవి చేరుకొన్నాడు. ఆక్కడ చెట్టు పీకుడుగాడు పెద్ద పెద్ద వృక్షాలను పీకి పడ వేస్తుంటే, అవి పెళ్లిపెళా శబ్దం చేస్తూ వున్నాయి. రాజకుమారుడు అతనితో \"అబ్బీ ! ఇదేనా భూలోకానికి చివర, చెప్పు. నా చెల్లెలు వెతుక్కుంటూ వచ్చి, నన్ను కబళించివేస్తుంది. అందుకని నీతో ఇక్కడ ఉండిపోతాను” అన్నాడు. \" నాయనా, భూలోకానికి ఇది చివర కాదు. ఇంక కొద్ది చెట్లే ఉన్నయి. అవి పీకడం పూర్తి కావడంతో నా ఆయువు సరిపోతుంది. అప్పుడు అమాంతంగా నీ చెల్లెలు వచ్చి కబళించబోతే నువ్వెక్కడికి పోగలవు? నాదగ్గర ఉండటం నీకు మేలు కాదు \" అని చెట్టుపికుడుగాడు చెప్పాడు. ఒంటిపాటు బతుకయినందుకు ఏడుస్తూ, బుద్ధిసాగరుడు పళ్లీ దౌడు సాగించాడు. ఈసారి ఒక కొండ ప్రదేశం కనపడింది. అక్కడ పర్వతవర్ధనుడు కొండలను ఎత్తి బంతులలాగ ఎగుర వేస్తున్నాడు. అవి ఎత్తునుంచి నేలపైన పడి, దుమ్మయిపోతున్నయి. పర్వతవర్ధనుణ్ని చూచి రాజకుమా రుడు \" అబ్బీ! ఇదేనా భూలోకానికి చివర, చెప్పు. నా చెల్లెలు వెతుక్కుంటూ వచ్చి నన్ను కబళించివేస్తుంది. అందుచేత ఇక్కడ నీతో ఉండిపోతాను” అన్నాడు. \" నాయనా, భూలోకానికి ఇది చివర, కాదు. అదుగో ఆ పర్వతాలు కాసినీ ఎగరవేయడముతో నా జివితము సరి పోతుంది. అప్పుడు హఠాత్తుగా నీ చెల్లెలు తరుముకువచ్చి కబళించితే నువ్వెక్కడికి పోగలవు? నాదగ్గర ఉండటం నీకు క్షేమం కాదు\" అని పర్వతవర్ధనుడు చెప్పాడు. తన బతుకు ఒంటిపాటయినందుకు ఏడిచి రాగాలెట్టి, బుద్ధిసాగరుడు మళ్లీ దౌడు సాగించాడు. పోగాపోగా బుద్ధిసాగరుడికి, మేఘాలలో నించి వేలాడుతున్న ఒక పువ్వులమేడ కనపడింది. అదే తప్పకుండా భూలోకానికి చివర అయివుంటుందని అతను నిశ్చ యించుకొన్నాడు. తెరిచివున్న వాకిలినించి పంచకల్యాణి సరాసరి కోటలోకి వెళ్లి తోటలో ఆగింది. కోటలోనించి ఒక సుందరి దిగివచ్చి, రాజకుమారుణ్ని చెయ్యిపట్టుకొని లోపలకు తీసుకుపోయింది. \" అబ్బాయీ! నువు వెతుక్కుంటూ వచ్చిన ఆ భూలోకం చివర ఇదేను. అంతకాలానికి నువ్వ ఇక్కడికి వచ్చినందుకు నాకు సంతోషంగా వుంది. ఏకాంతంగా ఉండటంవల్ల ఇంత కాలం నాకేమీ తోచిందికాదు. నా పేరు ఛాయాసుందరి. నాతో ఆడుకుంటూ నువు ఇక్కడనే ఉండిపోవాలి ” అని ఆమె బుద్ధిసాగరుణ్ణి బలవంత పెట్టింది. ఛాయాసుందరి ఇష్టప్రకారం అతను పువ్వులకోటలోనే ఉండి, ఆడుతూ పాడుతూ కాలక్షేపం చేస్తున్నాడు. అతను తోటలన్నీ తిరిగేవాడు. చుట్టుపక్కల ఉన్న గుట్టలు ఎకే వాడు. అయినా ఛాయాసుందరి అతన్ని ఎప్పుడూ ఆటంకపరచలేదు. ఒకరోజున బుద్ధిసాగరుడు, కోటపైకి ఎక్కి చుట్టూ చూచాడు. ఒక దిక్కున తన ఊరూ, ఆ వూళ్లో పైకప్పు లేచి పోయిన వాళ్ళ ఇల్లూ, బీటలు వేసిన గోడలూ కళ్ళకు కట్టినట్టు కనబడినయి. ఇదంతా తన రాక్షసి చెల్లెలు చేసిన పనే అయివుంటుందని అతనికి జ్ఞాపకంవచ్చి, విడిచి రాగాలు పెట్టాడు. అతని కళ్లు ఎర్రగా ఉండటం చూసి, 'ఏమిటి కారణ ?' మని ఛాయాసుందరి అడిగింది. \"నా మనస్సు ఏమీ బాగులేదు. నాకు చెల్లెలు పుట్టి, మా కుటుంబాన్ని నాశనం చేస్తుందని పిల్లిపిల్ల కనపడి చెప్పింది. నే నిప్పుడే ఊరికి పోయి, నా తలిదండ్రు లను బతికించగలనేమో చూచి వస్తాను” అని రాజకుమారుడు మాయామర్మం లేకుండా తన మనసులో బాధ చెప్పాడు. ఛాయాసుందరి ఎంత వద్దని చెప్పినా అతను కాదుకూడదని బయలుదేరాడు. అప్పుడు ఛాయాసుందరి అతనికి ఒక మాయకుంచె, ఒక మాయదువ్వెన్న, రెండుమాయరేగిపళ్లు ఇచ్చి వాటిని ఉపయో గించేవిధం చెప్పి పంపించింది. పువ్వులకోటనుండి తిరిగివచ్చేటప్పుడు రాజకుమారుడికి ముందు పర్వతవర్ధనుడు కనపడ్డాడు. అతను విసరవలిసినది ఇంక ఒక్క కొండ మాత్రమే ఉన్నది. దానితో అతని పని సరి. అందుకని విచారంగా ఉన్నాడు. బుద్ధిసాగరుడు అతనితో విచారించవద్దని చెప్పి, తనవద్ద ఉన్న మాయకుంచె విసిరేసరికి, భూమి పటేల్ మని బద్దలయి, అందులోనించి కోటి వేల పర్వతాలు పైకిపుట్టుకు వచ్చినాయి. అవి చూచేవరకు పర్వతవర్ధనుడికి ఎంతో సంతోషం కలిగింది. \"నాయనా, ఈ పర్వతాలు ఒక వెయ్యేళ్ళవరకూ సరి పోతయి. నాకు మళ్లీ ఆయువు పోసి నందుకు నీకు మేలు కలుగుతుంది. ” అని రాజకుమారుణ్ణి దీవించి పంపాడు. రెండో మకాములో చెట్టు పీకుడుగాడు అగుపించాడు. ఇంక అతను పీకవలసినవి రెండే చెట్లు ఉండటంచేత, అవి కాగానే చచ్చిపోతానుకదా అనే బెంగతో ముఖం వేలవేసుకుని వున్నాడు. ' నీకేం భయం లే'దని చెప్పి బుద్ధిసాగరుడు తనదగ్గర ఉన్న మాయదువ్వెన విసిరేసరికి, అక్కడ ఒక గొప్ప అరణ్యం తయారయింది. అది చూచి చెట్టుపికుడుగాడికి సంతోషం కలిగింది. \"నాయనా, ఈ వృక్షాలు ఒక వెయ్యేళ్లవరకూ చాలును. నాకు మళ్లీ ఆయువు పోసినందుకు నీకు మేలు కలుగు తుంది' అని దీవించి పంపాడు. తరువాత మైదానంలో బుద్ధిసాగమడికి అవ్వ లిద్దరూ కనపడ్డారు. సూదులూ, దారమూ ఐపోవచ్చిన కారణంచేత, ఇక ఎలాగా చచ్చిపోతాముకదా అని వాళ్లు విరక్తిగా ఉన్నారు. 'మీకు వచ్చిన భయం లేదు' అని అంటూ బుద్ధిసాగరుడు తన వద్ద ఉన్న రేగిపళ్లు ఇద్దరకూ చెరివకటి ఇచ్చాడు. అవి తినేసరికి వాళ్ళకు యౌవనం వచ్చేసింది. వాళ్లు చాలా సం తోషించి, \"నాయనా! నీ ధర్మమా అని మాకు మళ్లీ వెయ్యేళ్ళవరకూ ఆయుపు పోశావు, మేము ఇంతకాలంనించీ అల్లుతూ వున్న జేబురుమాలు నీకు బహుమతి చేస్తున్నాము. పనివచ్చినప్పుడు దీనిని నేల మీద విసిరినట్టయితే నీకు కావలసిన సహాయం కలుగుతుంది. దగ్గిర ఉంచుకో” మని చెప్పి దీవించి ఇచ్చారు. బుద్ధిసాగరుడు ఇల్లు చేరుకునేసరికి తల్లీ లేదు, తండ్రీ లేదు. ఒక గోడ బీటలో నించి అతను ఇంట్లోకి తొంగి చూచాడు. అన్న ఏక్షణాన వస్తాడో అని చెల్లెలు పెంచిన శరీరం తగ్గించుకుని వుంచింది. ఆమెను చూచి బుద్ధిసాగరుడు భయపడి పారిపోబోయేసరికి, చిరునవ్వు నవ్వుతూ చెల్లెలు ఇవతలకు వచ్చి, 'అన్నయ్యా, నీకోసమే ఎదురుచూస్తూ వున్నాను. ఈ గదిలో హాయిగా పాడు కుంటూ కూర్చో. ఇంతలో నేను ఫలహారం తయారుచేసి పట్టుకువస్తాను \" అని ప్రేమతో ఆహ్వానించింది, అతను అలాగా కూర్చుని పాడుకుంటూ వుండగా, పిల్లిపిల్ల మళ్లీ వచ్చి \"నాయనా, నీ చెల్లెలు నీకోసం ఫలహారం చేస్తున్న దనుకుంటున్నావు కాబోలు. ఆదేమీ లేదు. నిన్నే ఫలహరం చేయటానికి సిద్ధం చేసు కొంటున్నది. తక్షణమే పొరిపో” అని చెప్పింది. పిల్లిపిల్ల సలహాప్రకారం బుద్ధిసాగరుడు పంచకల్యాణిని ఎక్కి పరుగుచ్చుకొన్నాడు. పాట ఆగిపోవటం కనిపెట్టి, చెల్లెలు గది లోకి వచ్చి చూచింది. అన్న కనపడక పోయే సరికి, అతని జాడ కనుక్కొని ఉరుముకుంటూ వెంబడించింది. అప్పుడు బుద్ధిసాగరుడు అవ్వ లిచ్చిన జేబురుమాలు తీసి విసిరాడు. అక్కడ ఒక లోతయిన అగాధం ఏర్పడింది. ఆమె అది దాటి వచ్చేలోపల అతను అడవి చేరుకొన్నాడు. రెప్పపాటు కాలంలో ఆమె అడవికి వచ్చేసింది. ఈలోపల చెట్టుపీకుడు గాడు పెద్ద వృక్షాలు పెకలించి అడ్డుగా పడవేశాడు. అవి తప్పించుకుని ఆమె మళ్లీ బయలుదేరేలోగా బుద్ధిసాగరుడు కొండలు చేరుకొన్నాడు. ఆమె అతనిని వెంట తరుముతూనే వుంది. అక్కడ పర్వతవర్ధనుడు మాత్రం ఊరుకొన్నాడా? గొప్ప పర్వతాలు కొన్ని ఎత్తి అడ్డు పడవేశాడు. వాటిని తప్పించు కుని ఆమె మళ్లీ వెళ్లేలోపల బుద్ధిసాగరుడు పువ్వులకోట చేరుకొన్నాడు. \"ఈసారి ఎలా తప్పించుకుంటావ్! ' అని అరుస్తూ గోల పెడుతూ ఆమె వెంటబడుతూనే వుంది. మేఘాలలోనించి ఇదంతా కనిపెడుతూ వున్న ఛాయాసుందరి కోట తలుపు తెరిచే వుంచింది. పంచకల్యాణి మళ్లీ తలుపులో నించి సరాసరి వెళ్లి తోటలో ఆగింది. రాక్షసిచెల్లెలు గర్జించుకుంటూ వచ్చి \"నా అన్నను నాకు ఇచ్చి వేయి” అని ఛాయాసుందరిని అడిగింది. \" నేనివ్వను, పో” అని ఛాయాసుందరి చెప్పింది. ఇక దెబ్బలాడి ఇతనిని జయిం వలేము. యుక్తిచెయాలి అని ఆమె నిశ్చయించు కుంది. తన శరీరం బాగా తగ్గించి ఒక చిన్నిబాలిక రూపంలో ఛాయాసుందరి వద్దు వచ్చ, \"పోనీ, నే నొక్కమాట చెబుతాను: నన్నూ, మా అన్ననీ త్రాసులో పెట్టి తూచు. ఎవరు ఎక్కువ బరువుంటే వాళ్లు గెలిచినట్టు నాకంటె అతను . కువ బరువయితే మాటాడక పోతాను, లేకుంటే ఎత్తుÆపొతాను\" అని అన్నది. ఈ మాయమాటలకు ఛాయాసుందరి నవ్వి. సరే ననది. త్రాసు చిప్పలు భూ లొకపు చివరకు ఆనేటట్టుగా ఛాయా సుందరి మేఘమండలమునించి వేలాడ వేసింది. బుద్ధిసాగ’డు ఎక్కిన చిప్ప కిండికంటా దిగిపోయేసరికి, కోపంకొద్ది చెల్లెలు శరీరం పెంచి, \"ఇదుగో, నేనే ఎక్కువ బరువూ!' అంటూ త్రాసుచిప్ప లోకి దూకింది. ఆమె బరువుకి త్రాసుచిప్ప తెగిపోయి ఆమె నేలమీదికి దొర్లిపోయింది. ఆ చిప్ప ఎప్పడయితే తెగిపోయిందో, బుద్ధిసాగరుడున్న త్రాసుచిప్ప పైకంటా లేచిపోయింది. అతను తెరిచివున్న తలుపు లోనించి దూరి, మేఘమండలంలోని పువ్వల కోటలోకి వెళ్లిపోయాడు. కోపంపట్టలేక వళ్లు కొరుకుతూ వున్న చెల్లెలిని చూచి నవ్వతూ, ఛాయాసుందరి మెల్లిగా కిటికీతలుపులు మూసివేసింది. అంతటినించీ చెల్లెలి పీడ లేకుండా ఛాయాసుందరీ, బుద్ధిసాగరుడూ హాయిగా కోటలో ఆడుకొంటున్నారు వాళ్లు పగటి పూట నక్షత్రాలను పట్టుకు పోయి వాటితో ఆడుకొంటారు. అందుకనే పగలు మనకి చుక్కలు కనపడవు. రాత్రిళ్లు మళ్లీ పట్టుకువచ్చి వాటిని మనకొసం ఆకాశం మీద వదిలేస్తుంటారు.",
            "book_page_end": 47
        },
        {
            "title": "పిల్లల పెంపకం: స్నానము",
            "book_page_start": 50,
            "pdf_page_start": 52,
            "pdf_page_end": 52,
            "author": "మీ పెద్దమ్మ",
            "genre": "సలహా/వ్యాసం",
            "moral": "ఆరోగ్యం కోసం ప్రతిరోజూ శుభ్రంగా స్నానం చేయడం తప్పనిసరి.",
            "keywords": [
                "స్నానం",
                "ఆరోగ్యం",
                "పిల్లల పెంపకం",
                "శుభ్రత",
                "నీరు"
            ],
            "characters": [],
            "locations": [],
            "content": "ప్రతిరోజూ ఉదయమూ, సాయంకాలమూ రెండుపూటలా స్నానంచేయటం ఆరోగ్యకరం. అందులోనూ ఉదయస్నానం చాలా ముఖ్యం. స్నానమంటే ఊరికే గోడమీద పోసుకొన్నట్టు ఒళ్లు తడిపితే ప్రయోజనంలేదు. ఎత్తు ప్రదేశంనించి చల్లటి నీళ్లు తలపైన పడేటట్టు స్నానం చేస్తే, హాయిగా ఉండటమేగాక, అందువల్ల విద్యుచ్ఛక్తి పుట్టి శరీరానికి ఉత్సాహాన్ని ఇస్తుంది. జబ్బుతో ఉన్నవాళ్లు తప్పనిసరి ఐతే వైద్యరీత్యా వేడినీళ్లు పోసుకోవలిసిందే కాని, సామాన్యంగా చన్నీటి స్నానమే ప్రశస్తం. చన్నీటి స్నానంవల్ల జలుబు పడుతుందని చాలామంది భయపడుతూవుంటారు. అది వట్టిమాట, స్నానం చేసేటప్పుడు కుంకుడుకాయతోగాని, శీకాయతోకాని ఒళ్లు గట్టిగా తోమినట్టయితే, చర్మరంధ్రాలలో చేరిన మలినములు వొదిలిపోతయి. ఈరోజులలో శరీరానికి కాంతినిచ్చే రకరకాల సబ్బులుకూడా దొరుకుతున్నయి, ఏ నీరు స్నానానికి మంచిది? అని కొంతమంది ప్రశ్నిస్తారు. ప్రవహించే ఉదకమే స్నానానికి ఉత్తమమైంది. నిలవ ఉండే చెరువు నీరు, నూతి నీరు మొదలైనవి దాని తరువాతివే. మంచినీటికే కరువైన కొన్ని ప్రదేశాలు ఉన్నాయి. అటువంటి చోట్ల కావలసి నన్ని నీళ్లు ఇష్ట మొచ్చినంతసేపు స్థానం చేయాలంటే ఎలా వీలవుతుంది? నీటి వసతి బాగావుండే ప్రదేశాలలో పిల్లలు బద్దకంవల్ల స్నానం చేయటం లేదంటే అది పెద్దపొరపాటు. పిల్లలు ప్రతినిత్యమూ స్నానంచేసేట్టు చూడటం పెద్దల విధి. శుభ్రంగా, తృప్తికరంగా స్నానం చేయాలంటే మరుగు స్థలమే తగినది. అందుకనే, ప్రతి ఇంటా స్నానపు గది ఉండటం చాలా అవసరం.",
            "book_page_end": 50
        },
        {
            "title": "ఇంద్రజాలము",
            "book_page_start": 52,
            "pdf_page_start": 54,
            "pdf_page_end": 55,
            "author": "చందమామ బృందం",
            "genre": "వ్యాసం/పరిచయం",
            "moral": "ఇంద్రజాలాన్ని నేర్చుకోవడం ద్వారా వినోదాన్ని, ఖ్యాతిని పొందవచ్చు.",
            "keywords": [
                "పి. సి. సర్కార్",
                "ఇంద్రజాలం",
                "గారడీ",
                "మాజిషియన్",
                "స్పింక్స్ బహుమానం"
            ],
            "characters": [
                "పి. సి. సర్కార్"
            ],
            "locations": [
                "భారతదేశం",
                "న్యూయార్క్"
            ],
            "content": "ఇప్పుడు మీకొక చిత్రం చెప్పదలచు కొన్నాను : పి. సి. సర్కార్ అనే పేరు విన్నారో లేదో ! ఆయన మన భారతీయుడు. ఇంద్రజాల విద్యలో చాల గొప్పవాడు. ప్రపంచపు మొత్తం మీద పేరొందిన పెద్ద గారడివాండ్రలో మన పి. సి. సర్కార్ ఒకరు. ఈయన ప్రపంచమంతా సంచారంచేసి అద్భుతమైన తన ప్రదర్శనాలతో లక్ష లాది ప్రజలను ఆనందింప జేశారు. గారడి, మెస్మరిజం విద్యలనుగురించి, హస్తలాఘవం, టక్కుటమారా గజకర్ణ గోకర్ణ విద్యల గురించీ, కనుకట్టు వినోదాల గురించీ అనేక గ్రంధాలను ప్రకటించి వున్నారు. ప్రపంచంలో గారడి విద్యను గురించి వెలువడే పత్రికలన్నిటికీ ఈయన వ్యాసాలు వ్రాస్తారు. మన సర్కారుగారి రచనలు ఫ్రెంచి, డచ్చి, స్పానిష్, ఇంగ్లీష్ మొదలైన భాషలలోకికూడా తరుమా అవుతూ వుంటయి. అమెరికా పత్రిక'లు వీరి వ్యాసాలను ఎక్కు వ అభిమానంతో ప్రకటిస్తూ వుంటాయి. అమెరికాలోని అనేక ప్రసిద్ధ పత్రికలు మన సర్కార్ గారి ఫోటోను ముఖచిత్రంగా ప్రకటించు కొన్నయి కూడా. నిజా ని కి, ఇదెంత గొప్ప విషయం? నోబెల్ బహుమానము మోస్తరుగానే (అమెరికా) న్యూయార్కులో ప్రకటిత మయ్యే 'స్పింక్స్' పత్రికవారు ఏటేటా ప్రపంచపు గొప్ప మాజిషన్లకు బహుమానం ఇస్తూవుంటారు. అటువంటి పోటీకి నిల బడి, స్పింక్సు బహుమానాన్ని రెండుసార్లు అందుకొన్న ప్రముఖుడు మన సర్కార్ ఒక్కరే. ఇంకా చెప్పవలెనంటే ఈయన పొందిన ఘనతలు లెక్కకు మిక్కిలిగా ఉన్నయి. ఇంద్రజాల సామ్రాజ్యంలో మేటి ఐన సర్కార్ మన భారతదేశానికి మణిపూస అని చెప్పుకొని మనం గర్వించవచ్చు. ఇటువంటి సిద్ధహస్తుడు, అంతర్జాతీయ ఖ్యాతిని ఆర్జించిన ఐంద్రజాలికుడు ప్రత్యే శించి ' చందమామ ' పాఠకులకు గారడి చిత్రాలను నెలనెలా అందజేసి, ఆనం దింపజేస్తామన్నారు. సర్కార్గారి గారడి చిత్రాలను బొమ్మ లతోసహా, వచ్చే సంచికనుండి ఈ శీర్షిక శింద ప్రకటించబోతున్నాము. అద్భుత మైన ఆ ట్రిక్కులన్నీ చెప్పినప్రకారము శ్రద్ధగా చేశారంటే మీకూ, మీ స్నేహితు లకూ చెప్పలేని ఆనందాన్ని, వినోదాన్నీ చేకూరుస్తాయి. ఇప్పటినించి ఈ ఇంద్రజాల విద్యను మీరు నేర్చుకొని, సిద్ధహస్తులైనారంటే, పెద్దవారైనతరువాత గొప్ప మాజిపన్లుగా తయారయి, ధనమూ కీర్తికూడ ఆర్జించ గలరు.",
            "book_page_end": 53
        }
    ],
    "statistics": {
        "total_stories": 12,
        "author_counts": {
            "చందమామ బృందం": 4,
            "ఏటుకూరి": 1,
            "పాలంకి వెంకటరామచంద్రమూర్తి": 1,
            "విశ్వం": 1,
            "పాలంకి వెంకట రామచంద్రమూర్తి": 1,
            "లింగం నాగేశ్వరరావు": 1,
            "మల్లాది సోదరులు": 1,
            "డి. హేమలత": 1,
            "మీ పెద్దమ్మ": 1
        },
        "genre_counts": {
            "బాలల కథ/సలహా": 1,
            "జానపద కథ": 2,
            "వివరణాత్మక వ్యాసం": 1,
            "జానపద కథ/ధారావాహిక": 1,
            "పురాణ కథ/జానపద కథ": 1,
            "ధార్మిక కథ": 1,
            "సాహస కథ": 1,
            "నీతి కథ": 1,
            "ఫాంటసీ/జానపద కథ": 1,
            "సలహా/వ్యాసం": 1,
            "వ్యాసం/పరిచయం": 1
        }
    }
}