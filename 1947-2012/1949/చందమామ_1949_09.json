{
    "book_id": "చందమామ_1949_09",
    "stories": [
        {
            "title": "అట్ట మీది బొమ్మ",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పౌరాణికం",
            "moral": "దుష్ట శిక్షణ శిష్ట రక్షణ తప్పదు.",
            "keywords": [
                "శ్రీ కృష్ణుడు",
                "బకాసురుడు",
                "గోకులు",
                "రాక్షస సంహారం",
                "బలరాముడు"
            ],
            "characters": [
                "శ్రీ కృష్ణుడు",
                "బలరాముడు",
                "బకాసురుడు"
            ],
            "locations": [
                "గోకులం",
                "బృందావనం",
                "చెరువు"
            ],
            "content": "గోకుల ప్రజలు బృందావనం చేరుకొన్నప్పటినించి సుఖంగానే ఉంటున్నారని అనుకొన్నాము. కాని, స్థలం మారినప్పటికీ మన చిన్నారి కృష్ణునికి మాత్రం గండాలు తప్పనేలేదు.\nఒకనాడు ఏమి జరిగిందంటే- శ్రీ కృష్ణుడు, అతని అన్న బలరాముడు, పసుల కాపరులు, అందరూకలిసి ఆవులను అడవులకు తోలుకొనిపోయారు. ఆ రోజున ఎండ మండిపోతూవుంది. తాము దాహం తీర్చుకొని, ఆవులకు నీళ్లు పెట్టుకు రావచ్చుకదా అని చెప్పి, వాళ్లు దూరాన ఉండే చెరువుకి పోయారు.\nఆ చెరువుదగ్గర బకాసురుడనే రాక్షసుడు కొంగరూపంలో ధ్యానంచేస్తూ కూర్చునివున్నాడు. వీళ్ళందరూ కంటబడేవరకు, దొంగధ్యానంలో వున్న బకాసురుడు పొడవుపాటి ముక్కులు విచ్చుకొని, హాంమ్మంటూ వచ్చి చిన్నారి కృష్ణుణ్ణి ఒక్క గుటకలో కబళించివేశాడు. బలరాముడూ తక్కినవాళ్లూ ఈ దృశ్యం చూడలేక మూర్ఛపోయారు.\nఅప్పుడు అవతార పురుషుడైన శ్రీ కృష్ణుడు తన తేజస్సు నంతటినీ ప్రళయాగ్నిగా మార్చివేశాడు. ఆ తాపం భరించలేక బకాసురుడికి గొంతుకాలి, ఉక్కిరి బిక్కిరి అయి, తను మింగిన కృష్ణుణ్ణి 'ఓక్ ' మంటూ డోకివేశాడు. అవతలపడిన కృష్ణుణ్ణి తన ఇసుపముక్కులతో పొడిచి చంపుదామని బకా సురుడు ప్రయత్నించేటంతలో, చిన్నారి కృష్ణుడు మందహాసంతో బకాసురుని రెండు ముక్కులూ తన రెండు చేతులతోనూ పట్టి, తాటిమట్ట చీల్చినట్టు నిలువునా చీల్చివేసేవరకు, ఆ మాయకొంగ రెండు పాయలై, చచ్చి నేలని కూలింది. ఈ విధంగా కృష్ణునిచేతిలో మరొక దుష్ట రాక్షస సంహారం జరిగింది.",
            "book_page_end": 10
        },
        {
            "title": "బొండ్లాం పెండ్లి",
            "book_page_start": 12,
            "pdf_page_start": 12,
            "pdf_page_end": 13,
            "author": "ఏటుకూరి",
            "genre": "హాస్యం",
            "moral": "చందమామ బృందం",
            "keywords": [
                "పెండ్లి",
                "బొండ్లాం",
                "హాస్యం",
                "పరియాచకాలు",
                "కవిత"
            ],
            "characters": [
                "బొండ్లాం",
                "పెండ్లి కుమార్తె",
                "పందిరి జనం",
                "అప్పయ శాస్త్రులు"
            ],
            "locations": [
                "పందిరి"
            ],
            "content": "పోకిరి మూకల జ ట్టొకటి\nబొండ్లాం పెండ్లికి వచ్చింది;\nఆకస మంతటి పండిట్లో\nఅమ్మలక్కలును చేరారు ;\nభూదేవంతటి యరుగులపై\nబొఱ్ఱల గాంగీ కూర్చుంది ;\nతములపాకు దడి చుట్టారూ\nదాసిముండలు నిలిచారు.\nకూర్చిన ముత్యాల్ హారాలూ\nకొండఱు కూరుస్తున్నారు;\nకూర్వని ముత్యాల్ తలబ్రాలూ\nకొండఱు కలబోస్తున్నారు.\nసన్నాయీ నొక్కులతో పీ\nర్సాహెబు మేళము సాగింది;\nఅప్పయ శాస్త్రుల మంత్రాలూ\nకప్పల బెకబెక లట్లున్నై.\nసుముహూర్తము డాసిందంటూ\nసూత్రం గట్టన్నాడతడు.\nరచన :\nబొండ్లం సూత్రం పట్టాడు,\nపెండ్లికొమార్తె తలెత్తింది.\nపిల్లతరఫువా డొక డీలా\nపేచీ పెడుతూ, \" పిల్లోడా !\nవరిగపొట్టుతో మోకేస్తా\nవా ? సూత్రము గట్టాల \"నియెన్-\nపెండ్లికుమారున కొళ్లంతా\nముండ్లు గ్రుచ్చిన ట్లుందపుడు.\nపొట్టిముంత యొక డిదివింటూ,\nబొండ్లవైపున గూర్చుండి,\n\"జల్లెడతో మీయమ్మాయీ.\nనీళ్లు దీసుకొచ్చిందంటే\nనిముసములో వేయిస్తామూ\nవిగ్గుదేలిపిస్తా” మనియెన్.\nపెండ్లికొమార్తెకు సిగ్గేసి\nపెద్ద తడవు తల వంచింది.\nపక్కలు నొప్పులు పుట్టేలా\nపందిరి పకపక లాడింది.\nపరియాచకములతో పెండ్లి\nబ్రహ్మాండంగా జరిగింది.\n\"ఏటుకూరి \"",
            "book_page_end": 13
        },
        {
            "title": "మృత్యుదేవత",
            "book_page_start": 15,
            "pdf_page_start": 15,
            "pdf_page_end": 18,
            "author": "పాలంకి వెంకటరామచంద్రమూర్తి",
            "genre": "నీతి కథ",
            "moral": "అత్యాశ, ద్రోహం, మరియు దురాశ మరణానికి దారితీస్తాయి. ధనమే మృత్యుదేవత.",
            "keywords": [
                "దొంగలు",
                "ధనరాసి",
                "అత్యాశ",
                "సన్యాసి",
                "మృత్యుదేవత",
                "ద్రోహం"
            ],
            "characters": [
                "ముగ్గురు దొంగలు",
                "సన్యాసి"
            ],
            "locations": [
                "పల్లె",
                "కొండలోయ",
                "గుహ"
            ],
            "content": "ఒక పల్లెలో ముగ్గురు దొంగ లుండేవారు. దగ్గరగా ఉన్న ఒక కొండలోయలో వాళ్లు దాగుకొని, ఆ దారేపోయే బాటసారుల పైన పడి రోజూ దోచుకుంటూవుండేవాళ్లు. ఒక నాడు వాళ్లా లోయలో పొంచి ఉండగా కొండనుంచి పరుగెత్తుకొస్తూ ఒక సన్యాసి కనపడ్డాడు. వాళ్లా సన్యాసిని ఏ పెద్దపులో తరుముకొస్తోందనుకున్నారు. తాము దాగు కొని ఉన్న పొదలోంచి బయటకొచ్చి, సన్యా సిని అడ్డగించి \"ఎందుకయ్యా ఇలా పారి పోతున్నావ్ ?'' అని అడిగారు.\nఅపుడా సన్యాసి గజగజ వణకుతూ, \"ఆ కొండలో ఒక గుహ ఉంది. తపస్సు చేసుకోటానికి వీలుగా ఉంటుందని ఆ గుహలోకి వెడితే నాకు మృత్యుదేవత కనిపించింది. ఇంక ఒకక్షణం నిలబడినా అది నన్ను చంపేస్తుందని భయమేసి పారి పోతున్నాను, నన్ను ఆపకండి” అన్నాడు.\nఆ మాటలు విని వాళ్లు ఆశ్చర్యపడి, \"ఏమిటీ, మృత్యుదేవతా? ఇంతకాలము నించి దొంగతనాలు చేస్తున్నాము. దోచు కొంటున్నాము. ఈ కొండపక్కనే ఎంతో మంది బాటసారుల బుర్రలు పగులగొట్టి వాళ్ళ డబ్బూ దస్కం లాక్కొంటూ వున్నాము. మా కెప్పుడూ కనపడలేదే ఆ మృత్యుదేవత? ఏదీ, ఎక్కడుందో వచ్చి చూపించు\" అన్నారు.\nఆయన రానంటేవినక, వాళ్లు ఆయన్ని బలవంత పెట్టారు. ఇక తప్పదనుకుని సన్యాసి, వాళ్లని గుహలోకి తీసుకువెళ్ళాడు.\nవాళ్లు గుహలో కొంతమారం వెళ్లే టప్పటికి ఎదురుగుండా పేద్ద ధనరాసి ఒకటి కనపడింది. అందులో ఉన్న బంగారం, వెండీ ధగధగ మెరిసి పోతూ కళ్లు మిరుమిట్లు కొలిపినయి. వాటి కాంతికి గుహలో చీకటి లేకుండా పోయి, గ్యాసులైటు పెట్టినట్లుంది. దొంగలు ముగ్గురూ ఆ రాసి చూస్తూ నిలబడి పోయి తమకళ్లను తామే నమ్మలేక పోయారు! 'ఇక్కడ మన కళ్ళకు కనిపిస్తున్న ధన రాసి నిజమయినదేనా ? మాయకాదుకద! మనం కలకనటం లేదుకద ! - మన జీవితంలో ఎన్నడైనా ఇంత పెద్ద ధనరాసి ఒక్కచోట పోగుపడివుండటం చూచి ఎరుగుదుమా! ఆహా, ఎంత అదృష్టం! భాగ్యమంటే నిజంగా మనదే భాగ్యం!'- అని వాళ్లు అలా నిలబడిపోయి చూస్తుంటే సన్యాసి \" అన్నలారా, చూశారుకదా ఈ ధనరాసిని? ఇదే మనుష్యలపాలిటి మృత్యుదేవత! అంక ఇక్కడ ఒక్క నిమిషమైన ఆగకండి. చంపేస్తుంది. నేను పోతున్నాను. మీరు కూడా పారిపొండి\" అని చెప్పి అక్కడ నిలబడక తుర్రుమన్నాడు.\n\"ఏది కావలిస్తే అది ఇచ్చే యీ ధన లక్ష్మిని ' మృత్యు దేవత' అంటాడేమిటి సన్యాసి?” అని వాళ్లు ఆశ్చర్యపోయారు. \"వాడి మాటకేంలే, పిచ్చివాడు!\" ఆను కుంటూ ఆ సొమ్మును పంచుకుందామని వాళ్లు లెక్క పెట్టడం మొదలెట్టేరు. లెక్క పెట్టడానికి వందా, వెయ్యీనా? లక్షలూ, కోట్లూ, అర్బదాలూ ఉన్నాయి ఆరాసిలో! ఎంతసేపు లెక్కపెట్టినా తరగలేదారాసి. వాళ్లకి చేతులు నొప్పి పుట్టాయి. ఆయాసం వచ్చింది. ఆకలి వెసింది. అప్పుడు వాళ్లలో ఒకడు, \"నేను పల్లెలోకి వెళ్లి భోజనం చేసి, మీకు భోజనం తెస్తాను. నే వచ్చే దాకా మీరిద్దరూ యీ రాసిని కాపలా కాస్తుండండి. తర్వాత ముగ్గురం పంచు కుందాం” అన్నాడు. ఆ మిగతా ఇద్దరూ 'సరే' అని వాణ్ణి పల్లెకు పంపారు.\nపల్లెకు పోతూ దారిలో వాడు ఇలా ఆనుకున్నాడు: \"వీళ్లిద్దరూ ఎంత మూర్ఖులు. తమకి నిజంగా నేను అన్నం మోసుకురావటానికే వెడుతున్నాన ను కున్నారు! అంతేకాని ఈ ధనమంతా నే నొక్కణ్ణి దక్కించుకోటానికో మాంచి ఉపాయం ఆలోచించుకుని వెడుతున్నా నని యీ తెలివితక్కువ నాగమ్మలకి తెలీదు ! తెలివి లేకున్నా డబ్బులో వంతు మాత్రం కావాలట! మూడువంతులు వేస్తారట! నా కొక్కవంతుట! చూద్దాం! ఒక్క నాణెమైనా వీళ్ళకి దక్కనివ్వక అంతా నేనే పుచ్చుకుంటాను.” అని అనుకుని, తన ప్రయత్నం సఫలమై ఆ సొమ్మంతా తనకు చిక్కాక దానితో తా నేమేమి చేయాలో ఆలోచించుకుంటూ పల్లెకు పోయాడు.\nవాడు గుహ వదలివెళ్లినతర్వాత మిగత ఇద్దరిలో ఒకడు రెండోవాడితో, \"ఒరే అబ్బీ, చూశావా వీడి తెలివి? తను తిరిగి వచ్చే దాకా మనం కాపలా కాయాలట! తాను వచ్చి మనతో ఈ సొము పంచుకొంటాడట! మంది ఎక్కువైతే మజ్జిగ పల్చబడిపోతుం దన్న సంగతి నీకు తెలిసిందేకదా? మనం వీడికి వాటా ఇవ్వకూడదు” అన్నాడు.\nఆమాటవిని రెండోవాడు, \"ఇవ్వకూడదనే నేనూ అనుకుంటున్నాను. కాని వీణ్ణి వది లించుకోడం ఎలాగ?” అని అడిగేడు.\n\"దానికేముంది? వాడు తిరిగి వచ్చేవేళళి మనమిద్దరం గుహ ద్వారంవగ్గర దాక్షుని ఉండి, వాడు లోపల అడుగు పెట్టడం తడువుగా మన దుడ్డుకఱ్ఱలతో మోది చంపేస్తే సరి శని విరగడైపొతుంది” అని సలహా చెప్పాడు. అందుకు రెండోవాడు ఒప్పకున్నాడు. వాళ్లిద్దరూ తమ బడితెలతో గుహ ద్వారందగ్గర కాచు శుకూచున్నారు.\nకొంత సేపటికి, పల్లెకు వెళ్లినవాడు భోజన పదార్థాలతో తిరిగి వచ్చాడు. వాడు గుహలో అడుగుపెట్టి పెట్టడంతోనే అక్కడ పొంచిఉన్న మిగతా ఇద్దరూ తమ దుడ్డు కఱ్ఱలతో వాడి తల పగలగొట్టి చంపేశారు. ఇలాగ వాడా ధనరాశికి బలి అయాక వా ళ్ళిద్దరూ, తమ వంటిమీద పడ్డ రక్తాన్ని కడుక్కుని, వాడుతెచ్చిన భక్ష్యాలను గుహలోకి తీసుకుపోయి, ఆ ధనరాసికేసి చూస్తో, ' ఈ డబ్బంతా మనడేకదా ' అని లొటలువేసుకొంటూ, ఆభక్ష్యాలు తిన్నారు.\nతిని ఇన్నినీళ్లు తాగేరు. వెంటనే వాళ్లకి వికారం వచ్చి, కడుపులో చెయ్యి పెట్టి కలిపినట్లుగా బాధ పెట్టింది. మరి కాస్సే పటికి ఆ బాధ ఎక్కువై తాము తిన్న అన్నంలో విషం ఉందన్న సంగతి వాళ్లకి బోధపడింది. అప్పుడు వాళ్ళలో ఒకడు రెండోవాడితో, \" చూశావుట్రా ఆబ్బీ, ఈ దుర్మార్గుడు ఎంత ద్రోహం చేశాడో? మన కిద్దరికీ ఇలాగ విషం పెట్టి చంపేసి, ఈ డబ్బంతా తనే దక్కించుకుందాం అను కున్నాడు” అని తిట్టడం మొదలెట్టేడు.\nరెండోవాడు, \"ఒరేయ్, వాణ్ణి అనటం • ఎందుకు? మనమేం తక్కువచేశాం? లింగాన్ని మింగేవా డొకడై తే, గుడిని మింగేవా డొకడన్నట్లు మనం వాడికంటే ఎక్కువ ద్రోహాన్నే చేశాం! అంతవరకూ అన్న దమ్ములలాగ కలసిమెలసి తిరిగిన మనకి, ఈ రోజున ఈ ధనరాసి కనపడి, మనలో దుర్బుద్ధి పుట్టించి ఒకళ్ళచేత ఒకళ్లని నాశనం చేయించింది. ఆ సన్యాసి దీన్ని మృత్యుదేవతని చెప్పి పారిపోతే మనం ఆయన్ని పిచ్చివాడని గేలిచేశాం ! ఆయన చెప్పిన దెంత నిజమో చూడు!” అన్నాడు.\nచేతులు కాలేక ఆకులు పట్టుకుంటే ఏం లాభం? మరి కాస్సేపటికే ఆ విషంవల్ల బాధ ఎక్కువైపోయి, ఇద్దరూ ఆ ధనరాసిముందర గిలగిల తన్నుకు చచ్చిపోయారు.",
            "book_page_end": 18
        },
        {
            "title": "బాలనాగమ్మ",
            "book_page_start": 17,
            "pdf_page_start": 19,
            "pdf_page_end": 28,
            "author": "చందమామ బృందం",
            "genre": "జానపద కథ",
            "moral": "ధైర్యం, తెలివితేటలు, మరియు పట్టుదల అసాధ్యమైన పనులను సాధిస్తాయి.",
            "keywords": [
                "మాయల ఫకీరు",
                "బాలనాగమ్మ",
                "బాలవద్దిరాజు",
                "ప్రాణ రహస్యం",
                "చిలుక",
                "సంజీవి",
                "బహుభార్యత్వం"
            ],
            "characters": [
                "బాలనాగమ్మ",
                "మాయల ఫకీరు",
                "బాలవద్దిరాజు",
                "తంబళ్ళ పెద్ది",
                "కార్యవద్ది రాజు",
                "గండభేరుండ పక్షులు",
                "తల్లులు"
            ],
            "locations": [
                "నాగళ్లపూడి గట్టు",
                "సప్తసముద్రాలు",
                "జీవిగడ్డ",
                "రాతికోట",
                "అనపకోట అరణ్యం",
                "పానుగంటిపట్నం"
            ],
            "content": "చక్కగా అలంకరించుకొని వచ్చి తన ఎదట నిలబడిన బాలనాగమ్మను చూడ గానే మాయలఫకీరుకు మరింత నిషా ఎక్కిపోయింది.\n\"ఏం, బాలనాగూ, ఉన్నట్టుండి ఇట్లా మారిపోయినావు?” అన్నాడు.\n\"నా పన్నెండేండ్ల వ్రతం ఆయిపో వచ్చింది,” అన్నది బాలనాగమ్మ.\nఆమాట వినగానే మాయల ఫకీరు చెంగున ఒక్క దూకు దూకి బాలనాగమును కావిలించుకోబోయాడు.\n\"ఆగు, ఫకీరూ, ఆగు! నన్నంటితే తల పగిలి నిష్కారణంగా చస్తావు. నా వ్రతం ఇంకా తొమ్మిది రోజులున్నది. ఈ తొమిది రోజులూ ఓపికపట్టితివా ఆ తరవాత నీ కడ్డులేదు,” అన్నది బాలనాగమ్మ.\n\"ఆ తరవాత నా దానివైపోతావా?” అన్నాడు ఫకీరు.\n\"అయిపోతాను. కాని, ఒక్కటి చెబితే నేను సంతోషంతో నీదాన్నవుతాను ” అన్నది బాలనాగమ్మ.\n\"ఏమిటది? నీ కోరిక కడ్డేమిటి?” అన్నాడు ఫకీరు.\n\"నీ ప్రాణం ఎక్కడున్నదీ చెప్పాలి. నిన్నె వరన్నా చంపేస్తే ఆ తరవాత నాకు దిక్కెవరు?\" అన్నది బాలనాగమ్మ.\nఫకీరు బిగ్గిరిగా నవ్వి, \"ఓసి పిచ్చి దానా! నా ప్రాణం ఎవరికీ అందేది కాదు. దాన్ని నువు రక్షించనక్కర్లేదు. నేనే రక్షించుకుంటాను,” అన్నాడు.\nబాలనాగమ్మ చిన్నబుచ్చుకుని, \"ఎవరికి నీ ప్రాణం అందదంటే ఎట్లా నమ్మటం? కనీసం అది ఎక్కడ ఉన్నదీ చెబితే నాకు ధైర్యంగా ఉంటుంది.\" అన్నది.\n\" నరమానవుడి కెవరికీ అందని చోట ఉన్నది. సరేనా?” అన్నాడు ఫకీరు.\n\" అఁత భద్రంగా ఉంటే నాకు చెప్ప టానికేం?” అన్నది బాలనాగమ్మ కోపం వచ్చినట్టు నటిస్తూ.\nబాలనాగమ్మకు సంతోషం కలిగించ టానికీ, తన ప్రాణం ఎంత భద్రంగా ఉందో ఆమెకు తెలియజెప్పటానికి మాయల ఫకీరు తన రహస్యం కాస్తా చెప్పేశాడు.\n\"సప్తసముద్రాల అవతల జీవిగడ్డ. జీవిగడ్డలో రాతిగోడల మధ్య రాతికోట. రాతికోట నడుమ ఉక్కుకోట, ఉక్కు కోటలో అయిదు వందల వెలగచెట్లు, మూడువందల మునగచెట్లు, తొమ్మిది వందల తాడిచెట్లు, అయిదువందల వేప చెట్లు, వీటన్నిటి మధ్యా ముంతమామిడి చెట్టు, ముంతమామిడి చెట్టు తొర్రలో ఏడు దొంతర్లు. అన్నిటికన్నా అడుగు దొంతర్లో బంగారు పంజరం. పంజరంలో పంచవన్నెల చిలుక. చిలుక కంఠంలో నాప్రాణం ఉంది. ఆ చిలుక చస్తేనే గాని నేను చావను,” అని చెప్పాడు మాయల ఫకీరు.\nబాలనాగమ్మ ముఖం పైకి విప్పారిండి గాని లోపల ఆమెకున్న ఆశలన్నీ ఒక్క సారిగా అడుగంటాయి తన కొడుకు, పసివాడు. ఇంకా మిగిలి ఉన్న ఎనిమిది రోజుల్లో సప్తసముద్రాలు దాటిపోయి, ఈ కోటలన్నీ దాటి ఆ చిలకను పట్టుకునే దేమిటి, ఫకీరు చచ్చేడేమిటి, తనను చెర విడిపించేదేమిటి?\nఅయినా ఫకీరు చెప్పినదంతా చీటీమీద వ్రాసి బాలనాగమ్మ తంబళ్ళపెద్ది ద్వారా తన కొరుక్కు అందజేసింది. ఆ ఉత్తరం చూస్తూనే బాలవద్దిరాజు తంబళ్ళపెద్దితో, \"అవ్వా, మా నాన్నకు రావలసిన బాకీలు కొన్ని వసూలు చేసుకువస్తాను. పత్రాలు గడువు దాటిపోతున్నాయి. ప్రయా ణాని కింత అన్నంకట్టు ” అన్నాడు.\nతంబళ్ళపెద్ది నిజమే ననుకుని బాలుడి కింత అన్నం మూట గట్టి ఇచ్చింది. అది తీసుకుని బాలుడు నడక సాగించి దొంతిరాజు పట్ట ణమూ, రక్తకొల్లూ గడిచి సముద్ర తీరానికి చేరుకున్నాడు. సముద్రం వొడ్డున పన్నెండు కొమ్మల మర్రి చెట్టుకింద విశ్రాంతి తీసుకుని ఆలోచించసాగాడు.\n\"అప్పుడే తల్లి పెట్టిన గడువులో రెండు మూడు రోజులు గడిచాయి. ఒక పడవగాని, తెప్పగాని లేకుండా ఎట్లా సముద్రం దాటటం? గడు వయిపోయినాక మాయల ఫకీరు ఒక్క క్షణం ఆగుతాడా ? ఏం దారి? అని బాలుడు చింతించ సౌగాడు.\nబాలుడీవిధంగా ఆలోచిస్తూ ఉండగా చెట్టుమీదనుంచి ఏదో పక్షుల అరుపులు ఆర్తనాదంలాగా వినిపించాయి. బాలుడు తల ఎత్తి చూచేసరికి ఒక పెద్ద నాగసర్పం చెట్టెక్కుతూ కనిపించింది బాలుడు వెంటనే లేచి చంద్రాయుధం తీసి పాము శిరస్సుమీద ఒక్క దెబ్బ వేశాడు. ఆ దెబ్బకు పాము అతనిమీద దూకి అతన్ని కాటువేసి ప్రాణం విడిచింది. ఆ విషం బాలుడి శరీరంలోకి పోయి మైకం కమ్మింది. శరీరం కొయ్యబారిపోయింది. వోట నురుగులు కక్కుతూ బాలుడు కాస్తా ప్రాణాలు విడిచాడు.\nఎప్పుడైతే బాలవద్దిరాజు ఇక్కడ ప్రాణాలు విడిచాడో అప్పుడే అక్కడ పానుగంటిపట్టణంలో అతను నాటిన నాగ మల్లిచెట్టు మాడిపోయింది. అతను చచ్చి పోయినాడని తెలుసుకుని అతని ఆరుగురు తల్లులూ గోడుగోడున ఏడవసాగారు.\nఇది జరిగిన కొంతసేపటికి రెండు గండభేరుండపక్షులు ముక్కున ఏనుగును కరుచుకుని, సముద్రంమీదిగా మర్రిచెట్టు దగ్గిరికి ఎగురుతూ వచ్చాయి. బాలవద్ది రాజు ఈ పక్షులపిల్లలనే పాము బారినుండి రక్షించి తన ప్రాణాలర్పించాడు,\nఈ గండభేరుండపక్షులు అదివరలో చాలాసార్లు బిడ్డలను కనటమూ, వాటిని నాగేంద్రుడు కబళించడమూ జరిగింది. ఈసారి పిల్లలు ప్రాణాలతో దక్కాయి. చెట్టుకింద చచ్చిపడిఉన్న పాము కనిపిం చింది. దానిని చంపిన కుర్రవాడు కూడా చచ్చిపడి ఉండటం అవి చూశాయి.\nఇది చూడగానే ఒకపక్షి ఎగురుకుంటూ సంజీవి పర్వతానికి వెళ్లి మర్నాడు తెల్ల వారేసరికి ఒక సంజీవి పుల్లను తెచ్చింది. ఆది ముక్కున కరుచుకుని మూడుసార్లు బాలుడిచుట్టూ తిరిగేసరికి బాలుడు నిద్ర లేచినట్టు లేచి కూర్చున్నాడు. మరుక్షణమే పానుగంటిపట్టణంలో నాగ మల్లి చెట్టు చిగిర్చసాగింది.\nబాలుడి తల్లుల ఆనందానికి మేరలేదు. వాళ్లారోజు దానాలూ, ధర్మాలూ, సంతర్ప ణలూ చేసుకున్నారు.\n\" నాయనా, మా పిల్లలప్రాణాలు కాపా డావు. మేము నీకేమి ఉపకారం చెయ్య గలమో చెప్పు,” అని గండభేరుండపక్షు బాలుణ్ణి అడిగాయి.\n\"నాకు జీవిగడ్డలో పని ఉంది? అన్నాడు బాలుడు.\n\"మేము నిత్యమూ అక్కడికి పోతూ ఉంటాము. మాతో రా!” అన్నాయి పక్షులు.\nమగపక్షి ఒక తాటి దూలం తెచ్చి ముక్కుతో మధ్య డొల్లచేసింది. అందులో బాలుడు పడుకున్నాడు. రెండు పక్షులూ తాటిదూలం చెరొకవైపునా కరుచుకుని ఎగిరిపోసాగినై.\nఅవి అలా ఎగురుతూ, సప్తసముద్రాలూ దాటి, రాతిగోడ దాటి, రాతికోట దాటి, అనపకోట మధ్య అరణ్యం లో అతన్ని ఉంచాయి.\nఆ అరణ్యం చాలా దట్టంగా ఉంది. బాలుడు తల్లి పేరు తలుచుకుని చంద్రా యుధంతో ఒక్కొక్క వేటుకు ఒక్కొక్క చెట్టు పడగొట్టుతూ ముంతమామిడిచెట్టు చేరుకున్నాడు. దానినికూడా ఒక్కవేటుతో పడగొట్టాడు. దొంతులూ కనిపించాయి.\nఇంతలో గండభేరుండపక్షులు, \" అదేమిటి? ఆ చెట్టుజోలి కెందుకు పోతున్నావు? అందులో మాయల ఫకీరు ప్రాణం ఉంది, దానిజోలికి పోతే ఫకీరు నిన్ను చంపేస్తాడు,\" అని చెప్పాయి.\n\"ఫకీరే నన్ను తనప్రాణం తెష్తున్నాడు. నేనాయన నౌకరును,” అన్నాడు బాలుడు.\nగండభేరుండ పక్షులు బాలుడి కోర్కె తీర్చటానికి ఒక మంచి ఉపాయం చేశాయి. పొతుపక్షి బాల ణ్ణి ఒక దట్టమైన పొదలో కూర్చోబెట్టి వచ్చింది. ముంత మామిడి చెట్టును మూడు తాపులు తన్నింది. ఆ దెబ్బకు దొంతులు పగిలి గండుకుమ్మెదలు రివ్వున లేచాయి. అప్పుడు పెంటిపక్షి బలంకొద్దీ తన రెక్కను విసిరింది. ఆ గాలి తాకిడికి గండతుమ్మెదలు ఎన్నోమైళ్లు కొట్టుకు పోయాయి. పొతుపక్షి చెట్టు తొర్రలో ఉన్న పంజరం ముక్కున కరుచుకుని తీసుకుపోయి దాన్ని పొదలో ఉన్న బాలుడికిచ్చింది.\n\"అబ్బాయీ, ఫకీరువాడికి ఈపాటికి తెలిసివుంటుంది. తన ప్రాణాన్ని రక్షించు కునేటందుకు వాడు బయలుదేరి వస్తాడు. నీ ప్రాణమూ మా ప్రాణమూ కూడా దక్కదు. అందుచేత ఆ చిలకను ఇప్పుడే. స్వాధీనపరుచుకో,” అని గండభేరుండ పక్షులు బాలవద్దిరాజుకు హెచ్చరిక చేశాయి.\nబాలుడు పంజరంలోనుంచి చిలకను తీసి, తన చెవి పోసలు రెండూ దాని కాళ్ళకు తొడిగి రెంటికీ కొక్కెం తగిలిం చాడు. దానితో మాయల ఫకీరు కాళ్లు పడి పోయాయి.\n\"నా ప్రాణం ఎవడో ఆపహరించాడు. లేదా నా చిలక మేతకు పోయి ఏ లతలకో కాళ్లు ఇరికించుకున్నది,” అనుకున్నాడు మాయల ఫకీరు.\nఈలోపుగా ఈతబొండులో బాలవద్ది రాజును కూర్చోబెట్టి గండభేరుండపక్షులు ఇంటిదారి పట్టాయి. సముద్రాలన్నీ దాటి మర్రిచెట్టు చేరుకున్నాయి. పిల్లలకు మేత బెట్టి బాలుణ్ణి మళ్లీ తీసుకుపోవటానికి సిద్ధ పడ్డాయి. కాని బాలుడు కాలినడకను తానే వెళ్లిపోతానని పక్షులదగ్గిర సెలవు పుచ్చుకున్నాడు.\nనాలుగురోజులు నడిచి బాలవద్దిరాజు నాగళ్లపూడి గట్టు చేరి తంబళ్ళపెద్దు ఇంటికి వెళ్లాడు.\n\"బాకీలు వసూలు చేసుకు వచ్చావా” అని ఆడిగింది పెద్దు.\n\"బాకివాళ్ళంతా పీరారి అయినారు. పత్రాలు చింపేశాను” అన్నాడు బాలుడు. అవ్వ లబోమని మొత్తుకున్నది.\n\" ఊరుకో, అవ్వా. రోజులు కలిసి పస్తే ఈ కోటలో సొత్తంతా మనదే అవుతుంది.” అంటూ బాలుడు గాండ్లసంగు ఇంటికి పోయినాడు. గాండ్లసంగు నువ్వలు గానుగ ఆడుతున్నది. బాలుడు చిలకను చేత్తో పట్టుకుని ఎగిరి గానుగమీద ఎక్కి తిరగ సాగాడు. వెంటనే బయట తోటలో ఉన్న మాయల ఫకీరుకూడా గుండ్రగా తిరగ సాగాడు. బాలుడు గానుగను ఇంకా వేగంగా తిప్పాడు, ఫకీరుకూడా ఇంకా వేగంగా తిరిగాడు.\nబాలుడు చిలకను చేత బట్టుకుని ఫకీరుదగ్గిరికి పోయినాడు.\n\"అరే, నువు నా ప్రాణం తెచ్చావు. నాది నా కిచ్చెయ్యి,” అన్నాడు ఫకీరు.\n\"కొంచెం ఆగరా, ఫకీరూ ! బాల నాగమ్మ నీకేమవుతుంది?\" అన్నాడు బాలుడు.\n\"అది నా పెళ్లాం రా,” అన్నాడు ఫకీరు.\nబాలుడికి పట్టరానంత కోపం వచ్చింది. చిలక కంఠం నొక్కాడు.\nఫకీరు లబలబలాడుతూ, \"దాన్ని చంపకు. బాలనాగమ్మ నాకు తల్లి!\" అన్నాడు.\n\"ఫకీరూ, నీదగ్గిర చాలా మంత్రాలూ, భూతాలూ ఉన్నాయిట. వాటిని కాస్త నాకుకూడా చెప్పు.” అన్నాడు బాలుడు.\n\"నా రహస్యాలు నేనెవరికీ చెప్పను.” అన్నాడు ఫకీరు.\n\"చెప్పకపోతే ఈ చిలకను చంపేస్తాను” అని బెదిరించాడు బాలుడు.\nదేవుడా అంటూ ఫకీరు తన రహస్యా లన్నీ బాలవద్దిరాజుకు చెప్పాడు. దుడ్డు కర్రా, గోటిచిప్పా, తన మంత్రపు బెత్తాలూ ఎట్లా ఉపయోగించాలో బాలుడికి నేర్పాడు. రాళ్లూ రప్పలూ అయిపోయి కోటచుట్టూ ఉన్న బాలవద్దిరాజు తండ్రులనూ, వారి సైన్యాలనూ బతికించాడు. వారందరికీ తాను ఎరుకచెప్పుమన్నాడు,\nబాలనాగమ్మ చెర అయిపోయింది. ఆమెను బాలుడు పల్లకీలో కూర్చోబెట్టి ఒకపక్క గాండ్లసంగునూ, ఇంకొకపక్క ఫకీరునూ మొయ్యమన్నాడు. చేసేదిలేక ఫకీరు పల్లకీ ఎత్తుకున్నాడు. అందరూకలిసి తంబళ్ళపెద్దుతోసహా బయలుదేరారు.\nనాగళ్లపూడిగట్టు దాటి, నయనవాది పట్నం దాటి వీరంతా చిలుకవాదిపట్నం చేరారు.\nఅక్కడ బాలుడు తాను బతికించిన రాజు కూతుర్ని తల్లిదండ్రుల అనుమతితో మహా వైభవంగా పెళ్లాడాడు. అక్కడి నుండి బయలుదేరి గంగవాదిపట్నం వచ్చి ఆ రాజుకూతుర్ని కూడా పెళ్లాడాడు. ఆ తరవాత పులిరాజుపట్నం చేరి పులిరాజు కూతుర్నికూడా పెళ్లాడాడు. అక్కడినుండి బయలుదేరి అందరూ పానుగంటిపట్నం చేరుకున్నారు.\nబాలుడికొరకు ఎదురుచూస్తున్న ఆరుగురు తల్లుల ఆనందానికీ మేరేలేదు. ఫకీరువాతపడిన బాలనాగమ్మ తిరిగి రావటం కాకుండా చచ్చారనుకున్న మొగుళ్లూ చుట్టాలూ తిరిగివచ్చారు. ఆరుగురు అక్కచెల్లెళ్లూ గాజులబత్తుడి చేత ' గాజులు తొడిగించుకున్నారు. వారి వైధవ్యం అయిపోయింది.\nఇంత ఆనందంలోనూ ఒక చిక్కు ఎదురయింది. బాలనాగమ్మ భర్త కార్యవద్ది రాజు, \"ఇది ఇంతకాలం ఫకీరుదగ్గిర ఉన్నది. ఇది వ్రతం చెడలేదని ఎలా నమ్మటం? నేను బాలనాగమ్మను ఏలను” అన్నాడు.\nఅప్పుడు బాలవద్దిరాజు సలసల కాగే నూనెలో తన ఉంగరం వేసి తల్లిని తీయ మన్నాడు. బాలనాగమ్మ తీసింది.\n\"ఫకీరుదగ్గిర ఇది ఎన్ని మాయలూ, పసర్లూ నేర్చిందో? నేను నమ్మను,\" అన్నాడు కార్యపద్ధిరాజు.\nబాలుడు పెద్ద అగ్నిగుండం తయారు చేయించాడు. బాలనాగమ్మ అందులోకి దూకింది. కట్టినకోక కాలలేదు. పెట్టిన కుంకం చెదరలేదు. బాలనాగమ్మ ఆ గుండంలో నాలుగు గడియలు నిలబడి పైకి వచ్చింది. ఆమె భర్త ఆనందానికి మేరలేదు.\nబాలవద్ది రాజు ఏడుగురు తల్లులూ, తండ్రులూ మళ్లీ వైభవంగా పెళ్లి చేసు కున్నారు. ఈ సంబరాలన్నీ అయిపోగానే బాలవద్దిరాజు మాయల ఫకీమను వెంట బెట్టుకుని నాగళ్లపూడి గట్టుకు వెళ్లాడు. కోటలో ఉండే సామానంతా బళ్లమీద తన వూరు చేరవేయించాడు.\nఫకీరు, \"ఇకనన్నా నా చిలకను నా కిచ్చెయ్యి,” అన్నాడు. బాలుడు ఇవ్వ నన్నాడు. ఫకీరు ఆత్రంగా బాలవద్దిరాజు చేతిలోంచి చిలకను లాక్కోబోయినాడు. చిలక తల బాలవద్దిరాజు చేతిలో మిగిలి పోయింది. మొండెం ఫకీలు చేతిలోకి వచ్చింది. 'యాఆల్లా, యాఖువా ' అంటూ మాయలఫకీరు ప్రాణాలు విడిచాడు.\nబాలవద్దిరాజు బళ్ళకెక్కించిన సామా నులు తిరిగి తెప్పించి, ఫకీర్లను పిలిపించి అన్నదానాలు చేసి, ఒక పెద్ద తోట వేయించి అందులో ఫకీరుకు గోరీ కట్టించి, గోరిదగ్గిర పెద్ద కొట్టు కట్టించి, అందులో ఫకీరు ఆస్తి అంతా ఉంచాడు. ఫకీరు పేర నిత్యమూ సాంబ్రాణి వేయటానికి ముప్ఫై మంది ఫకీర్లను పెట్టి ఆ ఆస్తి వారిని అనుభవించమన్నాడు.\nబాలుడు ఇంటికి వచ్చి అత్తవారిచ్చిన ఆరు రాజ్యాలూ ఏలుతూ తల్లులతోనూ తండ్రులతోనూ సుఖంగా జీవించాడు. (అయిపోయింది)",
            "book_page_end": 26
        },
        {
            "title": "వాగ్దానము",
            "book_page_start": 27,
            "pdf_page_start": 29,
            "pdf_page_end": 34,
            "author": "పి. నరసింహమూర్తి",
            "genre": "జానపద కథ",
            "moral": "మాట తప్పకూడదు. వాగ్దాన భంగం వల్ల జీవితంలో అనేక ప్రమాదాలు సంభవిస్తాయి.",
            "keywords": [
                "వర్తకుడు",
                "రత్నాకరుడు",
                "మరుగుజ్జు",
                "వాగ్దానం",
                "దేవకన్య",
                "మంత్ర వస్తువులు",
                "మాటతప్పడం"
            ],
            "characters": [
                "వర్తకుడు",
                "రత్నాకరుడు",
                "మరుగుజ్జు",
                "దేవకన్య",
                "కుమారుడు",
                "రాక్షసులు"
            ],
            "locations": [
                "బంగారు కొండ",
                "బంగారు కోట",
                "నది ఒడ్డు"
            ],
            "content": "అనగనగనగా ఒక వర్తకుడు. అతనికి రత్నాకరుడు అనే ఒక కొడుకు, ఆ వర్త కునికి రెండు పెద్ద ఓడలున్నయి. వాటితో వర్తకం చేసి, ఆతను లక్షలు గడించాడు.\nఒకప్పుడు, కోస్తాకు పోయిన ఓడలు తిరిగి రాలేదు ఏమా అని వర్తకుడు ఆత్రంతో ఎదురుచూస్తూవుండగా, అవి సముద్రంలో మునిగిపోయినట్టు వార్త వచ్చింది. ఈవార్త వినగానే అతను విచారంతో కుంగి పోయాడు.\nఇంతలో ఒక మరుగుజ్జువాడు అక్షడికి వచ్చి, వర్తకుని వేపు వికటంగా నవ్వుతూ \"ఏమయ్యా వర్తకుడా! ఎందుకలా విచా రిస్తావు? పోయినదానికి విచారిస్తేమాత్రం లాభమేమున్నది? ఐనా నేనొక ఉపాయం చెబుతాను, విను: ఇప్పుడు నీవు ఇంటికి వెళ్లగానే మొట్టమొదట నీకు ఏది కంటబడు తుందో దానిని నాకు ఇచ్చినట్టయితే, నీ ఐశ్వర్యం తిరిగి నీకు లభిస్తుంది. అదీ నా కిప్పుడే ఇవ్వనక్కరలేదు. పన్నెండేండ్ల లోగా ఎప్పుడిచ్చినా సరే\" అన్నాడు.\nఇది విని, వర్తకునికి ఒక యుక్తి తోచింది. 'ఇంటికి పోగానే ముందు కుక గదా ఎదురు రాబోయేది ! మరుగుజ్జువానికి కుక్కని ఇచ్చేస్తే తీరిపోతుంది' అనుకొని మరుగుజ్జుతో 'సరే' నన్నాడు. వర్తకుడు 'సరే' అనగానే మరుగుజ్జు మాయమయి పోయాడు.\nతీరా వర్తకుడు ఇంటికి చేరుకుని, గుమ్మంలో అడుగుపెట్టేసరికల్లా, అతను అనుకొన్నట్టు కుక్క ఎదురురాలేదు సరి కదా, తన ముద్దుల కొడుకు రత్నాకరుడే ముందుగా కంటపడ్డాడు. ఇప్పుడు చేసే దేముంది? వాగ్దానం ప్రకారం మరుగుజ్జు వానికి తన కుమారుడినే ఇచ్చి వేయాలె. \"సరే, పన్నెండేళ్లవరకూ గడువున్నదికదా, అప్పటిమాట చూచుకొనవచ్చు\" అని అనుకొని వర్తకుడు చల్లగా ఊరకున్నాడు.\nఒకరోజున అతను పొలము దున్ను .తూవుండగా నాగలికొర్రుకు ఏదో బండ తగిలింది. అక్కడ కొంచెంలోతుగా తవ్వే సరికి, ఒక బిందెనిండా బంగారు నాణెములు కనపడినయి. ఈవిధంగా నిధి దొరకటం మరుగుజ్జువాని మహిమే అయివుంటుందని వర్తకుడు తెలుసుకొన్నాడు. అప్పటినించీ అతను మళ్లీ లక్షాధికారి అయి, ఎప్పటివలె సుఖంగా ఉంటూవున్నాడు.\nఇలా వుండగా రత్నాకరుడికి పన్నెం డేళ్ళూ నిండాయి. మరుగుజ్జువాని కిచ్చిన వాగ్దానం చెల్లించవలసినరోజు వచ్చేసింది. ఈ వాగ్దానంగురించి వర్తకుడు చెప్పలేక చెప్పలేక తప్పనిసరిగా కొడుకుతో జరిగిన కథఅంతా చెప్పాడు.\nదానికి రత్నాకరుడు \"ఏడిశాడులే. మరుగుజ్జువెధవ, మనలనేం చేయగలడు? రానీ, వాడి పని చెబుతా\" నంటూ. ఒక గిరి గీసి ఆ గిరిలోపల తను కూ ర్చొ ని తనతోపాటు తండ్రిని కూడా కూర్చోబెట్టు కొన్నాడు.\nకొంచెం సేపటిలో మరుగుజ్జువాడు వచ్చి 'ఓయి వర్తకుడా! దైవసాక్షిగా చేసిన వాగ్దానం నెరవేరుస్తావా?' అని ఆడిగాడు. ' చూడబోతే వామనమూర్తిలాగ నలుసంత ఉన్నాడు. రెండు తగలనిస్తే వాడేపోతాడు, వీడి బతుక్కి వాగ్దానమొకటా?' అని అనుకొంటూ రత్నాకరుడు వాని పై న కలియబడ్డాడు.\nపోట్లాటలో చివరకు రత్నాకరుడే చిత్తు అయిపోయాడు. కనుక శిక్షగా, వానిని ఒక ఓటి పడవలో ఎక్కించి, నీటిలో వదిలే శాడు మరుగుజ్జువాడు. రత్నాకరుడు ఏటిలో కొట్టుకుపోయి, ఒక ఒడ్డుకు చేరు కున్నాడు. ఆఒడ్డున నడుస్తూ పోగాపొగా, రాక్షసులు నివసించే ఒక బంగారు కొండ, దానిపైన బంగారపు కోట కనిపించాయి.\nరత్నాకరుడు ఆ కోట ప్రవేశించి, గదు లన్నీ ఒక్కొక్క టే గాలించాడు. చివరి గదికి వచ్చేసరికి, ఒక నాగుపాము కన పడింది. ఆ నాగుపాము అతనితో \" నన్ను చూచి భయపడ బోకు. నిజానికి నేనొక దేవకన్యను. రాక్షసులు నన్ను ఎత్తుకువచ్చి ఇలా మార్చివేశారు. మారుప్రశ్న వేయ కుండా, నేను చెప్పినట్టు చేశావంటే నాకు. శాపవిముక్తి అవుతుంది. శాపం పోగానే మామూలురూపందాల్చి, నిన్ను బతికించు కుని నీకు పాదదాసినై ఋణం తీర్చుకుం టాను ” అన్నది.\nఅందుకు రత్నాకరుడు అంగీకరించ గానే ఆమె \"ఓయి రత్నాకరుడా! ఆర్ధరాత్రి వేళ, భయంకరులైన నల్లటి మరుగుజ్జు వాళ్లు నిన్ను వెతుక్కుంటూ వచ్చి, 'ఇక్క డెందుకున్నావు?' అంటారు. 'నా. దేవకన్య కోసం నేను వచ్చా' నని ధైర్యంతో చెప్పు. 'మరయితే, ప్రాణానికి ప్రాణం ఇస్తావా?' అని అడుగుతారు. 'అలాగే' అనిచెప్పి, నిబ్బరంగా ఉంటివంటే వాళ్లు నీ ప్రాణం తీసుకుంటారు. అంతటితో వాళ్ళ మంత్ర బలిమి పోయి, నాకు అసలురూపం వచ్చే స్తుంది\" అని చెప్పింది.\nఆ రాత్రి ఆమె చెప్పి న టే జరిగింది. దేవకన్యకు శాపం వదిలిపోగానే, మంత్ర జలం చల్లి రత్నాకరుణ్ణి బతికించుకుంది. అంతటినించి వాళ్ళకు మరుగుజ్జువాళ్ళ పీడ వదిలిపోయింది.\nరత్నాకరుడు దేవకన్యను పెళ్ళాడి, బంగారవు కొండపయిన ఆ బంగారు కోట లోనే హాయిగా ఉంటూ వుండగా, వారికి ఒక చక్కటి కుమారుడు పుట్టాడు.\nకొంతకాలానికి రత్నాకరుడు దేవకన్యతో \"నేను ఒకసారిపోయి నా తలిదండ్రులను చూచి వస్తాను”అన్నాడు. అందుకు ఆమె వప్పుకోలేదు. ఎంతచెప్పినా అతను వినక పోయేసరికి, 'సరే, నేనేంచేసేది. పోయిరా. ఇదుగో ఈ ఉంగరం వేలికి పెట్టుకుని, ఏమి కోరుకుంటే అది నెరవేరుతుంది. కాని, మీ తండ్రి ఎదుటమాత్రం ఎన్నడూ తలవవద్దు సుమా. ఈ మాట జ్ఞాపకం ఉంచుకో' అని చెబుతూ, భర్తవేలికి మాంత్రిక ఉంగరం పెట్టింది.\nఆమట్టున రత్నాకరుడు తండ్రివద్దకు పోవాలని కోరుకున్నాడు. కళ్లుమూసి తెరిచే లోపల అతను తన తండ్రిఎదుటనే నిలబడి ఉన్నాడు!\nఅయితే అతను ఇల్లువదిలిపోయి చాలా కాలం కావటంచేత, తలిదండ్రులు గుర్తు పట్టలేకపోయారు. కొన్ని ఆనవాళ్లు చూచిన మీదట అతను తమ కుమారుడే అయి వుంటాడని వారు నిశ్చయించారు.\nఅయినా, తన తలిదండ్రులై తనను గురించి సంశయపడటం రత్నాకరునికి కష్టమనిపించింది. వారికి నమ్మకం కలగా లనే వుద్దేశంతో తనకు పెళ్లి కావడం, పిల్ల • వాడు పుట్టడం — ఇవన్నీ పూసగుచ్చినట్టు వారితో చెప్పాడు.\nఈ మాటలు వినేవరకు, వారికి ఇదివర కున్న నమ్మకం కాస్తా తొలగిపోయింది. ఇతనివన్నీ బడాయికబుర్లు అనుకొన్నారు. రత్నాకరునికి పౌరుషం రేగి-తన భార్యనూ, కొడుకునూ వారికి రుజువు చూపాలని, వాళ్లను తలచాడు. మరునిమిషంలో వాళ్లు ప్రత్యక్షమయారు. అప్పుడు ఆ వృద్ధులు, కొడుకుచెప్పినదంతా నమ్మి, కోడలినీ మనవడినీ చూచుకు మురిసిపోయారు.\nఅయితే తన మాటను భర్త జవదాటి నందుకు దేవకన్య ఉగ్రురాలయి, తగిన శాస్తి చేయాలనుకుంది. ఒకనాడు భార్యా భర్తలు ఏటి ఒడ్డుకు షికారు కెళ్లారు.\nఅలసటచేత రత్నాకరుడికి అక్కడనే నిద్ర పట్టడం కనిపెట్టి దేవకన్య, అతని వేలి ఉంగరం మెలిగా ఊడదీసింది. తరువాత ఒక్క నిమిషంలో కొడుకుతో సహా ఆమె, బంగారుకోట చేరుకుంది.\nకొంతసేపటికి రత్నాకరుడు మెలకువ వచ్చి లేచి, జరిగిన మోసం తెలుసుకొన్నాడు. కాని, ఉంగరం లేక, చేసేదేమున్నది?\nతిరిగి తిరిగి రత్నాకరుడు మళ్లీ మరొక కొండవద్దకు వచ్చాడు. ఆ కొండమీద ముగ్గురు రాక్షసులు వారి ఆస్తి పంపకం తెగక పోట్లాడుకొంటున్నారు. అటువంటి సమయంలో రత్నాకరుడు కనపడగానే, వాళ్ళు బతిమలాడి అతనిని తీసుకువెళ్లి, తీర్పు చెప్పమన్నారు.\n\"అయ్యా! ఇవిగో పావుకోళ్ళు. ఇవి తొడుక్కుని తలచుకున్నచోటికి పోవచ్చు. ఈ ముత్యాలహారం ధరిస్తే, మనస్సులో తలచుకున్న పని నెరవేరుతుంది. మూడ వది ఖడ్గం. ఇది ఎవరిని నరికి రమ్మంటే వారిని సంహరిస్తుంది. ఈ మూడు వస్తు వులూ మా ముగ్గురిలో ఎవరికి ఏది చెంద వలెనో, మధ్యవర్తిగా ఉండి మీరు పంచి పెట్టండి” అని కోరారు.\nఅప్పుడు రత్నాకరుడు 'సరే బాగానే వుంది. మీరు చెప్పిన మహిమలు ఈ వస్తు వులకు ఉన్నవో లేవో నిజం తెలియనిదే తీర్పు చెప్పడ మెల్లాగ? కనుక, ముందు నేను స్వయంగా పరీక్షచేసి చూడాలి ' అన్నాడు. వాళ్లు అందుకు వప్పుకున్నారు.\nరత్నాకరుడు హారం ధరించి, ఖడ్గం చేత పుచ్చుకొని, పావుకోళ్లు తొడుక్కు న్నాడు. తలుచుకున్నంతలో అతను బంగారు కొండపైన బంగారు కోట చేరు కున్నాడు.\nఅక్కడ అతనికి బాజా భజంత్రీల సందడి వినపడింది. ఇదేమిటా విడ్డూర మని చూచేవరకు, దేశదేశాల నుంచి స్వయంవరంకోసమని వచ్చిన రాజ కుమారులు దర్బారుమందిరంలో విందుకు కూర్చున్నట్టు తెలియవచ్చింది.\nరత్నాకరుడు అదృశ్యరూపంలో దేవ కన్య పక్కనే చేరి, ఆమె విందు ఆరగించ కుండా ఆటంకం కలిగించేసరికి, రాక్షసి మాయలు మళ్లీ తనమీద ప్రయోగ మవు తున్నయని కంగారుపడి ఆమె ఆమట్టునే పడకగదికి పోయి, భయంతో ఏడుస్తూ పడిపోయింది.\nఅప్పుడు రత్నాకరుడు మామూలు రూపంలో ఆమెకు కనపడి \"నామీది ప్రేమచేత నా తండ్రి మరుగుజ్జువాని కిచ్చిన వాగ్దానం తప్పిపోయాడు. నన్ను మరచిన నా తల్లిదండ్రులకు ఆనవాలు చూపించటం కోసం నీ కిచ్చిన వాగ్దానం నేను తప్పిపోయాను. కాని, నా ప్రాణం అడ్డువేసి రాక్షసి మాయల నుంచి నిన్ను తప్పించినప్పుడు చేసిన వాగ్దానం నువు ఎందుకు తప్పిపోయావో బోధపడటం లేదు” అని అన్నాడు.\nదేవకన్య తన తప్పిదాన్ని తెలుసుకొని క్షమించమని భర్తను ప్రార్థించింది. ఆ వెంటనే స్వయంవరం ఆగిపోయింది.\nఅప్పటినించీ రత్నాకరుడూ, దేవకన్యా వారి ముద్దుల కుమారుడూ బంగారు కొండమీద బంగారు కోటలో హాయిగా ఉంటున్నారు.\nనోటిమాట గాలికి పోయేదికదా, తప్పి పోతే రాబోయే కష్టమేమిటి అనుకొంటారు, చాలామంది. కాని మానవుని జీవితమంతా మాటమీదనే ఆధారపడివుంది. మాట తప్పిపోవటంవల్ల ఇక్కడ వర్తకునికీ, రత్నాకరునికీ, దేవ క న్య కూ కూడా ఎటు వంటి ప్రమాదాలు వచ్చాయో, చూడండి.",
            "book_page_end": 32
        },
        {
            "title": "బలికోరినగంట",
            "book_page_start": 33,
            "pdf_page_start": 35,
            "pdf_page_end": 38,
            "author": "చావలి రామారావు",
            "genre": "చరిత్ర/పురాణం",
            "moral": "గొప్ప కార్యాలు సాధించడానికి, త్యాగం అనివార్యం కావచ్చు. కూతురు తండ్రి గౌరవం కోసం ప్రాణ త్యాగం చేసింది.",
            "keywords": [
                "కువాన్యు",
                "కోవాయ్",
                "చక్రవర్తి యంగ్లో",
                "గంట స్తంభం",
                "మానవ బలి",
                "త్యాగం"
            ],
            "characters": [
                "యంగ్లో (చక్రవర్తి)",
                "కువాన్యు (కమ్మరి)",
                "కోవాయ్ (కుమార్తె)",
                "సాధువు"
            ],
            "locations": [
                "చీనా దేశం",
                "పెకింగ్"
            ],
            "content": "పూర్వం ఒకప్పుడు చీనాదేశాన్ని 'యంగ్లో' అనే చక్రవర్తి పాలిస్తూ ఉండేవాడు. ఆయన పరిపాలనలో ' పెకింగ్ ' ముఖ్యపట్టణంగా ఉండేది. పెకింగ్లో పెద్ద పెద్ద భవనా లెన్నో వెలి శాయి. ఈ భవనాలకు తోడు, ఒక అపు రూ పమయిన గంటస్తంభం కట్టించాలెనని యంగ్లో ఉద్దేశం, ఎంత కర్చు అయినా సరే, తన సంకల్పం నెరవేరవలెనని ఆయన నిశ్చయించుకొన్నాడు.\n' ఒక గొప్ప స్తంభం కట్టి, అందులో ఒక పెద్ద గంట అమర్చాలి. ఇది ప్రపంచములోని ఇతరదేశాల గంటలన్నిటి కంటె పెద్దదీ, నాణ్యమయినదీ అయి వుండాలి. ఈ గంట మోగిస్తే. ఖంగుమని దాని ధ్వని పట్టణమంతటికీ స్పష్టంగా వినిపించాలి. ఇటువంటి గంట తయారు చేయగల పనివానిని ప్రపంచంలో ఏమూల ఉన్నాసరే, మనకు ఎంత ధనం కర్చు అయినాసరే, రప్పించవలిసింది' అని చక్రవర్తి ఆజ్ఞాపించాడు.\nచక్రవర్తి ఆజ్ఞప్రకారం దేశమంతటా చాటింపు వేయించారు. గంట తయారు చేయటానికి 'కువాన్యు' అనే కమ్మరి వచ్చాడు. కువాన్యు చీనాదేశ మంతటికీ పేరొందిన కమ్మరి. అతని పేరుప్రఖ్యాతులు ప్రపంచమంతటా అల్లుకుపోయినయి.\nఈపని నెరవేర్చటానికి కువాన్యువంటి నిపు ణుడు దొరికినందుకు చక్రవర్తి కూడా ఎంతగానో సంతోపించాడు.\nకువాన్యుకు కోరినంత ధనము, అతని కింద పని చేయటానికి కావలసినంత మంది జనము సిద్ధమయింది. తను గడిం చిన అనుభవాన్నంతటినీ వినియోగించి, అనేక శాస్త్రగ్రంథాలు తిరగవేసి, కువాన్యు రకరకాల లోహాలు మిశ్రమం చేశాడు. వాటిని కరిగించి ఇక మూసలో పోస్తాడనగా, చక్రవర్తి పరివారమూ చూడవచ్చారు.\nకాని, దురదృష్టంకొద్దీ సలసల కాగు తున్న లోహం పొసీపోయడంతోనే మూస టపీమని బడ్డలైపోయింది. ఈ విధంగా కొన్ని సంవత రముల కాలమూ, బోలె డంత ధనమూ వ్యర్థమైనందుకు కువాన్యు విచారించాడు.\nఅయితే, చక్రవర్తి మాత్రం విచారించ లేదు. 'సిద్ధహస్తుడైన కువాన్యు యేమిటీ. ఈపాటి పని నెరవేర్చలేకపోవడ మేమిటి? ఇది ఏదో పొరపాటు జరిగివుంటుంది కాని, అతని అసమర్థత ఎంతమాత్రము కాదు' అనుకొని, కువాన్యును మళ్లీ ప్రయత్నించ మన్నాడు. అతనికి ఏవిషయంలోనూ లోటు రాకుండా, కోరినంత ధనమూ సిబ్బందీ ఎల్లప్పుడూ సిద్ధంగావుండే ఏర్పాట్లు చేయిం చాడు చక్రవర్తి,\nకువాన్యు ధైర్యం తెచ్చుకొని, అనేక సంవత్సరాలపాటు మళ్లీ ప్రయత్నించాడు. ఈసారి మూసలో లోహం పోసేసమయానికి చక్రవర్తీ, పరివారమూ, ఎంతోమంది జనమూ విడ్డూరంగా చూడవచ్చారు. ఇప్పుడు మూస బద్ధలైపోలేదు గాని, గంట మాత్రం తూట్లు పడి, ఒక తేనెపట్టులాగ తయారయింది.\nఈసారి కూడా సంవత్సరాల కాలమూ, బోలెడంత ధనమూ వ్యర్థమయేవరకు, చక్రవర్తికి చికాకు కలిగింది. 'ఇంకొక్క సారి ప్రయత్నించటానికి అవకాశమిస్తు న్నాము. ఈసారి నెరవేరకపోతే తల కొట్టించి, కోటగుమ్మానికి వేలాడదీయిస్తా' మని కువాన్యూను హెచ్చరించారు.\nకువాన్యు ఇంటికి పోయి గ్రంథాలన్నీ మళ్లీ ఒకసారి తిరగవేశాడు. కాని, తనకు తెలిసినదానికంటె కొత్తవిషయం ఎక్కడా కనిపించలేదు.\nఈసారయినా తనకు జయం కలిగించు మని ముక్కోటి దేవతలకు మొక్కు కొన్నాడు. పని నెరవేరక పోయినట్టయితే తనకు ఏమిగతి పట్టబోతుందో, తన ప్రియ మైన కుమార్తె 'కోవాయ్ ' తో చెప్పలేక చెప్పలేక చెప్పాడు.\nకోవాయ్ అందాల బరిణె: శీలవతి. తండ్రిపైన ఆమెకు అమితభక్తి. అందు చేత, తండ్రి చెప్పిన మాటలు విన్న వెంటనే కోవాయ్, కొండలలో వుండే సాధువువద్దకు వెళ్లి సంగతి సందర్భాలన్నీ విప్పి చెప్పింది. అప్పుడు సాధువు ఆమెపైన జాలి దలిచి, \"అమ్మాయీ! మీ నాయన తయారుచేసే గంటకు లోహపు పాళ్లు అన్నీ సరీగానే వున్నాయి. వాటిలో పొరపాటుగాని లెక్క తప్పుకాని ఏమీ లేదు. అయితే, ఇటువంటి ఘన కార్యం చేసేటప్పుడు బలి ఇవ్వకపోతే పని జరగదు. ఇప్పుడు ఈగంటకు శీలవతి అయిన ఒక కన్యయొక్క రక్తం కలిసి నట్టయితే, మరి ఏ ప్రయత్నమూ అక్కర లేకుండా సరిగా వస్తుందని శాస్త్రాలు చెబు తున్నాయి” అని సలహాచెప్పాడు.\nకోవాయ్ ఉత్సాహంతో ఇంటికి వచ్చి, 'నాయనా! నీవు ఎంతమాత్రమూ విచారించ వలిసిన పనిలేదు. ఈసారి ప్రయత్నించు. తప్పకుండా గంట చక్కబడుతుంది. నీకు మాటా మాణిక్యమూ దక్కుతుంది. కీర్తి వస్తుంది నీ ప్రజ్ఞకు రాజు సంతోషిస్తాడు' అని ధైర్యం చెప్పింది.\nకోవాయ్ ఇంత ధైర్యంగా ఎలా చెప్ప గలుగుతున్నదో పాపం తండ్రికి ఏమీ తెలి యదు. ఆమె సాధువువద్దకు వెళ్లటంకాని, ఆయన సలహా పొందటంగాని కువాన్యు ఎరగడు. అయినా కూతురు మాటపైనుండే నమ్మకంచేత ఆమె చెప్పినట్టుగా కువాన్యు మూడవసారి ప్రయత్నించాడు. మళ్లీ కొన్ని సంవత్సరాలపాటు పరిశ్రమచేయగా, పని అంతా పూర్తి ఐంది. కువాన్యు ఇక లోహం మూసలో పోత పోస్తాడనగా చక్రవర్తితో కూడా ఊరంతా వచ్చి విరగబడ్డారు.\nలోహం కరిగించి కువాన్యు మూసలో పోస్తూవుండగా జనంలో పెద్ద గోల బయలు దేరింది. ఏమి ? - \"నాన్నా! నాన్నా!!\" 'అంటూ అతని ముద్దులకూతురు కోవాయ్, సలసల కాగే ఆ లోహంలోకి ఉరికి, బలి అయిపోయింది ! ! — ఇలా ఆమె నిప్పులోకి ఉరకటానికి కారణం ఏమైవుంటుందో ఎవ్వరూ ఊహించలేకపోయారు.\nకూతురును రక్షించుకుందామని కువాన్యు శాయశక్తులా యత్నించాడు. కాని,... శరీరమంతా ఆ లోహానికి ఆహుతి అయిపోయి, ఆమె కాలిజోడు మాత్రం అతని చేతిలో చిక్కుకొన్నది.\nతరవాత మూ స విప్పి చూచారు. అద్భుతమైన గంట, సరీగా చక్రవర్తి మనసులో ఉద్దేశంప్రకారం తయారైంది. చక్రవర్తి అపరిమితంగా సంతోషించాడు. అనుకొన్న ప్రకారము బ్రహ్మాండమయిన గంట స్తంభమూ కట్టించాడు. అతని కోరిక అక్షరాలా నెరవేరింది. కాని, గంటక బలిఅయిన తన కూతురుతోపాటు కువాస్యు జీవితమే నాశనమైపోయింది.\nనాటికీ నేటికీ కూడా ఆ గంట వాయించి నప్పుడల్లా ' షే! షేఁ !!' అని పలుకుతుం దట. ' షేం' అంటే చీనాభాషలో 'జోడు ' అని అర్థం. కనుక బలి ఐపోయిన కోవాయ్ ఆ ధ్వనివల్ల తన జోడు తనకు కావాలని అడుగుతున్నదని ఆ దేశపు ప్రజలు ఈ నాటికీ కూడా అనుకొంటూ వుంటారు.\nశాశ్వతంగా ఉండిపోయే ఇటువంటి గొప్ప పనికోసం కోవాయ్ తన ప్రాణాల నైనా లెక్కచేయక తండ్రి కీర్తిని నిల బెట్టింది! [ఆధారం : ఒక చైనా కథ]",
            "book_page_end": 36
        },
        {
            "title": "కాదంబరి",
            "book_page_start": 37,
            "pdf_page_start": 39,
            "pdf_page_end": 46,
            "author": "పాలంకి వెంకటరామచంద్రమూర్తి",
            "genre": "పౌరాణికం/శాంతి",
            "moral": "ద్వేషం, తప్పుడు అంచనాలు మరియు శాపాలు ప్రేమ మార్గంలో అడ్డంకులను సృష్టిస్తాయి, కానీ నిజమైన ప్రేమ చివరికి అన్నిటినీ అధిగమించగలదు.",
            "keywords": [
                "కాదంబరి",
                "మహాశ్వేత",
                "చంద్రుడు",
                "పుండరీకుడు",
                "కపింజలుడు",
                "శాపం",
                "పునర్జన్మ"
            ],
            "characters": [
                "కాదంబరి",
                "మహాశ్వేత",
                "చంద్రుడు (చంద్రపిదుడు)",
                "పుండరీకుడు (వైశంపాయనుడు)",
                "కపింజలుడు"
            ],
            "locations": [
                "దేవలోకం",
                "భూలోకం",
                "అడవి"
            ],
            "content": "పూర్వం దేవలోకంలో ఒక గంధర్వ రాజుకి కాదంబరిఅనే కూతురు ఉండేది. ఆమె చాలా అందకత్తె. ఆమెకు 'మహా శ్వేత ' ప్రాణ స్నేహితురాలు.\nకాదంబరి మ హా శ్వేత లు ఎప్పుడూ ఒకరి నొకరు విడిచివుండేవారు కారు. తమకు వివాహమయితే ఎక్కడ ఎడబాటు కలుగుతుందో అనే భయంతో వివాహం చేసుకోకూడదని నిశ్చయించుకున్నారు.\nకాదంబరి సౌందర్యమూ, మంచి గుణ ములూ విని, చంద్రుడు ఆమెను ప్రేమించాడు. ఒకనాడు ఏకాంతంలో కాదంబరితో తన మనస్సులో వుద్దేశం వెల్లడించేశాడు. కాదంబరి కాదనలేదు. తనుకూడా చంద్రుణ్ణి ప్రేమించినప్పటికీ, తనూ మహాశ్వేతా చేసుకొన్న ఏర్పాటు జ్ఞాపకంవచ్చి, ఏమీ బదులు చెప్పకుండా ఊరుకుంది.\nఇలాగే మహా శ్వేతకూడా పువ్వులు కోసుకుందామని ఒకమాటు అడవిలోకి వెడితే, అక్కడ పుండరీకుడనే ఋషి కుమారుడు ఆమెను చూఛి ప్రేమించాడు. ఆ విషయం ఆమెకు చెప్పుతూ వుండగా పుండరీకుని స్నేహితుడు, కపింజలుడు అక్కడికి రావటం జరిగింది.\nకపింజలుడికి ఆడవాళ్ళంటే కోపం. ఏమంటే, అతను తపోధ్యయనపరాయ ణుడు. తపస్సు చేసుకొనేవాళ్లకు ఆడవాళ్లు ఆటంకమవుతారనీ, కనుక పెళ్లి పనికి రాదనీ కపింజలుని నమ్మకం. అందుకనే, తను పెళ్ళాడటం మానుకోవడమేగాక పుండరీకుడిచేతకూడా 'పెళ్ళాడను ' అని ఒప్పించి మాట పుచ్చుకొన్నాడు.\nఇలాంటిపరిస్థితిలో మహాశ్వేతతోకూడా పుండరీకుడు కపింజలుని కంట బడ్డాడు. ఆడవాళ్లను ద్వేషించే కపింజలుడికి వెంటనే మంటెత్తుకువచ్చి మహాశ్వేతను శపించబోయాడు. కాని పుండరీ కుడ స్నేహితుని కాళ్ళమీదపడి, శపించవద్దని బతిమాలాడు. అప్పుడు కపింజలుడు \"ఐతే ఇంకెప్పుడూ నువ్వు ఆ పిల్లమాట తలపెట్టకూడదు. అలా నీవు వొప్పుకుంటే నేను శపించను.” అని పుండరీకుణ్ణి తనతో తీసుకుపోయాడు.\nఈ సంగతి కాదంబరి చెవిని పడగానే ఆమెకు కోపంవచ్చింది. ఆమె మహా శ్వేతను పిలిపించి, ' నేను చంద్రుడిమాట మరిచిపోతాను. నువ్వుకూడా పుండరీకుని మాట మరచిపోవాలి' అని శాసించింది.\nఅక్కడ అడవిలో పుండరీకుడు మహా శ్వేతమాట ఇంక తలపెట్టనని కపింజ లునితో అన్నాడేకాని, ఎంత మరిచిపోదా మన్నా, అతనికి సాధ్యమయింది కాదు. మహాశ్వేతకోసం పలవరించి, పలవరించి చివరకు బెంగపట్టుకుని, అతను జబ్బు పడ్డాడు ఆ స్థితిలో అతనికి కపింజలునితో తన అవస్థ వెల్లడించక తప్పింది కాదు.\nకపింజలుడికి పుండరీకుడంటే ప్రాణం. వానిఅవస్థ చూడగానే, అతనికి మహాశ్వేత మీద ఉన్న ద్వేషమంతాపోయి, ఆమెను పుండరీకుడితో చేర్చడంకోసం దేవ లో కానికి బయల్దేరి వెళ్లేడు. కాని మహా శ్వేతను పంపటానికి కాదంబరి వప్పుకో లేదు. ఎంత బ్రతిమాలినా లాభంలేక పోయింది. అతనికి వళ్లుమండి, \"సరే, మహాశ్వేతకోసం నామిత్రుడు పుండరీకుడు- ప్రాణాలు విడిచేస్తాడు. అలాగే నిన్ను - ప్రేమించి పెళ్ళిచేసుకుంటానన్న వాడు కూడా నీకోసం ఏడ్చేడ్చి చచ్చిపోతాడు.. నువ్వుకూడా వాడికోసం బాధపడి ఏడు స్తావు\" అని శపించాడు.\nమహాశ్వేత వెంటనే కపింజలుడి కాళ్ళ మీద పడి, \"అయ్యా, మా స్నేహితురాలిని ఇంత కఠోరంగా శపించావేమిటి? నేను నీతో పుండరీకునివద్దకు వస్తాను. మాచెల్లికి ఇచ్చిన శాపం తీసివేయి” అని ఏడ్చింది.\nకపింజలుడికి కోపం తగ్గి, \"ఇచ్చిన శాపం తిరగదు. శాపంప్రకారం ఆమె ప్రియుడు చావక తప్పదు. కాని మళ్లీ బ్రతికేటట్లు శాపం మారుస్తానులే” అన్నాడు.\nకాదంబరితో చెప్పి మహాశ్వేత కపిం జలుడి వెంట పుండరీకుణ్ణి చూడటానికి వెళ్లింది. ఆమెరావటం ఆలస్యమై అప్పటికే పుండరీకుడు ప్రాణాలు విడిచేశాడు. మహా శ్వేత గోల పెట్టి ఏడ్చింది. ఆతనితో సహ గమనం చేస్తానంది. తాను అడ్డం రాకపోతే మహాశ్వేతా పుండరీకుడూ పెళ్లిచేసుకుని సుఖంగా ఉండేవారే అనీ, తనమూలాన తన స్నేహితుడేకాకుండా మహాశ్వేతకూడా ప్రాణాలు విడిచెయ్యవలసివస్తోందనీ కపిం జలుడు దుఃఖించాడు.\nఈ సంగతి కాదంబరికి తెలిసి, తన మూలానకదా మహాశ్వేత చచ్చిపోతున్న దని దుఃఖించింది. కాదంబరిలో మార్పు గ్రహించి చంద్రుడు మెల్లిగా ఆమె దగ్గర కొచ్చి సంగతి సందర్భాలన్నీ తెలుసు కొన్నాడు. 'మహాశ్వేత లేనిది ఒక్క క్షణంకూడా బతకలే' నన్నది, కాదంబరి. అప్పుడు చంద్రుడు, 'మహాశ్వేత చచ్చిపో కుండా చేస్తాను. మరి నన్ను పెళ్లిచేసు కుంటావా?' అని అడిగి ఒప్పించి, మహా శ్వేత సహగమనం చెయ్యటానికి సిద్ధంగా ఉన్న చితిమీదనించి పుండరీకుడి శవాన్ని అమాంతంగా పైకి ఎత్తుకుపోయాడు,\nపుండరీకుని శవం లేకపోతే ఇంక మహాశ్వేత సహగమనం చెయ్య టానికి వీలుండదుకదా అని చంద్రుని ఉద్దేశం.\nకాని కపింజలుడు ఊరుకుంటాడా? చంద్రుణ్ణి అటకాయించి, పుండరీకుడి శవం అక్కడ పెట్టమన్నాడు. చంద్రుడు పెట్టనన్నాడు. అప్పుడు కపింజలుడు 'మను సులంటే తేలిగ్గా మాట్టాడేవు గనక నువ్వు కూడా ఒక మనిషివై భూలోకంలో పుట్టు. మా పుండరీకుని మల్లేనే నీ ప్రియురాలి కోసం బాధపడుతూ చచ్చిపో' అని శాప మిచ్చాడు. ఇంతవరకూవచ్చాక చంద్రుడు మాత్రం ఊరుకుంటాడా? 'నన్ను ఇలా శపించావు గనక నీకు తగిన శాస్తి చేస్తున్నా చూడు. నేను భూమి మీద మనిషినై ఉన్నంతకాలం నువ్వు గుఱ్ఱానివై నన్ను మోస్తూవుండు' అని మారుశాప మిచ్చి, పుండరీకుని శవంతో తన లోకంలోకి ఎగిరి పోయాడు.\nచంద్రుడికీ కపింజలుడికీ వచ్చిన తగాయిదావల్ల వాళ్ళు ఒహళ్ళనొకళ్ళు శపించుకోవడం జరిగిందే తప్ప మహా శ్వేతకు మాత్రం పుండరీకుని శవం దొరక లేదు. అంచేత ఆవిడకి సహగమనం చెయ్యటానికి వీల్లేకపోయింది. అప్పుడామె పుండరీకుని ప్రతిమ ఒకటి రాతితో తయారు చేయించి. దానికి రోజూ పూజ చేస్తో కాలం గడుపుతున్నది.\nకాదంబరిని పెళ్లి చేసుకోకుండా నే కపింజలుడి శాపంవల్ల చంద్రుడు, భూలో కంలో ఓ రాజుకొడుకై పుట్టేడు. అతనికి చంద్రపిదుడని పేరుపెట్టేరు. పుండరీకుడు మహాశ్వేతను పెళ్ళిచేసుకోకుండానే బల వంతంగా చనిపోయాడుగనక అతనుకూడా మళ్లీ జన్మ ఎత్తేడు. చంద్రపిదుడు పుట్టిన రాజ్యంలోనే, పుండరీకుడు మంత్రి కుమారుడై పుట్టేడు. అతనికి వైశంపాయను డని పేరు. అక్కడ చంద్రుడు చంద్ర విదుడై పుట్టడంతోనే, అతనిచ్చిన శాపం వల్ల కపింజలుడు ఉన్నట్టుండి, ఒకనాడు గుఱ్ఱంగా మారిపోయాడు. అడవిలో ఉన్నవాళ్లు ఆ గుఱ్ఱాన్ని చూసి, 'ఇదిచాలా చక్కగా ఉన్నది. దీన్ని యువరాజు గారికి కానుకగా ఇద్దాం' అని ఆలోచించి, దాన్ని తీసుకెళ్లి చంద్రవిదుడికి సమర్పించారు.\nచంద్రపిదునికి మంత్రికొడుకైన వైశం పాయనునికి ప్రాణ స్నేహం గుఱ్ఱం రూపంలో ఉన్న కపింజలునికి చంద్ర విదుణ్ణి మొయ్యడం కష్టంగానే ఉండేది. గాని, తన స్నేహితుడైన పుండరీకుడు వైశంపాయనుడై పుట్టి చంద్రవిదునివద్ద ఉన్నాడు గనక అతన్ని చూసుకుంటూ తన కష్టాన్ని మరిచిపోయేవాడు.\nకొంతకాలమయాక చంద్రవిదుడు ఒక నాడు గుఱ్ఱం ఎక్కి వేటకు వెళ్లేడు. వైశం పాయనుడూ, తక్కిన స్నేహితులూకూడా వెళ్లేరు. కాని హడావిడిలో వాళ్లందరూ దారి తప్పి తలోవైపునకూ చెదరిపోయారు.\nఅడవిలో గుహ ఒకటి కనిపిస్తే అందులో ఏముంటుందో చూద్దామని ఆ గుఱ్ఱం చంద్రవిదుణ్ణి అందులోకి తీసుకెళ్లింది. ఆ గుహలోంచి వెళ్లగా వెళ్లగా వాళ్లకి దేవ లోకం, అక్కడ కాదంబరీ కనపడ్డారు. చంద్రవిదుడు శాపంవల్ల మనిషయి పుట్టిన చంద్రుడే గనక అతనికి పూర్వం ఉన్న రూపం మారలేదు గనుక కాదంబరి అతణ్ణి సులువుగా ఆనవాలు పట్టింది. చంద్రపిదుడికి మాత్రం కాదంబరి సంగతి జ్ఞాపకం లేదు గాని ఆమె అందాన్ని చూసి అక్కడనే ఉండి పోయాడు.\nచంద్రపిదుడు ఏ మైపోయాడో అని వైశంపాయనుడు, అడవి అంతటా వెత కగా, అతనికి పుండరీకుడి శిలావిగ్రహాన్ని పూజ చేస్తూవున్న మహాశ్వేత కనపడింది. ఆమెను చూసీ చూడ్డంతోనే వైశంపాయ సునికి ఆమెను పెళ్లి చేసుకోవాలని బుద్ధి పుట్టి, ఆమాట ఆమెతో చెప్పాడు. అతను పూర్వజన్మలో తానుప్రేమించిన పుండరీకుడే అన్న సంగతి మహాశ్వేతకు తెలియదు. తను పెళ్లి చేసుకుందామను కున్న పుండరీకుడు చనిపోయాడని, తా నతనితో సహగమనం చెయ్యటానికి వీల్లేక పోయింది గనక తాను బ్రతికి ఉన్నంత కాలమూ పుండరీకుని విగ్రహానికలా పూజ చేస్తో కాలం వెళ్లబుచ్చటమేగాని, మరొ కణ్ణి పెళ్లి చేసుకోననీ ఆమె వైశంపాయ నునితో తన నిశ్చయాన్ని వెల్లడించింది. ఈ జవాబు చెప్పేటప్పుడు ఆమె తలవంచు కొనే వున్నది గాని పరపురుషుడైన వైశం పాయనుని వైపు క్రీగంటనైనా చూడలేదు.\n' నువు పూజిస్తూవున్న ఆ పుండరీకుణ్ణి నేనే మహాశ్వేతా' అని చెప్పటానికి ఆ సంగతి వైశంపాయనుడికి తెలియదు. ఆమెను వదిలి పోలేక 'నిన్ను ప్రేమిం చాను. నన్ను పెళ్లి చేసుకో' అని బ్రతి మాలడం మొదలుపెట్టేడు. మహాశ్వేతకి కోపం వచ్చి, 'దుర్మార్గుడా, పొమ్మంటే పోక పతివ్రతనైన నన్ను ఇలా బాధ పెడు తున్నావు గనక ఓచిలకవై పోయి కొమ్మ కొమ్మకీ వెళ్లి ఏడుస్తో తిరుగు ' అని శపిం చేసింది. పాపం వైశంపాయనుడు తక్షణమే చిలకగా మారిపోయి 'మహా శ్వేతా, నిన్ను ప్రేమించాను. మహాశ్వేతా నిన్ను ప్రేమించాను' అంటూ అడివి అంతా తిరగటం మొదలెట్టేడు.\nఒకనాడు అక్కడ దేవలోకంలో —— కాదంబరితో ఉన్న చంద్రపిదుడికి భూలోకం, ఆక్కడ తన తలిదండ్రులూ, తన స్నేహితుడైన వైశంపాయనుడూ జ్ఞాపకం వచ్చారు. చంద్రపిదుడు కాదం బరితో చెప్పకుండానే చటుక్కున గుఱ్ఱ మెక్కి గుహ వెంబడి అడవిలోకి వచ్చే శాడు. కనపడ్డ వాళ్లనల్లా 'మా వైశంపాయ నుణ్ణి చూశారా మీరు?' అని అడుగుతూ వచ్చాడు. రాతివిగ్రహానికి పూజ చేస్తో కన పడిన మహాశ్వేతను కూడా అడిగేడు. ఆమె 'మీ వైశంపాయను డెవరో నాకు తెలియడుగాని, ఎవరో మిమ్మల్ని వెతు క్కుంటూ వచ్చి నన్ను పెళ్లి చేసుకోమని వేపుకుతింటే ఒళ్లు మండి చిలకగా మారి పొమ్మని శపించాను ' అని మాత్రం చెప్పింది. \"అయ్యో, అతనే మా వైశం పాయనుడు \" అంటూ చంద్రవిదుడు ఆ చిలుక కోసం అడివంతా వెతకటం మొదలెట్టేడు,\nవైశంపాయనుడే పుండరీకుడన్న సంగతి మహాశ్వేతతో వెల్లడి చేయాలని గుఱ్ఱం రూపంలో ఉన్న కపింజలుడికి అనిపిం చింది, కాని గుఱ్ఱం మాట్లాడదుగా? కనుక చంద్రపిదుణ్ణి మోసుకుంటూ పోయి ఆ చిలకకోసం తానుకూడా వెతకటం మొద లెట్టాడు, కాని లాభంలేక పోయింది.\nఅక్కడ దేవలోకంలో కాదంబరి చంద్ర పిదుడు వెళ్లిపోయాడని బాధపడింది. నేడు వస్తాడు. రేపు వస్తాడని రోజూ ఎదురుచూస్తున్నది. ఇంతలో ఆమెకు కపింజలుడు ఇచ్చిన శాపం జ్ఞాపకానికి వచ్చి చంద్రపిదుడేమయాడో అనుకుంటూ దేవలోకంలోంచి దిగి ఆ అడవులవెంట వెతుక్కుంటూ వచ్చింది. కాని ఆమె వచ్చి చేరుకునే వేళకి, తనకూ, చంద్రునికీ కపింజలుడు ఇచ్చిన శాపాల ఫలితం కనిపించింది.\nవైశంపాయనుణ్ణి, తలితండ్రుల్నీ ఒకమాటు చూసి మళ్లీ కాదం బరివద్దకు వెళ్లి పోదామని వచ్చిన చంద్రవిదుడు చిలుకగా మారిన వైశంపాయనుణ్ణ వెతకటం ప్రారంభించాడు. ఎంత వెతికినా వైశంపాయనుడు కనపడలేదు. తాను ప్రేమించిన కాదంబరి నీ, స్నేహితుడైన వైశంపాయనుణ్ణి తలుచుకుంటూ చంద్ర పిదుడు ఒకనాడు మహాశ్వేత ఆశ్రమం చేరుకొని, అక్కడ ప్రాణాలు విడిచేశాడు.\nఅతని ప్రాణాలు పోయాక కాదంబరి వచ్చి, ఆ శవాన్ని చూసి గోల పెట్టి ఏడ్చింది. సహ గమనం చేస్తానని భీష్మించిన మహా శ్వేతకుమల్లేనే ఇప్పుడు కాదంబరికూడా సిద్ధపడింది..\nఇంతలో అక్కడే తిరుగుతూవున్న గుఱ్ఱం, చంద్రవిదుడు చనిపోయాడు గనక, చంద్రుడిచ్చిన శాపం తీరిపోయి, కపింజలుడుగా మారింది.\nఏడుస్తోన్న కాదంబరిని కపింజలుడు చూసి జాలిపడి 'కాదంబరీ, దుఃఖించకు. చంద్రపిదుడు మళ్లీ బతుకుతాడని చెప్పేనుకదా ' అన్నాడు. అలా అంటూండ గానే చంద్రవిదుడికి ప్రాణాలు నచ్చి, లేచి కూచున్నాడు.\nకాదంబరి సంతోషించింది కాని, తన మూలాన్ని మహాశ్వేత తను ప్రేమించిన పుండరీకుణ్ణి పెళ్లి చేసుకోలేక పోయింది కదా అని మాత్రం చాలా విచారించింది. అప్పుడు కపింజలుడు 'మహాశ్వేతా, నువ్వు చిలుకగా మార్చి వేసి నవైశంపాయనుడే మా పుండరీకుడుసుమా. ఆ చిలుక కని పిస్తే ఎంత బాగుండును ?' అని స్నేహితుని కోసం బాధపడుతూ అన్నాడు. అప్పు డక్కడికి బోయది ఒకర్తె చిలుకనొకదాన్ని తెచ్చి మహాశ్వేతకిచ్చింది. ఆ చిలుక మహాశ్వేతని చూడ్డంతోనే 'మహాశ్వేతా, నిన్ను ప్రేమించాను' అంది. చంద్రవిదుడు ఆనందంతో పరుగెత్తుకు వెళ్లి 'ఇతనే మా వైశంపాయను'డంటూ ఆ చిలుక వంటిని నిమిరేటప్పటికి ఆ చిలక వైశంపాయను డుగా మారిపోయింది!\nకపింజలుడికి అప్పుడు ఆడవాళ్ళంటే ఉండిన కోపం పోయింది. తన కోపం మూలాన్నే వాళ్ళందరికీ ఇన్ని బాధలొచ్చా యనిచెప్పి, చాలా పశ్చాత్తాపపడ్డాడు.",
            "book_page_end": 44
        },
        {
            "title": "బహుమానం",
            "book_page_start": 45,
            "pdf_page_start": 47,
            "pdf_page_end": 50,
            "author": "అనురారపు వీణాంబ",
            "genre": "సామాజిక కథ",
            "moral": "నిజాయితీ చివరికి విజయం సాధిస్తుంది. పేదరికం, నిజాయితీతో కూడిన వ్యక్తికి కూడా ఆపద రావచ్చు, కానీ సత్యం నిలబడుతుంది.",
            "keywords": [
                "గంగులు",
                "బసవమ్మ",
                "బులి బాపిరాజు",
                "దొంగతనం",
                "నిరపరాధి",
                "బహుమానం"
            ],
            "characters": [
                "గంగులు",
                "గవరమ్మ",
                "గగనము",
                "బులి బాపిరాజు",
                "బసవమ్మ",
                "కంసాలి బ్రహ్మన్న"
            ],
            "locations": [
                "గ్రామం",
                "బాపిరాజు గారి ఇల్లు"
            ],
            "content": "ఒక గ్రామంలో గంగులు, గవరమ్మ అనే పేద దంపతులు ఉండేవారు. వారికి చాలా కాలానికి, ఒక కూతురుపుట్టింది. ఆ పిల్లకు 'గగనము' అని పేరుపెట్టి అల్లారుముద్దుగా పెంచుకుంటున్నారు.\nగవరమ్మ ఎంతకాలంనించో కష్టపడి దాచుకున్న డబ్బుతో ఒక నవరసుకొన్నది. దానిని భర్తకు ఇచ్చి. ' కంసాలి బ్రహ్మన్న చేత దీనితో మన గగనకు మురుగులు చేయించండి' అని చెప్పి పంపింది. బ్రహ్మన్న వద్దకు వెళదామని గంగులు బయలుదేరాడు.\nఆ వూరిలోనే బులిబాపిరాజుగా రానే జమీందారు ఉన్నాడు. ఆయన భార్య ఐసవమ్మ జాలిగుండె కలది. బీదలంటే ఆమె ప్రాణం పెడుతుంది.\nకంసాలి బ్రహన్న ఇంటికి వెళ్ళాలంటే బాపిరాజుగారి గుమ్మంముందునించే వెళ్లాలి. గంగులు ఆదారిని పోతూవుండగా బాపిరాజుగారు అతన్ని పలకరించి లోప లకు తీసుకుపోయారు. సావిట్లో తాటాకు చాపమీద గంగులును కూర్చోబెట్టి రాజు గారు మాటాడుతూండగా, ఏడుస్తూవున్న, మూడేళ్ల అమ్మాయిని తీసుకువచ్చి బసవమ్ము. అక్కడ దిగబెట్టింది.\nఆ పిల్ల చేతులకున్న బంగారు మురు గులు చూచి, గంగులు ' మన గగనకు కూడా ఇటువంటి మురుగులేకదా చేయించ బోతున్నాము' అనుకొని, మురిసిపోయాడు.\nఇంతలో బసవము లోపలినించి గబగబ వచ్చి, పిల్ల ఆడుకొంటూవున్న స్థలమంతా వెతికింది. \"ఎందు కలా వెతుకుతున్నా?\" వని భర్త అడిగేవరకు \"అమ్మాయి ఏడుస్తూ. వుంటే నారాయణమ్మగారు రెండు కాసులు చేతికిచ్చి ఊరు కోబెట్టింది. ఇప్పుడు వెతికితే ఒక్క టే కనపడుతున్నది\" అని చెప్పింది.\nఈ మాట వినగానే రాజుగారు \"ఏమి గంగులూ! నువుగాని తీయలేదుకద?” అని అడిగారు. ఇప్పుడు గంగులు సంగతి చిక్కులో పడింది. ఇక్కడ రాజుగారి ఇంట్లో కాసు కనపడకుండా పోయింది. తను పేదవాడు కావటంచేత, ఆసమ యంలో అక్కడనే ఉండటంచేత, తనను వారు అనుమానించటంలో ఆశ్చర్యంలేదు. పైగా, తనవద్ద సరీగా ఒకే ఒక కాను ప్రత్యక్షంగా ఉండనే ఉన్నది. కనుక, అతను ఏమి చెప్పుకొందా మనుకొన్నా లోకం నమ్మదు. అందుచేత, తన వద్ద ఉన్న కాసు వారికిచ్చివేసి. 'నేనే తీశా?' సంటే తీరిపోతుందనుకున్నాడు. తన కాసు ఒక్కటీ వారికి ఇచ్చివేస్తే. మరి అతని ముద్దుల కూతురు గగనకు మురుగులు ఎలా వస్తయి? ఇంతకూ, ఇంటికిపోయి భార్యకు ఏమని సమాధానం చెప్పటం?-\nఈ విధంగా గంగులు, మనన్సులో మధనపడి, తనవద్దనుండే కాసుతీసి రాజు గారికి ఇచ్చివేసి, ఉసూరుమంటూ తన మానాన తను పోయాడు.\nగవరమ్త అస్తమానం 'ఏమండీ! ఇంకా ఎప్పుడిస్తాడు మన అమాయి మురుగులు” అని భర్తను పోరుతూవుండేది.\n'ఇదుగో అదుగో' అంటూ గంగులు కాలయాపన చేస్తూ వచ్చాడు. ఇంతలో ఒకనాడు కంసాలి బ్రహ్మన్న ఏదో పనిమీద, ఆవీధిని పోతూ, గవరమ్తు కంట పడేసరికి, ఆమె బ్రహ్మన్నను నిలేసి అడిగింది.\nఆమె మాటలకు బ్రహ్మన్న నిర్ఘాంత పోయాడు. తరువాత నిజానిజాలు బయట పడ్డాయి. భర్త ఇంటికి వచ్చిన తరువాత 'ఏమిటి మోసం?' అని గనరము కంగారు పడుతూ అడిగింది. ఆనాడు బాపిరాజుగారి ఇంట జరిగినదంతా గంగులు దాపరికం లేకుండా చెప్పేవరకు, ఆమె మొదలు నరికిన చెట్టులా కూలిపోయింది.\nఒకరోజున బాపిరాజుగారి భార్య బసవము వడ్లు ఎండబోసింది. సాయంత్రం ధాన్యం ఎండిన తరువాత వాటిని బస్తాలకు ఎత్తి, చాపలు దులుపుతూవుండగా, ఒక తాటాకు చాపలోనించి బంగారపు కాసుఒకటి కింద రాలింది.\nబసవమ్మ ఆశ్చర్యంతో గబగబ ఇంట్లోకి పోయి, తనవద్దనున్న కాసులు లెక్క చూచింది. \"నా పెట్టెలో ఉండవలసిన పధ్నాలుగు నవరసులూ సరీగానే ఉన్నవి. ఆరోజున గంగులు దొంగిలించిన కాసు వెంటనే తిరిగి ఇచ్చి వేశాడుకదా. మరి, ఆదనంగా ఇప్పుడు ఈకాసు ఎక్కడినించి వచ్చిందీ?” అని ఆమెకు సంశయం కలిగింది.\nఆమె తన సంశయాన్ని భర్తకు చెప్ప గానే, ఆయన ఆ కాసులన్నీ తీసుకురమ్మ న్నాడు. పధ్నాలుగు కాసులూ పరీక్షించగా అందులో పదమూడు కాసులు 1830 లో తయారయినట్టూ, ఒక్కటి మాత్రం 1843 సంవత్సరంలో తయారైనట్టూ వాటి మీదనుండే ముద్రలు చెప్పాయి.\nఅప్పుడు రాజుగారు \"మన పధ్నాలుగు కాసులూ ఒక్కసారిగా కొన్నవే. కనుక వాటన్నిటిపయినా ఒకే సంవత్సరం వేసి ఉండాలి. ఇందులో పదమూడుకాసులు మనవే, కాని 1813 సంవత్సరం ముద్ర వేసింది మాత్రం మనది కాదు\" అని నిశ్చయించారు.\n'అయితే, ఈ కాసు గంగులిదే అయి వుండాలి' అని బసవమ్తు అన్నది. వెంటనే గంగులుకి కబురంపి సిలిపించారు. కాసునుగురించి మళ్లీ వారు అడిగేవరకు గంగులు హడలిపోయాడు. 'నీకొచ్చిన భయం ఏమీలేదు, గంగులూ! నిజంచెప్పు' అని బసవమ్మగారు నెమ్మదిగా అడిగిన మీదట, కళ్ల నీళ్లు గుక్కుకుంటూ గంగులు జరిగిన కధ అంతా చెప్పాడు.\nఅదంతా వివి, ' అయ్యయ్యో, ఎంతపని జరిగింది ! గంగ గోవువంటి గంగులు మనస్సు ఎరక పోయి కష్ట పెట్టామే నిరప రాధిని నిష్కారణంగా వీధికి ఈడ్చాము అని బసవమ్మగారు అనేక విధాల విచారిం చింది. గంగులు ఇంటికి వెళ్లిపోయాడు.\nఇలా వుండగా, మరో వారం రోజులకల్లా పెళ్లామునూ, బిడ్డనీ వెంటబెట్టుకు రమ్మ న్నారని చెప్పి గంగులుకు బులిబాపిరాజు గారివద్దనించి మళ్లీ కబురువచ్చింది. రాజుగారి కబురంటే 'గొప్ప దొరలతో పని, ఏమిమాట వచ్చిపోతుందో'నని గంగులు భయపడుతూనే వుంటాడు. ఏమయితే మటుకి తప్పుతుందా రాజుగారి ఆజ్ఞ?\nకుటుంబాన్ని వెంటబెట్టుకుని గంగులు రాజుగారి దర్శనానికి వెళ్ళాడు. అప్పటికి కంసాలి బ్రహ్మన్న అక్కడే కూర్చుని వున్నాడు. గంగులు రాగానే బ్రహ్మన్న ఒక చిన్న మూట విప్పి, అందులో వస్తువులు బసవముగారికి అందించాడు. ఆమె ఒకొక్క వస్తువే అంది పుచ్చుకుని, చేతికి మురు గులు, కాళ్లగొలుసులు, మెడలో ముత్యాల హారమూ, వేలికి ఉంగరమూ, స్వయంగా గగనకు తొడిగి, అలంకరించింది.\nఇవన్నీ వంటికి పెట్టగానే గ గ నమ్మ ముచ్చటగా గంతులు వేయటం ప్రారంభిం చింది. చిన్నారి గగనమ్మ చిట్టిగంతులు చూచి ఆమె తలిదండ్రులూ, రాజుగారి కుటుంబమేగాక అక్కడ వున్నవారు అందరూ ఎంతో సంతోషించారు.",
            "book_page_end": 48
        },
        {
            "title": "పిల్లల పెంపకం",
            "book_page_start": 50,
            "pdf_page_start": 52,
            "pdf_page_end": 52,
            "author": "మీ పెద్దమ్మ",
            "genre": "వ్యాసం",
            "moral": "సంతోషంగా నవ్వుతూ ఉండటమే ఆరోగ్యానికి, విజయానికి మరియు ఆయుష్షుకు ముఖ్య సాధనం.",
            "keywords": [
                "చిరునవ్వు",
                "ఆరోగ్యం",
                "సంతోషం",
                "జీర్ణశక్తి",
                "ఆయుస్సు",
                "అలవాటు"
            ],
            "characters": [
                "చందమామ బృందం"
            ],
            "locations": [
                "చందమామ బృందం"
            ],
            "content": "ఆరోగ్యంగా ఉండటానికి చిరునవ్వు ఒక ముఖ్య సాధనం, పిల్లలయినా పెద్ద అయినా ఎల్లప్పుడూ నవ్వు ముఖంతో ఉండాలి గాని, ఈదురోమంటూ చిరచిరలాడుతూ ఉండకూడదు. చిరచిరలాడేవాళ్ళను చూస్తే ఎవరికీ చేరదీయ బుద్ధిపుట్టదు. మంద హాసంతో ఉండేవాళ్ళను పిలిచి మాటాడటానికి మనసు కలుగుతుంది.\nచిరునవ్వుతో ఉంటే కష్టాలు మరిచిపోతాము చింత లేని పక్షమందు ఆరోగ్యంగా వుంటుంది, కలకలలాడే ముఖంతో ఉన్నవానిని ఎవరైనా పలకరించి, ఆదరిస్తారు. అతని పనులన్నీ దిగ్విజయంగా నెరవేరుతయి. కనుక, నవ్వు మొగముతో ఉండటం అలవాటు చేసికొనటం మంచిది. మనసుకి సంతోషంగా ఉన్నప్పుడు మామూలుకంటె రెండుమూడు రెట్లు ఎక్కువ పనికూడ చేయగలుగుతాము.\nమనస్ఫూర్తిగా నవ్వటంవల్ల మనస్సుకీ శరీరానికికూడా బలం కలుగుతుంది. అందువల్లనే \"సంతోషం సగం బలము” అన్నారు పెద్దలు. దానివలన ఆయుస్సు వృద్ధి అవుతుంది. నవ్వు జీర్ణశక్తిని హెచ్చుచేసి, రుచిగల పదార్థాలను మరింత రుచికరంగా ఉండేట్టు చేస్తుంది. నిజానికి ఒక్కమాటలో చెప్పాలెనంటే, నవ్వుతూ సంతోషంగా ఉండటం వేయి ఔషధాల పెట్టు.\nకనుక, ఆనందంగా ఉండటానికి అవసరమైన చిరునవ్వును, సంగీతం సాధకం చేసినట్టుగానే మనం అలవాటు చేసికోవాలి. యంత్రానికి చమురు ఎలాంటిదో శరీరానికి నవ్వు అటువంటిదన్న మాట.",
            "book_page_end": 50
        },
        {
            "title": "ఇంద్రజాలము (పేకముక్కను మాయంచేయుట)",
            "book_page_start": 52,
            "pdf_page_start": 54,
            "pdf_page_end": 55,
            "author": "చందమామ బృందం",
            "genre": "ఇంద్రజాలం",
            "moral": "దేనినైనా గోప్యంగా ఉంచేటప్పుడు చాలా జాగ్రత్తగా ఉండాలి.",
            "keywords": [
                "పేకముక్క",
                "మాయ",
                "ఇంద్రజాలికుడు",
                "ఫేక్ కార్డు",
                "ట్రిక్కు"
            ],
            "characters": [
                "ఇంద్రజాలికుడు",
                "అసిస్టెంటు",
                "ప్రేక్షకులు"
            ],
            "locations": [
                "సభ",
                "డక్కాపట్టణం"
            ],
            "content": "ప్రారంభకులకు ఈ ట్రిక్కు చాలా తెలివి నిస్తుంది. అనేకసార్లు దీనిని నేను దిగ్విజ యంగా చేశాను. ఒక పేకబొత్తి సభవారికి చూపించి, కలిపివేయాలి. అందులోనించి ఒకరిని. ఇష్ట మొచ్చిన ఒక ముక్కను తీసుకోమను. దానిని నీకు చూపకుండా, నీ చేతిలో ఉండే జేబురుమాలులోపల పెట్టమను. నీ అసిస్టెంటు ఒక గ్లాసూ నీళ్ళూ తీసుకవస్తాడు. సరీగా బొమ్మలో చూపిన రీతిగా గ్లాసు పట్టుకొని, ఆ ఎంచు కొనబడిన ముక్కను గ్లాసులోకి వదులు తావు. తరువాత, జేబురుమాలు దులిపి వేసినట్టయితే, ఆ ముక్క గ్లాసులో మాయ మైపోతుంది. ఎంత జాగర్తగా కనిపెట్టినా, ఆముక్క ఏమైందో ఎవ్వరూ తెలుసుకో. లేరు.\nఇది ఎలా అంటే — సెల్యూలాయిడ్స్తో తయారైన ఒక ' ఫేక్ ' (తెల్లటి) కార్డు నీ కోటు చేతి మడతలో దాచి ఉంచుకో వాలి. సభలో ఎంచుకోబడిన ముక్క జేబు రుమాలులోనించి గ్లాసులో పడ వేయాలికదా! ఆ ముక్కను యుక్తిగాను, చాకచక్యంతోనూ కోటు చేతి మడతలోకి తోసివేసి, దానికిబదులు ఈ 'ఫేక్' కార్డు గ్లాసులోకి పడేలాగ చూడాలి. ఈ విధానం రెండవ పటములో స్పష్టంగా కనపర్చ బడింది. అనగా ఇప్పుడు నీవు నీళ్లలో పడవేస్తున్నది 'ఫేక్' కార్డే కాని, సభవారు ఎంచుకొన్నది కాదన్నమాట. నీవద్ద సెల్యూలాయిడ్ ' ఫేక్ ' కార్డు ఉన్న సంగతి సభవారికి తెలియదుగా? కనుక, వారు ఎంచుకున్న ముక్క గ్లాసులో పడిం దని వారు అనుకొంటారు. ఫేక్ కార్డుపైన ఏమీ ఆనవాలు లేక. సాపుగా ఉండటం చేత, అది నీళ్ళలో పడినప్పుడు నీటితో కలిసి నిర్మలంగానే ఉంటుంది.\nప్రదర్శనం అయిపోగానే ఇంద్రజాలి కుడు ' ఫేక్ 'కార్డును తీసివేయటం మరవ కూడదు. ఈ ట్రిక్కు చేసిన వెంటనే సభ వారు మెచ్చుకొని జేజేలు కొట్టుతూ వుండగా, ఆ ఆనందంలో ఈ ఫేక్ కార్డు తీయటం మరచిపోవటం నా అనుభవంలో జరిగింది. అది నీటితో కలిసిపోయి, కంటికి స్ఫుటంగా కనపడక పోయేవరకు, మన దృష్టిని చప్పున ఆకర్షించదు కనుక, దీని సంగతే సహజంగా మరచిపోతాము.\nడక్కాపట్టణంలో ఒకప్పుడు ఇలాగే జరిగింది. ట్రిక్కు చేశాక ఫేక్ కార్డు తీయటం మరిచిపోయాను. ప్రదర్శనం జరిగిన ఒక గంట తరువాత ఇంట్లో పని వాడు గ్లాసు కడుగుతూ, \" ఇదుగో బాబూ, ఇదేదో గళాసులో దొరికిందండి!\" అంటూ పట్టుకువచ్చి ఇచ్చాడు. ఇంకేముంది ?— నా బండారం కాస్త బయల్పడిపోయింది !\n[ ఈ గారడీ ట్రిక్కులనుగురించి మీ అభిప్రాయాలు, మీకుగల సందేహాలూ సరాసరి సర్కారుగారికే వ్రాస్తే, వారు మీకు జవాబిస్తారు. వారికి ఉత్తరాలు ఇంగ్లీషులోనే రాయాలి. వారి అడ్రెసు :- ప్రొఫెసరు పి. సి. సర్కార్, మేజిషియన్, పోస్టుబాక్సు 7878, కలకత్తా — 12.]",
            "book_page_end": 53
        },
        {
            "title": "హిందీ పాఠము",
            "book_page_start": 54,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "విద్యా వ్యాసం",
            "moral": "చందమామ బృందం",
            "keywords": [
                "హిందీ",
                "పాఠం",
                "వ్యాకరణం",
                "ఏకవచనం",
                "పుల్లింగం"
            ],
            "characters": [
                "రామ",
                "రమణి",
                "కమల"
            ],
            "locations": [
                "స్కూలు"
            ],
            "content": "అబ్బాయిలూ! అమ్మాయిలూ !\nమీరు క్రిందటిసారి వాక్యాల్లో మొదటి పాఠం వరకూ వచ్చారు. ఈసారి ఈ క్రింది పాఠం చదువుకోండి.\nवह राम है ।\nराम अच्छा लड़का है ।\nवह क्या करता है?\nवह पढता है ।\nवह क्या पढता है ?\nवह किताब पढता है ।\nवह किताब में एक सबक पढता है।\nवह रमणी है।\nवह राम की बहन है।\nवह क्या करती है?\nवह लिखती है।\nवह क्या लिखती है?\nवह चिठ्ठी लिखती है।\nवह कमला को एक चिठ्ठी लिखती है।\nराम और रभणी रोज़ स्कूल जाते हैं।\nवे रोज़ दस बजे स्कूल जाते हैं।\nवहाँ खूब पढ़ते हैं।\nपाँच बजे स्कूल से घर आते हैं और खूब खेलते हैं।\nअच्छा, अच्छी = మంచి\nकरना = చేయుట\nपढना = చదువుట\nकिताब = పుస్తకము\nसबक = పాఠము\nलिखना = వ్రాయుట\nचिठ्ठी = ఉత్తరము\nऔर = మరియు\nरोज़ = రోజు\nजाना = వెళ్ళుట\nहैं = ఉన్నారు, ఉన్నవి\nहै = వాడు\nदस = పది\nबजे = గంటలకు, గంటకు\nवहाँ = అక్కడ\nखूब = పూర్తిగా\nपाँच = ఐదు\nआना = వచ్చుట\nसे = నుండి, నుంచి, వలన, పట్టి, కంటె\nఒక్కసంగతి గుర్తు పెట్టుకోండి: ఏకవచన పుల్లింగమైతే క్రియాపదానికి T అనీ, స్త్రీలింగమైతే గే అనీ, బహువచన పుల్లింగమైతే Ề అనీ, స్త్రీలింగమైతే áf శ్రీ అనీ చేరాలి.",
            "book_page_end": 54
        }
    ],
    "statistics": {
        "total_stories": 11,
        "author_counts": {
            "చందమామ బృందం": 4,
            "ఏటుకూరి": 1,
            "పాలంకి వెంకటరామచంద్రమూర్తి": 2,
            "పి. నరసింహమూర్తి": 1,
            "చావలి రామారావు": 1,
            "అనురారపు వీణాంబ": 1,
            "మీ పెద్దమ్మ": 1
        },
        "genre_counts": {
            "పౌరాణికం": 1,
            "హాస్యం": 1,
            "నీతి కథ": 1,
            "జానపద కథ": 2,
            "చరిత్ర/పురాణం": 1,
            "పౌరాణికం/శాంతి": 1,
            "సామాజిక కథ": 1,
            "వ్యాసం": 1,
            "ఇంద్రజాలం": 1,
            "విద్యా వ్యాసం": 1
        }
    }
}