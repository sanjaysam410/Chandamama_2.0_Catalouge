{
    "book_id": "చందమామ_1949_07",
    "stories": [
        {
            "title": "అట్టమీది బొమ్మ",
            "book_page_start": 0,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "వివరణ",
            "moral": "భగవంతుని దయ వల్ల ఎంతటి ఆపదనైనా తప్పించుకోవచ్చు.",
            "keywords": [
                "కృష్ణుడు",
                "కంసుడు",
                "బృందావనం",
                "గోకులం",
                "పురాణ ఘట్టం"
            ],
            "characters": [
                "బాలకృష్ణుడు",
                "కంసుడు",
                "పూతన",
                "శకటాసురుడు",
                "తృణావర్తుడు"
            ],
            "locations": [
                "గోకులం",
                "బృందావనం"
            ],
            "content": "గోకులంలో బాలకృష్ణుని బతుకు దినదిన గండమయిపోయింది. ఎలుక\nకోసం పొంచివున్న పిల్లిలాగ, కృష్ణుని చంపటానికి కంసుడు ఎన్ని ఎత్తులైనా\nవేస్తూనే వున్నాడు. కంసుని ఆజ్ఞప్రకారం మాయ పూతన తన విషపు\nపాలిచ్చి కృష్ణుని చంపబోయింది. బండిరూపంలో వచ్చి, శకటాసురుడు\nకృష్ణుని చంపటానికి యత్నించాడు. ఎత్తుకంటా ఎగరవేసుకపోయి, కృష్ణుని\nచంపుదామని తృణావర్తుడు వాయురూపం తాల్చాడు.\n\nఇన్ని గండాలు చుట్టుకున్నప్పటికీ ఆ విష్ణుమూర్తి దయవల్లనే\nఅవన్నీ తొలగిపోతూ వచ్చాయి. కాని, ఇలా భయంతో ఎన్నాళ్లు బతకటం?\nఈ ప్రశ్నను ఊరి పెద్దలంతా కలిసి ఆలోచించారు. అందులో ఒక\nబుద్ధిమంతుడు—\n\n\"అబ్బాయిలూ! ఈ వూరిలో మన కష్టాలు గట్టెక్కే దారి కనపడదు.\nస్థలం మార్చినట్టయితే మేలు కలుగుతుందని శాస్త్రజ్ఞులు చెప్పుతున్నారు.\nఇక్కడికి కొద్దిదూరంలో, బృందావనం అనే ప్రదేశం ఉన్నది. ఆ కొండలూ,\nనదులూ, పచ్చికబయళ్లూ కనుపండువుగా వుంటాయి. పైగా, మన పశువులకు\nకావలసినన్ని గోభూములున్నయి. అన్ని నదుపాయాలూ గల బృదావనం\nవాసయోగ్యమైందనీ, మనకు క్షేమకరమైందనీ నా వుద్దేశం\" అని చెప్పాడు.\n\nఈ ఉపాయం విని అందరూ \"భేష్ ! భేష్ !! ” అని పొంగిపోయారు.\nఆ వెంటనే గోకులంలో ఉండే బళ్లన్నీ సిద్ధమైనయి. పిల్లలూ, వృద్ధులూ,\nఆడవాళ్ళూ బళ్లెక్కారు. మరికొన్ని బళ్లల్లో సామానులు నింపారు. భజనలతో\nబాజా భజంత్రీలతో, హరినామస్మరణ చేసుకొంటూ గోపులు, గోపికలతోపహా,\nగోకుల ప్రజలు బృందావనానికి బయలుదేరారు.",
            "book_page_end": null
        },
        {
            "title": "పాపాయిలూ!",
            "book_page_start": 0,
            "pdf_page_start": 11,
            "pdf_page_end": 11,
            "author": "మా చందమామ (చక్రపాణి)",
            "genre": "సంపాదకీయం",
            "moral": "చందమామ పాఠకులకు అందుబాటులో ఉండాలి.",
            "keywords": [
                "పాపాయిలూ",
                "చందమామ",
                "హరిజనులు",
                "చందా",
                "వివరణ"
            ],
            "characters": [
                "చక్రపాణి"
            ],
            "locations": [
                "మద్రాసు"
            ],
            "content": "క్రిందటిసారి నేను కోరినదానికి మీదగ్గరనుంచి చాలా వుత్సాహకరమైన\nజవాబులు వచ్చినై. కొంతమంది ఇద్దరూ, కొంతమంది ముగ్గురూ, కొంతమంది\nఅయిదుగురి వరకూ చందమామను చదువుతున్నామని వ్రాశారు. ఇది చాలా\nఆనందం కలిగించింది మాకు. కాని, కొంతమంది హరిజనులు తమకు\nచందమామ దొరకటం లేదనీ, వాళ్ళ స్కూళ్లుకూడా తెప్పించటం లేదనీ\nవ్రాశారు. అయితే దీనికి మేము చేయగలిగింది చేస్తాము.\nఈలోపల హరిజనులకు, బీదలకు మాత్రం చందమామ రు. 4-0-0\nచందా చేశాము. కాబట్టి చందాదారులుగా చేరదలచిన బీదవారు జూలై\nనెలాఖరులోగా చేరవలసింది. ఆ పైన ఈ చందాకు చేర్చుకోము.\n—మాచందమామ",
            "book_page_end": null
        },
        {
            "title": "ఇస్కు - దస్కు",
            "book_page_start": 10,
            "pdf_page_start": 12,
            "pdf_page_end": 13,
            "author": "'ఏటుకూరి '",
            "genre": "కవిత్వం/హాస్యం",
            "moral": "పెద్దలు చెప్పే నీతిమాటలను విని, మంచి అలవాట్లను పాటించాలి.",
            "keywords": [
                "తల్లి",
                "కొడుకు",
                "నీతి",
                "సంభాషణ",
                "హాస్యం"
            ],
            "characters": [
                "తల్లి",
                "కొడుకు"
            ],
            "locations": [
                "ఇల్లు"
            ],
            "content": "తల్లి\nబుజబుజ రేకుల బుజ్జోడా !\nపొగ త్రాగిన చెడిపోతావు.\nకొడుకు\nనాతో నీతులు చెప్తావే!\nతాత త్రాగడ మ్మెందులకే ?\nతల్లి\nపెద్దలకే బుద్ధుంటేగా\nపిల్లలు చెడిపో కుంటారు !—\nముక్క నేర్చుకోకుంటావా ?\nమొద్దబ్బా యంటారయ్యా !\nకొడుకు\nనీ కస లచ్చరమే రాదే !\nనాకేవో తెగ చెప్తావు?\nతల్లి\nకాబట్టే నల్వురు నన్నూ\nగూబ పట్టు కాడిస్తారు.\nఅడ్డమైనవీ తింటావా ?\nఆరోగ్యము చెడిపోతుంది! —\nకొడుకు\nతినకుంటే కొడు తుంటావు,\nతింటే జబ్బం టుంటావు.\nతల్లి\nపెట్టినదేదో తింటేగా,\nకొట్టక తిట్టక మానేది\nపైసా చేతికి దొరకిందా\nబ్రతకనీయ వెట్లాగయ్యా ! —\nకొడుకు\nఖర్చు పెట్టుకో డానికెగా .\nకానీ సంపాదించేది ?\nతల్లి\nకానీ సంపాదిస్తే యా\nగాని ఖర్చె ట్టాలోయీ\nరచన : 'ఏటుకూరి '\n\nపరిశుభ్రంగా నుంటావా\nపదుగురు దొరబిడ్డంటారు !—\nకొడుకు\nమ్రింగను మెదుకులు లేకుంటే\nమీసాలకు సంపగినూనా ?\nతల్లి\nఉన్నదానితో ముత్తెమలా\nగుండే వారెందఱులేరు !\nఅబద్ధ మాడకు మెప్పుడు దే\nఅలవాటై చెడిపోతావు !—\nకొడుకు\nప్రొద్దున లేస్తే నిజానికి\nపెద్దలు చేసే దదేకదా?\nతల్లి\nపరులసొత్తు ముసి ముట్టితివా ?\nపచ్చెపు దొంగం టాకయ్యా!\nకొడుకు\nతిననిది త్రేపని దెవరమ్మా :\nతిరిసీ గడించిం దెవరమ్మా !\nతల్లి\nపెద్దలమాటలు మీఱితివా ?\nహద్దులేనివా డంటారు.\nకొడుకు\nగోడమీద నిలబెడితే నే\nగూడ పెద్దవాడను గానా ?\nతల్లి\nమాటలు నేర్చిన కుక్కవు నిన్\nవేటకు బంపిన బాగుండు.\nకొడుకు\nఇస్కంటే దస్కంటానే\nఎవరే తక్కువ దినువారు ?",
            "book_page_end": 11
        },
        {
            "title": "గొడుగు - చెప్పులు",
            "book_page_start": 12,
            "pdf_page_start": 14,
            "pdf_page_end": 15,
            "author": "పి. మాధవరావు, చిత్తూరు",
            "genre": "పౌరాణికం",
            "moral": "సూర్యభగవానుని అనుగ్రహం వల్లనే గొడుగు, చెప్పులు మానవాళికి లభించాయి.",
            "keywords": [
                "జమదగ్ని",
                "రేణుక",
                "సూర్యభగవానుడు",
                "గొడుగు",
                "చెప్పులు"
            ],
            "characters": [
                "జమదగ్ని",
                "రేణుక",
                "సూర్యభగవానుడు (భానుడు)"
            ],
            "locations": [
                "జమదగ్ని ఆశ్రమం",
                "భూలోకం"
            ],
            "content": "పూర్వం జమదగ్ని అని ఒక మహఋషి\nఉండేవాడు. తక్కిన ఋషులలాగ\nఆయన తపశ్శాలిమాత్రమే కాడు. విలు\nవిద్యలో గొప్పనేర్పరి. ఆయన భార్య పేరు\nరేణుక.\n\nజమదగ్నికి ఒక సరదా వుండేది. తన\nఆశ్రమానికి దగ్గిరవున్న ఒక పెద్ద మైదా\nనంలో ప్రతిరోజూ ఆయన కూర్చొవటం;\nకూర్చుని, అంబులపొదినించి బాణాలు తీసి\nవదలటం; ఆయన విడిచిన బాణాలను\nరేణుక తెచ్చి అందిస్తూవుండటం.\nఒకనాడు జమదగ్ని మామూలుగా\nబాణాలు వదులుతూ వున్నాడు. వాటిని\n\nతీసుకరావటానికని రేణుక వెళ్లింది కాని,\nజామున్నర పొద్దెక్కినా తిరిగి రానేలేదు.\nఎంత సేపు కనిపెట్టుకొనివున్నా తన ప్రియ\nమైన రేణుక రాకపోయేసరికి, జమదగ్నికి\nమనస్సులో ఆత్రం కలిగింది. ఆయన తన\nదివ్యదృష్టివల్ల రేణుక ఎండలో పైన నెత్తి,\nకింద పాదాలూ కాలుతూ నెమ్మదిగా\nరావటం కనిపెట్టాడు.\n\nమహఋషి ఉగ్రుడైనాడు.\" ఆవురా, ఈ\nసూర్యునికి ఎంత పొగరు! నారేణుకకు\nకష్టం కలిగిస్తాడా? ఏమనుకొన్నాడో\nయేమో ! ఇంకా నా సంగతి తెలియదు\nకాబోలు” అంటూ సూర్యభగవానునివేపు\nతీవ్రమయిన బాణం సంధించాడు.\n\nమహఋషి కోపం చూచి, సూర్య\nభగవానుడు ఒక బ్రాహ్మడి రూపంతో\nభూలోకానికి డిగివచ్చి జమదగ్ని ఎదట\nనిలబడి, \"మహాత్మా! కర్మసాక్షి అయిన\nఆ సూర్యుణ్ణి సంహరించబోతున్నారేమిటి?\nఆయనవల్లనేకదా లోకాలు సక్రమంగా\nనడుస్తున్నవి? సూర్యుడే లేనినాడు ఇక\nప్రపంచమెక్కడిది? అన్నీ తెలిసిన తమరే\nఇలా క్రోధం పూనవచ్చా?” అనిఅడిగాడు.\n\nఅందుకు జమదగ్ని \"బ్రాహ్మణోత్తమా!\nఈవిషయము మీకేమీ తెలియదు. ప్రియ\nమయిన నా సతీమణికి అతను ఎంత\nఆయాసము కలిగించాడో మీకేమి తెలుసు?\nఏమైనాసరే, ఆ దుర్మార్గుణ్న భస్మముచేసి\nతీరతాను. మీరు తప్పుకోండి” అన్నాడు.\n\nఅప్పుడు, బ్రాహ్మడి రూపంలో ఉన్న\nభానుడు 'మునీంద్రా ! రహస్యమెందుకు?\nనేనే సూర్యుడను. నీ ప్రియసతికి\nఆయాసం కలిగించినందుకు మన్నించ\nవలిసింది ' అని ప్రార్థించాడు.\n\nభానుడు ఇలా అనేసరికి, జమదగ్ని\nకోపం ఎక్కడిదక్కడనే ఎగిరిపోయింది.\nఆయన సూర్యుణ్ని దగ్గిరకు తీసుకొని,\nఆదరించి, \"భానుడా! బలేవాడివయ్యా.\nనా రేణుక చూడు, ఎంత అలిసిపోయిందో!\nఆమె శిరస్సు ఉడికిపోయింది. పాదాలు\nబొబ్బలెక్కినయి. శరీరమంతా కమిలి\nపోయింది. ఆమె తాళలేనంత ఎండ\nకాయించావుకదా, మరి. ఎవరికి కోపం\nరాదు నీవే చెప్పు\" అని మందలించాడు.\n\nఅప్పుడు భానుడు మందహాసంతో\n'గొడుగు,' 'చెప్పులు ' అనే రెండు వస్తువు\nలను కల్పించి మునీంద్రుని కిచ్చి\n\"మహాత్మా! ఇవి అపూర్వమయిన వస్తు\nవులు. ఇప్పటివరకు మూడు లోకాలలో\nకూడ అవి లేవు. తల్లి అయినటువంటి\nరేణుకాదేవికోసం వీటిని సృష్టించాను. ఈ\nచెప్పులు తొడుగుకొన్నట్టయితే పాదాలకు\nనా వేడి తాకదు. తలపయిన ఈ గొడుగు\nవేసికొన్నట్టయితే వంటికి నా కిరణాలు\nతగలవు. వీటిని ఉపయోగిస్తే నా వేడివల్ల\nబాధకలగదు” అనిచెప్పి, వెళ్ళిపోయాడు.\n\nఅది మొదలు భూలోకంలో గొడుగూ,\nచెప్పులూ వాడుకొంటూ, మానవులు ఎండ\nబాధ లేకండా సుఖంగా వుంటున్నారు.",
            "book_page_end": 13
        },
        {
            "title": "మందపాలుడు-కుక్క",
            "book_page_start": 14,
            "pdf_page_start": 16,
            "pdf_page_end": 18,
            "author": "'జేజిమామయ్య'",
            "genre": "నీతి కథ",
            "moral": "తొందరపడి ఏపనియును చేయరాదు. ఆలోచించకుండా చేసే పని ఎప్పుడూ నష్టాన్ని కలిగిస్తుంది.",
            "keywords": [
                "తొందరపాటు",
                "కుక్క",
                "లిల్లీ",
                "పాపాయి",
                "నక్క"
            ],
            "characters": [
                "మందపాలుడు",
                "లిల్లీ",
                "పాప",
                "నక్క"
            ],
            "locations": [
                "మందపాలుడి ఇల్లు",
                "పొరుగూరు"
            ],
            "content": "తొందరపడి ఏపనియును చేయరాదునుండి,\nతొందరపడితే ఏమగు? మందపాలుగతియగు !\nమందపాలు డేవిధముగ తొందరపడె ? అందులకే\nచందమయ్యె నాతనిగతి? విందామని ఆశకదూ !\nమందపాలునకు కలడొక అందమైన పసికందు ;\nచందమామవంటి పాప ! అమ్మలేదు ఆ పాపకు!\nనాన్న మందపాలుండే అమ్మ, నాన్న, ఆ పాపకు !\nనాన్న ఇంట లేనప్పుడు పాపకెవరు కాపలా ?\nలిల్లీ అను ఒక చక్కని నల్లకుక్క కాపలా !\nతల్లిలాగ ఆ పాపకు లిల్లీయే కాపలా!\n*\n*\nపాప నాన్నగారు మందపాలుడుగా రొకనాడు\nఏపనిమీదో ఏపొరుగూరో పోవలసివచ్చె !\nబొజ్జనిండ పాపాయికి పాలు త్రావనిచ్చి\nముద్దుపెట్టి ఉయ్యలలో బబ్బోజోకొట్టి,\nరొట్టె ముక్కముక్కలుగా లిల్లికి తినబెట్టి,\n'పాప భద్ర' మని లిల్లిని బాగ వీపు దువ్వి\nపదిగంటల పగటివేళ బారెడుప్రొద్దెక్క\nపాపనాన్న పొరుగూరికి బయలుదేరిపోయె!\nనాన్న ఊరలేనప్పుడు పాపకెవరు కాపలా?\nలిల్లీయే ఆ పాపకు తల్లిలాగ కాపలా!\nరచన : 'జేజిమామయ్య'\n\nపొరుగూరికి పనికోసము పోయినట్టి నాన్న గారు\nప్రొద్దుగ్రుంకువేళకు పనితీరగ ఇంటికి వచ్చెను.\nముంగిట అడుగిడినంతనె పొంగిపోవు విశ్వాసము\nపొరలుచున్నదనగ లిల్లి త్వరత్వర తోకాడించును\nరబ్బరువలె వంగిపోయి సాగిపోయి గంతులిడును,\nముందాగును, కొనిపోవును, నాన్న కాళ్లు తెగనాకును\nకుఁయికుఁకుఁయికుఁయిమనుచూ నాన్న మొగము తెగ చూచును\n\"ఏమిదేమి ? ఈ ఘోరము! ఈరక్తము ఒంటినిండ?\nఇంటినిండ రక్తముతో ఒంటినిండ రక్తముతో\nఎదురుపడినదేమిలిల్లి?\" అని నాన్నకు దిగులుకలిగె !\nపాపాయికి ఏమాయెనో పాలుపోవలేదు తనకు.!\nపాపాయేడని ఉయ్యెలమంచమ్మును చూడబోయె !\nమంచము బోరగిలనుండె పరుపుదూరముగ పడుండె !\nక్రిందమీద నలుపక్కల ఇల్లంతా రక్తమయమె !\nమందపాలు కాలునాకి పరుపువైపు సాగు లిల్లి !\nఒళ్లంతా రక్తమైన లిల్లి చూచి ఇల్లు చూచి,\nబుల్లిపాప కేమాయెనొ పాలుపోని నాన్న అపుడు\nఒళ్లు భగ్గుమనుచు మండి ఒక్క కేక వేసెనపుడు ! --\n\"పాపాయిని చంపావా పాపిష్టీ-కుక్కా” అని\n\nపొడిచే బాకుతోడ లిల్లి కడుపుదూసుకొనిపోవగ !\n' కుయ్యో ' అని లిల్లీ ఒక కెక పెట్టి మూలుగుచూ\nపరుపుతల్లక్రిందులుగా పడిఉన్నాచోట వ్రాలె !\nపరుపుక్రింద వినిపించెను పాపగొంతు కేరింతలు!\nపరుగులోన నాన్నవ్రాలి పరుపు ఒత్తిగించిచూడ\nపరుపుక్రింద భద్రముగా పాపనవ్వుచూ పరుండె ;\nప్రక్కనె పడియుండె ముక్కముక్కలుతెగి ఒక్కనక్క!\n*\n*\nనాన్న ఊరలేనప్పుడు పాపకాపలాలిల్లీ\nనక్కతోడ పోరుసల్పి ముక్కముక్కలుగ చంపెను.\nనాన్న పాదములునాకుచు, తన్నుకొనుచు విలవిలమని,\nకుయ్యో అని దీనముగా కూతపెట్టి బాధపడుచు\nపాపాయిప్రాణము కాపాడుటకై పోరిపోరి\nనక్కనుచంపినలిల్లీ చుక్కలలో చేరిపోయె!\nమందపాలుడయ్యో అని, బారు బారుమని యేడ్చెను!\nనాన్న ఊర లేనప్పుడు పాపకెవరు కాపలా ?\nతల్లిలాగ ఆ పాపకి లిల్లికూడ లేదుగా!\nతొందరపడి ఏపనియును చేయరాదునుండి !\nతొందరపడితే ఏమగు? మందపాలుగతియగు !",
            "book_page_end": 16
        },
        {
            "title": "బాలనాగమ్మ",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపద కథ/సాహసం",
            "moral": "తెలివితేటలు, పట్టుదల ఉంటే ఎంతటి కష్టమైన కార్యాన్ని అయినా సాధించవచ్చు.",
            "keywords": [
                "బాలనాగమ్మ",
                "బాలవద్దిరాజు",
                "పులిరాజు",
                "మాయలఫకీరు",
                "సాహసం",
                "పులి సంహారం"
            ],
            "characters": [
                "బాలనాగమ్మ",
                "బాలవద్దిరాజు",
                "పులిరాజు",
                "నాగరాజు",
                "పూటకూళ్ళ పెద్దమ్మ",
                "తిప్పడు (చాకలి)",
                "నాగంభొట్లు"
            ],
            "locations": [
                "పానుగంటి పట్టణం",
                "నాగళ్ళపూడి గట్టు",
                "పులిరాజుపట్నం",
                "గంగవాదిపట్నం",
                "చిలుకవాదిపట్టణం"
            ],
            "content": "పానుగంటి పట్టణం వదిలి అడివిమార్గం\nగుండా బాలుడు పగలల్లా నడిచాడు.\nఎనిమిదామడ నడిచినా ఎకడా ఒక ఊరు\nతగలలేదు. చీకటిపడిపోయింది. వెంట\nతెచ్చుకున్న అన్నం తినేసి బాలుడు ఒక\nమర్రిచెట్టుకింద కంబళి పరచుకొని నిద్ర\nపోయినాడు. అతను తెల్లవారి నిద్రలేచే\nసరికి పన్నెండు శిరస్సులుగల నాగరాజు\nతలదగ్గిర పడగలువిప్పి కనుపించాడు.\nసర్పరాజు తనకు అపకారం చెయ్యటానికి\nవచ్చా డనుకుని బాలుడు చంద్రాయుధం\nదూశాడు కాని ఎత్తినచెయ్యి ఎత్తినట్టే ఉంది.\nబాలుడితో నాగరాజు ఇలా చెప్పాడు :\n\"బాలవద్దిరాజా, మీతల్లి బాలనాగమ్మ\nమా నాగేంద్రుడి వరాన పుట్టింది. కనుక\nనువు నా మనమడవు. నువు మీ తల్లిని\nతీసుకొస్తావు. నీ చేతిలో మాయల ఫకీరుకు\nచావున్నది. కాని నీకొక చిన్న గండం\n\nఉంది. నాగళ్ళపూడి గట్టున ఫకీరు ఒక\nశక్తిని కావలిపెట్టాడు. అది మాయవేషం\nవేసుకుని తక్కుతూ తారుతూ నీ దగ్గిరికి\nవస్తుంది.దానిమాయలో పడకు. జాగ్రత్త.’ ”\nఈ మాటలు విని బాలవద్దిరాజు\nనాగరాజుకు సాష్టాంగపడి ఆశీర్వాదం\nపొందాడు. ఆ పగలల్లా నడిచి అతను\nపులిరాజుపట్నం చేరుకుని పొద్దుకూకే\nవేళకు పూటకూళ్ల పెద్దము ఇంటికెళ్లాడు.\nబాలుడు అన్నం నీళ్లూ లేకుండా చాలా\nదూరంనుంచి వచ్చాడని పూటకూళ్ల\nపెద్దము చప్పున పొయ్యి రాజేసి నాలుగు\nకూరలు తరిగి వంట ఆరంభించింది.\n\" ఏమిటవ్వా, ఈ ఊళ్లో విశేషాలూ?”\nఅన్నాడు బాలుడు.\n\"విశేషా లేమున్నాయి, నాయనా?\nమంచినీరు ముట్టి ఆరునెల్లయిందిగదా!”\nఅన్నది పూటకూళ్ళ పెద్దమ్మ,\n\n\"అదేం, పెద్దమ్మా?”\n\"తాగటానికి ఉప్పునీళ్లే, వంటకి ఉప్పు\nనీళ్లే, పప్ఫుడక్క చస్తున్నామంటే నము.”\n\" మీ ఊరికి మంచినీళ్ళ బావి లేదా?”\n\"ఉంటే ఏం లాభం, నాయనా? మా\nప్రాణంమీదికి పులి ఒకటి దాపరించెగా?”\n\"చెప్పవూ? ఎక్కడుందా పులి?”\n\" నువు వినలేదు గామాలు. మావూరి\nకోట ఉత్తరపు గోడ అవతల మంచినీళ్ళ\nబావిదగ్గిర చేరింది ఒక పాపిష్టి పులి. ఆరు\nనెల్లనుంచీ అటుకేసి వెళ్లినవారి నందర్నీ\nచంపుకు తింటున్నది. దాన్ని చంపటం\nఎవరివల్లా కాలేదు.” అన్నది పెద్దమ్మ.\n\n\"మీ ఊరి రాజుగా రేంచేస్తున్నారు?”\n\"ఏం చేస్తారు? పద్దెనిమిది కులాల\nవాళ్ళలో ఎవరు పులిని ' చంపినా తన\nకూతుర్నిచ్చి పెళ్లి చేస్తానని చాటించారు.\nమూడు మూరల కాగితంమీద అదే\nరాయించి నడివీధిలో అంటించారు. కాని\nపులినిచంపే నాధుడేడీ?”\nబాలుడు భోంచేసి పడుకున్నాడు.\nతెల్లవారే లేచి స్నానంచేసి, చద్ది అన్నం\nతిని రత్నకంబళి పైన వేసుకుని బయలు\nదేరి, ఉత్తరపు దరవాజా దగ్గిరికివచ్చాడు.\nదరవాజా తాళంవేసిఉంది గాని అక్కడ\nకాపలావాళ్లున్నారు. \"ఎవరోయ్? ఈ\nతలుపు తాళం వేశారేం? తియ్యండి. నే\nనిటు వెళ్లాలి,” అన్నాడు బాలుడు,\n\"ఇటు నడవటం మానేశారు. తూర్పు\nదరవాజాకుండాపో” అన్నారు కాపలావాళ్లు.\n\"నే నిటే పోవాలి.\" అన్నాడు బాలుడు.\n\"అబ్బాయీ, ఉన్నమాట చెప్పకపోతే\nమాకు పాపం చుట్టుకుంటుంది. ఇకడకు\nదగ్గిరిగా మంచినీటి బావిదగ్గిర పెద్ద పులి\nఉంది. అందిన వాణ్ణల్లా చంపుకు\nతింటుంది,” అన్నారు కాపలావాళ్లు.\n\"ఏదీ? ఆ పులిని ఒకసారి చూద్దాం,\nతలుపులుతెరవండి”, అన్నాడు బాలుడు.\n\nకాపలావాళ్ళు తలుపులు తెరిచి, బాల\nవద్దిరాజును బయటికి పోనిచ్చి మళ్లీ తలు\nపులకు తాళాలు పెట్టారు.\nబాలవద్దిరాజు పులిని వెతుక్కుంటూ\nమంచినీళ్ల బావి దగ్గిరికి వెళ్లాడు. పులి\nఆహారం వెతుక్కుంటూ వస్తూ బాలుణ్ణి\nచూసి గాండ్రిస్తూ మీదకు దూకింది.\nభాలుడు చంద్రాయుధం దూసి దాని\nకుత్తుకలో పొడిచేశాడు. పులి వెల్లికిలాపడి\nతన్నుకు చచ్చింది. బాలుడు దాని కాళ్ళ\nగోళ్లూ, తోక చివరభాగమూ కోసుకుని\nతూర్పు దర్వాజాగుండా పట్నం ప్రవేశించి\nపూటకూళ్ల పెద్దమ్మ ఇంటికి తిరిగొచ్చాడు.\n\n\"ఎక్కడికి పోయినావు, నాయనా?\"\nఅన్నది పెద్దమ్మ.\n\"పట్నం చూడబోయినాను. ఎంత\nచూసినా తనివి తీరటం లేదు. ఒకటి\nరెండు రోజులుండిగాని పోను!\" అన్నాడు.\n\nఇది ఇట్లా ఉండగా ఆ పట్టణంలో\nతిప్పడనే చాకలి ఒకడున్నాడు. వాడు వట్టి\nపనికిమాలిన వెధవ. మూడునెల్లకొకసారైనా\nబట్టలకు వెళ్లేవాడు కాడు. ఎప్పుడూ తప్ప\nతాగి ఒళ్లు తెలియకుండా ఉండేవాడు.\n\nఇవాళ వాడు యథాప్రకారం తప్పతాగి\nమళ్లీ ఊళ్లోకి వస్తూ, ఎటుపోతున్నదీ తెలీక\nమంచినీళ్ల బావిదగ్గిరికి వచ్చాడు. అక్కడ\n\nదారికడ్డంగా పులి కనిపించింది. ఆ నిషాలో\nవాడికి భయంకూడా కలగలేదు. చేతిలో\nఉన్న దుడ్డుశర్ర ఎత్తి దబాదబా నాలుగు\nబాదాడు. పులి కదల్లేదు, మెడల్లేదు.\nతొంగి చూశాడు. చచ్చినట్టు కనిపించింది.\nకాలితో తన్ని చూశాడు. నిజంగా చచ్చింది.\nతిప్పడు \"నా రంగా. రాజుకూతుర్ని\nపెళ్లాడతా గామాలె ! రాజు నౌతా గామాలె !\nఅంతా నా కాళ్లకాడ మొక్కుతారు\nగామాలె!” అనుకుని రాజుగారి ఆస్థానానికి\nపరిగెత్తసాగాడు. దారిలో అందరూ వాణ్ణి\nచూసి ఆశ్చర్యపడ్డారు. ఎవరైనా వాణ్ణి\nఅడ్డం తగిలి పలకరిస్తే వాళ్లని ఒక్కతోపు\n\nతోసి పరిగెత్తుతూ దివాణం చేరాడు. రాజు\nగారిదగ్గిర సాష్టాంగపడి, \"మహాప్రభూ,\nనేను మంచినీళ్ళ బావికాడ ఉన్న పులిని\nచంపేశాను. కావలిస్తే శవాన్ని పరీక్ష చేసి\nనాకు తమ కూతుర్ని ఇచ్చి వివాహం\nచేయించండి” అన్నాడు.\nరాజుగారూ, రాజబంధువులూ కూడా\nఈ వార్త విని నిర్ఘాంతపోయినారు. - మహా\nమహావాళ్లు చంపలేక పోయిన పులిని ఈ\nతాగుబోతు చంపుతాడని ఎవరనుకొంటారు?\nరాజుగారికూతుర్ని తిప్పడికిచ్చి చెయ్యటం\nఎట్లా? ఆడినమాట తప్పటం ఎట్లా?\n\nరాజుగారి మనుషులు వెళ్లి చచ్చి\nపోయిన పెద్దపులిని పరీక్షించారు. పులి\nచచ్చినమాట నిజమేనని తేలింది. చాకలి\nతిప్పడు పులిని చంపాడు కనక, మంచి\nముహూర్తం చూసి వాడికి రాజుగారి\nకూతురు సుభద్రాదేవిని ఇచ్చి పెళ్లి\nచేస్తామని రాజుగారు చాటింపించాడు.\nరాజుగారింట ఎవరిముఖానా ఆనందం\nలేదు. సంబరమంతా చాకలి తిప్పడిది.\nవాడు తన పెళ్ళాన్ని చావచితకగొట్టి తన\nబంధువులనందర్నీ పిలిచి అందరికీ కల్లు\nపోయించి అప్పుడే ఒక దర్బారు చేసి\nతెల్లవార్లూ ఉత్సవం చేసుకున్నాడు.\n\nపూటకూళ్ళమ్మ ఈ సాక్ష్యం పట్టుకుని\nరాజుగారి దివాణానికి వెళ్ళింది.\nతెల్లవారేసరికల్లా తిప్పడి ఇంటికి రాజ\nభటులు వచ్చి వాణ్ణి పెడరెక్కలు విరిచి\nకట్టి, జైలుకు తీసుకుపోయినారు. అదే\nసమయంలో పూటకూళ్ల పెద్దమ్మ ఇంటికి\nరాజుగారు పల్లకీ ఎక్కివచ్చి బాలవద్ది\nరాజును ఎక్కించుకుని తన నగరుకు\nపోయి సకల మర్యాదలూ జరిపాడు.\nపులిరాజు తనకు సుభద్రనిచ్చి పెళ్ళి\nచెయ్యటానికి ప్రయత్నాలు చేస్తున్నాడని\nతెలియగానే బాలవద్దిరాజు, \"నేను మా\nతల్లిని చెరవిడిపించ బోతున్నాను. అందు\nచేత ఇప్పుడు పెళ్లి చేసుకోవటం భావ్యం\nకాదు. మా అమ్మతో సహా తిరిగివచ్చే\nటప్పుడు ఇక్కడ ఆగి పెళ్లి చేసుకుని మా\nవూరు పోతాను,” అన్నాడు.\nబాలుడు చెప్పినదానికి పులిరాజు సరే\nనని నాగంభొట్లనే బ్రాహ్మణుణ్ణి తోడిచ్చి\nపంపాడు. పులిరాజుపట్నానికీ, గంగవాది\nపట్నానికీ పన్నెండామడ దూరం. రెండు\nజాములు పొద్దెక్కేవరకూ ఇద్దరూ నడి\nచారు. బాలుడికి దాహమయింది.\nబ్రాహ్మడు బావి చూపిస్తాను రమ్మని\n\nవక్షదారి పట్టించి, ఒక పాడుపడిన నూతి\nదగ్గిరికి తీసుకుపోయినాడు. ఆ బావిలో\nనీరు లోతుగా ఉంది. లోపలిపక్కల రేగు\nపొదలున్నాయి. నీరు చేదుకునేటందుకు\nచేదలేదు. అందుచేత నడుముకి బాలవద్ది\nరాజు పాగా చుట్టుకుని ముందుగా\nబ్రాహ్మణుడు బావిలో దిగి నీరు తాగి పైకి\nవచ్చాడు.\n\nపైకి వచ్చిన బ్రాహ్మణుడు, \"అబ్బాయీ,\nబావి చాలా లోతుగా ఉన్నది. నిలువునా\nరేగుకంపలున్నాయి. నీ నగలూ, కత్తీ\nతీసిపెట్టి దిగు. లేకపోతే నిష్కారణంగా\nకంపలకు చిక్కుకుని నీటిలో పడిపోతాయి.\"\nఅని చెప్పాడు. బాలుడు బ్రాహ్మడి మాటలు\nనమ్మి తన నగలూ, కత్తి తీసి ఒడ్డున\nపెట్టి, నడుముకు పాగా చుట్టుకుని\nబావిలోకి దిగాడు. బాలుడు బావిలో\nదిగిందే వ్యవధానంగా బ్రాహ్మడు కత్తితో\nపాగా కోసి, బాలుడి నగలూ కత్తి అప\nహరించి, గంగవాదిపట్నం వెళ్లి, ఆ నగలు\nభోగంవాళ్లకిచ్చి విలాసంగా తిరగసాగాడు.\nకొంతకాలానికి బ్రాహడిదగ్గిర డబ్బయి\nపోయింది. ఎవరూ దగ్గిరికి చేరనివ్వలేదు.\nపొట్ట పోసుకోవటానికి గోపాలస్వామివారి\n\nగుడిపక్క రథం దగ్గిర చేరి యాచన\nఆరంభించాడు.\nఇక్కడ నాగంభొట్లు పాగా కోసెయ్యగా\nనీటిలో పడిపోయిన బాలవద్దిరాజు నిద్రా\nహారాలు లేకుండా ఆ బావిలో చాలాకాలం\nఉన్నాడు. ఎన్ని కేకలు పెట్టినా ఆ కీ.కా\nరణ్యంలో ఆలకించేవారు లేరు. ఇంతలో\nఒకనాడు గంగవాదిపట్నం రాజు అడవికి\nవేటకు పోయి, వేటకుక్కలకు నీరు పెట్ట\nటానికిగాను ఈ పాడుబడ్డ బావిడగ్గిరికి పరి\nవారంతోకూడా వచ్చాడు. రాజుగారి నౌకర్లు\nచెంబుకు పాగా కట్టి నూతిలో వెయ్యగానే\nబాలుడు ఆ పాగా పట్టుకున్నాడు. చెంబు\n\nపైకి లాగేటప్పుడు చాలా బరువు గా\nవుండటం చూసి నౌకర్లు చాలా ఆశ్చర్య\nపడ్డారు. వాళ్లధర్మాన బాలవద్దిరాజు\nప్రాణాలతో బయటపడ్డాడు.\n\nఅతన్ని గంగవాదిరాజు తన ఊరికి\nతీసుకుపోయి అతని సమాచారమంతా\nఅడిగాడు. బాలుడు అన్ని విషయాలూ\nచెప్పి, తాను పులిరాజుపట్నంనుంచి వస్తూ\nసుడిగాలికి బావిలో పడ్డానని చెప్పాడు.\nగంగవాదిరాజు బాలుడికి తన కుమార్తెను\nఇచ్చి వివాహం చేస్తానన్నాడు. అందుకు\nబాలుడు తన తల్లిని మాయలఫకీరు చెర\nవిడిపించనిదే పెళ్లాడననీ, తల్లితో తిరిగి\nవచ్చేటప్పుడు పెళ్ళాడుతాననీ చెప్పాడు.\nరాజుగారు సరేనన్నాడు.\nఒకనాడు రాజుగారు బాలవద్దిరాజుకు\nగోపాలస్వామివారి గుడి చూపించటానికి\nతీసుకువెళ్ళాడు. అక్కడ రథం దగ్గిర\n\nకూర్చుని ఉన్న బ్రాహ్మణ్ణి చూసి బాలుడు\n\"నమస్కారమయ్యా, నాగంభొట్లూ,”\nఅన్నాడు. బ్రాహ్మడి మొహాన కత్తి వేస్తే\nనెత్తురుచుక్క లేదు.\nబాలవద్దిరాజు రాజుతో చెప్పి ఆ\nబ్రాహ్మడికి చాలా సహాయం చేయించాడు.\nమర్నాడు బాలుడు రాజుగారిచ్చిన కాను\nకలు పుచ్చుకొని మళ్లా బయలుదేరాడు.\nరోజల్లా నడిచాడు. చిలుకవాదిపట్టణం\nరెండుకోసు లుందనగా చీకటి పడి\nపోయింది. చీకటిలో కాలు సాగక బాలుడు\nఅక్కడే ఉన్న ఒక పాడుదేవళంలో పడు\nకున్నాడు. కాని ఆకలి దహించుకుపోతూ\nఉండటంచేత అతనికి నిద్ర పట్టలేదు.\nఒక రాత్రివేళ / ఒక నక్కా, పులీ\nదేవళం దగ్గిర చేరి కబుర్లు చెప్పుకో\nసాగాయి. బాలవద్దిరాజు వాటి సంభాషణ\nవింటున్నాడు.\n[ఇంకా వుంది]",
            "book_page_end": 24
        },
        {
            "title": "హరిదాసులు",
            "book_page_start": 25,
            "pdf_page_start": 27,
            "pdf_page_end": 29,
            "author": "పాలంకి వెంకటరామచంద్రమూర్తి - మదరాసు.",
            "genre": "హాస్యం",
            "moral": "తెలివైన ఉపాయంతో మొండివారిని కూడా తప్పించవచ్చు.",
            "keywords": [
                "హరిదాసులు",
                "రామాయణం",
                "పళ్లమ్మ",
                "పేరిభొట్లు",
                "పిండిబొమ్మలు",
                "తప్పించుకోవడం"
            ],
            "characters": [
                "హరిదాసు",
                "మద్దెలదాసు",
                "ఫిడేలుదాసు",
                "పేరిభొట్లు",
                "పళ్లమ్మ",
                "పిల్లలు"
            ],
            "locations": [
                "గ్రామం",
                "భొట్లు ఇల్లు"
            ],
            "content": "పూర్వం ఓ హరిదాసుగా రుండేవారు. గౌరవానికి ఊళ్లోవాళ్లంతా మెచ్చుకున్నారు.\nఆయన ఓ మద్దెలవాయించేవాణ్ణి, ఫిడేలు దాసులుకూడా సంతోషించారు.\nవాయించేవాణ్ణి జట్టుగా వెంటబెట్టుకుని,\nఊరూరా హరికధలు చెప్పేవాడు. ఓగ్రామం\nవెళ్లి అక్కడ ఊరిపెద్ద లందరితోటి తాము\nవచ్చిన సంగతి చెప్పేటప్పటికి, వాళ్లంతా\nఉత్సాహంతో, ఆ దాసుగారిచేత వరసగా\nనలభై రాత్రిళ్లు సంపూర్ణ రామాయణం\nచెప్పించేందుకు ఏర్పాటు చేశారు.\nఅయితే ' హరిదాసుగారికీ, ఆ వాయిద్య\nగాళ్లకీ, ఆ నలభై రోజులూ భోజనం ఎవరు\nపెట్టడం?', అనే ప్రశ్న వచ్చింది. హరికధ\nలంటే చెవులుగోసుకునే పేరిభొట్లుగారు\nచటుక్కున లేచి, ' ఇదో పెద్ద ఆలోచనా?\nనేనీ ఊళ్ళో వుండగా దాసులు ముగ్గురూ\nమరోయింట విస్తరి వెయ్యటానికి ఎంత\nమాత్రమూ వీల్లేదు.' అని నిక్కచ్చిగా చెప్పే\nశాడు. ఆయన హరిదాసులంటే చూపిన\nకాని పేరిభొట్లుగారి పెళ్లాం పళ్ళమ్మకి\nపరాయి ఇంటికి భోజనానికి వెళ్ళటమంటే\nసరదా గాని ఒహళ్లని పిలిచి పెట్టడమంటే\nకిట్టేడికాదు. ముగ్గురు మనుష్యులకి నలభై\nరోజులు రెండుపూటలా వండి వడ్డించాలీ\nఅనేటప్పటికి ఆవిడకి గుండె గుభేలుమంది.\n'నేను చేయలేనూ' అంటే మొగుడు\nఒప్పుకోడని, వాళ్లంతట వాళ్లే లేచిపోయే\nఉపాయం ఒకటి ఆలోచించింది.\n\n'ఈవేళ ఏం వంట చేస్తావు?' అని\nభొట్లు అడిగినప్పుడు, పళ్ళమ్మ ' మొట్ట\nమొదటిరోజు గనక పిండివంటలతో పెద్ద\nవిందు చేద్దాం. చక్కా గోధుమపిండీ,\nచక్కెరా, నెయ్యీ పట్టుకురండి' అంది.\nభొట్లు 'అనుకూల దాంపత్యమంటే ఇలా\nఉండాల'ని సరుకులన్నీ పట్టించుకొచ్చాడు.\n\nపళ్లమ్మ వంట చేస్తూంటే, భొట్లు\nదాసులు ముగ్గురినీ కొంచెం ముందుగానే\nపిలుచుకొచ్చి సావట్లో కూచోబెట్టి వంట\nఅయేలోపున ఊసుపోవటానికని దాసుగారి\nచేత కొన్ని దరువులు పాడించాడు. ఆయన\nపాడుతూంటే ఈయన తాళం వేయసాగాడు.\nపళ్లమ్మ తనకి మొగుడికీ పిల్లలకీ\nమాత్రం సరిపోయే మామూలు వంట చేసి,\nమొగుడితో, 'ఏమండోయ్. వంటయింది,\nస్నానానికి లేవచ్చు' అని చెప్పింది.\nఆయన దాసుల్ని లెమ్మునిచెప్పి, మడిగట్టుకో\nమంటూంటే పళ్లమ్మ చటుక్కున,\n\"అయ్యో నామతి మండా! విస్తరాకుల\nమాట చెప్పడం మరిచిపోయానండీ!”\nఅన్నది. 'ఐతేయేంలే 'అంటూ భొట్లుగారు,\nకత్తి పుచ్చుకుని ఊరిచివర కాలవవార\nఉన్న అరటితోటకు బయలుదేరి వెళ్లేడు.\nమొగుడుతెచ్చిన గోధుమపిండితో పళ్లమ్ము\nగోధుమగవ్వలు చేసి పాకం పట్టింది.\nకొంచెం ముద్ద మిగిల్చి ఆ పిండితో మనిషి \"\nఆకారంలో మూడు బొమ్మలుచేసి పీటమీద\nకూచో పెట్టింది. పళ్లమ్మకి నలుగురు కొడుకు\nలున్నారు. తమాషాగా కనబడుతూవున్న\nపిండిబొమ్మల్ని చూసి ఆ పిల్లలు, \"ఆమ్లా,\nవీళ్లెవరే?” అని అడిగారు.\nఅప్పుడు పళ్లమ్మ సావిట్లో ఉన్న ముగ్గురు\nదాసులికి వినపడేటట్లు పిల్లలతో, \" ఆ\nమొదటాయన హరిదాసు. రెండో ఆయన\nమద్దిలదాసు. మూడో ఆయన ఫిడేలు\nదాసు\" అని బొమ్మలకి పేర్లుపెట్టి చూపింది.\nదాసులు ముగ్గుకీ లోపలున్న బొమ్మల\nమాట ఏం తెలుసు? తమ మాటే ఆవిడ\nపిల్లలతో చెపుతోం దనుకున్నారు.\n\nఆ మాటవిన్న దాసులు ముగ్గురూ,\nతమని ఆవిడ నూనెలో వేయిస్తా నంటోం\nదేమిటని తెల్లబోయి, ఇంకా ఏమంటుందో\nనని చెవులు అప్పగించి కూచున్నారు.\n\"వేయించిన తర్వాత, ముగ్గుర్నీ పాకం\nపట్టి మీకు పెడతాను!\" అని మళ్లీ దాసు\nలకు వినపడేటట్లు పిల్లలతో చెప్పింది.\nపెద్దపిల్లవాడు, మొదటిబొమ్మను\nచూపిస్తూ, ' అమా, నేను ఆ హరిదాసును\nతింటానే!' అన్నాడు. రెండోవాడు రెండో\nబొమ్మ చూపెడుతో, 'నేను మద్దెలదాసుని\nతింటా నే!' అన్నాడు. మూడోవాడు, 'ఐతేనేను\nఫిడేలుదాసుని తినేస్తానే!' అని అరిచాడు.\nఈ మాటలు వింటూన్న దాసులకి\nఆ పిల్లలు తమను తినేస్తారేమోనని బెదురు\nపుట్టింది. వీళ్లు రాక్షసులు కాదు గదా!\nఅని భయం కలిగింది.\nఇంతట్లో పళ్లమ్మగారి నాలుగో కుర్రాడు,\n\"అమ్మా, ఈ దాసుల్ని అన్నయ్యల కివ్వ\nవద్దే. ముగ్గుర్నీ నేనే మింగేస్తానే!\" అంటూ\nమారాం చేశాడు. దానితో సావిట్లో ఉన్న\nదాసులకి అనుమానం తిరిపోయింది. అది\nబ్రహరాడిని ఇల్లే అని, అక్కడుంటే తమని\nవాళ్లు నిజంగా తినేస్తారనీ ఠారెత్తి, దాసులు\n\nముగ్గురూ పరుగుచ్చుకున్నారు. పక్ష ఊరు\nచేరుకునేదా కావాళ్లు వెనక్కితిరిగి చూడలేదు.\nభొట్లుగారు విస్తరాకుల కట్టతో ఇంటికి\nవచ్చి 'దాసులేరే?' అని భార్యని అడిగాడు.\nఏమీ ఎరగనిదానికిమల్లే, ఆవిడ 'ఏం?\nసావిట్లో లేరా?' అని ఎదురుప్రశ్న వేసింది.\nవాళ్లు బయటికి వెళ్లి ఉంటారనీ, వస్తారనీ\nభొట్లు చాలాసేపు కనిపెట్టుకు చూశాడు.\nవా ళ్లెప్పటికీ రాకపోవటంవల్ల ఆఖరికి తను\nభోజనానికి లేచాడు. ఆ దాసులు ఆఠాత్తుగా\nఎందుకు వెళ్లిపోయారో, ఎక్కడికి పోయారో\nభొట్లుగారికిగానీ, ఊళ్ళోవాళ్ళకిగానీ\nఅప్పటికీ, ఇప్పటికీ తెలియనే తెలియదు.",
            "book_page_end": 27
        },
        {
            "title": "బంగారు గొజ్జె",
            "book_page_start": 28,
            "pdf_page_start": 30,
            "pdf_page_end": 34,
            "author": "డి. నరసింహమూర్తి, విజయవాడ",
            "genre": "జానపద కథ/సాహసం",
            "moral": "తెలివి, యుక్తి బలం కంటే గొప్పది. అలాగే స్త్రీల దుర్మార్గ బుద్ధిని రాజు క్షమించకూడదు.",
            "keywords": [
                "చిన్నరాణి",
                "రాజకుమారి",
                "రాజకుమారుడు",
                "బంగారు గొర్రె",
                "రహస్యం",
                "యుక్తి"
            ],
            "characters": [
                "రాజు",
                "చిన్నరాణి (సవతి)",
                "రాజకుమారి",
                "చిన్న రాజకుమారుడు",
                "బంగారు పనివాడు",
                "చెలికత్తెలు"
            ],
            "locations": [
                "రాజభవనం",
                "పాతాళ భవనం",
                "కోనేరు"
            ],
            "content": "అనగనగా ఒకరాజు. ఆ రాజుకి ఇద్దరు\nభార్యలు. పెద్దామెకు ఒక కూతురు. ఆ\nఅమ్మాయి రూపవతి. ఆమె అందాన్ని\nగురించి విని, దేశ దేశాలనించి రాజ\nకుమారులు ఆమెను పెళ్ళాడవలెనని\nవచ్చేవారు. అయితే, అసూయగల చిన్న\nరాణి ఏదో ఒక అడ్డుపుల్ల వేసి, ఒక్క\nసంబంధమూ కుదరనిచ్చేదికాదు. అందు\nచేత, రాజకుమారి పెళ్లి నిలిచిపోయింది.\nఆ పిల్లను ఇంకా ఏడిపించాలెననే దురు\nద్దేశంతో. చిన్నరాణి మరొక కృత్రిమపు\nఆలోచన చేసి, రాజు మనస్సుకి నచ్చేటట్టు\nచెప్పింది : \"మన అమ్మాయికి ఎన్నో\nసంబంధాలు వస్తున్నయి, పోతున్నయి.\nకాని, ఎన్నాళ్లకూ పెళ్లి కావటం కనపడదు.\nఒక లాగ చేస్తే బాగుంటుందని నాకు\nతోస్తున్నది. ఏమిటీ అంటే - పాతాళంలో\nఒక భవనం కట్టి, మన తోటలోనించి ఆ\nభవనానికి మెట్లు కట్టించాలి. తోటలో\nజలకమాడే కోనేరున్నది చూచారా, అ\nకోనేటిలోనే మెట్లు దిగే గుమ్మం ఒకటి\nఅమర్చాలి. గుమ్మం నీటిలోపల మునిగి\nవుంటుంది కనక, బ్రహ్మ రుద్రుడుకూడా\nభవనం ఎక్కడ వున్నదీ కనుక్కోలేడు.\nపోతే, అమ్మాయిని ఆ రహస్యభవనంలో\nప్రవేశపెట్టి, చూడవచ్చే రాజకుమారు\nలండరనూ ఆమెను కనిపెట్టమందాం.\nమూడు రోజులలో కనిపెట్టగలిగితే పెళ్ళి\nచేయడం, లేనిపక్షమందు తల కొట్టి\nగుమ్మానికి కట్టడమున్ను.”\nఇది విని రాజు, \"సరే, నీ ఇష్టప్రకారం\nఏర్పాటు చేయించు\" అన్నాడు.\nత్వరత్వరగా చిన్నరాణి ఏర్పాటులన్నీ\nపూర్తి చేయించింది. ఓడిపోయిన రాజ\nకుమారుల తలలు కొట్టి కట్టడానికి వేరే\nఒక మందిరంకూడా కట్టించింది.\n\nప్రకారం చాటింపు వేయించింది. ఆ\nచాటింపు విన్నప్పటినించీ చాలామంది\nరాజకుమారులు వచ్చారు. రాజకుమారిని\nఒకళ్లూ కనుక్కో లేకపోయారు. వాళ్ల\nతలకాయలు వరసగా మందిరపు గుమ్యానికి\nవేలాడకట్టించింది చిన్నరాణీ.\n*\n*\nఆ సమీపంలోనే మరివక రాజుకి ముగ్గురు\nకుమారులు. అందులో పెద్దవాడు\nఒకనాడు తండ్రివద్దకు వెళ్లి, \"నాయనా!-\nమన పొరుగురాజు కుమార్తెను రహస్య\nమందిరంలో వుంచి, కనుక్కొన్న వాళ్లకు\nఆమెనిచ్చి పెళ్లిచేస్తామని చాటింపు వేశారు.\nఆమెను కనుకోగలిగితే, పెళ్లి అవుతుంది.\nపేరూ వస్తుంది. కనుక, పోయిరావటానికి\nఅనుమతి తెలుపవలిసిం\"దని కోరాడు.\nఅందుకు తండ్రి \"అబ్బాయీ! ఇది\nచాలా ప్రమాదకరమైన పరీక్ష. ఇందులో\nనెగ్గి రావట మనేది ఉండనే ఉండదు.\nప్రాణానికే మోసం వచ్చిన తరువాత ఇక\nపెళ్లేమిటి? ఇప్పటికి ఎంతోమంది రాజ\nతుమారులు వచ్చారు. ఓడిపోవటంవల్ల\nవాళ్ల తలలు కొట్టి వేలాడదీశారు. అందు\nచేత, నువు వెళ్లడం నాకు ఎంతమాత్రం\nఇష్టంలేదు” అని చెప్పాడు.\n\nఎన్ని విధాల చెప్పినా రాజకుమారుని\nచెవికి ఎక్కలేదు. ఏమయినా సరేనని\nబయలుదేరి వెళ్లాడు. మూడు రోజు లూ\nతెగ వెతికినప్పటికీ, రాజకుమారి జాడ\nకనపడింది కాదు. గడువు దాటగానే\nతక్కిన రాజకుమారుల తలలతోపాటు\nఅతని తలకూడా గుమ్మానికి వేలగట్టారు.\nఇతను ఎన్నాళ్లకూ ఇంటికి రాకపోవటం\nచూచి, చ నిపోయి వుంటాడని తలి\nదండ్రులు నిశ్చయించుకొన్నారు. రెండవ\nవాడుకూడా స్వయంవరానికి పోయి వస్తా\nనన్నాడు. తండ్రి వద్దని చెప్పినా వినక,\nప్రయాణమై వెళ్లాడు. ఇతనుకూడా\n\nపరీక్షలో నెగ్గలేకపోయేసరికి, తల కొట్టి\nగుమ్మానికి కట్టారు. కొన్నాళ్లు చూచి,\nకడసారివాడుకూడా బయలుదేరాడు.\nకొడుకు లిద్దరూ చనిపోవటంపల్ల\nవిచారంతో తండ్రి పోవద్దని మరీమరీ\nచెప్పాడు, కాని చిన్నవాడు ఆమాటను\nచెవిని పెట్టక ప్రయాణమయినాడు.\nచిన్నవాడు చాలా తెలివయినవాడూ,\nయుక్తిపరుడున్ను. దారిలో ఒక పట్నం\nచేరుకొని, అక్కడ పేరుపడిన ఒక\nబంగారు పనివానివద్దకు వెళ్లాడు. వాని\nచేతికి రెండు సంచీల బంగారం ఇచ్చి,\nదానితో తను పట్టేటంత ఆకృతిలో ఒక\nఅందమయిన గొర్రె విగ్రహం చేయమని\nచెప్పాడు.\nమరునాటి ఉదయానికల్లా బంగారు\nగొర్రె తయారైంది. అదిచూచి చిన్నవాడు\nసంతోషించి, \"వోయి పనివాడా ! విగ్రహం\nచాలా బాగా వున్నది. దీనిని రాజుగారి\nవద్దకు తీసుకుపోయి, 'ఇది రాజకుమారికి\nబహుమానంగా తెచ్చానండి ' అని చెప్పు”\nఅని పనివానితో చెప్పి, ఎవళ్ళూ చూడ\nకుండా తను ఆ విగ్రహంలో దాగాడు,\nఅద్భుతమయిన ఈ విగ్రహాన్ని చూచి\nరాజుగారు చాలా మెచ్చుకొని, పనివానికి\nపదివేల వరహాలు ఇచ్చారు. రాజాజ్ఞ\nప్రకారం, ఆ గొర్రెను తక్షణమే రాజ\nకుమారివుండే రహస్య మందిరానికి తీసుకు\nపోయి ఒక పెద్ద మేజాపయిన పెట్టారు.\nఈ అపురూప విగ్రహాన్ని చూచి ఆమె\nచాలా ఆనందించింది. విగ్రహానికి గల\nకన్నులలోనించి చిన్నవాడు రాజకుమారిని\nచూచిచూచి, ఆమె సౌండర్యానికి అతను\nమురిసిపోతున్నాడు.\nరాజకుమారి కోసం రోజూ భోజ న\nసామగ్రి తెచ్చి, ఒక బల్లమీద అమర్చే\nవారు. విగ్రహంలో ఉన్న చిన్నవాడు ఆకలికి\n\nతాళలేక, అర్ధరాత్రివేళ బయటకువచ్చి\nరాజకుమారివదిలిన పదార్ధాలన్నీ తిని వేసి,\nమళ్లీ ఎప్పటిలాగా విగ్రహంలో దూరిపోయే\nవాడు,\nఈ చిత్రమేమిటా అని ఆమె ఆలోచించి,\nచివరకు ఒకరాత్రి మేలుకొని వుండేసరికి\nదొంగ దొరికిపోయాడు.\nచిన్నవాడిని చూడగానే రాజకుమారి,\nఅతని అందానికి అబ్బురపడిపోయింది.\nఅతనిని తప్ప మరెవ్వరినీ పెళ్లాడనని\nనిశ్చయించుకొన్నది. అయితే ఈ కోరిక\nనెరవేరడం ఎలాగ ?-\nఉపాయశాలి అయిన చిన్నవాడు ఒక\nపన్నాగం పన్నాడు. అతను చెప్పిన\nప్రకారం, రాజకుమారి గొర్రెకాలు ఒకటి\nవిరగగొట్టి, ఆ విగ్రహాన్ని మరమ్మత్తుకు\nపంపమని తండ్రికి కబురుపెట్టింది. విగ్ర\nహాన్ని తీసుకుపోయేటప్పుడు చిన్నవాడు\nదానిలోపల దూరి బయటకు వచ్చేశాడు.\nఈసారి బంగారు పనివానితో 'విగ్రహానికి\nకాలు మరష్తుతుచేసి, ఖాళీగా పంపివేయి'\nఅని చెప్పాడు.\nఇప్పుడు రహస్య మందిరానికి దారి\nతెలుసుకొన్న చిన్న వాడు రాజు గారి దర్శనం\n\nచేసి 'మీ అమ్మాయిని పెళ్లాడవచ్చాను'\nఅని చెప్పాడు. 'చిన్నవాడా! మీ అన్నలు\nఇద్దరూ వద్దంటే వినక నిష్కారణంగా\nచనిపోయారు. ఈ పరీక్ష ప్రమాదమైనది.\nవద్దు నాయనా' అని అనేక విధాల\nబోధించాడు. కాని చిన్నవాడు లొంగలేదు.\nఏమీ ఎరగనట్టు పచారుచేస్తూ, చిన్న\nవాడు తోటలోకి వెళ్లాడు. చిన్నరాణి నీడ\nలాగ అతనివెంట ఉంటూనే వుంది.\nచిన్నవాడు కొలనువద్దకు వెళ్లాడు. ఆ నీరు\nతోడించివేయమన్నాడు. రాణీ అతనిని\nఆటంకపరుప బోయింది. కాని వీలు\nకాలేదు. నీరు తీసివేశారు,\n\n'ద్వారం తెరువు' మన్నాడు చిన్నవాడు.\nరాణీ తెరవక తప్పిందికాదు. ఇద్దరూ\nమెట్లు దిగారు. ఇక రహస్య మందిరం\nప్రవేశిస్తారనగా. 'అబ్బాయీ ఇక్కడేవుండు.\nఅయిదు నిమిషాలలో వచ్చి నిన్ను తీసుకు\nవెళతా'ననిచెప్పి రాణీ లోపలకుపోయింది.\nరాణి మళ్లీ ఒక యుక్తి పన్నింది.\nరాజకుమారికీ తక్కిన చెలికత్తెలకూ తేడా\nతెలియకుండా అందరిచేతా ఒకే మోస్తరు\nదుస్తులు వేయించింది. చిన్నవానివద్దకు\nవచ్చి, 'అబ్బాయీ! ఇందులో రాజకుమారి\nఎవరో తెలుసుకోగలిగితే, ఆమెను నీకిచ్చి\nపెళ్లిచేస్తాము. లేకుంటే తలకొట్టి గుమ్మానికి\nకడతాము ' అన్నది.\nఇదివరకు 'పరిచయమున్నది గనుక,\nరాజకుమారి ఫలానా అని అతనికి తెలియనే\nతెలుసు. అయినా చిన్నరాణికి జవాబు\nచెప్పటానికి ఆమె యుక్తికి మించినయుక్తి\nచేశాడు. తనవద్దవున్న బంగారపు తునకలు\n\nనేలమీద విసిరాడు. చెలికత్తె లందరూ\nవాటిని ఏరుకోబోయారు. రాజకుమారి\nమాత్రం వాటికోసం ఆశపడక అలా\nనిలుచుకునే వున్నది. చిన్నవాడు\nరాజకుమారి చేయి పట్టుకున్నాడు.\nఇదంతా కని పెట్టి చూస్తున్న రాజు\nచిన్నవానికి రాజకుమారికి పూలదండలు\nవేసి, దీవించాడు. చిన్నవాడి తలిదండ్రు\nలనుకూడా రప్పించి, అతి వైభవంగా\nకూతురికి వివాహం చేశాడు.\nరాక్షసిబుద్ధులుగల చిన్నరాఖీ ఇప్పటి\nవరకూ మందిరానికి తొంభైతొమిది తలలు\nకట్టింది. చిన్నవాని తలకాయ కొట్టించి\nతన సరదా తీర్చుకుందా మనుకున్నది.\nకానయితే, రాణి దుర్మార్గాన్ని గమనిస్తున్న\nరాజు, ఆమె తలనే నరికించి ద్వారానికి\nకట్టించి, నూరు పుర్రెల దండను పూర్తి\nచేదామనుకున్నాడు. కాని రాజకుమారుడు\nవినలేదు. ఆమెను రక్షించమన్నాడు.",
            "book_page_end": 32
        },
        {
            "title": "బ్రహ్మముడి",
            "book_page_start": 33,
            "pdf_page_start": 35,
            "pdf_page_end": 42,
            "author": "పి. భామ మృతి",
            "genre": "పౌరాణికం/నీతి కథ",
            "moral": "బ్రహ్మరాతను మార్చడం అసాధ్యం. విధిని ఎదిరించడానికి ప్రయత్నించినా, అది ఎలాగో ఒకలాగ నెరవేరుతుంది.",
            "keywords": [
                "బ్రహ్మముడి",
                "శర్మ",
                "అన్నపూర్ణ",
                "శ్వపచుడు",
                "విధి",
                "వివాహం",
                "దైవసంకల్పం"
            ],
            "characters": [
                "బ్రహ్మదేవుడు (ముసలివాడు)",
                "శర్మ",
                "శ్వపచుడు",
                "అన్నపూర్ణ",
                "వెట్టివాడు",
                "అవధానులు"
            ],
            "locations": [
                "గంగానది ఒడ్డు",
                "హరిద్వారంలోని గూడెం",
                "కాశీపట్నం",
                "సత్రం"
            ],
            "content": "ఒకనాడు బ్రహ్మ దేవుడు ముసలివాని\nరూపంతో గంగానది ఒడ్డున కూర్చుని,\nఆ గట్టునవుండే దర్భపోచలు పీకి ముళ్లు\nవేస్తున్నాడు. ఆ దొఎనే పోతున్న ఒక\nబ్రాహ్మణ యువకుడు ముసలివాణ్ణి చూసి,\n\"అదేమిటి తాతయ్యగారూ! మీరు చేస్తూ\nవున్న పని చాలా చిత్రంగా కనపడు\nతున్నది. ఆ గడ్డిపోచలకు ఎందుకు\nఅలా ముడులు పెడుతున్నారు?\" అని\nఅడిగాడు.\nదానికి తాత, \" అబ్బాయీ. ఇవి ఉత్త\nముడులు కావు; బ్రహముడులు కాశీలో\nవున్న పిల్లకీ, రామేశ్వరంలో ఉన్న పిల్ల\nవాడికీ, గయలోవున్న పిల్లకీ, ద్వారకలో\nపిల్లవాడికి—ఇలా ఏ పిల్లకూ ఏ పిల్లవానికి\nఘటన వుంటుందో చూచి, ఈ దర్భలతో\nబ్రహ్మముడులు వేస్తున్నాను” అని, పని\nచేసుకొంటూనే సమాధానం చెప్పాడు.\n\nఇదంతా యువకునికి విడ్డూర మనిపిం\nచింది. \" ఏమిటయ్యా, ఎక్కడో కాశీలో\nపిల్లకూ రామేశ్వరంలో పిల్లవానికి కలిపి\nనీ యిష్టం వచ్చినట్టల్లా ముడివేయడ\nమేమిటి? పైగా, అప్రకాంము జరిగి తీరు\nతుందని నమ్మమంటా వేమిటి? మరైతే,\nనాకు పెళ్లి కాబోయే పిల్ల ఎక్కడ వున్నదో\nచెప్పు చూదాం” అని కవ్వించి అడిగాడు,\nతాత చిరునవ్వు నవ్వుతూ, \"ఇవేమీ\nఅబద్ధాలు కావోయి. పిచ్చినాయనా ! —\nమరి బ్రహ్మరాతంటే ఏమిటనుకొన్నావు!\nనేను వేసిన ఈ ముడులు తప్పిపోవడమే\nజరిగితే, ప్రపంచమే తలకిందులవుతుంది.\nకనుక, అటువంటి సంశయం ఎన్నడూ\nమనస్సులో పెట్టుకోకు” అని బదులు\nచెబుతూ, ఆయన తను వేసిన ముడులలో\nనించి రెండింటిని వెతికి తీసి, \"అబ్బాయీ!\nహరిద్వారానికి దగ్గరగానున్న ఒకగూడెంలో\n\nశ్వపచుడనే ఛండాలు డొకడు కాపుర\nముంటున్నాడు. వాడి కూతురే నీకు భార్య\nకాబోతున్నది. ఇది దాని పూర్వజన్మ\nసుకృతం!” అని చెప్పి తాత మళ్లీ తన\nపని తను చూచుకొంటున్నాడు.\nఈ మాట వినేసరికి, యువకునికి మం\nటెత్తుకువచ్చింది కోపంపట్టలేక, చిందులు\nతొక్కుతూ, తాతను చెడామడా తిట్టాడు.\n\"నీ బ్రహ్మముడి యేమిటో నీ కబుర్లేమిటో\nచూస్తాలే నాకు మాలపిల్ల పెళ్లాం అవుతుం\nదంటావా, మహఎరిగిపుట్టు! ఏమైనా\nసరే, నేను బ్రాహ్మణపిల్లను చేసుకోలేక\nపోయినట్టయితే, నన్ను ' శర్మా' అని పేరు\n\nపెట్టి పిలవనేవద్దు...” అని నుండిపడుతూ\nవెళ్లిపోయాడు. యువకుని తొందరపాటూ,\nఅవి వే కమూ చూచి తాత తనలో\nనవ్వుకొన్నాడు.\nశర్మ ఇంటికి వెళ్లాడేకాని, మనస్సు\nస్తిమితంగా లేదు. తాత చెప్పిన మాట\nపయిన నమ్మకం లేదని పైకి అన్నప్పటికీ,\nతన పెళ్లినిగురించి ఏమి జరగబోతుందో\nనని అతనికి భయంగానే వున్నది.\nఅందుకని, అతను ఎన్నెన్నో కష్టాలుపడి\nరెండోకంటివానికి తెలియకుండా.\nహరిద్వారం చేరుకొన్నాడు. ఆ వూరిలో\nభోగట్టా చేయగా, సరిగా తాత చెప్పిన\nప్రకారమే, మాలగూడెంలో శ్వపచుడనే\nవాడు ఉన్నట్టూ, వానికి ఒక ఆడపిల్ల\nఉన్నట్టూ తెలియవచ్చింది.\nఇప్పుడు శర్మకు భయం మరీ ఎక్కు వై\nఏమీ తోచిందికాదు. 'ఇక యిది\nపనికాదు. ఆ పిల్లను చంపించి గంగలో\nపారవేయించినట్టయితే పీడ వదిలి\nపోతుంది. తాత రాసిన రాత తప్పి\nపోతుంది' అని చివరకు యోచన చేశాడు.\nఆ వూరిలో వెట్టివాణ్ని రహస్యంగా పిలిచి,\n\"ఫలానా శ్వపచుడి కూతురుని చంపివేస్తే,\n\nనీకు గొప్ప బహుమానం ఇస్తాను\" అని\nచెప్పాడు.\nఇటువంటి గిరాకీ తగిలినందుకు వెట్టి\nవాడు ఎంతో ఉత్సాహ పడ్డాడు. తనకు\nగొప్ప బహుమానంవస్తుంది, బాగానేవుంది.\nకాని డబ్బుకోసం ఆశపడి, తన వూరిలో\nఒక శిశువును చేతులారా చంపడమంటే\nమాటలా? ఇది ఒక పెద్ద సమస్య అయి\nకూర్చున్నది.\nఅప్పడు వాడు బాగా ఆలోచించగా,\nతనకు బాధించని ఒక వుపాయం మనసుకి\nతట్టింది. శిశువు పట్టేటంత మేదరతొట్టె\nఒకటి తయారుచేయించాడు. తన చాక\nచక్యంవల్ల, ఎవళ్ళూ లేని సమయంచూచి\nశ్వపచుడి యింటిలో ప్రవేశించి శిశువును\nఇవతలకు తీసుకువచ్చాడు.\nతరువాత మేదరతొట్టెలో ఆ పిల్లను\nపడుకోబెట్టి, నమ్మకంకోసమని ఆ తొట్టె\nశర్మకు చూపించాడు. ఆ తొట్టెనూ,\nశిశుపునూ కనులారా చూడగానే శర్మకు\nఆనందమయిపోయింది. వెట్టివాని తెలివి\nతేటలకు అతను చాలా మెచ్చుకున్నాడు.\n\"సరే అబ్బాయీ! ఇంతవరకూ నువు\nచేసుకువచ్చిన పని బాగానేవుంది. ఇక\n\nముందు జరగవలిసిన పనే కష్టసాధ్య\nమయింది. శిశువుతో వున్న ఈ తొట్టెను\nబ్రహ్మ రుద్రుడికి కూడా తెలియకుండా\nనదిలో వదిలేసి రావలిసింది. ఇదుగో,\nనీకోసం బహుమానం కని పెట్టుకొనివుంది”\nఅంటూ శర్మ వాడిని ప్రోత్సాహం చేశాడు.\nవాడు ఉరుకులు వేసికొంటూ ఆపిల్లను\nనదిలో వదిలివేసివచ్చి, శర్మవద్ద తన\nబహుమతి పుచ్చుకుని వెళ్ళిపోయాడు.\nఅంతటితో శర్మ, ఎంతో భారం వదిలినట్టు\nసంతోషించి, ఇల్లు చేరుకొని, అప్పటినించి\nనిశ్చింతగా వుంటున్నాడు.\n*\n*\nశర్మను ఒక ఇంటివాణ్ణి చెయ్యాలనే తాప\nత్రయంతో, అతని తలిదండ్రులు సంబం\nధాలకోసం వెతిక సాగారు. ఓ సంబంధం\nకుదిరిండికూడా. కాని తీరా ముహూర్తం\nనిశ్చయించుదామనుకొనేసరికి పిల్ల తల్లికి\nప్రాణంమీదికి వచ్చింది. అంతటితో ఆ\nసంబంధం పోయింది. ఆ తరవాత\nఇంకొ౬రు పిల్లనిస్తామని వచ్చారు. అంతా\nస్థిరపరుచుకుని పిల్లతండ్రి వాళ్ల యింటికి\nచేరుకోగానే హఠాత్తుగా జ్వరంవచ్చి చచ్చి\nపోయాడు. ఆ దెబ్బతో ఆ సంబంధం\nపోయింది. కొన్నాళ్లు ఎవ్వరూ రాలేదు.\nచివరకు, డబ్బు ఇస్తామని ఆశపెట్టి ఒక\n\nశ్రోత్రియుల కుటుంబంలోనే పిల్లను\nమాట్లాడుకున్నారు. కాని సుముహూర్తం\nవేళకు, విషపుతేలు కుట్టి, ఆ అమ్మాయి\nపీటలమీదనే చనిపోయింది.\nఅది మొదలుకుని, శర్మకు 'సుడిగాడు'\nఅని పేరుపడిపోయింది. ఎన్ని ప్రయత్నాలు\nచేసినా, ఒక్క సంబంధంకూడా రాకుండా\nపోయింది. 'అయ్యో, కుర్రవానికి అసలు\nకల్యాణయోగమే లేదు కాబోలు' అని\nఅతని తలిదండ్రులకు బెంగ పట్టుకుంది.\nఇదంతా చూచి, శర్మ కే విరక్తి కలిగింది.\nఇలా వుండగా, ఒకరోజున శర్మ తలి\nదండ్రులవద్ద సెలవు తీసుకొని దేశాంతరం\nబయలుదేరాడు. పోయి పోయి, కొన్నాళ్ల\nకల్లా అతను కాశీపట్నం చేరుకొన్నాడు.\nశర్మ కాశీలో డిగినరోజున, అక్కడ\nగొప్ప వర్షం కురిసి, రాత్రి కన్నూ మిన్నూ\nకనపడని చీకటి కమ్మివేసింది. ఒళ్లూ,\nబట్టలూ తడిసిపోవటంచేత, చలితో అతను\nఒక పంచనుచేరి, నిలబడ్డాడు.\nఇంతలో ఇంటియజమాని భోజనమయి\nవాకిట్లోకి వచ్చేసరికి, శర్మ కనపడ్డాడు.\nఅతనెవరో వాకబుచేసి, ఫలానా అని\n\nతెలియగానే లోపలకు తీసుకువెళ్లి,\nమర్యాద చేసి, సదుపాయంగా భోజనం\nఏర్పాటు చేశాడు.\nఇంటి యజమానికి ఒక కూతురున్నది.\nయుక్తవయస్సు వచ్చిన పిల్ల కావటంచేత\nఅమె వివాహన్ని గురించి అతను ఆత్రంతో\nఉన్నాడు. ఇప్పుడు శర్మను చూడగానే,\n'కుర్రవాడు చక్కటివాడు, అన్నివిధాలా\nతగిన సంబంధం. ఇది యేదో దైవికంగా\nతటస్థపడింది' అని ఆయనకు తొచింది.\nక్రమంగా ప్రసంగంలో, పిల్లవాని\nకుటుంబపు భోగట్టాలూ, ఆస్తిపాస్తుల\nవివరాలూ అన్నీ అడిగి తెలుసుకున్నాడు.\nఆయన అనుకున్నట్టుగా దేనికదే సరి\nపోయింది. అప్పుడు తన పుద్దేశం\nపిల్లవానితో చెప్పి అతని వుద్దేశం చెప్ప\nమన్నాడు.\nపెళ్లయితే చాలునని కని పెట్టుకునివున్న\nశర్మ తక్షణమే తన సమ్మతి తెలిపాడు.\nత్వరలోనే సుముహూర్తం పెట్టించారు.\nశర్మకూ, అవధానులుగారి అమ్మాయి\nఅన్న పూర్ణకూ శాస్త్ర రీత్యా వివాహం\nజరిగింది.\n*\nవివాహం పూర్తికాగానే, నూతన దంప\nతులు పెద్దలకు నమస్కరించారు. తరవాత\nదేవుడి పీఠంవద్దకు వెళ్లారు. దేవుని పీఠానికి\nపక్కనే ఒక మేదర తొట్టె వేలాడుతూ.\nవున్నది. అది కంటపడగానే, శర్మకు\nగుండె గతుక్కుమన్నట్టయింది. నిజానికి,\nశర్మకు తొట్టెమీదనేగాని పిల్లమీద దృష్టి\nలేకపోయింది. \"ఆ తొట్టె యేమిటండి\nమామగారూ!” అని అతను అత్రంగా\nఅడిగాడు.\nదానికి అవధాన్లుగారు, \" నాయనా,\nశర్మా ! ఆ తొటై సామాన్యమయింది\nకాదు. దేవీ ప్రసాదం. మాకు చిరకాలం\n\nసంతతిలేక, అన్నపూర్ణాదేవికి మొక్కు\nకొన్నాము. ఒకనాడు దేవి మీ అత్తగారికి\nకలలో కనపడి, 'త్వరలోనే మీకొక ఆడ\nశిశువు లభిస్తుంది. ఆమెకు నా పేరు పెట్టి\nపెంచుకో' మని చెప్పి అంతర్ధాన\nమయింది. మరికొద్దిరోజులకే, నేను\nగంగలో స్నానం చేస్తూవుండగా ఈ తొట్టె\nనాదగ్గరకు కొట్టుకువచ్చింది. మూత తీసి\nచూచేవరకు ఏడాది నిండని పాపాయి\nఅందులో వున్నది. ఇదంతా ఆ దేవి ఆను\nగ్రహమేకదా ఆనుకుని, వరప్రసాదంగా\nదొరికిన పాపాయికి దేవి పేరుపెట్టుకుని,\nఅల్లారుముద్దుగా పెంచుకున్నాము. ఆ దేవి\n\nదయవల్లనే అప్రయత్నంగా నీవు మా\nఇంటికి రావటం, మా అన్నపూర్ణను నీకు\nఇచ్చి ధన్యులం కావటమూ జరిగింది.\nఆనాటినించి మేము దేవునితోపాటు ఆ\nతొట్టెనుకూడా పూజించటం, మా కు టుంబ\nఆచారంగా పెట్టుకొన్నా” మని చెప్పాడు.\nఈ గాధ వినేసరికల్లా శర్మ మనస్సు\nవికలమయిపోయింది. ఈ అన్నపూర్ణ అక్ష\nరాలా, హరిద్వారంలోని శ్వపచుడి\nకూతురే అని మనస్సుకి రూఢి అయింది.\nఅయితే, ఇప్పుడు జరిగినదానికి చేసే\nదేమిటీ ? —\n'శర్మ యిక మామతో ఏమీ మాట్లాడ -\nలేదు. భార్యవంక కన్నెత్తి చూడలేదు.\nయిక ఆరాత్రికి రాత్రే పిట్టకయినా తెలియ\nకండా తన గ్రామం పోదామనిబయలు\nదేరాడు. తెల్లవారేలోపల దారిమధ్యని\nఒక సత్రందగ్గరికి చేరుకున్నాడు. అతనికి\nమనస్సులో ఆవేదనవల్ల తీవ్రమయిన\nజ్వరం వచ్చేసి, సంధికూడా పుట్టింది.\nడిక్లూ మొక్లూ లేకుండా, పాపం శర్మ,\nతీవ్రమయిన జ్వరంతో ఆ సత్రంలోనే\nమిక్కిలి బాధపడుతూ వున్నాడు.\n*\n*\nబుద్ధికుశలత గల అన్నపూర్ణ భర్త\nమనస్తత్వాన్ని మొదటనే గ్రహించింది.\nఅతనిలో కలిగినమార్పూ, వైరాగ్యభావమూ\nకూడా గుర్తించింది. అతనికి మనసులో\nఏదో అపోహ కలగటమే ఈ విరక్తి కి\nకారణమయివుంటుందని నిశ్చయించి, ఆ\nఅపోహ అతని మనసులోనించి తొలగించి\nతీరాలని రూఢిపరుచుకొన్నది.\nఆ రాత్రి ఆమెకూడా నిద్రపోలేదు.\nభర్త లేచి బయలుదేరగానే అతనికి\nతెలియకుండా ఆమె వెంబడించింది.\nఅతనితోపాటు ఆమెకూడా సత్రం\nచేరుకున్నది.\nసత్రములో ప్రమాదస్థితిలో పడివున్న\nశర్మకు రాత్రనక పగలనక సమస్తమయిన\nఉపచారాలూ చేసింది. ఆమె చేతి చలువ\nవల్ల త్వరలోనే అతనికి నిమ్మళించింది.\nతనకు ఉపచారము చేసిన పిల్ల ఫలానా\nఅనే సంగతి శర్మకు గుర్తే లేదు. ఏమీ\nఅంటే మామగారి యింటిలో తొట్టె కంట\nపడినప్పటినించీ, నిజానికి, అతనికి మతి\nస్తిమితం లేకనే పోయిందని చెప్పవచ్చు.\nఅయినా, అన్నపూర్ణ అతనికి పథ్య\nపానాలు అమర్చిపెట్టగా, కొన్నాళ్ళకు తేరు\n\nకొనిశర్మ మళ్లీ మనలోకంలో పడ్డాడు. ఆమె\nతనకు చేసిన సేవకు ఆశ్చర్యం కలిగింది.\nఆమె తనను విడవకుండా పరిచర్య\nచేయటం చూచి, ఆమె పయిన ప్రేమ,\nఅనురాగం ఎక్కువయినవి. ఇలాంటి పిల్ల\nతనకు భార్యకావటం నిజంగా అదృష్టమని\nభావించి, తన వుద్దేశం ఆమెకు తెలిపాడు.\nఆమె సందేహిస్తూ, 'ఇంకా మీకు పెళ్లి\nకాలేదా?' అని అడిగింది. దానికి శర్మ\n\"నాకు ఇదివరకు పెళ్లయిన మాట వాస్త\nవమే. కాని విరక్తిభావంచేత ఆ సంబంధం\nవదులుకోవలిసి వచ్చింది. నాకు నచ్చిన\nపిల్లకోసం వెతకటానికని బయలుదేరగా\n\nనా మనస్సులో ఉద్దేశానికి సరీగా నీవు కన\nపడ్డావు,” అన్నాడు.\n\"మీకు ఎప్పుడయినా మళ్లీ విరక్తిభావం\nకలుగుతుందేమో. ఆపాటిదానికి పెళ్లి\nచేసుకోవడమెందుకు, విడిపోవడమెం\nదుకు?” అని అన్నపూర్ణ ప్రశ్నవేసింది.\nఅందుకు శర్మ \" నేను ఎన్నడూ నిన్ను\nవిడనాడనని ఒట్టు వేసుకొంటున్నాను.\nమనసు కలిసిన సంబంధానికి విడిపోవడ\nమెలా జరుగుతుంది!\" అని ఆమెతో నమ్మ\nబలికాడు.\n\nఅన్నపూర్ణ అతని చేయి పట్టుకొని చిరు\nనవ్వతో, \"నాకూ ఇదివరకు పెళ్ళయిన\nమాటనిజమే. వైరాగ్యంచేత ఆ సంబంధం\nవదులుకోవలిసి వచ్చింది. నచ్చిన వరుని\nకోసమని బయలుదేరాను. ఇప్పుడు నా\nమనస్సులో అనుకొన్న లక్షణాలన్ని మీలో\nకనపడ్డాయి...” అని అనేసరికి, శర్మ\nఆమెను ఫలానా అని గుర్తించ గలిగాడు.\nజరిగిన చరిత్ర అంతా జ్ఞాపకం తెచ్చుకొని,\nఅతను సిగ్గుపడ్డాడు. నిలకడమీద నిజా\nనిజాలు తెలిసినతరవాత, అతని మనస్సులో\nబాధ పూర్తిగా తొలగిపోయింది. అన్నపూర్ణ\nనిజంగా వరప్రసాదిని అని నమ్మి, ఆమెను\nపూర్తిగా ప్రేమించాడు. నాటినించి ఆ\nదంపతులు ఎట్టి అరమరికా లేకండా\nచిలకా గోరింకలలాగ సంసారం నడుపు\nకొంటున్నారు.",
            "book_page_end": 40
        },
        {
            "title": "వాక్శుద్ధి కథ",
            "book_page_start": 41,
            "pdf_page_start": 43,
            "pdf_page_end": 48,
            "author": "వై. యం. శర్మ, బాపట్ల",
            "genre": "నీతి కథ/అద్భుతం",
            "moral": "నోటి వెంట వచ్చిన మాట, అది శాపమైనా, వరమైనా నిజమై తీరుతుంది. అందుకే మాట్లాడే ముందు ఆలోచించాలి.",
            "keywords": [
                "వాక్శుద్ధి",
                "శాపం",
                "గురుత్వాకర్షణ",
                "మామిడిపండు",
                "శక్తి నాశనం"
            ],
            "characters": [
                "వాక్శుద్ధి",
                "వాక్శుద్ధి చెల్లెలు",
                "అమ్మ",
                "ఊరి పెద్దలు",
                "డాక్టరు"
            ],
            "locations": [
                "మామిడి తోట",
                "ఊరు"
            ],
            "content": "పూర్వకాలమందు ఒక ఊరిలో ఒక\nపిల్లవాడు ఉండేవాడు. అది యేమి\nమహిమోకాని, అతని నోటివెంట ఏమాట\nవచ్చినా సరే, అక్షరాలా ఆప్రకారం జరిగి\nతీరేది. ఈ కారణంచేత అందరూ, ఆ\nపిల్లవానిని 'వాక్శుద్ధి ' అని పిలిచేవాళ్లు.\nఒకరోజున, అతని చెల్లెలు 'అన్నయ్యా!\nతోటలోకివెళ్లి మామిడిపళ్లు కోసుకొందాము\nరా 'ఆని చెప్పి తీసుకుపోయింది. చెట్టు\nనిండా పళ్లున్నాయి కాని, చేతికి అందటం\nలేదు. పోనీ పొడుగాటి కర్ర దొరుకుతుం\nదేమోనని వాక్శుద్ధి వెతికాడు. కర్ర కనపడ\nలేదు గాని, ఒక రాయి దొరికింది. 'భేష్,\nబాగున్న ' దనుకుని గురిచూసి, వాక్శుద్ధి\nఆ రాయి పండువేపు విసిరాడు.\nపండు ఎప్పుడు కింద పడుతుందా.\nఎప్పుడు తిందామా అని అతని చెల్లెలికి\nనోరూరిపోతున్నది. ఆమె అలా ఆత్రంతో\n\nకనిపెట్టుకొని వుండగా వాకుృద్ధి విసిరిన\nరాయి గురి తప్పి ఆమె కణతకు తగిలి,\nఆమె వెంటనే నేలను వాలిపోయింది.\nకణతనుండి బొలబొల ప్రవహిస్తున్న\nనెత్తురును వాక్శుద్ధి తన తువాలుతో\nతుడిచి, కట్టు కట్టాడు.\nఈ ఆపద సంభవించినందుకు వాళ్ళుద్ధి\nచాలా నొచ్చుకున్నాడు. ఎవరయినా దుర్తా\nర్గులు రాయి విసిరి వుంటారేమోనని\nనాలుగుమూలలా కలియజూచాడు. కాని,\nఆ చుట్టుపక్కల ఎవ్వరూ కనపడలేదు.\nతీరా రాయి తీసి చూచేసరికి, అది తను\nవిసిరినదేకాని, పైవాళ్ళు ఎవళ్ళూ విసర\nలేదని తేలింది.\nపోతే తను పండువేపు గురిచూచికొట్టిన\nరాయి, పోయిపోయి ఎక్కడనో దూరంలో\nఉన్న చెల్లెలి తలకు తగలడం యేమిటి?\nఇలా జరగటానికి కారణం దయ్యమా,\n\nభూతమా, శక్తా? ఏమి టయివుంటుందీ?\nఅని ఎన్నోవిధాల ఆలోచించాడు. ఎంత\nసేపటికీ ఆలోచన తోచింది కాదు. చివరకు\nమనసుకి కష్టంతోచి, ' ఈ శక్తి నాశనం\nగానూ!' అంటూ శపించాడు.\nవాక్శుద్ధి నోటివెంట ఈ మాట వచ్చి\nరావడంతోనే, నిజంగానే ప్రపంచంలో\nశక్తి నశించిపోయింది.\nఇంతలో అతని చెల్లెలు కొంచెం తేరు\nకొన్నది. ఆమెను ఓదార్చి, మళ్లీ రాయి\nతీసుకుని, మామిడిపండుకి గురి చూచి\nకొట్టాడు. దెబ్బతో పండు టపీమని ఊడింది\nకాని, కింద పడలేదు. పండేకాదు, రాయీ\n\nకిందపడలేదు. రెండూకూడా ఆకాశ\nమార్గాన గాలిపటాలలాగ ఎగిరిపోతున్నయి.\nఈ వింత చూచి వాక్శుద్ధికి ఆశ్చర్యం\nకలిగింది. 'సరే, ఎంతమారమని ఇవి\nఅలా ఎగురుతాయి. ఎప్పటికయినా కింద\nపడకపోతయా? చూద్దాం' అని అనుకొని,\nఅతను పండువెంబడే పోజొచ్చాడు.\nమామిడిపండు అతనికి అందకుండా, మరీ\nఎత్తుగా ఎగురుతున్నది. వాక్శుద్ధికూడా\nపండువెంట పరుగెత్తుతూనే వున్నాడు.\nఇంకా వస్తాడు, ఇంకా వస్తాడు అని\nచెప్పి, అతని చెల్లెలు మామిడితోటలో\nకనిపెట్టుకు కూర్చుంది. కాని ఎంత సేపటికీ\nఅన్న రాకపోయేసరికి, తను ఒక్కర్తే\nఇంటికి వెళ్లిపోయింది.\nమామిడిపండూ, రాయీ కీలుగుర్రాల\nలాగ అంతకంతకు పైకి ఎగిరిపోయి,\nచివరకు మాయమైపోయినయి. వాళ్ళుద్ధి\nఅప్పటివరకూ వాటి వెంబడి తిరిగి తిరిగి,\nచేసేదిలేక, పొద్దుకుంకేవేళకు ఇల్లు\nచేరుకున్నాడు.\nఅబ్బాయికోసం ఆత్రంగా ఎదురు\nచూస్తున్నది వాళ్ల అమ్మ. వాక్శుద్ధి కనబడ\nగానే అపేక్షతో, 'ఎక్కడికి పోయినావురా,\n\nనాయనా! ఇంత అలిసిపోయావే!!' అని\nబుజ్జగించి, బడలిక తీరేందుకు స్నానానికి\nవేడినీళ్లు కాచింది. ఆమె చెంబుతో నీళ్లు\nముంచి, కుమారుని తలపైన పోసింది, కాని\nఒక్క చుక్కకూడా అతనితలమీద పడనే\nలేదు. ఆమె చెంబుతో ముంచుతున్నకొద్దీ\nకాగులో నీళ్లు తరిగిపోతున్నయే కాని,\nనీటి బొట్టుమాత్రం కొడుకు నెత్తిమీద\nపడలేదు.\nఇదేమిటా విడ్డూర మనుకుని, చేరెడు\nనీళ్లు చేతితో తీసి, చమురు రాసినట్టుగా\nరాసి, పోయి తుడు చుకోమన్నది ఆమె.\nఅలాగేచేసి గోడకు తగిలించివున్న వాకుృద్ధి\nతువాలు అందుకుందామని కాళ్లు పైకి\nఎత్తేసరికి, గాలిలో తేలిపోయి, ఇంటి బయ\nటికి ఎగురుకుంటూ వచ్చాడు.\nఈ చిత్రం చూచి, వాక్శుద్ధి చెల్లెలు\nతన నేస్తురాండ్రవద్దకు పరుగెత్తుకువెళ్లి\n\"రండి, రండి! మా అన్నయ్య తమాషా\nఅయిన మొగ్గలు వేస్తున్నాడు. చూదురు\nగాని రండి!!\" అని చెప్పి, పిలుచుకు\nవచ్చింది. వాళ్లందరూ ఉరుకులు వేసు\nకొంటూ వచ్చారు. మేడపైకి ఎగిరిపోయిన\nవాక్శుద్ధిని చూచి, వాళ్లు నిర్ఘాంతపోయారు.\n\nఇంతలో వాక్శుద్ధి చెల్లెలు \"అన్నయ్యా\nనువు ఎలాగా మేడమీదికి ఎక్కావుకదా,\nఅక్కడ నా బంతి చిక్కుకుపోయింది.\nఆది తీసి ఇలా పడవెయ్యి\" అన్నది.\nచెల్లెలుకోసమని బంతి వెతికి తీసి, కింద\nపడవేయబోగా, అది కింద పడక, బుడగ\nలాగా ఆకాశంలోనే తేలుతున్నది.\nకోపం కొద్దీ వాక్శుద్ధి ఆ బంతిని ఒక్క\nతన్ను తన్నేసరికి, కాలు జారిందో ఏమో,\nఅతను దభేలున కిందపడ్డాడు. ఇది చూచి,\nఇంట్లో అందరూ గొల్లుమని గోలచేశారు.\nవెంటనే డాక్టరును రప్పించారు. డాక్టరు\nఇంజక్షన్ చేద్దామని మందు ఎక్కించబోతే\n\nపిచికారి గొట్టంలోకి మందు ఎక్కలేదు.\nమరివొక గొట్టంతీసి చూచాడు, అందు\nలోకీ ఎక్కలేదు. అలా ఎన్ని గొట్టాలు\nతెచ్చి ప్రయత్నించినా, ఒక్క గొట్టము\nలోకికూడా మందుమాత్రం ఎకటంలేదు.\nఇటువంటి అసందర్భం ఆయనకు\nఎన్నడూ అనుభవంలో, లేదు. ఈ విధంగా\nకథ అడ్డం తిరగటంచూచి, డాక్టరుకే\nఆశ్చర్యం కలిగింది.\nచిన్నవాడు బతికే ఎత్తు లేదుకాబోలు\nనని తలిదండ్రులు కంగారుపడుతున్నారు.\nఆ సమయంలో, అక్కడ మూగిన కొంత\nమంది, వాక్శుద్ధికి దిష్టితీశారు; కొంతమంది\n\nమంత్రించిన విభూతి బొట్టుపెట్టారు. అలా\nఎవళ్లకు తెలిసిన ప్రక్రియ వాళ్లు చేసి\nచూచారు. ఏ తల్లి చేతి చలవవల్లనో\nకొంతసేపటికి వాక్శుద్ధి తేరుకుని లేచాడు.\nఅతను లేవగానే ఎవళ్ళ ఇళ్ళకు వాళ్లు\nవెళ్లిపోయారు.\nమరునాటినించీ, వాక్శుద్ధివలెనే అతని\nస్నేహితులుకూడా ఎత్తుకి ఎగిరి, మొగ్గలు\nవేయటం ప్రారంభించారు. ఒకడు తాడి\nఎత్తు, ఇంకొకడు నాలుగుతాళ్ళఎత్తు, మరి\nవకడు పదితాళ్ల ఎత్తువరకు కూడా ఎగిరి,\nకిందికి దిగి వచ్చారు. ఎలా ఎగుర గలుగు\nతున్నారో వాళ్లకే తెలియటంలేదు. ఇంకొక\nకుర్రాడు పైకి ఎగిరి, మరి కనపడకుండా\nమాయమే ఐపోయాడు. వాడు ఎక్కడికి\n\nపోయాడు. దానికి అవధాన్లుగారు, \" నాయనా,\nశర్మా ! ఆ తొట్టె సామాన్యమయింది\nకాదు. దేవీ ప్రసాదం. మాకు చిరకాలం\nచాలామంది\n\nభూమిపైన పాదం మోపకుండా, ఇంచు\nమించు గాలిలో ఈదుతున్నారు!! ఒకడు\nనీటిమీద నడిచాడు. ఇంకొకడు తలకిందుగా\nనడిచిపోతున్నాడు. ఒకటేమిటి?— ఎలా\nతలుచుకుంటే అలాగ, ఎక్కడికి పడితే\nఅక్కడికి వాళ్లందరూ ఎగిరిపోతున్నారు.!\nపిల్లలనుచూచి పెద్దలుకూడా ఈ ఆకాశ\nప్రయాణాలు ఆరంభించారు.\n\nమొగ్గలు వేయటం, గాలిలో ఈదటం\nమాత్రమేకాదు. గోపాలకృష్ణుడు గోవర్ధన\nపర్వతాన్నీ, హనుమంతుడు సంజీవిపర్వ\nతాన్నీ ఎత్తిపట్టినట్టు వాళ్లు బరువైన వస్తు\nవులను ఇట్టే ఎత్తివేయగలుగుతున్నారు !!\nఅయితే కొన్ని ఉపయోగమైన పనులు\nకూడా జరుగుతూ వచ్చాయి. — వంకెలు\nఅవసరంలేకుండా బట్టలు గోడలకు\nఅంటుకొని ఉండటం, మేజాబల్లలు\nఅక్కరలేకనే ఎత్తుగా వుంచిన పాత్రలు\nపడిపోకుండా వుండటం, ఇటువంటివి.\nకాని, అంతటితో ఆగక, అనర్ధాలు\nకొన్ని కలగడంతో, ప్రజలు జీవించటం\nకష్టమైపోయింది. అవిఏమిటీ అంటారా?-\nదాహంతో గిలగిల్లాడుతున్నవాళ్లు గుక్కెడు\nనీళ్లు గొంతుకలో పోసుకుందామంటే\nపాత్రలోనీళ్లు ఊడిపడవు, తాగటానికే నీళ్లు\nలేనప్పుడు ఇక వళ్లు తడుపుకోవడం మాట\nఎవరు తల పెట్టగలరు? రోజురోజుకీ గాలిలో\nవేడి ఎక్కువ కావటంవల్ల ప్రజలకు శోష\nకొడుతూ వచ్చింది. ఎన్నాళ్లకూ చల్లటిగాలి\nతిరగకపోవటంచేత వాన కురిసే। ఆశ కాస్తా\nఅణగారిపోయింది. క్రమంగా నీటిపైన\nఓడలూ, భూమిమీది బళ్లూకూడా తల\n\nక్రిందులై బోల్తాకొట్ట నారంభించాయి.\nచివరకు, జనం ఊపిరి పీల్చుకోవటంకూడా\nకష్టమయిపోయింది.\nఈ కష్టాలను ప్రజలు భరించలేక, పెద్ద\nమర్రిచెట్టుకింద ఊరి పెద్దలను సమావేశ\nపరిచారు. బుద్ధిమంతులు విచారణచేసి,\nదీనికంతకూ ఒక్కటే కారణమయి\nవుంటుందని నిశ్చయంచేశారు,\nఅది యేమిటీ అంటే : లోగడ వాక్శుద్ధి\nమామిడితోటలో తన చెల్లెలి తలకు రాయి\nతగిలినప్పుడు, ఏదో దుష్టశక్తి ఆ పని చేసి\nవుంటుందని అనుకొని, ' ఈ శక్తి నాశనం\nగానూ!' అని శపించివున్నాడు. అతని\n\nనోటివెంట వచ్చిన మాటకు తిరుగులేదు.\nకనుక ఆ శాపంవల్లనే అప్పుడు \"శక్తి\"\nవాశన మైపోయిందని ఊరిపెద్దలు అన్నారు.\n' శక్తి యేమిటి? నాశనం కావడం\nయేమి? ' అని తెలియనివాళ్లు పెద్దలను\nఅడిగేసరికి, వారు ఇలా చెప్పారు: -\n\"అబ్బాయిలూ! మనం నివసిస్తూవున్న\nభూమికి ఆకర్షణశక్తి వున్నది. అనగా ప్రతి\nవస్తువునూ భూమి తనవైపు లాక్కొం\nటుంది. ఇప్పుడు వాకుృద్ధి శపించటంవల్ల\nఆ శక్తి లేకుండాపోయింది. అది పోవటం\nచేతనే మనుష్యులకూ వస్తువులకూకూడా\nఐరుపులేక, ఎక్కడి వక్కడనే ఉండిపో\nతున్నయి. గాలిలో బరువూ, ఒత్తిడీ లేక\nపోవటంచేతనే వస్తువులూ, మనుష్యులూ\nఎగిరిపోవటం జరుగుతున్నది. పైగా ఇందు\nవల్లనే ఊపిరితిత్తులలోకి గాలి ప్రసరిం\nచటం మానివేసింది ” అని.\n\nఇదంతా విన్నతరువాత ప్రజలందరూ\nవాక్ళుదివద్దకు వెళ్లి, \"నాయనా, వాక్శుద్ధికి\nనీ మాటకు తిరుగులేదన్న సంగతి అంద\nరకూ తెలుసు. నీ చెల్లెలి తలకు రాయి\nతగలటంవల్ల, కోపంకొద్దీ 'ఈ శక్తి నాశనం\nకానూ' అని నువ్వు శపించటంకూడా\nచాలామందికి వినిపించింది. అయితే ఆ\nశాపంవల్లనే ప్రపంచం ఇలా తారుమారు.\nఅయిందన్న విషయం ఎవళ్ళూ కనిపెట్ట\nలేకపోయారు, ఇప్పుడు ఊరిపెద్దలు సభ\n'చేసి, ఈ కష్టాలన్నిటికీ నీ శాపమే కారణ\nమని నిశ్చయించారు. కనుక, లోకంమీద\nదయదలిచి, శాపాన్ని ఉపసంహరించుకో\nవలిసింది” అని అతనిని బతిమాలారు.\nవాళ్ల కోరిక ప్రకారం అతను అలా\nచేయగానే, భూమికి తిరుగా ఆకర్షణశక్తి\nకలిగింది. ప్రపంచం మళ్లీ ఎప్పటిలాగ\nనడిచి, ప్రజలకు కష్టాలు తప్పిపోయినై.",
            "book_page_end": 46
        },
        {
            "title": "పూజారి భక్తి",
            "book_page_start": 47,
            "pdf_page_start": 49,
            "pdf_page_end": 50,
            "author": "గురుజు సత్యవతి: పాలకొల్లు",
            "genre": "భక్తి కథ",
            "moral": "నిజమైన భక్తికి దేవుడు ఎప్పుడూ తోడుంటాడు. భక్తులను రక్షించడానికి భగవంతుడు అద్భుతాలు సృష్టిస్తాడు.",
            "keywords": [
                "పూజారి",
                "శివలింగం",
                "రాజు",
                "భక్తి",
                "శివుడు",
                "ప్రసాదం"
            ],
            "characters": [
                "పూజారి",
                "పూజారి భార్య",
                "రాజు",
                "శివుడు (స్వామి)"
            ],
            "locations": [
                "శివాలయం",
                "కోట"
            ],
            "content": "అనగనగా ఒక వూరు. ఆ వూరిలో\nశివాలయం ఒకటి ఉండేది. ఆ గుడి\nపూజారి మహా భక్తుడు. అతను ప్రతిరోజూ\nశివలింగానికి కోటిపత్రిపూజ చేసి, పూజ\nచేసిన పువ్వులు రాజుగారికి ప్రసాదంగా\nపంపుతూ వుండేవాడు.\nఇలా వుండగా ఒకరోజున, పూజారి\nపొరుగూరికి వెళ్లవలిసిన పని వచ్చింది.\nఅతను బయలుదేరేటప్పుడు భార్యనిపిలిచి,\n\" పూజా పుష్పాలు ఇవేళ రాజుగారికి నువు\nపంపించు. మరిచిపోకుసుమా!” అని\nమరిమరి చెప్పిపోయాడు.\nఆమె అప్పటికి 'అలాగే' అన్నది కాని,\nతీరా భర్తవెళ్లిన తరవాత ఆమాట మరిచి\nపోయి, రాజుగారికి పంపవలసిన పువ్వులు\nతన కొప్పులో పెట్టుకుంది.\nసాయంకాల మయే సరికి పూజారి\nఇంటికి చేరుకొని, భార్యచేసిన పొరపాటు\n\nతెలుసుకున్నాడు. కోపంతో అతను భార్య\nకొప్పులోని పువ్వులను లాగివేసి, ఆమట్టునే\nవాటిని రాజుగారికి పంపించివేశాడు.\nరాజుగారు పువ్వులు చూడగా, అందులో\nతలవెంట్రుకలు కనపడ్డాయి. ఆయన\nపూజారిని పిలిపించి, మండిపడుతూ,\n'ఇవేమిటి?' అని ప్రశ్నించారు.\nపూజారికి ఏమి చెప్పటానికీ తోచలేదు.\nకాని, రాజు అడిగినప్పుడు ఏదో ఒక\nజవాబు చెప్పక తప్పదుగా? కనుక, ఆ\nకంగారులో ఆతను అప్రయత్నంగా\n\"ప్రభూ! నేను అర్చించే శివలింగానికి\nవెంట్రుక లున్నయ్యండి. పువ్వులకు అవి\nఅంటుకొన్నవి కాబోలు \" అనేశాడు.\nఈమాటకు రాజు ఆశ్చర్యపడి, \"మేము\nసాయంత్రం స్వామి దర్శనానికి వస్తాము.\nనువు చెప్పినట్టు శివలింగానికి వెంట్రుకలు\nచూపితే సరేసరి, లేకుంటే నీ తల కొట్టించి\n\nకోట గుమ్మానికి వేలాడదీయిస్తాము ” అని\nహెచ్చరించారు.\nఆ వెంటనే పూజారి గుడిలోకి పోయి\nశివలింగాన్ని గట్టిగా కౌగిలించుకొని,\nగాఢంగా జపం చేయసాగాడు. కొంత\nసేపటికి శివుడు ప్రత్యక్షమై, 'పూజారీ!\nఎందుకు అలా బాధపడుతున్నావు? నీ\nకేమి కావాలో కోరుకో!' అన్నాడు.\nఅప్పుడు పూజారి \"స్వామీ! ప్రభువులు\nఅడిగిన ప్రశ్నకు అమాయికంగా, కంగా\nరులో, నోటివెంట వచ్చినమాట జవాబుగా\nచెప్పివేశాను. నా తప్పు నేను తరువాత\nతెలుసుకొన్నాను. అందుచేత నా మాట\nపొల్లు కాకుండాచేసి, భక్తుణ్ణి రక్షించు. నీట\nముంచినా, పాల ముంచినా నీదే భారం\nస్వామీ!\" అని ప్రార్థించాడు. అందుకు\nస్వామి 'నీకేం భయంలేదు' అని చేతితో\nసంజ్ఞచేసి అంతర్ధానమయిపోయాడు.\n\nసాయంకాలం రాజావారు ఆలయానికి\nవచ్చారు. స్వామిని నమ్ముకొనివున్న\nపూజారి, ఏమయితే అయిందని ధైర్యంతో\nరాజును శివలింగంవద్దకు తీసుకువెళ్లాడు.\nరాజు చూచేవరకు ఆ లింగంపైన నిజం\nగానే వెంట్రుకలు కనపడినై.\nఅయితే, —— ఒక వేళ తనను మోసపుచ్చ\nటానికి పూజారి ఆ వెంట్రుకలను అంటించి\nవుంటాడేమోనని అనుమానపడి, రాజు\nఒక వెంట్రుక పుటుక్కున లాగేసరికి,\nబొలబొలమని రక్తం చిమ్మింది.\nకాని రాజుకి దృష్టి మందగించింది.\nవెంటనే, ఆయన తన తప్పిదాన్నిగుర్తించి,\nలింగానికి సాష్టాంగపడి 'పొరపాటు చేశాను\nస్వామీ! క్షమించు'మంటూ వేడుకొన్నాడు.\nఅప్పుడు ఆయనకు మళ్లీ చూపు వచ్చేసింది.\nఈశ్వరుని మహిమచూచి, రాజుకీ, పూజారికే\nగాక, అందరకూ ఆశ్చర్యమై పోయింది.",
            "book_page_end": 48
        },
        {
            "title": "పిల్లల పెంపకం",
            "book_page_start": 50,
            "pdf_page_start": 52,
            "pdf_page_end": 52,
            "author": "మీ పెద్దమ్మ",
            "genre": "విద్య",
            "moral": "పరిశుభ్రత ఆరోగ్యానికీ, మానసిక ఉత్సాహానికీ చాలా ముఖ్యం.",
            "keywords": [
                "పిల్లల పెంపకం",
                "శుభ్రత",
                "స్నానం",
                "ఆరోగ్యం",
                "అలవాట్లు"
            ],
            "characters": [
                "మీ పెద్దమ్మ"
            ],
            "locations": [
                "ఇల్లు"
            ],
            "content": "పిల్లలు మంచి అలవాట్లు చేసుకోవాలని కిందటిసారి చెప్పాము. మంచి\nఅలవాటులలో మొట్టమొదట చెప్పవలిసింది పరిశుభ్రత. దేహం పరిశుభ్రంగా\nవుంటే మనస్సు నిర్మలంగా వుంటుంది.\nదేహం పరిశుభ్రంగా ఉండటానికి ముఖ్యంగా చేయవలిసిన పని స్నానం.\nస్నానం చేయటంవల్ల వంట్లో చురుకుతనం పుట్టి, ఉత్సాహంగా పనిచేయ\nగలుగుతాము. మెదడు బాగా పనిచేస్తుంది. అందువల్ల చక్కటి ఆలోచనలు\nతోస్తాయి. వంట్లో బద్ధకంగా ఉండటం, తల దిమ్ముగా వుండటం, ఆలోచన\nతోచక మందంగా ఉండటం-ఇటువంటి బాధలన్నీ స్నానంవల్ల తొలగిపోతయి,\nస్నానమనేది ఇంత ముఖ్యమైన పని అయివుండగా, చాలామంది\nరోజులకొద్దీ ఒళ్లు తడపకుండా బద్ధకించి ఊరుకొంటారు. అటువంటి సోమరులు\nఅనారోగ్యానికి గురిఆయినారంటే ఆశ్చర్యం దేనికి? నోరులేని పశువులనుకూడా\nరోజుకు ఒక్కసారయినా శుభ్రంగా కడుగుతారు. చివరకు కాకులు సయితం\nనీటిలో ములగటం మనం తరుచు చూస్తూనే వుంటాము. అటువంటప్పుడు\nజ్ఞానం ఎరిగిన మానవుడు స్నానం చేయకపోతే ఏమనాలి?\nతిండి, గుడ్డలకంటేకూడ స్నానం ఎంతో ముఖ్యమైంది. స్నానంవల్ల\nశరీరంలోనించి మురికి పోవటమేగాక, కొత్తశక్తి, కొత్త ఉత్సాహము\nకలుగుతవి. జవము, జీవమూ చేకూరుతవి. ఒక్క స్నానాన్నిగురించి ఎన్నెన్నో\nవిషయాలున్నయి. అవన్నీ వచ్చేసారి చెబుతా.",
            "book_page_end": 50
        },
        {
            "title": "విజ్ఞానంలోని గమ్మత్తులు",
            "book_page_start": 52,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "విజ్ఞానం/సైన్స్",
            "moral": "చందమామ బృందం",
            "keywords": [
                "మైలతుత్తం",
                "నవాసారం",
                "అమోనియా",
                "ద్రావకాలు",
                "పటికముక్క",
                "రసాయనశాస్త్రం"
            ],
            "characters": [
                "చందమామ బృందం"
            ],
            "locations": [
                "చందమామ బృందం"
            ],
            "content": "ఇప్పుడు మైలతుత్తం గమ్మత్తులు మరికొన్ని చెబుతాను : ఒక గాజుగొట్టంలోకి\nకొంచెం నవాసారం తీసుకుని, దానికి కొంచెం సున్నపునీరు చేర్చండి. దీని\nనుంచి ఘాటయిన వాయుపు (ఆమోనియా) బయలుదేరి. అదంతా నీటిలో\nకరిగిపోతుంది. అది పూర్తిగా కరిగిపోయేవరకూ గొట్టం మూసివుంచాలి. తరు\nవాత, పైకి తేరిన అమోనియా ద్రావకాన్ని వేరేగొట్టంలోకి తీసివుంచండి.\nమరొక గాజుగొట్టంలో కొంచెం మైలతుత్తం నీటిలో కరిగించి, దానినికూడా\nద్రావకంగా తయారుచేయండి. ఈ రెండు ద్రావకాలూ సిద్ధంగా వున్నాక,\nమైలతుత్తం ద్రావకానికి అమోనియా ద్రావకం బొట్టుబొట్టుగా చేర్చి, తమాషా\nచూడండి. ఆకుపచ్చగా వుండే మైలతుత్తంద్రావకం, ముందు లేతనీలిగా\nమారి, క్రమేణా ముదురునీలిగా తయారవుతుంది.\n*\n*\n*\nచిత్రమయిన రంగు మార్పులు కావాలంటే ఇవి చేసి చూడండి :\n(1) ఒక చిన్న పటికముక్క తీసుకొని నిప్పుమీద ఉంచితే అది బుస\nబుసమని పొంగి, పెద్దవవుతుంది. దానిపైన ఒక్క నీటిబొట్టు వేసినట్టయితే,\nఅంత ముక్కా అణగారిపోతుంది.\n(2) కింది వస్తువులను నీళ్ళలో కరిగించి ద్రావకాలు తీసి, వేరేవేరే\nగొట్టాలలొ సిద్ధంచేయండి. దిగువ చెప్పిన ప్రకారం ఆ ద్రావకాలను మిశ్రమం\nచేసినట్టయితే, కలపగా వచ్చిన ద్రావకం తెల్లగా, చిక్కగా చూడటానికి\nతమాషాగా వుంటుంది.\nఎప్సమ్సాల్టు (భేదికి ఉపయోగించేది) కి—చాకలిసోడా\nఎప్సమ్సాల్టుకి\n—\nసున్నపు నీరు\nసున్నపునీటికి\n—\nచాకలిసోడా",
            "book_page_end": 52
        },
        {
            "title": "హిందీ పాఠాలు",
            "book_page_start": 54,
            "pdf_page_start": 56,
            "pdf_page_end": 57,
            "author": "చందమామ బృందం",
            "genre": "విద్య",
            "moral": "చందమామ బృందం",
            "keywords": [
                "హిందీ",
                "పాఠాలు",
                "వత్తులు",
                "అక్షరాలు",
                "వ్యాకరణం"
            ],
            "characters": [
                "చందమామ బృందం"
            ],
            "locations": [
                "చందమామ బృందం"
            ],
            "content": "అబ్బాయిలూ, అమ్మాయిలూ!\nక్రిందటి నెల మీరు గుణింతాలు నేర్చుకొన్నారు. ఈ నెల\nవత్తులు నేర్చుకోండి! ఈ క్రింది మార్పులు గమనించండి.\nक+ख - कख - मक्खी\nग+य - ग्य - भाग्य\nम+न - म्न - निम्न\nट+ठ - ठ्ठ - गट्ठा\nर+ज - र्ज - कर्ज\nज+र - ज्र - वज्र\nम+य - म्य - रम्य\nव+य - व्य - नव्य\nप+य - प्य - प्यास\nत+न - न्न - यज्ञ\nव+य - व्य - व्याघ\nस+व - स्व - स्वप्न\nపైన యిచ్చిన వత్తులనుబట్టి మన ము\nకొన్ని నియమములు ఏర్పరచుకోవచ్చు.\n\nగీటు ఉన్న అక్షరాలు కలపవలసి వచ్చినప్పుడు మొదట పలికే అక్షరం\nతాలూకు నిలువు గీటు ఉండదు.\nఉదాహరణము : प + य = प्य, प्यास, व + य = व्य,\nव्यय, म + य = म्य, रम्य\n.\nఅయితే ఒకటి, 7 వత్తు మాత్రం ఎప్పుడూ అక్షరం క్రిందనే చేరుతుంది.\nఉదాహరణము : निम्न, कृतघ्न्न, जमदग्नि.\nనిలువు గీటు లేని అక్షరాలు కలపవలసివచ్చినప్పుడు ఒకదాని క్రింద\nఒకటి చేర్చాలి :—\nट + ट = ट्ट - हट्टा - कट्टा, ठ+ ठ = ठ्ठ - मठ्ठा, द + द = ६-\nगद्दी, ड + ड = ड्ड - गड्डा, ल + ल = ल्ल्.... लल्ला\nఈ భేదం గమనించండి :—\nकर्ज, वज्र ఒకటి र + जं = र्ज, రెండోదది ज + र = ज्र\nజై కు మాత్రం ృ ఇవ్వవలసివచ్చినప్పుడు ఇలా ఇస్తారు - ह, हृ\nहृद, हृदय । ट, ठ, ड, ढ అనేవాటికి రాలా ఇస్తారు - ट्र ट्राम\nఅక్షరాలు కలపటానికి ఇంకోమార్గంకూడా ఉంది. అది లా\nस + य = स्य | అంటే మొదటి అక్షరానికి ౯ ఇస్తే అది సగమే పలుకుతుంది.\nకాని ఇది ఎక్కువ వాడుకలో లేదు.\nఈ క్రిందివి గుర్తుపెట్టుకోండి :-—\nह + य = ह्य - असह्य; द + म = द्म पद्म; द + य = द्य - गद्य\nవచ్చేనెల క్రొత్త పాఠం నేర్చుకొందురు గాని. ఈనెల పాఠం జాగ్రత్తగా\nచదువుకోండి. లేకపోతే వత్తులు ముందు ముందు ఇబ్బందిపెడతాయ్.",
            "book_page_end": 55
        }
    ],
    "statistics": {
        "total_stories": 14,
        "author_counts": {
            "చందమామ బృందం": 4,
            "మా చందమామ (చక్రపాణి)": 1,
            "'ఏటుకూరి '": 1,
            "పి. మాధవరావు, చిత్తూరు": 1,
            "'జేజిమామయ్య'": 1,
            "పాలంకి వెంకటరామచంద్రమూర్తి - మదరాసు.": 1,
            "డి. నరసింహమూర్తి, విజయవాడ": 1,
            "పి. భామ మృతి": 1,
            "వై. యం. శర్మ, బాపట్ల": 1,
            "గురుజు సత్యవతి: పాలకొల్లు": 1,
            "మీ పెద్దమ్మ": 1
        },
        "genre_counts": {
            "వివరణ": 1,
            "సంపాదకీయం": 1,
            "కవిత్వం/హాస్యం": 1,
            "పౌరాణికం": 1,
            "నీతి కథ": 1,
            "జానపద కథ/సాహసం": 2,
            "హాస్యం": 1,
            "పౌరాణికం/నీతి కథ": 1,
            "నీతి కథ/అద్భుతం": 1,
            "భక్తి కథ": 1,
            "విద్య": 2,
            "విజ్ఞానం/సైన్స్": 1
        }
    }
}