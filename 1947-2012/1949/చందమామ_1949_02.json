{
    "book_id": "చందమామ_1949_02",
    "stories": [
        {
            "title": "తాతయ్య సిద్ధాంతాలు",
            "book_page_start": 11,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "ఉపదేశం",
            "moral": "నిజాయితీ, అహింస ప్రపంచం ఉన్నంతవరకు జీవిస్తాయి.",
            "keywords": [
                "గాంధీ",
                "సిద్ధాంతాలు",
                "అహింస",
                "సత్యం",
                "ఉపదేశం"
            ],
            "characters": [
                "గాంధీ తాత"
            ],
            "locations": [
                "ప్రపంచం"
            ],
            "content": "మన గాంధీతాత చనిపోయి ఇప్పటికి సరిగా ఒక్క సంవత్సర\nమయింది. కాని వారు పెట్టిపోయిన సిద్ధాంతాలకు మాత్రం\nప్రపంచం వున్నంతవరకు చావు వుండదు. కాబట్టి వారి\nసిద్ధాంతాలు చావనంతవరకూ తాతయ్య బ్రతికివున్నట్టే.\nమరి తాతయ్య సిద్ధాంతా లేమిటో మీకు తెలుసా ?\n(1) నిజం చెప్పటం (2) ఒకరిని హింసించకుండా వుండటం.\nచూశారా, ఇవి ఎంత సులభమైనవో! వీటిని ఆచరించి చూడండి,\nమీరుకూడా తాతయ్య అంత గొప్పవా రవుతారు.",
            "book_page_end": 11
        },
        {
            "title": "తిక్కలరాయడు",
            "book_page_start": 12,
            "pdf_page_start": 14,
            "pdf_page_end": 15,
            "author": "'ఏటుకూరి'",
            "genre": "పద్య కథ",
            "moral": "తెలివైన ఉపాయం పెద్ద సమస్యలను సులభంగా పరిష్కరిస్తుంది.",
            "keywords": [
                "కవిత",
                "ఉపాయం",
                "నది",
                "ఆనకట్ట",
                "రాజు"
            ],
            "characters": [
                "అమరావతి రాజు",
                "మంత్రి",
                "శ్రీకాకుళ రాజు"
            ],
            "locations": [
                "అమరావతి",
                "కృష్ణానది",
                "చిలుకసముద్రము",
                "శ్రీకాకుళము"
            ],
            "content": "అమరావతి రా జొకనాడూ\nతనమంతిరి నిట్లడిగాడు:\n“ఈ కృష్ణానది తిన్నంగా\nఎచటికి ప్రవహిస్తుందయ్య? ”\nమంత్రి :\nశ్రీకాకుళము సమీపంగా\nచిలుకసముద్రము లోకండి!\nరాజు:\nమున్నూటఱువది రోజు లిదే\nమోస్తరుగా ప్రవహిస్తుందా?\nమంత్రి :\nచిత్తము చిత్తము మహాప్రభూ!\nనిత్తెము ప్రవహిస్తుంటుంది.\nరాజు:\nఆ పట్టణరాజుకు, మనకూ\nఅంతఃకలహము లెఱుగవయా ?\nఈ నది నీరటుపోకుండా\nఆనకట్ట కట్టింపవలె.\nరాజుమాటకా దన కత డా\nరోజె కట్టపోయించాడు;\nఅంతట వానలు కురిసిన వా\nప్రాంతము వెల్లువ వేసింది|\nజనులందఱు లబలబ లాడా\nసంగతి రాజుకు చెప్పారు;\nఅతడది పెడచెవి పెట్టగనే\nఅమాత్యునకు మొరపెట్టారు.\nఅత డేమాలోచించాడో,\nఅపుడే నౌకరు నంపించి\nరాజుగారి దేవిడిలోనా\nరాత్రులు గంటలు గొట్టే వా\nణ్ణంటరిగా పిలిపించాడూ\nఉపాయమేదో చెప్పాడు.\nకోడికూత వినపడకుండా\nమూడుగంట లగునప్పటికే\nఅరగంటకు నరగంటకు వా\nడాఱుగంటలను గొట్టాడు.\nతెలవాఱినదని రాజావా\nరులికిపడుతు మఱి లేచారు,\nనిద్దురకన్నులు పులుముతునే\nప్రొద్దు పొడువలేదంటాడు.\nఅందఱు కలవరపడ్డారూ\nఅదె ప్రళయ మ్మనుకొన్నారు.\nఅదిరిపోయి మనరాజా వా\nరమాత్యునిం బిలిపించాడు.\nఅతడువచ్చి విషయమ్మడిగీ\nఅనుకొన్నంతై నది యనగా\nరాజు:\n'ఏమే ' మని రా జంటుంటే\nమంత్రి :\nఏమని చెప్పే దోరాజా !\nఏటికానకట్టను కట్టీ\nనీటిని పోనీనందులకే\nశ్రీకాకుళ రాజావారూ\nచిచ్చర పిడుగై మండారు;\nవారు కట్ట తెగగొట్టనిదే\nసూరుని పొడవ ద్దన్నారు!\nరాజు:\n“అయితే తెగగొట్టం” డంటూ\nఅమాత్యునకు సెలవిచ్చాడు.\nఅప్పటి కప్పుడె ప్రధానుడా\nఆనకట్ట తెగగొట్టించాడు.\nఇంతలోనె తెలవాఱింది\nఏటినీరు తెరదీసింది.\nకరకర ప్రొద్దటు పొడిచింది\nకావలసిన పని జరిగింది.",
            "book_page_end": 13
        },
        {
            "title": "పిల్లి సహాయం",
            "book_page_start": 14,
            "pdf_page_start": 16,
            "pdf_page_end": 18,
            "author": "యర్రమిల్లి లలిత - నర్సాపురం",
            "genre": "జానపద కథ",
            "moral": "తెలివైన ఆలోచన, ఆత్మవిశ్వాసం, పట్టుదల ఉంటే తక్కువ వనరులతో కూడా గొప్ప విజయాలు సాధించవచ్చు.",
            "keywords": [
                "పిల్లి",
                "తెలివి",
                "రాకుమారి",
                "రాక్షసుడు",
                "వివాహం"
            ],
            "characters": [
                "వర్తకుడు",
                "యజమాని",
                "పిల్లి",
                "రాజు",
                "రాణి",
                "రాకుమారి",
                "రాక్షసుడు"
            ],
            "locations": [
                "గ్రామం",
                "రాజుగారి ఆస్థానం",
                "చెరువు",
                "రాక్షసుడి భవనం"
            ],
            "content": "అనగనగా ఒక వూల్లో ఒక వర్తకుడు,\nఅతనికి ముగ్గురు కొడుకులు. ఒక రోజున\nఅతను ముగ్గురినీ పిలిచి, తన ఆస్తిని ఈ\nవిధంగా పంచిపెట్టాడు; వ్యాపారం అంతా\nమొదటివాడికి, రెండవవాడికి గాడిదను,\nమూడవవాడికి పిల్లినీ.\nపెద్దవాడూ, రెండోవాడూ మాటాడలేదు\nకాని, కడపటివాడు మాత్రం తన వంతుకు\nఎం దు కూ పనికిరాని పిల్లి వచ్చింది\nకదా అని చాలా విచారించాడు. అతని\nవిచారం చూసి, \" ఓయి పిచ్చివాడా ! -\nనన్ను గురించి అంతతేలికగా ఆలోచిస్తున్నా\nవేమిటి? నాకొక బూట్లు జత, ఒక సంచీ\nకొనిపెట్టు. ' నీ అన్న అద్దరికంటే నువ్వే\nఅదృష్టవంతుడ వని అనిపిస్తాను” అని పిల్లి\nధైర్యం చెప్పింది.\nపిల్లిచెప్పిన మాటలకు అతను సంతో\nషించి ఒక చక్కటి బూట్లుజత, అంద\nమైన సంచీ కొని యిచ్చాడు. అప్పుడు పిల్లి\nషోకుగా బూట్లుజత తొడుగుకొని, సంచి\nబుజానవేసుకొని కుండేళ్లుతిరిగే స్థలం\nచేరుకొంది. సంచీలో కొంచెం తవుడు\nపోసిపెట్టి, తను ఆదగ్గిరనే ఉలుకూపలుకూ\nలేకుండా పడుకొన్నది. తవుడు వాసన\nతగలగానే ఒక కుందేలు గబ గబా వచ్చి\nసంచిలో దూరింది. ఆమట్టున బూట్లు తొడు\nక్కున్న పిల్లి సంచి కట్టివేసి, బుజాన\nవేసుకుని, రాజు గారి దగ్గరకు ప్రయాణమై\nవెళ్లింది.\nరాజుగారిని చూడగానే సలాము చేసి\n\"మహారాజా ! మా కందారాజులుంగారు\nఏలినవారికి దీనిని కానుక సమర్పించు\nకున్నారు!! \" అని చెప్పి, సంచిలో కుందే\nలును రాజుగారి ముందు పెట్టింది. ఆయన\nపిల్లితెచ్చిన కానుకపుచ్చుకొని, \"మీ కందా\nరాజులుంగారితో మేము సంతోషించామని\nచెప్పు\" అని పిల్లిని పంపించివేశారు.\nభేష్, బాగున్నదనుకొని బూట్లు తొడిగిన\nపిల్లి మరునాడు ఉదయం కొంగలు ఉండే\nదిక్కుకి పోయింది. అక్కడ \"కొన్ని కొంగ\nలను సంచీలో చిక్కించుకుని. మళ్లీ రాజు\nగారికి వాటిని బహుమతీ చేసింది రాజా\nవారు సంతోషించి, \"పిల్లీ, పిల్లీ! నేనూ,\nమా రాణి, మా అమ్మాయీ మీ కందా\nరాజులుంగారిని చూడవస్తాము” అన్నారు.\nమహారాజులుంగారి ఏనుగ అంబారీ\nబయలుదేరే లోపల, బూట్లు తొడుక్కున్న\n'పిల్లి పరుగు పరుగున పోయి యజమానిని\nకలుసుకుంది. \"బాబాయ్, నువు నేను\nచెప్పినట్టల్లా చేస్తూవుండు, ముందు చొక్కా\nవిడిచి చెరువులో దిగు\" అని చెప్పింది.\nపిల్లి చెప్పిన ప్రకారం అతను, చొక్కా\nవిడిచి చెరువులో పీకలోతువరకూ దిగి\nనుంచున్నాడు. ఇంతలో రాజావారి అంబారీ\nఆదారిన వచ్చేసింది, పిల్లివెళ్లి \"మహారాజా!\nమా ప్రభువుగారు స్నానానికని చెరువులో\nదిగడం చూసి, వారి వస్త్రాలు దొంగ\nలెత్తుకుపోయారు పాపం, ఆయన నానిపో\nతున్నారు” అని చెప్పింది. వెంటనే రాజా\nవారు మంచి మంచి బట్టలు తెప్పించారు.\nఅవి ధరించేటప్పటికి అతనికి ఎక్కడలేని\nఅందమూ వచ్చేసింది. అతన్ని చూచి\nరాజూ రాణి ముచ్చటపడ్డారు. రాణి\nకుమార్తె మనసులో సంతోషించి, ' సిగ్గు\nపడింది కూడా. ఆది కనిపెట్టి ఆమె తలి\nదండ్రులు \"ఈ కుర్రవాడు మనకు అల్లు\nడయితే బాగుండును !\" అనుకొని, అతన్ని\nకూడా అంబారీలో ఎక్కించుకున్నారు.\nఇంతలో- బూట్లు తొ డు క్కు న్న పిల్లి\nమరొక గమ్మత్తు చేసింది. ఒక రాక్షసుడు\nనివసించే పెద్దభవనం, చేరుకొని, 'ఓయి\nరాక్షసరాజా! ఇప్పుడు మన మహారాజా\nవారు అంబారిమీద ఇక్కడికి దయచే\nస్తున్నారు. వారిని సంతోషపెట్టటానికి నువు\nవినోదాలేమైనా చేయ గ ల వా?” అంది.\n\"ఏమైనా చేయగలను” అన్నాడు\nరాక్షసుడు. “మరయితే ఒక జంతువయిపో\nచూతాం” అని పిల్లి అన్నది. రాక్షసుడు\nసింహం రూపంలో కనపడ్డాడు. \"అబ్బే,\nఇటువంటివి అందరు రాక్షసులూ చేస్తారు.\nచిన్న జంతువుగా మారటమే గొప్ప చేత\nనయితే చుంచుగా మారి చూపించు\" అని\nవాడిని పిల్లి ఉసుకొలిపేసరికి, ఉబ్బిపోయి\nరాక్షసుడు చుంచుగా మారిపోయాడు.\nచుంచురూపంతో వున్న రాక్షసుణ్ణి పిల్లి\nగుటుక్కున మింగివేసింది.\nఅప్పుడు పిల్లి ఖాళీగా వున్న ఆ పెద్ద\nభవనంలో చక్కటి ఏర్పాటు లన్నీ చేసి,\nమహారాజావారినీ, పరివారాన్నీ అందులో\nప్రవేశపెట్టింది. \"ఇదే మా కందా రాజు\nలుంగారి భవనం, చూడండి! \" అని చెప్పి\nరాజావారు చూచివచ్చే లోపల అందరకూ\nపంచభక్ష్య పరమాన్నాలతో గొప్ప విందు\nజరపటానికి కూడా తగిన ఏర్పాటుచేసింది.\nవిందుభోజనాలైన తరువాత, తాంబూ\nలాలు వేసుకొనే సమయంలో మహారాజా\nవారు \"పిల్లి, పిల్లి! మీ కందారాజులుంగారిని\nచూచి మేమంతా చాలా సంతోషించాము.\nమరి, ఆయనకు యింకా పెళ్లికాలేదని\nచెప్పావుకదా, మా అమ్మాయి నిచ్చి\nపెళ్లి చేస్తాము. ఏమంటావు?” అన్నారు.\n\"తప్పకుండా అలాగే చేయండి. ఐతే\nవారిచేత వప్పించినందుకు నాకు మాత్రం\nకొత్తబూట్లు జత కొనిపెట్టాలి” అన్నది. ఈ\nమాటకు అక్కడివా ళ్లంతా నవ్వుకున్నారు.\nమరికొద్దిరోజులకే మంచి ముహూర్తాన\nఅతనికి ఆపెద్దభవనంలోనే వైభవంగా పెళ్లి\nజరిగింది. పెత్తనమంతా పిల్లిదే. పెళ్లి లో\nమహారాజాగారు పిల్లికి కొత్త బూట్లు బహు\nమాన మిచ్చారు.",
            "book_page_end": 16
        },
        {
            "title": "బాలనాగమ్మ",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "పౌరాణిక కథ",
            "moral": "దైవ నిర్ణయానికి వ్యతిరేకంగా ఎంత ప్రయత్నించినా, విధిని మార్చలేము.",
            "keywords": [
                "నాగమ్మ",
                "నాగేంద్రుడు",
                "శేషపౌర్ణమి",
                "రాజు",
                "తపస్సు",
                "శాపం"
            ],
            "characters": [
                "నవాభోజ రాజు",
                "లక్ష్మీమ్మ",
                "జటంగమహాముని",
                "నాగేంద్రుడు",
                "సూర్యనాగమ్మ",
                "చంద్రనాగమ్మ",
                "పగడాల నాగమ్మ",
                "ఉత్తర కన్యక",
                "దక్షిణ కన్యక",
                "మునికన్యక",
                "బాల నాగమ్మ"
            ],
            "locations": [
                "చక్రపట్టణం",
                "జటంగముని పర్వతం",
                "సూర్యనది",
                "నాగేంద్రుడి గట్టు"
            ],
            "content": "అనగా అనగా నవాభోజరాజనే ఒక రాజు.\nఆయన చక్రపట్టణం ఏలుతూ ఉండేవాడు.\nఆయన భార్య పేరు లక్ష్మీమ్మ. ఆవిడ చాలా\nదొడ్డ ఇల్లాలు. కాని, పాపం, ఆమెకు\nపిల్లలు లేరు. పిల్లలకోసం ఆమె ఎన్నో\nనోములు నోచింది, ఎన్నో వ్రతాలు\nపట్టింది, పేద బ్రాహ్మలకు వడుగులూ\nపెళ్లిళ్లూ చేయించింది. చలివేంద్రాలు\nపెట్టించింది. అన్నదానాలు చేయించింది.\nనూతులూ చెరువులూ తవ్వించింది. ఎన్నో\nతీర్థయాత్రలు చే సింది. కాని, పిల్లలు\nకలగలేదు.\"ఎంత ధనముండి ఏంలాభం?\nపిల్లలులేని జన్మ ఏమి జన్మ? ఆడది\nగొడ్డుమోతు అని అనిపించుకునేకన్న\nఏ అడవిలోనో మానైపుట్టటం మంచిది,”\nఅనుకున్నది లక్ష్మమ్మ,\nచక్రపట్టణానికి కొంత దూరంలో\nజటంగముని పర్వతం ఉన్నది. అక్కడికి\nపోయి కఠోరమైన తపస్సుచేసి పిల్లలను\nకనే వరంసంపాదించాలని లక్ష్మమ్మ దీక్ష\nపట్టింది. మహారాజు ఆమెకు ఎన్నివిధాలో\nచెప్పి చూశాడు. కాని లాభం లేకపోయింది.\nసంతానంకోసం తన భార్య ఎన్ని\nకష్టాలైనా పడటానికి సిద్ధంగా ఉన్నదని\nగ్రహించి, నవాభోజరాజు ఆమె తపస్సుకు\nఅనుమతించాడు. ఊరంతా అలంక\nరించారు. నాలుగువీథుల తోరణాలు\nకట్టారు. ముగ్గులు పెట్టారు. లక్ష్మమ్మ\nపచ్చలపల్లకీ ఎక్కికూర్చున్నది. పన్నెండు\nవందల బలగం వెంటరాగా రాణిగారి '\nపల్లకీ రాచనగరునుంచి సాగింది.\nలక్ష్మమ్మ పన్నెండామడ ప్రయాణం\nచేసి జటంగముని పర్వతం చేరింది.\nఅక్కడ తనవెంట వచ్చిన బలగాన్ని\nనిలిపి, ముగ్గురు దాదులను మాత్రం వెంట\nబెట్టుకుని ఆమె పర్వతం ఎక్కసాగింది\nఅలవాటులేక ఆమె కాళ్లు బొబ్బలెక్కి\nపోయాయి. ఆయినా ఆమె అన్ని బాధలూ\nవోర్చి పర్వతంఎక్కి జటంగముని తపస్సు\nచేసుకునేచోటికి వచ్చింది.\nఆ ముని ఎట్లా ఉన్నాడు! ఆయన\nచుట్టూ చెట్లూ, తీగెలూ అల్లుకుపోయాయి.\nఆయన వంటిమీదనే పక్షులు గూళ్లు\nకట్టుకున్నాయి. లక్ష్మమ్మ ఆయన్ని\nచూస్తూనే భక్తితో సాష్టాంగ పడింది.\nకాని మహాముని ఆమెను పలకరించ\nలేదు. ఆయనను పలకరిస్తే శపిస్తాడేమో\nనని లక్ష్మమ్మకు భయం కలిగింది. అందు\nచేత. ఆయనచేత మాట్లాడించటానికి\nలక్ష్మమ్మ ఒక మంచి ఆలోచన చేసింది.\nరెండు పాయిరాళ్లు పెట్టి, కుండలో నీళ్లూ\nబియ్యమూ పోసి పొయిమీద పెట్టి, తన\nమోకాలు మూడో రాయిగా పెట్టి, కింద\nనిప్పుచేసింది. మంట కాస్త పెద్దడికాగానే\nఆమె మోకాలు కాలింది. కాలగానే ఆమె\nమోకాలు లాకుంది. మోకాలు లాక్షో గానే\nకుండ ఒరిగి పడిపోయింది. అందులో\nబియ్యమూ, నిళ్లూ కింద ఒలికిపోయాయి.\nలక్ష్మమ్మ రెండు మూడు సార్లు ఈ\nవిధంగా చెయ్యటం జటంగముని కంట\nబడింది. \"అయ్యో, పాపం, గొప్పయింటి\nబిడ్డలాగా ఉంది; అన్నం వండటమైనా\nచాతకాదు కాబోలు. ఈమెకు సహాయం\nచెయ్యకపోతే నా తపస్సంతా బూడిద\nపోసిన పన్నీ రవుతుంది,\" అనుకుని ఆ-\nమహాముని లక్ష్మముతో, \"ఆమ్లా, మూడు\nరాళ్లు పెడితేగాని కుండ నిలవదు. కుండ\nనిలిస్తేగాని ఆన్నం ఉడకదు,” అన్నాడు.\nమహాముని పలకగానే లక్ష్మమ్మ,\n\"స్వామీ! మీ పలుకులు నా చెవిని పడ\nగానే నా పాపాలన్నీ పోయాయి,” అంటూ\nతన కథ అంతా ఆయనకు విన్నవించింది.\nఅంతావిని జటంగమహాముని, \"అమ్మా\nనీకు పిల్లలు కలిగే గీత బ్రహ్మ వ్రాయ\nలేదు,” అన్నాడు.\nఈమాట వినగానే లక్ష్మమ్మ మొదలు\nనరికిన చెట్టులాగ కూలిపోయి శోకించ\nసాగింది. మునికి ఆమెమీద చాలా జాలి\nకలిగింది. ఆయన దివ్యదృష్టితో చూసి,\nలక్ష్మమ్మకు పిల్లలుమాత్రం పుడతారనీ,\nఐతే ఆడపిల్లలు పుడితే తల్లికి గండమనీ,\nమగపిల్లలు పుడితే తండ్రికి గండమనీ\nతెలుసుకున్నాడు. కాని యీమాట ఆమెతో\nచెప్పలేదు.\n\"అమ్మా, ఇక్కడికి ఈశాన్య మూలగా\nనాగేంద్రుడి గట్టున్నది. ఆ గట్టుమీద\nనాలుగు మద్దిమాను లున్నాయి. ఆ మద్ది\nచెట్ల మధ్య ఉండే చవరంలో నాగేంద్రుడి\nపుట్ట ఉన్నది. ఆ పుట్టలో ఆదిశేష\nడున్నాడు. పుట్టమీదుగా ఒక బాలమామిడి\nచెట్టున్న ది. ఆ చెట్టుకు ఎన్నో కాయ\nలున్నయి. నువు అక్కడికి వెళ్లి, పుట్టకు\nప్రదక్షిణంచేసి దణ్ణం పెట్టుకుని, ఆ చెట్టున\nఏడుపళ్లు కోసుకో. తిరిగి ఇంటికి వెళ్లి,\nసూర్యనదిలో స్నానంచేసి ఆ ఏడుపళ్ల\nరసమూ పిండుకుని తాగితివా నీకు పిల్లలు\nపుడతారు,” అని జటంగమహాము ని\nఅక్ష్మమ్మతో చెప్పాడు.\nమహాముని చెప్పినప్రకారం లక్ష్మమ్మ\nనాగేంద్రుడిగట్టుకు వచ్చింది. చుట్టూ\nమద్దిమానులు. మధ్య పుట్ట. పుట్టమీదుగా\nబాలమామిడిచెట్టు. చెట్టునిండా కాయలు\nవిరగగాచి ఉన్నవి. లక్ష్మీమ్మ పుట్టచుట్టూ\nప్రదక్షిణంచేసి చెట్టెక్కింది. ఆశకొద్దీ ఒడి\nనిండా కాయలు కోసుకుని దిగి వచ్చింది.\nకిందికి దిగి చూసుకునేసరికి ఏడుకాయలే\nఉన్నయి. ఆమెకు తృప్తి కలుగలేదు.\nరెండోసారి మళ్లీ చెట్టెకి అందినకాయలన్నీ\nలక్ష్మీష్ణు. \"అయ్యో, నాయనా! అందరూ\nఆడపిల్లలేనా? ఒక మగపిల్లవాణ్ణి అయినా\nకనికరించవా?\" అని వేడుకున్నది.\n\"నీకు మగపిల్లలు కలిగినట్టయితే\nనీ భర్త ప్రాణం దక్కదు,” అన్నాడు\n-నాగేంద్రుడు.\n\" అట్లా అయితే ఆడపిల్లలనే ఇయ్యి,\nస్వామీ! నా సంతోషంకోసం ఒకరి ప్రాణం\nఎందుకు పోవాలి? ఆడపిల్లలయితే మాత్రం\nనవాభోజరాజు కూతుళ్లు అనకపోతారా?”\nఅన్నది లక్ష్మమ్మ. పిల్లలు పట్టిన తొమ్మిది\nనెలలకు నాగేంద్రుడికి కాటుయిస్తానని\nప్రమాణం చేసింది. నాగేంద్రుడు పుట్టలోకి\nతిరిగి పోయినాడు.\nలక్ష్మమ్మ తన ఒడిలో ఉన్న ఏడుపళ్లూ\nచూసుకుని తనకు బ్రహ్మ అంతే వ్రాశా\nడనుకున్నది. జటంగ పర్వతం దిగి వచ్చి\nతన పరివారాన్ని కలుసుకున్నది. అందరూ\nకలిసి చక్రపట్టణం ప్రయాణమైనారు.\nమహారాణి ఫలంపొంది తిరిగి వస్తున్న\nదని వినగానే రాజు పరమానందభరితు\nడయినాడు. రాణీకి ఎదురుగా పల్లకీలూ\nబాజా భజంత్రీలూ పంపాడు. ఆమెను\nఅన్నివీధులూ ఊరేగించారు.\nరాచనగరుకు తిరిగివచ్చిన మర్నాడు\nలక్ష్మమ్మ స్నానంచేసి, . ఒక బంగారు\nగిన్నెలో ఏడు మామిడి పళ్ళ రసమూ\nపిండుకున్నది. జటంగమహామునినీ,\nనాగేంద్రుణ్ణితలచుకుని ఆరసం తాగేసింది.\nఅది తాగిన ఆకు గడియలకల్లా ఆమెకు\nగర్భిణి చిహ్నలు అగుపించాయి. చర్మం\nపాలిపోయింది. వేవిళ్ళు కలిగాయి. ఏడో\nగడియకెల్లా లక్ష్మమ్మ నొప్పులుపడ\nనారంభించింది. మూడువందల మంది\nమంత్రసానులు వచ్చి మహారాణికి కాన్పు\nచేయించారు. ఏడు గడియలలోపల\nఏడుగురు ఆడపిల్లలు కలిగారు. పిల్లలు\nకలిగిన సంతోషముతో నవాభోజరాజు\nపట్టణమంతటా కండచకైరా, పంచదారా,\nవక్కలాకులూ పంచి పెట్టించాడు,\nఆడపిల్లలకు మూడో నెల వెళుతుం'\nదనగా రాజు బ్రహ్మాండంగా ప్రజ ల కు\nసంతర్పణలూ అన్నదానాలూ చేయించి,\nబ్రాహ్మలచేత పిల్లలకు నామకరణం\nచేయించాడు. సూర్యనాగమ్మ, చంద్ర\nనాగమ్మ, పగడాల నాగమ్మ, ఉత్తర\nకన్యక, దక్షిణకన్యక, మునికన్యక, బాల\nనాగమ్మ అని ఏడుగురికీ పేర్లుపెట్టారు.\nలేకలేక కలిగిన తన ఏడుగురు పిల్లల\nముద్దు మురిపాలు చూసుకుంటూ,\nఅచ్పట్లూ ముచ్చట్లూ చేసుకుంటూ,\nరోజులు క్షణాలుగా గడిపివేసిందిలక్ష్మమ్మ.\nతొమ్మిది నెలలూ ఎట్లా గడిచాయో ఆమెకే\nతెలియదు. ఒకరోజున ఆమె బ్రాహ్మణి\nపిలిచి “శేష పౌర్ణమి ఇంకా ఎన్నాళ్ళుంది ?”\nఅని అడిగితే మూడురోజు లుందన్నాడు.\nలక్ష్మమ్మకు వొళ్లు ఝల్లుమన్నది. ఇక\nమూడురోజులకి తనకూ పిల్లలకీ ఋణం\nతీరి పోతుంది. ఆనాడు నాగేంద్రుడు\nవచ్చి తన ప్రాణం పుచ్చుకుంటాడు. తను పోయినాక తన పిల్లల్ని ఎవరు\nదగ్గరికి తీస్తారు, ఎవరు చేస్తారు? తన భర్త\nమళ్ళీ పెళ్లాడితే ఆ రెండో భార్య ఈ పిల్ల\nలకు సరిగా అన్నం పెడుతుందా, నీళ్ళు\nపోస్తుందా? వాళ్ళు దిక్కులేని పక్షు\nలైపోతారే అని లక్షమ్మ భోరున ఏడ్చింది.\nఆతర్వాత రాజుకు పిల్లలను అప్పగించి\nజరిగిన కధంతా చెప్పింది తనభార్యకి ఇక\nభూమిమీద మూడురోజులే గడువుందని\nతెలియగానే రాజు కుప్పగాకూలిపోయాడు.\nమంత్రులు, \"మహారాజా! ఈ భాగ్యానికి మీరింత\nదుఃఖించాలా ? మహారాణిగారికి ఎటువంటి\nఆపదా రాకుండా మేము అన్ని ఏర్పాట్లూ\nచేస్తాము” అని ధైర్యం చెప్పారు.\nనడివీధిలో ఏడేసి స్తంభాలు రెండు\nపాతారు. వాటికి అడ్డంగా ఒక దూలం\nకట్టారు. దానికి ఒక బంగారు ఉయ్యాల\nతొట్టికట్టారు. అందులో లక్షమ్మను పడుకో\nబెట్టి మూతవేసి మూడుతాళాలు వేశారు.\nస్తంభాలచుట్టూ నిప్పుగుండాలు తవ్వారు.\nవాటిలో నూనెపోసి పెద్ద మంటచేశారు.\nపట్టణవీథుల ముఖద్వారాల దగ్గిర కత్తుల\nబోనులు ఏర్పాటుచేశారు. తుపాకులతోనూ,\nవిచ్చుకత్తులతోనూ ఆరువందల మంది\nభటులను కాపాలా ఉంచారు స్తంభాలవద్ద\nపురాణపఠ సంసాగించారు. ఇకనాగేంద్రుడు\nఎట్లా వస్తాడు? లక్ష్మమ్మను ఏంజేస్తాడు?\nశేషపౌర్ణమి వచ్చింది. కరకరా సూర్యు\nడుదయించాడు. అ న్న మాట ప్రకారం\nలక్ష్మమ్మ రాలేదు. పుట్టలోని నాగేంద్రుడికి\nకోపం వచ్చింది. పన్నెండు తలలతోటీ\nబుసలుకొడుతూ, నిప్పులు కక్కుతూ పుట్ట\nలోంచి నాగేంద్రుడు బయటికి వచ్చాడు,\nక్షణంలో భూచక్రపట్నం చేరి, త న ను\nచంపటానికి చేసిన ఏర్పాటంతా చూశాడు.\nఆయన అకడే అంతర్ధానమై, లక్ష్మీమ్మను\nపెట్టిన తొట్టిలో ప్రత్యక్షమైనాడు.\n\"దుర్మార్గురాలా! నాకు మాట యిచ్చి\nతప్పుతావా? నన్ను చంపించటానికి ఇన్ని\nఏర్పాట్లు చేస్తావా? ” అన్నాడు నాగేంద్రుడు.\n\"ఇది నా తప్పుకాదు, తండ్రీ ! వాళ్ళు\nపాపులు. అందుచేత నిన్ను మోసంచేశారు.\nనీ కోరిక తీర్చటానికి నేను సిద్ధంగానే\nఉన్నాను\" అన్నది లక్ష్మమ్మ. వెంటనే\nఆమెకు తనకూతుళ్లు జ్ఞాపకం వ చ్చారు.\nవాళ్ళు తల్లిలేని పిల్లలవుతారనే దుఃఖంతో\nఆమె మూర్ఛపోయింది. [ఇంకావుంది]",
            "book_page_end": 24
        },
        {
            "title": "తెలివిగల పిల్ల",
            "book_page_start": 25,
            "pdf_page_start": 27,
            "pdf_page_end": 30,
            "author": "బి. యన్. జయ, మద్రాసు",
            "genre": "నీతి కథ",
            "moral": "తెలివిగలవారు తమ హక్కులను, భవిష్యత్తును కాపాడుకోవడానికి ముందు జాగ్రత్త పడతారు. కోపాన్ని అదుపులో ఉంచుకోవడం మంచిది.",
            "keywords": [
                "తెలివి",
                "రాజు",
                "రాణి",
                "కోపం",
                "ఒప్పందం"
            ],
            "characters": [
                "మగధ రాజు",
                "పిల్ల/రాణి",
                "పిల్ల తండ్రి",
                "సేవకులు"
            ],
            "locations": [
                "మగధ",
                "అడవి",
                "పూరిగుడిసె",
                "రాజమహలు"
            ],
            "content": "పూర్వం మగధలో ఒక రాజు వుండేవాడు.\nఅతను ప్రజలను ఎంతో శ్రద్ధతో కాపాడు\nకుంటూ, అందరిచేత మంచివాడని\nఅనిపించుకున్నాడు. కాని, అతనిలో ఒక\nదుర్గుణం వుంది. అది ఏమిటంటే, తను\nచెయ్యమని చెప్పినపనిని ఎవరైనా 'మేము\nచెయ్యము' అన్నా సరే, తనకు యిష్టంలేని\nపనిని ఎవరైనా చేసినాసరే కోపంతో మండి\nపడేవాడు. తన మాటప్రకారం జరిగి\nతీరవలసిందేనని రాజుకు గట్టి పట్టుదల.\nకాని రాజు చెబుతుండే పనులలో యేదో\nఒకటైనా ప్రతిరోజూ యెవరో ఒకరు మా\nవల్లకాదు అనటమూ, \"వాళ్లమీద ఆయన\nమండిపడటమూ జరుగుతుండే ది. ఈ\nదుర్గుణంతో పాటే, ఆయనలో మరో\nసుగుణం కూడా వుంది. ఎంత కోపం\nవచ్చినా, కొంత సేప టికి మళ్లీ 'యలా\nఎందుకు కో పం తెచ్చుకున్నానా !.' అని\nపశ్చాత్తాప పడేవాడు.\nఒకనాడు రాజు ఒంటరిగాకూర్చుని ఇలా\nఅనుకున్నాడు- \"ప్రతిరోజూ నేను ఎవరి\nమీదనో ఒకరిమీద కోపగించుకోకుండా\nగడపటం లేదు. ఇది యేమీ బాగాలేదు.\nనేనుచెప్పే ప్రతిపనీ చెయ్యను అనకుండా,\nనాకు యిష్టంలేని పనులు చెయ్యకుండా\nవుండే పిల్ల ఎవరైనా వుంటే బాగుండును.\nనా రాణిగా చేసుకుందును” అని. కాని,\nఆయనకు అలాంటిపిల్ల దొరకనూలేదు,\nఆయన పెళ్లిచేసుకోనూలేదు.\nఅలావుండగా ఒకరోజున రాజు అడవికి\nవేటకి వెళ్లాడు. వేటాడుతూ, వేటాడుతూ'\nఅతను చాలదూరం. వచ్చేసి అడవిలో\nదారితప్పి తిరుగసాగాడు. గొంతు ఎండుకు\nపోయింది. ఎక్కడా నీరు కనిపించలేదు.\nఇంతలో దూరాన ఒక పూరిగుడిసె\nకనిపించింది ఆయనకు ప్రాణం లేచి\nవచ్చింది. గుడిసె దగ్గిరికిపోయి, గుఱ్ఱం\nదిగి \"ఎవరమ్మా ఇంట్లో !” అని కేక\nవేశాడు.\nఈ కేక విని. ఒక పదహారేండ్ల పిల్ల\nబయటికి వచ్చింది. \"చాల దాహంగా\nవుంది, కాసిని మంచినీళ్లు యిస్తావా?” అని\nఅడిగాడు రాజు.\n\"అలాగే\" నంటూ ఆ పిల్ల లోపలికి వెళ్లి\nమరికొంత సేపట్లో ఒక చెంబునిండా పాలూ,\nమరోగ్లాసులో మంచినీళ్లూ, కాసిని పళ్లూ\nతెచ్చి యిచ్చింది. రాజు ముందు కాసిని నీళ్లు\nతాగి, పళ్లు తిని, పాలు తాగాడు. అప్పటికి\nఅతని ప్రాణం స్థిమితపడింది. అప్పుడు\nరాజు ఆ పిల్ల వంక తేరిపారజూచాడు.\nబీదవా ళ్లవటంచేత నగలు, నాణ్యాలైతే\nలేవుగాని, ఆ పిల్ల మొహం కళకళలాడుతు\nఎంతో అందంగా వుంది. కళ్ళలో అమాయ\nకత్వం తొణికిస లాడుతూంది. ఆ పిల్లవంక\nచూస్తూ, రాజు తన చేతిలో వున్న పాల\nచెంబు చూపి, \"నీవు గనక సప్త సముద్రాల\nలోని నీళ్ళూ ఈచెంబుతో తోడి పారపోశా\nవంటే నిన్ను నా రాణీగా చేసుకుంటాను.\nనేను ఈ దేశపురాజును\" అన్నాడు.\nరాజు ఈ మాట లనగానే ఆ పిల్ల\nయింట్లోకి వెళ్ళి ఒక గుప్పిట యిసుకతో\nతిరిగి వచ్చింది. ఆ గుప్పిట యిసుక\nచూపిస్తూ, \" ప్రపంచంలో వుం డే అన్ని\nనదులనీ ఈ గుప్పిట యిసుకతో నువ్వు\nఆనకట్టకట్టి ఆపగలిగితే, నీవు చెప్పినట్లే\nనేను ఆ చెంబుతో సప్త సముద్రాలలో\nనీళ్లు తోడిపారబోస్తాను\" అన్నది.\nఈ సమాధానం విని రాజు ఒక్కసారిగా\nఆశ్చర్యపోయాడు. కాని ఎంతో సంతోషం\nకూడా కలిగింది. \"భేష్! నీలాంటి పిల్ల\nకోసమే నేను వెతుకుతున్నాను” అని చెప్పి\nరాజు ఆ పిల్లని పెళ్లి చేసుకోవటానికి నిశ్చ\nయించుకొన్నాడు. ఆ పిల్ల తండ్రితో తన\nఉద్దేశ్యం చెప్పాడు. \"మాబోటి బీదవాళ్ళకి\nఅంతకంటె కావలిసింది యేముంది\nబాబూ!\" అన్నాడు ఆ పిల్లతండ్రి.\nఇకనేం, రాజు ఆ పిల్లతోసహా మళ్ళీ\nగుఱ్ఱంమీద తన మహలుకి చేరుకున్నాడు.\nఒక మంచిముహూర్తాన పెళ్లి జరిగింది.\nపెళ్లి కాబోయే ముందు ఆ పిల్ల రాజుని\nయిలా అడిగింది — \" మీకు యిట్టే కోపం\nవస్తూవుంటుందని విన్నాను. అదే నిజమైతే\nఎప్పుడో ఒకప్పుడు మీకు నా మీద కోపం\nవచ్చి వెళ్ళగొట్టడం కూడా జరుగుతుం\nదేమో. కాని అలా మీరు ఎప్పుడైనా నన్ను\nవెళ్లగొట్టవలసి వస్తే, నేను వెళ్లిపోయేప్పుడు\nమీ మేడలో నాకు ప్రియమైన వస్తువుని\nనాతో తీసుకుపోవటానికి అనుమతిఇవ్వండి.\nఈషరతుకు ఒప్పుకుంటేనే నేను మిముల్ని\nపెళ్లిచేసుకుంటాను.” అన్నది.\nరాజు సరేనన్నాడు.\nకొన్నిరోజుల తర్వాత, ఒకనాడు రాజు\nభోజనం చేస్తుండగా రాణి యేదో సలహా\nచెప్పబోయింది. ఆ సలహా రాజు కు\nనచ్చలేదు. \"నీ ముష్టిసలహా ఎవరికి\nకావాలి? ప్రతిదానికీ నే నున్నానంటూ\nతయారవుతావు. నాకు సలహా చెప్పే\nపాటిదానివా నువ్వు! నీలాంటివాళ్లు ఇక్కడ\nవుండటానికే వీల్లేదు. రేపు తెల్లవారేలోగా\nనా మేడ వదిలి వెళ్లిపో” అన్నాడు మండి\nపడుతూ.\nఇలా జరుగుతుందని రాణి ముందు\nగానే అనుకుంది. అందుచేత లోపలికిపోయి\nరాజుగారుత్రాగే పాలలో మత్తు మందు\nకలిపి తెచ్చియిచ్చింది. రాజు అవి త్రాగి తన\nవెళ్లు తనకు తెలియకుండా నిద్రపోయాడు.\nరాణి, త న సేవకుల సహాయంతో\nరాజును తీసుకుని ఆరాత్రికి రాత్రే తన\nపూరిగుడిసె చేరుకుంది.\nతెల్లవారింది. రాజుకు మెలకువ వచ్చి,\n\" మేడలో నిద్రపోతున్న నేను, ఈ పూరి\nగుడిసెలోకి ఎలా వచ్చానా!” అని ఆశ్చర్య\nపడ్డాడు.\nఇంతలో రాణి అక్ష డికివచ్చి \"ఏమిటి అలా\nఖంగారుగా చూస్తున్నారు?” అని అడిగింది.\n\" నన్ను యిక్కడికి ఎవరు తెచ్చారు ?\nఎందుకు తెచ్చారు? వెంటనే చెప్పు\" అని\nగుడ్లురుముతూ అడిగాడు రాజు.\n\"ఉండండి. కొంచెం శాంత పడండి.\nమిమ్మల్ని యిక్కడికి తెచ్చింది నేనే. మీ\nమేడనించి నన్ను మీరు వెళ్లగొట్టేలాగయితే\nనాకు ప్రియమైన వస్తువుని నాతో తీసుకు\nపోవచ్చని మీరు మాట యిచ్చారు,\nగుర్తుందా?\" అని ఆడిగింది రాణి.\n\"అవును.” అన్నాడు రాజు. .\n\"మరి, యిక నేం? మీకంటె ప్రియమైన\nవస్తువు నాకు ఏముంది? అందుచేత నే\nమిమ్మల్ని నాతో కూడా తెచ్చుకున్నాను. \"\nఅని రాణి తొణకకుండా బ దులు చెప్పే\nసరికి రాజు ఆశ్చర్యపోయాడు.\n\"అమ్మ దొంగా! ఎంత పని చేశావు !\nఇందుకేనా పెళ్లిచేసుకునే ముందు నాచేత\nఒప్పందం చేయించుకొన్నావ్ !!\nనీ మీద అనవసరంగా కోపం తెచ్చుకుని\nనిన్ను చాల కష్ట పెట్టాను. అవి అన్నీ మరిచి\nపోయి మళ్లీ హాయిగా వుందాం. నీలాంటి\nరాణికంటె నాకు కావలసిం దేముంది ?”\nఅనిచెప్పి, రాజు మళ్లీ రాణితో తన రాజ్యం\nచేరుకున్నాడు.\nఆనాటి నించి రా జు, రాణీ చాల\nఅన్యోన్యంగా ఉంటూ రాజ్యం చేశారు.",
            "book_page_end": 28
        },
        {
            "title": "పాపిష్ఠి ముఖాలు",
            "book_page_start": 29,
            "pdf_page_start": 31,
            "pdf_page_end": 34,
            "author": "చందమామ బృందం",
            "genre": "ఫాంటసీ",
            "moral": "ఇతరుల బలహీనతలను తెలుసుకుని తెలివిగా ఉపయోగించుకుంటే విజయం సాధించవచ్చు.",
            "keywords": [
                "రాక్షసులు",
                "గ్రుడ్డివాళ్ళు",
                "మాయాకన్ను",
                "ధీరవర్ముడు",
                "ఉపాయం"
            ],
            "characters": [
                "ధీరవర్ముడు",
                "వృద్ధుడు",
                "ముగ్గురు గ్రుడ్డి అక్కచెల్లెళ్ళు",
                "మూడు తలల రాక్షసుడు"
            ],
            "locations": [
                "ఎడారి"
            ],
            "content": "\"ఆ గుడ్డివాళ్లెవరు? వాళ్ళు ఎక్కడ\nవుంటారు?” అని ధీరవర్ముడు అడిగిన\nదానికి వృద్ధుడు యిలా చెప్పసాగాడు—\n\"వాళ్ళు ముగ్గురూ అక్కచెల్లెళ్ళు.\nముగ్గురూ గుడ్డివాళ్లే. కాని, ముగ్గురిమొహాల\nమధ్యనా ఒక లొట్టకన్ను వుంటుంది. వాళ్లు\nముగ్గురూ వాడుకోటానికి ఒకే ఒక కన్ను\nవుంటుంది. ఆ కనుగ్రుడ్డును తమ లొట్ట\nకంటిలో పెట్టుకు చూసిన వాళ్లకి\nవెయ్యి కళ్లతో చూచినంతగా అన్నీ\nకనిపిస్తే. ఆ కనుగ్రుడ్డును ఒకరి తర్వాత\nఒకరు పెట్టుకుని చూస్తూవుంటారు. ఆ\nగ్రుడ్డుని ఎవ్వరూ రెండు నిమిషాలకంటే\nఎక్కువసేపు వుంచుకోకూడదు. మొదటిది\nగ్రుడ్డుని పెట్టుకుని రెండు నిమిషాల సేపు\nచూస్తుంది. ఆ రెండు నిమిషాలు పూర్తి\nకాగానే దాన్ని రెండోది తీసుకొని పెట్టుకు\nచూస్తుంది. తర్వాత మూడోది. ఇలా వరస\nప్రకారం వాళ్ళు ఆ ఒక్క గ్రుడ్డుతోటే\nచూస్తూవుంటారు. ఎవరైనా రెండు\nనిమిషాలకి పైన గ్రుడ్డుని ఒక్క క్షణం\nవుంచుకున్నాసరే ఆ తర్వాతది పోట్లాడి\nతీసుకుంటుంది. ఆ గ్రుడ్డు లేకపోతే వాళ్లు\nఒక్క క్షణం వుండలేరు. కనుక ముందు\nమనం ఆ గ్రుడ్డుని వాళ్లదగ్గిర్నించి\nకాజెయ్యాలి” అని చెప్పాడు వృద్ధుడు.\n\"సరే అలాగే చేద్దాం. కాని వాళ్ళు\nఎక్కడ వుంటారో చెప్పనేలేదే?\" అని\nఆడిగాడు ధీరవర్ముడు.\n\" సూర్యుడుగానీ, చంద్రుడుగా నీ,\nవుండగా వాళ్లు బైటికిరారు. సాయంత్రం\nకను మసక చీకటివేళ వాళ్లు బైటికి వచ్చి\nఆ కన్నుగ్రుడ్డు పెట్టుకుని చూసి, ఎవరైనా\nమనుష్యులు కనిపిస్తే పీక్కుతిని చంద్రుడు\nఉదయించేవేళకి మళ్లీ మాయమవుతారు,”\nఅని చెప్పాడు వృద్ధుడు,\nఇదంతా చెప్పేసరికి అప్పుడే సూర్యుడు\nఅస్తమించాడు. చీకటి పడసాగింది. మరి\nకాసేపటికి వాళ్లు ఒక పెద్ద ఎడారిలాంటి\nచోటికి వచ్చారు. అక్కడ చిన్నచిన్న\nతుప్పలు దుబ్బులు తప్పితే మరేమీలేవు.\n\"ఇప్పుడే, ఈ చోటికే ఆముగ్గురు గుడ్డి\nవాళ్ళూ వచ్చేది. మనం చాల జాగ్రత్తగా\nవుండాలి” అని వృద్ధుడు అంటూ వుండగానే\nదూరాన ఎకడో అడుగుల చప్పుడు\nవినిపించింది. ఆ చప్పుడు చెవినిపడగానే\nవాళ్లిద్దరూ ఒకపొదచాటున దాక్కున్నారు.\nఇంతలో ఆ ముగ్గురు గ్రుడ్డివాళ్ళు అక్క\nడికి వచ్చి చేరుకున్నారు. వృద్ధుడు చెప్పి\nనట్లు వాళ్లు ముగ్గురూ గుడ్డివాళ్లే. ఇప్పుడు\nమధ్యవున్న గ్రుడ్డిది కనుగ్రుడ్డు, తన\nకనులొట్టలో పెట్టుకుచూస్తోంది.\nఇంతలో మూడో గ్రుడ్డిది, \"అక్కా,\nఅక్కా, రెండు నిమిషాలు అయిపోయింది\nఇప్పుడు నావంతు\" అంది.\n\"నాకు మాత్రం తెలియదా యిప్పుడు\nనీ వంతు అని! కాని, ఆ పొదల వెనకాల\nఎవరో వున్నట్టుగా వుంది. అదేమిటో చూచి\nయిస్తాను” అంది మధ్యది.\n\"ఓహెూ, నువ్వే చూడాలా ఏమిటి?\nనేనుమాత్రం చూడలేనా? నావంతు కనక\nనా కిచ్చెయ్యి. నేను చూచి చెబుతాను”\nఅంది మూడోది.\nఈ వాదన జరిగేసరికి మూడోదానివంతు\nరెండు నిమిషాలుకూడా పూర్తి అయినై.\nఇప్పుడు మళ్లీ మొదటిదానివంతు. అందు\nచేత అది, \"మీరు యిద్దరూ ఎందుకు\nపోట్లాడుకోవటం? ఇప్పుడు నా వంతు.\nగ్రుడ్డు నా కిచ్చెయ్యండి\" అన్నది.\nఇది వినేసరికి గ్రుడ్డుపెట్టుకునివున్న\nమధ్యదానికి తగనికోపం వచ్చింది. తన\nముఖంమీద లొట్టలో వున్న ఆ గ్రుడ్డుని\nకాస్తా వూడతీసి తన అరచేతిలో పెట్టుకుని\n\"సరే, పోట్లాట ఎందుకు? గ్రుడ్డు నేనూ\nపెట్టుకోలేదు. ఇదుగో నా చేతిలోవుంది.\nమీలో ఎవరు తీసుకోగలిగితే వాళ్ళు తీసు\nకోండి\" అని కూర్చోపడింది.\nఇప్పుడు ముగ్గురూ గ్రుడ్డివాళ్లే. అందు\nచేత గుడ్డువున్న మధ్యదాని చెయ్యి ఎక్కడ\nవుందో మిగతా యిద్దరికి తెలియ లేదు.\nఅందుచేత వాళ్ళు చేతులతో నాలుగు\nవైపులా తడుముకోసాగారు.\nవృద్ధుడు ధీర వర్ముణ్ణి హుషారు చేసి\n\"నువ్వు ఆ గ్రుడ్డుని ఎత్తుకు రావటానికి\nయిదేసమయం, ఊ, పద” అని ముందుకు\nతోశాడు. మరుక్షణంలో ధీరవర్ముడు వాళ్ళ\nచేతులకు దొరకకుండా ఆ గ్రుడ్డు తెచ్చి\nవృద్ధుడి కిచ్చాడు.\nతన చేతిలోంచి గ్రుడ్డు ధీరపర్ముడు\nకాజేసి పోగానే, దాన్ని మిగత చెల్లెళ్ళలో\nఎవరో ఒకరు కాజేసిఉంటా రనుకొని\nమధ్యది పోట్లాడ సాగింది. కాని మేము\nతియ్యలేదంటే మేము తియ్యలేదని వాళ్లు\nమొత్తుకో సాగారు. ఎంతసేపటికీ ఎవరూ\nగ్రుడ్డు త మ కి దొరికినట్టు బయట\nపెట్టక పోయేసరికి, ఒకళ్ళకి మరొకళ్ళ\nమీద అనుమానం పుట్టింది- గుడ్డు దొరికిన\nవాళ్ళే ఆ సంగతి బైటపెట్టకుండా మిగతా\nవాళ్లని ఏడిపిస్తున్నారని. ఇకనేం ముగ్గురూ\nపెద్దగా అరుస్తూ పోట్లాడుకో సాగారు.\nవృద్ధుడికి, పాపం వాళ్ళని చూసేసరికి,\nజాలికలిగింది —\"ఓ పిచ్చి పుల్లమ్మల్లారా!\nఎందుకు వృధాగా పోట్లాడుకుంటారు.\nగ్రుడ్డు నా దగ్గిర వుంది. నాకు మీరు ఒక\nవిషయం చెప్పాలి. ఇక్కడికి దగ్గిర్లో\nమూడు తలల రాక్షసుడు ఒక డున్నాడట.\nఅక్కడికి ఎలా వెళ్లాలో చెప్పండి. ఈ\nతహస్యం చెబితేగాని గ్రుడ్డుని తిరిగి మీకు\nఇవ్వను” అన్నాడు.\n\"ఎవరు బాబూ నువ్వు? గుడ్డు కాజేసి\nపైగా మూడుతలల రాక్షసుడంటున్నా\nవేమిటి? మాకు ఏ రాక్షసుడి సంగతీ\nతెలియదు. మా గుడ్డు మా కిచ్చి నీవారిన\nనువ్వుపో\" అన్నారు గ్రుడ్డివాళ్ళు.\n\" అదేమీ కుదరదు. వాడు యెక్కడ\nవుండేదీ మీకుతెలుసు తెలియదని మొండి\nకేస్తే, యిక మీ కర్మం యింతే. గుడ్డుతో\nసహా మా దారిన మేము పోతాం\" అని\nబెదిరించాడు వృద్ధుడు.\n\"అయ్యో! అసలే ముసలి ముండలం,\nమాకేమీ తెలియదని ఏడుస్తుంటే ఈయ\nనెవరో కన్ను ఎత్తుకుపోతానని బెదరిస్తా\nడేమిటే!\" అన్నది మొదటి' ముసలిది.\n\"అలాగే బెదిరిస్తాడులే. చూద్దాం కన్ను\nఎలా ఎత్తుకుపోతాడో!\" అంది మధ్యది.\n[ఇంతకీ ఆ రహస్యం గుడ్డివాళ్లు బైట\nపెట్టారో లేదో తర్వాత ఏమి జరిగిందో\nవచ్చేనెల చందమామలో చదవండి.]",
            "book_page_end": 32
        },
        {
            "title": "కడుపు ఉబ్బరం",
            "book_page_start": 33,
            "pdf_page_start": 35,
            "pdf_page_end": 38,
            "author": "ఆర్. సరస్వతి, గుంటూరు",
            "genre": "హాస్యం",
            "moral": "రహస్యం ఎంత దాచాలని ప్రయత్నించినా, అది ఏదో విధంగా బయటపడుతుంది. నిజాయితీగా ఉండటం ఉత్తమం.",
            "keywords": [
                "రాజు",
                "గాడిద చెవులు",
                "మంగలి",
                "రహస్యం",
                "పిల్లనగ్రోవి"
            ],
            "characters": [
                "కాంతారపురం రాజు",
                "అప్పన్న",
                "అప్పన్న భార్య",
                "వైద్యుడు",
                "పిల్లనగ్రోవి వాద్యగాడు"
            ],
            "locations": [
                "కాంతారపురం",
                "పుట్ట",
                "రాజుగారి ఆస్థానం"
            ],
            "content": "పూర్వం కాంతారపురం అనే పట్టణాన్ని\nఒకరాజు ఏలుతుండేవాడు. అతను చాలా\nఐశ్వర్యవంతుడు. లెక్కలేనంత సైన్యం\nకూడా వుంది. ఇన్ని వున్నా, పాపం, రాజు\nఎప్పుడూ యేదో దిగులుగా వుండేవాడు.\nఇందుకు కారణమేమిటో తెలుసుకోవాలని\nఅతని మంత్రులూ, సేనానులూ ఎంతో\nప్రయత్నించి చూశారు. కాని ఎవరితోనూ\nరాజు తన విచారానికి కారణం చెప్పలేదు.\nఅసలు రాజు అంత దిగులుపడడానికి\nకారణం ఏమిటీ అంటే, ఆయనవి అందరి\nలాంటి చెవులుకావు. గాడిదచెవులు! వాటిని\nకిరీటం అడుగున ఎవరికీ కనిపించకుండా\nచాల జాగ్రత్తగా దాచుకుంటుండేవాడు.\nఈ సంగతి రాజుగారికి క్షవరంచేసే\nఒక్క మంగలి అప్పన్నకి మాత్రం తెలు\nసును. కాని, వాడు బయటపెడితే లోకాని\nకంతా తెలిసి నవ్వులపాలై పోతాడుకదా!\nకాబట్టి వాడి ఒక్కడినోరూ కట్టివేస్తే\nఈ రహస్యం యింతటితో అణిగిపోతుంది.\nరాజు దీర్ఘంగా ఆలోచించి, చివరికి మంగలి\nనోరు కట్టివేయటమే మంచిదని\nనిశ్చయించుకున్నాడు.\nమర్నాడు మామూలుగా మంగలి\nఅప్పన్న రాజుగారికి క్షవరం చెయ్యటానికి\nవచ్చాడు. అప్పుడు రాజు వాడితో, \" ఒరే\nఅబ్బీ! నాచెవులసంగతి నీకూ నాకూ తప్ప\nఈ ప్రపంచంలో మరెవడికీ తెలియదు.\nఇంకొకరికి తెలిసిందీ అంటే అది నీవల్లనే\nఅయివుండాలి. అప్పుడు నీ తల తీ సి\nవేయవలసి వస్తుంది. ఈసంగతి మనసులో\nపెట్టుకుని జాగర్తగా వుండు. ఈ రోజునించి\nనీ జీతం కూడా వ ర హా నించి అయిదు\nవరహాలకి పెంచుతున్నాను” అన్నాడు.\n\" అలాగే మహరాజా. నేను మాత్రం\nపెళ్లాం బిడ్డలు వున్నవాడిని కానా? నేను\nచస్తే వాళ్లకు దిక్కులేదన్న సంగతి నాకు\nతెలియదా? మీ కెందుకు, చూడండి. ఈ\nరహస్యం పెట్టెలో పెట్టి తాళం వేసి\nనట్టే!\" అని హామీ యిచ్చాడు అప్పన్న.\nఈ హామీతో రాజుగారి దిగులు తీరింది\nకాని అ ప్ప న్న కి కడుపుబ్బరం యెక్కు\nవయింది. రాజుగారివి గాడిద చెవులన్న\nసంగతి అప్పన్నకి యెంతో కాలంనించి\nతెలుసునుగాని, అది ఇం కొకళ్ళకు చెప్పా\nలని వాడికి ఎన్నడూ బుద్ధిపుట్టలేదు. కాని,\nరాజుగారికి మాట యిచ్చి వచ్చిన దగ్గర\nనించీ వాడికడుపులో ఆరహస్యం దాగటం\nకష్టమైంది. కానీ, ఎట్లా బైటపెడతాడు?\nఎవరికి బైటపెడతాడు? బైటపెడిడే తన\nతల ఎగిరిపోతుంది కదా! పాపం! అప్పన్న\nఈదిగులు తోటీ, రహస్యం దాచలేశ క డు\nపుబ్బుతోటీ మంచం ఎక్కాడు.\nఅప్పన్న భార్యకి ఇతని జబ్బేమీ అర్థం\nకాలేదు. వైద్యుడ్ని పిలిపించింది. వైద్యుడు\nవచ్చి నాలికా, నాడీ పరీక్షచేసి చూశాడు.\nతర్వాత పొట్ట వొత్తిచూసి, \" నీకు ఒంట్లో\nఏ విధమైన జబ్బూలేదు. నువ్వు మన\nస్సులో ఏదో దాచుకుని బాధపడుతున్నావు.\nఅందుచేతనే ఈపొట్ట పుబ్బరం. అవునా?”\nఅని అడిగాడు.\nఅప్పన్న నోరుతెరిచి 'అవును' అంటే\nఎక్కడ నోరుజారి రహస్యం బైటపడునో\nఅని, తలమాత్రం ఆడించి వూరుకున్నాడు.\n\" అది ఎవరితోనైనా చెప్పి వెయ్యి.\nఅది అంత ముఖ్యరహస్యమైతే నీ పెళ్లాం\nతోటైనా చెప్పు. అంతకంటె నీకు మందు\nలేదు”అని చెప్పి వైద్యుడు వెళ్ళిపోయాడు.\nవైద్యుడు వాకిలిదాటిపోగానే అప్పన్నని\nభార్య \"ఏమిటయ్యా, మాలావు రహస్యం?\nఅదేదో బయటపెట్టరాదూ? నే నెవరికీ\nచెప్పనులే\" అని వేధించసాగింది.\nభార్య పట్టుదల చూసేవరకు అప్పన్నకు\nమరింత భయం వేసింది. అప్పన్నకు తన\nభార్యసంగతి బాగాతెలుసు. ఆమెకు ఏదైనా\nచెప్పతే ఊళ్లో టమటమా వేసినట్టే!\nఇక 'చెప్పకపోతే, ప్రాణాలు తినేస్తుంది.\nఅప్పన్న ఏమి చెయ్యటమా అని దీర్ఘంగా\nఆలోచించి ఎలాగైనా ముందు భార్యపోరు\nవదిలించుకోవటం ముఖ్యమని నిర్ణయించు\nకున్నాడు. అలా నిర్ణయించుకుని, \"ఇదుగో\nఇది మాలాపు రహస్యం కాదులేవే.\nఎవరితోటైనా చెప్పమని సలహాయిచ్చాడు.\nకనక ఆ వైద్యుడయ్యకే అది కాస్తా\nచెప్పేస్తాను. అప్పటికీ నాజబ్బు నయం\nకాకపోతే ఆ అయ్యనే మరో మందు ఏవైనా\nయివ్వమని అడుగుతాను” అని చెప్పి వైద్యు\nడింటికి వెళ్లాడు.\nఅప్పన్నని చూడగానే వైద్యుడు, \"ఏం,\nమళ్లీ వచ్చావ్?” అని అడిగాడు.\n\"ఏమీలేదు, బాబూ. నా మనస్సులో\nరహస్యం నా భార్యతోటి చెప్పెయ్యమని\nమీరు సలహా యిచ్చిపోయారు బాగా నే\nవుంది. కాని, దానినోట్లో ఏ విషయమూ\nదాగదు. అందుకని దానితో చెప్పేకంటే\nమీతో చెప్పటం మంచిదని నాకు తోచింది.\nమీరు నేను చెప్పింది మరొకడితో చెప్పనని\nనాకు మాటియ్యండి” అన్నాడు అప్పన్న.\n\"చాలు, చాల్లే. నువ్వు చూడబోతే అలా\nమాటయిచ్చే యిలా తంటాలు పడుతున్న\nట్టున్నావ్. నీలాగా తెలివి తక్కువగా\nమాటిచ్చి తర్వాత చి క్కులు పడటానికి\nనేనేం పిచ్చివాడ్నిగాను. పో, పో. ఇంకెవరి\nతోటైనా చెప్పుకో. ఎవరూ కనిపించకపోతే ఏ\nచెట్టుకో, పుట్టకో చెప్పుకో ” అన్నాడువైద్యుడు.\nఅప్పన్నకి వైద్యుడుచెప్పిన చివరిసలహా\nనచ్చింది. వెంటనే ఇంటికిబయలుదేరాడు.\nఅతనికి దారిలో ఒకచోట పెద్ద పుట్ట\nకనిపించింది. అప్పన్న చుట్టూ చూశాడు;\nఎవరూలేరు. ఇదే సమయమనుకొని ఆ\nపుట్టదగ్గిరికిపోయి, పుట్ట కన్నంలో నోరుపెట్టి\n\"మన రాజుగారివి గాడిదచెవులు\" అనే\nశాడు. ఈ మాటలు బైటికి అనివెయ్యగానే\nఅప్పన్నకి కొండంత బరు వు గుండెల\nమీదనించి దించినంత తేలికైంది.\nసంతోషం పట్టలేక ఒక్క పరుగున ఇంటికి\nవచ్చి చేరుకున్నాడు. అప్పన్నభార్య చాల\nఆశ్చర్యపడింది. సంగతి ఏమిటో తెలుసు\nకుందామనుకుందిగాని, అడిగితే మళ్లీ\nఎక్కడ మంచ మెక్కుతాడోనని భయపడి\nవూరుకుంది.\nఅప్పన్న, రహస్యం బైట పెట్టిన పుట్టపైన\nకొన్నాళ్లకు ఒక వెదురుపొద పెరిగింది.\nమరికొన్నాళ్లకు, రాజు ఏదో శుభ-\nకార్య సందర్భాన ఒక విందు యే ర్పా టు\nచేశాడు. ఆ చుట్టుప్రక్కల రాజు లందర్నీ\nఆహ్వానించాడు. పేరుగల వాద్య గా\nళ్ళందరూ వచ్చి విందులో వాయించ\nవలసిందిగా రా జాజ్ఞ అయింది.\nఈ కబురందుకున్న వాద్యగాళ్ళలో ఒక\nపిల్లనగ్రోవి వాద్యగాడుకూడా వున్నాడు.\nఅతను రాజు గారివిందులో వాయించటానికి\nఒక క్రొత్త పిల్లనగ్రోవి తయారుచేసుకుందా\nమని బయలుదేరి సరిగా పుట్టమీద పెరిగిన\nవెదుళ్ళ పొదలోంచి ఒక వెదురుగొట్టాన్ని\nనరుకుకుని ఎంతో అందంగా పిల్లనగ్రోవి\nతయారుచేశాడు. \"దీన్ని రాజు గా రి\nఎదట తప్పితే ఈలోగా వాయించకూడదు”\nఅని అనుకుని బయలుదేరి రాజుగారి ఆస్థా\nనానికి వచ్చిచేరాడు.\nవిందు పూర్తిఅయింది. అన్ని రకాల\nవాద్యాలూ వాయించడమైంది. చివరకు\nపిల్లనగ్రోవి వాద్యగాణ్ణి వాయించమన్నారు.\nసరేనని అతను తన క్రొత్త పిల్లనగ్రోవిని\nవాయించటం మొదలు పెట్టేసరికి అది\n\"మన రాజుగారివి గాడిదచెవులు!\" అని\nమ్రోగింది. ఇదివినగానే వాద్యగాడి మొహాన\nనెత్తురుచుక్కలేదు. మళ్లివాయించాడు:\nమళ్లీ అదేలామోగింది !!\nపెద్ద పెద్ద రాజులందరిఎదుటా, తను\nఎన్నో ఏండ్లుగా ప్రాణంకంటే యెక్కువగా\nదాచుకున్న రహస్యాన్ని వాద్యగాడు ఇలా\nబైటపెట్టేసరికి రాజుకి తగనికోపంవచ్చింది.\nకళ్ళవెంట నిప్పులు కక్కుతూ, ఒరలోంచి\nకత్తిదూసి వాద్యగాడి వైపుకు ఉరికాడు.\n\" బాబూ, ఆగండి ! ఆగండి !! ఒక్క\nమాట. ఇందులో నా తప్పేమీలేదు. దీన్ని\nఎవరోమంత్రించినట్లుంది. కావాలంటే మీరు\nస్వయంగా వాయించి చూడండి ” అంటూ\nపిల్లనగ్రోవి రాజుగారికి అందించాడు.\nసరేనని రాజు దాన్నందుకుని వాయించ\nబోయాడు. మళ్లీ అలాగే మోగింది. “మన\nరాజుగారివి గాడిద చెవులు \" అని.\nఇది వినేసరికి రాజుగారికి తల గిర్రున\nతిరిగింది. నిలుచున్నవాడు నిలుచున్న\nట్లుగా కుప్పకూలిపోయాడు. తర్వాత కాసే\nపటికి తెప్పరిల్లుకొని, \" ఇందులో నీ తప్పు\nఏమిలేదు. అప్పన్నతప్పూలేదు, ఇంత కాలం\nఈసంగతి కప్పిపుచ్చి లోకంకళ్లు ముయ్య\nటానికి ప్రయత్నించటం నాదేతప్పు. ఇక ఈ\nరహస్యం దాచవలసిన పనిలేదు” అంటూ\nరాజు తన నెత్తినవున్న కిరీటం తీసేశాడు.\nరాజుగారికి మామూలుచెవులకు బదులు\nగాడిద చెవులుండటం చూసి వచ్చిన\nరాజులంతా యెంతో ఆశ్చర్యపోయారు.\n\"దేవుడు చేసినదానికి నువ్వే మి చేస్తావ్!\nకాలం, కర్మం అలా కలిసివచ్చింది\"\nఅని మిగత రాజులంతా మన గాడిద\nచెవుల రాజుగారిని ఓదార్చి తర్వాత ఎవరి\nరాజ్యాలకు వారు చేరుకున్నారు.\nఇప్పుడు రాజుగారు ఏవిధమైన దిగులూ\nలేకుండా హాయిగా రాజ్యంచేస్తున్నాడు.",
            "book_page_end": 36
        },
        {
            "title": "కల నిజమైంది",
            "book_page_start": 38,
            "pdf_page_start": 39,
            "pdf_page_end": 45,
            "author": "సి. వి. ఎతిరాజులు. మద్రామ",
            "genre": "ఫాంటసీ",
            "moral": "పట్టుదల, ధైర్యం, తెలివైన ఆలోచనలతో అసాధ్యమైన పనులను కూడా సాధించవచ్చు.",
            "keywords": [
                "కల",
                "మాణిక్యరాయి",
                "నాగకన్యలు",
                "మోహిని",
                "రాకుమారుడు"
            ],
            "characters": [
                "వీరవరుడు",
                "రంగరాజు",
                "రామరాజు",
                "దుర్గాదేవి",
                "నాగకన్యలు",
                "దేవకన్య",
                "మోహిని"
            ],
            "locations": [
                "అడవి",
                "సారంగం",
                "సప్తసముద్రాలు",
                "కొలను",
                "వీరవరుడి రాజ్యం"
            ],
            "content": "అనగనగా వీరవరుడు అనే రాజు ఉండే\nవాడు. ఆయనకు రంగరాజు, రామరాజు\nఅని ఇద్దరు కుమారులు.\nఒకనాడు రాజు, కొడుకు లిద్దరినీ పిలిచి\n\"అబ్బాయి లూ ! రాత్రి నేనొక కల\nగన్నాను. కలలో ఒక చిత్రమయిన చెట్టు\nకనపడింది. దానికి రాగి వేళ్లు, వెండి\nమొదలు, బంగారపు కొమ్మలు, పచ్చటి\nఆకులు, ముత్యాలవంటి మొగ్గలు, పగడాల\nవంటి పళ్ళు ఉన్నయి. ఆ చెట్టుని ఒక\nబంగారు, ఉయ్యాల వుంది. ఆ వుయ్యాలలో\nఆడే చిలుక ఆడుతున్నది, వాడే చిలుక\nపాడుతున్నది. అక్కడే చెట్టుకింద ఒక\nబంగారు లేడి పచ్చిక మేస్తున్నది. దానిని\nనేను మాణిక్యరాయితో కొట్టానుట! అంత\nటితో లేడీ మాయమయింది, చెట్టూ\nమాయమైంది !! ——ఇదీ నాకు వచ్చిన కల.\nమీ రిద్దరూ వెళ్లి, ఎన్ని శ్రమలయినా పడి,\nనేను కలలో చూచిన మాణిక్యరాయిని\nపట్టుకు రావాలి\" అని ఆయన చెప్పాడు.\nతండ్రి కోరిక నెరవేర్చటానికి కొడుకు\nలిద్దరూ మరునాడు బయలుదేరారు. చాలా\nదూరం నడిచి, వాళ్ళు అలిసిపోయారు.\nబడలికచేత ఒక చెట్టుకింద పడుకొనే\nసరికి, రంగరాజుకి వెంటనే నిద్ర పట్టేసింది.\nచిన్నవాడికి పని అంటే పట్టుదల- అందు\nచేత ఆతనికి కునుకే పట్టిందికాదు.\nతెల్లవారినా రంగరాజుకి మెలకువ\nరాలేదు. నిద్ర పాడుచేయటం ఇష్టంలేక,\nఅన్నని లేపకుండానే రామరాజు ఒక్కడూ\nలేచి ప్రయాణం సాగించాడు.\nవెళ్ళగా వెళ్ళగా రామరాజుకి ఒక\nపర్ణశాల కనిపించింది. అందులో ఒక\nముసలమ్మ కూర్చుని వున్నది. అతను తను\nవచ్చిన పని చెప్పి,\nఉపాయం చెప్పమని ఆమెను అడిగాడు.\n\"కుమారా! ఈ అడవి దాటగానే ఒక\nపెద్దవృక్షము, దానికింద ఒక పుట్ట,\nపుట్టలో ఒక నాగుపాము ఉన్నాయి. పాము\nపడగమీదనే మాణిక్యరాయి ధగధగ\nమెరుస్తూ వుంటుంది. అయితే, అది మనకు\nఎలా దొరుకుతుంది అని అడుగుతావేమో?-\n'ఇది నాపుట్ట' అని ఆనవాలు తెలియటాని\nకని నాగుపాము తన పడగమీది మాణిక్య\nరాయిని పుట్టదగ్గిర గుర్తుగా పెట్టి ఆహారం\nకోసం రాత్రి బయటికి పోతుంది. ఆసమయం\nకనిపెట్టి, ఒక తట్టతో రాయిని మూసి\nవేయాలి. నాగుపాము తిరిగి వచ్చి, అదే\nమిటా అనికోపంకొద్దీ అ తట్టను కాట్లువేసి,\nచివరకు ప్రాణాలు విడుస్తుంది. అప్పుడు ఆ\nరాయి పట్టుకురా” అని చెప్పింది. ఆమె\nఅసలు ముసలమ్మ కాదు; దుర్గాదేవి. ఇతని\nమీద దయకలిగి ఆమె మర్మం చెప్పింది.\nరామరాజు సరిగా ఆప్రకారమే చేసి,\nమాణిక్యరాయి పట్టుకువచ్చి ఆమెచేతికి\nఇచ్చాడు. చిన్నవాని తెలివితేటలకూ,\nపనిలో పట్టుదలకూ దేవి సంతోషించి\n\"నాయనా రాకుమారా ! ఈ రాయి మళ్లీ\nతెచ్చినచోటనే పెట్టివెయ్యి. తండ్రి పాము\nవచ్చి ఆ రాయిని పట్టుకుపోతుంది.\nదాని వెంబడే వెళ్లితివంటే, మీ తండ్రి\nకలలో కనపడిన చెట్టు చూడగలవు” అని\nఆమె దీవించి పంపింది.\nదేవి చెప్పినట్టుగానే రామరాజు, తండ్రి\nపామును వెంబడించి ఒక సారంగం\nప్రవేశించాడు. కొంతదూరం వెళ్ళేసరికి\nఆరు రకాల వుయ్యాలల్లో హాయిగా ఊగు\nతున్న ఆరుగురు నాగకన్యలు కనపడ్డారు.\nవచ్చిన పని మాకు తెలుసులే. మేము\nనాగకన్యలం. మమ్మల్ని రాగి, వెండి,\nబంగారు, పచ్చ, ముత్యం, పగడం అని\nపిలుస్తారు. మరి-మముల్ని పెళ్లాడతావా?”\nఅని అడిగారు. \"నేను వచ్చిన కార్యం\nనెరవేరితే కాని నామనసు మరొక పనిమీదికి\nపోదు, పెళ్లిమాట తరువాత చూచు\nకొందాము” అన్నాడు రామరాజు.\n\"అయితే, విను మరి: మీ తండ్రికి\nకలలో కనపడిన చెట్టుభాగాలమే మేము.\nమా ఆరుగురుని వరసన నిలబెట్టి ఒక్క\nవేటుకి తెగవేసినావంటే, మాకు ఆ చిత్ర\nమయిన చెట్టు రూపం వస్తుంది.. తెగవేసే\nటప్పుడు చిందిన నెత్తురు చెట్టు మొదలుకి\nరాసి తడివితే, మళ్లీ మేము ఎప్పటిలాగ\nకన్యలమైపోతాం\" అని వాళ్ళు చెప్పారు.\nరామరాజు సంతోషించి, \"మీరిక్కడనే\nఉండండి. మళ్లీ వచ్చి మా రాజ్యానికి\nతీసుకుపోతాను\" అని వాళ్లకు మాట\nఇచ్చాడు. సరాసరి దేవివద్దకు వచ్చి,\nఅప్పటి వరకూ జరిగిన సంగతులన్నీ\nచెప్పాడు.\nఅప్పుడు దేవి, \"నాయనా! ఇంతవరకూ\nపనులు బాగానే చక్కబెట్టుకు వచ్చావు.\nఇంక కలలో మీ తండ్రి కొట్టిన బంగారు\nలేడినిగురించి చెబుతా, విను; అది నిజ\nమయిన లేడికాదు. ఈ అడివిలో తిరిగే\nఒక మాయరాక్షసి, కనపడిన మనిషినల్లా\nఅది గుహలోకి త రు ము కు పోతుం ది.\nమోహినిరూపంతో వచ్చి, పగడపు పందెం\nవేయమని పురికొల్పుతుంది. పందెంలో\nమోసంవల్ల తనకే గెలుపు వచ్చేటట్టు చేసు\nకుని, ఓడినపోయినవాళ్ళని చెరలో పెడు\nతుంది, అది ఎలా మోసం చేస్తుందంటే-\nదానిదగ్గిర ఒక పిల్లి ఉన్నది. పిల్లి తల\nమీద ఒక దీపం పెట్టి, దీపం తాలూకు\nకీనీడలోకి పాచికలు వేస్తూ వుంటుంది.\nఆ చీకటిలో పిల్లి పాచికలను రాక్షసికి\nకావలసినట్టు మారుస్తూ వుంటుంది.\nఅయితే, — దీని కొక ఉపాయం చెబుతా :\nనీవెంట ఒక ఎలికెనుకూడా తీసుకువెళ్లి,\nపందెం సమయంలో దానిముందు వదిలి\nపెట్టు. ఎలికెను చూడగానే పిల్లి దానివెంట\nపడుతుంది. ఇంకేముంది? దాని ఆట\nకట్టుతుంది. మోహిని 'నీకు లొంగి\nపోయాను' అంటుంది!”\nదేవి చెప్పిన ప్రకారమే నడుచుకుని,\nరామరాజు పందెంలో మోహినిని ఓడిం\nచాడు. అంతేకాదు. పందెంలో ఓడిపోయి\nచెరసాలలో ఉన్న తన అన్న రంగరాజుని\nకూడా విడిపించాడు. మళ్లీ వచ్చి దేవితో\nఅప్పటివరకూ జరిగినదంతా చెప్పాడు.\nఅప్పుడు దేవి తన నిజరూపందాల్చి\n\"కుమారా! నేను చెప్పినట్టుగా చేసినందుకు\nగాను చిత్రమయిన చెట్టు బంగారులేడి,\nమాణిక్యరాయి కనబరిచాను. ఇంక, ఆడే\nచిలుక, పాడే చిలుక కావాలికదా నీకు!\nవాటిని నేను చూపించలేను. ఇక్కడికి\nఆమడదూరంలో వున్న మా అక్కయ్య\nచూపించ గలదు,\" అని చెప్పి, ఆమెపేర\nఒక ఉత్తరం ఇచ్చి అంతర్థానమయింది!\nరామరాజు ఆ వుత్తరం పట్టుకొని పెద్ద\nదుర్గాదేవివద్దకు వెళ్లాడు. ఆమెకూడా\nచెల్లెలిలాగానే ఒక ముసలిదాని రూపంలో\nరామరాజుకూ కనబడింది.\n\"నాయనా ! సప్తసముద్రాలకు అవతల\nఒక కొలను వున్నది. రోజూ ఒక దేవకన్య\nఅక్కడికి స్నానానికి వస్తుంది. స్నానం\nకాగానే కొలనులో పుండే తామరాకుమీద\nచీర పరుచుకొని ఆమె నిద్రపోతుంది.\nతామరతూడుతో సహా ఆమెను జాగర్తగా\nతీసుకురా” అని చెప్పి, దేవి అతనిని ఒక\nచిలుకగా మార్చి పంపింది.\nచిలుకరూపంతో వున్న రామరాజు ఏడు\nసముద్రాలూ దాటివెళ్లి. కొలను చేరు\nకొన్నాడు. అక్కడ ఒక చెట్టుకొమ్మమీద\nపొంచివుండి, దేవకన్యకు నిద్రపట్టగానే,\nతామరతూడును జాగర్తగా తుంపి, దేవ\nకన్యతోసహా తెచ్చి దేవికి ఒప్పగించాడు.\nముసలిదాని రూపంతో వున్నామె దుర్గా\nదేవి అనే రహస్యం దేవకన్యకు తెలుసు.\n\"అమ్మా! చీర లేనిదే నేను దేవలోకంలోకి\nఎలా పోగలను? నా చీర నాకు ఇప్పించు”\nఅని దుర్గాదేవిని ప్రార్థించింది.\nదేవి అప్పుడు నిజరూపందాల్చి, “సరే,\nనీ కోరిక నెరవేరుస్తాను. నేను చెప్పిన\nపురుషుణ్ణి పెళ్లాడుతావా?” అని అడిగింది.\nఅందుకు దేవకన్య \" నా మేలు కోరే\nతల్లివి. ఎప్పుడైనా నీ మాటకు అడ్డు చెప్ప\nగలనా?” అని తన అంగీకారం తెలిపింది.\nవెంటనే దేవి ఆమెచీర ఆమెకు ఇచ్చి\nవేసి, చిలుకరూపంలో వున్న రామరాజును\nమామూలుగా మార్చివేసింది. ఇద్దరనూ\nదీవించి వివాహంచేసి, \"నాయనా, రాజ\nకుమారా! నీ తండ్రి కలగన్నటువంటి\nఆడే చిలుక. పాడే చిలుక ఎక్కడో వున్నా\nయనుకొంటున్నావు కాబోలు. మీ రిద్దరే\nచిలుకలు రెండున్నూ! సుఖంగా\nఉండండి\" అని వాళ్ళ చేతులుకలిపి\nదేవి మాయమయింది.\nభార్య అయిన దేవకన్యనూ, ఆరుగురు\nనాగకన్యలనూ, మోహినీరూపంతో వున్న\nమాయలేడినీ తీసుకొని, రామరాజు తన\nరాజ్యానికి వెళ్ళిపోయాడు.\nమరునాడు వీరవరమహారాజు దర్బారు\nచేశాడు. దేశ దేశాలనించి రాజులూ\nమహారాజులూ వచ్చారు. నిండుసభలో\nచిన్నవాడు తను సంపాయించుకువచ్చిన\nమా ణి క్య రాయి ని, తండ్రి చేతులలో\nవుంచాడు. \"నాయనగారూ ! నన్నూ, ఈ\nఆరుగురు కన్యలనూ ఒక్కవేటుకి నరికి\nవేస్తే మీరు కలలో చూచిన చెట్టు కనబడు\nతుంది. ఖడ్గానికి అంటిన నెత్తురుతో చెట్టు\nమొదలు తడివితే మాకు మళ్లీ మామూలు\nస్వరూపాలు వచ్చేస్తయి” అని చెప్పాడు.\nరామరాజు చెప్పినట్టుగానే వీరవరుడు,\nచిన్నికొడుకునూ నాగకన్యలనూ ఒక్క\nవేటుకి నరికివేశాడు. తనకు కలలో కని\nపించినట్టే సరిగా - రాగి వేళ్ళు. వెండి\nమొదలు, బంగారపు కొమ్మలు, పచ్చల\nఆకులు, ముత్యాలవంటి మొగ్గలు. పగ\nడాలవంటి పళ్ళూ కలిగిన ఆ చిత్రమయిన\nచెట్టు కనబడింది. ఆ చెట్టుని ఒక బంగారు\nఉయ్యాల వేలాడుతున్నది. అందులో\nఆడే చిలుక ఆడుతూ, పాడే చిలుక\nపాడుతూ ఉన్నాయి. అక్కడే చెట్టుకింద\nబంగారులేడి పచ్చిక మేస్తున్నది.\nమేస్తున్న లేడిని వీరపరమహారాజు\nగురిచూసి, తనవద్ద ఉన్న మాణిక్యరాయితో\nకొట్టాడు. మోహిని మాయమైంది. వెంటనే\nఖడ్గానికి పట్టివున్ననెత్తురుతో చెట్టుమొదలు\nతడివేసరికి, కనుపండువుగా చిన్న\nకుమారుడూ, ఆరుగురు నాగకన్యలూ\nమామూలు రూపంలో కనపడ్డారు.\nవీరవరమహారాజుకి ఇటువంటి వింత\nకల రావటం, పైగా కలలో జరిగినవన్నీ\nనిజం కావటం చూసి, దేశదేశాలనుంచి\nవచ్చిన రాజులందరూ ఆశ్చర్యపడ్డారు.\nచిన్నకుమారుడు చేసిన ఘనకార్యా\nలకు మెచ్చి, వీరవరుడు తనరాజ్యం\nఅతనికే పట్టంకట్టాడు. అతనికి ఆరుగురు\nనాగకన్యలనూయిచ్చి ' అతి వైభవంగా\nపెళ్ళిచేసి, తాను చీకూ చింతా లేకుండా\nహాయిగా విశ్రాంతి తీసుకొంటున్నాడు.",
            "book_page_end": 44
        },
        {
            "title": "మాయవీణ",
            "book_page_start": 44,
            "pdf_page_start": 46,
            "pdf_page_end": 47,
            "author": "యం. యస్. రామలింగస్వామి, విశాఖపట్టణం",
            "genre": "ఫాంటసీ",
            "moral": "పట్టుదల, నమ్మకం ఉంటే ఎన్ని అడ్డంకులు వచ్చినా విజయం సాధించవచ్చు.",
            "keywords": [
                "వీణ",
                "రాజు",
                "రాణి",
                "యమధర్మరాజు",
                "పట్టుదల"
            ],
            "characters": [
                "రాజు",
                "రాణి",
                "త్రాచుపాము",
                "భయంకరమైన కుక్క",
                "యమదూతలు",
                "యమధర్మరాజు"
            ],
            "locations": [
                "తోట",
                "యమలోకం"
            ],
            "content": "పూర్వం ఒక రాజు ఉండేవాడు. ఆయనకు\nతన భార్యమీద చాలా ప్రేమ. ఎల్లప్పుడూ\nఆమెను సంతోషపెట్టటానికే ప్రయత్నిస్తూ\nవుండేవాడు.\nఆ రాజు వీణ బాగా వాయించగలడు\nఅతని వీణపాటకు మోడులు చిగిర్చేవి\nలేళ్లూ, నాగులూ వచ్చి నాట్యం చేసేవి\nఅలాంటి అద్భుతమైన వీణపాటతో ఆయన\nతన భార్యను ఎప్పుడూ సంతోష పెట్టుతూ\nవుండేవాడు.\nఒకనాడు రాణి చెలికత్తెలతో తోటలొ\nఆడుకొంటూవుండగా ఒక త్రాచుపాము\nఆమెను కరచింది. అప్పుడు ఆమె చెల్\nకత్తెలను పిలచి, \"పాము విషం నా శరీర\nలోకి గబగబా ఎక్కిపోతున్నది. ఇక నేను\nబతకడం కష్టం. ఈసంగతి నా భర్తతో\nచెప్పండి\" అని, మరికొంచెం సేపటి\nప్రాణాలు విడచింది,\nరాజు ఈ సంగతి విని చాలా విచారిం\nచాడు. భార్యని బతికించుకోటానికి చేయ\nగ లిగి న ఉపాయాలన్నీ చేసిచూచేడు.\nకాని లాభంలేకపోయింది. \"ఏమయినా సరే,\nనేను నా భార్యను విడిచి ఉండలేను.\nయమధర్మరాజువద్దకు వెళ్లి నా భార్యను\nఆ డి గి తెచ్చుకుంటాను” అని నిశ్చ\nయించుకుని వీణపట్టుకు బయలుదేరాడు.\nమూడు తలలూ, మూడునోళ్లూ, ఆరు\nకన్నులూ గల ఒక భయంకరమైన కుక్క\nదారిలో అతనికి అడ్డుతగిలి, మీద ఉరక\nబోయింది. రాజు వీణ తీసి ఆనందముగా\nపాడేసరికి ఆకుక్క హాయిగా నిద్రపోయింది.\nరాజు దానిని సులువుగా తప్పించుకుని\nముందుకు వెళ్లేడు.\nఇంక కొంచెందూరంలో ఒక పెద్ద\nద్వారమూ, దానికి పెద్ద తలుపులూ కన\nపడ్డవి. వాటికి తాళమువేసి ఉన్నాయి. మరి\nరాజు లోపలికి ఎలా వెళ్లగలడు? ఆయన\nమళ్లీ తన వీణతీసి వాయించాడు. తాళం\nవిడిపోయి తలుపులు తెరుచుకున్నాయి.\nఆయన లోపలికి వెళ్లాడు గాని యమ దూతలు\nఅడ్డగించారు. మళ్లీ ఒకసారి వీణవాయించే\nసరికి ఆ దూతలు పరవశులై పడిపోయారు.\nఅప్పుడు రాజు సరాసరి యమునివద్దకు\nవెళ్లగా, \"నువ్విక్కడకు ఎందుకువచ్చావు?\nఎలా రాగలిగావు?\" అని కసిరాడు. రాజు\nమారుమాటాడక వీణతీసి వాయించాడు.\nఆ పాటవిని యమధర్మరాజు శాంతించి,\nఅతనిని 'నీకేమికావాలో కోరుకో'మన్నాడు.\nఅప్పుడు రాజు, \"నాభార్య కావాలి!\nఅంతే,” అన్నాడు. \"సరే! నీభార్య నీ వెన\nకాలే వస్తుంది. తీసుకువెళ్లు. కాని -\nదోవలో నీవు వెనుకకుతిరిగి చూసేవంటే,\nఆమె మరి నీకు కనపడదు\" అని యముడు\nచెప్పాడు. ఆప్రకారం ముందు రాజూ,\nవెనక రాణి వెళ్లుతూవున్నారు. కొంతదూరం\nవెళ్లేసరికి రాజుకి ఆత్రం ఎక్కువయి\nవెనుకకు తిరిగి చూచేడు. ఇంకేముంది?\nమరి రాణి కనపడలేదు.\nరాజు వెంటనే మళ్లీ యమధర్మరాజు\nదగ్గిరికి వెళ్లి వీణవాయించాడు. ఆయన\nరాజు పట్టుదలకు మెచ్చుకొని అత ని\nభార్యను అతనికిచ్చి పంపాడు.\nచూశారా? పట్టుదలతో రాజు ఎటువంటి\nకష్ట కార్యం సాధించాడో.",
            "book_page_end": 45
        },
        {
            "title": "అమాయకుడు",
            "book_page_start": 46,
            "pdf_page_start": 48,
            "pdf_page_end": 50,
            "author": "పండృవాడ శ్రీ వెంకట లోవరావు రావికంపాడు",
            "genre": "హాస్యం",
            "moral": "అతి అమాయకత్వం, లౌక్య లోపం వలన పనులు చెడిపోతాయి.",
            "keywords": [
                "అమాయకుడు",
                "పురోహితుడు",
                "వివాహం",
                "అబద్ధం",
                "లౌక్యం"
            ],
            "characters": [
                "పేద దంపతులు",
                "కుమారుడు",
                "పురోహితుడు",
                "పెళ్లికూతురు తండ్రి",
                "ఊరి పెద్దలు"
            ],
            "locations": [
                "పూరి",
                "గ్రామం"
            ],
            "content": "ఒక పూరిలో పేదదంపతులు ఉండేవారు.\nవారికి ఒక కుమారుడు. అతనికి పెళ్లి\nయీడు వచ్చింది. కాని ఆస్తి లేనివాడికి\nపిల్లను ఎవరిస్తారూ? ఎన్నాళ్లకూ వాడికి\nసంబంధాలు రాకపోవటం చూసి, పాపం,\nవాళ్లకు యేమీ తోచింది కాదు.\nచివరికి, వారి ఇంటి పురోహితుణ్ణి ఆశ్ర\nయించి, \" అయ్యా శాస్తుల్లుగారూ! మా\nఅబ్బాయిని ఒక యింటివానిగా చేయాలి\nకదా. ఆ పని మావల్లకాలేదు. ఇక మాకు\nమీకంటే వేరే సహాయం చేసేవారుకూడా\nలేరు. కాబట్టి వాడిని మీచేతులలో ఉంచు\nతున్నాము. వాడిని పాలముంచినా, నీట\nముంచినా, మీదే బాధ్యత ” అన్నారు.\nసరే, ఒక పేదవానికి పెళ్లిచేసిన పుణ్యం\nఅయినా దక్కుతుందనే వుద్దేశంతో\nపురోహితుడు దీనికి వొప్పుకున్నాడు.\nఆయనకు ఉపకారబుద్ధి వుంది, మంచి\nతనమూ వుంది, కాని లౌక్యం బొత్తిగా\nతెలియదు! ఉత్త అమాయకుడు. అలాంటి\nవాడివల్ల పెళ్లిసంబంధాలు కుదురుతాయా!\nఆ నాటినించీ మనపురోహితుడు సంబం\nధాలకోసం తిరుగుతూనే వున్నాడు. ఏ\nవూరు పోయినా, ఎవరుకనపడినా అబ్బాయి\nసంబంధాన్ని గురించి విచారిస్తూనేవున్నాడు.\nఆఖరికి ఒకరు పిల్ల నివ్వటానికి వొప్పు\nకొన్నారు. అయితే పిల్లవాణ్ణి చూచుకోవా\nలన్నారు. 'ఓ!- భేషుగ్గావచ్చి చూచుకోండి'\nఅని పురోహితుడు చెప్పాడు.\nపెళ్లికూతురు తండ్రివాళ్లు రేపు వస్తా\nరనగా పెళ్లికొడుకు తల్లికి ఏమీ తోచలేదు.\nపెళ్లికొడుక్కి ఒక నగ లేదు; తనకుకూడా\nకట్టుకోటానికి మంచి చీరలేదు. అప్పు\nడామె బాగా తెలిసినవాళ్ల దగ్గిరకు వెళ్లి,\nకావలసిన బట్టలూ, అబ్బాయికి ఒక కమ\nలాల జత యెరువు అడిగింది. పెళ్లివారు\nచూపులకు వస్తున్నారంటే ఎవరు మాత్రం\nలేదనగలరు? ఇచ్చారు. సరే, తెచ్చినవాటి\nలోదితీసి తనొక చీరకట్టుకుంది. అబ్బాయికి\nదుస్తులు ముస్తాబుచేసి చెవులకు కమలాల\nజత పెట్టింది.\nఅనుకొన్నట్టుగా మరునాడు పెళ్లికూతురు\nతరఫువారు వచ్చారు. మామూలు మర్యాద\nలయినతర్వాత, 'ఇతనేనా పెళ్లికొడుకు?’\nఅని అడిగారు. 'అవునండి, పెళ్లికొడుకు\nఈ అబ్బాయేను, కాని చెవుల నున్న కమ\nలాలజత మాత్రం ఇతనిది కాదు\" అని\nపురోహితుడు నిజం చెప్పాడు. ఈ మాట\nవినగానే, పిల్లవాడు పెట్టుకొన్నవి ఎరువు\nకమలాలని పెళ్లికూతురు తండ్రి గ్రహించి,\n'సరే, మాయింటివాళ్లను కనుక్కుని\nత్వరలోనే ఏసంగతీ కబురుచేస్తా' మని\nచెప్పి వెళ్లిపోయారు.\nపెళ్లివారినించి ఎన్నాళ్లకూ మళ్లీ కబురు\nరాకపోయేసరికి, \"ఇదంతా నీ తెలివి\nతక్కువ. కమలాలజతగురించి నీవు నిజం\nచెప్పటంవల్లనే సంబంధం తేలిపోయింది\"\nఅని నలుగురూ పురోహితుణ్ణి నిందించారు.\nతన తప్పుతెలుసుకుని పురోహితుడు కూడా\nవిచారించాడు.\nకష్టపడి తిరిగి, కొద్దిరోజులకల్లా పురోహి\nతుడు మరొక ఊరినుంచి ఇంకో సంబంధం\nతీసుకొచ్చాడు. పూర్వం నిజం చెబితే\nతంటావచ్చింది కనుక, ఈసారి అబద్ధం\nచెబితే, పెళ్ళి కుదురుతుందని ఆయన\nనిశ్చయించుకుని, మునపటిలాగానే పెళ్లి\nవారు ప్రశ్నించేసరికి, \"పెళ్లికొడుకు యితనే\nనండి, చెవులనున్న కమలాలజత కూడా\nఇతనిదే నండి, ” అని ఆయన చెప్పాడు.\nఈమాట వినగానే, పెళ్లివారికి అసలు\nరహస్యం తెలిసిపోయింది. \"సరే, ఏసంగతీ\nత్వరలోనే చెబుతాము లెండి\" అంటూ\nవారూ వెళ్లిపోయారు. వారివద్దనించి కూడా\nఎప్పటికీ కబురు రాకపోగా, నలుగురూ\nకలిసి మళ్లీ పురోహితుణ్ణి చీవాట్లు వేశారు.\nవారు చెప్పేవరకూ తన మాట తీరువల్లనే\nసంబంధం తిరిగిపోయిందని ఆయనకు\nతెలియనే తెలియదు.\n'ఇదేమీ బాగాలేదు. కొంచెం లౌక్యం\nఉపయోగిస్తేగాని కార్యం సానుకూలం\nఅయేటట్టు కనపడదు. ఈ సారి నిజమూ\nఅబద్ధమూ కాకుండా మర్మంపెట్టి మాటాడు\nతాను. సంబంధం రైటయితీరుతుంది' అని\nఆయన నిశ్చయించుకుని ఈ సారి\nసంబంధం దాటిపోకుండా కట్టుదిట్టంగా\nమాటాడతా'నని వారికి మాట యిచ్చాడు.\nవాళ్లు చాలా సంతోషించారు.\nశ్రమపడి ఆయన మళ్లీ కొద్దిరోజులకు\nఇంకొక సంబంధం తీసుకువచ్చాడు. ఏ\nపెళ్లివారువచ్చినా, 'ఇతనేనా పెళ్లికొడుకు?'\nఅని ముందుగా అడుగుతూనే వున్నారు.\nఈ ప్రశ్నకు పురోహితుడు ఈసారి \"వరుడు\nఇతనేనండి. కాని, అతని చెవులకున్న\nకమలాల జతనుగురించి మాత్రం మీ\nరడగనూకూడదు. నేనుచెప్పనూకూడదు”\nఅని బదులుచెప్పి, 'ఈసారి చాలా తెలివిగా\nమాటాడాను, సంబంధం కుదిరినట్టే' అని\nఆయన మనస్సులో పొంగిపోతున్నాడు.\nఈ జవాబు విన్న పెళ్లివారు ఇదంతా\nమోసంగా వున్నదని గ్రహించి, 'ఇంటి\nదగ్గర కనుక్కుని కబురు చేస్తా ' మని\nచెప్పి చల్లగా జారుకున్నారు.\nమన పురోహితుడి తెలివితేటలు ఇలా'\nపరిణమించినందుకు ఊరి పెద్దలూ, ' పేద\nదంపతులూ కూడా చాలా విచారించి\n'చాల్లెండి శాస్తుల్లుగారూ! మీరు సంబం\nధాలు తేనూవద్దు, ఏమీ వద్దు' అని ఒక్క\nనమస్కారంచేసి వూరుకొన్నారు.",
            "book_page_end": 48
        },
        {
            "title": "పిల్లల పెంపకం",
            "book_page_start": 50,
            "pdf_page_start": 52,
            "pdf_page_end": 52,
            "author": "మీ పెద్దమ్మ",
            "genre": "పెంపకం/సలహా",
            "moral": "పిల్లలకు సరైన, సమతుల్యమైన ఆహారం అందించాలి. భయపెట్టకుండా ప్రేమతో తినిపించాలి.",
            "keywords": [
                "పిల్లల పెంపకం",
                "ఆహారం",
                "అమ్మపాలు",
                "సలహా",
                "ఆరోగ్యం"
            ],
            "characters": [
                "పెద్దమ్మ",
                "పాపాయి"
            ],
            "locations": [],
            "content": "పాపాయి పెరిగి పెద్దకావడానికి ఆహారం ముఖ్యం. హితవయిన ఆహారం మితంగా\nతినాలని పెద్దవా ళ్లంటారు. ఎదిగే శిశువుకు ఎముకలు గట్టిపడి, కండరాలు కట్టి,\nఆరోగ్యం చక్కగా ఉండాలంటే తినే ఆహారం పుష్టికరమైనదిగా వుండాలి.\nపుష్టినీ, ఆరోగ్యాన్నీ ఇవ్వడంలో పాపాయికి అమ్మపాలు అమృతంవంటిది. కొంచెం\nఎదిగిన పిల్లలకు ఆవుపాలైనా మంచివే. పాలలో శరీరాన్ని పెంచే పదార్థాలన్నీ శాస్త్రజ్ఞులు\nచెప్పినట్టుగా అమరివున్నాయి. అందుకనే అన్నివేళలా, అన్నివిధాలా పాలను మించిన\nఆహారం లేదంటాను.\nఏడేళ్ళలోపు పిల్లలకు కాఫీ, టీలు ఇవ్వనేకూడదు. అవి జీర్ణశక్తిని తగ్గించి, వంటికి\nచెరుపు చేస్తాయి. ముద్దుకొద్దీ పిల్లలకు వెన్న, నెయ్యివంటి కొవ్వుపదార్థాలు ఎక్కువగా\nపెట్టరాదు. వేపుడు కూరలూ అవ్వీకూడా అంత మంచివికావు. పిల్లలు సాధారణంగా,\nవేళా పాళా లేకుండా తినటానికి పెట్టమని పోరుపెడతారు. వాళ్లు అడిగినప్పుడల్లా\nఏది పడితే అది ఇస్తూవుండకూడదు.\nపాపాయికి బువ్వ తినిపించేటప్పుడు \"దాయి దాయి, చందమామా!\" అని పిలుస్తూ\nవాళ్ళను సరదాగా ఆడించాలి. అంతేగాని \"అదిగో బూచివాడు!- చెట్టుమీద చెన్నారి\nగాడు!!'' అంటూ భయపెట్టకూడదు. కడుపునిండిన తరవాత అన్నంపెడితే పాపాయి\nతుబుక్కున ఉమ్ముతాడు. ఆటువంటప్పుడు బలవంతాన కూరడం మంచిపని కాదు.\nమితితప్పితే అమృతమయినా విషమే అవుతుంది.\nఇప్పుడు నే చెప్పిన విషయాలు జాగర్తగా గమనిస్తారుకదూ!",
            "book_page_end": 50
        },
        {
            "title": "విజ్ఞానంలోని గమ్మత్తులు",
            "book_page_start": 52,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "విజ్ఞానం/ప్రయోగం",
            "moral": "నిమ్మరసం, సబ్బు వంటి సాధారణ వస్తువులతో అద్భుతమైన ప్రయోగాలు చేయవచ్చు.",
            "keywords": [
                "నిమ్మరసం",
                "సబ్బు",
                "అదృశ్య సిరా",
                "విజ్ఞానం",
                "ప్రయోగం"
            ],
            "characters": [],
            "locations": [],
            "content": "కిందటిసారి ప్రత్యేకించి దీపావళికి పనికివచ్చే బాణసంచాల తయారును గురించి\nచెప్పాను. ఇప్పుడు — ఏడాది పొడుగునా, సరదా పుట్టినప్పుడల్లా చేసుకోవటానికి\nవీలయిన వినోదాలు రెండు చెబుతాను: ఇవి కాలక్షేపానికి మంచి ఆటలు. అంతే కాదు.\nవీటిని చేసి చూపించినప్పుడు అందరూ ఆశ్చర్యపోయి, మెచ్చుకుంటారు. పైగా, ఈ\nచిత్రాలు చేయటానికి ఎంతో డబ్బు ఖర్చు కాదు కూడాను.\nఒక తెల్లకాగితం తీసుకోవాలి. ఒక నిమ్మపండు పట్టుకువచ్చి, రసంతీసి వుంచుకో\nవాలి. ఆ కాగితంమీద సరికొత్త పాళితో, నిమ్మరసంలో (సిరాకు బదులుగా) ముంచి,\nమీకు సరదా అయిన అక్షరాలు రాసినా సరే, బొమ్మలు గీసినా సరే. రాసిన తరవాత\nకాస్సేపు ఎండనీయాలి. అప్పుడు కాగితంమీద ఏమయినా కనబడుతుం దనుకున్నా\nరేమో! మచ్చుకయినా ఆనవాలు దొరకదన్నమాట.\nఅయితే- వెలుగుతున్న హరికేన్ లాంతరు పయిన ఈ కాగితాన్ని పట్టుకొని, వేడి తగల\nనీయాలి. వేడి తగిలినకొద్దీ కాగితం అంతా బూడిదరంగుగా మారిపోయి, ఆ రంగులో\nమీరు రాసిన ఆక్షరాలో, బొమ్మలో తెల్లగా అగపడతాయి. నిజానికి, ఇది ఎంత ఆశ్చర్య\nతరమయిన విషయం!\nఇంకో తమాషా — ఒక చిన్న బట్టల సబ్బుముక్క పుచ్చుకొని, తెల్లకాగితంమీద\nఇష్టంవచ్చిన అక్షరాలు గట్టిగా అదిమి రాయాలి. ఆ కాగితాన్ని ఈమారు బాల్చీనీళ్ళలో\nముంచినట్లయితే, రాసిన ఆక్షరాలన్నీ స్పష్టంగా చూడవచ్చు!!",
            "book_page_end": 52
        }
    ],
    "statistics": {
        "total_stories": 12,
        "author_counts": {
            "చందమామ బృందం": 4,
            "'ఏటుకూరి'": 1,
            "యర్రమిల్లి లలిత - నర్సాపురం": 1,
            "బి. యన్. జయ, మద్రాసు": 1,
            "ఆర్. సరస్వతి, గుంటూరు": 1,
            "సి. వి. ఎతిరాజులు. మద్రామ": 1,
            "యం. యస్. రామలింగస్వామి, విశాఖపట్టణం": 1,
            "పండృవాడ శ్రీ వెంకట లోవరావు రావికంపాడు": 1,
            "మీ పెద్దమ్మ": 1
        },
        "genre_counts": {
            "ఉపదేశం": 1,
            "పద్య కథ": 1,
            "జానపద కథ": 1,
            "పౌరాణిక కథ": 1,
            "నీతి కథ": 1,
            "ఫాంటసీ": 3,
            "హాస్యం": 2,
            "పెంపకం/సలహా": 1,
            "విజ్ఞానం/ప్రయోగం": 1
        }
    }
}