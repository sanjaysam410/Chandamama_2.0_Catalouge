{
    "book_id": "చందమామ_1978_04",
    "stories": [
        {
            "title": "పంచతంత్రం",
            "book_page_start": 58,
            "pdf_page_start": 5,
            "pdf_page_end": 7,
            "author": "చందమామ బృందం",
            "genre": "నీతి కథ",
            "moral": "శత్రువుల బలహీనతలను ఉపయోగించి వారిని ఓడించాలి.",
            "keywords": [
                "నమ్మకం",
                "మోసం",
                "సింహం",
                "నక్క",
                "స్థిరజీవి"
            ],
            "characters": [
                "రక్తాక్షి",
                "స్థిరజీవి",
                "అరిమర్దనం",
                "ఖరనఖరం",
                "నక్క"
            ],
            "locations": [
                "కొండగుహ",
                "కోట",
                "మహారణ్యం"
            ],
            "content": "రాజుకూ, నలుగురు మంత్రులకూ స్థిర జీవి మీద గురి కుదిరింది. అందుచేత అవి రక్తాక్షి వద్దనటం పాటించకుండా, స్థిరజీవిని తమ గుహకు తీసుకుపోయాయి.\nదారిలో స్థిరజీవి, \"రక్తాక్షి ఒక్కడే నా రహస్యం గ్రహించినవాడు. మిగిలిన వాళ్ళకు రోజులు బాగాలేక, అవి రక్తాక్షి సలహాను తోసిపుచ్చాయి,\" అనుకున్నది.\nవాళ్లు కొండగుహ చేరుకున్న తరవాత అరిమర్ధనం, \" స్థిరజీవి మన మేలు కోరినవాడు. అతనికి కోటలో కోరిన ప్రదేశం ఇయ్యండి,\" అన్నది.\nఈ మాట విని స్థిరజీవి సంతోషించి నప్పటికీ, తనలో ఇలా అనుకున్నది:\n\"నేనేమో వీళ్ళ వినాశనానికి పథకం వేస్తున్నవాణ్ణి. కోట మధ్య ఉంటే నన్ను అందరూ గమనిస్తారు. ముఖ్యంగా రక్తాక్షి, అతడి అనుచరులూ నన్ను వెయ్యి కళ్ళతో కనిపెట్టుతూ ఉంటారు. అంత కన్న కోట ద్వారంవద్ద ఉన్నట్టయితే, తొందర పనుల మీద కోటలోపలికీ, బయటికీ వెళ్ళేవారు నన్ను శ్రద్ధగా గమనించరు. నా పథకం పారుతుంది.''\nఇలా అనుకుని అది అరిమర్దనంతో, \"మహారాజా, మీది దొడ్డబుద్ధి. నాకు మీ కోటద్వారం లోపల చోటు యివ్వండి. నేను రోజూ వచ్చి తమ దర్శనం చేసుకుని, నా విధి నిర్వర్తిస్తాను,\" అన్నది.\nఅరిమర్దనం స్థిరజీవి నమ్రత చూసి ఎంతో సంతోషించి, దాని కోరికకు సమ్మ తించింది. స్థిరజీవి తిరిగి పుంజుకో గలందులకు దానికి ప్రత్యేకమైన ఆహారం ఏర్పాటయింది. అది త్వరలోనే నెమలి బలానికి సమమైన బలం సంపాదించింది.\nతన సలహా నిరాకరించబడటమూ, స్థిరజీవిని అందలం ఎక్కించటమూ చూసి రక్తాక్షి రాజుతో, ''ప్రభూ, బంగారు రెట్ట వేసే పక్షిని విడిపించిన రోజూ, అతడి మంత్రులూలాగే మీరు చాలా అవివేకంగా ప్రవర్తించుతున్నారు,\" అన్నది.\n\"ఏమిటా కథ ? \" అన్నాడు రాజు. రక్తాక్షి ఆ కథ ఇలా చెప్పింది :\nఒకప్పుడు ఒక కొండ చరియలో ఒక పక్షి నివసించేది. అది బంగారు రెట్టలు వేసేది. ఒక వేటగాడు ఈ వింత చూసి చాలా ఆశ్చర్యపోయాడు. వాడు దాన్ని ఉచ్చువేసి పట్టుకుని, అది తన వద్దనే ఉన్నట్టయితే రాజుకు తెలిసి తనకు శిక్ష పడుతుందని భయపడి. దాన్ని రాజు వద్దకు తీసుకుపోయి, \" మహారాజా, దీని రెట్ట మేలిమి బంగారం. నేను దీన్ని తమకు కానుకగా తెచ్చాను,” అన్నాడు.\nరాజు మంత్రులతో, \" ఏ మాశ్చర్యం ! ఇదేమిటో చూతామా? '' అన్నాడు.\n\"మహారాజా, పక్షి ఏమిటి, బంగారు రెట్ట వెయ్యటమేమిటి? ఎక్కడైనా కద్దా? ఇంత పచ్చి అబద్ధం చెప్పే ఈ పామరుడి మాటలు తమరు ఎలా నమ్మారు? '' అన్నారు మంత్రులు. రాజు తన మంత్రుల మాటలు విని ఆ పక్షిని విడిచిపెట్టాడు. అరిమర్దనమూ, అతడి మంత్రులూ ఈ కథ విని కూడా తమ అభిప్రాయం మార్చుకోక, స్థిరజీవి పట్ల మరింత ఆదరం చూపుతూ వచ్చాయి.\nఅప్పుడు రక్తాక్షి తన అనుచరులతో రహస్యంగా, \"రాజ్యం నాశనం కాబోతున్నది. అవసానకాలం దగ్గిర పడింది. రాజునూ, మంత్రుల నూ కాపాడటం సాధ్యంకాదు. వాళ్ళకు హితవు మాటలు రుచించలేదు. వ్యవధి ఉండగానే ఈ కోటను విడిచిపోదాం. శత్రువు నిజమైన మిత్రుడు కావటం ఎక్కడైనా ఉంటుందా? వెనకటికి ఒక గుహ మాట్లాడిందట!” అన్నది.\n\"ఏమిటా కథ ? \" అని అనుచరులు అడిగిన మీదట రక్తాక్షి ఇలా చెప్పింది :\nఒక మహారణ్యంలో ఖరనఖరం అనే సింహం ఉండేది. ఒకనాడు అది రోజల్లా తిరిగినా, తినటానికి ఏజంతువూదొరకలేదు.\nసూర్యుడు అస్తమించుతూండగా దానికి ఒక పెద్ద కొండగుహ కనిపించింది.\n\"రాత్రికి తప్పక ఏదో ఒక మృగం ఇందులోకి వస్తుంది. అప్పుడు దాన్ని చంపి తింటాను,\" అనుకుని సింహం ఆ గుహలోకి వెళ్ళి పడుకున్నది.\nఆ గుహలో ఒక నక్క ఉంటున్నది. కొంతసేపటికి ఆ నక్క వచ్చి, “ఓ గుహా! ఓ గుహా!\" అని పిలిచింది.\nకొంచెం సేపు ఆగి నక్క మళ్లీ పిలిచింది. జవాబులేదు.\nనక్క గుహను మూడోసారి పిలిచి, “నేను రాత్రి రాగానే నా పిలుపుకు సమాధానం ఇచ్చేటట్టు ఒప్పందం చేసు కున్నావు, మరిచావా ? నువు ఆ మాట నిలబెట్టుకోకపోతే, అదే షరతు మీద ఇంకో గుహ చూసుకుంటాను,'' అన్నది.\nఈ మాట విన్న సింహం తనలో, \" ఈ గుహ పిలిస్తే పలుకుతుంది లాగున్నది. నేను పలక్కపోతే నక్క వెళ్ళిపోతుంది. నేను తిండికి మాడాలి!\" ఆనుకుని, ''ఓయ్!'' అని జవాబిచ్చింది. దాని భయంకర గర్జన గుహలో మరింత భయంకరంగా మార్మోగింది.\nనక్క నవ్వుకొని, \"అదా సంగతి ? గుహ మాట్లాడగా ఎన్నడూ వినలేదు ! \" అంటూ అతివేగంగా పారిపోయింది.",
            "book_page_end": 60
        },
        {
            "title": "యిన్ రాజుల సమాధి",
            "book_page_start": 196,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "చరిత్ర",
            "moral": "చారిత్రక అవశేషాలు ఆనాటి సంస్కృతిని తెలియజేస్తాయి.",
            "keywords": [
                "చైనా",
                "యిన్ రాజవంశం",
                "సమాధి",
                "కంచుపాత్రలు",
                "శిల్పాలు"
            ],
            "characters": [
                "వు టింగ్ రాజు భార్య"
            ],
            "locations": [
                "హెూనాన్ రాష్ట్రం",
                "అన్యాంగ్"
            ],
            "content": "చీనాలోని హెూనాన్ రాష్ట్రానికి చెందిన అన్యాంగ్ నమీపంలో క్రీస్తు పూర్వం 12 శతాబ్ది ఆరంభంనాటి యిన్ రాజులసమాధి బయట పడింది. అది చెక్కు చెదరకుండా ఉన్నది. సమాధిలో దొరికిన కంచు వస్తువుల మీద చెక్కిన పేర్లు చూడగా, అది యిన్ రాజవంశానికి చెందిన వు టింగ్ రాజు భార్యదిగా కనిపిస్తుంది. (యిన్ రాజవంశం క్రీ. పూ. 16 నుంచి 11 శతాబ్ది దాకా పాలించింది.)\nఇందులో దాదాపు 200 కంచు పాత్రలు దొరికాయి. వాటిలో 70 శాతం పాన పాత్రలు. వీటిలో పెద్దవి జతలు జతలుగా ఉన్నాయి. వాటి మీద జంతువుల తలలు చెక్కి ఉన్నాయి.\nసమాధిలో 400 జేడ్ వస్తువులూ, శిలావస్తువులూ ఉన్నాయి. అందులో పది మనుషుల ప్రతిమలు. వాటినిబట్టి ఆనాటి దుస్తులూ, వస్త్రధారణా తెలుస్తాయి. చిత్రంగా వాటిలో ఒక అర్ధనారీశ్వర ప్రతిమ కూడా ఉన్నది. ఇతర శిల్పాలలో పులులూ, ఎలుగుబంట్లూ, ఏనుగులూ, ఎద్దులూ, గొర్రెలూ, గుర్రాలూ, కోతులూ, చెవుల పిల్లులూ, గదలూ, చిలుకలూ మొదలైన ప్రాణుల బొమ్మలు ఉన్నాయి.",
            "book_page_end": 196
        },
        {
            "title": "మాయాసరోవరం",
            "book_page_start": 28,
            "pdf_page_start": 9,
            "pdf_page_end": 16,
            "author": "చందమామ బృందం",
            "genre": "ఫాంటసీ ధారావాహిక",
            "moral": "ఇతరులను నమ్మే విషయంలో జాగ్రత్త వహించాలి.",
            "keywords": [
                "మాయాసరోవరం",
                "జయశీలుడు",
                "సిద్ధసాధకుడు",
                "జలవృకుడు",
                "నరభక్షకులు"
            ],
            "characters": [
                "జయశీలుడు",
                "కాంచనమాల",
                "సిద్ధసాధకుడు",
                "కనకాక్షుడు",
                "జలవృకుడు",
                "సర్పనఖుడు",
                "దేవశర్మ",
                "సర్పస్వరుడు"
            ],
            "locations": [
                "మాయాసరోవరం",
                "హిరణ్యపుర",
                "అరణ్యం"
            ],
            "content": "[ మాయా సరోవరేశ్వరుడు దొంగచాటు దెబ్బకొట్టి, జయశీలుడి మెడకు ఉచ్చు తాడు బిగించాడు. దాని ని తెగనరుకుదామనుకున్న అతడితో, మాయాసరోవరేశ్వరుడు మంచిగా మాట్లాడి, కాంచనమాలతో పాటు, అతణ్ణి సరోవరం కేసి తీసుకుపోసాగాడు. ఆ సంగతి సరభక్షకుల ద్వారా, సిద్ధసాధకుడికి తెలిసింది. తరవాత — ]\nనరభక్షకులు అంతా చెప్పి, వింత సెలవిప్పించండి. నా స్నేహితుడైన జయ-\n'ఏనుగు మీదివాడు, పట్టుకుపోతున్న మనిషి రూపురేఖలు వర్ణించగానే సిద్ధసాధకుడికి, అతడు తన మిత్రుడైన జయశీలుడని తెలిసిపోయింది. కాని, అతని వెంట వున్న యువతి ఎవరు ?\nనరభక్షకులు చెప్పింది విని ఆశ్చర్య పోతున్న రాజు కనకాక్షుడితో, సిద్ధ సాధకుడు, \"మహారాజా, యిక నాకు బాధ్యత నాకూ వుంది. కొందరు భటుల్నీ ఆశ్వికుల్నీ వెంటబెట్టుకుని నేనూ, నీతో పాటు వస్తాను. మనం కాలయాపన చెయ్యకుండా, ఆ మాయా సరోవరం ఎక్కడ వున్నదో తెలుసుకోవటం అవసరం. నీ జలవృక భటుణ్ణి అడిగి తెలుసుకో\n?\" అన్నాడు.\nసిద్ధసాధకుడు తల వూపి, శూలాన్ని జలవృక 'రాక్షసుడి గుండెల కేసి గురి చేసి, \"ఒరే, జలవృకభటా! నువు, నాకు విశ్వాస పాత్రుడివైన భటుడివా లేక, నీ పాతయజమాని ழூ మాయాసరోవర రాక్షసుడి పక్షాన, నా మీద వేగుకు వచ్చావా? నిజం చెప్పు.'' అన్నాడు.\nఆ ప్రశ్నకు జలవృకుడు ఏ మాత్రం బెదరక, రాతిగదను సిద్ధసాధకుడి పాదాల ముందు పెట్టి, \"దొరా, నిజమైన జల వృకుడు ఆడినమాట తప్పడు. అలా తప్పినవాణ్ణి, నీటినక్కకింద వేటాడతాం. నేను తమకోసం ప్రాణాలైనా యివ్వ టానికి సంకోచించని స్వామిభక్తి గల సేవకుణ్ణి,\" అన్నాడు.\n“ఆ మాట నిజమైతే, యిప్పుడు చెప్పు, ఆ మాయాసరోవరం ఎక్కడ వున్నది? ' అన్నాడు సిద్ధసాధకుడు.\n\"దొరా, లోగడ ఒకసారి తమకు మనవిచేశాను. ఆ సరోవరం ఎక్కడ వున్నదో చెపితే, నా తల పగిలి చస్తాను. అది మా జాతివాళ్ళకు, సరోవర రాజుతో పాటు, మా రాజు కూడా యిచ్చిన శాపం.\" అన్నాడు జలవృకుడు.\nఆ మాటలకు సాధకుడు పెద్దగా నవ్వి, \"ఆ సరోవరం పక్షివెధవకు శాపాలిచ్చే శక్తివుంటే, వాడు హంసలరథం ఆకాశంలో తల కిందులైనప్పుడు, అక్కడి నుంచి పల్లటీలుకొడుతూ సూటిగావచ్చి, నర భక్షకుల కాగేనీళ్ళ బానలో పడడు, తెలిసిందా? అన్నాడు.\nజలవృకుడు నిలువెల్లా వణికిపోతూ. \"దొరా, మీరు నా మాట నమ్మటంలేదు గనక, నాకు చావు ఎలానూ తప్పదు. చెప్పేశాను. తల పేలిపోతున్నది. హాఁ, చస్తిని ! ” అంటూ దభీమని కింద పడిపోయాడు.\nసిద్ధసాధకుడు చప్పున వంగి, వృకుడి ముక్కు దగ్గిర చేయి పెట్టి చూచాడింకా గాలి పీల్చి వదులుతూండటం గమనించి, ''మహా రాజా, మూఢ నమ్మకాలు ముప్పు తేగలవనేందుకు, యీ జలవృకుడే మనకు సాక్ష్యం. వాడు శాపభయంతో, గుండెలవిసి కిందపడ్డాడే తప్ప, చావలేదు.\" అని దాపులనున్న నరభక్షకులతో, \" ఒరే, తక్షణం పోయి నాలుగైదు కుండల నిండుగా నీళ్ళు తెండి,\" అన్నాడు.\nనరభక్షకులు ఆశగా జలవృక రాక్షసుడి కేసి చూస్తూ కదలా మెదలక వుండి పోయారు. వాళ్ళ వాలకం గమనించిన సిద్ధసాధకుడు శూలం పైకెత్తి, \"దుర్మార్గు లారా ! నా ఆజ్ఞ విన్నారా? కదలరేం? '' అని కళ్ళెర్ర చేశాడు.\nసరభక్షకుల నాయకుడు సంజ్ఞ చేయగానే, వాళ్ళ ముసలిగణాచారి ముందుకు వచ్చి. రాజు కనకాక్షుడికి సాష్టాంగపడి లేచి, మారుమూల అరణ్యాల్లో బతికే మాకు మంచి, మర్యాదలూ ఎలా పాటించాలో తెలీదు. మహారాజనేది మీ పేరు కాదనీ, అధికార బిరుదనీ అనుకుంటున్నాను. తమరు. యీ దయ్యాలపోతును అవతలికి నెట్టించి, యీ నీటి రాక్షసుణ్ణి మాకు యిప్పించండి ; మీ పేరు చెప్పుకు మరీ తింటాం,” అన్నాడు.\nముసలిగణాచారి మాట ముగించే సులే సిద్ధసాధకుడు వాడి జుట్టు పట్టు\n\" ఒరే, నరభక్షక క్రూరమృగమా! నిన్నిదే, నా శూలానికి గుచ్చి మహాకాలుడికి బలి చెయ్యబోతున్నాను.'' అంటూ శూలం పైకెత్తాడు.\nసిద్ధసాధకుడు, గణాచారిని శూలంతో పొడవబోయే సమయానికి, దూరం నుంచి జలాశ్వం మీద వేగంగా వస్తున్న సర్ప నఖుడు అది చూసి, పెద్దగా గొంతెత్తి,\n\"సిద్ధసాధకా, తొందరపడకు! మనం మాయాసరోవరంలోని జలవృక రాక్ష సులతో పోరాడవలసిన పరిస్థితి వచ్చింది. అందుకు మన పక్షాన, యీ నరభక్షకులు కూడా కలిసి వస్తారేమో ప్రయత్నించి చూడాలి.'' అంటూ కేకపెట్టాడు.\nఆ కేక వింటూనే సిద్ధసాధకుడు శూలాన్ని దించి తలతిప్పి చూశాడు. అది అదనుగా తీసుకుని సరభక్షకుల గణాచారి దూరంగా పారిపోయి, వాళ్ళ జాతివాళ్ళ గుంపులో కలిసిపోయాడు.\nసర్పనఖుడు సిద్ధసాధకుడి దగ్గిరకు వచ్చి గుర్రం దిగి, నేలమీద చచ్చినట్టు పడివున్న జ ల వృకభటుణ్ణి చూసి, \"సాధకా, యితణ్ణి పరలోకానికి పంపావా ఏం! వీడు నీకు నమ్మిన బంటుగదా? \" అన్నాడు.\nవీడు నమ్మిన బంటే కాని మీలాగే వీడికీ, వాళ్ళ రాజేకాక, సరోవరేశ్వరుడి శక్తిలో కూడా నమ్మకం వున్నట్టున్నది. ఏదో శాపం అంటూ, మాయాసరోవరానికి వెళ్ళే దారి గుర్తులు నేలమీద గీస్తూ కింద పడిపోయాడు,'' అన్నాడు సిద్ధసాధకుడు.\nఅంతలో కొందరు కనకాక్ష రాజుగారి భటులు పాత్రల్లో నీళ్లు తెచ్చి. జలవృక రాక్షసుడి మీద పోశారు. ఆ చల్లని నీరు పైన పడగానే వాడు నేలమీద అటూ యిటూ పొర్లుతూ, కళ్ళు తెరవకుండానే, \"నేనెక్కడున్నాను? నరకంలోనా, సరోవరంలోనా?\" అంటూ అరవసాగాడు.\nసిద్ధసాధకుడు వాడి వెన్నుమీద కాలితో గట్టికా ఒకసారి తన్ని “జలవృకభటా! నీకు శాపవిముక్తి కలిగింది; బతికిం చాను లే! అన్నాడు.\nఆ మాటలతో జలవృకుడు లేచి కూర్చున్నాడు. సర్పనఖుడు తృప్తిగా- తలాడించి, దాపులనున్న రాజభటుల్నీ, రాజు కనకాక్షుణ్ణి చూసి, \" వైద్యదేవుడు హంసల రధంలో ఎగురుతున్నప్పుడు చెప్పగా తెలిసింది. వీరేగదా హిరణ్యపుర రాజులైన కనకాక్షులుంగారు?'' అన్నాడు.\nరాజు కనకాక్షుడు ఆ క్షణం వరకూ సర్పనఖుడి వింత వేషాన్నీ, వాడెక్కి వచ్చిన జలాశ్వాన్నీ చూస్తూ ఆశ్చర్య పోతున్నాడు. ఇప్పుడాయన అతడన్న మాట అర్థంకాక, “ఎవరా, వైద్యదేవుడు? నా రాజ్య పౌరుడేనా ? \" అని అడిగాడు.\n\" మ హా రా జా, ఆ సంగతి నాకు తెలియదు. ఆయన, నా వెనకగా బయలు దేరి యిక్కడికే వస్తున్నారు.” అన్నాడు సర్పనఖుడు.\n\"సాధకా, నువ్వెరుగుదువా, యీ వైద్య దేవుణ్ణి? \" అన్నాడు కనకాక్షుడు. సిద్ధ సాధకుడు కొంచెంసేపు చెప్పటమా, మానటమా అని తటపటాయించి,\n'చివరకు, \" మహారాజా, ఆ వైద్యదేవుణ్ణి గురించి, మాయాసరోవరంలో పరమ శత్రువులుగా నివసించే జలవృక రాక్ష సులకూ, మాయాసరోవరేశ్వరుడి అను చరులకూ తెలియని చిన్న రహస్యం ఒకటి వున్నది. ఆయనా, జయశీలుడి లాగే అమరావతీ నగరవాసి! \" అన్నాడు.\n\"అమరావతీ నగరం వాడా, జయ శీలుడు! ఆ దేశపు రాజు రుద్రసేనుడు నాకు ప్రబల శత్రువు. నేను కష్టాల్లో వున్నానని తెలిసి. నా మీద యుద్ధ ప్రయత్నాలు చేస్తున్నట్టు, వేగుల ద్వారా నమ్మకంగా తెలిసింది.\" అన్నాడు రాజు కనకాక్షుడు కోపంగా.\n\"మహారాజా, జయశీలుడి నిజాయతీని శంకించకండి. అతడు ఏ దేశపు పౌరుడైనా, తమకు మాట యిచ్చిన మేరకు, యువరాణి, యువరాజులను వెతికి తెచ్చేందుకు సాయపడతాడు. మీ దేశ పౌరుడుగా నేను యిందుకు మాట యిస్తున్నాను.\" అన్నాడు సిద్ధ సాధకుడు.\nసాధకుడు యిలా మాట్లాడుతూండగా, కొంచెం దూరంలో వున్న నరభక్షకుల గుంపులో కలకలం బయలుదేరింది. దానికి కారణమేమిటా అని సిద్ధసాధకుడు అటువైపు చూసేంతలో, వాళ్ల నాయకుడు\nబెబ్బులిదొరా, గణాచారీ అతడి దగ్గిరకు పరిగెత్తుకుంటూ వచ్చి ''మీలాంటి మనుషులు నలుగురు, పదీ పన్నెండు మంది జలవృక రాక్షసులతో దెబ్బలాడు తున్నారు. మమ్మల్ని సాయం పొమ్మం టారా, యింత ఆహారం అయినా దొరుకు తుంది ? '' అన్నారు.\nఆ మరుక్షణం సర్పనఖుడు తన గుర్రం మీద ఎగిరి కూర్చుని, \" సాధకా, వాళ్లు వైద్యదేవుడూ, నా తమ్ముడూ... హంసల రధం తోలే రాజుగారి అంగరక్షకుడూ, '' అంటూ బయలుదేరాడు.\n“ జై, మహాకాళా !\" అంటూ సిద్ధ సాధకుడు నరవానరం భుజాలమీదికి ఎగిరి, రాజు కనకాక్షుడితో, \"మహారాజా ముందు ఆ నీటి రాక్షసుల్నుంచి మన వాళ్ళను కాపాడాలి.\" అంటూ సర్ప నఖుణ్ణి అనుసరించాడు.\n\"అరణ్యదేవరా, నువ్వే. మా ఆకలి తీర్చాలి!\" అంటూ నరభక్షకులు గుంపుగా వాళ్ళ వెంట పరిగెత్తసాగారు.\nసర్పనఖుడూ, సిద్ధసాధకుడూ వెళ్ళే సరికి గుర్రం మీద వుండి జలవృకులతో పోరుతున్న సర్పస్వరుడు, తన కత్తితో వాళ్ళను పొడవాలని చూస్తున్నాడు. కాని జలవృకులు ఒడుపుగా తప్పించుకుని వైద్యదేవుడని పి ల వబడే దేవశర్మనూ,\nహంసలరధం తోలేవాణ్ణి, కుంటి మంగళ పర్మనూ ప్రాణాలతో పట్టుకోవాలని చూస్తున్నారు. కాని, దేవశర్మ, వాళ్ళను తన వజ్రాలు తాపిన చేతికర్రతో ఆటకా యిస్తూ, '' ఒరే, మూఢులారా, జాగ్రత్త! ఈ కర్ర చివర వున్న ముల్లు, విష పూరితం. మీ శరీరాలకు తాకించానో, క్షణాల మీద చచ్చిపోగలరు,\" అంటూ వాళ్ళను హెచ్చరిస్తున్నాడు.\nఅంతలో అక్కడికి సిద్ధసాధకుడూ, సర్పనఖుడూ వచ్చారు. దూరంనుంచి కేకలు పెడుతూ నరభక్షకులూ, రాజు కనకాక్షుడి భటులూ కూడా అటే వస్తు న్నారు. వాళ్లను చూస్తూనే వెనుదిరిగి పారి పోవాలని ప్రయత్నిస్తున్న జలవృక రాక్ష సులతో వారి నాయకుడు, \"ఆగండి! మన రాజాజ్ఞ, వీళ్ళను ప్రాణాలతో పట్టలేకపోతే, చంపి రమ్మని గదా?\" అంటూ ఎగిరి రాతిగదతో దేవశర్మను కొట్టబోయాడు.\nదేవశర్మ ఒకడుగు వెనక్కు వేసి, \"నీకు చావు రాసిపెట్టి వుండగా, నేనేం చేయగలను!'' అంటూ తన చేతికర్రను వాడి శరీరానికి తాకించాడు. ఆ వెంటనే జలవృక రాక్షసుల నాయకుడు ఒక చావుకేక పెట్టి, కిందపడి గిలగిల తన్నుకో సాగాడు.\nదేవశర్మ తన చేతికర్రను పైకెత్తి, “ఒరే, ప్రాణాలతో వున్న జలవృకులారా. యిదే నా హెచ్చరిక ! సరోవరంలో వున్న మాయాసరోవరేశ్వరుడి కుమార్తె పద్మ ముఖికిగాని, కాంచనవర్మకుగాని ఏ కొద్ది పాటి హాని జరిగినా, మీ రాజుతోపాటు మిమ్మల్నందర్నీ దుర్మరణం పాలు చేస్తాను, జాగ్రత్త, వెళ్ళి మీ రాజుతో చెప్పండి ! \" అన్నాడు.\nజలవృక రాక్షసులు హాహాకారాలు చేస్తూ, అరణ్యానికి అడ్డంపడి పారిపో సాగారు. సర్పనఖుడు, దేవశర్మను సమీపించి, గుర్రం దిగి, \"వైద్యదేవా ! మాయాసరోవరేశ్వరుడూ, కాంచనమాలా, జయశీలుడూ జలవృకరాక్షసుల నుంచి రానున్న ప్రమాదం తెలియక, సరోవరాని కేసి పోతున్నారు గదా, వాళ్లను హెచ్చ రించవద్దా? '' అన్నాడు.\n\"ఆ పని మీ అన్నదమ్ములూ, హంసల రధంతోలే సరోవరేశ్వరుడి అంగరక్షకుడూ చేయాలి, బయలుదేరండి!'' అన్నాడు దేవశర్మ.\nసర్పనఖ, సర్పస్వరులు జలాశ్వాలను ఆదిలించి వేగంగా పరిగెత్తించసాగారు. అంగరక్షకుడు దాపులనున్న చెట్ల వెనక్కు పోయి హంసల రధాన్ని క్షణాలమీద ఆకాశంలోకి ఎగిరించాడు. నరభక్షకులు ఉత్సాహంగా కేకలుపెడుతూ, పారి పోతున్న జఅవృకరాక్షసుల వెంటబడి, తరమసాగారు.. —(ఇంకావుంది)",
            "book_page_end": 35
        },
        {
            "title": "అఖండ దైవజ్ఞుడు",
            "book_page_start": 3,
            "pdf_page_start": 17,
            "pdf_page_end": 20,
            "author": "చందమామ బృందం",
            "genre": "బేతాళ కథ",
            "moral": "దైవ నిర్ణయాన్ని అతిగా నమ్మడం మానవ ప్రయత్నాన్ని నిరుత్సాహపరుస్తుంది.",
            "keywords": [
                "బేతాళుడు",
                "విక్రమార్కుడు",
                "జ్యోతిష్యం",
                "యుద్ధం",
                "వసంతరాజు"
            ],
            "characters": [
                "విక్రమార్కుడు",
                "బేతాళుడు",
                "వసంతరాజు",
                "శమంతరాజు",
                "మంత్రి",
                "జ్యోతిష్కుడు"
            ],
            "locations": [
                "వసంతదేశం",
                "శ్మశానం",
                "హేమంత రాజ్యం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్లి, చెట్టు పై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు. \" రాజా, నీకు మానవయత్నంలో అపారమైన విశ్వాసం ఉన్నట్టు స్పష్టంగా తెలుస్తూనే ఉన్నది గాని, దైవ నిర్ణయానికి తిరుగులేదు. ఆ మాట నిరూపించటానికి ఒక అద్భుత జ్యోతిష్కుడి వృత్తాంతం చెబుతాను, శ్రమతెలియకుండా విను.” అంటూ ఇలా చెప్పసాగాడు :\nవసంతదేశపు రాజు గొప్ప వీరుడు. ఆయన రాజ్యానికి వస్తూనే, పొరుగున ఉన్న హేమంత రాజ్యంతో యుద్ధం చెయ్యవలసిన పరి స్థితి ఏర్పడింది. ఆ యుద్ధంలో అతనికి ఘన విజయం లభించింది. వసంతదేశపు రాజు గద్దె ఎక్కుతూనే రెండు దేశాలకు రాజు అయాడు.\nయుద్ధంలో విజయం లభించిందేగాని ఉభయ దేశాలకూ జననష్టమూ, ధన నష్టమూ అపారంగా జరిగింది. రాజు చూడబోతే మహావీరుడు. దానికి తోడు విజయం చవిచూసి ఉన్నాడు. అందుచేత ఆయన మరికొన్ని దేశాలతో యుద్ధం తలపెట్టవచ్చునని మంత్రి భయపడి ఆస్థాన జ్యోతిష్కుణ్ణి రాజుగారి జాతకం చూసి చెప్పమన్నాడు.\n\" మహామంత్రి, మన రాజుగారికి రెండు రాజ్యాలు మాత్రమే ఏలే యోగం ఉన్నది. ఏ కారణంచేతగాని ఆయన మరొకసారి యుద్ధం చెయ్యవలసి వస్తే, అపజయం సంప్రాప్తం కావటమేగాక, రెండు రాజ్యాలూ తప్పక పోతాయి.\" అని జ్యోతిష్కుడు రాజు వింటూండగా మంత్రితో అన్నాడు.\n“నా పరాక్రమం అడవిగాచిన వెన్నెల కావలసిందేనా ? \" అని రాజు అడిగాడు.\n\" మహారాజా, యుద్ధాలలో విజయం కేవలమూ రాజు యొక్క శౌర్య పరాక్ర మాల మీద ఆధారపడదు. సేన లు సక్రమంగా నడవాలి. వాటికి సరి అయిన నాయకత్వం ఉండాలి. ఒక్క తప్పుడు వ్యూహంతో విజయం అపజయంగా మారవచ్చు. అన్నిటినీ మించి దైవం అనుకూలించాలి. అదే కనబడదు తమ జాతకంలో!\" అన్నాడు జ్యోతిష్కుడు.\n\"మీ ప్రతాపం వృథా పోనేల ? ఏటా యుద్ధ విద్యాప్రదర్శనలు ఏర్పాటు చేసి, దేశదేశాల వారిని తమతో పోటీకి ఆహ్వానించి, పేరుమోసిన మహా వీరులను ఓడించండి,\" అన్నాడు మంత్రి.\nరాజు అలాగే చేస్తూ వచ్చాడు. ఆరంభంలో, ఇతరదేశపు రాజులు వసంత రాజుతో యుద్ధ విద్యలలో పోటీ చేసి ఓడిపోయారు. వారికి అవమానం అని పించకుండా; వసంతరాజు వారిని ఘనంగా సన్మానించి, గౌరవించి పంపేవాడు.\nఅంతటి బలవంతుడితో సఖ్యంగా ఉండ టానికి అనేకమంది రాజులు గర్వించటమే గాక, అతను తమ మీదికి యుద్ధానికి రానందుకు ఎంతో సంతోషించేవారు.\nఇలా చాలా సంవత్సరాలు గడిచాయి. వసంతరాజు వద్ద ఆస్థాన జ్యోతిష్కుడుగా ఉన్నవాడి తమ్ముడు, పొరుగున వున్న శమంతరాజు ఆస్థానంలో జ్యోతిష్కుడుగా చేరాడు.\nవసంతరాజుకు కొడుకులు కలగలేదు, ఒక కుమార్తె కలిగింది. ఆమె యుక్త వయస్కురాలైనాక అనేకమంది రాజ కుమారులు ఆమెను పెళ్లాడగోరారు. ఆమె చక్కనిది కావటమేగాక రెండు సింహాస నాలకు వారసురాలు !\nశమంతరాజు యువకుడు. అ త ను కూడా వసంత రాజకుమారిని పెళ్ళాడ గోరాడు. అయితే అతను దుర్బలుడు. అతని రాజ్యం చిన్నది. అందుచేత అతని కోరిక ఈడేరే అవకాశం అణుమాత్రం కూడా లేదు. పూర్తిగా నిరాశ చేసుకునే ముందు అతను. తన జ్యోతిష్కుడితో సంప్రతించాడు.\nజ్యోతిష్కుడు అతని జాతకం చూసి, \"మహారాజా, తమరు మూడు రాజ్యాలకు రాజు అయే యోగం ఉన్నది. అందుచేత తమరు ఏం చేస్తారంటే, వసంతరాజుకు తన కుమార్తెను తమరికిచ్చి పెళ్ళి చెయ్య వలసిందనీ, అలా చెయ్యని పక్షంలో యుద్ధానికి సిద్ధం కావలసిందనీ కబురు చెయ్యండి. తరవాత ఏం జరుగుతుందో చూతాం,'' అని సలహా ఇచ్చాడు.\nశమంతరాజు వసంతరాజుకు అలాగే దూ త ద్వా రా కబురు చేశాడు. వసంతరాజు మారుమాటాడకుండా తన కుమార్తెను శమంతరాజు కిచ్చి వైభవంగా వివాహం చేసేశాడు.\nబేతాళుడు ఈ కథ చెప్పి, “ రాజా, వసంతరాజులాటివాడు, ప్రతాపంలో తన కాలిగోరుకు పోలని శమంతరాజు బెది రంపుకు లొంగిపోయి, తన కుమార్తెను అతనికిచ్చి పెళ్లి చేశాడంటే అది దైవికంగా జరిగినదే గదా? లేక వయసు మళ్ళిన కారణం చేత అతనికి తన ప్రతాపంలో విశ్వాసం పోయిందా ? ఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది.\" అన్నాడు.\nదానికి విక్రమార్కుడు, వసంత రాజుకు జ్యోతిషంలో గుడ్డి నమ్మకం ఉన్నది. అందుకే అతను శమంతరాజుతో యుద్ధానికి దిగలేదు. అతనికి తన జాతకంలో అంత నమ్మకం ఉండబట్టే అతను మూడో దేశాన్ని జయించే యత్నం చెయ్యలేదు. శమంత ఆస్థానజ్యోతిష్కు డికి ఆ రహస్యం తెలుసును. అందుకే అతను శమంతరాజుకు అలా సలహా ఇచ్చాడు. ఇందులో దైవికంగా జరిగినది ఏమీలేదు.\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 6
        },
        {
            "title": "సోదరప్రేమ",
            "book_page_start": -1,
            "pdf_page_start": 21,
            "pdf_page_end": 21,
            "author": "చందమామ బృందం",
            "genre": "నీతి కథ",
            "moral": "సోదర బంధం, ప్రేమ, మరియు త్యాగం విలువైనవి.",
            "keywords": [
                "సోదరప్రేమ",
                "బానిస",
                "త్యాగం",
                "విడుదల",
                "రాజు"
            ],
            "characters": [
                "బలశాలి అన్న",
                "బలహీనమైన తమ్ముడు",
                "రాజు"
            ],
            "locations": [
                "రాజమందిరం"
            ],
            "content": "ఒక రాజు దగ్గిర కొందరు బానిసలు పనిచేస్తూండేవారు.. ఒకసారి ఖజానాలో ధనం తరిగి పోయింది. దాన్ని సరిచేయడం కోసం ఒక్కొక్క బానిస కష్టపడి సంపాదించి, వెయ్యి రూపాయలనిస్తే, రాజు విడుదల చేస్తానన్నాడు.\nబానిసలలో ఇద్దరు అన్నదమ్ములున్నారు. తమ్ముడు బలహీనుడు. అన్న బలశాలి. అతను బాగా కష్టపడి శ్రమించి, వెయ్యి రూపాయలు చేర్చి రాజుకిస్తూ, \"ఇది తీసుకుని మా తమ్ముణ్ణి విడుదల చెయ్యండి,\" అన్నాడు.\n\" నువు శ్రమపడి సంపాదించినది నీ తమ్ముడికి ఎందుకు ఉపయోగిస్తున్నావు?” అని రాజు అడిగాడు.\n“ నా తమ్ముడు దుర్బలుడు, పనిచెయ్యలేడు. నేను ఇంకా పనిచేసి నా విడుదల కూడా పొందగలను. నేను విడుదలైపోతే నా తమ్ముడి సంగతి ఎవరు చూస్తారు?\" అన్నాడు అన్న.\nరాజు అతని సోదర ప్రేమ చూసి, డబ్బు తీసుకోకుండానే అన్నదమ్ములను విడుదల చేశాడు.",
            "book_page_end": -1
        },
        {
            "title": "అంబపలికింది",
            "book_page_start": 22,
            "pdf_page_start": 22,
            "pdf_page_end": 28,
            "author": "బూర్లె నాగేశ్వరరావు",
            "genre": "సామాజిక కథ",
            "moral": "మూఢ నమ్మకాలు మరియు అన్యాయం అంతిమంగా నిజం ముందు నిలబడలేవు.",
            "keywords": [
                "దొంగతనం",
                "విగ్రహం",
                "దైవభక్తి",
                "చాకలి",
                "జమీందారు"
            ],
            "characters": [
                "రావుబహదూర్",
                "పూజారి",
                "వాణి",
                "చిన్నడు",
                "పేరిగాడు",
                "బుచ్చిగాడు"
            ],
            "locations": [
                "శ్రీపురం",
                "దేవాలయం"
            ],
            "content": "శ్రీపురం సుభిక్షమైన గ్రామం. ఊళ్లో నిత్యమూ ధనలక్ష్మీ, ధాన్యలక్ష్మి తాండ విస్తూండేవి. ఊరి పెద్ద రావుబహదూర్ జమీందారుగారు. ఊళ్లో అతని మాటకు ఎదురులేదు. ఎవరింట ఏ సమస్య ఏర్ప డినా రావుగారి చేతిమీదుగా అది పరి ష్కారం కావలసిందే. గ్రామస్థులు నిరక్ష రులు కావటం చేత ఆ గ్రామానికి అమ రిన సదుపాయా లన్నిటికీ జమీందారు గారే బాధ్యుడని చెప్పాలి.\nఅలా ఏర్పడిన సదుపాయాలలో ఒకటి అమ్మవారి గుడి. ఆ దేవాలయం నిర్మా ణంలో ప్రతి గ్రామస్థుడి సొమ్మూ అంతో ఎంతో పడింది. గ్రామస్థులు ఏటా ఇచ్చిన చందాలతో అమ్మవారికి దాదాపు లక్ష రూపాయలు విలువ చేసే నగకట్టు ఏర్పడింది. అమ్మవారిని అలంకరించిన రోజున, చుట్టుపట్ల కొన్ని ఆమడల దూరం నుంచి జనం వచ్చి, ఎగబడేవారు.\nజమీందారు రావుగారి ధర్మమా అంటూ ఆ ప్రాంతాల అంత గొప్ప గుడి లేదు. గుడి లోపల విలువైన నగ కట్టు ఉన్న. కారణంచేత గుడికి బలమైన తాళం ఉండేది. దాని తాళపుచెవి గుడి తెరిచి ఉన్నప్పుడు పూజారి వద్దా, మిగతా వేళల జమీందారుగారి వద్దా ఉండేది. దేవా లయంతో రావుగారి కీర్తి మిన్నుముట్టింది. గ్రామస్థులకు ఆయన అమ్మవారి ప్రతినిధి లాగా కనిపించేవాడు.\nఉన్నట్టుండి ఒక రాత్రి అమ్మవారి నగలు మాయమయాయి. గుడి తలుపులు తెరుస్తూనే ఈ సంగతి గమనించిన పూజారి తల బాదుకున్నాడు. ఆయన వెళ్ళి రావుగారితో ఈ మాట చెబితే, రావు గారు తన చెవులను తానే నమ్మలేక పోయాడు. ఆయన పై బట్టకూడా వేసుకో కుండా గుడి కేసి పరిగెత్తాడు.\nఈ సంగతి ఊరంతా గుప్పుమన్నది. ఊరివారు అందరూ గుడి దగ్గిర చేరారు. అందరి ముఖానా విచారం తాండవిస్తు న్నది. అందరూ ఎంతో భక్తితో చందాలు వేసుకుని, అమ్మవారి కోసం చేయించిన లక్షరూపాయల నగలు మాయమయా యంటే మాటలా? జమీందారూ, పూజారీ తప్ప ఆ నగలను మరో మనిషి తాకలేడు. వాళ్లు దొంగతనం చేశారంటే ఆ ఊళ్లో రాళ్లూ, రప్పలూ కూడా నమ్మవు. మూడో వాడెవడో దొంగిలించాడంటే దొంగతనం ఎలా జరిగినదీ ఊహించటానికి కూడా వీలులేకుండా ఉన్నది !\nజమీందారు జనాన్ని తోసుకుంటూ అమ్మవారి విగ్రహం ముందుకు వచ్చి, చేతులెత్తి దణ్ణంపెట్టి, \"తల్లీ, ఇదేమి దురన్యాయం! మేమంతా ఏం పాపం చెయ్యటంచేత ఈ ద్రోహం జరిగింది? ఈ దొంగతనం చేసినవాడు ఎవడో నువే చెప్పాలి. వాణ్ణి ముక్కలు, ముక్కలుగా నరికిస్తాను.\" అన్నాడు ఆవేదనతో.\nవిచిత్రంగా అమ్మవారి విగ్రహం నుంచి మాటలు వినిపించాయి: \"భక్తుడా, నా మీది భక్తితో మీకు ఉన్న తెలివికూడా పోతున్నది. నా నగలు దొంగిలించినవాడు మీలోనే ఉన్నాడు. వాడు చాకలి పేరి గాడు. కాని వాణ్ణి ఏమీ అనకండి. వాడు అమాయకుడు.\"\nపేరిగాడి పేరు వినగానే అందరికీ అరికాలిమంట నెత్తికొచ్చింది. అదివరకు వాడు చిన్న చిన్న దొంగతనాలు చేసి, బయటపడి, తన్నులు తిని ఉన్నాడు. కాని, ఇంత పెద్ద దొంగతనం చేస్తాడా ! అందులోనూ అమ్మవారిసొత్తు!\nవెంటనే చాకలి పేరిగాణ్ణి బరబరా ఆలయానికి లాక్కొచ్చారు. వాడు తన మీదికి వచ్చిన నేరం విని, \"నా కేమీ తెలీదు, బాబూ !\" అని కేకలు పెట్టాడు.\nజమీందారు వాడి పీక పట్టుకుని, \"ఒరే. అమ్మవారు నిన్మేమీ అనవద్దన్నది. అంతటి దయగల తల్లి సొత్తు అపహ రిస్తావా? ఎక్కడ దాచావో చెప్పు,\" అని అడిగాడు.\nఎన్నివిధాల అడిగినా పేరిగాడు దొంగ తనం చేశానని ఒప్పుకోలేదు. చివరకు జమీందారు వాణ్ణి గుడిలోకి నెట్టి, “జాగ్రత్తగా ఆలోచించుకో. అమ్మవారికి ఆగ్రహం తెప్పించావంటే నెత్తురు కక్కు కుని చస్తావు!'' అని పేరిగాణ్ణి హెచ్చ రిస్తూ, గుడికి తాళం వేశాడు.\nమర్నాడు జమీందారు స్వయంగా వచ్చి, గుడి తలుపులు తెరిచేసరికి, పేరి గాడు నెత్తురు మడుగులో చచ్చిపడి ఉన్నాడు. నగల ఆచూకీ పేరిగాడి ద్వారా తెలుస్తుందని ఆశించిన ఊరి వాళ్లకు ఆశాభంగ మయింది.\nశవాన్ని బయటికి తీసి, గుడిని శుభ్రంగా కడిగించి, పుణ్యాహవాచనం చేశారు.\nకొంత కాలం గడిచినాక రావుగారు అందరినీ సమావేశపరిచి, \"చూడండి, జరిగినదేదో జరిగిపోయింది. పోయిన నగలూ, పేరిగాడి ప్రాణాలూ మళ్లీ రావు. రాత్రి అమ్మవారు బోసి మెడతోనూ, బోసి చేతులతోనూ నాకు కలలో కనిపించి, 'నన్నిలాగే ఉంచుతారట్రా? మళ్ళీ నాకు నగలు పెట్టండి!' అన్నది. వంద రాళ్లు పేర్చితే ఒక గుట్ట అవుతుంది. ఏమం టారు ?'' అన్నాడు.\nమళ్ళీ చందాలు వేసుకుని. అమ్మ వారికి నగలు ఏర్పాటు చేయటానికి అందరూ ఒప్పుకున్నారు. త్వరలోనే అమ్మవారికి నగలు ఏర్పడ్డాయి.\nకాని ఏడాది తిరగకుండానే అమ్మవారి నగలు మళ్ళీ మాయమయాయి. ఊరు అట్టుడికి పోయింది. గ్రామానికి ఏదో చేటు దాపరించిందనీ, మళ్ళీ ఎవరికో మూడిందనీ అనుకుంటూ గ్రామస్థులు దేవాలయం వద్దకు చేరారు.\nరావుగారు దేవతకు చేతులెత్తి నమస్క రించి, \"తల్లీ, నీ నగలు మళ్ళీ కాపాడ లేకపోయాం, ఎందుకు- మమ్మల్ని ఇలా శిక్షిస్తున్నావు ? ఈసారి ఇలాటి సాహ సానికి ఒడిగట్టిన దుర్మార్గుడెవరు? దయ చేసి చెప్పు!\" అని వేడుకున్నాడు.\nఅమ్మవారు పలకలేదు.\nజమీందారు ఆత్మహత్యకు తలపడి బొడ్డులోనుంచి చురకత్తి తీసి, తనను తాను పొడుచుకోబోయాడు. అందరూ హాహాకారాలు చేశారు. అంతలో విగ్రహం నుంచి మాటలు వినబడ్డాయి :\n\"నువు చావకు ! ఈ ఊరినుంచి నేనే పోవాలనుకుంటున్నాను. మీలో దుర్మా ర్గులున్నారు. ఈసారి నగలు కాజేసిన వాడు చాకలి బుచ్చిగాడు.”\nబుచ్చిగాడి పేరు వింటూనే కొందరు వాడి కోసం పరిగెత్తారు.\nరావుగారు మిగిలినవాళ్లతో, \"బుచ్చి గాణ్ణి ఎవరూ ఏమీ అనవద్దు. ఈసారి వాడు నగల జాడ చెప్పకుండా చావ గూడదు. మళ్ళీ లక్షరూపాయల నగలు మనం తేగలమా ?” అన్నాడు.\nకాని ఆయన అనుకున్నట్టు జరగ లేదు. బుచ్చిగాడి కోసం వెళ్ళినవాళ్ళు తిరిగి వచ్చి, బుచ్చిగాడు క్రితం రాత్రే బలవన్మరణం పొందినట్టు చెప్పారు.\nఈ మాట వింటూనే రావుగారు కుప్ప కూలిపోయాడు. ఆయనకు స్పృహతప్పి, ఎన్ని శైత్యోపచారాలు చేసివా తెలిపి రాలేదు. చివరకు గ్రామ స్థు లు మళ్ళీ చందాలు వేసుకుని అమ్మవారికి నగలు చేయిస్తామని మొక్కుకున్నాక నే ఆయన కళ్లుతెరిచాడు.\nవాళ్లు ఇలా మొక్కుకున్నామని చెప్ప గానే రావుగారు వాళ్లను మందలిస్తూ, “మీకేమైనా మతిపోయిందా? నా ఒక్కడి ప్రాణం కోసం మీ ఇళ్లన్నీ గుల్ల చేసు కుంటారా ?'!\" అన్నాడు.\n\"అదేం మాటండీ ! మీరు చల్లగా ఉంటేనే గద మాకు ఇళ్లూ, వాకిళ్లూనూ!\" అన్నారు గ్రామస్థులు.\nఅమ్మవారికి మూడోసారి నగలు ఏర్ప డ్డాయి. కాని ఈ నగలు పోవన్న నమ్మకం ఎవరికీ లేదు.\nపూజారి కూతురు వాణి చాలా చురు కైనపిల్ల. ఆమె మోసం జరుగుతున్నదనీ, అమ్మవారు పలకటం అసంభవమనీ గ్రహించింది. బంగారం మాయమైన తరవాత దొంగగా చెప్పబడిన వాళ్ళు చావటం కూడా ఆమెకు అనుమానా స్పదంగానే తోచింది. ఎవరో దేవతను అడ్డుపెట్టుకుని నాటకమాడుతున్నారు. వాణి ఈ మాట అంటే, పూజారి ఒప్పుకో లేదు. అతనికి అమ్మవారిలో అపారమైన .విశ్వాసం.\nఈ సమయంలో చిన్నడు తన కుక్కతో ఆ ఊరు వచ్చాడు. ఊళ్లో వాణ్ణి గురించి అదివరకే విని ఉన్నవాళ్ళు వాడికి స్వాగతం చెప్పారు.\nచిన్నడు తిన్నగా వచ్చి. గుడిలోనే మకాం పెట్టాడు. వాణ్ణి గురించి వాణి కూడా విని ఉన్నది. అందుచేత ఆమె గుడికి వచ్చి, వాణ్ణి పలకరించి, వాడికి జరిగినదంతా చెప్పింది. అంతా చెప్పి ఆమె, ''నువు ఈసారి నగలు పోకుండా చూడాలి. అంతేకాదు, అసలు దొంగను బయట పెట్టాలి. లేకపోతే మళ్లీ నగలు పోవటమేగాక, మరొక అమాయకుడి ప్రాణాలుకూడా పోతాయి.” అన్నది.\nచిన్నడు కాస్సేపు ఆలోచించి, ''గుడి తాళాలు ఎవరి దగ్గిర ఉంటాయి ?'' అని అడిగాడు.\n\"మా నాన్న రోజూ సాయంకాలం అమ్మవారికి దీపారాధన చేసి, తాళంవేసి, తాళపు చెవులను జమీందారు కిస్తాడు, '' అన్నది వాణి.\n\" ఇంకేం? ఈ రోజు దీపారాధన నువు చెయ్యి. తాళాలు తెచ్చి. నగలన్నీ జాగ్రత్తగా దాచెయ్యి. మీ నాన్నకు అను మానం కలగకుండా ఈ పని చేశావంటే, మిగిలినది నేను చూస్తాను, అంటూ చిన్నడు తన పథకం சO వాణికి వివరించాడు.\nవిగ్రహం కేసి తిరిగి, \"చూడు, తల్లీ, జాగ్రత్తగా ఆలోచించుకుని మరీ చెప్పు! నగలు తీసిననాడు నిజంగా నాగులే నంటావా ?'' అన్నాడు.\nవిగ్రహం నుంచి కోపంగా మాటలు వినిపించాయి :\n\"ఎవడు వాడు? నన్నే శంకిస్తున్నాడు. ముందు వాణ్ణి శిక్షించండి ! ' '\nమరుక్షణం జనం చిన్నడి మీదికి ఉరి కారు. వాణి వాళ్లని ఆగమని, 'అమ్మ వారు చెప్పినది పచ్చి అబద్ధం. నగలు నావద్ద ఉన్నాయి. వాటిని తీసినది నేను!\" అంటూ తన చేతిలో ఉన్న మూట విప్పి, అక్కడ పెట్టింది.\nఅందరూ నిర్ఘాంతపోయారు. అమ్మ వారు ఎందుకిలా అబద్ధం చెప్పింది? వాళ్లు ఒకరి మొహాలు ఒకరు చూసుకోవటం గమనించి చిన్నడు, \"ఇలా అబద్ధాలు చెప్పే దేవతలను నేను ఎరుగుదును. ఈ అమ్మవార్ని మీకు ప్రత్యక్షంగా కూడా చూపగలను,\" అంటూ కుక్కను విగ్రహంవేపు ఉసికొల్పాడు. కుక్క వెళ్ళి, విగ్రహం వెనక ఉన్న మనిషిని ఇవతలికి లాక్కొచ్చింది. ఆ మనిషి రావుగారి పాలేరు పెళ్లాం !\nనిజం చెప్పకపోతే చంపేస్తామని బెది రించిన మీదట అది, నగలు ప్రతిసారీ కాజేస్తున్నది జమీందారేననీ, తనను విగ్రహం చాటున ఉంచి అతను చెప్ప మన్న విధంగా చెప్పిస్తున్నాడనీ బయట పెట్టింది.\nఈలోపల రావుగారు అక్కడినుంచి జారుకున్నాడు. చిన్నడు జనాన్ని తీసు కుని రావుగారింటికి వెళ్లేటప్పటికి ఆయన తాను కాజేసిన అమ్మవారి నగలతో పరారీ అయే ప్రయత్నంలో ఉన్నాడు.\nకుక్క సహాయంతో చిన్నడు నగలను రావుగారి నుంచి లాక్కుని, ఆయనను ఊరువిడిచి పోనిచ్చాడు. తరవాత ఊరి వాళ్ల ఆదరాభిమానాలు అందుకుని, చిన్నడు కూడా తన కుక్కతో మరో గ్రామానికి బయలుదేరాడు.",
            "book_page_end": 28
        },
        {
            "title": "పందెం",
            "book_page_start": -1,
            "pdf_page_start": 29,
            "pdf_page_end": 29,
            "author": "ఎం. బాషా మొహిద్దీన్.",
            "genre": "హాస్యం",
            "moral": "తెలివి ఉపయోగించి లాభం పొందడం.",
            "keywords": [
                "పందెం",
                "యువకుడు",
                "తెలివి",
                "ఉంగరం",
                "పుట్టుమచ్చ"
            ],
            "characters": [
                "రాజు",
                "యువకుడు"
            ],
            "locations": [
                "కొలువుసభ"
            ],
            "content": "ఒక రాజుకు పందాలు వేసే వ్యసనం ఉండేది. రోజూ కొలువులోకి వస్తూనే, సభలో తనతో పందెం కాచేవాడుంటే లేచి నిలబడమనేవాడు.\nఒకనాడు ఆయన సభలోకి అడుగుపెట్టి ఇలా అనేసరికి, ఒక యువకుడు, “మహారాజా, నేను పందెం పెడతాను. మీరు ఓడినా, నేను ఓడినా వంద బంగారు నాణాలు ఇచ్చు కోవాలి,” అన్నాడు.\nరాజు సరేనని, పందెం చెప్పమన్నాడు.\n“మీ కుడిచేతి చిటికెన వేలి ఉంగరం కింద పెద్ద పుట్టుమచ్చ ఉన్నది. కావలిస్తే తీసి చూడండి,” అన్నాడు యువకుడు.\nరాజు తీసి చూశాడు. పుట్టుమచ్చ లేదు. యువకుడు రాజుకు వంద బంగారు నాణాలు ఇచ్చి వెళ్ళిపోతుండగా సభలో హాహాకారాలు చెలరేగాయి. ఏమిటని రాజు విచారిస్తే, సభలో వాళ్ళు ఆ యువకుడితో ఉమ్మడిగా పదివేల బంగారు నాణాలు పందెం కాచారట. రాజుగారి కుడి చిటికెన వేలి ఉంగరం తీయిస్తానని అతను అన్నాడట. పందెం గెల్చుకున్నాడు.",
            "book_page_end": -1
        },
        {
            "title": "పాపిష్ఠి డబ్బు",
            "book_page_start": 30,
            "pdf_page_start": 30,
            "pdf_page_end": 32,
            "author": "మాచిరాజు కామేశ్వరరావు",
            "genre": "నీతి కథ",
            "moral": "అన్యాయంగా సంపాదించిన ధనం శాంతిని ఇవ్వదు, స్నేహం దానికంటే విలువైనది.",
            "keywords": [
                "డబ్బు",
                "స్నేహం",
                "మోసం",
                "దొంగతనం",
                "వ్యాపారం"
            ],
            "characters": [
                "చెంగయ్య",
                "వెంకటయ్య",
                "రమణయ్య",
                "ముసలిది",
                "ముసలిదాని కొడుకు",
                "కోడలు"
            ],
            "locations": [
                "పట్నం",
                "గ్రామం"
            ],
            "content": "చెంగయ్య సంపాదన అతనికి బొటా బొటీగా సరిపోయేది. అతని స్నేహితుడు వెంకటయ్య మటుకు వ్యాపారంలో చాలా గడించి, పెద్ద ఇల్లు కట్టుకున్నాడు. చెంగయ్య అప్పుడప్పుడూ వెంకటయ్య ఇంటికి వెళ్ళి, కబుర్లాడి వస్తూండేవాడు.\nఒకరోజు చెంగయ్య వెళ్లినప్పుడు 'వెంకటయ్య అతనికి ఒక దుర్వార్త చెప్పాడు. వాళ్ళ కిద్దరికీ స్నేహితుడైన రమణయ్య ఇల్లూ, దుకాణమూ ఒకేసారి కాలిపోయి, అతను బికారి అయాట్ట.\nఈ మాట విని చెంగయ్య ప్రాణం కొట్టుకుపోయింది. రమణయ్య వ్యాపారం కోసం పట్నంలో స్థిరపడిపోయి, తన చిన్ననాటి మిత్రులకు దూరమయాడు..\n\"ఎంత ఘోరం! పాపం రమ - ణయ్యను చూసివద్దాం, పద,\" అన్నాడు చెంగయ్య వెంకటయ్యతో.\nవెంకటయ్య నవ్వి, \"ఇది మరీ బాగుంది! ఈ స్థితిలో మనం వెళితే రమ ణయ్య డబ్బు అడగడూ ?'' అన్నాడు.\nచెంగయ్య నిర్ఘాంతపోయి, \"డబ్బు పాపిష్ఠిది. స్నేహం పవిత్రమైనది. రెంటికీ లంకెపెడతావేం?\" అన్నాడు ఆవేశంగా.\n“డబ్బు లేదు గనక ఎన్ని కబుర్లయినా చెబుతావు. నేను రాను. కావలిస్తే నువు వెళ్ళు.\" అని చెప్పేశాడు వెంకటయ్య.\nఅప్పటికి చీకటి పడింది. అయినా చెంగయ్య, ప్రాణం నిలవక, అడ్డదారిన పట్నానికి బయలుదేరాడు. రాత్రంతా నడిస్తే తెల్లవారేసరికి పట్నం చేరవచ్చు.\nఅయితే అర్ధరాత్రి అయేసరికి మబ్బులు కమ్మి, గాలివాన ఆరంభమయింది. అదృష్టవశాన అతనికి ఒక గ్రామం తగి లింది. వానలో తడిసి ముద్ద అయి అతను ఒక ఇంటి తలుపు తట్టాడు.\nఒక ముసలిది కిటికీలో నుంచి తొంగి చూసి. \"ఎవరు వారు ?\" అన్నది.\n\"నేను పట్నం వెళుతున్నాను. అవ్వా. దారిలో వర్షం పట్టుకున్నది.. కాస్త తెల్ల వారినదాకా తల దాచుకుంటాను తలుపు తియ్యి,\" అన్నాడు చెంగయ్య.\n\"కొడుకూ, కోడలూ ఊరెళ్లారు. ఒంటరిగా ఉన్నాను. ఎవరొచ్చినా తలుపు తియ్యొద్దన్నారు. కాని, పాపం, నువు వర్షంలో తడిసిపోతున్నావు. తలుపు తీస్తాను ఉండు,\" అన్నది ముసలిది.\nఆమె తలుపు తీయకుండా - లోపలికి వెళ్ళిపోవటం చూసి చెంగయ్య పెరటి వేపు వెళ్ళి, కిటికీలో నుంచి ముసలిది చేస్తున్న పని చూశాడు. ఆమె పెట్టెలో నుంచి బోలెడు డబ్బు తీసి ఒక సంచీలో వేసి, పైన చింతపండు వేసి, సంచీని మేకుకు తగిలించి, పెట్టె మూసింది.\nఆమె వచ్చి తలుపు తెరిచేలోపల చెంగయ్య ముందువాకిలి వద్దకు వచ్చి నిలబడ్డాడు. ఆమె తలుపు తెరిచి, చెంగ య్యకు కట్టుకోను పాడిబట్టలిచ్చి, వీధి గదిలో అతను పడుకునేటందుకు నులక మంచం వాల్చింది.\nచెంగయ్య పడుకున్నాడుగాని నిద్ర పోలేదు. ముసలిదాని సంచీలో ఉన్న డబ్బుతో రమణయ్య తిరిగి వ్యాపారం ప్రారంభించి, త్వరలోనే బాకీ వడ్డీతో సహా తీర్చెయ్యవచ్చు.\nముసలిది గురుక పెట్టి నిద్రపోతున్నది. బయట వాన నిలిచిపోయింది. చెంగయ్య లేచి లోపలికి వెళ్ళి, డబ్బుసంచి భుజాన తగిలించుకుని, తిరిగి ప్రయాణమయాడు.\nఅతను బాగా తెల్లవారి రమణయ్య ఇల్లు చేరాడు. ఆ ఇల్లు తాలూకు బూడిద కుప్పలే అతనికి కనపడ్డాయి. చెంగయ్య కంట తడి పెట్టి, రమణయ్యను ఓదార్చ యత్నించాడు.\nచెంగయ్య సంచీలో డబ్బురమణయ్య ముందు పోసి, “దీనితో వ్యాపారం చేసి మళ్ళీ పైకిరా,\" అన్నాడు.\n\"ఈ డబ్బు నీది కాదు. పరామర్శించ టానికి రాని వెంకటయ్య పంపాడనుకోను. నిజం చెప్పు. ఇది నీకు ఎక్కడిది?'' అని రమణయ్య అడిగాడు.\nచెంగయ్య జరిగినదంతా దాచకుండా రమణయ్యకు చెప్పి, \"ఆరు నెలల్లో ముసలిదానికి రెట్టింపు డబ్బు తిరిగి ఇయ్యవచ్చు. సందేహించకు, అన్నాడు.\nరమణయ్య కంట తడి పెట్టుకుంటూ, \"నా మీద నీకున్న అభిమానానికి చాలా సంతోషమే గాని, చెంగయ్యా, ఈ డబ్బు నాకు వద్దు. నేను ఇన్నాళ్లూ చాలా అన్యా యాలు చేసి డబ్బు గడించాను. నా వ్యాపారమంతా దగా వ్యాపారమే.అందుకే తుడిచిపెట్టుకు పోయింది. నే నిప్పుడు మరో శెట్టి దగ్గిర ఉద్యోగానికి కుదిరాను. నా సంపాదనతో మా సంసారం వెళ్ళి పోతుంది. ఇది పాపిష్ఠి డబ్బు! కాక పోతే నీవంటి సజ్జనుణ్ణి దొంగతనానికి ప్రేరేపించదు. ఈ డబ్బు ముసలిదానికి తిరిగి ఇచ్చెయ్యి,'' అన్నాడు.\nచెంగయ్య తన స్నేహితుడి స్థితి మరీ అధ్వాన్నంగా లేదని తృప్తిపడి, ఆ రోజు మధ్యాన్నం డబ్బు సంచీతో తిరుగు ప్రయాణం అయాడు. అతను ముసలి దాని ఇంటికి చేరేసరికి ఇంటిదగ్గిర చాలా మంది జనం పోగై ఉన్నారు. ముసలిది అరుగుమీద కూర్చుని ఏడుస్తున్నది.\nదాని కోడలు, “అన్నీ అబద్ధాలు! డబ్బు దాచేసుకుని, ఎవడో ఎత్తుకు పోయాడంటు న్నది. దొంగకు 'చింతపండు సంచీలో డబ్బుఉంటుందని ఎలా తెలుస్తుంది ? ఇక ఈవిడ ఇంట్లో క్షణం ఉండటానికి వీల్లేదు!\" అని ఆవేశంగా అరుస్తున్నది .\nముసలిదాని కొడుకు నిస్సహాయుడై నిలబడి ఉన్నాడు.\nముసలిదాని దుస్థితి చూసి చెంగయ్య డబ్బు సంచీ ఇచ్చి, జరిగిన ది చెప్పాకనే వాళ్లు ముసలిదాన్ని లోపలికి రానిచ్చారు.\nచెంగయ్య ఇంటికి తిరిగి పోతూ, “డబ్బు పాపిష్ఠిదే !\" అనుకున్నాడు.",
            "book_page_end": 32
        },
        {
            "title": "అసూయ",
            "book_page_start": -1,
            "pdf_page_start": 33,
            "pdf_page_end": 33,
            "author": "మారుపాక మంజురాణి",
            "genre": "నీతి కథ",
            "moral": "అసూయ మనిషి పతనానికి దారితీస్తుంది.",
            "keywords": [
                "అసూయ",
                "గురుకులం",
                "విద్య",
                "రాజు"
            ],
            "characters": [
                "ప్రవరుడు",
                "విదురుడు",
                "రాజు"
            ],
            "locations": [
                "కృష్ణాపురం",
                "దివాణం"
            ],
            "content": "కృష్ణాపురంలో ఇద్దరు పండితులు గురుకులాలు నడిపేవారు. వారిలో ప్రవరుడు అనే ఆయన తన శిష్యులకు ఎంతో శ్రద్ధతోనూ, వాత్సల్యంతోనూ విద్య చెప్పి, సాధ్యమైనంత త్వరగా వాళ్ళ చదువు పూర్తిచేసి పంపేస్తుండేవాడు.\nవిదురుడు అనే రెండో ఆయన శిష్యులచేత చాకిరీ చేయించుకుని, చదువు చెప్పేవాడు కాడు. ఆయన శిష్యుల చదువు ఎంతకీ పూర్తి అయేది కాదు. అందుచేత ఆయన వద్దకు శిష్యులు వచ్చేవారు కారు.\nవిదురుడు అసూయపడి, రాజు వద్దకువెళ్ళి, ప్రవరుడు శిష్యుల వద్ద డబ్బుపుచ్చుకుని, వారి చదువు పూర్తి కాకుండానే యోగ్యతాపత్రాలనిచ్చి పంపేస్తున్నాడని ఫిర్యాదు చేశాడు. రాజు ఇద్దరినీ రమ్మని కబురు పంపాడు.\nప్రవరుడు తనపై వచ్చిన ఆరోపణల పత్రం చదువుకుని, గుర్రపు బండిపై దివాణానికి వెళ్ళాడు. విదురుడు కూడా చాలా ఉత్సాహంగా ఎద్దు బండిమీద బయలుదేరాడు.\nసాక్షికన్న నిందితుడే ముందు రావటం చూసి రాజు విచారణ వాయిదా వేద్దామను కున్నాడు.\n\" మహారాజా, విదుర పండితులవారూ, నేనూ ఒకేసారి బయలుదేరాం. అయితే వారు ఒంటెద్దుబండి మీద వస్తున్నారు. నేను గుర్రపుబండిలో వచ్చాను. విద్యార్థుల సంగతి కూడా అంతే. చురుకు గల వాళ్ళు ముందు ఉత్తీర్ణులై, యోగ్యతా పత్రాలు పొందుతారు.” అన్నాడు ప్రవరుడు.\nరాజుకు విషయం అర్థమై, ఆయనను తన ఆస్థానగురువుగా నియమించి, అసూయ పడినందుకు విదురుడి భరణం రద్దుచేశాడు.",
            "book_page_end": -1
        },
        {
            "title": "రెండుగండాలు",
            "book_page_start": 34,
            "pdf_page_start": 34,
            "pdf_page_end": 36,
            "author": "బొమ్మిడి అచ్చారావు",
            "genre": "కుటుంబ కథ",
            "moral": "అనుమానాలను నివృత్తి చేసుకోవడం ద్వారా కుటుంబ సమస్యలు పరిష్కారం అవుతాయి.",
            "keywords": [
                "అత్తాకోడళ్ళు",
                "నాగవశీకరణం",
                "గండాలు",
                "జ్యోతిష్యం",
                "కుటుంబం"
            ],
            "characters": [
                "భీమన్న",
                "కామాక్షమ్మ",
                "కమల",
                "జ్యోతిష్కుడు",
                "భీమన్న చెల్లెలు"
            ],
            "locations": [
                "వెంకటాపురం"
            ],
            "content": "వెంకటాపురంలో భీమన్న అనే చిన్న రైతు, చిన్నతనంలోనే తండ్రి పోగా, తల్లి అండన పెరిగాడు. తల్లి కామాక్షమ్మ అతన్ని క్రమశిక్షణతో పెంచి, కమల అనే చక్కని చుక్కను తెచ్చి వాడికి పెళ్ళి చేసింది.\nఅయితే కామాక్షమ్మ క్రమంగా కోడ లిని రాచి రంపాన పెట్టసాగింది. తల్లికి ఎదురు చెప్పలేని భీమన్న తన భార్య పడే హింసలు చూసి సహించటమే గాక, భార్యను ఓదార్చే శక్తి కూడా లేనివా డయాడు. ఆ ఇంట్లో కమలదిక్కులేనిదై పోయింది.\nఈ స్థితిలో భీమన్న చెల్లెలు గర్భవతిగా ఉండి, కాన్పుకు పుట్టింటికి వచ్చి చేరింది. ఆమె తల్లితో బాటు తానుకూడా కమలని ఆరళ్లు పెట్టడం మొదలు పెట్టింది. కమలకు బ్రతుకు మరింత దుర్భరమయింది..\nఒకసారి కమల అన్న చెల్లెలిని చూడ వచ్చి, ఆమె ఏమీ చెప్పకుండానే పరిస్థితి గ్రహించి, చాలా బాధపడ్డాడు. ఆమె కాపరం ఎలాగైనా చక్కదిద్దాలన్న ఉద్దే శంతో అతను చెల్లెల్ని ఓదార్చి. ఆమె అత్తను గురించి, ఆ ఇంటిని గురించీ వివరాలు తెలుసుకొని, చెల్లెలికి ఒక ఉపాయం చెప్పి వెళ్ళిపోయాడు.\nతరవాత రెండు రోజులకు ఒక జ్యోతి ష్కడు కామాక్షమ్మ ఇంటి వైపుగా వచ్చాడు. కామాక్షమ్మకు జోస్యం పిచ్చి చాలా ఉన్నది. ఆమె జ్యోతిష్కుణ్ణి లోప లికి పిలిచి, తన చెయ్యి చూడమన్నది.\nజ్యోతిష్కుడు ఆమె హస్త రేఖలను చాలాసేపు పరీక్షించి, ఏమీ అనకుండా అక్కడినుంచిలేచి, వెళ్లిపోయే ప్రయత్నం చేశాడు.\n\"ఏం, నాయనా ? ఏం చెప్పకుండా వెళ్లిపోతున్నావు? నీకు తగిన విధంగా సంబారం ఇస్తాలే,\" అని కామాక్షమ్మ 'అతన్ని నిలవేసింది.\n\"అమ్మా, క్షమించాలి. నిజం చెప్పి, మిమ్మల్ని బాధపెట్టటానికి నోరు రాదు,” అన్నాడు జ్యోతిష్కుడు.\n“ఫరవాలేదు, చెప్పు. ఉన్నమాట చెప్పటానికి సంకోచం దేనికి?\" అన్నది కామాక్షమ్మ.\n“అమ్మా, నీకు రెండు గండా లున్నాయి. మొదటిది తప్పినా, రెండోది తప్పటం కష్టం.\" అని జ్యోతిష్కుడు మరి చెప్పలేదు.\nకామాక్షమ్మ ''గండం' అన్నమాట వీని ఠారెత్తింది. అయినా బింకంగా, ఆ గండాలేమిటో చెప్పితీరాలనిపట్టుబట్టింది.\n\"నీ కూతురికి పుట్టబోయే బిడ్డవల్ల నీకు గండం ఉన్నది. ఆ బిడ్డకు పదేళ్లు వచ్చేదాకా నువు చూడకుండా ఉంటే ఆ గండం తప్పుతుంది. కాని ఒక నెల రోజుల్లో నీకు పాము గండం ఉన్నది. నాగవశీకరణమంత్రం తెలిసిన మనిషి నీ కోసం నెలరోజులు పూజలు చేస్తే తప్ప ఈ గండం తప్పే మార్గంలేదు. వచ్చేనెల ఇదే తిథినాడు నీకు పాము గండం,\" అని చెప్పి, జ్యోతిష్కుడు వెళ్ళిపోయాడు.\nకామాక్షమ్మకు ప్రాణ భయం దయ్యంలా పట్టుకున్నది. ఆమె పరిస్థితి చూసి కమల జాలిపడి, \"అత్తయ్యా, మనం చాలా అదృష్టవంతులం. నాకు నాగవశీకరణ మంత్రం తెలుసు. ఈ నెలరోజులూ నేను పూజలు చేసి, నీకు పాముగండం రాకుండా చూసు కుంటాను,\" అన్నది.\nఅకస్మాత్తుగా కోడలు కామాక్షమ్మకు దేవతలా కనబడింది.\n• \"అలా చెయ్యి, తల్లీ. నీకు నాగ వశీకరణమత్రం తెలుసునని నా కింత కాలమూ తెలీదు. నీమాట వినగానే పోయినప్రాణం వచ్చినట్టుగా ఉన్నది,\" అని ఆమె కోడలి మీద ఎంతో అభిమానం ఒలక బోసింది.\nపోతే, మొదటి గండం సంగతి చూసు కోవాలి. కామాక్షమ్మ కూతురు ఇవాళో, రేపో కనేటట్టుగా ఉన్న నిండు చూలాలు. కామాక్షమ్మ నిర్మొహమాటంగా తన కూతుర్ని కాన్పుకు ఆమె అత్తవారింటికే పంపేసింది. ఆ పని చేసిన తరవాత ఆమెకు ప్రాణభయం చాలా వరకు పోయిందీ.\nకమల నెలరోజులూ పూజలు చేస్తూ, అత్తను కాలు కింద పెట్టనియ్యకుండా ఇంటిపని అంతా తానే చేసింది. కామా క్షమ్మ తన కోడలిని చూసి మురిసిపోయి, ఒకప్పుడు ఆమెను తాను రాచి రంపాన పెట్టిన సంగతి కూడా మరిచిపోయింది.\nజ్యోతిష్కుడు చెప్పిన నెలపూర్తయింది. చివరి రోజున కామాక్షమ్మ ప్రాణాలు అరచేత పట్టుకుని మంచం ఎక్కి కూర్చుని కాలు కింద పెట్టలేదు. గండం తప్పిపోయిందని కోడలు ఎంత ధైర్యం చెప్పినా ఆమెకు ఆ రోజు గడిచినదాకా భయం తీరలేదు.\nతరవాత కామాక్షమ్మ క మ ల ను కూతురికన్న ఎక్కువగా చూడసాగింది. తన అన్న పంపిన 'జ్యోతిక్కడి' ధర్మమా అంటూ కమల సమస్య గటై క్కింది. రెండు గండాల నాటకంలో తన అన్న పాత్ర గురించి కమల తన భర్తకు కూడా చెప్పలేదు.",
            "book_page_end": 36
        },
        {
            "title": "సగం సగం",
            "book_page_start": -1,
            "pdf_page_start": 37,
            "pdf_page_end": 37,
            "author": "చందమామ బృందం",
            "genre": "హాస్యం",
            "moral": "తెలివిగా చేసిన ఒప్పందాలు ఇతరులను బోల్తా కొట్టిస్తాయి.",
            "keywords": [
                "ఒప్పందం",
                "యాత్రికుడు",
                "మామిడిపళ్లు",
                "హాస్యం"
            ],
            "characters": [
                "యాత్రికుడు",
                "జమీందారు",
                "కాపలావాడు",
                "తోటమాలి"
            ],
            "locations": [
                "గ్రామం",
                "మామిడితోట"
            ],
            "content": "ఒక యాత్రికుడు ఒక ఏకాదశినాడు ఒక గ్రామం వచ్చి, అక్కడ జమీందారుగారి మామిడితోట చూశాడు. మామిడిపళ్ళు కోతకు సిద్ధంగా ఉన్నాయి. ఏకాదశి ఉపవాసం గనక, ఫలహారానికి ఆ మామిడిపళ్ళు బాగుంటాయనుకుని యాత్రికుడు జమీందారు వద్దకు వెళ్ళి, పళ్ళు కావాలని అడిగాడు.\nఅతను కోరినన్ని పళ్ళు కోసుకునేటందుకు అనుమతి ఇస్తూ జమీందారు చీటీ ఇచ్చాడు. అది చూసి తోటకు కాపలా కాసేవాడు, “నువు కోసుకున్న పళ్ళలో నాకు సగం ఇయ్యాలి,” అన్నాడు.\n\" అలాగే ఇస్తాను గాని, నే నిచ్చిన పళ్ళలో ఒకటి నాకు తిరిగి ఇయ్యాలి,” అన్నాడు యాత్రికుడు.\nకాపలావాడు సరేనన్నాడు. యాత్రికుడు తోటమాలితో కూడా ఇలాటి ఒప్పందమే చేసుకున్నాడు. అయితే అతను రెండే రెండు పళ్ళు కోసుకున్నందున తోటమాలికిగాని, కాపలా వాడికి గాని ఏమీ దక్కలేదు. వాళ్ళిద్దరికీ యాత్రికుడు ఒక్కొక్క పండు ఇచ్చి, తిరిగి పుచ్చుకుని, రెండు పళ్ళూ తానే ఆరగించాడు.",
            "book_page_end": -1
        },
        {
            "title": "అతిస మర్యాద",
            "book_page_start": 38,
            "pdf_page_start": 38,
            "pdf_page_end": 42,
            "author": "వసుంధర",
            "genre": "సామాజిక కథ",
            "moral": "అతిథి మర్యాద పేరుతో అతిథిని ఇబ్బంది పెట్టరాదు; స్వార్థం లేకుండా ఉండాలి.",
            "keywords": [
                "అతిథి మర్యాద",
                "స్వార్థం",
                "ఆతిథ్యం",
                "సంప్రదాయం",
                "పురాణం"
            ],
            "characters": [
                "కృష్ణకాంతుడు",
                "ఇంటాయన",
                "చంటాడు",
                "పురాణం శాస్త్రులు",
                "ఇంటాయన తల్లి",
                "ఇంటాయన భార్య"
            ],
            "locations": [
                "బంధువుల ఇల్లు",
                "పొరుగూరు"
            ],
            "content": "కృష్ణ కాంతుడు పొరుగూరు వెళ్ళవలసి వచ్చింది. ఆ ఊళ్లో వాళ్ళ బంధువు లున్నారుగాని, వెళితే అతిగా అతిథి మర్యాదలు చేస్తారు; అందుకని ఉండే రెండు రోజులూ పూటకూళ్ళ ఇంట్లో ఉండమని తండ్రి సలహా యిచ్చాడు. మర్యాదలు చేయించుకుంటే తప్పేమని, కృష్ణకాంతుడు బంధువుల ఇంటికే వెళ్ళాడు.\nశీతాకాలం కావడంచేత అతని కాళ్లు పగిలిఉన్నాయి. దానికితోడు నడకలో అతని కాలు మడతపడి బెణికింది. అతను బంధువుల యిల్లు చేరి తలుపు తట్టగానే ఇంటి యజమాని తలుపు తీసి, కృష్ణకాంతుణ్ణి చూసి కుశల ప్రశ్నలు వేసి, కృష్ణకాంతుడు వచ్చాడని గట్టిగా అరిచి భార్యకు చెప్పాడు.\nకృష్ణకాంతుడు లోపలికి అడుగుపెట్ట బోతే ఆయన వారించి, ‘\"ఒసేవ్, మన చంటాన్ని పిలు !'' అని అరిచాడు. కృష్ణ కాంతుడికి బయట నిలబడడం ఇబ్బందిగా ఉంది; లోపలికి వెళ్ళి కూర్చోవాలని ఉంది. కాని ఆయన గుమ్మానికి అడ్డంనిలబడి, అవీ ఇవీ మాట్లాడుతున్నాడు. ఇంతలో ఆయన తనను లోపలికి రానివ్వడనుకుని, కృష్ణ కాంతుడు అరుగుమీద కూర్చోబోతే, ఆయన దానికి కూడా అడ్డుపడి, \"ఒక్క నిముషం ఆగు, నాయనా. చంటాడు వచ్చేస్తాడు. అంతవరకూ కూర్చోవద్దు,'' అన్నాడు.\nచంటాడు రావటానికి చాలా సేపు పట్టింది. వాడు ఎక్కడికో ఆడుకో బోయాట్ట ! వాడు వచ్చి, చెంబులో నీళ్లు తెచ్చాడు. అసలు విషయం ఇంటాయన కృష్ణ కాంతుడికి ఇలా బోధపరిచాడు :\n\"అతిథి దేవుడితో సమానం. అంచేత అతిథిని దేవుడిలా గౌరవించడం మా ఇంటి సంప్రదాయం. `అతిథికి ఇంట్లో ఎవరో ఒకరు కాళ్లు కడగాలి. నువేమో వయసులో చిన్నవాడివి. కన్యాదాన సమయంలో తప్ప పెద్దవాళ్లు చిన్న వాళ్లకు కాళ్లు కడగరాదు. అలా చేస్తే ఆయుక్షిణం ! వయసొచ్చిన ఆడపిల్లలు పరాయిమగవాళ్ళ కాళ్లు కడగకూడదు. అందుచేత చిన్నవాడికోసం ఆగవలిసి వచ్చింది. వాణ్ణి వెతకడంలో ఆలస్య మయింది. కాళ్లు కడగకుండా అతిథిని కూర్చోబెట్టకూడదు. మరోలా అనుకోకు నాయనా.\"\n\"అలాగే కానీ, నా అరికాళ్లు పగిలి ఉన్నాయండీ, చన్నీరు తగిలితే మంటలు పుట్టుతాయి,'' అన్నాడు కృష్ణకాంతుడు.\n\"అలా అనకూడదు. తిరిగి తిరిగి వచ్చినవాళ్లు చన్నీళ్ళతోనే కాళ్లు కడుక్కోవాలి,” అన్నాడు ఇంటాయన.\nచంటాడు కృష్ణకాంతుడి కాళ్లు కడిగాడు. కాళ్లు భగ్గున మండాయి. అతను లోపలికి వెళ్ళి కూర్చున్నాడు. ఇంటాయన మంగలిని పిలిపించి, అతని కాళ్ళకు నూనె మర్దన చేయించాడు. కృష్ణకాంతుడికి చాలా హాయిగా ఉన్నది.\nఆ రాత్రి భోజనాలయాక పురాణం శాస్త్రులుగారికి కబురు వెళ్లింది. ఆయన వచ్చి, అర్ధరాత్రిదాకా పురాణం చదివి వినిపించి. వెళ్లిపోయాడు.\n\"అతిథితో కలిసి పురాణం వింటె ఎంతో పుణ్యంట. ఇలాటి సమయాల్లో తప్ప నీకూ, నాకూ పురాణకాలక్షేపం జరుగుతుందా?'' అన్నాడు ఇంటాయన.\nకృష్ణ కాంతుడికి పెందలాడే నిద్ర పోవడం అలవాటు. పురాణం చెబుతున్నప్పుడు అతను బలవంతాన మేలుకొని ఉన్నాడు. కాని వేళ దాటే సరికి అతని నిద్రకూడా పోయింది.\nఅతనికి మండువాలో పక్క ఏర్పాటు చేశారు. అతను మంచంమీద నడుము వాల్చినాక, చంటాడు దొడ్లో నుంచి సింహంలా ఉన్న కుక్కను తెచ్చి, అతని మంచానికి కట్టేశాడు.\n“అదేమిటి ?\" అన్నాడు కృష్ణ కాంతుడు ఆశ్చర్యంతో.\n\"ఊళ్లో దొంగల భయం ఎక్కువగా ఉన్నది. దొంగలు ముఠాలుగా వచ్చిపడి ఒక్కోసారి మనుషుల్ని చంపేసి కూడా పోతున్నారు. అందుకని కుక్కను పెంచుతున్నాం. ఇటీవల దొంగలభయం తగ్గిందనుకో. అయినా అతిథికి రక్షణ కలిగించడం - మా విధి.\" అన్నాడు అక్కడే ఉన్న ఇంటాయన.\nకృష్ణకాంతుడికి ఊరకుక్కలంటేనే చచ్చే భయం. ఇది జాతికుక్క కూడానూ, సింహంలా ఉంది! కొత్తమనిషి కావడంవల్ల అతన్ని మరీ మరీ పట్టి చూస్తున్నది. ఇక అతనికి నిద్రప్రాప్తి పూర్తిగాపోయింది.\nతెల్లవారుఝామున కాస్త కునుకు పట్టుతూండగా, ఇంటాయన వచ్చి అతన్ని లేపేశాడు. అతిథి లేస్తేగాని ఇంటి పనులేవీ చెయ్యగూడదుట !\nరాత్రంతా నిద్ర లేకపోవడమూ, ప్రయాణం బడలికా, గాలిమార్పూ మూలాన కృష్ణకాంతుడికి జలుబుచేసి, తుమ్ములు పట్టుకున్నాయి.\nఇంటాయన తల్లి డెబ్బయి ఏళ్ళది, కృష్ణకాంతుడు తుమ్మినప్పుడల్లా తన వేళ్లు నీళ్ళలో ముంచి అతని నెత్తిన వీదిల్చి, ''చిరంజీవ !\" అనసాగింది. త్వరలోనే అతని తల పూర్తిగా తడిసి పోయింది.\nఅతని తుమ్ములు ఆగాక, \"ఎలా ఉంది, నాయనా ?'' అన్నదావిడ.\n\"తల తుడుచుకునేటందుకు గుడ్డ కావాలండీ.\" అన్నాడు కృష్ణకాంతుడు.\n“తప్పు, నాయనా! చిరంజీవ జలాన్ని తుడుచుకోకూడదు. దానంతట 요 ఆరిపోవాలి. ఇంట్లో వాళ్ళకు అస్త మానమూ ఇలా చెయ్యటం కుదరదు. కాని అతిథివి కాబట్టి ప్రత్యేక శ్రద్ధ తీసు కోవాలి,\" అని ఆమె వెళ్లిపోయింది.\nనాలుగురోజులు గడిపాడు కృష్ణకాంతుడు. పురాణంవల్లా, కుక్క భయంవల్ల అతనికి నిద్ర బొత్తిగా లేకుండా పోయింది.\nఅతను వెళ్లిపోయే రోజున అతని కోసం ప్రత్యేకంగా ఒక వీడ్కోలు పానీయం తయారుచేశారు. ఇంటాయన దాన్ని చిన్న గ్లాసులో కృష్ణకాంతుడికి ఇస్తూ, \"అమృతంలాంటి ఈ పానీయం కేవలమూ అతిథుల కోసమే తయారు చేస్తాం. ఏడు గ్లాసులు అవుతుంది. అంతా నువే తాగాలి. ఇంటివాళ్లెవరూ తాగకూడదు. ఇది మా సంప్రదాయం,” అన్నాడు.\nకృష్ణకాంతుడు ఆశ్చర్యంగా, ‘“అతిథు లను గురించి ఇంత శ్రద్ధ తీసుకునేవాళ్లు అరుదు. నా గురించి మీకు చాలా శ్రమా, ఖర్చూ అయాయి,\" అన్నాడు.\n\"దానిదేముంది, బాబూ? కాని ఎందు వల్లనో మా ఇంటికి ఒకసారి వచ్చినవాళ్లు మళ్లీ రావడం లేదు. ఈ మధ్య ఒక్కరూ రాలేదు,\" అన్నాడు ఇంటాయన.\nఈ మాట విని కృష్ణ కాంతుడు ఆశ్చర్యపడ్డాడు. వీళ్లు అతి మర్యాద చేసినా, ఆప్యాయతకు లోపం లేదు. అంతమాత్రానికే అతిథులు భయ పడాలా, అనుకుంటూ కృష్ణకాంతుడు వీడ్కోలు పానీయం రుచి చూశాడు.\nఅతను ఇంటాయన కేసి తిరిగి, \"ఒకసారి మీ ఇంటికి వచ్చిన అతిథి మళ్లీ ఎందుకు రాడో నాకు అర్థమయింది. మీరు అతిథిని మరీ దేవుడిలా చూస్తు న్నారు. దేవుడు రాయి కాబట్టి ఎంతైనా భరిస్తాడు, మానవమాత్రుడి కది సాధ్యం కాదు. పానీయాన్ని నన్ను ఒక్కణ్ణి తాగమనడం అన్యాయం. మీ ఇంటిలో అందరు నాతోబాటు తాగవలిసిందే,\" అన్నాడు.\nఎవరూ అందుకు ఒప్పుకోలేదు. కాని, \"అతిథి ఆఖరు కోరిక మీరు మన్నించి తీరాలి.\" అని కృష్ణకాంతు డన్నమీదట, అందరూ తలాకాస్త పానీయం పుచ్చు కున్నారు.\nదాన్ని రుచి చూస్తూనే ఇంటాయన, \"ముందా పానీయాన్ని అవతల పార బొయ్యండి!' అన్నాడు కోపంగా. దాని రుచి మహా భయంకరంగా ఉన్నది.\n\"ఒకటి కాదు. రెండు కాదు, ఏడు గ్లాసులు ఈ పానీయాన్ని తాగినవాడు మళ్లీ మీ ఇంటికి ఎలా వస్తాడు ?\" అన్నాడు కృష్ణకాంతుడు.\nఇంటాయన సిగ్గుతో తలవంచు కున్నాడు. తన భార్యకు అతిథులంటే ఇష్టంలేక ఈ పానీయం తయారుచేస్తున్న దని ఆయన గ్రహించాడు.\n\"అతిథిని ప్రత్యేకంగా చూడక, మీ ఇంట్లో మనిషిలా చూసుకుంటే ఏ ఇబ్బందీ ఉండదు. మీ ఆతిథ్యానికి నేను చాలా కృతజ్ఞుణ్ణి,\" అంటూ కృష్ణకాంతుడు సెలవుపుచ్చుకుని, తన ఊరు వెళ్లిపోయాడు.",
            "book_page_end": 42
        },
        {
            "title": "దొంగబుద్ధి",
            "book_page_start": -1,
            "pdf_page_start": 43,
            "pdf_page_end": 43,
            "author": "ఆరుపల్లి గోవిందరాజులు",
            "genre": "నీతి కథ",
            "moral": "మనిషి స్వభావాన్ని బట్టే అతడి విశ్వసనీయత ఉంటుంది.",
            "keywords": [
                "విశ్వసనీయత",
                "దొంగబుద్ధి",
                "ఉద్యోగం",
                "షావుకారు"
            ],
            "characters": [
                "రంగడు",
                "పేరయ్యశెట్టి",
                "షావుకారు"
            ],
            "locations": [
                "దుకాణం"
            ],
            "content": "రంగడు అనేవాడు పేరయ్యశెట్టి దుకాణం దగ్గరకు వెళ్ళి, తనకు ఏదైనా పని చూపించ మన్నాడు.\n\"నిన్ను నా దుకాణంలోనే పెట్టుకుంటాను. నేను చెప్పిన పని ఎల్లా చేయవలసి ఉంటుంది,” అన్నాడు పేరయ్య.\nసరేనన్నాడు రంగడు.\n\" అప్పుడప్పుడు పక్క దుకాణం షావుకారు పొరుగూరు వెళుతూంటాడు. ఆ సమయంలో నువు ఆ దుకాణంలో పని చెయ్యాలి. అయితే ఆ షావుకారుకు అనుమానం రాకుండా కొంత అమ్మకం సొమ్ము నాకు ఇస్తూండాలి. దొరికిపోయినట్టయితే, ఆ నేరం నీ మీదే వేసుకోవాలి. సరేనా?” అని పేరయ్య అడిగాడు.\nసరేనన్నాడు రంగడు.\nశెట్టి, \"తక్షణం గుమ్మం దిగు!\" అన్నాడు.\n\"ఏం?\" అన్నాడు రంగడు తెల్లబోతూ.\n\"నీది దొంగబుద్ధి. ఇలాటివాడివి నేను లేని పక్షంలో నమ్మకంగా పనిచేస్తావని ఏమిటి?” అన్నాడు పేరయ్య.",
            "book_page_end": -1
        },
        {
            "title": "దయ్యాల బంగళా",
            "book_page_start": 44,
            "pdf_page_start": 44,
            "pdf_page_end": 48,
            "author": "ఏ. సి. సర్కార్, ఐంద్రజాలికుడు",
            "genre": "సామాజిక కథ",
            "moral": "మూఢనమ్మకాలను శాస్త్రీయ పద్ధతి ద్వారా తొలగించవచ్చు.",
            "keywords": [
                "దయ్యాలు",
                "మూఢనమ్మకం",
                "యువసమాజం",
                "భూతవైద్యుడు",
                "గాలి ఒత్తిడి"
            ],
            "characters": [
                "రాఘవరావు",
                "రాము",
                "మానస్",
                "సురజిత్",
                "సత్యానందుడు"
            ],
            "locations": [
                "శ్రీపురం",
                "బంగళా",
                "పట్టణం"
            ],
            "content": "జమీందారు రాఘవరావుకు గ్రామం పొలిమేరలో ఖాళీస్థలం ఉండేది. ఆ స్థలాన్ని రాము అనే వయసుమీరిన పెద్ద మనిషి బాడుగకు తీసుకుని, నెలకు ఇంత చెల్లిస్తాననీ, ఒక సంవత్సరంపాటు బాడుగ చెల్లించలేకపోతే స్థలాన్ని వదులు కుంటాననీ రాఘవరావుతో ఒప్పందం చేసుకున్నాడు.\nరాము ఒంటరిగాడు, ఎవరితోనూ కలిసేవాడు కాడు. అతను ఖాళీస్థలంలో ఒక బంగళా, వెదురుగోడలతోనూ, పెంకులకప్పుతోనూ కట్టించి, అందులో నివసించసాగాడు. అది చాలా అందమైన బంగళా. దానిచుట్టూ చక్కని క్రోటన్ మొక్కలూ, పళ్ల చెట్లూ ఉండేవి. పై నుంచి అది ఎంతో ఆకర్షవంతంగా కన బడినా, దాని లోపలికిపోయి చూసే అవ కాశం ఎవరికీ ఉండేది కాదు.\nరాము తన వంట తానే చేసుకుని, ఒంటరిగా జీవించేవాడు. నెల పూర్తికాక మునుపే జమీందారు వద్దకు వెళ్లి, అద్దె చెల్లించేసేవాడు. ఇలా రెండేళ్లు గడి చాయి. గ్రామస్థులకు క్రమంగా అతన్ని గురించి ఆసక్తి తగ్గింది. అతను ఒంటరిగా ఉండటం లేదనీ, అతనికి ఆ బంగళాలో దయ్యాలు తోడు ఉంటున్నాయనీ కూడా జనం అనుకునేవారు.\nఇలా ఉండగా ఒక నెలాఖరున రాము జమీందారు వద్దకు వచ్చి బాడుగ ఇయ్య లేదు. మరోవారం గడిచింది. రాము జాడ లేదు. ఏమి జరిగినదీ చూసి రమ్మని జమీందారు మనుషులను పంపాడు. ఇద్దరు మనుషులు వచ్చి రామును పిలి చారు. జవాబులేదు. తలుపు గడియ పెట్టి లేదు. వాళ్లు లోపలికి వెళ్లి చూశారు. ఎక్కడి వస్తువులు అక్కడే ఉన్నాయి గానీ, రాము లేడు. రోజల్లా వాళ్లు అక్కడే కాపలా కాశారు. రాము రాలేదు. ఆ సాయంకాలం వాళ్లు బంగళాకుతాళం పెట్టి, జమీందారు దగ్గరకుపోయి సంగతి చెప్పారు.\nరోజులూ, నెలలూ గడిచాయి. ఏడాది గడిచింది. రాము పూర్తిగా అదృశ్యు డయాడు. జమీందారు బంగళాను స్వాధీనం చేసుకుని, యువసమాజ కార్యాలయంగా ఉపయోగించుకోవటానికి ఊరి యువకులకు ఇద్దామనుకున్నాడు. కాని, ఆ యిది దయ్యాలకొంప అనీ, దయ్యాలు రామును ఏ కారణంచేతనో అపహరించాయనీ అందరూ అను కున్నారు. అందులోకి ఎవరూ అడుగు పెట్ట సాహసించలేదు. ఆ బంగళాలో చీకటిపడినాక దయ్యాలు కనిపించా యన్న పుకార్లు కూడా గ్రామంలో బయలుదేరాయి.\nఅసలు జరిగినదేమంటే:\nరాము అసలు పేరు కాలిపదుడు. అతనికి మరో జిల్లాలోని బందిపోటు దొంగలతో సంబంధం ఉన్నది. ఆ దొంగల ముఠావాళ్లు ఒక రాత్రి ఎవరో జమీందారు ఇల్లు దోచి, దాన్ని తమ స్థావ 'రంలో భద్రంగా దాచమని రాముకు ఇచ్చారు. రాము ఆ డబ్బూ, నగలూ తీసుకుని పారిపోయి, పేరు మార్చుకుని, మరో ప్రాంతంలో మకాం పెట్టి, ఎవరి తోనూ సంబంధం లేకుండా, ఒంటరిగా జీవించసాగాడు. అతను తన డబ్బునూ, నగలనూ ఒక పెట్టెలో పెట్టి, ఆ పెట్టెను తన తలగడ కింద పెట్టుకునేవాడు.\nదొంగలు చూస్తూ కూచోలేదు. వాళ్ల నాయకుడు కాలిపదుడి జాడ తెలుసు కుని, తన అనుచరుల సహాయంతో అతన్నీ, డబ్బుగల పెట్టెనూ తమ రహస్య స్థావరానికి తీసుకుపోయాడు.\nతరవాత దొంగలు కాలిపదుతో కాళికా దేవికి బలి ఇద్దామను కుంటూండగా, వాళ్ల స్థావరంమీద పోలీసులు హఠాత్తుగా దాడి జరిపి, దొంగలందరినీ చుట్టుముట్టి పట్టుకున్నారు.\nఆ గ్రామంలో మానస్ అనే కాలేజి విద్యార్థి ఉండేవాడు. అతను శలవులకు ఇంటికి వచ్చి. జమీందారు బంగళాను యువకుల కొస్తానన్నాడని, యువకులు నిరాకరించారనీ విన్నాడు. శాస్త్రవిజ్ఞానం గల మానసుడికి దయ్యాల లాంటి వాటిలో నమ్మకం లేదు. అయితే మూఢ నమ్మకాలు గల యువకులూ, గ్రామస్థులూ తన నమ్మకాలను ఖాతరు చెయ్యరని అతనికి తెలుసును. వాదించిన కొద్దీ పరిస్థితి మరింత విషమిస్తుంది.\nఅతను సురజిత్ అనే యువక నాయ కుణ్ణి కలుసుకుని, \"జమీందారుగారు మనపట్ల ఎంతో దయతో బంగళా ఇస్తు న్నారు, కాని దయ్యాల బెడద పోవాలి,\" అన్నాడు.\n“దయ్యాలుపోతే బంగళాను చక్కగా ఉపయోగించుకోవచ్చు, సురజిత్.\" అన్నాడు\n“మన ఊళ్లో మంచి భూతవైద్యులు లేరా?\" అని మానస్ అడిగాడు\n\"అందరూ చేతగాని చవటలే,” అన్నాడు సురజిత్.\n\"కొంచెం వ్యవధి ఇస్తే దయ్యాలను వదిలించే మార్గం నేను చూడగలను,\" అన్నాడు మానస్.\nరెండు రోజుల అనంతరం అతను పట్నంనుంచి సత్యానందుడు అనే భూత వైద్యుణ్ణి తెచ్చాడు. ఆ భూతవైద్యుడు జుట్టు విరబోసుకుని, ఎర్రని బట్టలు ధరించి ఉన్నాడు. మానస్ అతన్ని తన స్నేహితులకు గొప్ప భూతవైద్యుడుగా పరిచయం చేశాడు.\nమ ర్నా డు శనివారం. బంగళా దయ్యాలను ఉద్వాసన చెయ్యటానికి ఆ సాయంకాలం బంగళాలోనే ప్రయత్నాలు ప్రారంభమయాయి. అంతటా పూలుచల్లి, గుగ్గిలం దూపం వేశారు. అక్కడ చేరిన గ్రామస్థులతో భూత వైద్యుడు ఇలా అన్నాడు:\n\"మహాశయులారా, ఇక్కడ ఉన్నది బ్రాహ్మణ దయ్యం మాత్రమేనని నాకు స్ఫురిస్తున్నది. నేను అతన్ని తృప్తిపరచి, బంగళా వదిలిపోవటానికి ఒప్పించాను. అతన్ని ఈ సీసాలోకి పంపిస్తున్నాను. అతన్ని సీసాలో నిద్రపుచ్చి, సీసాను నీటిలో పడవేశానంటే, లోకాంతరంలో అతను శాశ్వతశాంతి అనుభవిస్తాడు.మీరు అనుమతిస్తే అలాచేస్తాను. ఏమంటారు?\"\n''అలాగే చెయ్యండి'!' అని అందరూ అన్నారు. సత్యానందుడి అవతారమూ, మాటతీరూ చూసి అందరికీ అతనిలో గురికుదిరింది:\nసత్యానందుడి ముందు నేల మీద వెడల్పు మూతిగల సీసా ఒకటి నిలబెట్టి ఉన్నది. దాని పక్కన -అరటిపండు ఒకటి ఉన్నది. దాని లావు సీసామూతి కన్న ఒక్క పిసరు హెచ్చుగా ఉన్నది. ఏవో వింత అక్షరాలు రాసి ఉన్న 'పెద్ద కాగితం ఒకటి తీసుకుని, దానిమీద రాసి ఉన్న మంత్రాలు చదివి, కాగితాన్ని సీసాలో వేసి, దానిమీద కొంచెం నూనె చిలకరించి, దాన్ని అంటించాడు సత్యా నందుడు. సీసాలో కాగితం మండు తూండగా, అతను అరటిపండు తీసు కుని, దాని దిగువభాగంలో కొంచెం తొక్క ఒలిచి, సీసామూతిలోకి గుచ్చాడు. అరటిపండు సీసామూతిలో నిలబడటమే కాక, సత్యానందుడు మంత్రాలు చదువు తూంటే కొంచెం కొంచెంగా సీసాలోకి దిగిపోసాగింది. అందరికీ దిగ్భ్రాంతి కలిగేలాగ సీసా అరటిపండును మింగే స్తున్నది! లోపల అదృశ్యంగా ఉన్న దయ్యం దాన్ని ఇష్టంగా స్వీకరిస్తూ ఉండాలి. త్వరలోనే పండు సీసాలోకి వెళ్లిపోయి, దాని తొక్క బయట పడి పోయింది.\nసత్యానందుడు సీసామూతికి బిరడా బిగించి, \"దయ్యం ఇప్పుడు నా అధీ నంలో ఉన్నది. బంగళాకు ఇక దాని బెడద లేదు : మీరు దాన్ని స్వేచ్ఛగా ఉపయోగించుకోవచ్చు.\" అంటూ లేచి నిలబడి, అందరితోబాటు బంగళాలోకి దారితీశాడు.\nఆ సాయంకాలమే ఆ బంగళాలో యువసమాజానికి ప్రారంభోత్సవం జరి గింది. దానికి జమీందారుగారే అధ్యక్షత వహించారు.\nమానస్ సత్యానందుడి వెంట మర్నాడు ఉదయం పట్టణానికి బయలుదేరాడు.\n\"బాబూ, ఈ దయ్యం ప్ర క్రియ ఏమిటి ? అరటిపండు సీసాలోకి దిగి పోతుంటే నేనూ ఆశ్చర్యపడ్డాను. సీసాలో అకాస్త వేడికే, గాలి ఒత్తిడి ఫలితంగా పండు లోపలికి పోయిందా ?\" అని మానస్ సత్యానందుణ్ణి అడిగాడు. సత్యా నందుడు నిజానికి మానస్ సహాధ్యాయి ఒకడికి బాబాయి అవుతాడు. అతను ధరించిన జుట్టూ బట్టలూ అరువు తెచ్చు కున్నవి.\nసత్యానందుడు నవ్వి, \"అవును, నాయనా. సీసాలో మంట పెట్టినప్పుడు అందులోని గాలి అమితంగా వ్యాకోచించు తుంది. ఆ క్షణంలో అరటిపండును సీసా మూతికి అడ్డంపెడితే, లోపలిగాలి చల్ల బడి సంకోచంపొందినకొద్దీ, బయటి గాలి ఒత్తిడికి అరటిపండు సీసాలోపలికి దిగి పోతుంది.'' అన్నాడు.",
            "book_page_end": 48
        },
        {
            "title": "వీరహనుమాన్",
            "book_page_start": 5,
            "pdf_page_start": 49,
            "pdf_page_end": 56,
            "author": "చందమామ బృందం",
            "genre": "పౌరాణిక ధారావాహిక",
            "moral": "పాలకులు స్వధర్మాన్ని నిలబెట్టుకోవడానికి త్యాగాలు చేయాలి; దుష్ట శక్తులను నాశనం చేయాలి.",
            "keywords": [
                "హనుమాన్",
                "రామరాజ్యం",
                "లవకుశులు",
                "రాక్షసులు",
                "అశ్వమేధయాగం"
            ],
            "characters": [
                "రాముడు",
                "హనుమంతుడు",
                "వాల్మీకి",
                "లవుడు",
                "కుశుడు",
                "కరాళకంఠుడు",
                "శూర్పణఖ",
                "సీత",
                "లక్ష్మణుడు"
            ],
            "locations": [
                "అయోధ్య",
                "వాల్మీకి ఆశ్రమం",
                "మణిపురం",
                "కీకారణ్యం",
                "లంక"
            ],
            "content": "హనుమంతుడు అయోధ్యను చేరే దారిలో ఉన్న వాల్మీకి ఆశ్రమంలో దిగి, వాల్మీకి మహామునికి నమస్కరించి, \"మహాను భావా! ఎందుకిలా జరిగింది? అని అడిగాడు.\nవాల్మీకి చిరునవ్వు నవ్వి. \"హను మంతా! రాజ్యపాలన ఎంత కఠోరమైనదో, శంబుకుడిలాంటి పరమసాధువైన నిర పరాధులు అధికవర్గాల వారి ప్రాబల్యం వల్ల ఎలా బలి అవుతూంటారో అనేకాక, కానిపని అని తెలిసి కూడా పాలకుడు పాపం మూటగట్టుకోవలసి ఉంటుందనీ, మాయావులయిన పాపిష్ఠి నోళ్ళనుండి వెలువడిన విషబీజాలు పామర ప్రజల్లో చెలరేగకుండా ఎలాంటి త్యాగాలు చేయ వలసి ఉంటుందో నిరూపణ కావడానికే, ఇలా జరిగిందనీ నీకు తెలుసు : నేను వేరే చెప్పాలా? \" అని అన్నాడు.\nహనుమంతుడు వాల్మీకి ఆశ్రమంలో సీత ఉండిన కుటీరాన్నీ, లవకుశులు చెట్లబోదెలపై బాణాలతో పెట్టిన గుర్తుల్నీ తనివితీరా చూచాడు. సీత సంచరించిన నేలను కళ్ళకద్దుకొని అ యో ధ్య కు ఎగిరాడు.\nఅక్కడ కుశలవులు విలువిద్యలో వినోదిస్తున్నారు. వాళ్ళిద్దరిమధ్యా బాణా లతో ఒంటిస్తంభం మేడ ఎత్తుగాలేచి ఉంది. లవకుశులు హనుమంతుడిని చూసి, కనుసైగలు చేసుకొని ఇద్దరూ హనుమంతుడి చుట్టూరా బాణాలుకొట్టి కంచెనాటారు.\n\"మాయావీ! ఎవరు నువ్వు?\" అని గద్దించాడు లవుడు.\nలవుడిలో సీత పోలికలు ఎక్కువగా ఉన్నవి. కుశుడు రాముడినిపోలిఉన్నాడు. సీతారాముల లాగ కనిపిస్తున్న లవకుశు లను హనుమంతుడు కళ్ళవిందుగా చూస్తూ, \" నేను హనుమంతుడిని! రాముడిని కలుసుకోవాలి!\" అన్నాడు.\n“నిన్ను నమ్మేదిలేదు, గదాగిదాపట్టు కొని హనుమంతుడి వేషం వేసుకు వచ్చిన మాయలమారివి. మారీచుడికేమౌతావు?\" అంటూ లవుడు బాణం ఎక్కుపెట్టాడు.\nలవుణ్ణి శాంతపరుస్తూ, రాముడిలాగ శాంతంగా కు శు డు, \" నువ్వు హను మంతుడివేనని నిరూపించుకొంటేనేగాని నిన్ను కదలనివ్వము ! \" అన్నాడు.\n“నీ ప్రతాపాలన్నీ చూపించు! మొదట నీ ప్రబల రూపం చూపించు!\" అన్నాడు లవుడు.\nహనుమంతుడు పెరిగి వారినిద్దరినీ ఆలింగనం చేసుకున్నాడు. వారిని తన వీపు మీద కూర్చుండబెట్టుకొని ఆకాశాని కెగిరి సరయూనది మీదుగా అయోధ్యా నగరం చుట్టూరా గిరగిరా తిప్పాడు. ఆకాశం ఎత్తున పెరిగి సీతకు చూపిన విశ్వరూపాన్ని చూపించాడు. తోకను పెంచి గిరగిరా తిప్పి, చుట్టచుట్టి కోట కట్టాడు. లవకుశులను భుజాల మీద ఎక్కించుకొని, “మైరావణ సంహారంలో రామలక్ష్మణులను ఇలాగే మోశాను.\" అంటూ కోట గోడలమీద చుట్టూరా తిప్పి వచ్చాడు.\nలవకుశులు హనుమంతుడికి నమస్క రించి, \"హనుమంతుడా ! నీ ప్రతాపాల్ని కళ్ళారా చూడాలని నిన్ను ఆటాడించాము, మమ్మల్ని మన్నించు!\" అని ముసి ముసినవ్వుతూ క్షమాపణ చెప్పుకున్నారు.\n\"మీ కోరిక తీర్చడానికే నేనూ మిమ్మల్ని ఆడించాను మరి!\" అన్నాడు హనుమంతుడు నవ్వుతూ. లవకుశులు చెరోపక్కా హనుమంతుడి చేతులు పట్టుకొని రాముడి దగ్గరకు నడిపించారు.\nరాముడు హనుమంతుడిని చూస్తూనే దుఃఖాతిశయం వల్ల మాటాడక కన్నీమ పెట్టుకున్నాడు. హనుమంతుడు రాముడి ముందు మోకరిల్లి \" నువ్వూ, పామరుడి లాగ దుఃఖానికి వశమైతే ఎలాగ? రాజ్య పాలన సుఖభోగాల పూలశయ్య కాదనీ, ఎలాంటి పనినైనా చేయవలసి ఉంటుం దనీ, ఎంతటి త్యాగాన్నైనా చేయక తప్పదనీ మున్ముందు కాలాల్లో కూడా రామరాజ్యాన్ని ఉదాహరణగా చెప్పు కోవడం కోసమే ఇలా జరిగింది కదా! నువ్వేది చేసినా అందులో ఏదో పరమార్ధం ఉంటుంది. అర్ధం చేసుకోగల వాళ్ళకే అది అర్ధమౌతుంది!\" అని ఊరడించాడు.\nఅప్పుడు రాముడు. హనుమా ! నిన్ను చూసి, నీ మాటలు విని నా మనస్సు కొంత తేరుకుంటున్నది; సీతలేని బెంగకు తోడు ఈ అశ్వమేధ యాగం విఫలమైతే నీ రాముడు నీకు దక్కడు! యాగాశ్వం ఇప్పుడు మణిపురం దిశగా వెళ్తూన్నట్లు తెలిసింది. అశ్వరక్షణ భారం నీ భుజ స్కంధాల మీద కూడా మోపుతున్నాను. అందుకే నిన్ను పిలిపించాను.. అశ్వం వెంట నా ముగ్గురు తమ్ముళ్ళూ వెళ్తు న్నారు, నీవు వాళ్ళతో చేరు!\" అని చెప్పాడు.\nరాముడి ఆజ్ఞను శిరసావహించి హను మంతుడు గదను భుజాన వేసుకొని రివ్వున ఆకాశానికి ఎగిరాడు.\nహనుమంతుడు ఆకాశమార్గాన పోతూండగా, ఒక కీకారణ్యంలో ఒక రాక్షసి, ఒక రాక్షసుడు విజయనాదాలు చేస్తూతాగి తందనాలాడుతూ కనిపించారు. అనుమానం వేసి హనుమంతుడు సూక్ష్మ రూపంతో వాళ్ళకు సమీపంలో ఒక చెట్టు మీద వాలి పొంచి ఉన్నాడు. వాళ్ళు నృత్యం చాలించి చెట్టు కిందకు చేరి మాట్లాడుకుంటున్నారు. హనుమంతుడు వింటున్నాడు :\n\"శత్రుశేషం ఉండరాదని ఊరికే అన్నారా? శత్రుశేషంగా మిగిలిన మనం మన అన్నల రుణం తీర్చుకున్నాం, కరాళకంఠుడా! ఆ రాత్రి చాకలివాడిగా నీ కరాళకంఠ స్వరంతో ఎంత బాగా అరిచావు. ఓండ్రపెట్టావు!\" అని రాక్షసి అన్నది.\nశూర్పణఖా! నీ వగల ఏడుపెంత బాగుందనుకున్నావు. దొంగవేషం చాకలి - దానా ! \" అని రాక్షసుడు బదులు మెచ్చు కున్నాడు.\nకరాళకంఠుడు శతకంఠ రావణుడి తమ్ముడు. యుద్ధంలో చావు తప్పించుకొని పారిపోయి తన అన్న శతకంఠ రావ ణుడిని చంపిన సీత మీదా, రాముడి. మీదా' పగ సాధించడానికి చాకలివాడి రూపంతో అయోధ్య చేరాడు. రావణాసురుడి చెల్లెలు శూర్పణఖ బ్రతికే ఉంది. కాకతాళీయంగా అది కూడా పగ సాధించ డానికే చాకలిదాని రూపంతో అయోధ్య చేరింది. వాళ్ళిద్దరూ చాలా చిత్రంగా కలుసుకున్నారు.\nఇద్దరూ ఆకలితో మనిషి దొరికితే తిందామని ఊరు పొలిమేరల్లో తిరుగుతూ ఒకరికొకరు చాకలి రూపాల్లోనే తారస పడ్డారు. శూర్పణఖ వయ్యారాలొలికిస్తూ క్రీగంటి చూపుతో కరాళుడిని లాక్కెళ్లింది. ఆడమాంసమైనా, ఏదో ఒకటి తినక తప్పదుగదా అని ఆకలిగొన్న కరాళుడు ఆమె వెంటపడ్డాడు. మనిషి దొరికాడు తిందామని శూర్పణఖ రాక్షసాకారం తాల్చి నోరావులించేసరికి, \"నువ్వూ రాక్షసి వేనా?\" అంటూ కరాళుడూ రాక్షసుడై నిలిచాడు. వాళ్లిద్దరూ చాకలి దంపతులుగా కపట నాటకం ఆడి, అయోధ్య నుంచి పారిపోయి ఆరణ్యాల్లో ఉంటున్నారు.\nచెట్టుమీద ఉన్న హనుమంతుడు వాళ్ల మాటలు వింటున్నాడు :\n\"అప్పుడు హనుమంతుడు లేక పోయాడు కాబట్టి సరిపోయింది గాని, ఆయోధ్యలోనే ఉంటే మనల్ని పసిగట్టి మన అన్నల దగ్గిరికి పంపేవాడు. మన అదృష్టం బాగుండబట్టే ఏదో పర్వతం మీద ఉండిపోయాడు ఆ వానరుడు !\" అన్నాడు కరాళుడు.\n\"ఆ హనుమంతుడి ఊసెత్తకు వాడంటే నాకు కోపం!\" అన్నది శూర్పణఖ.\n\" కోపం కాదు. గుండె దడ అను ! \" అన్నాడు రాక్షసుడు పళ్ళికిలిస్తూ.\n“మా అన్న బంగారంతో నాకు కట్టిచ్చిన మేడ కాల్చిపారేశాడుగద, తోకగాడు! వాడంటే నాకు భయం గియం లేదుగాని మా చెడ్డ ఒళ్లుమంట!\" అంటూ శూర్పణఖ వీపు తడుముకొంది. దాని వీపు మీద పెద్ద కాలిన మచ్చ ఉంది. అది లంకాదహనమప్పుడు మండుతున్న దూలం దాని వీపున పడినందున ఏర్పడిన మచ్చ. కరాళుడు దాన్ని చూసి హేళనగా, \" అందుకా మంట అంటు న్నావు ! ৩০জ చురచురలాడుతోంది. కాబోలు పాపం ! మేడ కాలిపోయినా మచ్చ ఉంది పోన్లే ! \" అన్నాడు.\nవాడి వేళాకోళానికి శూర్పణఖ ముఖం ముడుచుకొని, చాల్లే, మహా చెప్పొచ్చావు ! '' అంది.\n\"అది కాదే శూర్పణీ! నాకూ వాడంటే మంటే, మంటన్నరాను ! మా చెడ్డవాడు సుమీ ! \" అన్నాడు వాడు.\n\"అలాగ చెప్పు ! మహావీరుడిలాగ మాటాడకు! వాడి బారినుండి పారి పోయావు, పిరికి వెధవా ! యుద్ధంలో చచ్చావు కాదు వీరుడిలాగ!\" అంది శూర్పణఖ కోపంగా.\n\"పారిపోబట్టే కదా పగ తీర్చుకున్నాను; నీలాంటి అందాల రాక్షసి నాకు దొరికింది!\" అన్నాడు వాడు.\n\" ఇహ మనం ఏ దూర తీరాలకో పోయి జీవితాలు సార్ధకం చేసుకుందాం పద ! \" అంది శూర్పణఖ.\nతన తోకను పెంచి వాళ్ళదారి కడ్డంగా పంపాడు.\n\"సర్పం ! మహాసర్పం ! \" అన్నాడు. కరాళుడు.\nశూర్పణఖ పరికించి, \"పాముకాదు, తోక! యముడు విసిరిన ఉరిత్రాడు! హనుమంతుడి తోక,\" అంది కెవ్వున అరుస్తూ.\n\" ఊరుకోవే ! ఇక్కడేం హను మంతుడే? ఏది చూసినా నీకు హను మంతుడి భయం ! \" అన్నాడు కరాళుడు.\n\"నాకు బాగాగుర్తు రా! లంకకాల్చిన ఆ తోక ఇదే !\" అంది శూర్పణఖ గజ గజలాడుతూ. శూర్పణఖ మాటలు వింటూనే కరాళుడు పారిపోబోతూంటే శూర్పణఖ. \"నన్నొక్కదాన్నీ వదిలేసి పారిపోతావుట్రా? ! \" అం అంటూ వాణ్ణి పట్టుకుంది.\nచెట్టు దిగి హనుమంతుడు భీకరా కారంతో నిల్చున్నాడు. రాక్షస జంట కీచు కీచుమంటూ పారిపోతూంటే హను మంతుడు పెద్ద గండశిలాపర్వతాన్ని పెకల్చి, వాళ్ళమీదకు విసిరాడు. దాని కింద పడి వాళ్ళు చచ్చారు.\nఆ విధంగా శత్రుశేషనిర్మూలన తన చేతుల మీద జరిగినందుకు సంతోషించి హనుమంతుడు అడవి దద్దరిల్లేలా సింహ నాదం చేసి రివ్వున ఆకాశాని కెగిరి మణి పురం దిశగా వెళ్ళాడు.\nహనుమంతుడు ఆకాశంలో ఎగురుతూ, పాయలుగా చీలి. సుందరవనాల గుండా పరవళ్లు తొక్కుతూ ప్రవహిస్తున్న గంగా నదిని దాటి, మణిపురరాజ్య పరిసరాల్ని చేరాడు. దూరంలో బ్రహ్మపుత్రానది వెండి కరిగి పారుతూన్నట్లు మిలమిల మెరుస్తున్నది.\nఅంతలో మణిపుర రాజధాని పోలి మేరలో ఆకాశంలో ఒక మెరుపు మెరిసి, గొప్ప ధ్వనితో రివ్వున దూసుకుని పోతున్నట్లు కనిపించింది. హనుమంతుడు మెరుపును మించిన వేగంతో అటు ఎగురుతూ వెళ్లాడు.",
            "book_page_end": 12
        },
        {
            "title": "గంగావతరణం",
            "book_page_start": -1,
            "pdf_page_start": 57,
            "pdf_page_end": 60,
            "author": "చందమామ బృందం",
            "genre": "పౌరాణిక కథ",
            "moral": "గొప్ప లక్ష్యాన్ని సాధించడానికి నిరంతర ప్రయత్నం మరియు తపస్సు అవసరం.",
            "keywords": [
                "గంగావతరణం",
                "భగీరధుడు",
                "సగరపుత్రులు",
                "తపస్సు",
                "శివుడు"
            ],
            "characters": [
                "సగరుడు",
                "కేశినీ",
                "సుమతీ",
                "అసమంజుడు",
                "అంశుమంతుడు",
                "దిలీపుడు",
                "భగీరధుడు",
                "శివుడు",
                "కపిలుడు",
                "ఇంద్రుడు",
                "జహ్ను మహాముని"
            ],
            "locations": [
                "ఆయోధ్య",
                "హిమాలయ పర్వతాలు",
                "పాతాళం",
                "దేవలోకం"
            ],
            "content": "ఆయోధ్యను ఒకప్పుడు పాలించిన సగరుడికి కేశినీ, సుమతీ అని ఇద్దరు భార్యలు. పిల్లలకోసం సగరుడు తన ఇద్దరు భార్యలతోసహా హిమాలయాలలో తపస్సు చేశాడు.\nదాని ఫలితంగా కేశినికి అసమంజు డనే కొడుకు కలిగాడు. సుమతి ఒక పిండాన్ని ప్రసవించింది. ఆది బద్దలై, దానినుంచి వెయ్యిమంది కొడుకులు పుట్టారు.\nస గ రుడు అశ్వమేథయాగం చేసి, గుర్రాన్ని వదిలాడు. సగరుడి ఆధిక్యత పెరగటం చూసి ఓర్చలేక ఇంద్రుడు యాగాశ్వాన్ని కాజేసి, దాన్ని పాతాళంలో కపిలుడి ఆశ్రమంలో దాచాడు.\nతన గుర్రం అదృశ్యమైనట్టు తెలిసి, సగరుడు దాన్ని వెతకటానికి తన వెయ్యిమంది కొడుకులనూ పంపాడు. వారు అన్నిదిక్కులా వెతికారుగాని, గుర్రం జాడ తెలియలేదు.\nచివరకు వాళ్ళు భూమిని తవ్వి పాతాళం చేరి, అక్కడ గుర్రాన్ని చూశారు. వాళ్ళు గుర్రాన్ని తీసుకోవ టానికి వస్తుండగా కపిలుడు తన వాడి చూపులతో వారిని భస్మం చేశాడు.\nచాలాకాలం గడిచిపోయింది. తన కొడుకులు ఏమయారో కనుక్కు రమ్మని సగరుడు అసమంజుడి కొడుకైన అంశుమంతుణ్ణి పంపాడు. అంశుమంతుడు పాతాళానికి వెళ్ళి, కపిలుణ్ణి మెప్పించి, గుర్రాన్ని తెచ్చాడు. అయితే బూడిద కుప్పలై పోయిన నగరుడి కొడుకులను బతికించటం అతనివల్ల కాలేదు. అందుకుగాను దేవలోకం నుంచి గంగను భూలోకానికి దించవలసి ఉన్నది.\nఆ పని చెయ్యటానికి అంశుమంతుడి కొడుకు దిలీపుడు యత్నించాడు. కాని అతనికి ఆది సాధ్యంకాలేదు. దిలీపుడి కొడుకు భగీరధుడు దీర్ఘ కాలం తపస్సు చేసి, గంగను భూమికి తీసుకురావ టానికి బ్రహ్మ నుంచి వరం పొందాడు.\nకాని శక్తివంతమైన గంగాప్రవాహం భూమిపైన పడితే ప్రమాదం. దాని తాకిడికి తట్టుకోగలవాడు శివుడు మాత్రమే. భగీరధుడు శివుణ్ణి ప్రార్థించి, అతని సహకారం సంపాదించాడు.\nహిమాలయ పర్వతాలలో శివుడు గంగను స్వీకరించటానికి నిలిచి ఉన్నాడు. గంగ అతని జటాజూటంలో వచ్చి పడింది. దాని ధాటి తగ్గినాక, ఆది నేలపైకి దిగింది.\nభూమికి దిగిన గంగ ఉల్లాసంగా కొండలు దిగి పరిగెడుతూ, జహ్ను మహాముని ఆశ్రమంలోకి జొరబడి, అతడి అగ్ని హెూత్రాన్ని ఆర్పింది.\nజహ్ను మహాముని ఆగ్రహించి గంగా జలాన్ని పూర్తిగా తాగేశాడు. భగీ రధుడు వచ్చి వేడుకున్న మీదట ఆయన తన చెవి నుంచి గంగను బయటికి వదిలాడు. ఆ విధంగా గంగ్లకు జాహ్నవి అనే పేరు వచ్చింది.\nచిట్టచివరకు, గంగ భగీరధుడి వెంట సముద్రాన్ని చేరి, పాతాళానికి దిగి, బూడిద కుప్పలుగా దీర్ఘకాలం పడి ఉన్న సగరుడి కొడుకుల మీదుగా ప్రవహించి, వారిని బతికించింది. భగీరధుడి ఆశయం నెరవేరింది.",
            "book_page_end": 2
        }
    ],
    "statistics": {
        "total_stories": 16,
        "author_counts": {
            "చందమామ బృందం": 8,
            "బూర్లె నాగేశ్వరరావు": 1,
            "ఎం. బాషా మొహిద్దీన్.": 1,
            "మాచిరాజు కామేశ్వరరావు": 1,
            "మారుపాక మంజురాణి": 1,
            "బొమ్మిడి అచ్చారావు": 1,
            "వసుంధర": 1,
            "ఆరుపల్లి గోవిందరాజులు": 1,
            "ఏ. సి. సర్కార్, ఐంద్రజాలికుడు": 1
        },
        "genre_counts": {
            "నీతి కథ": 5,
            "చరిత్ర": 1,
            "ఫాంటసీ ధారావాహిక": 1,
            "బేతాళ కథ": 1,
            "సామాజిక కథ": 3,
            "హాస్యం": 2,
            "కుటుంబ కథ": 1,
            "పౌరాణిక ధారావాహిక": 1,
            "పౌరాణిక కథ": 1
        }
    }
}