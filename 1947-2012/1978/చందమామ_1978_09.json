{
    "book_id": "చందమామ_1978_09",
    "stories": [
        {
            "title": "లబ్ధప్రభాశం",
            "book_page_start": 7,
            "pdf_page_start": 7,
            "pdf_page_end": 10,
            "author": "చందమామ బృందం",
            "genre": "నీతికథ",
            "moral": "శత్రువును ఆశ్రయించడం తాత్కాలికంగా రక్షించినా, అది దీర్ఘకాలంలో ప్రమాదకరమే. ఒకసారి నీతిని విస్మరిస్తే, తర్వాత ఏ అవినీతి అయినా చేస్తారు.",
            "keywords": [
                "మొసలి",
                "కోతి",
                "కప్పరాజు",
                "పాము",
                "మిత్రద్రోహం"
            ],
            "characters": [
                "కోతి",
                "మొసలి",
                "గంగాదత్తుడు",
                "ప్రియదర్శనం"
            ],
            "locations": [
                "నది",
                "బావి"
            ],
            "content": "కోతి అన్నమాట విని మొసలికి నిరాశా, అవమానమూ కలిగాయి. అది తనలో, \"నేను దాన్ని ఎందుకు తీసుకుపోతున్నానో చెప్పటం బుద్ధి తక్కువ అయింది. తిరిగి ఈ కోతి విశ్వాసం సంపాదించాలి.\" అను కుని, పైకి, \"మిత్రమా, నిన్ను పరీక్షించ టానికి హాస్యమాడాను. లేకపోతే, గుండె ప్రాణి నుంచి వేరుగా ఉంటుందనుకోవ టానికి నేనేమన్నా వెర్రికుట్టెనా? నీ గుండె కాయతో నా భార్య కేం పని? తన భర్త ప్రాణమిత్రుణ్ణి ఆవిడ చంపాలని అను కుంటుంది గనకనా? అందుచేత, మా ఇంటికి పోదాం, వచ్చెయ్యి. నీ కోసం మీ వదినె ఆత్రంగా ఎదురు చూస్తూ ఉంటుంది,\" అన్నది.\n\"పోరా, తుచ్ఛుడా ! నేను నీ వెంట ఇంక రాకేం? వెనకటికి గంగాదత్తుడు అన్నాడట: 'ఆకలిగొన్నవాడు ఏపాపాని కైనా ఒడిగట్టుతాడు; బలహీనుడికి దయ అనేది ఉండదు; గంగాదత్తుడు బావి వద్దకు తిరిగి రానన్నాడని ప్రియదర్శను డితో చెప్పు!'' అన్నది కోతి.\n“ఏ మి టా క థ ? \" అని మొసలి అడిగితే, కోతి \"గుడ్డిపగ'' కథ ఈ విధంగా చెప్పంది :\nఒకానొక బావిలో గంగాదత్తుడు అనే కప్పరాజు ఉండేది. దాన్ని బంధువులు అవమానించిన కారణంగా అది చేదతాడు సహాయంతో బావి వెలపలికి వచ్చి, తన బంధువుల మీద పగసాధించేది ఎలాగా అని ఆలోచించింది.\nఇంతలో దానికి ప్రియదర్శనం అనే పాము తన కలుగులోకి దూరుతూ కని పించింది.\n\" ఈ పామును బావిలోకి తీసుకు పోయి, నా బంధువర్గాన్ని సమూలంగా నాశనం చేసేస్తాను. శత్రువును వాడి శత్రువు సహాయంతో మట్టుబెట్టాలి. బల వంతుడి పైకి అంతకన్న బలవంతుణ్ణి పంపాలి. ముల్లుతోనే ముల్లును తీయాలి. అందువల్ల మనకు ఏ ఆపదారాదు.\" అనుకున్నది గంగాదత్తుడు.\nఇలా అనుకుని అది పాము ఉండే కలుగు వద్దకు వెళ్ళి, \" ప్రియదర్శనా, నీతో పనికలిగింది, ఒకసారి బయటికిరా,” అని పిలిచింది.\nఆ పిలుపు విని పాము, \" ఆ పిలిచేది పాము జాతిదికాదు. దానిది పాముల భాషకాదు. నాతో పాములు తప్ప స్నేహం చెయ్యవు. అవతలివాడి జాతీ, గుణమూ, నివాసమూ, బలమూ తెలియకుండా స్నేహం చేయరాదు. ఆ పిలిచేది ఏ పాములు పట్టేవాడో, వి ష వై ద్యు డో కావచ్చు. ఎవరు చూశారు? లేదూ, నన్ను కోసి తన శత్రువు ఆహారంలో కలిపి, ఆ శత్రువును చంపదలచినవాడు కూడా కావచ్చు\" అనుకుని, “నువ్వెవరు?” అని అడిగింది.\n“నేను కప్పలరాజును. నా పేరు గంగాదత్తుడు. నీ స్నేహం కోరి వచ్చాను, “ అన్నది కప్ప.\n“ఇది నమ్మేమాటేనా? ఎండు గడ్డికీ, నిప్పుకూ స్నేహం ఏమిటి? తనను నమ్మ కంగా చంపేవాడి వద్దకు కలలోకూడా ఎవరూ వెళ్లరు. కనక నీ వ్యర్థప్రలాపాలు చాలించు,\" అన్నది పాము.\n\" నువు అన్నది నిజమే. నువు మాకు సహజవైరివే. కాని నా శత్రువులచేత ఓడి, అవమానం పొంది నీ వద్దకు వచ్చాను. ప్రాణహానీ, ధనహానీ సంప్రాప్తమైనప్పుడు ధనప్రాణాలను కాపాడుకొనటానికి గాను శత్రువును సైతం ఆశ్రయించాలని పెద్దలు చెబుతారు,'' అన్నది కప్ప.\n\" నీ శత్రువు లెవరు ? '' అని పాము అడిగింది. “నా బంధువులే,",
            "book_page_end": 10
        },
        {
            "title": "భల్లూకమాంత్రికుడు",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "ఫాంటసీ / ధారావాహిక",
            "moral": "నిర్ణీతమైన ముగింపు లేదు. (మాంత్రికుని మాయాజాలం అధికార అహంకారాన్ని తగ్గిస్తుంది.)",
            "keywords": [
                "భల్లూకమాంత్రికుడు",
                "కాళీవర్మ",
                "జితకేతురాజు",
                "మంత్రదండం",
                "శిరచ్ఛేదం"
            ],
            "characters": [
                "కాళీవర్మ",
                "భల్లూకమాంత్రికుడు",
                "జీవగుప్తుడు",
                "తలారి",
                "ఆశ్వికులు"
            ],
            "locations": [
                "అరణ్య గ్రామాలు",
                "జలపాతం"
            ],
            "content": "[ అరణ్యగ్రామాల్లోని ప్రజలకు బందిపోట్ల బాధ లేకుండా చేసిన కాళీవర్మను, పొరుగు రాజుకు భయపడి, జితకేతరాజు మరణశిక్ష విధించాడు. శిరశ్ఛేద సమయంలో, ఎను బోతుపై వచ్చిన తలారి నుంచి గండ్రగొడ్డలిని లాక్కుని కాళీవర్మ, ఆశ్వికనాయకుడి తల నరికాడు. ఆ మరుక్షణం జై, ఆదిభల్లూకా! అన్న పెద్ద కేక వినిపించింది. తరవాత —]\nఆదిభల్లూకా, అన్న కేక వింటూనే ఆశ్వికులందరూ తలలుతిప్పి, ఆ ధ్వని వచ్చిన వైపుకు చూశారు. కాళీవర్మ గుర్రం మీది నుంచి కిందికి దూకి, తాను లోగడ ఆశ్వికుల నాయకుడికి యిచ్చిన కత్తిని తీసుకుని, ఒరలో పెట్టుకున్నాడు.\nఅంతలో కొండచరియ పైనుంచి దుముకుతున్న జలపాతం దగ్గిర, ఒక ఆజానుబాహుడైన వ్యక్తి కనిపించాడు.\n\"ఇతడెవరో మాంత్రికుడై వుండాలి!\" అనుకుంటూ కాళీ వర్మ, తానక్కడి నుంచి పారిపోయేందుకు ప్రయత్నిస్తే, ఆశ్వికులు దారినడ్డగించగలరేమో అని, వాళ్ళ ముఖాలకేసి పరీక్షగా చూశాడు. ఆశ్వికుల్లో ఎవరిదృష్టి అతడిమీద లేదు. అందరూ జలపాతం వెనకనుంచి, హఠా త్తుగా బయిటికి వచ్చిన వ్యక్తి కేసి భయాశ్చర్యాలతో చూస్తున్నారు.\nఇప్పుడు జలపాతం దాపులనుంచి కేక పెట్టినవాడు, దాని ముందున్న మోకాటి లోతు నీటిపాయను దాటి, ఒడ్డుమీదికి వచ్చాడు. మనిషి మంచి బలశాలిలా వున్నాడు: నల్లని ఎలుగుబంటి చర్మాలు ధరించి వున్నాడు; చేతిలో దృఢమైన దండం వున్నది; దాని పిడిమీద ఒకే వజ్రంలో మలిచిన ఎలుగుబంటి తల ధగధగ మెరుస్తున్నది.\nఆ క్షణం వరకూ, ఆ ప్రదేశాన్నుంచి పారిపోవాలని ఆత్రపడుతున్న కాళీవర్మ, తమకేసి వస్తున్న ఆ వింత - దుస్తులు ధరించినవాణ్ణి చూస్తూ కదలామెదలక వుండిపోయాడు. ఆశ్వికులూ, ఎనుబోతు మీద వున్న తలారీ భయకంపితులై చిన్నగా. వణుకుతున్నారు.\nఎలుగ్గొడ్డు చర్మాలు ధరించినవాడు, వాళ్ళను సమీపించి, \" నేను సమయానికి ఆదిభల్లూకుడి పేరు స్మరించకపోతే, యిక్కడ మరికొంత రక్తపాతం జరిగి వుండేదని, నాకు తెలుసు. నా పేరు భల్లూకమాంత్రికుడు ! '' అన్నాడు.\nఒకటి రెండు క్షణాలు ఎవరూ మాట్టాడ లేదు. కాళీవర్మ కుడిచేత్తో కత్తినీ, ఎడమ చేత్తో తలారి నుంచి లాక్కున్న గండ్ర గొడ్డలినీ పైకెత్తి పట్టుకుని, భల్లూక మాంత్రికుడితో, “అయ్యా, అడక్కుండానే తమ పేరేమిటో సెలవిచ్చారు. బావుంది! ఇక యిక్కడ, మీరన్నట్టు కొద్దిలో తప్పిన మరికొంత రక్తపాతం మాట! ఇప్పుడు నా దారిని ఎవరైనా అడ్డగిస్తే, మరికొన్ని కంఠాలు తెగి నేలపడనున్నవి.\" అంటూ గుర్రాన్ని అదిలించాడు.\n“ధైర్యశాలివిరా యువకా ! ఒక్క క్షణం ఆగు!\" అని భల్లూకమాంత్రి కుడు తన మంత్రదండంతో, ఎనుబోతు మీద కదలా మెదలక వున్న తలారిని చిన్నగా పొడిచి, \" ఒరే, ముసుగులో వున్న నువ్వు, ఈ దిరిసెనవన పిశాచానివా లేక రాజుగారి ప్రధాన తలారివా? '' అని అడిగాడు.\n\"అయ్యా, నేను పిశాచాన్ని కాదు; ముమ్మాటికీ రాజుగారి ప్రధాన తలారినే. ఆయన శిక్ష వేసినవాళ్ళ తలలు నరకటం నా పని,\" అన్నాడు తలారి, మాంత్రికుడి వేషం చూసి భయపడి పారిపోజూస్తున్న ఎనుబోతు మెడను చేతితో దువ్వుతూ.\n\"అలా అయితే, శిరశ్ఛేదశిక్ష తప్పించు కోవటమే గాక, ఒక రాజసేవకుడి తల కూడా నరికి పారిపోజూస్తున్న నిందితుణ్ణి నువ్వేం చేయబోతున్నావు ? '' అన్నాడు భల్లూక మాంత్రికు డు, ఆశ్వికుల నాయకుడి కళేబరం కేసి చూస్తూ.\n\"అయ్యా. నేను నిరాయుధుణ్ణి!\nనా గండ్రగొడ్డలిని నిందితుడైన యీ కాళీ వర్మ బలప్రయోగంతో లాక్కున్నాడు.\" అన్నాడు తలారి బొంగురు పోయిన గొంతుతో.\nఈ మాంత్రికుడెవడోగాని తన మీదికి తలారినీ, ఆశ్వికుల్నీ ఉసికొల్పుతున్నాడని గ్రహించిన కాళీ వర్మ, గండ్రగొడ్డలిని తలారి కేసి చాస్తూ, \"ఒరే, ముసుగు పిశాచీ, యిదిగో నీ గొడ్డలి! నా దారిని అడ్డగించగలవేమో చూడు!\" అన్నాడు.\nఆ వెంటనే తలారి తన ముసుగు తీసి దూరంగా విసిరివేస్తూ, తడబడే మాటల్తో, \"కాళీ వ ర్మా, నువు మహాశూరుడివి; దిరిసెనవన భైరవుడి సాక్షిగా చెబుతు న్నాను. నా అహం కూడా దిగిపోయింది.'' అన్నాడు.\n“అహంతోపాటు తాగిన మైకం కూడా దిగిపోయి వుండాలి, ఇక దారి తొలుగు!\" అని, కాళీవర్మ, కొంచెం దూరంగా వున్న ఆశ్వికులతో, \"మీ మాటేమిటి? మీనాయ కుడికి పట్టిన దుర్గతి చూశారు గదా? '' అన్నాడు.\nశిరశ్ఛేద శిక్ష అమలు చేయవలసిన వాళ్ళలో ఒకరు చావగా, రెండవవాడు లొంగిపోయాడు. ఈ సంగతేదో రాజు గారికి చెబుతాం. దార్లు అడ్డగించి కుత్తుకలు నరికించుకునేంత అమాయకులం కాదు, మేము!'' అన్నారు ఆశ్వికులు.\n\"బుద్ధిగల మాట చెప్పారు!\" అని కాళీవర్మ గుర్రాన్ని అదిలించి, అక్కడి నుంచి బయలుదేరబోయేంతలో, భల్లూక మాంత్రికుడు, '' భల్లూకపాదగురో! ఎట్టకేలకు మనకు కావలసిన జాతకుడు దొరికాడు,'' అంటూ ఒక్క కేకపెట్టి, *కాళీవర్మ గుర్రపు కళ్ళెపు తాళ్లు పట్టుకుని, \"కాళీవర్మా! ఇక్కడ మహామంత్రవేత్త అయిన భల్లూకమాంత్రికుడు వున్న సంగతే నువ్వు మరిచినట్టున్నదే!\" అన్నాడు.\n- కాళీ వ ర్మకు చిన్నప్పటినుంచీ మాంత్రికులన్నా, భూతవైద్యులన్నా. గణాచార్లన్నా ఏ మాత్రం గౌరవభావం లేదు. అలాటివారిని ఎంతమందినో లోగడ అతడు తను పుట్టి పెరిగిన గ్రామంలో, చుట్టుపక్కల వున్న గ్రామాల్లో చూసి వున్నాడు.\nభల్లూక మాంత్రికుడి మాటలు వింటూనే కాళీవర్మ అతడేదో తనను చులకన చేసి మాట్టాడుతున్నాడని కోపం తెచ్చుకుని, \" అయ్యా, తమ పేరు భల్లూకమాంత్రికుడా? వింటేనే భీతి కొల్పేట్టుగా వుంది. మీరు యింతకు ముందే మరొక భల్లూకుడి పేరు కూడా పలికారు; ఆయనెవరు? ఏ భల్లూకు డెవరో గుర్తుపెట్టుకోవటం, నా బోటి సామాన్యుడికి చాలా కష్టం,'' అన్నాడు.\nకాళీవర్మ తన పేరును యింత అపహాస్యం చేసి మాట్టాడినా భల్లూక మాంత్రికుడు కోపం తెచ్చుకోకపోగా, చిరునవ్వు నవ్వుతూ, \" నా గురువుగారి పేరు భల్లూకపాదుడు, నా పేరు భల్లూక మాంత్రికుడు ముందు ముందు జరుగ నున్న మహాద్భుతాలు చూసి, మహదానంద పడబోయే నువ్వు, పేర్లలో వున్న యీ చిన్న పోలికను చూసి గజిబిజి పడిపోకు, ” అన్నాడు.\n\"ఇల్లొదిలి బయల్దేరిం. తరవాత, యిప్పటివరకూ ఎదురైన గజిబిజిల్తో నే మొహం మొత్తింది. ఇక త్వర గా మా గ్రామం చేరి, పొలం సేద్యం చేసు కుంటూ, ఉన్న దానితో తృప్తిపడ తాను,'' అంటూ కాళీవర్మ గండ్రగొడ్డలిని, తలారి కేసి విసిరివేసి, గుర్రాన్ని గట్టిగా అదిలించాడు.\nగుర్రం కదిలి, పదీ పన్నెండడుగులు నడిచి, యిక దౌడు తీయబోయేంతలో వెనకనుంచి భల్లూకమాంత్రికుడు పెద్ద గొంతుతో, ‘“కాళీవర్మా, ఆగు! నీకెదురుగా వస్తున్న వాళ్లెవరో చూశావా ? అన్నాడు.\nఆ హెచ్చరిక వింటూనే - కాళీవర్మ కొంచెం తల ఎత్తి ముందుకు చూశాడు. ఒక పెద్ద దిరిసెన చెట్టు వెనకనుంచి, ముగ్గురు అశ్వికులు వేగంగా వస్తున్నారు. వారిలో మధ్య వున్నవాడు పట్టుదుస్తులూ, పెద్ద తలపాగా ధరించి వున్నాడు. పక్కల నున్న వాళ్ళు కవచధారులు; వాళ్ళ చేతుల్లో కత్తులూ, భుజాల మీద తళతళ మెరుస్తున్న డాళ్ళూ వున్నవి.\nవాళ్ళను చూస్తూనే కాళీవర్మ, గుర్రం కళ్ళాన్ని గట్టిగా వెనకు గుంజి ఆపాడు. కవచధారులైన అశ్వికుల మధ్య పట్టు దుస్తుల్లోవున్నవాడు, చేయెత్తి కాళీవర్మను చూపుతూ తలారితో, \"ఒరే, నగరప్రధాన . తలారీ ! ఈ నిందితుడికి శిరశ్ఛేద శిక్ష విధించారు రాజుగారు. ఇంకా శిక్ష అమలుచేయలేదేం?'' అన్నాడు కోపంగా.\nతలారి గడగడ వణికిపోతూ, ఎనుబోతు మీదినుంచి దిగి, ఏం జవాబివ్వాలా అని ఆలోచిస్తున్నంతలో భల్లూకమాంత్రికుడు, తలారిని ప్రశ్నించిన అతడిని సమీపించి, “నువ్వేగదా, జితకేతురాజుకు ప్రధానా మాత్యు డై న జీ వ గుప్తుడు? '' అని ప్రశ్నించాడు.\nరాజు పట్లగాని, తన పట్లగాని ఒక్క గౌరవవాచకం కూడా లేకుండా, అలా ప్రశ్నించిన వీడెవడో కపటబైరాగి అయి వుంటాడనుకుని మంత్రి జీవగుప్తు డు కోపంతో కళ్ళెర్రచేసి, \" ఎవడీ బైరాగి ? ముందితణ్ణి ఇక్కడి నుంచి తన్ని తగి లెయ్యండి.\" అన్నాడు.\nఆజ్ఞ వింటూనే మంత్రి పక్కన వున్న ఆశ్వికులు కత్తులు దూయబోయిన వాళ్ళల్లా, భల్లూకమాంత్రికుడి మంత్ర దండం కేసి చూసి, నివ్వెరపోయారు. గుర్రాలు పెద్దగా సకిలిస్తూ వెనక్కు నాలుగు అడుగులు వేసినై.\nఏం జరిగిందో అర్థం కాని మంత్రి జీవగుప్తుడు, ఆశ్చర్యంగా తన అంగరక్షకు లిద్దరికేసి చూసి, ''ఏం జరిగింది? పులిని చూసిన లేళ్ళలా\nవణికిపోతు న్నారేం ? '' అని అడిగాడు.\n.'\" అయ్యా, పులికాదు, ఆ బైరాగి చేతిలోని మంత్రదండం పిడికి బిగించి వున్న ఎలుగుబంటి తల కేసి చూడండి! అది ఇంతకుముందు నోరు తెరిచి, కోరలు చాచి, కళ్ళల్లో నిప్పురవ్వలు రేపింది.\" అన్నారు ఆశ్వికులు.\nజీవగుప్తుడు, భల్లూక మాంత్రికుడి మంత్రదండపు ఎలుగు తలాటం కేసి పరీక్షగా చూసి, హేళనగా నవ్వి, \"ఏమోయ్, బైరాగీ! నీ మాట తీరూ, చేష్టలూ చూస్తూంటే, పెద్ద పొగరు బోతులావున్నావు. ఏమైనా టక్కుటమార విద్యలూ, ఇంద్రజాలం నేర్చినవాడివా?\" అని అడిగాడు.\nమంత్రి యిలా అనగానే భల్లూక మాంత్రికుడు గుడ్లురుముతూ అతడి ముఖం కేసి తీక్షణంగా చూసి, \"సన్యాసి ముదిరితే, బైరాగి అవుతాడని సామెత ; తొండముదిరి ఊసరవెల్లి అయినట్టు! నేను సన్యాసినీ కాను, బైరాగినీ కాను— భల్లూకమాంత్రికుణ్ణి! జై, ఆది భల్లూకా ! \" అంటూ ఒక కేక పెట్టి, మంత్రదండంతో పక్కనవున్న ఒక ఎండిన చెట్టుబోదెను గట్టిగాకొట్టాడు.\nమంత్రదండం దెబ్బకు చెట్టు బోదె నుంచి ఛఠిమంటూ నిప్పు రవ్వలు లేచి, మరుక్షణం చెట్టు భగభగమనే మంటలతో నిలువునా కాలిపోసాగింది. మంత్రి జీవ గుప్తు డెక్కివున్న గుర్రం వెనక కాళ్ళమీద లేచి, పెద్దగా సకిలిస్తూ దూరంగా పరి గెత్తింది. అతడి అంగరక్షకు లైన ఆశ్వికులు, అతణ్ణి అనుసరించారు.\nఒకటి రెండు క్షణాలపాటు అక్కడ వున్న ఎవరి నోటా మాట పెగలలేదు. దూరం నుంచి యిదంతా గమనిస్తున్న కాళీవర్మ. గుర్రాన్ని అదిలించి భల్లూక మాంత్రికుడి దగ్గిరకు వచ్చి. గుర్రం దిగి, ''ఆహాఁ నువ్వు మామూలు మాయలమారి ఐంద్రజాలికుడివి కాదు; మహామంత్రవేత్తవు! కపటీ, దుష్టుడూ అయిన యీ జితకేతరాజు మంత్రిని హడలెత్తించినట్టే, ఇతడి ప్రభువునూ, నీ మంత్రశక్తితో భయకంపితుణ్ణి చేసి, కాస్త బుద్ధిగా రాజ్యపాలన చేసేట్టు ఎందుకు చేయకూడదు ? \" అన్నాడు.\n\" భళీ, నువు ధైర్యశాలివే కాదు; బుద్ధిశాలివి కూడారా, యువకా! నా మన సులో వున్నదానిని, యిట్టే పసికటేశావు!\" అని భల్లూకమాంత్రికుడు, కాళీవర్మను మెచ్చుకుని, మంత్రి జీవగుప్తుడితో, మంత్రీ, నా శక్తి ఎలాంటిదో చూశావు గదా! ఇక యిప్పుడిక్కడ ఆజ్ఞలివ్వ వలసిన వాళ్ళు, నువ్వా? నేనా? '\" అని అడిగాడు.\nమంత్రి జీవగుప్తుడు నిలువునా కాలి పోతున్న చెట్టుకేసే చూస్తున్నాడు. అతడికి తానేదో ప్రాణాపదలో చిక్కుకున్నట్టు భయంపట్టుకున్నది. భల్లూకమాంత్రికుడు మరోసారి గద్దించుతూ అదే ప్రశ్న అడిగే సరికి, అతడు వణుకుతున్న గొంతుతో, \"అయ్యా, భల్లూకమాంత్రికా! మీ అమోఘ మైన శక్తుల్ని కళ్ళారా చూశాను. ఇక్కడే కాదు, తమకు తీరుబాటుంటే, రాజ ప్రాసాదానికి వచ్చి, అక్కడా జితకేతు రాజుగారికి ఆజ్ఞలూ· సలహాలూ యివ్వ వచ్చు!\" అన్నాడు.\n\"ఎంతటి మహామంత్రికి, ఎలాంటి దుర్గతి పట్టింది! \" అంటూ కాళీవర్మ చుట్టూ వున్న ఆశ్వికుల కేసీ, ఎనుబోతు దగ్గిర దిగాలుపడి వున్న తలారికేసి చూశాడు.\nభల్లూకమాంత్రికుడు, తన మంత్ర దండాన్ని పైకెత్తి పట్టుకుని. నా ఆజ్ఞ లేమిటో అందరూ జాగ్రత్తగా వినండి! \" అని తలారితో,\n\" ఓరీ, తలలు నరకటం చేతనైన నీకు, తెగిన తలలు తిరిగి శరీ రానికి అంటించి కుట్టటం కూడా చేతనై వుండాలి, అవునా? వెంటనే ఆశ్విక నాయకుడి తలను మొండానికి కుట్టి, గుర్రం మీద కూర్చోబెట్టి, పడకుండా తాళ్ళతో బిగించు,'' అన్నాడు.\nతలారి క్షణాల మీద ఆ పని ముగించి, ఆశ్వికనాయకుణ్ణి ఒక గుర్రం మీద పెట్టి; తాళ్ళతో బిగించాడు. కాని, హడావిడిలో వాడు ముఖాన్ని వీపు వైపుకు పెట్టి కుట్టటంతో, గుర్రం మీద పెడతల కళే బరం స్వారీ చేస్తున్నట్టయింది.\nఈ జరిగిన పొరబాటు చూసి భల్లూక మాంత్రికుడితోబాటు, ఒక్క మంత్రి జీవగుప్తుడు తప్ప, అందరూ బిగ్గరగా నవ్వారు. మాంత్రికుడు, జీవగుప్తుడి కేసి కళ్లెర్రచేసి, “ఓయీ, మంత్రి, నువ్విప్పుడు తలారి వాహనమైన ఎను బో తు నూ, నీ వాహనాన్ని తలారీ అధిరోహించబోతు న్నారు.\" అన్నాడు.\nజీవగుప్తుడు మారు మాట్టాడకుండా వడవడ వణుకుతూ వచ్చి, ఎనుబోతు మీద ఎక్కి కూర్చున్నాడు. అలాగే తలారి పోయి మంత్రి గుర్రం ఎక్కి, కళ్ళెపు తాళ్ళు పట్టుకున్నాడు. అందర్నీ నగరం కేసి బయలుదేరమన్నాడు. భల్లూక మాంత్రికుడు.\nజితకేతరాజు మంత్రికి జరిగిన అవ మానం చూసి, ఆనందపడుతూ కాళీవర్మ, “ఈ ఊరేగింపు చూసి నగరప్రజలు తప్పక వినోదిస్తారు! ఇక నా దారిన నేను పోయి, మా గ్రామం చేరతాను.'' అంటూ గుర్రాన్ని అదిలించేంతలో భల్లూక మాంత్రికుడు మంత్రదండం పైకెత్తి, “కాళీవర్మా, నా ఆజ్ఞ వినలేదా? \" అన్నాడు.\n\"ఆజ్ఞా! ఎవరు నన్నిక్కడ ఆజ్ఞాపించ గలవాడు?\" అంటూ కాళీవర్మ ఒర నుంచి కత్తి దూశాడు. —(ఇంకావుంది)",
            "book_page_end": 18
        },
        {
            "title": "మంచి సలహా కాదు",
            "book_page_start": 1,
            "pdf_page_start": 19,
            "pdf_page_end": 23,
            "author": "మాచిరాజు కామేశ్వరరావు",
            "genre": "బేతాళ కథ",
            "moral": "వ్యక్తిగత, రాజకీయ సమస్యలపై ఒకే వ్యక్తి నుంచి సలహా కోరడం తెలివైన పని కాదు. సొంత సంక్షేమాన్ని పరిగణించకుండా సలహాను గుడ్డిగా అనుసరించడం ప్రమాదకరం.",
            "keywords": [
                "విక్రమార్కుడు",
                "బేతాళుడు",
                "మణికేతుడు",
                "మంత్రి",
                "సలహా",
                "రాజ్య వారసత్వం"
            ],
            "characters": [
                "విక్రమార్కుడు",
                "బేతాళుడు",
                "మణికేతుడు",
                "మణిమంజరి",
                "విజయుడు",
                "జయుడు",
                "మంత్రి"
            ],
            "locations": [
                "మణికేత పురం",
                "శ్మశానం"
            ],
            "content": "పట్టువదలని విక్రమారుడు చెట్టు వద్దకు తిరిగి వెళ్లి, చెట్టు పై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా, నువు సమర్థులైన మంత్రుల సలహా పొందిన మీదటనే ఈ శ్రమకు ఒడిగట్టా వను కుంటాను. కాని ఎంత సమర్థుడైన మంత్రి అయినప్పటికీ ఒక్కొక్కసారి తప్పుడు సలహా ఇయ్యవచ్చు. ఆ సలహా నిరుప యోగం కావచ్చు. అందుకు నిదర్శనంగా నీకు మణికేత మహారాజు వృత్తాంతం చెబుతాను, శ్రమ తెలియకుండా విను,” అంటూ ఇలా చెప్పసాగాడు :\nమణిపురాన్ని ఏలిన మణికేత మహా రాజుకు లేకలేక మణిమంజరి అనే కూతురు పుట్టింది. ఆమెను తల్లిదండ్రులు మితి మీరిన గారాబంతో పెంకెగా తయారు చేశారు. చిన్నతనం నుంచి కూడా ఆమెకు ఎలాటి ఆత్మనిగ్రహమూ అలవడలేదు. ప్రతిదానికీ తారస్థాయిలో మండిపడి, చేతిలో ఏది ఉంటే అది ఇతరుల మీద విసిరి వెయ్యటమూ, నోటికి ఏదివస్తే అది అనెయ్యటమూ చేసేది. ఆమెకు ఏ క్షణాన ఎవరిమీద కోపం వస్తుందో నని రాజూ, రాణీ సైతం భయ పడుతూ, ప్రాణాలు అరచేత పట్టుకున్న వాళ్ళలాగా బాధపడేవాళ్ళు.\nమణిమంజరి యుక్తవయస్కురాలు అయేసరికి ఆమె వివాహం మణికేత మహారాజుకు రెండందాల సమస్య అయి కూర్చున్నది. అంత కోపిష్ఠిదాన్ని, ఎంత అందగత్తె అయినా, చేసుకోవటానికి ఎవరూ ముందుకు రారన్నది ఒక సమస్య. తన అనంతరం ఆమె రాజ్యాన్ని పాలించ టానికి పనికి రాదన్నది మరో సమస్య.\nఈ రెండు సమస్యలూ ఒక్క దెబ్బతో పరిష్కరించాలంటే ఒక్కటే మార్గం : ఆమెను పెళ్ళాడిన వాడికి రాజ్యాభిషేకం జరుగుతుందని ముందుగా ప్రకటించాలి. ఆమె కోసం కాకపోయినా రాజ్యం కోస మైనా ఆ మెను పెళ్ళాడటానికి రాజ కుమారులు ముందుకు రావచ్చు. అలా అని ఎవరో అడ్డమైనవాణ్ణి తన రాజ్యానికి వారసుణ్ణి చెయ్యటం రాజుకు ఇష్టం లేదు. మణి మంజరిని పెళ్ళాడేవాడు ఆమెను మార్చగల వాడూ, రాజ్యభారాన్ని నిర్వహించగలవాడూ కూడా ఉండటం మంచిది.\nఈ దృష్టితో మణికేతమహారాజు రెండు దేశాల రాజకుమారులను, విజయుడూ, జయుడూ అనే వారిని మణిమంజరికి భర్తలుగా ఎన్నుకుని, వారికి ఆహ్వానాలు పంపి పిలిపించుకున్నాడు.\nతరవాత అతను విజయు పిలిచి, ఏకాంతంగా అతనితో సంగతంతా చెప్పి, 'మా అమ్మాయిని పెళ్లాడేవాణ్ణి నా రాజ్యా నికి వారసుడుగా ప్రకటించ నిర్ణయిం చాను. అయితే మా అమ్మాయికి పట్టరాని కోపం. ఆమెకు కారణంలేకుండా కూడా కోపం వస్తుంది. కోపం వచ్చినప్పుడు ఏం చేసినా చెయ్యగలదు. అపర దూర్వా సుడు! అందుచేత ఆమెను పెళ్ళాడా వంటే రాజ్యలాభంతోపాటు గయ్యాళి భార్యతో వేగవలసిన నష్టం కూడా ఉంటుంది. లాభనష్టాలు బేరీజు వేసుకుని నీ నిర్ణయం చెప్పు.\" అన్నాడు.\nవిజయుడు చిరాకుపడుతూ. \"వెంటనే ముహూర్తం పెట్టించక, ఈ అనవసర ప్రసంగం అంతా దేనికి?” అని దురుసుగా అన్నాడు.\nరాజు అతన్ని పంపేసి జయుణ్ణి పిలి పించి, అతనితో కూడా విజయుడితో చెప్పినట్టే చెప్పాడు.\nజయుడు శాంతంగా రాజు చెప్పిన దంతా విని, \"మహారాజా, కోపస్వభా వానికి మూలకారణం మనిషి బలహీనతే. అలాటి వాళ్ళను చూసి నేను జాలి పడతాను, అర్థం చేసుకుంటాను. మణి మంజరిని పెళ్ళాడటానికి నా కేమీ అభ్యం తరం లేదు.\" అన్నాడు.\nఇద్దరితోనూ మాట్లాడినమీదట మణి మంజరిని ఎవరికిస్తే బాగుంటుందో తెలిసి పోతుందనుకున్న మహారాజుకు ఏమీ తెలియలేదు. జయ, విజయులలో వ్యత్యాసం తెలుస్తున్నది గాని, వారిలో ఎవరికి పిల్లనివ్వటం వల్ల హెచ్చు లాభమో ఆయనకు తెలియలేదు. అందుచేత ఆయన తన మంత్రిని సలహా అడిగాడు.\nమంత్రి రాజు చెప్పినదంతా విని రాజు కోరినట్టు సలహా ఇయ్యకపోగా, \" మహా రాజా, ఈ నిర్ణయం మీరే చెయ్యటం మంచిది. మీ కుమార్తె క్షేమమూ రాజ్య క్షేమమూ మీకన్న మరొకరికి బాగు తెలుస్తుందా?'' అని తప్పించుకోజూశాడు.\n\" రాజు అయినంత మాత్రానా, తండ్రి అయినంత మాత్రానా సర్వజ్ఞుడవుతాడా ? నేను నిర్ణయించలేకనే గదా మిమ్మల్ని సలహా అడుగుతున్నాను. అడిగినప్పుడు సలహా ఇయ్యడం మీ విధి. అయితే, దాన్ని అమలు చెయ్యటానికీ, చెయ్యక పోవటానికి బాధ్యుణ్ణి నేనే,\" అన్నాడు మణికేతుడు.\nమంత్రి ఇక తప్పించుకోలేక, “ విజ యుడిది దుడుకు స్వభావం. అమ్మాయి గారు అతన్ని ఒక్కక్షణం కూడా భరించ లేకపోవచ్చు. జయుడు సాధుస్వభా వమూ, వినయమూ గలవాడు. అతని ప్రభావంతో అమ్మాయిగారు శాంతం అల వ రు చు కో వచ్చు. జయుడి కిచ్చి ఆమెకు పెళ్ళి చేయటమే మంచిదని నా ఊహ. తరవాత తమఇష్టం,'' అన్నాడు.\nమణిమంజరి కీ, జయుడికీ పెళ్ళి జరిగింది. పెళ్లి అయినాక మణిమంజరి స్వభావం మెరుగుపడకపోగా మరింత అన్యాయంగా తయారయింది. ఆమెకు జయుడి పొడ అంటే గిట్టుతున్నట్టు లేదు. ఆమె తన భర్తతో రోజూ పోట్లాడుతున్నది. జయుడు ఆమె పట్ల ఎంతో ఓర్పు వహి స్తున్నాడు.\nవారిద్దరికీ ఎప్పుడు సఖ్యం కుదిరితే అప్పుడు జయుడికి రాజ్యాభిషేకం చేద్దా మనుకుంటున్న రాజు మంత్రితో, \"మీరిచ్చిన సలహా పూర్తిగా వికటించి నట్టు కనబడుతున్నది. జయుడి మంచి తనాన్ని అమ్మాయి చేతగాని తనంగా భావిస్తున్నట్టున్నది. అతనికి ఎలా రాజ్యాభి షేకం చెయ్యటం? భార్యను దారిలో పెట్టలేనివాడు దేశాన్ని ఎలా దారిలో పెడతాడని అందరూ అడగరా?\" అన్నాడు.\nమంత్రి కొంచెం ఆలోచించి, \"మీరు ఈ విషయం నన్ను సలహా అడిగి ఉండ వలసింది కాదు. నేను ఆ మాట సూచిస్తే మీరు విన్నారు కారు. ఏ విషయంగాని ఒకరిని సలహా అడిగేటప్పుడు ఆ విష యంలో సలహా చెప్పేవాడికి ఏ విధమైన ప్రమేయమూ లేకుండా చూసి అడగాలి,\" అన్నాడు.\nరాజు తన తప్పు గ్రహించాడు.\nబేతాళుడు ఈ కథ చెప్పి, \" రాజా, మణికేతుడు తన మంత్రిని సలహా అడగ టంలో చేసిన తప్పేమిటి ? రాజు తనను సలహా అడిగి ఉండరాదని అనటంలో మంత్రి ఉద్దేశమేమిటి? ఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది.'' అన్నాడు.\nదానికి విక్రమార్కుడు, \"మణి కేతుడు మంత్రిని సలహా అడిగి ఉండ రాదన్నది నిజం. రాజు మంత్రి నుంచి సలహా కోరినది రెండు సమస్యల పరి ష్కారం గురించి. ఒక సమస్య రాజ కుమార్తెకు ఎవరు భర్తగా పనికివస్తా రన్నది. రెండవ సమస్య మణికేతుడి అనంతరం ఎవరు రాజ్యం చెయ్యటానికి పనికివస్తాడన్నది. నిజానికి ఈ రెంటికీ ఒకే వ్యక్తి పనికి రాకపోవచ్చు. కాని మంత్రి తన స్వార్థం చూసుకుని రాజ కుమార్తెకు భర్తగా పనికివచ్చేవాణ్ణి కాక తాను సులువుగా మంత్రి పదవి నిర్వ ర్తించటానికి అనుకూలుడైన రాజు కాగల వాడి పేరు సూచించాడు. అదే మరొక తటస్థుడైతే రెండు సమస్యల పరిష్కా రాన్ని సమదృష్టితో చూసి ఉండేవాడు. ఇక రాజు చేసిన తప్పేమిటంటే, మంత్రిని సలహా అడగటం కూడా కాదు, ఆ సల హాను గుడ్డిగా అమలుచేయటం. మంత్రి సలహాను గుడ్డిగా అనుసరించి, తన యోగ క్షేమాలు ఆలోచించలేని రాజు చిక్కులో పడక తప్పదు.\" అన్నాడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. — (కల్పితం)",
            "book_page_end": 5
        },
        {
            "title": "అందరిదీ ఒకటే దారి",
            "book_page_start": 24,
            "pdf_page_start": 24,
            "pdf_page_end": 24,
            "author": "రేవా నాగేశ్వరరావు",
            "genre": "నీతి కథ",
            "moral": "స్వార్థపరుడు ఇతరులకు సహాయం చేయకుండా, తనకు కూడా కష్టం వచ్చినప్పుడు మాత్రమే అందరితో కలిసి సహాయం కోరతాడు.",
            "keywords": [
                "అగ్నిప్రమాదం",
                "కరణం",
                "గ్రామస్థులు",
                "స్వార్థం",
                "సహాయం"
            ],
            "characters": [
                "కరణం",
                "గ్రామస్థులు",
                "రాజు"
            ],
            "locations": [
                "రంగాపురం"
            ],
            "content": "రంగాపురం అగ్నిప్రమాదానికి గురి అయి ఊరు ఊరంతా తగలబడగా, ఒక్క కరణంగారి ఇల్లు మిగిలింది. ఇళ్ళు తిరిగి కట్టుకోవటానికి సహాయం చెయ్యమని గ్రామస్థులు కరణంగారిని కోరారు.\n“నా ఇల్లు కూడా తగల బడ్డాక ఏకంగా సహాయం చెయ్యమని రాజుగారిని కోరదామను కుంటున్నాను,” అన్నాడు కరణం, తన ఇల్లు తగలబడనందుకు విచారిస్తున్నవాడల్లే.\nమర్నాటికి కరణంగారి ఇల్లు కూడా తగలబడి పోయింది - కారణం ఏదైతే నేం?\nవెంటనే కరణం గ్రామప్రముఖులను వెంటబెట్టుకుని రాజుగారి వద్దకు వెళ్ళి, తమ గ్రామం పూర్తిగా కాలిపోయిందనీ, దాన్ని తిరిగి నిర్మించటానికి ఆర్థికసహాయం చేయవలసిందనీ వేడుకున్నాడు.\nరాజు తాపీగా, “కొంచెం ఆగండి. ఇంకా రెండు మూడు గ్రామాలు తగలబడినాక ఏకంగా అన్ని గ్రామాలకూ సహాయం చేస్తాను,” అన్నాడు. — రేవా నాగేశ్వరరావు.",
            "book_page_end": 24
        },
        {
            "title": "ఎదురు తిరిగిన న్యాయం",
            "book_page_start": 25,
            "pdf_page_start": 25,
            "pdf_page_end": 26,
            "author": "పి. వి. యస్సెస్సెన్రాజు",
            "genre": "నీతి కథ",
            "moral": "నీవు చెప్పిన న్యాయం నీకే ఎదురుతిరిగినప్పుడు తప్పించుకోలేవు. అధికార దుర్వినియోగానికి పాల్పడకూడదు.",
            "keywords": [
                "రామస్వామి",
                "భైరవశర్మ",
                "నాగశర్మ",
                "ఆవు",
                "న్యాయం",
                "గ్రామాధికారి",
                "నష్టపరిహారం"
            ],
            "characters": [
                "రామస్వామి",
                "భైరవశర్మ",
                "నాగశర్మ",
                "రామయ్య"
            ],
            "locations": [
                "గ్రామం",
                "సంత",
                "వరిచేను"
            ],
            "content": "రామస్వామి వద్ద మంచి పాడి ఆవు ఉండేది. అది రోజూ పదిశేర్ల పాలిచ్చేది. ఆ పాలు అమ్ముకుని రామస్వామి సుఖంగా బతుకుతూ ఉండేవాడు.\nఆ వూరి గ్రామాధికారి భైరవశర్మకు ఆ ఆవు మీద కన్నుపడింది. ఆ ఆవును తనకు అమ్మమని అతను రామస్వామిని నాలుగైదుసార్లు అడిగాడు. అయితే రామస్వామి అవును అమ్మనని స్పష్టంగా చెప్పేశాడు.\nకాని రామస్వామికి ఆవును అమ్మక తప్పలేదు. ఎందుచేతనంటే అతని కూతురి వివాహం వచ్చింది. గ్రామాధికారికే అమ్మవచ్చుగాని, అతను ఆవుకు తగిన ధర ఇ య్య డు. ఆవును అమ్మమని ముందుగా అడిగిన, భైరవశర్మను కాదని ఊళ్ళో మరొకరికి ఆవును అమ్మటం కూడా సాధ్యమయే పనికాదు.\nఅందుచేత రామస్వామి తన ఆవును రహస్యంగా పట్నంలోని పశువుల సంతకు తోలుకుపోయాడు. రామస్వామి ఆవును సంతకు తోలుకుపోవటం భైరవశర్మ కొడుకు నాగశర్మ గమనించి, ఎలాగైనా ఆ ఆవును కొని తండ్రి మెప్పు పొందాలని, ఎవరికీ చెప్పకుండా తానుకూడా సంతకు బయలుదేరాడు.\nసాయంకాలం అయింది. రామస్వామి ఆవు కట్లు తెంచుకుని, సంత నుంచి వచ్చి, ఒక వరిచేనులోపడి మేస్తుండగా, చేనుగల రైతు దాన్ని పట్టుకుని, గ్రామాధి కారి అయిన భైరవశర్మ వద్దకు తోలుకుని వెళ్ళాడు.\nభైరవశర్మ రామస్వామి ఆవును చూసి ఆశ్చర్యపడి, \"ఏం, రామయ్యా? రామ స్వామిగాడి ఆవును ఇలా తోలు కొచ్చావేం? \" అని అడిగాడు.\n\" బాబుగారూ, ఈ ఆవు నా చేలోపడి, పంట అంతా నాశనం చేసింది. తమరే న్యాయం చెప్పి నాకు నష్టపరిహారం ఇప్పించాలి.'' అన్నాడు రామయ్య బిక్క మొహంతో.\nరామస్వామి పైన చాలాకాలంగా కోపంతో ఉన్న భైరవశర్మకు మంచి అవకాశం చిక్కింది. ఈ దెబ్బతో రామ స్వామి పొగరు అణచాలనుకుని, అతను అక్కడ చేరిన పెద్దలతో, పాపం, ఈ పేద రైతు రామయ్య, సంవత్సర మంతా కష్టపడి పెంచిన చేను పాడు చేసేసింది ఈ ఆవు. బాధ్యత కొంచెమైనా లేకుండా ఆవును ఇలా వదిలిపెట్టినందుకు గాను రామస్వామి నష్టపరిహారాన్ని చెల్లిం చటం న్యాయం. అందుచేత రామస్వామి ఈ రామయ్యకు రెండు రోజుల గడువు లోపల, రెండు వేల రూపా య లు చెల్లించాలి,'' అన్నాడు.\n\"బాగుంది! బాగుంది!\" అన్నారు అక్కడ చేరినవారంతా.\nఅంతలో, భైర వ శర్మ కుమారుడు నాగశర్మ పరిగెత్తుకుంటూ వచ్చి, \" అరె! ఈ ఆవు ఇక్కడికి వచ్చిందా ? దీని కోసం ఊరంతా వెతుకుతున్నాను,'' అన్నాడు.\nభైరవశర్మ ఆశ్చర్యపోతూ, “ ఈ ఆవు గురించి ఊరంతా తిరగవలసిన కర్మ నీకేం పట్టిందీ?\" అని కొడుకును అడిగాడు.\nసంతలో రామస్వామి దగ్గిర దీన్ని కొనేశాను, నాన్నా! \" అన్నాడు నాగశర్మ.\nఆ మాట వినగానే భైరవశర్మ గుండెల్లో రాయిపడింది. నాగశర్మ రామస్వామి దగ్గిర కొన్న తరవాతే ఆవు పారిపోయి వచ్చి రామయ్య చేనులో పడినట్టు స్పష్ట మయింది. ఆవు ఎవరికి చెందినా, పది మందిలో చెప్పిన న్యాయానికి తిరుగు ఉండదుగదా!\nరామయ్యకు ఇచ్చుకోవలసిన నష్ట పరిహారం రెండువేలూ నాగశర్మ ఇచ్చుకోక తప్పలేదు. తన తీర్పు తననే ఎదురు కొట్టటంతో భైరవశర్మ హతాశుడైపోయాడు.",
            "book_page_end": 26
        },
        {
            "title": "మంత్రి యుక్తి",
            "book_page_start": 27,
            "pdf_page_start": 27,
            "pdf_page_end": 27,
            "author": "కోలార్ కృష్ణఅయ్యర్",
            "genre": "నీతి కథ",
            "moral": "నేరస్తుడికి ఒక అవకాశం ఇవ్వడం ద్వారా, అతడి సహాయంతో మొత్తం ముఠాను పట్టుకోవడానికి వీలవుతుంది.",
            "keywords": [
                "మంత్రి",
                "దొంగ",
                "యుక్తి",
                "రాజు",
                "కారాగారం",
                "ముఠా"
            ],
            "characters": [
                "మంత్రి",
                "రాజు",
                "దొంగ",
                "ముఠానాయకుడు",
                "చారులు"
            ],
            "locations": [
                "కిళ్ళింగేరి దేశం",
                "నభ"
            ],
            "content": "పూర్వం కిళ్ళింగేరిదేశంలో ఒక దొంగలముఠా తరచు దొంగతనాలు చేస్తూండేది. దొంగలను పట్టటానికి రాజు విశ్వప్రయత్నాలు చేసిన మీదట ఒక్క దొంగ పట్టుబడ్డాడు. వాణ్ణి రాజు నేరవిచారణ చేసి, శిక్ష చెప్పబోయే సమయంలో మంత్రి లేచి, “వీడి నేరాలకు ఏడుసంవత్సరాల కారాగారశిక్ష విధించవచ్చు. కాని వీణ్ణి వదిలేసి, సరి అయిన మార్గంలో నడుచుకునే అవకాశం ఇయ్యటం మంచిది,” అన్నాడు.\nరాజుకు ఇష్టం లేకపోయినా, మంత్రి మీది గౌరవం కొద్దీ దొంగను వదిలేశాడు. వారం రోజుల తరవాత పదిమంది దొంగల ముఠా పట్టుబడింది. అందులో, మొదట దొరికి, క్షమించ బడిన దొంగా, ముఠానాయకుడూ కూడా ఉన్నారు.\nమంత్రి యుక్తి పారింది. విడిచి పెట్టగానే దొంగ తన ముఠావాళ్ళను కలుసుకున్నాడు. వాణ్ణి రహస్యంగా అనుసరించే చారులకు దొంగల ఆచూకీ పూర్తిగా లభించింది. మంత్రిని నభలో అందరూ మెచ్చుకున్నారు. —కోలార్ కృష్ణఅయ్యర్.",
            "book_page_end": 27
        },
        {
            "title": "ఎవరు మనిషి?",
            "book_page_start": 28,
            "pdf_page_start": 28,
            "pdf_page_end": 30,
            "author": "కలువకొలను సదానంద",
            "genre": "నీతి కథ",
            "moral": "మనిషి తన నిజమైన స్వభావాన్ని దాచలేడు. మనిషిగా జన్మించిన తర్వాత మంచిగా జీవించాలి.",
            "keywords": [
                "కనకదంతుడు",
                "సుమతి",
                "దయానిధి",
                "మామిడిపండు",
                "జంతురూపం",
                "బ్రహ్మరాక్షసి"
            ],
            "characters": [
                "కనకదంతుడు",
                "సుమతి",
                "దయానిధి",
                "సైనికుడు",
                "బడిపంతులు"
            ],
            "locations": [
                "గ్రామం",
                "ఆశ్రమం"
            ],
            "content": "ఒకగ్రామంలో కనకదంతుడు అనే గొప్ప ధనవంతుడు ఉండేవాడు. అతనికి ఎంత సంపద ఉన్నా తృప్తి ఉండక పోవటం చేత, తన సంపదను పెంచుకోవటానికి ఎంతటి ఘోరాలైనా చేసేవాడు. ఎన్నో కుటుంబాలు అతని ధనదాహం మూలాన నాశనమై పోయాయి. అతను మొత్తం గ్రామాన్నే పీల్చి, పిప్పిచేశాడు.\nఅతని భార్య సుమతి కల్లా, కపటమూ లేని ఇల్లాలు. సాటిమనుషులంటే ఆమెకు ఎంతో అభిమానం, కష్టాల్లో ఉన్నవారిని చూసి కరగిపోయేది. తన భర్త వైఖరి ఆమెకు కొంచెం కూడా నచ్చేదికాదు.\n\"మనకు ఉన్నది చాలదా? ఇంకెంత కాలం, ఇలా మనుషులు నెత్తురు తాగు తారు? '' అని భర్త మనసు మార్చటానికి ప్రయత్నించేది. ఆమెపట్ల ప్రేమానురాగా లున్నా, ఆమె మాటల్ని మాత్రం కనక దంతుడు ఏ మాత్రం పట్టించుకు నే వాడు కాదు.\nఇలా ఉండగా, ఎక్కడి నుంచో దయానిధి అనే యోగి ఆ ప్రాంతాలకు వచ్చి. ఆ గ్రామం పొలిమేరలో ఉన్న ఏటి గట్టున కుటీరం నిర్మించుకుని, ఆశ్రమం ఏర్పాటు చేసుకున్నాడు. ఆ ఆశ్రమంలో ఆయన అనేక పళ్ళచెట్లు నాటించాడు. వాటిలో ఒక మామడిచెట్టు తొలికాపు కాసింది.\nఆ చెట్టు పళ్ళను గురించి జనం విడ్డూరంగా చెప్పుకో సాగారు. దానికి కారణం ఏమంటే, ఆ చెట్టు కిందికిపోయి, దాని పండు కోసి తిన్నవాడు, తన స్వభావానికి తగిన విధంగా ఏదో ఒక జంతువుగా మారి పోతాడు; చెట్టు కింది నుంచి ఇవతలికి రాగానే మళ్ళీ మామూలు మ నిషి అవుతాడు !\nఅనేకమందికి ఇలా జరగటం ప్రజలు కళ్ళారా చూశారు. ఈ వింత చూడటానికి కనకదంతుడూ, అతని భార్యా ఆశ్రమానికి వెళ్ళారు. అక్కడ జనం గుమికూడి వేడుక చూస్తున్నారు.\nఅందరూ చూస్తూండగానే ఒక వయసు మళ్లిన వీరయోధుడు ఒకప్పుడు సైని కుడుగా అనేక యుద్ధాలలో పాల్గొన్న వాడు, చెట్టు కిందికి వెళ్లి, పండు తిని, పెద్దపులిగా మారి, గాండ్రుమంటూ జనం మీదికి దూకి, వెంటనే మామూలు మనిషిగా మారిపోయాడు.\nఅదేవిధంగా, ఆ గ్రామానికి చెందిన వీధి బడిపంతులు గంగిగోవుగా మారి పోయాడు. తన శత్రువుల పంటకుప్పలకు నిప్పుపెట్టిన వాడొకడు కోడెతాచుగా మారి బుసలుకొట్టాడు కనకదంతుడి సేవకు డొకడు కుక్కగామారి, భౌ, భౌ మని మొరిగాడు. అడ్డమైన వాళ్ళకూ మెట్ట వేదాంతం బోధించేవాడు ఒకడు గాడిదగా మారి, ఓండ్రపెట్టాడు. ఇలా అ నే క మందికి జరిగిన మీదట గ్రామస్థులలో చాలామంది తమ నిజమైన స్వభావం తెలుసుకోవాలని ఉన్నా, లోకానికి తెలియ నియ్యటం ఇష్టంలేక పండు తినటానికి భయపడ్డారు.\nతాను కూడా చెట్టు కిందికి వెళ్ళి, పండు తిని ఎలా మారేదీ తెలుసుకోవా లన్న ఉబలాటం కనకదంతుడికి కూడా కలిగింది. అయితే తనలాంటి గొప్ప వాడు – పేరూ, పలుకుబడి ఉన్నవాడు - పందిగానో, గాడిదగానో మారితే నలుగురిలో చులకన అయిపోక తప్పదు గదా ? అందుచేత అతను రహస్యంగా పండు తినాలనుకున్నాడు.\nఆ రోజు అర్ధరాత్రి అతను సుమతిని వెంటబెట్టుకుని, ఎవరూ చూడకుండా ఆశ్రమం చేరుకున్నాడు. ఇద్దరూ మామిడి చెట్టు కిందికి వెళ్లి, చెరొక పండూ కోసి తిన్నారు. సుమతిలో ఏ మార్పూ రాలేదు గాని, కనకదంతుడు బ్రహ్మరాక్షసిగా మారిపోయి, \" నరవాసన ! నరవాసన ! ఆకలి! ఆకలి! '' అని అరుస్తూ, సుమతిని పట్టుకోబోయాడు. ఆమె భయపడిపోయి, అతనికి అందకుండా తప్పించుకుని, గ్రామం కేసి పరుగు తీసింది. ఆమె వెంటపడిన కనకదంతుడు యధారూపం పొంది, భార్యను ఆగమని కేకలు పెట్టినా ఆమె వినిపించుకోలేదు.\nతరవాత సుమతి తన భర్తతో కాపరం చేయ నిరాకరించింది. కనకదంతుడు ఆశ్రమానికి వెళ్ళి, దయానిధిని బతిమాలి వెంటబెట్టుకు వచ్చాడు.\nదయానిధి ఆమెతో, “అమ్మా, నీకొచ్చిన భయమేమీ లేదు. నీ భర్తలో రాక్షసుడి లక్షణాలున్నాయేమోగాని, అతను నిజంగా రాక్షసుడు కాడుగదా! ఆ చెట్టు కింద పండు తిన్నప్పుడే అతనికి రాక్షసుడి ఆకారం వచ్చింది. ఆ చెట్టు కొట్టిం చేశాను. ఇక నీభర్త రూపం మారే ప్రమాదం లేదు. నువు నీ భర్తతో హాయిగా కాపరం చేయవచ్చు.” అని, కనక దంతుడితో, నాయనా, అన్ని ప్రాణుల లోకీ ఉత్తముడు మనిషి. మనిషిగా పుట్టినవాడు మనిషిగా బతకాలి. అలా టప్పుడు నువు నరభక్షకుడిలాగా బతుకు తున్నావంటే ఎంత సిగ్గు చేటు ? \" అన్నాడు.\nకనకదంతుడు సిగ్గుపడనే పడ్డాడు. ఆ తరవాత అతను తనకు పట్టిన కళంకం పోగొట్టుకోవటానికి భార్య మాట వింటూ వచ్చాడు.",
            "book_page_end": 30
        },
        {
            "title": "అధ్యక్షుడి తెలివి",
            "book_page_start": 31,
            "pdf_page_start": 31,
            "pdf_page_end": 31,
            "author": "ఎమ్. డి. సౌజన్య",
            "genre": "హాస్యం / నీతి కథ",
            "moral": "తెలివైన మాట ద్వారా పని పూర్తవుతుంది.",
            "keywords": [
                "జీవకారుణ్య సంఘం",
                "అధ్యక్షుడు",
                "సమావేశం",
                "తెలివి",
                "బండివాడు"
            ],
            "characters": [
                "అధ్యక్షుడు",
                "జమీందారు"
            ],
            "locations": [
                "సమావేశ స్థలం"
            ],
            "content": "జీవకారుణ్య సంఘం అధ్యక్షుడికి సమావేశం ఏర్పాటు చెయ్యటం పెద్ద సమస్యగా ఉండేది. సమావేశం పెడితే ఎవరూ రారు. అందుకని ఒకరోజు సమావేశానికి జమీందారుగారు అధ్యక్షత వహిస్తున్నట్టు కబురుచేశాడు. సభికులందరూ వచ్చారు. కాని జమీందారు రావటం లేదని తెలిసి, వాళ్ళువెళ్ళిపోయే ప్రయత్నంలో ఉన్నారు.\nఅది గ్రహించి అధ్యక్షుడు, \" మిత్రులారా, మీలో ఎవరో బాడుగబండిలో వచ్చి బండివాడికి కిరాయి ఇయ్యకుండా వాణ్ణి బయటనిలబెట్టారట. జీవకారుణ్యసంఘ సభ్యులలో గుర్రంపట్లా, బండివాడిపట్ల అంత అక్రమంగా ప్రవర్తించేవారుంటారనుకోను. ఎవరైనా మరిచిపోయి అలా చేసి ఉంటే, వారు బయటికి వెళ్ళి బండివాడికి దెబ్బులు ఇచ్చెయ్యండి,” అన్నాడు.\nసమావేశం అయినదాకా ఎవరూ లేవలేదు. - ఎమ్. డి. సౌజన్య",
            "book_page_end": 31
        },
        {
            "title": "శీలపరీక్ష",
            "book_page_start": 32,
            "pdf_page_start": 32,
            "pdf_page_end": 36,
            "author": "ఏ. సి. సర్కార్",
            "genre": "జానపదం / నీతి కథ",
            "moral": "నిజాయితీ, ధైర్యం, పాతివ్రత్యం ఎల్లప్పుడూ రక్షిస్తాయి. (అలాగే, మొండివాడిని ఒప్పించడానికి తెలివైన యుక్తి అవసరం.)",
            "keywords": [
                "సులత",
                "హరిదాసు",
                "దొంగలు",
                "శీలపరీక్ష",
                "అయస్కాంతం",
                "పాతివ్రత్యం"
            ],
            "characters": [
                "రుద్రనారాయణ",
                "రవినారాయణ",
                "సులత",
                "దివాను",
                "దొంగలు",
                "హరిదాసు"
            ],
            "locations": [
                "ప్రతాపగడ్",
                "సుఖసాగర గ్రామం",
                "సాగరదిఘీ"
            ],
            "content": "ప్రతాపగడ్ జమీందారు రుద్రనారాయణ కొడుకు రవినారాయణ అందగాడూ, బుద్ధిమంతుడూనూ. అతనికి సుఖసాగర గ్రామంలోని జమీందారు కూతురు సులతను ఇచ్చి పెళ్ళిచేశారు. రెండు గ్రామాల మధ్య చాలాదూరం. రాక పోకలకు సౌక ర్యాలు లేవు. మధ్య అరణ్యం కూడా ఉన్నది. ఆ ప్రాంతంలో సాగరదిఘీ అనే కోనేరు ఉన్నది. దాని చుట్టూ మామిడితోపు ఉన్నది. ఈ ప్రదేశం బందిపోటు దొంగలకు ప్రసిద్ధి.\nసులత రవినారాయణను పెళ్ళాడి కాపరానికి వచ్చి, తన సౌజన్యంతో అందరికీ అభిమానపాత్రురాలయింది.\nఇంతలో ఒకనాడు సుఖసాగర నుంచి కొందరు మనుషులు వచ్చి రుద్రనారా యణను కలుసుకుని, సులత తల్లికి చాలా జబ్బుగా ఉన్నదనీ, సులతను తమ వెంట పుట్టింటికి పంపవలసిందనీ కోరారు. ఈ మాట అడిగినవాడు సుఖ సాగర జమీందారుగారి దివానే. కాదన టానికి లేదుగనక రుద్రనారాయణ సులత వెళ్ళటానికి అనుమతినిస్తూ, దొంగలతో పోరాడగల సాయుధ సిబ్బందిని తాను కూడా ఆమెకు తోడు పంపాడు.\nప్రయాణం సుఖంగానే ప్రారంభ మయింది. మేనా తలుపు రెక్క ఒకటి తెరిచి, దానిగుండా దారివెంబడి ప్రకృతి సౌందర్యాన్ని చూసి సులత ఆనందం పొందింది. మధ్యాన్నం భోజనాల వేళకు ఒక పెద్ద మర్రిచెట్టు కింద మజిలీ చేశారు. అందరూ భోజనాలు చేసి, ఒక గంట విశ్రాంతి తీసుకున్న అనంతరం మళ్ళీ ప్రయాణం సాగింది.\nసాగరదిఘీ కనుచూపు మేరలోకి వచ్చేసరికి సూర్యాస్తమానమయింది.\nఆ దౌర్భాగ్యపు ప్రదేశం కంటపడగానే సులత ఆందోళన చెంది, తన తండ్రీ, మామగారూ పంపిన అంగరక్షకుల నాయ కులకు తన భయాన్ని వెల్లడించింది.\n“ఏమీ భయంలేదు, తల్లీ. బందిపోటు వచ్చేమాటుంటే వాళ్లని ప్రాణాలతో వదలం. వాళ్ళను ఎదుర్కోవటం మాకు అలవాటే.'' అని వాళ్లు సులతకు ధైర్యం చెప్పారు.\nకాని అలా జరగలేదు. అసంఖ్యాకు లైన బందిపోటు దొంగలు, \"హర హరా!” అని దారుణంగా అరుస్తూ, గడల మీద ఎక్కి అమిత వేగంగా కదులుతూ వచ్చి పడి, భయంకరంగా పోరాడి, చాలా మంది అంగరక్షకులను చంపారు. మరి కొందరు అంగరక్షకులు గాయపడ్డారు. మిగిలినవాళ్లు పారిపోయారు.\nచీకటి పడుతున్నది. దొంగలు దివిటీలు వెలిగించి, మేనాను సమీపించారు. సులత తన ఒంటి మీది నగలు తీసి మూటగట్టి, దొంగల కేసి విసిరింది.\n\"మేనాను ఎత్తుకుని మన స్థావరానికి పదండి.” అని దొంగల నాయకుడు ఉత్తరు విచ్చాడు. నలుగురు దొంగలు మేసాను భుజాల కెత్తుకున్నారు. ఒక దొంగ మేనా వెంట నడిచాడు. వాడు తన కేసి ఆశగా చూస్తూండటం గమనించి సులత వాడి కేసి ఒక చిరునవ్వు విసిరి, చిన్న నగతీసి ఇచ్చింది. వాడు దాన్ని ఆత్రంగా తన జేబులో పెట్టుకున్నాడు. తరవాత ఆమె వాడికొక తమలపాకు చిలక అందించి, తాను మరొకటి నోట వేసుకున్నది. దొంగ ఆ తమలపాకు చిలకను కొరికిన మరుక్షణం చచ్చి పడిపోయాడు.\nమేనా మోస్తున్న దొంగలు, మేనాను దించి, తమ అనుచరుడికి ఏ మయిందో చూడబోయారు. అందరూ చచ్చినవాడి చుట్టూ మూగారనీ, మేనాకు కాపలా లేదనీ తెలిసి, సులత అవతలి పక్క నుంచీ మేనా దిగి బయటపడి, అరణ్యం లోకి జారుకున్నది. ఆమె అరణ్యంలోకి చాలాదూరం పరిగెత్తి, ఒక చెట్టు ఎక్కి, చీరపయటతో తనను తాను చెట్టుకు కట్టేసుకుని, స్పృహకోల్పోయింది.\nసులత పుట్టింటి నుంచి కాపరానికి వచ్చేటప్పుడు విషంగల తమలపాకు చిలకలు రెండు తెచ్చుకున్నది. మానహాని తటస్థించే పరిస్థితి లో అవి ఉప యోగిస్తాయి.\nదొమ్మి జరిగిన చోట బందిపోటు దొంగలు చచ్చిన తమ వారినీ, గాయ పడిన వారినీ తీసుకొని వెళ్లిపోయారు. వారు వెళ్ళిన అనంతరం సులత వెంట వచ్చిన వారిలో పారిపోయినవాళ్ళు తిరిగి వచ్చారు. పరివారంలో ముఖ్యులు చాలా మంది పోయారు. గాయపడిన వారికి కొద్దిగాయాలు తగినవాళ్ళు చికిత్సలు చేస్తున్నారు.\nతెల్లవారింది. దొంగల దాడి గురించీ, సులత జాడ తెలియకపోవటం గురించీ వార్త ఇటు ప్రతాపగడ్కూ అటు సుఖ సాగరకూ చేరింది.\nసులత చెట్టు ఎక్కినప్రాంతంలో హరి దాసు అనే వైష్ణ వసాధువు ఆశ్రమం ఉన్నది. అతను పూజకుగాను పూలు కోయటానికి వచ్చి, చెట్టు మీద ఉన్న సులతను చూశాడు. అతను చెట్టు మీదికి ఎక్కి, చెట్టుకొమ్మ నుంచి సులతను విడిపించి, తాడు సహాయంతో ఆమెను కిందికి దించి, తన ఆశ్రమానికి తీసుకు పోయి, స్పృహతెప్పించి, ఆమెకు తన శుశ్రూషల ద్వారా బలం తెప్పించాడు. తరవాత ఆమె తన తండ్రి ఇంటికి పోతా నన్న మీదట, అతను ఆమెను సుఖ సాగరకు చేర్చాడు.\nసులత పుట్టింటికి చేరిందన్న వార్త ప్రతాపగడ్లో ఏమంత ఆనందం కలిగించ లేదు. బందిపోటు చేతికి చిక్కిన ఆడ దాని శీలం ఏం నిలుస్తుంది ?\nతాను తన భర్త వద్దకు తిరిగి పోయే అవకాశం లేదనీ, తనను తన అత్తవారు ఏలుకోరనీ, తనకు ఆత్మహత్య తప్ప మార్గంలేదనీ సులత హరిదాసుతో అన్నది.\n\" అమ్మా. నువు నిర్దోషివి అని నా అంత రాత్మ స్పష్టంగా చెబుతున్నది. నువు తొందరపడి ప్రాణం తీసుకోకు. నేను మీ మామగారినీ, భర్తనూ కలుసుకుని మాట్లాడతాను. నీ శీలం చెడలేదని వారిని నమ్మించ యత్నిస్తాను,'' అని హరిదాసు అన్నాడు.\nత్వరలోనే హరిదాసు ప్రతాపగడక్కు పోయి, రహస్యంగా రవినారాయణను కలుసుకుని, రవినారాయణకు సులత పవిత్రురాలని నమ్మకం ఉన్నదనీ, అతను ఆమెను ఇంకా ప్రేమిస్తున్నాడనీ తెలుసు కున్నాడు.\n\" కాని మా నాయనగారు పాతకాలపు మనిషి, పట్టుదలగల వాడు. గట్టి నిద ర్శనం కనిపిస్తేనేగాని ఆయన మనసు మారదు. దాన్ని ఎలా మార్చుతావో, నీదే పూచీ,” అన్నాడు రవినారాయణ హరి దాసుతో.\nహరిదాసు ముఖాన చిరునవ్వు అంకు రించింది. అతను సులతనూ ఆమె తండ్రినీ తీసుకుని ప్రతాపగడ్ చేరాడు.\nరుద్రనారాయణ తన కోడలిని తన ఇంట అడుగు పెట్ట నియ్యలేదు. హరిదాసూ, సులతా అతిథిగృహంలో బసచేశారు.\nహరిదాసు రుద్రనారాయణతో, “సులత పవిత్రురాలని తెలుసుకున్నాను. ఆమెను దొంగలు తాకనైనాలేదు.'\" అన్నాడు.\n\" మీ మాట నాకు చాలదు. అవతల గ్రామస్థులు ఉన్నారు. నేను 'సులతను స్వీకరించితే వారు నన్ను ఆక్షేపించ వచ్చు.\" అన్నాడు రుద్రనారాయణ.\n\"అలా అయితే దైవనిర్ణయం మీద ఆధారపడదాం. అద్భుతమైన దాఖలా ఏదన్నా కనిపిస్తే మీకు అభ్యంతరం ఉండదుగా?\" అన్నాడు హరిదాసు.\n\"అలాటిది ఎవరికి మాత్రం అభ్యం తరం ఉంటుంది?\" అన్నాడు రుద్ర నారాయణ.\nరుద్రనారాయణ ఇంటి చావడిలో ఆయన బంధుమిత్రులంతా సమావేశ మయారు. సులతా, ఆమె తండ్రీ కూడా అక్కడికి వచ్చారు. హరిదాసు ఒక గాజు లోటా, ఒక మైనం ఉండా, పట్టారూ తెచ్చి రుద్రనారాయణకు చూపాడు.\nఅతను ఒక చిన్న బల్ల తెచ్చి, రుద్ర నారాయణ ముందు పెట్టాడు. లోటాలో గంగాజలం పోసి హరిదాసు రుద్ర నారాయణను పట్కారు సహాయంతో మైనం ఉండను నీటి అడుగున పెట్ట మన్నాడు. అయితే ఆ ఉండను పట్టారు వదిలిపెట్టగానే నీటి పైకి తేలింది. ఎంత మంది ఆ ఉండను నీటిలో ముంచటానికి ప్రయత్నం చేసినా అది నీటి పైకే తేలింది.\nతరవాత హరిదాసు సులతను పిలిచి,\n“అమ్మా, నీ పవిత్రతతో నువు ఈ ఉండను నీటిలో ముణిగి ఉండేటట్టు చేయగల వేమో చూడు. సీతాదేవిలాటిది తన పాతివ్రత్యం రుజువు చేసుకున్నది. నువు కూడా ఆ పని చెయ్యి,\" అంటూ బల్లను ఆమెకు సమీపంగా జరిపి, గాజు లోటాను బల్ల కొని' ఉంచాడు. సులత మైనం ఉండను పట్కారుతో పట్టుకుని, నీటిలో పెట్టి, పట్కారును విడిపించింది. ఉండ నీటి అడుగునే ఉండిపోయింది. పైకి లేవలేదు.\nఅందరూ హర్షధ్వానాలు చేశారు. సులతను మామగారు సగౌరవంగా స్వీక రించాడు. తరవాత హరిదాసు జమీం దార్లను ఏకం కమ్మ నీ, సాగరదిఘీ ప్రాంతంలో బందిపోటుల బెడద శాశ్వ తంగా తొలిగిపోయేటట్టు చర్యలు తీసు కోమనీ హెచ్చరించాడు.\nఅతను చేసిన ఇంద్రజాలం రహస్యం ఏమిటి? ఆ మైనం ఉండ అచ్చగా మైనం ఉండ కాదు. బోలుగా ఉండే చిన్న ఇనప ఉండమీద మైనం పొదిగారు. మైనం కారణంగా అది నీటి పైకి తేలింది. అయితే బల్ల కొస కింద బలమైన ఆయ స్కాంతం ఉండి, ఇనుమును ఆకర్షించి, ఉండ తేలకుండా చేసింది.",
            "book_page_end": 36
        },
        {
            "title": "తిరిగివచ్చినహారం",
            "book_page_start": 37,
            "pdf_page_start": 37,
            "pdf_page_end": 38,
            "author": "బొమ్మిడి అచ్చారావు",
            "genre": "నీతి కథ",
            "moral": "దుర్మార్గుల మోసాన్ని వారి సొంత భయాలను ఉపయోగించి తెలివిగా ఎదుర్కోవచ్చు.",
            "keywords": [
                "జానకమ్మ",
                "కామాక్షి",
                "చంద్రహారం",
                "దొంగ సొమ్ము",
                "తెలివి",
                "మోసం"
            ],
            "characters": [
                "రామయ్యా",
                "రంగయ్యా",
                "జానకమ్మ",
                "కామాక్షి",
                "జానకమ్మ కూతురు"
            ],
            "locations": [
                "గ్రామం",
                "ఇల్లు"
            ],
            "content": "రామయ్యా, రంగయ్యా అన్నదమ్ములు. తండ్రి ఇల్లు పంచుకుని. వేరు వేరు వాటాలలో ఉంటున్నారు. రామయ్య భార్య జానకమ్మ చాలా యోగ్యురాలు\nరంగయ్య భార్య కామాక్షి అందుకు పూర్తిగా వ్యతిరేకం. తన తోడికోడలు కుటుంబం పచ్చగా ఉండటం చూసి కామాక్షి ఓర్చలేకపోయేది.\nకొంతకాలానికి జానకమ్మ తన పొదుపుతో డబ్బు వెనక వేసి, చంద్రహారం చేయించుకున్నది. అది చూసినప్పటి నుంచీ కామాక్షికి నిద్రపట్టలేదు. ఒక రోజు ఆమె జానకమ్మతో, \"అక్కా, నీ హారం ఒకసారి అరువిస్తావా ? అటు వంటిదే చేయించుకోవాలని మన సయింది.\" అన్నది.\nజానకమ్మ వెంటనే తన హారం తెచ్చి తోడికోడలికి ఇచ్చింది.\nఎన్నిరోజులు గడిచినా కామాక్షి జాన కమ్మకు ఆమె హారం తిరిగి ఇయ్యలేదు. జానకమ్మ కొన్నాళ్లు ఓపికపట్టి ఒకరోజు కామాక్షిని తన నగ గురించి అడిగింది.\n\"ఏం హారం ? నాకు పెట్టెడు నగ లుండగా నీ నగే కావలసి వచ్చిందా? ఎవరన్నా నమ్మే మాటేనా? మమ్మల్ని నలుగురిలో అల్లరి చేద్దామనుకుంటు న్నావా ? పద, పద!\" అని కామాక్షి దౌర్జన్యంగా మాట్లాడింది.\nజాన క మ్మ కి - కళ్ళనీళ్ళ పర్యంత మయింది. హారం కాజేసింది కాక, తనను అవమానించినందుకు చాలా బాధ పడి, మారుమాట్లాడకుండా జానకమ్మ తన ఇంట్లోకి వచ్చేసింది.\nఆమె ఈ విషయం తన భర్తతో చెబితే, అతను తేలికగా తీసుకుని, \"పోనిద్దూ! పరాయివాళ్ళు కారుగదా! \" అనేశాడు.\nఇలా ఉండగా ఓ రోజు జానకమ్మ కూతురు పుట్టింటికి వచ్చి, తన తల్లికి జరిగిన అన్యాయం గురించి విన్నది. తన తల్లికి జరిగిన అవమానానికి ప్రతి క్రియ చేయాలని నిశ్చయించుకున్నది.\nకామాక్షి తన బావగారి కూతుర్ని చూడటానికి రానే వచ్చింది. ఆమె తమ వాటాలో అడుగు పెట్టటం జానకమ్మ కూతురు చూసి కూడా చూడనట్టుగా తల్లితో, '' అమ్మా, నువు ఏదో చంద్ర హారం చేయించుకున్నావని విన్నాను. నాకు చూపించనే లేదే!\" అన్నది.\nకామాక్షి ఆగిపోయి ఈ మాటలు విన సాగింది.\n\"అది చేయించున్న నగ కాదమ్మా! ఎవరో మీ నాన్నకు అమ్మ జూపితే అది చవకగా వస్తున్నదని కొనేశారు. తరవాత తెలిసింది. అది దొంగ సొమ్మని! అయితే ఆదృష్టవశాన దాన్ని వదిలించేసుకున్నాను లే.\" అన్నది జానకమ్మ తన కూతురితో,\n\"అదెలాగ ? '' అని కూతురు ఆశ్చ ర్యంగా అడిగింది జానకమ్మను.\n\"దాన్ని మీ పిన్నికి అరువిచ్చాను. మీ పిన్ని దాన్ని తనదగ్గిరే ఉంచేసుకున్నది. ఇంతలో అది దొంగ సరుకని తెలిసింది. అందుకే, మీ పిన్ని నగ తీసుకోలేదని అబద్ధమాడినా, మాట్లాడక ఊరుకున్నాను. నేడో, రేపో రక్షకభటులు సోదాకు రాక పోరు. మన దగ్గిర నగలేదుగదా, మన కేం భయం? సరుకు ఎవరిదగ్గిర దొరికితే వాళ్ళనే పట్టుకుపోయి, నిజం చెప్పించ టానికి చిత్ర హింసలు పెడతారు.\" అన్నది జానకమ్మ.\nఈ మాటలు విన్న కామాక్షికి కాళ్ళు వణికాయి. ఆమె లోపలికి రాకుండానే తమ వాటాలోకి వెళ్లిపోయింది.\nతెల్లవారేసరికి చంద్రహారం జానకమ్మ ఇంట్లో పడి ఉన్నది. తమ పథకం పారి నందుకు తల్లీ కూతుళ్ళు సంతోషించారు.",
            "book_page_end": 38
        },
        {
            "title": "పశువుల కాపరి దానయ్య",
            "book_page_start": 39,
            "pdf_page_start": 39,
            "pdf_page_end": 42,
            "author": "వి. యజ్ఞరామయ్య",
            "genre": "నీతి కథ",
            "moral": "ఇతరులను మోసం చేస్తే అది చివరికి మీకే హాని కలిగిస్తుంది. నిజాయితీ, దయ మంచి ఫలితాలను ఇస్తాయి.",
            "keywords": [
                "దానయ్య",
                "గౌరమ్మ",
                "దొంగలు",
                "నగలమూట",
                "మోసం",
                "న్యాయం"
            ],
            "characters": [
                "దానయ్య",
                "రంగయ్య",
                "గౌరమ్మ",
                "దొంగలు",
                "రాజభటులు"
            ],
            "locations": [
                "రాంనగరు",
                "దేవాలయం"
            ],
            "content": "దానయ్య అమాయకుడు. తన ఊళ్లో బతుకు తెరువు లేక, అతను రాంనగరు వచ్చి, రంగయ్య ఇంట పశులకాపరిగా చేరాడు.\nఒకరోజు దానయ్య ఎడ్లను గాడికి కట్టుతూండగా, రంగయ్య భార్య గౌరమ్మ అతనితో, \"బర్రె రాలేదు. దూడ అరుస్తు న్నది. త్వరగా వెళ్లి, బర్రెను వెతికి తీసుకురా,\" అన్నది.\nఅప్పటికే చీకటి పడింది. ఉదయం ఎప్పుడో నాలుగు మాడు మెతుకులు తిన్న దానయ్యకు చాలా ఆకలిగా ఉన్నది.\nఈ మాట గౌరమ్మకు చెప్పుకున్నా లాభం ఉండదనుకుని, అ త ను గొంగళి కప్పుకుని, కర్ర తీసుకుని బయలుదేరాడు. ఎంత వెతికినా బర్రె కనబడలేదు, కాని అతని కాళ్లు మాత్రం తెగ పీకాయి. అడుగుతీసి అడుగు వెయ్య లే నంత నీరసం వచ్చేసింది. ఇంటికి వెళితే గౌరమ్మ తన ప్రాణాలు తోడేస్తుంది. అందుకని దానయ్య ఒక పాడుబడిన దేవాలయంలో ఒక మూల ఒదిగి పడుకున్నాడు.\nఅర్ధరాత్రి దాటినాక ఇద్దరు దొంగలు అక్కడికి వచ్చి, \"ఈ నగలు మన వెంట ఉంచుకోవటం క్షేమం కాదు. దొంగతనం గురించి సద్దుమణిగిన తరవాత తీసుకు పోవచ్చు. అంతదాకా వీటిని ఇక్కడ దాచి ఉంచుదాం.'' అనుకుని,\nచీకట్లో ఒక మూల గుంట తవ్వి, ఒక నగలమూటను అందులో పెట్టి మట్టి కప్పి, వెళ్ళిపోయారు.\nనగలమూటను తీసుకుపోయి గౌరమ్మకు ఇస్తే, బర్రె దొరకనందుకు చివాట్లు తప్పుతా యనుకుని దానయ్య ఆ నగలమూటను తీసుకుని ఇంటికి వెళ్ళాడు.\nబర్రెలేకుండా అర్ధరాత్రిదాటి వచ్చిన దానయ్యను చూసి మొదట గౌరమ్మ మండిపడినా, అతను తెచ్చిన నగల మూటను చూసి పరమానందం చెందింది.\n\"ఆకలి మండిపోతున్నది. నాలుగు మెతుకులు పేట్టండి, అమ్మగారూ ?\" అన్నాడు దానయ్య.\n\"నికోసం చూసి, చూసి అన్నం కుక్కకు పెట్టేశాను. ఇప్పుడేమీ లేదు.\" అంటూ గౌరమ్మ తలుపు వేసుకున్నది.\nనీరసంతోనూ, నిరాశతోనూ దానయ్య కాళ్లీడ్చుకుంటూ వెళ్లి, పశువులకొట్టంలో పడుకున్నాడు.\nనిద్రపోతున్న భర్తను లేపి, గౌరమ్మ నగలమూటను చూపింది. మూట విప్పి నగలను చూడగానే రంగయ్యకు గుండె ఆగినంతపని అయింది.\n\"ఇవి మామూలు నగలు కావు. మహారాజులు ధరించేవి. ఇవి మన దగ్గర ఉన్నట్టు తెలిస్తే మన ప్రాణాలు దక్కవు.'' అన్నాడు రంగయ్య.\n''మనం తెలియనిస్తేగదా తెలిసేది?'' అన్నది గౌరమ్మ.\n‘“మనమే తె లి య ని య్యా లా ఏమిటి ? దీన్ని తెచ్చిన దానయ్య పొరపాటున ఎవరితో వీటిమాట చెప్పినా మన కొంప కూలినట్టే !'' అన్నాడు రంగయ్య.\nతెల్లవారినదాకా ఆ నగలు దక్కించు కునే ఉపాయం ఆలోచించిన గౌరమ్మ దానయ్యను లోపలికి పిలుచుకువచ్చి, \"దానయ్యా మమ్మల్ని ఇంత మోసం చేస్తావా ? మూటలో నగలున్నాయని అబద్ధం చెబుతావా?'' అని అతని మీద మండిపడింది.\nఅసలే అమాయకుడైన దానయ్య..\n\"నేను చూడలేదు అమ్మగారూ. దొంగలు అనుకున్న మాటలు మాత్రం విన్నాను.\" అన్నాడు దిగాలుపడి.\n\"ఇంకా నయం! వెంటనే చూసు కున్నాను గనక ఈ మూటలొనివి గులక రాళ్ళని తెలిసిపోయింది పూర్తిగా తెల్ల వారకముందే ఈ గులకరాళ్ళమూటను ఎక్కడినుంచి తెచ్చావో అక్కడే పడేసి రా,'' అంటూ గౌరమ్మ రాళ్ళమూటను దానయ్యకు ఇచ్చింది.\nదానయ్య ఆ మూటను తీసుకుపోయి, పాడుబడిన దేవాలయంలో ఒక మూల పాతిపెట్టడం దొంగల కంటపడింది. వాళ్ళకు అనుమానం వేసింది. వాళ్లు దానయ్యను వెంబడించి, అ త ను రంగయ్య ఇంట్లోకి వెళ్ళటం చూశారు.\nఆ రాత్రి వాళ్లు దేవాలయంలో మూటను తవ్వి తీసి, అందులో గులకరాళ్లు ఉండటం చూశారు.\nఈలోపల చాటింపు జరిగింది. రాణిగారి నగలను దొంగలు ఎత్తుకుపోయారు; దొంగలను పట్టిఇచ్చినవారికి రాజుగారు వెయ్యిరూపాయలు బహుమానం ఇస్తారు అన్న చాటింపు విని రంగయ్య భయపడ్డాడు.\n\"ఎందుకండీ భయం? మూటలో ఉన్నవి గులకరాళ్ళేగా ?\" అంటూ గౌరమ్మ తన భర్తకు తాను పన్నిన యుక్తి చెప్పింది.\nనాలుగురోజులపాటు ఎవరినోట విన్నా రాణిగారి నగల దొంగతనం మాటలే. తరవాత క్రమంగా ఆ విషయం మరుగుపడింది.\nగౌరమ్మకు కాస్త ధైర్యం వచ్చింది. ఆమెకు నగలు పెట్టుకోవాలని కోరిక పుట్టింది. రాత్రి అందరూ నిద్రపోయాక, ఆమె నగలను ధరించి, అద్దంలో తనను తాను చూసుకుని మురిసిపోసాగింది.\nఇంట్లో ఎవరో మసులుతున్నట్టు తోచి, అనుమానం కలిగి, దానయ్య లేచివచ్చి, తలుపుసందుల గుండా గౌరమ్మనూ, ఆమె ధరించిన నగలనూ చూసి ఆశ్చర్య పోయి, తనను ఆమె మోసం చేసింది గదా అనుకుని, పశువుల పాకలోకి వెళ్ళి పడు కున్నాడు. కాని అతనికి నిద్ర పట్టలేదు.\nఇంతలో దొంగలు వచ్చి, \"బావా, బావా !'' అంటూ ఇంటితలుపు తట్టారు\n\"ఎవరూ ?'' అన్నది గౌరమ్మ.\n\"నేనే, గౌరమ్మా ! గంగయ్యను,\" *న్నాడు దొంగ.\n''ఇంత రాత్రి వచ్చావేమిటి, అన్నయ్యా ?'' అంటూ గౌరమ్మ తలుపు తీసింది. ఆమె బయటఉన్న దొంగలను చూసి, చప్పున తలుపులు మూయ బోయింది. కాని ఇద్దరు దొంగలూ తలుపు తోసుకొని లోపలికి వచ్చి, గడియ పెట్టి గౌరమ్మను కట్టేశారు.\nగౌరమ్మ పెట్టిన కేకకు రంగయ్య లేచాడు. దొంగలు అతన్ని కూడా బంధిం చారు. వాళ్లు గౌరమ్మ ఒంటిమీది నగ లన్నీ తీసుకుని, మరికొంత దోచుకు నే టందుకు ఇల్లు సోదా చేస్తుండగా, దానయ్య లేచి వచ్చి, పరిస్థితి తెలుసు కుని, ఇంటి వాకిలి బయటినుంచి గొళ్ళెంపెట్టి, రాజభటులను లేపుకువచ్చి దొంగలను పట్టిచ్చాడు.\nరాజుగారి దర్బారులో విచారణ జరిగింది. జరిగిన దంతా చెప్పిన దా న య్య కు వెయ్యి రూపాయలు బహుమతి ముట్టింది. దొంగసొమ్ము దాచినందుకు రంగయ్యకూ, గౌరమ్మకూ చిన్న కారాగార శిక్షా, దొంగలకు యావజ్జీవ శిక్షా పడింది.\nబహుమానం డబ్బుతో దానయ్య కొంత భూమి కొనుక్కొని, వ్యవసాయం చేసుకుంటూ కాలం గడిపాడు.",
            "book_page_end": 42
        },
        {
            "title": "కలల పిచ్చి",
            "book_page_start": 43,
            "pdf_page_start": 43,
            "pdf_page_end": 43,
            "author": "చెల్లూరి సీతారాజేశ్వరరావు",
            "genre": "హాస్యం / నీతి కథ",
            "moral": "అసంబద్ధమైన విషయాలపై ఉన్న పిచ్చిని పోగొట్టడానికి హాస్యాన్ని ఉపయోగించవచ్చు.",
            "keywords": [
                "రాజు",
                "కలలు",
                "పిచ్చి",
                "మంత్రి",
                "గాడిదలు",
                "చాటింపు",
                "హాస్యం"
            ],
            "characters": [
                "రాజు",
                "మంత్రి",
                "శ్రీముఖుడు"
            ],
            "locations": [
                "రాజధాని"
            ],
            "content": "పూర్వం ఒక రాజుకు కలల పిచ్చి ఉండేది. ఆయనకు కథలు వినటంకన్న కూడా కలలు వినటం ఎంతో ఆనందంగా ఉండేది. అందుచేత, తమకు వచ్చిన విడ్డూరమైన కలలు చెప్పిన వారికి ఆయన మంచి బహుమతులు ఇస్తామని చాటింపు వేయించాడు. ఆ చాటింపు విని, దేశం మూల మూలల నుంచి వేలాదిజనం, రాజుగారికి తమ కలలు చెప్పి, చేతనైతే బహుమతులు పొందాలని రాజధానికి వచ్చిపడ్డారు. ఇలా వచ్చిన వారికి భోజన, వసతి ఏర్పాట్లు చెయ్యమని రాజు మంత్రితో చెప్పాడు.\nమంత్రికి మండిపోయింది. రాజు పిచ్చివదలగొట్టటానికి ఆయన ఎక్కడినుంచో అనేక వేల గాడిదలను తెప్పించి, కలలు చెప్పేవారి బసచుట్టూ నిలబెట్టించాడు.\nగాడిదలు ఎవరినీ బసనుంచి బయటికి రాకుండా అడ్డం ఉన్నాయని విని, రాజు మంత్రిని గాడిదలను గురించి అడిగాడు.\n“ఏమిలేదు, మహారాజా. శ్రీముఖుడనే ధనవంతుడితో ఎవరో పాడగల గాడిదలున్నాయని చెప్పారట. పాడగలగాడిద కోసం చాటింపు వేస్తే దేశం అన్నిప్రాంతాల నుంచీ వచ్చాయి. వాటిని ఎలా వదిలించుకోవాలో తెలియటం లేదు,” అన్నాడు మంత్రి.\nదానితో రాజుకు ఉండిన కలలపిచ్చి వదిలింది. — చెల్లూరి సీతారాజేశ్వరరావు.",
            "book_page_end": 43
        },
        {
            "title": "నీళ్ల ప్రభావం",
            "book_page_start": 44,
            "pdf_page_start": 44,
            "pdf_page_end": 46,
            "author": "గుంటక సాంబిరెడ్డి",
            "genre": "నీతి కథ",
            "moral": "మోసగాడిని మోసంతోనే బుద్ధి చెప్పాలి.",
            "keywords": [
                "వీరయ్య",
                "కృష్ణయ్య",
                "కంచు విగ్రహం",
                "మట్టి బొమ్మ",
                "బావి",
                "మోసం",
                "న్యాయం"
            ],
            "characters": [
                "వీరయ్య",
                "కృష్ణయ్య",
                "కృష్ణయ్య భార్య",
                "గ్రామస్థులు"
            ],
            "locations": [
                "గ్రామం",
                "బావి"
            ],
            "content": "ఒక గ్రామంలో వీరయ్య అనే గజ యీతగాడు ఉండేవాడు. ఈతలో వాడి ప్రావీణ్యానికి మెచ్చి, ఎవరో జమీందారు ఇచ్చిన అద్భుతమైన కంచు విగ్రహం ఒకటి వాడి దగ్గిర ఉండేది. అది విదేశాల నుంచి వచ్చిన అరుదైన విగ్రహం. అందు చేత డబ్బు పోసినా దొరికేసరుకు కాదు.\nఒక సంవత్సరం వీరయ్య వసంతోత్స వాలు చూడటానికి రాజధానికి పోతూ, తన విగ్రహాన్ని షావుకారు కృష్ణయ్య వద్దకు తీసుకుపోయి, తాను రాజధాని నుంచి తిరిగి వచ్చేదాకా దాన్ని భద్రంగా ఉంచమని కోరాడు.\nఅంత అందమైన విగ్రహం వీరయ్య వంటి పేదవాడి దగ్గిర ఉండేకన్న తన వంటి సంపన్నుడి వద్ద ఉంటే బాగుం టుందనుకుని, కృష్ణయ్య దాన్ని తనకు అమ్మమన్నాడు.\n\" అది అమ్మేది కాదు లెండి. నేను తిరిగి వచ్చేవరకూ మీ దగ్గిర ఉంచండి, చాలు.\" అన్నాడు వీరయ్య. అతనికి సంబంధించినంత వరకు ఆ విగ్రహం తన ఈతనైపుణ్యానికి చిహ్నం !\n“ఓరి, నీ కెంత పొగర్రా ! నీ విగ్రహం నా దగ్గిరి కెలారాదో చూస్తాను.'' అను కున్నాడు కృష్ణయ్య. ఆ విగ్రహాన్ని వీరయ్యకు తిరిగి ఇయ్యకూడదని అతను అప్పుడే అనుకున్నాడు. అతను ఆ విగ్రహం సహాయంతో అచ్చు లు తయారుచేసి, అలాంటిదే ఒక మట్టిబొమ్మ తయారు చేయించి, దానికి ఇత్తడి పూతపూయించి, వీరయ్య తిరిగి రాగానే దాన్ని ఇచ్చేశాడు.\nవీరయ్య దాన్ని ఇంటికి తీసుకుపోయి, దాని స్థానంలో ఉంచబోతూ మోసం జరిగినట్టు తెలు సు కు న్నా డు. దాన్ని గూట్లో పెట్టేటప్పుడు ఓటిమోత మోగింది.\nఅదీగాక దాన్ని గట్టిగారుద్దితే పై పూత పోయి, లోపల కుండ పెంకు బయట పడింది.\nవెంటనే వీరయ్య విగ్రహాన్ని తీసుకుని కృష్ణయ్య వద్దకుపోయి, \"నా అసలు విగ్రహం దాచుకుని, ఈ మట్టి బొమ్మ ఇస్తావా ? ఏం పనయ్యా? పెద్దమనిషి చెయ్యవలసిన పనేనా? డబ్బుకు దొరక లేదని దాన్ని కాజేస్తావా ? నా విగ్రహం నాకు ఇచ్చెయ్యి. లేకపోతే పదిమందిలో నీ సంగతి బయటపెడతాను.\" అన్నాడు.\n\"నా కేమీ తెలీదు. నీ విగ్రహమే నీ కిచ్చాను. మా బావి నీళ్ళతో కడిగిన కారణం చేత నీ కంచు కాస్తా మట్టిగా మారిందేమో ! నీటి ప్రభావం అలాటిది. దానికి ఎవరేం చేస్తారు? \" అన్నాడు కృష్ణయ్య.\nవీరయ్య చేసేదిలేక ఊరుకున్నాడు. కాని సమయం వస్తే కృష్ణయ్యకు బుద్ధి చెప్పాలనే నిశ్చయించుకున్నాడు.\nఇలా ఉండగా ఒకరోజున షావుకారు కృష్ణయ్య భార్య ఊరి చివరన ఉన్న మంచినీటి బావిలో ఇత్తడి కడవతో నీరు తోడుతూండగా, చేదతాడు తెగి, కడవ బావిలో పడిపోయింది.\nఆ బావి చాలా లోతు. ఊరికంతకూ అది ఒకటే మంచినీటి బావి. దానిలో దిగి కడవ తీయగలవాడు వీరయ్య ఒక్కడే ఉన్నాడు. వీరయ్యను అడగటం ఇష్టం లేకపోయినా, తప్పనిసరి కావటం చేత, మంచినీళ్ళబావి నుంచి తన ఇత్తడి ‘కడవ తీసి పెట్టమని కృష్ణయ్య వీరయ్యను బతిమాలాడు.\n\"దానికేం భాగ్యం, షావుకారుగారూ? నన్ను అంతగా బతిమాలాలా ? రేపు ఉదయం మీ కడవ తప్పక తీసి పెడతాను.'' అన్నాడు వీరయ్య.\nఆ రోజు అర్ధరాత్రి దాటగానే వీరయ్య ఒక మట్టి కడవ తీసుకుని బావి వద్దకు వెళ్లి, బావిలో దిగి ఇత్తడి కడవ పైకి తీసి, దానికి కట్టి ఉన్న తాడు ముక్క తీసి మట్టి కడవకు తగిలించి, మట్టి కడవను బావిలో వదిలి, ఇత్తడి కడవను ఒక రహస్య ప్రదేశంలో దాచి, ఇంటికి వెళ్లి పడుకుని నిద్రపోయాడు.\nమర్నాడు ఉదయం షావుకారు చూస్తూండగానే వీరయ్య బావిలోకి దిగి, నీటిలో ముణిగి, మట్టి కడవ పైకి తెచ్చాడు. అది చూసి షావుకారు తెల్ల బోయి, \" అది మన గ్రామంవాళ్ళదే. ఇంకెవరిదో అయి ఉంటుంది. ఇంకొక్క సారి ముణిగి చూడు, వీరయ్యా,'' అని బతిమాలాడు.\nవీరయ్య ముణిగి, చాలాసేపటికి పైకి వచ్చి, బావిలో ఈ మట్టి కడవ తప్ప ఇంకో కడవ లేదు, షావుకారుగారూ. నీటి ప్రభావం వల్ల మీ ఇత్తడి కడవ మట్టి కడవ అయిందేమో! నీళ్ళ ప్రభావం మీకూ తెలుసుగదా,\" అని ఇంటికి వెళ్లి పోయాడు.\nఅయినా ఆశతీరక కృష్ణయ్య డబ్బు లిచ్చి ఇద్దరు మనుషులను పెట్టి, బావిలో నీరంతా తోడించాడు. బావిలో కుండ పెంకులు తప్ప మరేమీ కనిపించలేదు. ఆరోజు మంచి నీరులేకుండా చేసి నందుకు గ్రామస్థులందరూ కృష్ణయ్యను నానామాటలూ అన్నారు.\nఆ రాత్రి రహస్యంగా కృష్ణయ్య వీరయ్య ఇంటికి వెళ్ళి, తాను మోసం చేశానని ఒప్పుకుని చెంపలు వాయించు కుని, వీరయ్య విగ్రహం వీరయ్య కిచ్చి, తన ఇత్తడికడవ తాను తెచ్చుకున్నాడు.",
            "book_page_end": 46
        },
        {
            "title": "కనువిప్పు",
            "book_page_start": 47,
            "pdf_page_start": 47,
            "pdf_page_end": 47,
            "author": "ఎం.డి. అబ్దుల్లా",
            "genre": "నీతి కథ",
            "moral": "ప్రతి పనికీ సరైన సమయం ముఖ్యం. తొందరపడి అనవసర యుద్ధాలు చేయకూడదు.",
            "keywords": [
                "సువర్ణసేనుడు",
                "సుబుద్ధి",
                "యుద్ధం",
                "వర్షాకాలం",
                "తరుణం"
            ],
            "characters": [
                "సువర్ణసేనుడు",
                "సుబుద్ధి",
                "మంత్రి",
                "వీరపాలుడు"
            ],
            "locations": [
                "అవంతి",
                "తోట"
            ],
            "content": "అవంతి రాజైన సువర్ణసేనుడి సామంతుడు వీరపాలుడు తాను స్వతంత్ర రాజునని ప్రకటించు కుని కప్పం చెల్లించ నిరాకరించాడు. వీరపాలుడి మీద యుద్ధం ప్రకటించి, యుద్ధసన్నాహాలు చేయమని సువర్ణసేనుడు మంత్రితో అన్నాడు.\n\" అవంతిలో ప్రస్తుతం అరాజకంగా ఉన్నది. కాకపోయినా ఇది వర్షాకాలం, అందుచేత యుద్ధానికి తరుణం కాదు. కొద్దికాలం ఆగండి,” అన్నాడు మంత్రి. కాని రాజు అందుకు ఒప్పుకోలేదు.\nయువరాజు సుబుద్ధి ఈ సంభాషణవిని, తండ్రికి కనువిప్పు కలిగించాలనుకుని, ఆ సాయం కాలం తండ్రి వాహ్యాళికి తోటకు వచ్చే సమయానికి, మామిడిచెట్టుకు కడవలకొద్దీ నీళ్ళుపోయిస్తూ కనిపించాడు.\nరాజు అది చూసి, “ అసలే వర్షాకాలం కదా, ఆ మామిడిచెట్టుకు అలా నీరు పోయిస్తున్నా వేమిటి?” అని కొడుకును అడిగాడు.\n“ నాకు త్వరగా మామిడిపళ్ళు కావాలి,” అన్నాడు సుబుద్ధి.\n“దానికిది తరుణం కాదు గదా?” అన్నాడు రాజు.\n“ యుద్ధానికి లేని తరుణం మామిడిపళ్ళకు వచ్చిందా?” అన్నాడు సుబుద్ధి.\nరాజు యుద్ధప్రయత్నం మానుకున్నాడు. -ఎం.డి. అబ్దుల్లా.",
            "book_page_end": 47
        },
        {
            "title": "అత్తవారింట్లో అల్లుడు",
            "book_page_start": 48,
            "pdf_page_start": 48,
            "pdf_page_end": 50,
            "author": "చందమామ బృందం",
            "genre": "సామాజిక కథ",
            "moral": "అత్తవారింట్లో అతిథిగా ఉన్నంతవరకే గౌరవం ఉంటుంది. సొంత ఇల్లు, పనికి మించిన సుఖాన్ని ఆశించకూడదు.",
            "keywords": [
                "చిన్నయ్య",
                "చిట్టెమ్మ",
                "అత్తవారిల్లు",
                "అల్లుడు",
                "మర్యాదలు",
                "ధాన్యం అమ్మకం",
                "మోహం"
            ],
            "characters": [
                "చిన్నయ్య",
                "చిట్టెమ్మ",
                "మామగారు",
                "బావమరదులు"
            ],
            "locations": [
                "గ్రామం",
                "అత్తవారిల్లు"
            ],
            "content": "ఒక గ్రామంలో చిన్నమ్మ అనే ఆమెకు విన్నయ్య అనే కొడుకు ఉండేవాడు. ఆమె వాడికి చిట్టెమ్మ నిచ్చి పెళ్లి చేసింది. చిన్నయ్యకు మొదటి నుంచీ పెళ్లాం మీద అమితమైన మోజు ఏర్పడింది. అయినా వ్యవసాయం చేసుకుంటూ తల్లినీ, ఇంటినీ కనిపెట్టుకుని ఉండేవాడు చిన్నయ్య.\nఒకసారి పుట్టింట ఏదో అక్కర అయితే చిట్టెమ్మ వెళ్ళింది. భార్యను విడిచి ఒక్క రోజు కూడా ఉండలేని చిన్నయ్య అక్కర తీరగానే భార్యను తీసుకు రావటానికి మర్నాడే తాను కూడా అత్తవారింటికి వెళ్ళాడు.\nఅల్లుడికి అత్తవారింట్లో అందరూ బ్రహ్మరథం పట్టి, అడుగడుగునా ఆదరం చూపారు. చిన్నయ్య తాను వచ్చినపని మరిచిపోయి, స్వర్గంలో ఉన్నాననుకు న్నాడు. చిట్టెమ్మ పుట్టింట అక్కర ముగిసిన మర్నాటి నుంచీ భర్త తనను ప్రయాణం కమ్మంటాడని అనుకున్నది గాని, చిన్నయ్య అలాటి ప్రయత్నం ఏమీ చెయ్యకపోయేసరికి, పుట్టింట మరి కొంత కాలం ఉండటం ఏ ఆడపిల్లకైనా సంతోషమే గనక, మాట్లాడక ఊరు కున్నది.\nనెలరోజులు గడిచినా చిన్నయ్య కదిలే ధోరణిలో లేడు. క్రమంగా అతని మామ గారిలోనూ, బావమరదుల్లోనూ మార్పు వచ్చింది. వాళ్లు చేతికి నీళ్ళు ఇయ్యటం మానేసి, నూతిని చూపించారు. ఇలాటి మార్పులను చిన్నయ్య గమనించలేదు ; గమనించినా పట్టించుకోలేదు.\nఒకరోజు మామగారు పొలం పోతూ చిన్నయ్యను తమ పొలం చూడరమ్మని, పిలుచుకుపోయాడు. అక్కడ ధాన్యం కొలుస్తున్నారు. ధాన్యం కొలిచే చోట పెద్ద బావమరిది ఉన్నాడు. అతను తనను చూసి చిరునవ్వు అయినా నవ్వనందుకు చిన్నయ్య చిన్నబోయాడు. బావమరిది ధాన్యం లెక్కలు తండ్రికి అప్పగించి, ఇంటికి పోతున్నానని చెప్పి. వెళ్ళి పోయాడు.\nకొద్దిసేపయిన తరవాత మామగారు, \"ఇప్పుడే వస్తాను.\" అని చెప్పి ఎటో వెళ్ళాడు. బాధ్యత తన మీద పడేసరికి చిన్నయ్య ధాన్యాన్ని కాటా వేయించి, బండికెక్కించి, ఇంటికి తెచ్చాడు.\n\"అయ్యో, ఎంతపని జరిగింది! ధ్యానం ఇంటికి తేవటానికి కాదు, పట్నంలో అమ్మటానికి,” అని మామగారు అనేసరికి, చేసేదిలేక, చిన్నయ్య పట్నం వెళ్లి, ధాన్యం మంచి ధరకే అమ్మి, మూడు రోజులకు ఇంటికి తిరిగి వచ్చాడు.\nఆ మూడు రోజులూ శ్రమ జాస్తి అయి, భోజనం సరిగా లేక, శరీరమంతా నలగ గొట్టినట్టు ఉండటంచేత చిన్నయ్య వేడి నీళ్ళు పోసుకుని, భోజనంచేసి, సుఖంగా పడుకుందామని ఆశపడ్డాడు.\nకాని, ఇంటికి వచ్చేసరికి తలుపు తాళం పెట్టి ఉన్నది. పక్కింటి కామమ్మను అడిగితే, చిట్టెమ్మతో సహా అందరూ పొరుగూరు వెళ్ళారనీ, అక్కడ ఏదో వీధి నాటకం ఉన్నదనీ చెప్పింది.\nచేసేదిలేక చిన్నయ్య తెల్లవార్లూ, చలి గాలిలో బాధపడుతూ, వీధి అరుగుమీదనే పడుకున్నాడు.\nతెల్లవారుతూనే పొరుగూరు నుంచి బండిలో అందరూ తిరిగి వచ్చారు. వారి వెంట చిట్టెమ్మ అక్కా, బావా కూడా వచ్చారు. అయితే వచ్చినవాళ్ళు చిన్న య్యను పలకరించనైనా లేదు; అతని తోడి అల్లుడికి మర్యాదలన్నీ జరుగు తున్నాయి. ఇది చూసి, అసలే రాత్రంతా నిద్రలేకుండా అవస్థపడిన చిన్నయ్యకు కోపం వచ్చింది.\nచిన్నయ్య స్నానం చేద్దామని వేడి నీళ్లు తోడుకుంటూంటే, చిన్న బావమరిది రుసరుసలాడుతూ అక్కడికి వచ్చి, వేడి నీళ్ళు కాచినది చిన్నయ్య తోడి అల్లుడికని కోపంగా చెప్పాడు.\nభోజనాల దగ్గిర కూడా చిన్నయ్యకు పచ్చడి మెతుకులూ, అతని తోడి అల్లుడికి పిండివంటలూ లభించాయి. చిన్నయ్యకు వళ్ళు మండిపోయింది. అతను గదిలోకి విసురుగా వచ్చి చిట్టెమ్మతో, ‘“ఆయనేనా అల్లుడు? నేను కానా ? మీవాళ్ళు నన్ను ఇంత అవమానం చేస్తూంటే నువు చూస్తూ ఉరుకుంటావా?\" అని నాలుగూ దులి పేశాడు.\nచిట్టెమ్మ నిదానంగా అతనితో, “మీరు వచ్చినప్పుడు, నన్ను తీసుకు పోవ టానికి వచ్చారని మా వాళ్లు అనుకున్నారు గాని, వాళ్ళుచేసే మర్యాదలకు మురిసి ఇల్లరికం ఉండిపోతారని అనుకోలేదు. మూడు రోజులుండే అల్లుడికి ముచ్చట్లూ, అచ్చట్లూ గాని నెలల తరబడి ఎవరు మర్యాదలు జరపగలరు? మీరు నన్ను ఏలుకుంటారని నన్నిచ్చి పెళ్ళీ చేశారు గాని, మిమ్మల్నీ నన్నూ ఏలటానికి కాదుగదా! మీ బావమరదులు మిమ్మల్ని ఎలా చూస్తున్నారో. మా వదినెలు నన్ను అలాగే చూస్తున్నారు. నే నెవరితో చెప్పు కోను? చేయించుకున్న మర్యాదలు చాలు, మనింటికి మనం పోదాంపదండి,\" అన్నది.\nచిన్నయ్య పొరపాటు తనదేనని తెలుసుకుని భార్యతో సహా ఇంటికి ప్రయాణమైనాడు.",
            "book_page_end": 50
        },
        {
            "title": "వీరహనుమాన్",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణికం / ధారావాహిక",
            "moral": "నిస్వార్థ భక్తి, ఏకాగ్రత, మరియు వినయం ఉన్నతమైన కీర్తిని, పదవిని తెచ్చిపెడతాయి.",
            "keywords": [
                "హనుమంతుడు",
                "రామనామ జపం",
                "విష్ణువు",
                "సంగీత పోటీ",
                "క్షీరసాగరం",
                "బ్రహ్మ",
                "భక్తి"
            ],
            "characters": [
                "హనుమంతుడు",
                "బ్రహ్మ",
                "విష్ణువు",
                "శివుడు",
                "నారదుడు",
                "తుంబురుడు",
                "సరస్వతి",
                "సీత",
                "రాముడు",
                "లక్ష్మణుడు"
            ],
            "locations": [
                "గంధమాదన పర్వతం",
                "క్షీరసాగరం",
                "కైలాసం"
            ],
            "content": "రామనామ జపంతో హనుమంతుడు గంధ మాదన పర్వతం మీద తపన్సు చేస్తూండగా బ్రహ్మ వచ్చి, \"హనుమా ! కలియుగం ప్రవేశించ బోతున్నది. కలి నీకు సరి పడదు. ఈ యుగాలకు అతీతంగా ఉండే క్షీరసాగరానికి వెళ్లు!\" అని హెచ్చరించి వెళ్ళాడు.\nక్షీరసాగరంలో శేషపానుపుపై పవ ళించి ఉండే విష్ణువు దగ్గిర తుంబుర, నారదులు సదా సంగీతం వినిపిస్తూ ఉంటారు. నారదుడు మహతివీణ మీటుతూ గొప్ప భక్తి భావాలుగల కీర్తనలు పాడుతుంటాడు. తుంబురుడు, అతడిపై · పోటీపడుతూ, హయగ్రీవ వీణపై మృదంగ ధ్వనులు కూడా తెప్పిస్తూ కట్టుదిట్టమైన శాస్త్రీయగానం తాళ ప్రధానంగా వినిపి స్తూంటాడు.\nవారిద్దరూ, ఎవరికి వారు తానే గొప్ప సంగీత వేత్తననే గర్వంతో అసూయా ద్వేషాలు ప్రబలంగా పెంచుకుంటూ వచ్చారు.\nచీటికి మాటికి పోటీపడుతూ సంగీతం కట్టి పెట్టి, దూషణ ఛీత్కారాలతో వీణ లను గదాయుధాల్లాగ ఎత్తి కొట్లాడు కోవడమేగాకుండా, \"మాలో ఎవరు గొప్ప? మీరు చెప్పి తీరాలి.\" అని విష్ణువునే వేదించసాగారు.\nవిష్ణువు వాళ్ళను సుముదాయించలేక యోగనిద్రలోకి జారుకున్నప్పటికీ, ఇద్దరూ చెరో చెవి దగ్గిరా నోళ్లు పెట్టి పాడి, “మాలో ఎవరు గొప్పవాడో చెప్తావా చెప్పవా? చెప్పేవరకూ, వదిలేది లేదు.” అని మరింత వేధిస్తూ వచ్చారు.\nవిష్ణువు విసిగిపోయి, \"మీ సంగీతంతో నేను పరవశించిపోయి యోగనిద్రలో పడుతూ, లేస్తూ ఉంటాను; కనక నేను సరిగ్గా చెప్పలేను. గంధమాదన పర్వతం మీద ఒక కోతి ఉన్నది. రాముడు పిలుస్తు న్నాడని చెప్పి. ఆ కోతిని యిక్కడకు తీసుకురండి. అతను మీ గొప్పలు సరిగ్గా గుర్తించి చెప్పగలడు!\" అని వాళ్ళను పంపించాడు.\nతుంబుర నార దులు విస్తుబోయి, ఒకర్నొకరు కొరకొరా చూసుకొంటూ, గంధమాదన పర్వత ప్రాంతం చేరు కుంటూండే సరికి హనుమంతుడు ఏక ధారగా చేస్తూన్న రామనామ జపం ఓం కారనాదంగా వినిపించింది. తుంబుర నారదులు పర్వతం మీదకు వెళ్లి, హను మంతుడి సమీపంలో నిల్చున్నారు. హను మంతుడు కళ్ళు మూసి, రామనామాన్ని స్థాయి హెచ్చిస్తూ, తగ్గిస్తూ స్వరయుక్తంగా గానం చేస్తూన్నట్లు జ పి స్తు న్నా డు. ఆ జపంలో అనేక రాగాలు వినిపిస్తూన్నవి. ఆ రాగాల సమ్మేళనంలో అనేక భావాలు కలుగుతూన్నవి.\nరా – మ అనే రెండు అక్షరాలే అనేక తాళగతులతో లయవిన్యాసం చేస్తున్నాయి. తుంబుర నారదులు ఆ అపూర్వగానానికి ఆశ్చర్యపోయారు. వచ్చిన పని మరిచారు. హనుమంతుడు గొప్ప నాదోపాసకుడని గ్రహించారు. సాహిత్యం కంటే, శాస్త్రం కంటే గాత్రమాధుర్యం ఎంత గొప్పదో తెలుసుకున్నారు. వాళ్లుకూడా పరవశించి హనుమంతుడితో కలిసి రామ జపం చేశారు. హనుమంతుడి గంభీర మంద్ర గాత్రంతో, వాళ్ళ గొంతులు కలవక, అపశృతి కలిగి హనుమంతుడు కళ్ళు తెరిచాడు. ఒళ్ళుమరిచి కళ్ళుమూసి రామస్మరణ చేస్తున్న తుంబురనారదులు అతడికి కనిపించారు. హనుమంతుడు దిగ్గునలేచి వారి పాదాలు పట్టి కళ్ళకు అద్దుకున్నాడు.\nతుంబుర నారదులు తెప్పరిల్లి కాళ్లు వెనక్కు లాక్కుని, మహానుభావా ! మా కాళ్ళు నువ్వు పట్టుకోవడమేమిటి ? మేం ఎవరి మనుకున్నావో, తుంబుర నారదులం! \" అన్నారు.\n\"మీ రెవరైనా కావచ్చు. రామనామ స్మరణ చేస్తున్నవారంతా నాకు ఆరా ధ్యులు, వారి పాదధూళినా శిరస్సున చల్లు కుంటాను, అది నాకు తృప్తి, ఆనందము, భాగ్యమూను! '' అని హనుమంతుడు అన్నాడు.\nహనుమంతుడు ఎంత గొప్ప గానకళా కోవిదుడో, భక్తి తత్పరుడో గ్రహించి, తుంబుర నారదులు ఆశ్చర్యపోతూ, ఒకరి ముఖాలొకరు చూసుకున్నారు. తరవాత తాము వచ్చిన పని గుర్తుతెచ్చుకొని, \"హనుమంతుడా! రాముడు నిన్ను తీసుకు రమ్మని మమ్మల్ని యీ గంధమాదన పర్వ తానికి పంపాడు. ఆయన క్షీరసాగరంలో శేషతల్పం మీద ఉన్నాడు.\" అని తుంబురుడు అన్నాడు.\n“సీత అతని పాదాలు ఒత్తుతూన్నది, లక్ష్మణుడు వేయిపడగల గొడుగు పడు తున్నాడు. భరత శత్రుఘ్నులు అతని భుజాల్ని అంటిపెట్టుకుని ఉన్నారు ! '' అని నారదుడు చెప్పాడు.\nహనుమంతుడు వారి వెంట క్షీరసాగరం చేరుకున్నాడు. గరుత్మంతుడు ఎదురు వచ్చి స్వాగతం చెప్పి, ఆనందంతో హను మంతుడి భుజాల మీద చేతులువేసి, యోగక్షేమాలడుగుతూ, అతణ్ణి విష్ణువు దగ్గిరికి తీసుకెళ్ళాడు.\nహనుమంతుడికి విష్ణువు రాముడిలాగే కనిపించాడు. విష్ణువే రాముడు. రాముడు విష్ణువు అవతారం అని గుర్తు తెచ్చుకుని హ నుమంతుడు వంగి చేతులు జోడించాడు.\nవిష్ణువు హనుమంతుడితో, \"హను మంతుడా! తుంబుర నారదులు పోటీ పడుతున్నారు. నువ్వు వాళ్ళ పాండిత్యం పరీక్షించి తేలుస్తావని నిన్ను తీసుకు రమ్మన్నాను. వారిని పరీక్షించే ముందు కాస్త నీ గానాన్ని మాకు వినిపించు ! ” అన్నాడు.\nహనుమంతుడు, \" రామ రామ, నేను సంగీతవేత్తను కాను సరిగదా సరిగమలు కూడా తెలియని కపిని, వాయుపుత్రుణ్ణి. నాది కేవలం గాలిపాట. మహామహుల ముందు పాడేపాటి శక్తిమంతుణ్ణికాదు,'' అన్నాడు.\n\"హనుమా ! ఎప్పుడూ నీతో వచ్చిన చిక్కు ఇదే. నీ శక్తి నీకు తెలియదు. నువ్వు సూర్యుడి దగ్గిర అన్ని శాస్త్రాలూ, కళలూ, నవ వ్యాకరణాలూ క్షుణ్ణంగా నేర్చినవాడివి. ఎవరో ఒకరు నీ సత్తువ నీకు చెప్పేదాకా, నీకు ఆవేశం రాదు. నే చెబుతున్నా గదా, ఇహ పాడు ! \" అన్నాడు విష్ణువు.\nఅప్పుడు హనుమంతుడు తన పేరు మొదటి 'హ' కారంతో హా అంటూ మంద్రగంభీర నాదంతో ప్రారంభించి విష్ణువుకు ప్రియమైన హిందోళరాగాన్ని ఆ లాపన అందుకున్నాడు. తుంబుర నారదులు ఆ స్వరమాధుర్యానికీ, గాత్ర గాంభీర్యానికీ సంభ్రమాశ్చర్యాలుచెంది, నోళ్ళు తెరుచుకొని, చెవులు రిక్కించి వింటున్నారు.\nహనుమంతుడు హిందోళ రాగాన్ని వైజయంతిగా మళ్లిస్తూ రామనామాన్ని గానం చేశాడు. అప్పుడు రాగరాగిణులు రూపుదాల్చి నృత్యం చేశారు. హను మంతుని గానం తారస్థాయికి చేరుకొని ప్రళయ ప్రకంపనం చేసింది. కైలాసం నుండి శివుడు ఢమరుకం వాయిస్తూ తాండవం చేస్తూ వచ్చాడు. అతని వెనుక పార్వతి, గణపతి, ప్ర మ ధ గ ణాలు వచ్చారు. బ్రహ్మ పద్మాసనం దిగి వచ్చాడు. అతని తో సరస్వతి వీణ వాయిస్తూ వచ్చింది. ఇంద్రాది దేవతలు వచ్చారు. పాల సముద్రం కెరటాలతో ఉయ్యాలలూగింది. అప్పుడు క్షీరసాగరం ఒక పెద్ద కళ్యాణమంటపంలాగ కళకళ లాడింది. నవ వధూవరుల్లాగ లక్ష్మి నారాయణులు కనిపించారు. సీతారాముల కళ్యాణం ఇలాగే జరిగి ఉంటుందని హనుమంతుడు ఆనంద తన్మయత్వంలో మునిగిపోయాడు. తుంబుర నారదులు వీణలు తీసుకున్నారు. శేషుడు పక్క సర్దుకున్నాడు.\nఅప్పుడు, \" హనుమంతుడు పాడిన రీతి, హనుమద్గానం అని పేరొంది చిర కాలం వర్ధిల్లుతుంది, పండిత పామరులను సమానంగా ఆకర్షించి హృదయాన్ని ఆకట్టు కుంటుంది; అదే కళకు పరమావధి. నారదుడి సంగీతం భావప్రధానమైనది. తుంబురుడి సంగీతం తాళప్రధానమైనది. భావాన్ని తాళాన్ని సమన్వయపరిచేది రాగం. భావరాగతాళాలు మూడూ సమా నమే అయినా, రాగం జీవం లాంటిది, రసాత్మకమైనది. మనస్సు మీద దాని ప్రభావం హెచ్చు. హనుమద్గానం రాగ ప్రధానమైనది కావటం వల్ల అది ఎప్పటికీ జనరంజకంగా ఉంటుంది!'' అని సరస్వతీదేవి తీర్పు చెప్పింది.\nబ్రహ్మ ముందుకు వచ్చి, \"హను మంతుడా! నువ్వు ఏ కోరికా లేకుండా చేసినప్పటికీ నీ తపస్సుకి విలువకట్టగా బ్రహ్మపదవి కూడా చాలింది కాదు; కాని అంతకు మించింది లేదు. నువ్వు కాబోయే బ్రహ్మవు! రామనామ జపంతో నీవు చేసిన తపస్సే నీవా పదవిని నిర్వహించక తప్పేది లేదని రాసిపెట్టింది. రానున్న కల్పంలో నీ వలన సృష్టి జరుగుతుంది!\" అని చెప్పాడు.\nఅప్పుడు. శివుడు ముందుకు వచ్చి, \"హనుమా ! ఈ బ్రహ్మదేవుడి సృష్టిలో మంచివాళ్ళకంటే చెడ్డవాళ్ళే హెచ్చుగా పుట్టారు, పుడుతున్నారు. పుడతారు! తాను దేవుడిననే అహంకారం వల్ల, పరిపూర్ణ మానవత్వం మీద గురిలేకపోవడం వల్ల ఇలా జరిగింది. నీవు కోతి వైనా, నీ ధ్యానంలో రాముడు ఉన్నందువల్ల నీ సృష్టిలో రాముడి వంటి పరిపూర్ణ మానవులు, సీత వంటి మానినులు, లక్ష్మణుని వంటి సోదరులు నిండుగా ఉంటారు! అంతవరకూ నీవు విష్ణు సాన్నిధ్యంలో ఉండు!\" అని చెప్పాడు.\nఅప్పుడు బ్రహ్మ, “ ఔను హనుమా! శివుడు సరిగ్గా చెప్పాడు. ఎక్కువమంది మంచివారి మధ్య కొద్దిమంది దారి తప్పిన వారున్నా వారిని దారికి తీసుకువచ్చే అవకాశం ఉంటుంది. అది నీ సృష్టిలో జరిగి తీరుతుంది! రాబోతూన్న బ్రహ్మకల్పంలో విష్ణువు బొడ్డు నుంచి సరికొత్త బ్రహ్మకమలం విచ్చుకుంటుంది. ఆ పద్మాసనాన్ని బ్రహ్మగా నీవు అధిరో హరిస్తావు. నీవు భవిష్యత్ బ్రహ్మదేవుడివి! సృష్టికర్తవు!\" అని బ్రహ్మవాక్కుగా చెప్పాడు.\nఅందరూ హనుమంతుడిని మంగళ గానం వినిపించమని కోరారు. హను మంతుడు, \"పవమానసుతుడు బట్టు పాదార విందములకు, నిత్య జయ మంగళం!\" అని శ్రీరాగంలో మంగళ గానం చేశాడు.\nహనుమంతుడు నారద తుంబుర గరుత్మంతులతో క్షీరసాగరంలో శేషతల్ప శాయియైన విష్ణువు సన్నిధానంలో లక్ష్మి నారాయణులను సీతారాములుగా సేవిస్తూ ఉంటున్నాడు. హనుమంతుడు చిరంజీవి; అతడు కాబోయే బ్రహ్మ ! —(అయిపోయింది)",
            "book_page_end": 58
        },
        {
            "title": "ఉదంకుడి కథ",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "పౌరాణిక కథ",
            "moral": "గురుదక్షిణ చెల్లించడం లేదా గురువు మాట నెరవేర్చడం కోసం కష్టమైన పనిని కూడా ధైర్యంగా చేయాలి.",
            "keywords": [
                "ఉదంకుడు",
                "గురుదక్షిణ",
                "కుండలాలు",
                "తక్షకుడు",
                "నాగలోకం",
                "ఇంద్రుడు",
                "పాతాళం"
            ],
            "characters": [
                "ఉదంకుడు",
                "పైలుడు",
                "పౌష్యుడి భార్య",
                "తక్షకుడు",
                "ఇంద్రుడు"
            ],
            "locations": [
                "గురువు ఆశ్రమం",
                "కొలను",
                "నాగలోకం"
            ],
            "content": "ఉదంకుడు పైలుడి శిష్యుడు. గురు దక్షిణ కింద తనకు పౌష్యుడి భార్య ధరించే కుండలాలు తెమ్మని పైలుడి భార్య ఉదంకుణ్ణి కోరింది.\nఉదంకుడు పౌష్యుడి భార్య ను ఒప్పించి, ఆమె కుండలాలు తీసుకు న్నాడు. అయితే, తక్షకుడు వాటిని అపహరించవచ్చుననీ, జాగ్రత్తగా ఉండ మనీ పౌష్యుడి భార్య హెచ్చరించింది.\nఅలాగే జరిగింది కూడా. ఉదంకుడు తన గురువు ఆశ్రమానికి తిరిగి వస్తూ, దారిలో ఒక కొలను గట్టున కుండలాలు పెట్టి, స్నానం చేస్తూంటే, 'తక్షకుడు మనిషిరూపంలో వచ్చి ఆ కుండలాలు హరించాడు. ఉదంకుడు అతన్ని వెంబడించాడు.\nఉదంకుడు తనను పట్టుకునే సమ యానికి తక్షకుడు పామురూపం ధరించి, ఒక బిలంలోకి దూరిపోయాడు.\nఉదంకుడు ఒక కర్రతో ఆ బిలాన్ని తవ్వుకుంటూ నాగలోకానికి పోవాలని చూశాడు, కాని అది సాధ్యంఅయే పని కాదు.\nఅందుచేత అతను ఇంద్రుణ్ణి ప్రార్థిం చాడు. ఇంద్రుడు తన వజ్రాయుధంతో నాగలోకానికి మార్గం చేశాడు.\nపాతాళంలో ఉదంకుడు అనేక వింతలు చూశాడు. ఇద్దరు స్త్రీలు తెలుపు, నలుపు రంగుల పోగులతో ఒక బట్టనేస్తున్నారు. ఆ పోగులు పగళ్ళూ, రాత్రులూనూ.\nమరొక చోట ఆరుగురు మనుషులు పన్నెండు ఆకులుగల చక్రాన్ని తిప్పు తున్నారు. ఆ మనుషులు ఆరు ఋతు వులు. చక్రం ఆకులు పన్నెండు మాసాలు.\nఉదంకుడికి సమీపంలో ఒక దివ్య పురుషుడు గుర్రం ఎక్కి కనిపించాడు. ఆ దివ్యపురుషుడు ఇంద్రుడే. ఉదం కుడు ఆ పురుషుణ్ణి, తన కుండలాలు తన తిప్పించమని ప్రార్థించాడు.\nదివ్యపురుషుడి పేర ణ తో గుర్రం ముక్కుల నుండి, నోటి నుండి అగ్ని జ్వాలలు వెలువడి, నాగలోకాన్ని సంక్షో భింపజేశాయి.\nనాగులకు ప్రాణభయం ఏర్పడటం చూసి, నాగరాజైన తక్షకుడు ఉదంకు డికి కుండలాలు తిరిగి ఇచ్చేశాడు.\nఉదంకుడు దివ్యపురుషుడి గుర్రాన్నే ఎక్కి గురు భార్యకు కుండలాలు ఇచ్చాడు. ఆమె వ్రతం పూర్తి చేసేలోగా కుండలాలు రావని భయపడిందిగాని, ఉదంకుడు తనమాట నిలుపుకున్నాడు.",
            "book_page_end": 62
        }
    ],
    "statistics": {
        "total_stories": 17,
        "author_counts": {
            "చందమామ బృందం": 5,
            "మాచిరాజు కామేశ్వరరావు": 1,
            "రేవా నాగేశ్వరరావు": 1,
            "పి. వి. యస్సెస్సెన్రాజు": 1,
            "కోలార్ కృష్ణఅయ్యర్": 1,
            "కలువకొలను సదానంద": 1,
            "ఎమ్. డి. సౌజన్య": 1,
            "ఏ. సి. సర్కార్": 1,
            "బొమ్మిడి అచ్చారావు": 1,
            "వి. యజ్ఞరామయ్య": 1,
            "చెల్లూరి సీతారాజేశ్వరరావు": 1,
            "గుంటక సాంబిరెడ్డి": 1,
            "ఎం.డి. అబ్దుల్లా": 1
        },
        "genre_counts": {
            "నీతికథ": 1,
            "ఫాంటసీ / ధారావాహిక": 1,
            "బేతాళ కథ": 1,
            "నీతి కథ": 8,
            "హాస్యం / నీతి కథ": 2,
            "జానపదం / నీతి కథ": 1,
            "సామాజిక కథ": 1,
            "పౌరాణికం / ధారావాహిక": 1,
            "పౌరాణిక కథ": 1
        }
    }
}