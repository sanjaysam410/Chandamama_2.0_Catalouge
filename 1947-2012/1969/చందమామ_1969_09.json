{
    "book_id": "చందమామ_1969_09",
    "stories": [
        {
            "title": "చివరకు మిగిలినది",
            "book_page_start": 2,
            "pdf_page_start": 20,
            "pdf_page_end": 22,
            "author": "జి. సంపత్కుమార్",
            "genre": "జానపద కథ",
            "moral": "అత్యాశ దుఃఖానికి కారణం. ఉన్నదానితో సంతృప్తి చెందాలి.",
            "keywords": [
                "అత్యాశ",
                "దొంగలు",
                "భూస్వామి",
                "దేవత",
                "పశువులు"
            ],
            "characters": [
                "రంగయ్య",
                "దేవత",
                "దొంగలు"
            ],
            "locations": [
                "అడవి",
                "సంత"
            ],
            "content": "ఒక ఊళ్ళో రంగయ్య అనే భూస్వామి ఉండే వాడు. అతని వద్ద యాభై పశువు లుండేవి. అతను లోభి అయినందున ఆ పశువులను కాయటానికీ, పాలూ అవీ తీయటానికి వేరే మనిషిని పెట్టక, తానే ఆ పనులు చేస్తూవచ్చాడు.\n\nఅయితే అవి చాలా శ్రమతో కూడుకున్న పనులు. కొంతకాలం శ్రమపడ్డాక, పశు వులను అమ్మేసి ఆ డబ్బుతో వ్యాపారం చేసుకుంటే లాభసాటిగా ఉంటుందని రంగయ్యకు తోచింది. ఆతను వాటిని తోలుకుని సంతకు బయలుదేరాడు.\n\nనిర్జనమైన అడవి' దారిలో పదిమంది దొంగలు గుంపుగా వచ్చి, రంగయ్యను ఒక చెట్టుకు కట్టి, పశువులన్నిటినీ తోలుకు పోయారు. తనను ఎవరో చిత్రహింస పెట్టి చంపుతున్నట్టుగా రంగయ్య ఎలుగెత్తి ఏడవసాగాడు.\n\nఅతన్ని దొంగలు కట్టేసిన చెట్టులో ఉండే దేవత అతన్ని చూసి జాలిపడి, అతని ముందు ప్రత్యక్షమై, అతని కట్లు విప్పి, \"విచారించకు. నీ పశువులు పోయా యనే కదా నీ ఏడుపు. వాటికి బదులు నేను నీకు వేరే యాభై పశువులిస్తాను, తీసుకో!\" అని, తన వేలినున్న ఉంగరం తీసి కళ్ళ కద్దుకున్నది.\n\nవెంటనే అక్కడ యాభై పశువులు ప్రత్యక్షమయాయి.\n\n\"ఇక ఏడుపు మాని వీటిని తీసుకుపోయి ఎక్కడైనా అమ్ముకో,\" అన్నది దేవత రంగయ్యతో.\n\nరంగయ్య పరమానందం చెంది, పశువు లన్నిటినీ తడివి చూశాడు. అన్నీ సాధువులు; ఆరోగ్యంగా ఉన్నాయి.\n\n\"చూడు, తల్లీ, సంత ఇంకా చాలా దూరం ఉన్నది. దొంగలబారి పడకుండా\nనేను వీటిని సంతకు చేర్చగలనా? ఇవన్నీ అమ్ముడవుతాయా? ఒకవేళ అమ్ముడయినా ఆ డబ్బుతో క్షేమంగా నేను ఇల్లు చేరు కుంటానా? నా కన్నీ అనుమానాలుగానే ఉన్నాయని,\" అన్నాడు రంగయ్య.\n\n\"అలా అయితే ఒక పని చెయ్యి. ఆవులకు బదులు డబ్బే ఇస్తాను. వీటి ఖరీదు ఎంత ఉంటుంది?\" అన్నది దేవత.\n\n\"ఆవుకు నూరు చొప్పున, యాభైకీ అయిదువేల రూపాయలు,\" అన్నాడు రంగయ్య.\n\nదేవత ఉంగరాన్ని మళ్ళీ కళ్ళ కద్దు కున్నది. దభాల్న అయిదువేల రూపాయల మూట ఒకటి రంగయ్య ముందు పడింది. రంగయ్య ఆ మూట ఎత్తి చూసి, \"ఎంత బరువున్నదో! దీన్ని ఇంటి దాకా మోసుకు పోగలనా? ఒక్క ఆవును దయచేయిస్తే, దాని మీద ఈ మూట పెట్టుకుని పోతాను,\" అన్నాడు.\n\nఅందుకు దేవత సరే నన్నది. ఆవు మీద మూట ఉంచి రంగయ్య నాలుగడుగులు వేశాడో, లేదో, అతనికి మిగిలిన ఆవులను అక్కడ వదిలెయ్యటం చాలా బాధ అనిపించింది.\n\n\"తల్లీ, ఈ ఆవులన్నిటినీ 'నేను తోలుకు పోతే నీ కేమిటి అభ్యంతరం? వీటిని\nనువు నా కివ్వనే ఇస్తివిగద?\" అన్నాడు రంగయ్య.\n\n\"కావాలంటే అలాగే తోలుకుపో!\" అన్నది దేవత.\n\nమళ్లీ నాలుగడుగులు వేశాక రంగయ్యకు ఇంకొక్క ఆలోచన వచ్చింది. ప్రతి ఆవు మీదా వెయ్యేసి రూపాయల మూట ఒకటి ఉంటే ఎంత బాగుంటుంది! ఇక తనకు ఏ లోటూ ఉండదు. అందు చేత అతను మళ్ళీ వెనక్కు వచ్చి, \"అమ్మా, అడిగిన దంతా లేదనకుండా ఇచ్చావు. ఆవులన్నిటి మీదా ఒక్కొక్క అయిదువేల రూపాయల మూట అనుగ్రహించా వంటే నీ మేలు మరవను,” అన్నాడు.\n\n\"అలాగే!\" అంటూ దేవత ఉంగరాన్ని కళ్ల కద్దుకున్నది. వెంటనే అన్ని ఆవుల పైనా రూపాయల మూటలు వెలిశాయి.\n\nరంగయ్య మనసు ఆనందంతో నిండ టానికి బదులు, అనుమానంతో నిండింది. కొద్ది సేపటిలోనే తనకిన్ని కోరికలు కలిగాయి కదా, తన జీవితంలో ఇంకెన్ని కోరికలు కలుగుతాయో! వాటిని తీర్చుకోవటానికి ఆ ఉంగరం ఉంటే చాలు. అది దేవత కెందుకు? ఇలా అనుకుని రంగయ్య దేవ తను సమీపించి, \"తల్లీ, ఆ ఉంగరం నా కిచ్చేశావంటే ఇక నిన్ను బాధించను, నా దారిన నే పోతాను,” అన్నాడు.\n\n\"వద్దు! మనిషిచెయ్యి తగిలితే దాని ప్రభావం పోతుంది,\" అంటూ దేవత తన చేతిని వెనక్కు తీసుకున్నది. రంగయ్య ఆమె మాటలు వినిపించుకోక, ఎక్కడ లేని ఆత్రంతో ఆమె చేతిలో ఉంగరాన్ని లాగేసుకున్నాడు.\n\nమరుక్షణం దేవత మాయమయింది. పశువులూ, వాటిమీది మూటలూ మాయ మయాయి. తాను తీసుకున్నాననుకున్న ఉంగరమూ మాయమయింది. రంగయ్య మాత్రమే మిగిలాడు.",
            "book_page_end": 4
        },
        {
            "title": "మానవత్వంలో తేడాలు",
            "book_page_start": 5,
            "pdf_page_start": 23,
            "pdf_page_end": 26,
            "author": "ఎల్. రామనాధం",
            "genre": "నీతి కథ",
            "moral": "మానవత్వంలో తేడాలు ఉంటాయి. సంపూర్ణ మానవుడు మాత్రమే ఇతరుల స్వభావాలను మార్చగలడు.",
            "keywords": [
                "మానవత్వం",
                "రాజగురువు",
                "పరీక్ష",
                "పేదవాడు",
                "ధనికుడు"
            ],
            "characters": [
                "విక్రమపుర రాజు",
                "రాజగురువు",
                "చారుడు",
                "ధనికుడు",
                "పేదమనిషి",
                "దొంగల నాయకుడు",
                "భటుడు"
            ],
            "locations": [
                "విక్రమపురం",
                "అడవి",
                "నదీతీరం"
            ],
            "content": "విక్రమపుర రాజు ఆకస్మికంగా చనిపోవ టంతో చిన్నతనంలోనే యువరాజుకు రాజ్యాభిషేకం జరిగింది. లోకానుభవం లేని ఆ కొత్తరాజుతో రాజగురువు, \"రాజ్య పాలన చేసేవాడికి మనుషులలో మాన వత్వం ఎంతపాలున్నదీ తెలియటం అప సరం. ఆ సంగతి నీకు అవకాశం దొరికి నప్పుడల్లా వివరించి చెబుతూ ఉంటాను, గ్రహించుతూ ఉండు,” అన్నాడు.\n\n\" అది తెలుసుకోవటం ఎంత కాలం పట్టుతుంది?” అని రాజు అడిగాడు.\n\n\"శ్రద్ధగా మనుషుల ప్రవర్తనను పరిశీ లిస్తూ పోతే ఎంతోకాలం పట్టదు,” అన్నాడు రాజగురు. తన కొలువులో ఉండేవాళ్ళు తమకు కలిగే అనుభవాలను తనకు చెప్పే టట్టు రాజు ఏర్పాటు చేశాడు.\n\nఒకసారి రాజుగారి చారు డొకడు వచ్చి ఇలా చెప్పాడు :\n\n\" మహారాజా, అడవిదారిలో నడు స్తూండగా నా కాలిలో ముల్లు విరిగింది. నేను కుంటుతూ నడుస్తూండగా ఒకడు పరిగెత్తు కుంటూ వచ్చి, 'పులి వస్తున్నది తప్పుకో!' అని హెచ్చరించి, ఒక చెట్టెక్కాడు. నేను మరో చెట్టు ఎక్కాను. కొంచెం సేపటికి పులి ఆ దారినే వెళ్లిపోయింది. తరవాత ఇద్దరమూ చెట్లు దిగి, ఎవరి దారిన వాళ్ళం వెళ్లాం.”\n\n\"ఆ మనిషి దగ్గిర ఆయుధాలు ఉన్నాయా?\" అని రాజగురువు అడిగాడు.\n\n\"ఉన్నాయండి. మనిషి కూడా చాలా ధాటీగా ఉన్నాడు..\" అన్నాడు చారుడు.\n\nతరవాత రాజగురువు రాజుతో, \"చారుడు చెప్పిన మనిషిలో మానవత్వం నాలుగో వంతున్నది. పులి వస్తున్నదని హెచ్చరిం చాడు గాని, అవతలి మనిషిని రక్షించే ప్రయత్నం మాట ఆలోచించలేదు; తన రక్షణ తాను చూసుకున్నాడు,\" అన్నాడు.\n\nమరొకసారి మరొక చారుడు ఇంకొక సంఘటన గురించి చెప్పాడు.\n\nఒక దిక్కులేని పేదమనిషి తిండి లేక నీరసించి, ఒక ధనికుడి ఇంటి ముందు మూర్ఛపోయాడు. ధనికు డా మనిషికి తిండి పెట్టి, తన నౌకరుగా ఉంచుకున్నాడు. ఒకనాడు ఆ ధనికుడా నౌకరును చావగొట్టు తూంటే దారే వెళ్ళే మనిషి ఒకడు అగి, \" ఎందుకు వాణ్ణి అలా కొడుతున్నావు?” అని అడిగాడు.\n\n\"శోష వచ్చి పడిపోయినప్పుడు వీడికి తిండి పెట్టి వీడు నాకు బతికున్నంత కాలమూ సేవకుడుగా ఉండేటట్టు పత్రం రాయించుకున్నా ను. నాకు అమ్ముడు పోయినవాణ్ణి నా ఇష్టం వచ్చినట్టు చేస్తాను,” అన్నాడు ధనికుడు.\n\nదారే పొయ్యేవాడు ఆ పత్రం తెప్పించి చూసి, చించి అవతల పారేసి, పేదవాడితో, \"నీ దాస్యం ముగిసింది. ఇక నీ యిష్టం వచ్చినట్టు తిరుగు,” అని చెప్పి, తన దారిన వెళ్ళిపోయాడు.\n\n\"ఆ దారేపొయ్యేవాడిలో మానవత్వం సగపాలున్నది. అంతకన్న హెచ్చు ఉంటే, ఆ పేదవాడి భవిష్యత్తు గురించి ఏదైనా చేసేవాడు. వాణ్ణి మరొకరు కొనవచ్చు,” అన్నాడు రాజగురువు.\n\n\"ధనికుడి మాట ఏమిటి?” అని రాజు అడిగాడు.\n\n\"వాడిలో మానవత్వం ఏ మాత్రమూ లేదు. వాడు నరరూప పశువు,” అన్నాడు రాజగురువు.\n\nఒకనాడు రాజసభకు ఇద్దరు వర్తకులు దైన్యస్థితిలో వచ్చారు. వాళ్ళు విలువగల వస్తువులతో ప్రయాణం చేస్తూండగా దారిలో దొంగలు అటకాయించి, వాళ్ళ వస్తువులన్నీ లాక్కుని, వాళ్ళను చంపటానికి కత్తులెత్తా రట. అప్పుడు వాళ్ళ నాయకుడు వాళ్ళను వారించి, \"వెధవల్లారా, ఇలాంటివాళ్ళను చంపుతూ పోతే మనం ఎవరిని దోచు కుంటాం? మన వృత్తి ఎలా సాగుతుంది?” అని తమకు దారిఖర్చులకు గాను చెరి రెండు రూపాయలూ ఇచ్చాడని ఆ వర్త కులు చెప్పారు.\n\n\"దొంగల నాయకుడిలో ముక్కాలు వంతు మానవత్వం ఉన్నది. వాడి వృత్తే వాణ్ణి పరిపూర్ణ మానవుడు కాకుండా చేస్తు న్నది,” అన్నాడు రాజగురువు.\n\nఒకరోజు రాజభటు డొకడు ఇద్దరిని రాజుగారి ఎదటికి తెచ్చాడు. వారిలో ఒకడు ధనికుడు, రెండోవాడు బీదవాడు.\n\n\"మహారాజా, ఈ బీదవాణ్ణి ఈ పెద్ద మనిషి నీటిలోకి తోసి, తానూ పడ్డాడు. ఇది\nనేను కళ్ళారా చూశాను. నేను దగ్గిరికి వచ్చేసరికి ఇద్దరూ ఒడ్డుకు చేరుకున్నారు,” అన్నాడు భటుడు.\n\n\"ఆ మనిషిని నదిలోకి ఎందుకు తోశావు ?” అని రాజు ధనికుణ్ణి అడిగాడు.\n\nదానికి ధనికు డిలా చెప్పాడు :\n\n\"మహారాజా, నే నీ మనిషికి ఇంకా చాలా ద్రోహాలు చేశాను. అన్నీ చెబుతాను, చిత్తగించండి. ఇతను నా పొరుగునే ఉంటాడు. బీదవాడూ, అసహాయుడూ అని అతని స్థలం చాలా దురాక్రమణ చేసి కాజే శాను. ఇతను నా దుర్మార్గం గురించి అంద రికీ చెబుతూ వచ్చాడు. నా పరువు తీస్తున్నా డని ఇతని ఇంటికి నిప్పు పెట్టించాను. దాన్ని గురించి విచారణ జరిగితే, అతని అజాగ్రత్త వల్లనే ఇల్లు కాలిందని లోకాన్ని నమ్మించాను. అతను తిరిగి ఇల్లు కట్టుకో లేకపోయాడు. ఇవాళ నదీతీరాన నాకు తారసిల్లి, ' నన్ను సర్వనాశనం చేశావే!'\n\nఅన్నాడు. నాకు కోపం వచ్చి అతన్ని నది లోకి తోశాను. అతను సన్ను పట్టుకోవటం చేత నేను కూడా అతనితో పాటు నదిలో పడ్డాను. నేను ఈత రాక ముణిగిపోతూ ఉండగా అతనే నన్ను కాపాడి ఒడ్డున చేర్చి, తాగిన నీరు కక్కించి రక్షించాడు.”\n\nరాజగురువు సలహాపై రాజు బీదవాడికి ధనికుడి చేత నష్టపరిహారం ఇప్పించి, మరే శిక్షా విధించక పంపేశాడు.\n\nత ర వాత రాజ గురువు రాజుతో, \"చూశావా, నాయనా ? ఆ బీదవాడు సంపూర్ణ మానవుడు. అందుచేతనే అతను ధనికుడి స్వభావాన్ని సైతం మార్చగలి గాడు. సంపూర్ణ మానవుడు కానివాడు. ఇత రుల స్వభావాలను మార్చి, వారిలో మాన వత్వం కలిగించలేడు,” అని చెప్పాడు.\n\nరాజగురువు చేసిన బోధలతో రాజుకు మానవత్వం ఎలా ఉండేదీ అర్ధమయింది. అతడు దేశాన్ని చక్కగా పరిపాలించాడు.",
            "book_page_end": 8
        },
        {
            "title": "శిధిలాలయం - 21",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "ధారావాహిక/సాహసం",
            "moral": "ఆపదలో ధైర్యంగా పోరాడాలి, తెలివిగా వ్యవహరించాలి.",
            "keywords": [
                "శిఖిముఖి",
                "అఘోరీలు",
                "విక్రమకేసరి",
                "సాహసం",
                "చిరుతపులి"
            ],
            "characters": [
                "శిఖిముఖి",
                "విక్రమకేసరి",
                "జాంగ్లి",
                "అజిత",
                "వీరభద్రుడు",
                "ఘోరచిత్తుడు"
            ],
            "locations": [
                "కామాఖ్యనగరం",
                "బ్రహ్మపుత్రా నదీలోయలు",
                "మహారణ్యం",
                "శిధిలాలయం"
            ],
            "content": "[శిఖిముఖి కామాఖ్యనగరం నుంచి, జాంగ్ అనే ఒక ఇభ్యుజాతివాణ్ణి దారి చూపేం దుకు వెంటబెట్టుకుని బ్రహ్మపుత్రా నదీలోయలకు బయలుదేరాడు. వాళ్ళు ఒక మహా రణ్యంలో వుండగా జాంగ్ ను కొండచిలువ పట్టుకున్నది. శిఖిముఖి దాన్ని చంపాడు. అదిచూసిన అఘోరీలనే సన్యాసులు కొందరు అతడి మీదికి రాసాగారు. తరవాత—]\n\nతన మీదికి వచ్చే అఘోరీలను చూసి శిఖిముఖి, తనకు చావు తప్పదనుకున్నాడు. వాళ్ళెంత క్రూరులో తన తండ్రి చెప్పగా లోగడ అతడు వినివున్నాడు. కాని, ఈ సమ యంలో పారిపోవటం గాని, వాళ్ళను ప్రాణభిక్ష కోరటం గాని అవమానకరంగా శిఖిముఖికి తోచింది. చావు తప్పనిసరి అయితే, వాళ్ళను ప్రతిఘటించి పోరా డుతూ చావటమే మేలనుకున్నా డతను.\n\nశిఖిముఖి యిలా ఆలోచించి క త్తి పైకెత్తి పెద్ద గొంతుతో, \" విక్రమకేసరీ! నువు మన అంగరక్షకులతో తక్షణం ఇక్కణ్ణించి పారిపో. నన్ను అఘోరీల దండు చుట్టు ముట్టుతున్నది. నా రక్షణకు వచ్చి నువ్వూ అనవసరంగా చావటం ఎందుకు?” అని కేక పెట్టాడు.\n\nశిఖిముఖి మాట ముగించే లోపలే, అఘోరీల్లో ఒకడు అతణ్ణి శూలంతో పొడవ\n\nబోయాడు. శిఖిముఖి దాని దెబ్బ తప్పుకుని, ఆ అఘోరీని కత్తితో మెడ మీద బలంగా కొట్టాడు. వాడు, \"మహాకాళా!\" అని అరుస్తూ పక్కకు పడిపోయాడు. ఇంతలో అఘోరీల్లో ఒకడు, \"ఆగండి! వాణ్ణి చంప కండి. వాడు విక్రమకేసరి గురువు పేరు ఉచ్చరిస్తున్నాడు,\" అని కేక పెట్టాడు.\n\nఆ సమయానికి అక్కడికి మరి నలు గురు అఘోరీలు వచ్చారు. శిఖిముఖి కేక వింటూనే, పారిపోవటానికి మారుగా, విక్రమకేసరీ, అజితుడూ, వీరభద్రుడూ కత్తులు దూసి అతడి రక్షణకు పరిగెత్తుకు వచ్చారు. అఘోరీల్లో మొదట మాట్లాడిన\n\nవాడు చేతులు చాచి తన వాళ్ళను కొంచెం వెనక్కు పొమ్మని చెప్పి, శిఖిముఖితో, \"మీ కత్తులూ, ఈటెలూ మా అఘోరీల ముందు ఎందుకూ కొరగావు. నేను నా అను చరుల్ని వెనక్కు పొమ్మన్నది, మీకు భయ పడి కాదు. అంతకు ముందు నువ్వు విక్రమకేసరి గురువు పేరు తలిచావు. అంతే కాకుండా ఆయన్ని పారిపోమ్మన్నావు. ఇది చాలా వింతగా వున్నది! ఎవరివి నువ్వు? ఆ విక్రమకేసరి గురువు ఎక్కడ?” అని ప్రశ్నించాడు.\n\nశిఖిముఖికి ఆ ప్రశ్నతో ' పరిస్థితి చాలా వరకు అర్ధమైపోయింది. తాత విక్రమకేసరి చాలాకాలం పాటు అఘోరీలు వుండే ప్రాంతాన నివసించినట్టు, అతడు వదిలి పోయిన తాళపత్రాల ద్వారా తెలుస్తున్నది. తను కేకపెట్టి పారిపొమ్మన్నది, ఆ విక్రమ కేసరినేనని వీళ్ళనుకుంటున్నారు.\n\nవిక్రమకేసరి తన సమీపానికి రాగానే శిఖిముఖి అతణ్ణి తనను ప్రశ్నించిన అఘో రీకి చూపుతూ, \" ఇతడే విక్రమకేసరి! ఈయన తాతగారైన విక్రమకేసరి · మహా రాజు కొన్నేళ్ళ క్రితం ఈ ప్రాంతాలకే వచ్చారు. ఆయన ఏమైనదీ తెలియలేదు. ఆయన్ని వెతికేందుకే మేము శూరసేన\n\nదేశం నుంచి బయలుదేరి ఈ ప్రదేశానికి వచ్చాం,” అన్నాడు.\n\nశిఖిముఖిని ప్రశ్నించిన అఘోరీ తతిమ్మా వాళ్ళకు నాయకుడు. అతడు శిఖిముఖి ఇచ్చిన జవాబు వింటూనే, విక్రమకేసరి ముందుకు వచ్చి వంగి నమస్కరించి, \" విక్రమకేసరి గురువు పోలికలన్నీ నీలో వున్నవి. ఆయన మా ముఠా అఘోరీలకు ఆపదసమయాల్లో సలహా లిచ్చి, దీర్ఘ రోగాలను మూలికా చికిత్సతో నయంచేసి ఎంతగానో సాయపడ్డాడు. ఆయన రుణం తీర్చుకోలేనిది. కాని...\" అంటూ శిఖిముఖి ముఖంలోకి గుచ్చిగుచ్చి చూస్తూ, \" ఇతడు చెప్పేది నా కేం అర్ధం కావడం లేదు. విక్రమ కేసరి గురువు యింకా బతికుంటాడని మీ రెందుకు భావించారు? ఒకవేళ ఆయన బతికే వుంటే మీ దేశానికి ఎప్పుడో తిరిగి వచ్చేవాడు గదా?\" అన్నాడు.\n\n\"మీ ఊహ సరైనదే. విక్రమకేసరి గురువు ఇభ్యుజాతి వాళ్ళు నివసించే లోయ ప్రాంతాలకు వెళ్ళాడు. తరవాత ఆయన జాడ మాకు తెలియలేదు. ఇభ్యులు ఆయన్ని చంపి వుంటారని మేం అనుకోం; ఆ ప్రాంతాల ఆయన ఏదో భయంకర వ్యాధికి గురై మరణించి వుంటాడని మా నమ్మకం,” అన్నాడు అఘోరీల నాయకుడు.\n\n\" ఆయన యింకా సజీవుడే అన్న కొన్ని వదంతులు మేం విన్నాం. బ్రహ్మపుత్రా నదీ లోయల్లోని ఒకానొక శిధిలాలయ ప్రాంతానికి ఆయన వెళ్ళినట్టూ, తరవాత ఆయన జాడ తెలియకుండా పోయినట్టూ, మాకు లభించిన తాళపత్రాల ద్వారా మేము ఊహించాం,” అన్నాడు శిఖిముఖి.\n\n\" అదేదో యిద మిత్థంగా తేల్చుకో దలిచాం. కాని, మాకు ఒకానొక పూజారి నుంచే కాక, మీ అఘోరీల నుంచి కూడా ప్రమాదాలు తప్పనట్టున్నవి,” అన్నాడు శిఖిముఖి.\n\nఆ మాటకు అఘోరీల నాయకుడు నవ్వి, \" మా వాళ్ళ నుంచి మీకు ఎలాంటి హానీ కలగకుండా, ఇదిగో ఈ రుద్రాక్షల దండ నీ ముంజేతికి కడుతున్నాను. ఆ పూజారి సంగతి నాకు తెలియదు. మీ జాగ్రత్తలో మీ రుండండి. మీ దేశానికి తిరిగిపోయేలోపల మిమ్మల్ని ఈ మహారణ్యాల్లో ఎక్కడో మరోసారి మేం తప్పక కలుసు కుంటాం. నా పేరు ఘోరచిత్తుడు,\" అని చెప్పి, శిఖిముఖి చేతికి రుద్రాక్షల దండ కట్టి, చావు బతుకుల్లో వున్న తమ అనుచరుణ్ణి తనవాళ్ళచేత పట్టించుకుని అఘోరీల నాయకుడు వెళ్ళిపోయాడు.\n\nశిఖిముఖి తామంతా దిగిన చెట్టు కిందికి వచ్చాడు. అజిత, వీరభద్రులు వంటపనిలో నిమగ్నులయారు. శిఖిముఖి, విక్రమకేసరిని దూరంగా తీసుకుపోయి, జాంగ్లను కొండ చిలువ పట్టుకునే ముందు, తాను చెట్ల చాటున ఎవరో మాట్టాడుతున్న శబ్దం విన్న సంగతి చెప్పాడు.\n\n\"జాంగ్ ను ప్రశ్నించి నిజం తెలుసు కోవచ్చు గదా?\" అన్నాడు విక్రమకేసరి,\n\n\" వాడు మనకు తెలియకుండా మరెవరి తోనో చెట్ల చాటున మాట్టాడివుంటే — మన ప్రశ్నలకు వాణ్ణుంచి నిజం బయటపడదు. ఒకవేళ నేనే పొరబడి వుండివచ్చు. గాలికి చెట్ల ఆకులూ, చిరుకొమ్మలూ చేసే శబ్దం కూడా ఒకోసారి ఎవరో గుసగుసలాడు తున్నట్టు. ధ్వనించటం జరుగుతుంది. ఏమైనా మనం మరి కాస్త అప్రమత్తులంగా వుండాలి,” అన్నాడు శిఖిముఖి.\n\nవంట పూర్తవగానే అందరూ భోజనాలు చేశారు. ఆ సరికి జాంగ్ ఒళ్ళునొప్పులు పోయి, మామూలుగా నడవసాగాడు. చెట్టు కింద శిఖిముఖీ, విక్రమకేసరీ తమ వెంట తెచ్చిన నారపట్టాలతో చిన్న గుడారం వేసు కుని, దానిలో పడుకున్నారు. అజితుడూ, వీరభద్రుడూ, జాంగ్లా కంచరగాడిదలకు\n\nమేత వేసి, తాము దిగిన చోటుకు చుట్టూ అక్కడక్కడా నెగళ్ళు వెలిగించారు. అప్ప టికే జాము పొద్దుపోవటంతో తతిమ్మా మూడు జాముల రాత్రిలోనూ, జాము కొకరు చొప్పున మేల్కుని వుండి, కాపలా కాయటానికి ఏర్పాట్లు చేసుకున్నారు.\n\nమొట్టమొదటి కాపలా వంతు అజితుడిది. అతడు నెగళ్ళు ఆరిపోకుండా మధ్యమధ్య వాటి మీద ఎండుపుల్లలు వేస్తూ, చుట్టూ వున్న చీకట్లో నుంచి ఏవైనా మృగాలు గాని, శత్రువులు గాని వస్తున్నారేమో కనిపెట్టేం దుకు గుచ్చి గుచ్చి చూడ సాగాడు. ఆ జాము కాలమూ ఎలాంటి దుర్ఘటనా లేకుండా గడిచిపోయింది. దూరంగా అర ణ్యంలో పులి అరుపూ, నక్క కూతలూ మాత్రం అజితుడు విన్నాడు. మధ్యమధ్య ఏదో ఈల లాంటి ధ్వని కూడా అతడి చెవుల బడింది. బహుశా అది వెదురు పొదల్లో గాలి చేసే శబ్దం అయివుంటుం దనుకున్నా డతను.\n\nఅతడికి యీ అరణ్యంలో ఏ నిమిషాన ఎలాంటి ప్రమాదం వస్తుందో అన్న భయం పట్టుకున్నది.\n\nకొద్ది కాలం గడిచింది. అజితుడు కొంచెం సేపు నిద్రతో జోగి, దూరాన్నించి ఏదో క్రూరజంతువు అరుపు వినబడగానే మత్తుగా కళ్ళు తెరిచి చూశాడు. జాంగ్ లా నెగళ్ళ పక్కగా నిలబడి అరణ్యంలోకి చూస్తున్నాడు. వాడు సరిగా కట్టెలు వేయ నందున నెగళ్ళు క్రమక్రమంగా . ఆరి పోతున్నవి.\n\nఅజితుడు లేచి వాణ్ణి గట్టిగా కోప్పడదా మనుకున్నంతలో, చెట్ల చాటు నుంచి\n\nసన్నని ఈల వినబడింది. ఆ వెంటనే జాంగ్ ఈటె భుజాన పెట్టుకుని కూర్చు న్నాడు. ఏదో మోసం జరగబోతున్నదని అజితుడు అనుకుని నిశ్శబ్దంగా తల తిప్పి శిఖిముఖీ, విక్రమకేసరులు నిద్రపోతున్న గుడారం కేసి చూశాడు. ఆ సమయంలో అక్కడ కనిపించిన దృశ్యం అతణ్ణి నిలు వెల్లా కంపించేలా చేసింది.\n\nచిరుతపులి ఒకటి గుడారాన్ని సమీపించి, నేలను మూచూసి, గుడారం పట్టాల ఖాళీ లోంచి లోపలికి తలపెట్టబోవది. ఇంత జరుగుతుంటే ఎర్రగండు ఏం చేస్తున్నట్టు? ఆనుకున్నాడు ఆజితుడు. అతడికి రానున్న\n\nప్రమాదం అర్థం కాగానే, అంతవరకూ వున్న భయం కాస్తా ఎగిరిపోయింది.\n\n\"వీరభద్రా, లే! ప్రమాదం ముంచుకు వస్తున్నది!\" అంటూ అతడు ఎగిరి లేచి, చేతిలో వున్న ఈటెను గురిచూసి చిరుత పులి కేసి విసిరాడు. అదృష్టం కొద్దీ ఆ ఈటె సూటిగా పోయి చిరుతపులి రొమ్ముల్లో గుచ్చుకున్నది. బాధతో అది పెద్దగా బొబ్బ రిస్తూ, పడుతూ లేస్తూ దూరంగా వున్న పొదల కేసి పోసాగింది.\n\nఅజితుడి కేకలూ, చిరుతపులి బొబ్బ రింతల్తో శిఖిముఖీ, విక్రమకేసరీ నిద్ర లేచి కత్తులు దూస్తూ గుడారం నుంచి బయటికి\n\nవచ్చారు. ఈలోపల అజితుడు, నిద్రలేచిన వీరభద్రుడితో, జాంగ్ పారిపోకుండా చూస్తూండమని చెప్పి, శిఖిముఖీ వాళ్ళ దగ్గిరకు పరిగెత్తి పోయి, జరిగిం దేమిటో రెండు మాటల్లో చెప్పి, \" ఆ పొదల చాటు నుంచి ఈల వినిపించింది. అక్కడెవడో దాగివున్నాడని నా అనుమానం,” అన్నాడు.\n\nవిక్రమకేసరి ఆ మాట వింటూనే, విల్లు తీసుకుని బాణం ఎక్కు పెట్టి, అజితుడు చూపిన పొదల కేసి ఒకదాని వెంట ఒక టిగా మూడు బాణాలు కొట్టాడు. మూడో బాణం జుయ్ఁమంటూ పోయి ఒక పొదను తాకేసరికి, అక్కణ్ణించి పెద్దగా ఒక చావుకేక వినిపించింది. మరుక్షణంలో పాద బాగాకదిలి నట్టయి, అందులో నుంచి నల్లని ఆకారం ఒకటి బయటికి పారిపోవటం కనిపించింది.\n\n\"దానికి ఎవరో ఎవరో ఏమిటి—ఈ జాంగ్లా మత్తుమందు పెట్టాడు. నీ కేక వినపడగానే దాన్ని తట్టి లేపాలని చూశాను. అది మత్తుగా పడి వున్నది.... అదంతా తర వాత చూద్దాం,” అన్నాడు శిఖిముఖి.\n\nశిఖిముఖి, విక్రమకేసరీ బయలుదేర గానే, అజితుడు, శిఖిదొరా! ఇంత జరుగు తున్నా ఎర్రగండు అరవకుండా మొరగకుండా వున్నదేం?” అన్నాడు.\n\nక్రూరమృగాన్ని వదిలి వూరుకోవటం చాలా ప్రమాదం,\" అన్నాడు.\n\nవెలుగుతున్న కట్టె ఒకటి తీసుకుని శిఖిముఖీ, విక్రమకేసరీ పొదలను సమీపిం\n\nచేంతలో చిరుతపులి ఒకసారి గట్టిగా అరిచి వాళ్ళ మీదికి దూకబోయింది. కాని, బాగా గాయపడి వుండటం వల్లా, గుండెల్లో గుచ్చు కున్న ఈటె ముందుకాళ్ళకు అడ్డపడటం వల్లా, అది పొదలో నుంచి దూకుతూనే పక్కకు పడి గిలగిల్లాడ సాగింది.\n\nశిఖిముఖి ఈటెతో దాని తల మీద రెండుసార్లు బలంగా పొడిచి, గుండెల్లో దిగి వున్న ఈ టెను పట్టుకుని ఒక్క గుంజుతో బయటికి లాగాడు. చిరుతపులి ఓ క్షణ కాలం గిల గిల తన్నుకుని ప్రాణాలు విడిచింది.\n\n\"శిఖీ! ఇది చూశావా?\" అంటూ విక్రమకేసరి తన ఈటెను చిరుతపులి మెడ మీద ఆనించాడు. అక్కడ ఒక తోలు పట్టెడ—చిరుతపులి మెడకు బిగించి వున్నది కనిపించింది.\n\n\"ఇది పెంపుడు చిరుత. దీన్ని పెంచిన వాడు స్వయంగా వచ్చి మనం వున్న\n\nగుడారం మీదికి దీన్ని వదిలి పొదల్లో దాక్కున్నాడు. వాడు నీ బాణుదెబ్బ తిన్నాడు. ఇక వాడి సంగతి చూద్దాం పద,” అంటూ శిఖిముఖి బయలుదేరాడు.\n\nప్రాణభయంతో గజగజ వణికిపోతున్న జాంగ్లి దగ్గిరకు అతడు రాగానే, జాంగ్లా దణ్ణం పెడుతూ అతడి పాదాల మీద పడ బోయాడు. శిఖిముఖి, వాణ్ణి మెడ పట్టుకు గుంజి నిలబెట్టి, వాడి చేతిలో ఒక వెలిగే కట్టెపుల్ల పెడుతూ, \" అన్ని సంగతులూ తరవాత మాట్టాడదాం. బాణందెబ్బ తిన్న నీ మిత్రుడు ఎలా వున్నాడో చూడాలి. ముందుండి దారితియ్యి. పారిపోవాలని చూశావో, నీ వెన్నులో ఈటె గుచ్చుతాను,” అన్నాడు కఠినంగా.\n\nజాంగ్లా మరింతగా వణికిపోతూ పొదల కేసి నడవసాగాడు. వెనగ్గా శిఖిముఖీ, విక్రమకేసరీ బయలుదేరారు.\n\n—( ఇంకావుంది )",
            "book_page_end": 16
        },
        {
            "title": "రాజీ",
            "book_page_start": 17,
            "pdf_page_start": 35,
            "pdf_page_end": 42,
            "author": "వై. వీరేంద్రనాథ్ బి. కాం.",
            "genre": "బేతాళ కథ",
            "moral": "ఆవేశంతో కాక, ధైర్యంగా, తెలివిగా సమస్యలను పరిష్కరించుకోవాలి. నిజమైన వీరుడు ఓటమిని కూడా గౌరవిస్తాడు.",
            "keywords": [
                "రాజీ",
                "ప్రతాపుడు",
                "జయదేవుడు",
                "ద్వంద్వ యుద్ధం",
                "చారుమతి"
            ],
            "characters": [
                "విక్రమార్కుడు",
                "బేతాళుడు",
                "సుదర్శనుడు",
                "ప్రతాపుడు",
                "జయదేవుడు",
                "చారుమతి",
                "పరిచారిక"
            ],
            "locations": [
                "కోసలదేశం",
                "విదేహదేశం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, \"రాజా, ఒక్కొక్కసారి విశ్వప్రయత్నం వల్ల లభ్యంగాని కార్యసిద్ధి దానంతట అదే సంభవిస్తుంది. ఇందుకు నిదర్శనంగా నీకు ప్రతాపుడి కథ చెబు తాను. శ్రమతెలియకుండా విను,\" అంటూ ఇలా చెప్పసాగాడు :\n\nసుదర్శను డనే రాజు కోసలదేశాన్ని పాలించే కాలంలో విదేహదేశాన్ని జయ దేవుడు పాలించేవాడు. ఆ రెండు దేశాలకూ మధ్య సత్సంబంధాలు లేవు. కావటానికి కోసలదేశమే పెద్దదీ, బలసంపన్నమైనది అయినా, తూర్పున ఉన్న దేశాలతో వర్తక సంబంధాలు పెట్టుకోవటానికి విదేహ పెద్ద అడ్డంకిగా ఉండటంచేత, ఈ వైరం\n\nవల్ల కోసలకే హెచ్చు ఆర్థిక నష్టం కలు గుతూ వుండేది.\n\nవిదేహను జయించి లొంగదీసుకోవటం కోసలకు ఎంతో లాభకరం. కాని సుదర్శ నుడు పిరికివాడు. దానికి తగ్గట్టు విదేహ రాజైన జయదేవుడు మహా పరాక్రమశాలి. కత్తి యుద్ధంలో అతను పదహారు కళలు ప్రదర్శించగలడని ప్రతీతి ఉండేది. అందు చేత సుదర్శనుడు విదేహతో యుద్ధానికి జంకాడు. అయినా విదేహను జయించా లన్న కోరిక మాత్రం ఆయనలో చావలేదు.\n\nసుదర్శనుడికి ప్రతాపుడనే కొడుకు పుట్టాడు. తండ్రిలాగా అతను పిరికివాడు\n\nకాడు. మంచి శౌర్య పరాక్రమాలు గల వాడు. యుక్తవయస్కు డయేనాటికి అన్ని యుద్ధ విద్యలలోనూ అంతులేని ప్రావీణ్యం వచ్చింది. ప్రత్యేకించి కత్తి యుద్ధంలో అసాధారణ ప్రజ్ఞ సాధించుకున్నాడు.\n\nసుదర్శనుడికి అవసానకాలం సమీపించి నప్పుడాయన తన కొడుకును దగ్గిరికి పిలిచి, \" నాయనా, నా చిరకాల వాంఛితం తీరుస్తా నని మాట ఇయ్యి. జయదేవుడి ముందు నిలిచే శక్తిలేక నేను విదేహ మీదికి యుదా నికి వెళ్ళలేదు. నువు మహావీరుడివి. జయ దేవుడు వయసు మళ్ళినవాడు. నువు అతని పై యుద్ధం చేసి, గెలిచి, మనకు పక్కలో బల్లెంగా ఉన్న విదేహను కోసలలో కలుపుకో! ఈ పని నెరవేరినదాకా విశ్ర మించనని మాట ఇయ్యి,” అన్నాడు.\n\nప్రతాపుడు తండ్రి కోరిక తీర్చుతానని ప్రమాణం చేశాడు. తరవాత సుదర్శనుడు గతించటమూ, ప్రతాపుడు రాజ్యాభిషేకం చేసుకోవటమూ జరిగింది.\n\nకొంతకాలం రాజ్యాంగాన్ని చక్క దిద్దుకోవటంతోనే ప్రతాపుడికి సరిపోయింది. అయినా అతను తండ్రికి ఇచ్చిన మాట మరిచిపోలేదు. మరిచిపోకపోగా అతనికి విదేహ మీదికి దండెత్తి వెళ్ళాలనీ, మహా\n\nవీరుడని పేరు పడిన జయదేవుణ్ణి జయించి, అంతకన్న గొప్ప వీరుడనిపించుకోవాలనీ, తన రాజ్యా ని కి ప్రతిబంధకంగా ఉన్న విదేహ సింహాసనం కూడా తానే అధిష్ఠించా లనీ ఎంతో ఉబలాటంగా ఉన్నది.\n\nఅయినా ప్రతాపుడు విదేహ పైకి సైన్యాన్ని నడిపించే ప్రయత్నం ప్రారం భించలేదు. అందుకు కారణం జయదేవుడి కుమార్తె చారుమతి.\n\nచారుమతి చక్కదనం గురించి ప్రతా పుడు ఎంతగానో విని, ఆమెనే పెళ్ళాడాలని ఏ నాడో నిశ్చయించుకున్నాడు. కాని వారి వివాహం జరగటం సాధ్యమయే విషయం కాదు. అందుకు ప్రతాపుడు చేయదగిన ప్రయత్నాలు రెండేరెండు: ఒకటి, విదేహ పైకి దండెత్తిపోయి, జయదేవుణ్ణి జయించి, అతని కుమార్తెను బలాత్కారంగా వివాహం చేసుకోవటం ; రెండు, తాను తండ్రి ముందు తీసుకున్న ప్రమాణాన్ని గాలికి వదిలేసి, జయదేవుడితో ఏదో విధంగా రాజీపడి, చారుమతిని తన కిచ్చి పెళ్ళి చెయ్యమని వేడుకోవటం.\n\nబలాత్కార వివాహాన్ని చారుమతి నిర సించవచ్చు. తన వేడికోలును జయదేవుడు నిరాకరించవచ్చు.\n\nఅందుచేత ప్రతాపుడికి గొప్ప విషమ సమస్య తటస్థపడింది. ఆ పరిస్థితిలో ప్రతాపుడు మూడో మార్గం ఒకటి చూసు కున్నాడు. అతను రాచకార్యాలన్నిటినీ కొంత కాలంపాటు మంత్రులను చూస్తూ ఉండమని, మారువేషం వేసుకుని, తన పేరు ప్రసేను డని మార్చుకుని విదేహ దేశం ప్రవేశించాడు.\n\nఅతను తగిన అవకాశం కోసం వేచి ఉండి చారుమతిని కలుసుకుని, తా నెవరో చెప్పి, తనకు ఆమెపై గల ప్రేమ వెల్లడించి, ఆమె అభిప్రాయం అడిగాడు. చారుమతి కూడా అతన్ని గురించి విని ఉన్నది. తమ\n\nదేశాల మధ్య శత్రుత్వమే లేకపోతే తమ వివాహం సులువుగా జరిగి ఉండేది గదా అనుకుంటూ వచ్చింది. అందు చేత ఆమె అతనికి తన సమ్మతి క్లుప్తంగా తెలియజేసింది.\n\nఇక జయదేవుడి సమ్మతి సంపాదించ వలిసి ఉన్నది. అందుకు కూడా ప్రతాపు డొక పద్ధతి ఆలోచించాడు. అది చాలా హేయమైన పద్ధతే కాని దానిద్వారా తండ్రి కోరిక నెరవేరుతుంది. ఆ పద్ధతి ఏమంటే, తాను విదేహపై దాడిచేసి దాన్ని గెలిచే బదులు, జయదేవు కోసల గెలవ నివ్వటం!\n\nప్రతాపుడు మర్నాడు రాజును ఏకాం తంగా కలిసి మాట్లాడటానికి అనుమతి సంపాదించాడు. జయదేవుడు అతన్ని తన సమక్షానికి రానిచ్చి, \" ఏమిటి నువు నాతో మాట్లాడదలిచిన విషయం?” అన్నాడు.\n\n\"మహారాజా, నాపేరు ప్రసేనుడు. రాజ వంశంవాణ్ణి. చాలా కాలంగా కోసలరాజు గొలువులో ఉన్నాను. అక్కడి గుట్టుమట్లన్నీ నాకు తెలుసును తమ రు కోసలను జయించదలిస్తే, అందు కవసరమైన సహా యమంతా నేను తమకు చెయ్యగలను,” అన్నాడు ప్రతాపుడు.\n\nతాను తలుచుకుంటే జయదేవుడు రక్త పాతంలేకుండానే కోసలను జయించగలడు. ఈ ఉపకారం చేసినందుకు ఆయన తనకు తన కుమార్తె నివ్వటానికి సందేహించడు. తనకూ చారుమతికీ వివాహం అయిన మరు క్షణం రెండు రాజ్యాలూ ఒకటవుతాయి. రెంటికీ తానే రాజవుతాడు. తండ్రి కోరికా నెరవేరుతుంది, తన కోరికా నెరవేరుతుంది.\n\nప్రతాపుడి ఈ ఎత్తుగడ పారలేదు. దానికి కారణం, అతను చారుమతితో మాట్లాడి నప్పుడామె ముఖ్య పరిచారిక అంతావిన్నది. ఆమెను ప్రతాపుడు లక్ష్యపెట్టలేదు. ఈ రోజు ప్రతాపుడు రాజుతో మాట్లాడటానికి\n\nరహస్య మందిరంలోకి పోవటం ఆ పరి చారికే చూసి, రహస్యంగా వారి మాటలన్నీ విన్నది. జయదేవుడు, \" ఆలోచించి చెబు తాను. నువు ప్రస్తుతం ` రాజభవనంలో నే ఉండు,” అని ప్రతాపు అవతలికి పంపగానే ఆమె రాజు వద్దకువచ్చి, \"మహారాజా, ఆ యువకుడి మాటలు నమ్మకండి. అతను కోసలదేశపు రాజు,” అన్నది.\n\nజయదేవుడు తోక తొక్కిన తాచులాగా అయిపోయి, ప్రతాపుణ్ణి బంధించి, చెర సాలలో పెట్టించమని ఉత్తరు విచ్చాడు.\n\nఈ సంగతి తెలిసి చారుమతి ఎంతో దుఃఖించింది. ఆమె తన తండ్రి వద్దకు వెళ్ళి, ప్రతాపుడు ద్రోహబుద్ధితో వచ్చిన వాడు కాడనీ, తనపై ప్రేమ ప్రకటించుకోవ టానికి నానా అగచాట్లూ పడ్డాడనీ, అతన్ని వెంటనే చెరవిడిపించి, తమ కిద్దరికీ వివాహం చెయ్యమనీ దీనంగా వేడుకున్నది.\n\n\"ఆ నీచుడి పక్షాన నా కర్తవ్యం బోధించకు. నిన్ను ఎలాటి వాడికిచ్చి పెళ్ళి చెయ్యాలో నాకు బాగాతెలుసు,” అని జయదేవుడు తన కుమార్తెను విదిలించి పారేశాడు.\n\nఆ సాయంకాలమే. ఆయన చెరసాలకు వెళ్ళి, ప్రతాపుణ్ణి కలుసుకుని, \"బుద్ధి\n\nహీనుడా, ఈ రాజ్యంలో అడుగు పెట్టటం అపాయమని తెలిసి కూడా ఎందుకు అడుగు పెట్టావు? ఏ కారణంచేతనైనా రాగోరితే బాహాటంగా రాక పిరికిపందలాగా మారు వేషంలో ఎందుకు వచ్చావు? ఇప్పుడు నేను నీ తల తీయిస్తే అడ్డేదెవరు ?” అని అడిగాడు.\n\nప్రతాపుడి ముఖంలో భయలక్షణాలు కనబడతాయని ఆయన అనుకున్నాడు. కాని అలాటి దేమీ జరగలేదు. ప్రతాపుడు చిన్నగా నవ్వి, \"నేను మీ రాజ్యంలోకి ప్రచ్ఛన్నంగా వచ్చినది నా క్షేమం కోసం కాదు. మీ రాజ్యం క్షేమంకోరి. నేను బాహా\n\nటంగా రాదలిస్తే సైన్యాలతోనే రావాలి. అదే జరిగితే మీ రాజ్యం ఒక్కరోజులో శ్మశానంగా మారిపోతుంది. నేను వచ్చినది మీ కుమార్తె చారుమతి హృదయం తెలుసు కోవటానికి, మీ రాజ్యాన్ని నేలమట్టం చెయ్య టానికికాదు,” అన్నాడు.\n\n\"నా కుమార్తె హృదయం తెలుసు కున్నావా?” అని జయదేవుడు అడిగాడు.\n\n\"తెలుసు కున్నాను. నన్ను పెళ్ళాడా లన్న వాంఛ ఆమెలో గాఢంగానే ఉన్నది,” అన్నాడు ప్రతాపుడు.\n\n\"పిరికిపందవు! నన్ను జయించలేక నా కుమార్తెను పెళ్ళాడి, ఆ విధంగా\n\nనా రాజ్యం హరించుదా మనుకున్నావు. నా రాజ్యం నేలమట్టం చేస్తానని ప్రగల్భా లెందుకు?” అన్నాడు జయదేవుడు.\n\n\"మీ కుమార్తెను పెళ్ళాడటంతోబాటు మన రాజ్యాలు రెండూ ఏకంకావాలన్న కోరిక కూడా నాకున్నది. అలా జరగాలంటే నేను మీ రాజ్యమైనా గెలవాలి; మీ చేత నా రాజ్యాన్ని గెలవనివ్వటమైనా చేయాలి. నా రాజ్యం గెలవటానికి మీకు సులభో పాయం చెప్పాను. అందులో ఏదో ద్రోహం ఉన్నట్టు మీరు నన్ను చెరపెట్టించారు,” అన్నాడు ప్రతాపుడు.\n\n\"నువు ఎంతో పిరికిపందవై ఉంటే తప్ప నీ రాజ్యాన్ని నాకు కానుక పెట్టాలని చూడవు. నీకు శిరశ్ఛేదమే తగిన శిక్ష,” అన్నాడు జయదేవుడు.\n\nప్రతాపుడు ఆశ్చర్యంగా, \"మీరు మహా పరాక్రమ వంతులని దేశదేశాలా చెప్పు కుంటున్నారు. శత్రువును నిరాయుధుడుగా పట్టి శిరశ్ఛేదం చేసేవాడి కన్న పిరికిపంద ఎక్కడుంటాడు?” అన్నాడు.\n\nజయదేవుడి ఆగ్రహం నసాళం అంటింది. ఆయన ఆ కోపాన్ని నిగ్రహించుకుని, \"నేను ఉదారస్వభావంతో నిన్ను విడిచి పుచ్చితే ఏం చేస్తావు?” అన్నాడు.\n\n\"మీరు అలాటి సాహసమే చేస్తే, నేను మా దేశానికి వెళ్ళి సేనలను తరలించుకు వచ్చి మీ దేశాన్ని నామరూపాలు లేకుండా చేసేస్తాను. వీలుపడితే ద్వంద్వ యుద్ధంలో మీ ప్రాణాలు తీసేస్తాను,” అన్నాడు ప్రతాపుడు.\n\nజయదేవుడి కళ్ళు మెరిశాయి. ఆయన ప్రతాపుడితో, \"ఇప్పుడే నీకు వీలుకలగ జేస్తాను. నాతో ద్వంద్వ యుద్ధం చెయ్యి,” అన్నాడు.\n\nఅప్పటికప్పుడే ప్రతాపుణ్ణి చెరవిడి పించారు. జయదేవుడు శస్త్ర చికిత్సకులను రప్పించి, ప్రతాపుడికి ఒక కత్తి యిచ్చి, తానొక కత్తి తీసుకుని యుద్ధానికి సిద్ధంగా నిలబడ్డాడు.\n\nయుద్ధంలో చాలాసేపు జయదేవుడూ, ప్రతాపుడూ సమ ఉజ్జీలుగా కనబడ్డారు. జయదేవుడు ప్రదర్శించిన కళలన్నిటికీ ప్రతాపుడు ప్రతిక్రియలు చేశాడు. కాని ఆఖరులో జయదేవుడు ప్రతాపుడి చేతి క త్తిని ఎగరగొట్టాడు.\n\nప్రతాపుడు అమితాశ్చర్యంతో, \"ఈ కళ నేనెన్నడూ ఎరగనే!” అన్నాడు.\n\nజయదేవుడు ప్రతాపుడి భుజం తట్టి, \"అల్లుడూ, నువు నేర్చుకోవలిసిన కళలు\n\nఇంకా ఒకటి రెండున్నాయి. వాటిని నీకు అల్లుడి కట్నంకింద ఇచ్చుకుంటాను. నీ వివాహానికి తరలిరమ్మని మీ దేశానికి కబురు పంపు,” అన్నాడు.\n\nమంచి ముహూర్తాన ప్రతాపుడికీ, చారు మతికీ వివాహం అయిపోయింది. కోసల, విదేహరాజ్యాలు ఏకమయాయి. కాల క్రమాన రెంటికీ ప్రతాపుడే రాజై, తన తండ్రి చివరి కోరికను పూర్తిచేశాడు.\n\nబేతాళు డీ కథ చెప్పి, \"రాజా, నాకొక సందేహం, జయదేవుడు ప్రతాపుణ్ణి ద్వంద్వ యుద్ధంలో ఓడించికూడా, ఆకస్మికంగా అతన్ని తన అల్లుడు చేసుకోవటానికి\n\nఎందుకు నిర్ణయించాడు? తన కుమార్తె అతన్ని ప్రేమించిందనా? లేక ఎప్పటికైనా అతను తన రాజ్యాన్ని మట్టుపెడతాడనా? ఒకవేళ ఇది ఆకస్మిక నిర్ణయం కాకపోతే, తన అల్లుణ్ణి చేసుకోదలచి కూడా ఆయన ప్రతాపుడితో ఎందుకు ద్వంద్వ యుద్ధానికి తలపడ్డాడు? ఈ ప్రశ్నలకు సమాధానం తెలిసికూడా చెప్పకపోయావో నీ తల పగిలి పోతుంది,” అన్నాడు.\n\nదానికి విక్రమార్కుడు, \"జయదేవుడు ప్రతాపుడికి తన కూతురునిచ్చి చెయ్యాలని నిర్ణయించినది ద్వంద్వ యుద్ధం ఆయాకనే. ప్రతాపుడు పిరికిపంద అన్న అనుమానం ఆయనలో చాలా గాఢంగా నాటుకుని ఉన్నది. ప్రతాపుడి తండ్రి జగత్ప్రసిద్ధుడైన భీరువు. ప్రతాపుడి ప్రవర్తన కూడా పిరికి వాడి ప్రవర్తనలాగే జయదేవుడికి కనబడింది. ప్రతాపుడి మాటలు మాత్రం మహావీరుడికి తగినట్టుగా ఉన్నాయి. అతను మహావీరుడో,\n\nపిరికి వాడో తేల్చుకోవటానికే జయదేవుడు అతనితో ద్వంద్వ యుద్ధం సాగించాడు. ప్రతా పుడు ద్వంద్వ యుద్ధంలో జయదేవుడికి సమానం కాకపోయినా, అతను గొప్ప వీరు డన్నది మటుకు రూఢి అయిపోయింది. తను ఓడిపోయాక కూడా అతను ఓడినందుకు దుఃఖించక, కత్తి యుద్ధంలో తాను ఎరగని లాఘవాన్ని జయదేవుడిలో చూసి అబ్బురం చెందాడు. అది నిజమైన వీరుడి లక్షణం. అందుకే జయదేవుడు తన కుమార్తెను అతని కిచ్చి చెయ్యటానికి నిశ్చయించాడు. విదేహ ఎలాగైనా చారుమతి భర్త అయే వాడికి చెందవలసిందే. ప్రతాపుడు చారు మతికి తగిన భర్త అన్నదే జయదేవుడు తేల్చుకోవలిసి ఉండింది. అది ద్వంద్వ యుద్ధం ద్వారా తేలింది,” అన్నాడు.\n\nరాజు కీ విధంగా మౌనభంగం కలగ గానే బేతాళుడు శవంతోసహా మాయమై తిరిగి చెటెక్కాడు.\n\n(కల్పితం)",
            "book_page_end": 24
        },
        {
            "title": "తనకుమాలిన ధర్మం",
            "book_page_start": 25,
            "pdf_page_start": 43,
            "pdf_page_end": 45,
            "author": "షేక్ అబ్దుల్ వహాబ్",
            "genre": "నీతి కథ",
            "moral": "తన శక్తికి మించిన ధర్మాన్ని చేయకూడదు.",
            "keywords": [
                "పాదుషా",
                "వజీరు",
                "భక్తులు",
                "తపస్వి",
                "బంగారు దానం"
            ],
            "characters": [
                "దిముష్క పాదుషా",
                "వజీరు",
                "తపస్వి",
                "మౌల్వీ",
                "పరిచారికలు"
            ],
            "locations": [
                "దిముష్క నగరం",
                "పర్షియా దేశం",
                "ఎడారి"
            ],
            "content": "పూర్వం పర్షియాదేశంలో దిముష్క అనే నగరాన్ని ఒక పాదుషా పాలిస్తూ ఉండే వాడు. ఒకసారి పొరుగు దేశపురాజు అకార ణంగా అతనిపై దండెత్తి వచ్చాడు. ఈ యుద్ధంలో తనకు జయం లభించినట్టయితే తన దేశంలోని భక్తులందరికీ బంగారు పుష్పాలూ, బంగారు ఫలాలూ దానం చేస్తా నని పాదుషా మొక్కుకున్నాడు.\n\nయుద్ధంలో పాదుషా కోరినట్టే విజయం లభించింది. ఆ సంతోషంతో పాదుషా తన ఖజానాలో ఉన్న బంగారమంతా కరిగించి బంగారు పుష్పాలూ, ఫలాలూ తయారు చేయించమని ఉత్తరువిచ్చి, తన వజీరుతో, \"బంగారు ఫల పుష్పాలు స్వీకరించటానికి దేశంలో ఉండే భక్తులందరికీ ఆహ్వానాలు పంపండి,” అన్నాడు.\n\n\"చిత్తం, అలాగే పంపుతాను,” అన్నాడు వజీరు వినయంగా,\n\nఈ వజీరు ఎంతో వివేకమూ, లోక జ్ఞానమూ కలవాడు. ఈ దానధర్మాలతో ఖజానా ఖాళీ అవుతుందని అతనికి తెలుసు. ఖజానా ఖాళీ కాగానే పొరుగుదేశపు రాజు మళ్ళీ సైన్యాలను తరలించుకుని యుద్ధా నికి వచ్చి, ఈసారి అవలీలగా తన పాదుషాను జయిస్తాడు.\n\nఅందుచేత ఏదో ఒక ఉపాయంతో, పాదుషా తలపెట్టిన ఈ తనకుమాలిన ధర్మ కార్యాన్ని సాగకుండా చేయాలని వజీరు నిశ్చయించుకున్నాడు.\n\nరెండు మూడు రోజులు గడిచాక వజీరు పాదుషాను దర్శించి, \"మహాప్రభూ, దేశం అన్ని మూలలా గాలించాను. ఒక్క భక్తు డైనా కానరాలేదు,” అని విన్నవించు కున్నాడు.\n\n\"ఏమివింత! నువ్వు భక్తుల కోసం సరిగా ప్రయత్నంచేశావా? నాకు తెలిసి మన\nదేశంలో వెయ్యిమంది భక్తులున్నారుగదా!\" అన్నాడు పాదుషా.\n\n\"మహాప్రభూ, నిజమైన భక్తులు మీ బంగారాన్ని పరిగ్రహించరు; పరిగ్రహించే వారు భక్తులుకారు,” అన్నాడు వజీరు.\n\nపాదుషా నవ్వి, \" నేను తలపెట్టిన ఈ దానాలు మీకు సమ్మతం కానట్టుంది. కాని మీరన్నది ఎంతమాత్రమూ నిజం కాదు. పరిగ్రహించేవారు భక్తులు కారని నిరూ పించండి,” అన్నాడు.\n\n\"చిత్తం, అలాగే,” అన్నాడు వజీరు.\n\n\"మన నగరానికి ఉత్తరంగా ఉన్న ఎడారిలో గొప్ప తపస్వి ఒకడు నివ సిస్తున్నాడు. ఎంతో కాలంగా ఆకులూ, అలములూ తిని అతను జీవిస్తున్నాడు. అతను భక్తుడు కాడని మీరు నిరూపించాలి,” అన్నాడు పాదుషా.\n\nఅందుకు వజీరు సమ్మతించాడు.\n\nపాదుషా మౌల్వీని వెంటబెట్టుకుని ఎడారిలో ఉన్న తపస్వి వద్దకు వెళ్ళాడు. తపస్వి ప్రార్థన చేసుకుంటున్నాడు. ప్రార్థన ముగియగానే పాదుషా అతనితో, \"మహాత్మా, మీ కభ్యంతరం లేనిపక్షంలో మీరు మా నగరానికి దయచేయాలి. అక్కడ మీకొరకు ఒక ఆశ్రమాన్ని నిర్మిస్తాము. మీ తపస్సుకు అవసరమైన సౌకర్యాలన్నీ అమర్చుతాము. మీరు దేని కోసమూ శ్రమపడనవసరం ఉండదు. మీ తపన్సు నిరంతరాయం గానూ, నిర్విఘ్నంగానూ కొనసాగుతుంది. తమ సత్ప్రవర్తన సామాన్య ప్రజలకు అనుసరణీయంగా కూడా ఉంటుంది,” అన్నాడు.\n\nపాదుషా అన్న మాటలు తపస్వికి ఏమాత్రం రుచించలేదు. అతను పెడముఖం పెట్టాడు.\n\nఅప్పుడు మౌల్వీ అతనితో, \"మహాత్మా. పాదుషావారి కోరికను తోసిపుచ్చకండి. మహమ్మద్ ప్రవక్త ఆచారానికి అది వ్యతి\nరేకం కాదని మీకు తెలుసు. ఆశ్రమం మీకు అనుకూలంగా లేనిపక్షంలో మీ ఇష్టప్రకారం చెయ్యవచ్చు,” అన్నాడు.\n\nఆ మాటలు విన్న మీదట తపస్వి నగరానికి రావటానికి అంగీకరించి, పాదుషా వెంట వచ్చేశాడు.\n\nతపస్వికి పాదుషావారి ఉద్యానంలోని సొంత మహలులో బస ఏర్పాటయింది. మహలు ఇంద్ర భవనంలా, ప్రశాంతంగా ఉన్నది. అతనికి పరిచర్యలు చేయటానికి అప్సరసలలాటి ఇద్దరు దాసీలను వజీరు నియమించాడు.\n\nతపస్వికి క్రమంగా ఈ జీవితంలో మాధుర్యం కనబడింది. రుచిగల ఆహా రమూ, అందమైన బట్టలూ, మధురమైన భక్ష్యాలూ, అత్తరులూ ఆయనకు అలవా టయాయి. శరీరానికి ఉండిన నల్లకప్పు వదిలి, నిగనిగా మెరుస్తూ, ఎర్రగా తయా రయింది. పరిచారికల సౌందర్యం అతన్ని\n\nఆకర్షించసాగింది. వారి ముంగురులు అతని మనస్సుకు సంకెళ్ళయాయి.\n\nతన ఎత్తు పారినందుకు వజీరు సంతో షించాడు. ఒక రాత్రి అతను పాదుషాను వెంటపెట్టుకుని రహస్యంగా ఆశ్రమానికి వచ్చాడు.\n\nతపస్వి బంగారు నగిషీలు గల పట్టు దిళ్ళపై చేరబడి పరిచారికలతో సరాగా లాడుతూ పాదుషాకు కనిపించాడు.\n\n\"చూశారా, మహారాజా, ఎంతటి మహా త్మూడు ఎలా దిగజారిపోయాడో! భక్తులకు బంగారమిచ్చి వారిని భగవంతుడికి దూరం చేసినవాళ్ళమవుతాము. అందుచేత భక్తు లకు ధర్మసత్రాలు ఏర్పాటు చేసి వారిని భక్తులుగానే ఉండనివ్వటం మంచిది,” అని వజీరు పాదుషాకు హితం చెప్పాడు.\n\nవజీరు సలహా మేరకు పాదుషా సువర్ణ దానాలు కట్టిపెట్టి, దేశంలో ధర్మశాలలు ఏర్పాటు చేశాడు.",
            "book_page_end": 27
        },
        {
            "title": "గుడ్డివాడి డబ్బు",
            "book_page_start": 29,
            "pdf_page_start": 47,
            "pdf_page_end": 50,
            "author": "ఎం. కామేశ్వరరావు",
            "genre": "నీతి కథ",
            "moral": "ఇతరుల ఆపదను అవకాశంగా మార్చుకోవడం తగదు. అన్యాయం చేసినా, దైవ ఘటనల ద్వారా న్యాయం జరుగుతుంది.",
            "keywords": [
                "సాలెవాడు",
                "గుడ్డివాడు",
                "బంగారం",
                "ఆమదం",
                "దొంగతనం"
            ],
            "characters": [
                "సాలెవాడు",
                "సాలె భార్య",
                "ముసలిది",
                "ముసలిదాని కుమార్తె",
                "గుడ్డి మనమడు",
                "చుట్టుపక్కల వాళ్ళు"
            ],
            "locations": [
                "గ్రామం",
                "నదీతీరం",
                "ఎడారి"
            ],
            "content": "ఒక గ్రామంలో ఒక సాలె ఉండేవాడు. అతను రకరకాల బట్టలు నెయ్యటంలో మంచి నిపుణుడు. ఊళ్ళో వాళ్ళ ఒత్తిడి అంతగా లేనప్పుడు ఖరీదైన శాలువలు నేసి, నగరానికి తీసుకుపోయి అమ్ముతూండే వాడు.\n\nఒకసారి సాలె ఒక అందమైన శాలువ నేసి, దాన్ని ఒక సంచిలో పెట్టుకుని రాజధానీ నగరానికి బయలు దేరాడు దూరప్రయాణం ; కొండలూ, గుట్టలూ దాటి వెళ్ళాలి. ఒక రోజు అతను నదీ తీరాన్ని చేరుకునేసరికి ఒక పక్కనుంచి, \"గుడ్డివాడి డబ్బు! నీటిలో పడిపోతోంది!\" అన్న కేక వినిపించింది.\n\nఆ కేక విని సాలెనది ఒడ్డుకు పరిగెత్తాడు. అక్కడ ఎవరూ లేరు, కాని నది ఒడ్డు పెళ్ళ వరదనీటికి విరిగి పడిపోతూ ఉండ టమూ, ఆ పెళ్ళలో ఒక పాతకాలపు చెంబు ఉండటమూ అతని కంట పడింది. సాలె\n\nఆ చెంబును పడి పోకముందే అందు కున్నాడు. ఆ చెంబులోపల కళ్ళు మిరు మిట్లు గొలుపుతూ బంగారు కాసులున్నాయి. వాటిని చూసి సాలె పరమానంద భరితుడై నాడు. అతను చెంబుమూతికి రేకు అడ్డం పెట్టి వాసెన కట్టి, తన సంచీలో నుంచి శాలువ తీసి భుజాన వేసుకుని, ఆ సంచీలో చెంబు ఉంచి, ఇంటి ముఖం పట్టాడు.\n\nఅతను ఒక గ్రామం చేరేసరికల్లా చీకటి పడింది. ఆ రాత్రి ఆ గ్రామంలోనే గడిపి, మర్నాడు బయలుదేరి తన గ్రామానికి పోవచ్చు ననుకుని, అతను ఒక ఇంటి తలుపు తట్టాడు. ఒక ముసలిది తలుపు తెరిచి, \" ఎవరు, నాయనా ? ఏం కావాలి నీకు?” అని అడిగింది.\n\n\"ఈ రాత్రికి మీ వసారాలో పడుకో నివ్వండి. భోజనం కూడా పెట్టారంటే ఒక రూపాయి యిస్తాను,” అన్నాడు సాలె.\n\n\"దాని కేం భాగ్యం, నాయనా?” అని ముసలిది సాలె దగ్గిర ఒక రూపాయి తీసు కుని, అతనికి భోజనం పెట్టి, వసారాలో పడుకో నిచ్చింది.\n\nఅంత బంగారం తెల్లవార్లూ తన వద్దనే ఉంచుకుంటే ఎవరైనా కాజెయ్యవచ్చు ననుకుని, సాలె ముసలిదాన్ని పిలిచి, \"ఈ చెంబులో ఆమదం ఉన్నది. దీన్ని లోపల జాగ్రత్తగా ఉంచండి. నేను రేపు ఉదయం వెళ్లిపోయేటప్పుడు ఇద్దురు గాని,” అన్నాడు.\n\n\"అలాగే, నాయనా,” అని ముసలిది అతని చెంబును తీసుకుపోయి, లోపల\n\nభద్రంగా ణాచింది. తరవాత ఆమె తలుపు వేసుకుని పడుకున్నది.\n\nతలవని తలంపుగా ఆ రాత్రే ముసలి దాని కుమార్తెకు పురుడు వచ్చింది. ఇంట్లో ఆమదం కోసం చూస్తే కనిపించ లేదు. అయిపోయినట్టున్నది. వసారాలో పడుకున్న మనిషి ఇచ్చిన చెంబులో ఆమదం ఉంటుం దన్న విషయం ముసలిదానికి గుర్తు వచ్చింది. ఆమె సంచీలో నుంచి చెంబు పైకి తీసి, కట్లు విప్పి, రేకు మూతతీసి చూస్తే బంగారు కాసులు కనబడి కళ్ళు చెదిరిపోయాయి. పిల్లాడు భూమి మీద పడ్డ వేళా విశేషం కదా అనుకుని ముసలిది\n\nఆ కాసులన్నీ తీసి భద్రం చేసింది. దొడ్డి దారిన వెళ్ళి పొరుగింటి వాళ్ళను లేపి, ఒక శేరు ఆమదం ఆరువు తీసుకుని, చెంబులో పట్టినంత పోసి, దానికి మూత పెట్టి, వాసెన కట్టి సంచీలో ఉంచి, మిగిలిన అమదాన్ని అవసరానికి ఉపయో గించుకున్నది.\n\nసాలెమనిషి మర్నాడు నిద్రలేచి, ముసలి దాన్నడిగి తన సంచి తాను తీసుకుని, తిన్నగా ఇంటికి వెళ్ళిపోయాడు.\n\nభార్య అతని భుజాన శాలువా చూసి, \"అది అమ్మకుండానే తిరిగి వచ్చావేం?” అని అడిగింది.\n\n\"ఆ తలుపు వెయ్యవే! ఎంత బంగారం తెచ్చానో చూద్దువు గాని! \" అంటూ సాలెమనిషి సంచీ నుంచి చెంబు పైకి తీసి, మూతతీశాడు. చెంబు నిండా ఆమదం!\n\n\"ముసలిముండ ఎంత పని చేసిందీ. ఇది దానిపనే. అది తప్ప ఇంకెవరూ ఈ చెంబును తాకలేదు,” అంటూ అతను భార్యకు జరిగినదంతా చెప్పి, \"నే నిప్పుడే వెళ్ళి ఆ ముసలిదాని అంతు తేల్చు కొస్తాను,” అని, తాను క్రితం రాత్రి మజిలీ చేసిన గ్రామానికి బయలుదేరాడు.\n\nముసలిది సాలెవాణ్ణి చూసి, \"ఏం, నాయనా, మళ్ళీ వచ్చావు? ఏమైనా మరిచి\n\nపోయావా ఏమిటి? లేక ఈ రాత్రికి కూడా ఇక్కడే పడుకుంటావా?” అన్నది.\n\n\"నా దగ్గిర ఇంకో బంగారు కాసులమూట ఉన్నదని ఆశపడుతున్నావా?” అన్నాడు సాలె కసిగా.\n\n\"బంగారు కాసులేమిటి, నాయనా ?” అన్నది ముసలిది అమాయికంగా.\n\n\"అవును, పాపం! నీ కేమీ తెలీదు! నా చెంబులో కాసులన్నీ కాజేసి అందులో ఆమదం పోసిన దానివి నువుకాదూ? ” అన్నాడు సాలె.\n\n\"ఆ చెంబులో ఆమదం ఉందని నువ్వన్నమాటేగా? ఇప్పు డందులో కాసు లున్నాయని నాకు దొంగతనం అంటగట్టు తున్నావా? కాస్త మాటలు జాగర్తగా రానీ!\" అని ముసలిది గొంతెత్తింది.\n\nచుట్టుపక్కల వాళ్ళు పోగయారు. అందరూ ముసలిదాన్నే సమర్థించారు. వాళ్ళలో కొందరు, \"నీకు చెంబునిండా\n\nకాసు లెక్కడివి? చెంబులో కాసులుపెట్టి ఆమదమని ఎందుకు అన్నావు? నీ వాలకం చూస్తే దొంగలాగున్నావే!” అని ఎదురు డబాయించారు.\n\nతనకు ఎలాంటి సాక్ష్యమూ లేనిచోట న్యాయం జరగదని సాలె అనుకుంటూండగా ఒక స్త్రీ అతనితో, \"చూడు, నాయనా ! అసలే గుడ్డిమనమడు పుట్టాడని ఏడుస్తున్న ఆ ముండమీద దొంగతనం కూడా ఎందుకు పెడతావు?” అన్నది.\n\nసాలె నిర్ఘాంతపోయాడు. తాను పడు కున్న రాత్రే ముసలిదాని కూతురు ప్రసవించిందనీ, పుట్టిన పిల్లవాడు పుట్టు గుడ్డి అనీ నలుగురూ అన్నమాటలను బట్టి తెలిసింది.\n\n\"ఇకనేం? ఆ బంగారం ఈ గుడ్డివాడిదే అయి ఉండాలి. నేను ఆ డబ్బు వాడికి అందజేయటానికే వినియోగ & డాను,” అనుకుని సాలె ఇంటిదారి పటాడు.",
            "book_page_end": 32
        },
        {
            "title": "పీడ విరగడ",
            "book_page_start": 33,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "జానపద కథ",
            "moral": "నిజమైన ప్రేమను గుర్తిస్తే, పీడ విరగడై శాంతి లభిస్తుంది. తొందరపడి నిరాకరించకూడదు.",
            "keywords": [
                "వివాహం",
                "రాజకుమారుడు",
                "కాపుపిల్ల",
                "ప్రేమ",
                "పరీక్ష"
            ],
            "characters": [
                "రాజకుమారుడు",
                "రాణి",
                "కాపుపిల్లలు",
                "అక్కలు",
                "జలదేవత",
                "రాజు"
            ],
            "locations": [
                "గ్రీసుదేశం",
                "రాజభవనం",
                "నేలమాళిగ"
            ],
            "content": "పూర్వం గ్రీసుదేశంలో ఒక రాజకుమారు దుండేవాడు. అతను ఎవరెంత చెప్పినా పెళ్ళాడ నిరాకరించాడు. \"కాబోయే రాజువురా, బాబూ. పెళ్ళి చేసుకు తీరాలి,” అని రాజు చెప్పి చూశాడు. \" పిల్లల గదులు బోసిపోతున్నాయి. పెళ్లి చేసుకోరా,” అని తల్లి చెప్పి చూసింది. ససేమిరా అన్నాడు రాజకుమారుడు.\n\nరాణి ఆటే ఆలోచించింది. తన కొడుకు ఏ కాపుపిల్లనో ప్రేమించి ఉంటాడు. `అందుకే ఆ మాట పైకి అనటానికి భయ పడుతున్నాడు. ఏ కులమైతే నేం? పిల్ల అందగత్తే, బుద్ధిమంతురాలూ అయితే చాలు ననుకున్నది రాణి.\n\nరాజుగారింటికి ఎదురుగా ఒక కాపు వాడిల్లున్నది. ఇంటికి చుట్టూ తోట ఉన్నది. ఆ తోటలో ముగ్గురు ఆడపిల్లలు బంతి ఆడుతూండటం రాణి కంట పడింజ్.\n\nముగ్గురు పిల్లలూ చక్కని చుక్కలే. తన కొడుకు వారిలో ఎవతెను ప్రేమించినా ప్రేమించి ఉండవచ్చు.\n\nరాణి పెద్ద పిల్లను పిలిపించి, \"అమ్మాయీ, మా అబ్బాయి నిన్ను ప్రేమిం చాడేమో నని అనుమానంగా ఉంది. అదే నిజమైతే నిన్ను కోడలుగా చేసుకోవటానికి నా కేమీ అభ్యంతరం లేదు,” అన్నది.\n\nఆమె ఆ పిల్లను రాజకుమారుడి గడికి తీసుకుపోయి, సోఫాలో కూర్చోబెట్టి వెళ్లి పోయింది. కొంతసేపటికి రాజకుమారుడు ఆ గదిలోకి వచ్చాడు. అతను ఆ పిల్ల కేసి చూడనైనా చూడక, బల్ల దగ్గిర కూర్చుని కాస్సేపు ఏదో రాసుకుని గది నుంచి బయటికి వెళ్లిపోయాడు.\n\nరాణి ఏమంటుందో నని కాపుపిల్ల అక్కడే కూర్చుని, ఆవలించి, ఆ సోఫా లోనే నిద్రపోయింది.\n\nఆ పిల్ల నిద్ర లేచేసరికి తెల్లవారింది. రాణి పక్కనే నిలబడి, \"ఏం జరిగిందే, అమ్మాయి?” అని అడిగింది.\n\n\"యువరాజుగారు వచ్చారు, ఏదో రాసు కున్నారు, వెళ్లిపోయారు; నాతో మాట్లాడ నైనా లేదు,” అన్నది కాపుపిల్ల.\n\nరాణి ఆ పిల్ల కేదో బహుమాన మిచ్చి పంపేసి, ఆ రోజు రెండో పిల్లను పిలిపిం చింది. రెండో పిల్లకు కూడా పెద్దదాని అను భవమే అయింది. రాజకుమారుడు ఆమె కేసి చూడలేదు, ఆమెను పలకరించలేదు.\n\nమూడో రోజు రాణి మూడో పిల్లను పిలి పించి, మిగిలిన ఇద్దరికీ చెప్పినట్టే చెప్పింది.\n\nఈ పిల్ల చురుకైనది. ఆమె రాణితో, \"ఈ బట్టలతో నేను యువరాజుగారి కంట పడటం బాగుంటుందా?” అన్నది.\n\nరాణి ఆపిల్లకు రవ్వలు పొదిగిన దుస్తులు కట్టబెట్టి, \" ఎంత అందంగా ఉన్నావే! నిశ్చయంగా నువు నా కోడలి వవుతావు! ” అని మెచ్చుకున్నది.\n\n\"అంతకన్న కూడా విడ్డూరాలు జర గవా?” అన్నది కాపుపిల్ల.\n\nఆమె గదిలో సోఫా మీద కూర్చుని ఉండగా రాజకుమారుడు గదిలోకి వచ్చాడు; ఆమె కేసి చూడనైనా చూడకుండా, బల్ల ముందు కూర్చుని, మైనంవత్తి వెలిగించి, ఏదో రాసుకోసాగాడు. గదిలో ఒక పక్క మైనా పక్షి ఒకటి నిద్రపోతున్నది.\n\n\" యువరాజుగారికి శుభం కలగాలి! ” అన్నది కాపుపిల్ల.\n\nయువరాజు జవాబు చెప్పక, రాతలో · నిమగ్నుడయాడు.\n\n\"ఏం, మైనా? నువ్వన్నా పలుకు తావా?” అన్నది కాపుపిల్ల.\n\nతల రెక్క చాటున పెట్టుకుని నిద్ర పోతున్న మైనా మాట్లాడలేదు.\n\n\"కొవ్వొత్తీ, కొవ్వొత్తీ! నువ్వైనా మాటకు మాట చెబుతావా?” అన్నది కాపుపిల్ల.\n\nరాజకుమారుడు కలం కింద పెట్టి, \"కొవ్వొత్తి, కొవ్వొత్తీ ! నీ కేం కావాలి, కొవ్వొత్తీ?” అన్నాడు చిరాకుగా. అతను ఆ చిరాకులోనే లేచి, ఆమె కేసి చూడకుండానే గది నుంచి వెళ్ళిపోయాడు.\n\nకాపుపిల్ల సోఫా మీదనే పడుకుని నిద్ర పోయింది.\n\nమర్నాడు తెల్లవారుతూనే రాణీ వచ్చి, కాపుపిల్లను, \"ఏం జరిగిందే, అమ్మాయి?” అని అడిగింది.\n\n\" ఏముంది మహారాణి? యువరాజు గారు వచ్చారు. నన్ను పలకరించి, ఎవరు తెచ్చారని అడిగారు. మీరే నని చెప్పాను.\n\nసోఫా మీద కూర్చుని, నా చెయ్యి తన చేతి లోకి తీసుకుని, చాలా విషయాలు మాట్లా డారు,” అన్నది కాపుపిల్ల.\n\nరాణి పరమానందభరితురాలై, ఆ పిల్లను మరొక రోజు కూడా ఉండి పొమ్మని కోరింది. కాపుపిల్ల రవ్వల దుస్తులు ధరించి, రాజభవనపు గవాక్షం దగ్గిర కూర్చున్నది.\n\nఆమె అక్కలు గవాక్షం కిందికి వచ్చి, \" నువు ఇంటికి రావుటే?” అని అడిగారు.\n\n\" రాను. మహారాణిగారు నన్ను రాని వ్వరు,” అన్నది చెల్లెలు.\n\n\"ఏమిటి? యువరాజుగారు నిన్ను పల కరించాడా?” అని వాళ్ళు మళ్ళీ అడిగారు.\n\nమా అక్కలు ముత్యాలచేరు తెచ్చారు. కొననా, మాననా?” అన్నది.\n\nరాజకుమా రుడు రాసుకుంటూ నే, \"కొవ్వొత్తి, కొవ్వొత్తీ! బీరువాలో తాళా లున్నాయి. సొరుగులో కాసులున్నాయి. కావలిసింది తీసుకో!” అన్నాడు. ఈ మాట అని అతను లేచి, ఆమె కేసి చూడకుండా నే బయటికి వెళ్ళిపోయాడు.\n\nఆమె లేచి వెళ్ళి, సొరుగు తెరిచి, గుప్పెడు బంగారు కాసులు తీసుకున్నది. మర్నాడు ఆమె రాణితో, ముత్యాలు కొన టానికి రాజకుమారుడు తనకు డబ్బిచ్చి నట్టు చెప్పింది. రాణి మరింత సంతో షించి, కాపుపిల్లను ఇంకో రోజు ఉండి పొమ్మన్నది.\n\nకాపుపిల్ల తన అక్కలను పిలిపించి, బంగారం ఇచ్చి ముత్యాల వర్తకుడికి ఇవ్వమన్నది.\n\n\"టక్కరిముండ! ఆ బంగారం రాణి ఇచ్చి ఉంటుంది,” అనుకున్నారు అక్కలు.\n\n\" నువు నిజంగా యువరాజుగారిని పెళ్ళాడబోతున్నావుటే?\" అని పెద్ద అక్క అడిగింది.\n\n\"అంతకన్న కూడా విడ్డూరాలు జర గవా?” అన్నది చెల్లెలు.\n\n\" నువు ఈ రాజభవనంలోనే పాతుకు పోయి యువరాజును పెళ్ళాడబోతు న్నప్పుడు, ఒకసారి మమ్మల్నిద్దరినీ భోజ నానికి పిలిచి, మాకు మా మరిదిగారిని పరిచయం చెయ్యగూడదా?” అన్నారు అక్కలిద్దరూ.\n\n\"ఇవాళ రాత్రి అడిగి చూస్తాను. ఆయన సరేనంటే అలాగే చూద్దాం,” అన్నది చెల్లెలు.\n\nకాని వాళ్ళు వెళ్ళిపోయాక ఆమె ఏడుస్తూ కూర్చున్నది. ఆమె రోజల్లా ఏడు స్తూనే ఉన్నది. రాజకుమారుడు గదిలోకి వచ్చేసరికి ఆమె ఏడుపు ఏ మాత్రమూ తగ్గలేదు.\n\n\"కొవ్వొత్తి! అయ్యొ నా కొవ్వొత్తీ!” అని ఆమె ఏడిచింది.\n\n\"ఇలా రా, కొవ్వొత్తీ. ఎందు కా ఏడుపు?” అన్నాడు రాజకుమారుడు రాసు కుంటూనే.\n\nఆమె అడుగులో అడుగు వేసుకుంటూ వెళ్ళి అతని బల్ల పక్కనే నిలబడింది. అతను తల ఎత్తలేదు.\n\n\"కొవ్వొత్తీ! నాకు పెద్ద చిక్కొచ్చి పడింది. నా అక్కలు భోజనాని కొస్తా మంటున్నారు. రమ్మనే అధికారం నాకు\n\nలేదు. నే నిక్కడ చెప్పినట్టు చేసే బాని సను. నా అక్కల ముందు నాకు తల వంపులవుతున్నందుకు ఏడుస్తున్నాను,” అన్న దామె.\n\nఅతను రాసుకుంటూనే, \"చెరువులో బాతులున్నాయి. అడవిలో లేళ్ళున్నాయి. దివాణంలో వేటగాళ్ళున్నారు. వండిపెట్ట టానికి వంటవాళ్ళున్నారు. విందు చెయ్యి, కొవ్వొత్తీ!\" అన్నాడు.\n\nఇలా అని అతను కలం అవతల పెట్టి, బయటికి వెళ్ళిపోయాడు.\n\nఈ మాట రాణితో చెబితే ఆమె విందుకు అనుమతించింది. కాపుపిల్ల విందుకు\n\nఉత్తరు విచ్చి, అక్కలకు ఆహ్వానం పంపింది. అయినా అందువల్ల సమస్య తీరలేదు. రాజకుమారుడు వారి వెంట కూర్చుని భోజనం చెయ్యడు. తన అక్కల సరసన రాజకుమారుడు కూర్చుని భోజనం చెయ్యకపోవటానికి ఏదో సాకు కల్పించాలి. ఒక నాటకం ఆడాలి. అందుకు తగిన ఏర్పాటంతా కాపుపిల్ల ముందుగానే చేసింది.\n\nఅక్కలు ఉన్నంతలో మంచి దుస్తులు ధరించి భోజనానికి వచ్చారు. యువరాజు జాడ లేదు. అక్కలకు అనుమానంగానే ఉన్నది. రాణికి మటుకు తన కొడుకు పెళ్ళి దగ్గిరపడుతున్న ట్టే అనిపించింది.\n\n\"యువరాజుగారు రావటం లేదా ఏం?” అని రెండో అక్క అన్నది.\n\n\"వస్తారు. వేటకు వెళ్ళారు. వచ్చేవేళ అయింది,” అన్నది చెల్లెలు.\n\nమరి కాస్సేపటికి బయట గుర్రపు డెక్కల చప్పుడు వినిపించింది. ఆ చప్పుడు చేసినవాడు ఆమె నియోగించిన' నౌకరు కుర్రాడు. వాడే పైకి వచ్చి, కాపుపిల్లతో, \" యువరాజుగారు తమర్ని ఒక్క క్షణం కిందికి రమ్మన్నారు. తమకు ఏదో చెప్పాలిట!” అన్నాడు.\n\nకాపుపిల్ల కిందికి దిగి వెళ్ళింది. అక్కడ రాజకుమారుడు లేడు. అతను ఎక్కడ ఉంటాడో ఆమెకు తెలీదు. తాను ఏం చెయ్యాలో ఆమెకు పాలు పోలేదు. కిందికి దిగిపోయిన మనిషి మరింత కిందికి దిగి నేలమాళిగల లోకి వెళ్ళింది. అక్కడ ఆమె వెర్రిగా తిరుగుతుండగా ఒక చోట ఆమె కాలి కింది రాతిపలక ఒకటి కది లింది. ఆమె దాన్ని ఎత్తి చూసింది. ఆ పలక కింద మెట్లున్నాయి. ఆమె ఆ మెట్ల వెంబడి, చీకట్లో తడువుకుంటూ దిగిపోయింది. మెట్ల దిగువన ఒక నడవ ఉన్నది. దాని వెంబడి వెళితే ఒక కొట్టం కనిపించింది. దాని నేల అంతా పలేరు\n\nపాకి ఉన్నది. ఆ పల్లేరు మీద పడుకుని రాజకుమారుడు ఒళ్ళు తెలియని నిద్రలో ఉన్నాడు. అతని పక్కనే ఒక స్త్రీ నిద్ర పోతున్నది. ఆమె మానవ స్త్రీ కాదు, జల దేవతలజాతిది. ఇద్దరి మధ్యా ఒక బిడ్డ పడుకుని ఉన్నది. ముగ్గురి తలల నిండా పల్లేరున్నది.\n\nఈ దృశ్యాన్ని ఒక్క క్షణంపాటు చూసి కాపుపిల్ల గబగబా మెట్లెక్కుతూ భవనం పై అంతస్తుకు వచ్చేసింది. ఆమె రాణీతో, \"యువరాజుగారు ఎవరి బిడ్డకో జాతకర్మ జరిపించబోతున్నారట; మూడు జరీ అంచుల పట్టు వస్త్రాలూ, బిడ్డకు ఒక\n\nమఖ్మల్ దిండూ, ఒక వెండి దువ్వెనా తెమ్మంటున్నారు. వారు రావటానికి ఆలస్య మవుతుందట. మనని భోజనాలు చేసెయ్య మన్నారు,” అన్నది.\n\nతమ చెల్లెలు మోసం చేస్తున్నదని అక్కలకు రూఢి అయింది. రాణి మటుకు అవతలికి వెళ్ళి, కాపుపిల్ల అడిగిన వన్నీ తెచ్చి ఇచ్చింది. వాటిని తీసుకుని ఆమె తిరిగి మెట్లు దిగి వెళ్ళి, కొట్టం చేరు కున్నది. ఆమె నిద్రపోయే బిడ్డను జాగ్రత్తగా ఎత్తి మఖ్మల్ దిండు పైన పడుకో బెట్టి, దువ్వెనతో ఆ బిడ్డ తల అంతా చక్కగా దువ్వి, ఒక పట్టువస్త్రం కప్పింది.\n\nతరవాత ఆమె దువ్వెనతో యువరాజు తలా, జలదేవత తలా దువ్వి, పల్లేళ్ళు లేకుండా చేసి, వారి పైన కూడా పట్టు వస్త్రాలు కప్పి, తన అక్కలున్న చోటికి తిరిగి వచ్చేసింది. తరవాత అందరూ భోజనాలు చేశారు.\n\nఅక్కడ కొట్టంలో జలదేవత నిద్ర లేచి, తమ మీద కప్పి ఉన్న పట్టువస్త్రాలు చూసింది. తన బిడ్డ తల నున్నగా దువ్వి ఉండటం చూసింది. తన తల తడివి చూసుకుని, ఎవరో దువ్వినట్టు తెలుసు కున్నది. ఆమె రాజకుమారుణ్ణి నిద్ర లేపి, \" మోసగాడా, ఎవతె నిన్ను ప్రేమిస్తున్నది? ఎవతెను నువు ప్రేమిస్తున్నావు? ఇక్కడికి వచ్చి ఇదంతా చేసిన దెవరు?” అని అడిగింది.\n\n\"నన్నెవరూ ప్రేమించినట్టు తెలీదు. నే నెవతెనూ ప్రేమించలేదు. నీ మచ్చు నా మీద పడ్డాక నే నింకొక స్త్రీ ముఖం\n\nఎరగను. నేను కేవలమూ నీ కోసమే జీవి స్తున్నాను,” అన్నాడు రాజకుమారుడు.\n\n\"ఈ ఆడది ఎవతో తెలుసుకుని రా,” అన్నది జలదేవత. తరవాత కొట్టంలో పెద్ద సుడిగాలి తిరిగింది. ఆ గాలిలో జలదేవతా, ఆమె బిడ్డా అదృశ్యమైపోయారు.\n\nరాజకుమారుడు మెట్లెక్కి రాజభవనం లోకి వచ్చేశాడు. రోజల్లా అతనికి పిచ్చి ఎత్తి నట్టుగా ఉన్నది. రాత్రి అతను తన గదికి వెళ్ళి, అక్కడ ఏడుస్తూ కూచుని వున్న కాపుపిల్లను చూశాడు. అదే అతను ఆమె కేసి మొదటిసారి చూడటం. ఆమె చాలా అందంగా ఉన్నది.\n\nఅతను ఆమె చెయ్యి పట్టుకుని, \"ఏడ వకు. నువు చూసినది మరెవరికీ చెప్పకు. నన్ను నువే ఆ జలదేవత నుంచి కాపా డావు. మనం మా అమ్మ దగ్గిరికీ, నాన్న దగ్గిరికి వెళ్ళి, రేపే మన పెళ్ళి ఏర్పాటు చెయ్యమని చెబుదాం, పద,” అన్నాడు.",
            "book_page_end": 40
        },
        {
            "title": "పంచవ్యాఘ్రశూరుడు",
            "book_page_start": 41,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "జానపద కథ/సాహసం",
            "moral": "పరోపకారం చేసినవారికి ప్రతిఫలం లభిస్తుంది.",
            "keywords": [
                "యువకుడు",
                "పులి",
                "వివాహం",
                "న్యాయం",
                "సాహసం"
            ],
            "characters": [
                "కట్టెలు కొట్టే యువకుడు",
                "తల్లి",
                "ఆడపులి",
                "పెళ్లికూతురు",
                "ధనికుడు",
                "చక్రవర్తి"
            ],
            "locations": [
                "చీనాదేశం",
                "కొండ ప్రాంతం",
                "న్యాయస్థానం"
            ],
            "content": "కొన్ని వందల ఏళ్ళ క్రితం చీనాదేశంలో\nఒక నిరుపేద యువకుడుండేవాడు. అతను\nకట్టెలు కొట్టి జీవించేవాడు. అతని కొక\nతల్లి మాత్రం ఉండేది.\n\nఒక శీతాకాలపు సాయంత్రంవేళ కొండ\nచరియలో అతను కట్టెలు కొట్టుతూండగా\nసమీపంలో ఉండిన వెదురుపొద నుంచి\nబాధను సూచించే మూలుగులాటిది విని\nపించింది. వెదురుపొద దట్టంగా ఉండటం\nచేత లోపల ఎవరున్నదీ కానరాలేదు.\n\nఅతను గొడ్డలి భుజాన పెట్టుకుని వెదురు\nపొదను సమీపించాడు. మూలుగు మరింత\nగట్టిగా వినిపించిందే గాని లోపల ఉన్నది\nకనిపించలేదు. అందుచేత అతను అతి\nజాగ్రత్తగా పొదలోకి ప్రవేశించాడు. జాగ్రత్త\nదేనికంటే, అది అయిదేళ్ళ క్రితం నరికిన\nవెదుళ్ళపొద. వెదురు మొదళ్ళు కత్తి కన్న\nపదునుగా ఉంటాయి, పొరపాటున ఎవ\nరైనా వాటి పైన పాదం మోపితే పాదాన్ని\nచీల్చేస్తాయి.\n\nకట్టెలు కొట్టేవాడికి పొద లోపల ఒక\nఆడపులి కనబడింది. దాని పాదంలోకి\nవెదురుపేడు లోతుగా దిగబడి పోయింది.\nఆ కారణంగా అది కదలలేని స్థితిలో ఉండి,\nబాధతో మూలుగుతున్నది. మొదట పులిని\nచూపి భయం కలిగినా, దీనంగా తన కేసి\nపులి చూసిన చూపులకు కట్టెలు కొట్టేవాడి\nగుండె ద్రవించిపోయింది.\n\nఅతను చప్పున పొద నుండి బయటికి\nవచ్చి, కొండదిగి, ఇంటికి పరిగెత్తి, \"అమ్మా,\nకొండ మీద ఒక పులి, పాపం, గాయపడి\nచాలా బాధలో ఉన్నది. దాన్ని కాపాడుదాం,\nనా వెంట సాయం వస్తావా?” అన్నాడు.\n\n\"అలాగా, నాయనా ? ఒక్కక్షణం\nఉండు. గాయాలకు రాయటానికి మందు\nతెస్తాను,” అన్నది తల్లి.\n\nచేద్దూ, నీకు పుణ్యం ఉంటుంది!\" అని\nకొడుకుతో సహా గబగబా వచ్చేసింది.\n\nఇంకా శీతాకాలం ముగియకమునుపే\nఒక ధనికుడి కుమార్తెను పెళ్ళికూతుర్ని\nచేసి, సారె తో స హా ఆ కొండప్రాంతాన,\nకాబోయే అత్తవారింటికి తీసుకు పోతూం\nడటం తటస్థించింది. పెళ్లికూతురు మేనాలో\nఉన్నది. ముందూ వెనకా మనుషులు\nపెట్టెలూ, కావళ్ళూ మోస్తూ వస్తున్నారు.\n\nఅకస్మాత్తుగా ఈ పెళ్ళివారు వచ్చేదారికి\nఅడ్డంగా అయిదు పెద్ద పులులు కూర్చుని,\nకోరలు తెరిచి గుర్రుమంటూ, తోకలు\nఆడిస్తూ ప్రత్యక్షమయాయి. కావళ్ళూ,\nపెట్టెలూ, మేనా అక్కడే పారేసి, వాటిని\nమోసేవాళ్ళంతా కాలిసత్తువ కొద్దీ పరిగెత్తి,\nకొండల్లోకి మాయమయారు. పెళ్ళికూతురు\nమాత్రం కంగారుపడి మేనా తలుపులు\nతెరుచుకొని బయటికి వచ్చి, తానూ,\nఅయిదు పులులూ తప్ప ఎవరూ లేకపోవటం\nచూసింది.\n\nత ర వాత ఒక గంటకుకాబోలు,\nకట్టెలు కొట్టేవాడి ఇంటి తలుపు ఎవరో\nతట్టారు. ఆ యువకుడు వెళ్ళి తలుపు తీసే\nసరికి, అందమైన పెళ్ళికూతురు బయట\nనిలబడి ఉన్నడి. ఆమె వెనకగా అయిదు\n\nపులులున్నాయి. అవి మందహాసం చేస్తు\nన్నట్టుగా కట్టెలు కొట్టేవాడికి అనిపించింది.\nత్వరలోనే కట్టెలు కొట్టేవాడు ఆమెను\nపెళ్ళాడాడు. ఆమె తన భర్తపట్లా, అత్తగారి\nపట్లా ఎంతో ప్రేమాభిమానాలతో మసులు\nకున్నది. వాళ్ళకు జీవితం సుఖంగా వెళ్ళి\nపోతున్నది.\n\nకాని పెళ్ళికూతురు తండ్రికి జరిగిన\nసంగతి తెలియవచ్చింది. ఆయన ఉండేది\nకొండ అవతలిపక్క. ఆయన చాలా గొప్ప\nధనికుడు, పలుకుబడి కలవాడు కూడా.\nఆయన ఆగ్రహించి, కట్టెలు కొట్టేవాడూ,\nఅతని తల్లీ కలిసి తన కుమార్తెను అపహ\nరించారని న్యాయాధికారి వద్ద ఫిర్యాదు\nచేశాడు. న్యాయాధికారి కట్టెలు కొట్టేవాణ్ణి,\nఅతని తల్లినీ న్యాయస్థానానికి రప్పించాడు.\n\nతాను పెళ్ళాడిన పిల్లను తాను దొంగి\nలించలేదనీ, పులులు తెచ్చి తన ఇంట\nదిగబెట్టాయనీ చెప్పాడు, వాడు. న్యాయాధి\nకారి ఈ మాట నమ్మక, \"వీడు తప్పు ఒప్పు\nకునేదాకా కర్రలతో కొట్టండి. నిజం చెప్పని\nపక్షంలో చచ్చేదాకా కొట్టండి,\" అని\nతన భటులను ఆజ్ఞాపించాడు.\n\nఅప్పుడు కట్టెలు కొట్టేవాడి తల్లి\nన్యాయాధికారి కాళ్ళపై పడి, \"మావాడు\nనిజమే చెబుతున్నాడు. కావలిస్తే నేను\n\nవెళ్ళి పులులను సాక్ష్యం తెస్తాను,” అన్నది.\nఇదంతా న్యాయాధికారికి ఏదో వినోదంగా\nతోచి, \"సరే, సాక్షులను తీసుకురా. అంత\nదాకా శిక్ష నిలుపుచేస్తాను,” అన్నాడు.\n\nఆమె వెళ్ళి చాలా కొద్ది సేపటిలోనే\nతిరిగి వచ్చింది. ఆమె వెనకగా వస్తున్న\nఅయిదు పెద్దపులులనూ చూసి, న్యాయ\nస్థానంలో వాళ్ళంతా పారిపోయారు.\nన్యాయాధిపతి మాత్రం ఎత్తయిన బల్ల\nఎక్కి, వణుకుతూ నిలబడి పులులను\nచూసి, \"మీరేనా—?” అన్నాడు. ఆ పైన\nఆయనకు మాట పెగలలేదు.\n\nన్యాయాధికారి అడగ దలిచిన ప్రశ్న\nఅర్థమైనట్టుగా పులులు తమ తలలను\nపైకీ, కిందికి ఆడించాయి. విచారణ అయి\nపోయింది. కట్టెలు కొట్టేవాడు, తన తల్లితో\nసహా ఇంటికి తిరిగి వచ్చేశాడు.\n\nఆయేడే వేసవిలో అనేక వేల సంఖ్యలో\nఆటవికులు రాజ్యం మీదికి దండెత్తి\n\nవచ్చారు. వాళ్ళ వెంట వేట కుక్కలూ,\nభల్లూకాలూ, వానరాలూ ఉన్నాయి. చక్ర\nవర్తి సైన్యాలు యుద్ధానికి తరలి వెళ్ళాయి\nగాని, యుద్ధ విద్యలేవీ ఆ ఆటవికమూకల\nమీద పనికిరాలేదు. చక్రవర్తికి ఘోరపరా\nజయం కలిగేలా కనబడింది. చక్రవర్తికి\nమతే పోయింది. ఆ సమయంలో ఆయనతో\nఎవరో కట్టెలు కొట్టేవాడి పులులను గురించి\nచెప్పారు. చక్రవర్తి అతన్ని పిలిపించి,\n\"నువు శత్రువులను పారదోలితే నా సేనకు\nనిన్ను సర్వసేనాని చేస్తాను,” అన్నాడు.\n\nయోథులనూ, భేరీలనూ, కవచాలనూ\nచూసి బెదరని ఆటవిక సేన అయిదు పెద్ద\nపులులను చూడగానే హడలి పారిపోయింది.\nచక్రవర్తి పరువు దక్కింది. ఆయన కట్టెలు\nకొట్టేవాణ్ణి శాస్త్రోక్తంగా సర్వసేనానిగా\nఅభిషేకించి, \"పంచవ్యాఘ్రశూర” అని\nబిరుదిచ్చి, పెద్ద జీతం మీద తన వద్ద\nకొలువు ఉంచుకున్నాడు.",
            "book_page_end": 44
        },
        {
            "title": "చిన్నపరీక్ష",
            "book_page_start": 45,
            "pdf_page_start": 63,
            "pdf_page_end": 64,
            "author": "వి. సుందరరావు",
            "genre": "నీతి కథ",
            "moral": "ఆకలిని పరీక్షించడం కన్నా, ఆకలితో ఉన్నవారిని కనికరించి అన్నం పెట్టడమే ధర్మం.",
            "keywords": [
                "బిచ్చగాడు",
                "ఆకలి",
                "ఓర్పు",
                "పరీక్ష",
                "దయ"
            ],
            "characters": [
                "బిచ్చగాడు",
                "యజమాని",
                "ద్వారపాలకుడు",
                "యజమాని భార్య"
            ],
            "locations": [
                "ఊరు",
                "పెద్ద లోగిలి"
            ],
            "content": "ఒక బిచ్చగాడుండేవాడు. వాడు ఊళ్ళ వెంబడి తిరుగుతూ బిచ్చమెత్తుకునేవాడు. ఒకసారి వాడు చాలాదూరం తిండిలేకుండా ప్రయాణంచేసి, ఆకలి దహించుకుపోతూ ఒక ఊరు చేరాడు. అక్కడ వాడి కొక పెద్ద లోగిలి కనబడింది. అంత గొప్పయింట తనకు పట్టెడన్నం దొరక్కపోదను కున్నాడు బిచ్చగాడు.\n\nసింహద్వారం వద్ద ద్వారపాలకుడు కని పించాడు.\n\n\"అయ్యా ! ఆకలితో చచ్చిపోతున్నాను. పట్టెడన్నం పెట్టించండి,” అని బిచ్చగాడు ద్వారపాలకుడితో అన్నాడు.\n\n\"ఆకలితో చచ్చిపోతున్న వాళ్ళకోసమే మా యజమాని కనిపెట్టుకుని ఉన్నారు. లోపలికిపద.” అని ద్వారపాలకుడు బిచ్చగాణ్ణి తీసుకుపోయి యజమానికి చూపించాడు.\n\n\"ఏంకావాలి నీకు ?\" అని యజమాని బిచ్చగాణ్ణి అడిగాడు.\n\n\"రెండు రోజులుగా ఒక్క మెతుకు తిన లేదు. ఆకలి దహించుకుపోతున్నది. పట్టె డన్నం పెట్టించండి, మీకు పుణ్యం ఉంటుంది,” అన్నాడు బిచ్చగాడు.\n\n\"తప్పకుండా! ....ఎ వర్రా అక్కడ? కాళ్ళూ చేతులూ కడుక్కోవటానికి నీళ్ళు పట్టుకురండి. ఈ వసారాలో పీటా, విస్తరీ వెయ్యండి,” అని కేకపెట్టాడు యజమాని.\n\nనౌకర్లు వచ్చి వసారా చివర నీళ్ళు ఉంచి నట్టూ, అవతలగా పీట వాల్చినట్టూ, విస్తరి వేసినట్టూ అభినయం చేసి వెళ్ళిపోయారు. కాని వాళ్ళు నీరుగాని, పీటగాని, విస్తరిగాని తీసుకురాలేదు. అయినా య జ మా ని, \"ఆ చెంబుతో కాళ్ళూ, చేతులూ కడు క్కుని, ఇలా ఈ పీట మీద కూర్చో,” అన్నాడు బిచ్చగాడితో.\n\nబిచ్చగాడికి ఒక క్షణంపాటు మతిపోయి నట్టయింది. కాని ఆ ఇంటి యజమాని తనతో ఏదో ఆట ఆడుతున్నట్టు తెలుసు కుని, తాను కూడా అందుకు తగినట్టుగానే నటించ నిశ్చయించాడు వాడు లేని చెంబుతో కాళ్ళూ, చేతులూ, ముఖమూ కడుక్కుని, పోయి ఉత్తుత్త పీట మీద కూర్చున్నాడు.\n\n\"ఒరే, ఇతనికి పూరీలూ, లడ్డూలూ, పాయసమూ పట్టుకురండి,” అని కేక వేశాడు యజమాని.\n\nనౌకర్లు ఖాళీ పళ్ళాలతో ఏవేవో తెచ్చి బిచ్చగాడి ముందు వడ్డించినట్టు కొంచెం సేపు నటించారు. ఒక ఖాళీగ్లాసు అతని ముందు పెట్టారు.\n\nబిచ్చగాడు అవన్నీ తింటున్నట్టూ, తాగు తున్నట్టూ నటించాడు.\n\n\"పూరీలు చాలా బాగున్నాయి. మరి రెండు తెప్పించనా ? .... ఇతనికి ఇంకా\n\nలడ్డూలూ, పాయసమూ వడ్డించండిరా! అంతా వంటగదిలోనే తగలడ్డారా ఏం?” అన్నాడు యజమాని.\n\nబిచ్చగాడు పొట్ట తడువుకుంటూ, \"ఇంక వద్దు, బాబూ. ఇప్పటికే కడుపు నిండి పోయింది. ఎంతో భుక్తాయాసంగా ఉంది. పోయే ప్రాణాన్ని నిలబెట్టారు. మీ మేలు మరవను. ఇక వెళ్ళివస్తాను, సెలవిప్పిం చండి,” అన్నాడు.\n\nఇంతలో గృహస్థు భార్య వచ్చి, \"కూర్చో, నాయనా. ఇదంతా `ఒక చిన్నపరీక్ష. అసలు భోజనం నేను పెట్టిస్తాను. ఆకలికి ఓర్పుండ దని మావారు నాతో ఇంతకు ముందే పందెం వేసి ఓడిపోయారు. నూవు చాలా ఓర్పు చూపావు.” అన్నది.\n\nఆమె ఆ బిచ్చగాడికి నిజమైన పూరీలూ, లడ్డూలూ, పాయసమూ కడుపునిండా పెట్టి, అతనికి నిజమైన భుక్తాయాసం తెప్పించి పంపేసింది.",
            "book_page_end": 46
        },
        {
            "title": "వ్యత్యాసం",
            "book_page_start": 47,
            "pdf_page_start": 65,
            "pdf_page_end": 66,
            "author": "ఎమ్. జయరాం",
            "genre": "నీతి కథ",
            "moral": "ధర్మశీలత గర్వంగా మారినప్పుడు దాని విలువ తగ్గుతుంది. అణకువతో ఉంటేనే మంచి గుణం నిలబడుతుంది.",
            "keywords": [
                "రాజు",
                "ధర్మం",
                "ముని",
                "గర్వం",
                "పరీక్ష"
            ],
            "characters": [
                "రాజు",
                "ముని",
                "సామంతులు",
                "ఉద్యోగులు"
            ],
            "locations": [
                "రాజ్యం",
                "అరణ్యం",
                "ముని ఆశ్రమం"
            ],
            "content": "ఒకప్పుడు ఒక రాజు తన రాజ్యాన్ని ధర్మం తప్పకుండా పాలించేవాడు. ఆదర్శప్రాయు డైన రాజుగా ఆయనకు అంతులేని కీర్తి వచ్చింది.\n\nఒకనాడు ఆ రాజు వేటకు వెళ్ళాడు. వేటతమకంలో ఆయన తన పరివారానికి దూరమై, కీ కారణ్యంలో చిక్కుకుని, దారి తప్పి చాలాసేపు తిరిగి, ఆకలిదప్పులతో ఒక ముని ఆశ్రమాన్ని ఎలాగో చేరుకున్నాడు.\n\nముని కళ్ళు మూసుకుని ధ్యానంలో ఉన్నాడు. రాజు ఆయనకు నమస్కారం చెబుతూ, \"దారితప్పి అరణ్యంలో చిక్కుకుని, ఆకలిదప్పులతో అలసి ఉన్నాను. ఇక్కడ కొంచెం సేపు విశ్రాంతి తీసుకునే టందుకు అనుమతిస్తారా?” అని అడిగాడు.\n\nముని కళ్లు తెరవకుండానే, \" అవశ్యం తీసుకోవచ్చు. ఈ దేశాన్ని ఏలే రాజు ధర్మా త్ముడు. అందుచేత ఆకలిదప్పుల భయం\n\nలేదు. ఆశ్రమంలో ఏ కాయ తిన్నా, ఏ ఆకు తిన్నా రుచిగానూ, పుష్టికరంగానూ ఉంటుంది. వాటితో నీ ఆకలీ, దప్పీ తీర్చుకో,\" అన్నాడు.\n\nరాజు ఆశ్చర్యపడి సమీపంలో ఉన్న చెట్టు కాయ ఒకటి కోసి నోట వేసుకున్నాడు. తియ్యగానూ, రుచిగానూ ఉన్నది. పుల్ల గానూ, చేదుగానూ ఉండవలిసిన కాయలూ, ఆకులూ కూడా తియ్యగా ఉండి, రాజును బాధించిన ఆకలిదప్పులు క్షణంలో తొలగి పోయాయి. శరీరంతోబాటు మనసుకూ ఎంతో తృప్తి కలిగింది. రాజు అక్కడే కొంతసేపు విశ్రాంతి తీసుకుని ఇంటికి తిరిగి వచ్చేశాడు.\n\nఇంటికి వచ్చాక రాజుకు, తన ధర్మ పరిపాలనయొక్క మహత్తును లోకానికి తెలపాలని బుద్ధి పుట్టింది. ఆయన తన సామంతులనూ, పెద్ద ఉద్యోగులనూ, పుర\n\nప్రముఖులనూ విందుకు పిలిచాడు.\nవిందుకు గాను వేపాకు పచ్చడి, కాకర కాయలు వేసి పాయసమూ లాంటివి తయారు చేయమని తన వంట వాళ్ళకు ఉత్తరు విచ్చాడు. రాజుగారి ఉద్దేశం ఏదో ఉంటుందనుకుని వంటవాళ్ళు ఆయన ఆజ్ఞాపించిన ప్ర కార మే వంటకాలు తయారుచేశారు.\n\nఅందరితోబాటు రాజుగారు కూడా భోజ నానికి కూర్చున్నాడు. అయితే ఆయనకు గొప్ప ఆశాభంగం కలిగింది. తాను చేయిం చినవన్నీ చేదు విషం! నోట పెడితే వాంతి వచ్చేసింది.\n\nరాజుగారు విందు ఆపు చేయించి, మళ్ళీ వేరే వంట చేయించి, అందరికీ పెట్టించి, తన మానాన్ని కాపాడుకున్నాడు. కాని ఆ నాడు ముని ఆశ్రమంలో ఏది తిన్నా రుచిగా ఎందుకున్నదో, ఈ నాడు అలా ఎందుకు లేదో ఆయనకు ఆర్ధం కాలేదు.\n\nవంటవాళ్ళే విందు పాడుకావటానికి కార ణమై ఉంటారనుకుని, ఆయన వేపాకూ, కాకరకాయలూ తిని చూశాడు. అవి చేదు గానే ఉన్నాయి. అంటే వంటవాళ్ళ తప్పు లేదన్నమాట.\n\nఈ వ్యత్యాసానికి కారణం మునినే అడిగి తెలుసుకుందామని రాజు ఆశ్రమానికి వెళ్ళి మునితో జరిగిన సంగతంతా చెప్పి. \"ఆనాడు ఏది తిన్నా రుచిగా ఉన్నది, ఈ నాడు ప్రతిదానికీ దాని మామూలు రుచే ఉండటానికి కారణం ఏమిటి, స్వామీ?” అని అడిగాడు.\n\n\"ఆ నాడు నువే రాజువని తెలియక నీధర్మశీలతను పొగడాను. దానిమూలంగా నీలో గర్వాతిశయం కలిగింది. నీ మహిమను నువే పరీక్షకు పెట్టావు. మహిమలు ఆపద్ధ ర్మంగా కనబడతాయే గాని పరీక్షకు నిల వవు,” అని ముని చెప్పాడు. అటు తర వాత రాజు అణకువ తెచ్చుకున్నాడు.",
            "book_page_end": 48
        },
        {
            "title": "మహాభారతం",
            "book_page_start": 49,
            "pdf_page_start": 67,
            "pdf_page_end": 74,
            "author": "చందమామ బృందం",
            "genre": "పౌరాణికం/చరిత్ర",
            "moral": "మంచి గురువు లభించడం, కష్టపడి సాధన చేయడం విజయాన్నిస్తుంది.",
            "keywords": [
                "భీముడు",
                "ద్రోణుడు",
                "అర్జునుడు",
                "పాండవులు",
                "విలువిద్య"
            ],
            "characters": [
                "ధర్మరాజు",
                "భీముడు",
                "దుర్యోధనుడు",
                "కుంతి",
                "విదురుడు",
                "ద్రోణుడు",
                "అర్జునుడు",
                "కర్ణుడు",
                "ద్రుపదుడు",
                "అశ్వత్థామ",
                "పరశురాముడు"
            ],
            "locations": [
                "హస్తినాపురం",
                "నాగలోకం",
                "పాంచాల దేశం"
            ],
            "content": "ఈ లోపల ధర్మరాజు భీముడి కోసం అంతటా వెతికాడు. భీముడి జాడ లేదు. దుర్యోధనుణ్ణి అడిగితే, \" అప్పుడే నగ రానికి వెళ్ళిపోయాడు,\" అన్నాడు. ధర్మ రాజు వెంటనే నగరానికి తిరిగి వెళ్ళి, కుంతిని కలుసుకుని, భీముడు వచ్చాడా అని అడిగితే ఆమె రాలేదన్నది.\n\n\"వాడు ఒకచోట పడుకుని నిద్రపోవటం చూశాను. మళ్లీ చూస్తే అక్కడ లేడు. అంతటా వెతికాను. ఎక్కడా కనబడడు. నా ప్రయాస అంతా వృధా. ఏమై పోయాడో?” అన్నాడు ధర్మరాజు.\n\nకుంతికి దుఃఖం వచ్చింది. \" నువూ, నీ తమ్ములూ నాలుగు దిక్కులా వాడికోసం వెతకండి, నాయనా,” అని ఆమె ధర్మ\n\nరాజును పంపేసి, విదురుణ్ణి పిలిపించి, \"మిగిలినవాళ్ళతో ప్రమాణకోటిస్థలానికి వెళ్ళిన భీముడు తిరిగి రాలేదు. ధర్మరాజు ఎంత వెతికినా వాడు కనిపించలేదుట. దుర్యోధనుడికి వాడంటే అమిత ఈర్ష్య; వాడి ప్రాణాలు తీశాడో ఏమోనని భయంగా ఉన్నది,” అన్నది.\n\n“నాతో అంటే అన్నావు, ఈ మాట మరెక్కడా అనకు. దుర్యోధనుడు పరమ దుర్మార్గుడు. ఈ మాట వింటే వాడు నీ మిగిలిన కొడుకులను బతకనివ్వడు. అది చూసుకో. అయినా భీముడి ప్రాణాల కేమీ భయం ఉండదులే. నీ కొడుకు లందరూ దీర్ఘాయువులు,” అని విదురుడు కుంతిని ఊరడించి వెళ్ళిపోయాడు.\n\nఅక్కడ నాగలోకంలో భీముడు ఎనిమిది రోజులు నిద్రపోయి, మేలుకున్నాడు. అప్పుడు నాగులు అతనితో, \"నువు తాగిన దివ్యరసం ఇప్పుడు జీర్ణమయింది.. నీ కిక వెయ్యి ఏనుగుల బలం ఉన్నది. గంగలో స్నానం చేసి, నీ తల్లినీ, తోబుట్టువులనూ చేరుకో,” అన్నారు.\n\nవాళ్ళు భీముడి చేత గంగలో స్నానం చేయించి, కట్టుకోవటానికి పట్టుబట్ట లిచ్చి, అనేక ఓషదులు చేర్చి తయారుచేసిన పరమాన్నం పెట్టి, అనేక నగలతో అలంక రించారు. తరవాత ఒక నాగుడు భీముణ్ణి ప్రమాణకోటిస్థలంలో ఒక వనానికి\n\nమోసుకు వచ్చాడు. భీముడు తనను సాగ నంప వచ్చిన నాగుల వద్ద సెలవు పుచ్చు కుని, హస్తినాపురం చేరి, తల్లికీ, అన్నకూ నమస్కరించి, తమ్ముళ్ళను కౌగలించు కున్నాడు. అతని రాకతో అందరి విచా రమూ తొలగిపోయింది.\n\nభీముడు తల్లితో తనను దుర్యోధనుడు చంపాలని విషాహారం పెట్టటమూ, కాళ్ళు చేతులు కట్టి నదిలోకి తొయ్యటమూ, నాగ లోకంలో తన అనుభవాలూ చెప్పాడు.\n\nఅది మొదలు పాండవులు ఒకరి నొకరు వెయ్యి కళ్ళతో కాపాడుకుంటూ వచ్చారు. దుర్యోధనుడు పాండవులకు ద్రోహం చెయ్య టానికి చేసిన ఆలోచనలను విదురుడు భగ్నం చేస్తూ వచ్చాడు.\n\nకౌరవ పాండవ కుమారులు కృష్ణా చార్యుల వద్ద విలువిద్య నేర్చుకునేటట్టు భీష్ముడు ఏర్పాటు చేశాడు. కుర్రవాళ్ళు కొంత కాలం కృపాచార్యుల వద్ద శిక్షణ పొందిన పిమ్మట భీష్ముడు వారికి గురువుగా ద్రోణాచార్యుణ్ణి ఏర్పాటు చేశాడు.\n\nఈ ద్రోణుడు భరద్వాజు డనే ఋషికి కొడుకు. అతను పెరిగి పెద్దవాడై వేద వేదాంగాలను పూర్తిగా చదివి, అస్త్రవిద్యలు నేర్చుకోవటానికి అగ్నివేశు డనే వాడివద్ద\n\nశిష్యుడుగా చేరి, - ఆగ్నేయాది అస్త్రాలను సంపాదించాడు. అగ్నివేశుడి వద్దనే మరొక శిష్యుడు కూడా ఉండేవాడు. అతను వృష తుడి కొడుకు, ద్రుపదు డనేవాడు. ఇద్దరూ ఒక గురువు దగ్గిర శిష్యులు కావటంచేత ఇద్దరికీ స్నేహం కుదిరింది.\n\nకొంత కాలానికి పాంచాల రాజైన వృష తుడు చనిపోగా, ద్రుపదుడు పాంచాల దేశానికి రాజ్యాభిషేకం చేసుకున్నాడు. ద్రోణుడి తండ్రి అయిన భరద్వాజుడు కూడా పోయాడు. తరువాత ద్రోణుడు కృపాచార్యుడి చెల్లెలయిన కృపి అనే ఆమెను పెళ్ళాడాడు. వారిద్దరికీ అశ్వత్థామ అనే కొడుకు కలిగాడు.\n\nద్రోణుడు సంసారం ఈదే ప్రయత్నంలో సంపాదన మార్గం చూసుకోవలిసి వచ్చింది. పరశురాముడు బ్రాహ్మణులకు అడిగి నంతగా దానాలు చేస్తున్నాడని వినిద్రోణుడు అక్కడకు వెళ్ళాడు. పరశురాముడు ద్రోణుడితో, \" నాయనా, నా కున్నదంతా బ్రాహ్మణులకు ఇచ్చేశాను. భూమి అంతా కశ్యపుడి కిచ్చాను. ఇక నా వద్ద అస్త్రాలు తప్ప మరేమీ లేవు,” అన్నాడు.\n\n\" ఆ అస్త్రాలనే నాకు దయచేయించండి.\" అన్నాడు ద్రోణుడు.\n\n\" పరశురాముడు ద్రోణుడికి తన వద్ద ఉన్న అస్త్రాలన్నీ ఇచ్చేస్తూ, వాటిని ఎలా ప్రయోగించాలో, ఎలా ఉపసంహరించాలో శాస్త్రోక్తంగా చెప్పాడు.\n\nతరవాత ద్రోణుడు, తన పూర్వ స్నేహితు డైన ద్రుపదుడు తనకు సహాయపడతాడనే ఉద్దేశంతో, అతని వద్దకు వెళ్ళాడు. రాజయాక ద్రుపదుడికి కళ్ళు నెత్తి కొచ్చాయి. అతను ద్రోణుణ్ణి చూసి, \"నువ్వె వరో నే నెరగను. వెళ్ళు, వెళ్ళు,” అన్నాడు.\n\nఅవమానం పొందిన ద్రోణుడు హస్తినా పురానికి తిరిగి వచ్చి, తన బావమరిది చాటున అజ్ఞాతంగా ఉంటూ వచ్చాడు.\n\nద్రోణుడు కుర్రవాళ్ళనందరినీ చేర్చి,\n\"మీకు నేను విలువిద్య చెప్పటం పూర్తి అయినాక నా పని ఒకటి చేసి పెట్టవలిసి ఉంటుంది,” అన్నాడు.\n\nఎవరూ మాట్లాడలేదు. అర్జునుడు మాత్రం, \"గురుదేవా, మీరేం చెప్పినా చేస్తాను,” అన్నాడు.\n\nద్రోణుడికి చాలా ఆనందమయింది. ఆయన అర్జునుణ్ణి కౌగలించుకుని, చాలా సార్లు ముద్దాడాడు.\n\nద్రోణుడి దగ్గిర ధృతరాష్ట్రుడి కొడు కులూ, పాండురాజు కొడుకులూ మాత్రమే గాక, హస్తినాపురానికి వచ్చి ఉన్న యాదవ\n\nకుమారులు కూడా శిష్యులుగా చేరి విలు విద్య నేర్చుకున్నారు.\n\nసూతుడి ఇంట పెరిగిన కర్ణుడు కూడా ద్రోణశిష్యుడయాడు.\n\nఅప్పటి నుంచి కూడా కర్ణుడికి దుర్యో ధను డంటే అభిమానం; అవకాశం దొరికి నప్పుడల్లా పాండవులను హేళన చేసేవాడు, అవమానించేవాడు.\n\nద్రోణుడు చెప్పిన విధంగా అస్త్రప్రయో గాలను సామర్థ్యంతో చేస్తూ వచ్చినవాడు ఒక్క అర్జునుడే. అందుచేత ద్రోణుడు, అర్జునుడు తనంతవాడు కాగలడని అను కుంటూ ఉండేవాడు.\n\nద్రోణుడు ఒకపని చేసేవాడు. శిష్య లందరికీ చెంబులిచ్చి నీరు తెమ్మనేవాడు; తన కొడుకైన అశ్వత్థామకు పెద్ద మూతిగల చెంబు ఇచ్చి, మిగిలినవారికి చిన్న మూతి గల చెంబు లిచ్చేవాడు; ముందు వచ్చిన వారికి అనేక అస్త్రరహస్యాలు చెబుతూండే వాడు. పెద్ద మూతిగల చెంబు తీసుకున్న అశ్వత్థామ తన చెంబును శీఘ్రంగా నించు కుని ముందు వచ్చేవాడు. అర్జునుడు, తన చెంబుమూతి చిన్నదైనా, వారుణాస్త్ర ప్రభావంతో దాన్ని శీఘ్రంగా నించుకుని, అశ్వత్థామతోపాటే తిరిగి వచ్చి, అశ్వత్థామ నేర్చుకున్న రహస్య విద్యలన్నీ తాను కూడా నేర్చుకునేవాడు. ఈ కారణంగా అశ్వత్థామకు అర్జునుడంటే చాలా అసూయ ఉండేది.\n\nఒకరాత్రి ద్రోణుడికి ధనుష్టంకారం విని నిద్రాభంగమయింది. ఆయన లేచి వచ్చి, అర్జునుడు చీకట్లో విలువిద్యాభ్యాసం చేస్తూ ఉండటం గమనించి, కౌగలించుకుని, \"నాయనా, నీతో సమానమైన విలుకాడు మరొకడు లేడనిపించేలాగా నిన్ను తయారు చేస్తాను,” అన్నాడు. అన్న విధంగా నే ఆయన అర్జునుడికి దొమ్మియుద్ధం ఎలా చేయాలో, రథాలమధ్యా, ఏనుగులమధ్యా నేలపై నిలబడి ఎలా యుద్ధంచెయ్యాలో, గదలూ మొదలైనవాటితో యుద్ధం ఎలా చెయ్యాలో, వాటిలోని రహస్యాలన్నిటితో సహా నేర్పాడు.",
            "book_page_end": 56
        },
        {
            "title": "గాంధీకథ",
            "book_page_start": 57,
            "pdf_page_start": 75,
            "pdf_page_end": 78,
            "author": "చందమామ బృందం",
            "genre": "జీవిత చరిత్ర",
            "moral": "ఆదర్శాల కోసం కష్టపడటం, నిరాడంబర జీవితాన్ని గడపడం, సేవ చేయడం గొప్ప లక్షణాలు.",
            "keywords": [
                "గాంధీ",
                "బోయెర్ యుద్ధం",
                "దక్షిణాఫ్రికా",
                "ఆంబులెన్స్ దళం",
                "నిరాడంబరత"
            ],
            "characters": [
                "గాంధీ",
                "గోఖలే",
                "చాంబర్లేన్",
                "పార్సీ మిత్రుడు"
            ],
            "locations": [
                "దక్షిణాఫ్రికా",
                "నేటాలు",
                "బొంబాయి",
                "డర్బాన్",
                "ట్రాన్స్వాల్"
            ],
            "content": "గాంధీకథ\n\nగాంధీ మీద ఈ దాడి జరిగినది 1897 జనవరి 13 న. అది ముఖ్యమైన రోజు. ఆ రోజు నుంచి భారతీయులలోనూ, కొంత మంది ఆలోచనాపరులైన తెల్లవారిలోనూ గాంధీకి గౌరవం పెరిగింది.\n\n1899 లో బోయెర్ యుద్ధం జరిగింది. దక్షిణాఫ్రికాలో పెత్తనం బోయెర్లదా, బ్రిటిషువాళ్ళదా అన్నది తేల్చుకోవటానికే ఈ యుద్ధం జరిగింది. భారతీయుల పట్ల రెండు జాతులవాళ్ళూ అక్రమంగానే ప్రవర్తించారు. అందుచేత ఈ యుద్ధం పట్ల నేటాలు భారతీయులు ఎలాటి వైఖరి అవలంబించా లన్నది గాంధీ కి గడ్డు సమస్య అయింది. అప్పటి కింకా ఆయనలో శాంతి అహింసల సిద్ధాంతం బాగా రూపొంద లేదు. గాంధీ ఈ యుద్ధంలో బ్రిటిషువారినే బలపరచ నిశ్చయించాడు. బ్రిటిషు సామ్రా\n\nజ్యంలో అప్పటి కింకా విశ్వాసం ఉండటమే ఆయన నిర్ణయానికి కారణం. యుద్ధంలో బోయేర్లే గెలుస్తారనీ, అందుచేత భారతీయులు తటస్థంగా ఉంటే లాభం ఉన్నదనీ కొందరు భావిస్తే, దాన్ని గాంధీ పిరికివాద మని కొట్టేశాడు.\n\nభారతీయులలో అధిక సంఖ్యాకులు గాంధీ పద్ధతినే అవలంబించారు. కాని బ్రిటిషువారు వారి సహకారాన్ని వెంటనే స్వీకరించలేదు. యుద్ధంలో బ్రిటిషువారు బాగా దెబ్బతిన్న సమయంలో భారతీయ ఆంబులెన్స్ దళం ఒకటి ఏర్పరచటానికి అనుమతి లభించింది. ఈ దళానికి గాంధీ నాయకుడు. అందులో 1100 మంది భార తీయులు పనిచేశారు. యుద్ధరంగంలో గాయపడిన వారిని దూరంగా, 20 మైళ్ళలో ఉన్న స్థావరానికి చేర్చటం ఈ దళం పని.\n\nఈ ఆంబులెన్స్ దళం మంచి ప్రశం సలు పొందింది. ఇందులో ప్రముఖ పాత్ర వహించినవారు 37 మందికి పతకాలు బహూకరించబడ్డాయి. భారతీయుల పట్ల బ్రిటిషువారికి ఆదరం హెచ్చింది. ఇక నేటాలు భారతీయులకు తన అవసరం అంతగా ఉండదని, 1901 లో గాంధీ స్వదేశానికి బయలుదేరాడు. ఆ సమయం లోనే కలకత్తాలో కాంగ్రెసు సమావేశం జరి గింది. దానికి హాజరైన గాంధీకి కాంగ్రెసు శిబిరం పరిస్థితులు అరాజకంగానూ, అనా రోగ్యకరంగానూ కనిపించాయి. ఆయనను ఎవరూ ఎరగరు. కాంగ్రెసు కార్యదర్శి\n\nదగ్గిర ఆయన గుమాస్తా పని, పత్రాలూ అవీ మోసే బేరరు పనీ చేశాడు.\n\nఆ సమావేశంలో ఆయన దక్షిణాఫ్రికా లోని భారతీయుల దుస్థితి గురించి ఒక తీర్మానం ప్రతిపాదింపజేశాడు.\n\nసమావేశం ముగిశాక గాంధీ గోఖలేతో ఒక నెల గడిపాడు. గాంధీని భారతీయ రాజకీయ రంగంలోకి లాగాలని గోఖలే ఉద్దేశం. ఆయన సలహా ననుసరించి గాంధీ బొంబాయిలోని శాంటాక్రుజ్ లో మంచి బంగళా తీసుకుని ప్రాక్టీసు ప్రారంభించి, త్వరలోనే వృద్ధిలోకి వచ్చాడు. కాని గోఖలే అనుకున్నట్టు జరగలేదు. దక్షిణాఫ్రికా నుంచి గాంధీకి మళ్లీ పిలుపు వచ్చింది. జరిగిన దేమిటంటే—\n\nబ్రిటిషువారికి బోయెర్లకూ యుద్ధం ప్రారంభమైనప్పుడు బ్రిటిష్ ప్రభుత్వం భారతీయుల పట్ల బోయెర్లు వహించిన వైఖరిని విమర్శించింది. కాని యుద్ధం ముగిసినాక, బోయెర్ల చట్టాలను సంస్క రించటానికి బ్రిటిషు ప్రభుత్వం ఒక కమి టీని నియమించింది. ఈ కమిటీవారు బోయెర్లు అవలంబించిన జాతి విద్వేష విధానాలను మరింతగా బలపరిచారు. ట్రాన్సావల్లోని ఆసియావాసులను అదు\n\nపులో ఉంచటానికి ఒక ప్రభుత్వ శాఖ కూడా ఏర్పాటయింది.\n\nగాంధీ 1902 డిసెంబరులో డర్బాన్ చేరాడు. అప్పుడు బ్రిటిషు వలసల మంత్రి చాంబర్లేన్ అక్కడికి వచ్చి ఉన్నాడు. ఆయనను కలుసుకోవటానికి ఏర్పాటైన భారతీయ ప్రతినిధి వర్గానికి గాంధీ నాయ కత్వం వహించాడు. వలసప్రభుత్వాలు సర్వస్వతంత్ర మైనవనీ, భారతీయులు అక్కడి ప్రభుత్వంతో ఏదో విధంగా సమా ధాన పడటం మంచిదనీ చాంబర్లేన్ వారికి సలహా ఇచ్చాడు.\n\nచాంబర్లేన్ నేటాలు నుంచి ట్రాన్స్ వాలకు వెళ్ళినప్పుడు గాంధీ ట్రాన్స్వాల్ భారతీయులకు ప్రాతినిధ్యం వహించ యత్నించాడు, కాని ట్రాన్స్వాల్ ప్రభుత్వం పడనివ్వలేదు. దక్షిణాఫ్రికా భారతీయులు గాంధీని అర్జంటుగా పిలిచిన పని ఇలా పరిణమించింది.\n\nగాంధీ స్వదేశానికి తిరిగి వచ్చి తన కుటుంబంతో సుఖంగా జీవించటం తప్ప చేసేదేమీ కనిపించలేదు. కాని ఆయన, తనను అంతగా నమ్మిన దక్షిణాఫ్రికా భార తీయులను వారి కర్మకు వదిలి రాలేక పోయాడు. ఆయన ట్రాన్స్వాల్ సుప్రీమ్\n\nకోర్టులో అటార్నీగా ఎన్రోల్ అయి, ప్రాక్టీసు ప్రారంభించాడు. ఆయన జీవితంలో ఇదొక పెద్ద మలుపు. దక్షిణాఫ్రికా భారతీయులు పోరాడవలసినది తెల్లవాళ్ళతో సమాన హక్కులకోసం కాదు—తమ ప్రాథమిక హక్కులకోసం. వారిని ప్రతిఘటించే శక్తులు పైశాచిక స్వభావం గలవి. ఇలాటి అసమ సమరానికి గాంధీ నాయకత్వం వహించాడు. ఇందుకుగాను ఆయన తన నైతిక, ఆధ్యాత్మిక శక్తులను ఎంతగానో పెంచుకోవలిసి వచ్చింది.\n\nరాజకీయాలలో చురుకుగా పాల్గొనటం మూలాన గాంధీకి ప్రాక్టీసు పెరిగింది. ఆయన\n\nసాలుసరి రాబడి అయిదువేల పౌనులకు హెచ్చింది. అయితే ఆయన వచ్చిన కేసల్లా పట్టలేదు. అక్రమమైన కేసులను చేపట్టటం తన వృత్తిధర్మంగా ఆయన ఏనాడూ భావించలేదు. దర్బానులోని తన మిత్రుడైన పార్సీ ఒకడు సుంకాలు ఎగవేసి గాంధీని సలహా అడిగాడు. గాంధీ అతనిని సమర్థించటానికి మారుగా, అధికారుల వద్దకు వెళ్ళి అతను చేసిన అక్రమాలన్నీ బయటపెట్టటానికి ఒప్పించాడు.\n\nకోర్టు వ్యవహారాలను గురించేగాక, కుటుంబ సమస్యలను గురించీ, వ్యక్తిగత మైన సమస్యలను గురించి కూడా చాలా మంది గాంధీని సలహాలు అడుగుతూండే వారు. రోగులకు ఆయన ప్రకృతి చికిత్సలు కూడా చేసేవాడు.\n\nగాంధీ తన జీవితాన్ని వీలయినంత నిరా డంబరంగా తీర్చిదిద్దుకోవటానికి కృషి చేశాడు. తన బట్టలు తానే ఉతుక్కుని\n\nగంజిపెట్టుకునేవాడు. తన జుట్టు తానే కాపు చేసుకునేవాడు; తెల్ల మంగలవాళ్ళు ఆయనకు కాపుచేయ నిరాకరించారు! పేద భారతీయుల కోసం ఏర్పడిన ఒక ధర్మ వైద్యశాలలో తాను మందులివ్వటం నేర్చు కున్నాడు. రోగులను కనిపెట్టి వుండటం గురించి, ప్రసూతి గురించీ చదవటమే గాక, తన ఆఖరు కొడుకు పుట్టినప్పుడు తానే మంత్రసానితనం చేశాడు; మంత్రసాని సమయానికి రాలేదు.\n\nగాంధీ బడిపంతులుపని కూడా చేశాడు. భారతీయుల పిల్లలను యూరోపియను బడులలో చదువుకోనివ్వరు. గాంధీ, తన పిల్లలకు ఆ అవకాశం ఉన్నప్పటికీ, వారిని బడికి పోనివ్వక, తానే చదువు చెప్పాడు. ఈ చదువు సరిగా సాగేదికాదు. మధ్య మధ్య క్లయంట్లో, మిత్రులో వచ్చేవారు. అయినా గాంధీ తన పిల్లలను తెల్లవాళ్ళ స్కూళ్ళలో చదవనివ్వలేదు.",
            "book_page_end": 60
        }
    ],
    "statistics": {
        "total_stories": 12,
        "author_counts": {
            "జి. సంపత్కుమార్": 1,
            "ఎల్. రామనాధం": 1,
            "చందమామ బృందం": 5,
            "వై. వీరేంద్రనాథ్ బి. కాం.": 1,
            "షేక్ అబ్దుల్ వహాబ్": 1,
            "ఎం. కామేశ్వరరావు": 1,
            "వి. సుందరరావు": 1,
            "ఎమ్. జయరాం": 1
        },
        "genre_counts": {
            "జానపద కథ": 2,
            "నీతి కథ": 5,
            "ధారావాహిక/సాహసం": 1,
            "బేతాళ కథ": 1,
            "జానపద కథ/సాహసం": 1,
            "పౌరాణికం/చరిత్ర": 1,
            "జీవిత చరిత్ర": 1
        }
    }
}