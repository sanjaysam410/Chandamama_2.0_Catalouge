{
    "book_id": "చందమామ_1969_10",
    "stories": [
        {
            "title": "హారంచెప్పినసాక్ష్యం",
            "book_page_start": 20,
            "pdf_page_start": 20,
            "pdf_page_end": 22,
            "author": "వి. శివకోటి నారాయణరెడ్డి",
            "genre": "జానపద కథ",
            "moral": "అబద్ధాల కంటే సత్యమే ఎల్లప్పుడూ నిలబడుతుంది. మోసం తాత్కాలికమే కానీ నిజం ఎప్పుడూ గెలుస్తుంది.",
            "keywords": [
                "రైతు",
                "ముత్యాల హారం",
                "కంసాలి మోసం",
                "న్యాయాధికారి",
                "సాక్ష్యం"
            ],
            "characters": [
                "రైతు",
                "రైతుభార్య",
                "కంసాలి",
                "కంసాలి భార్య",
                "న్యాయాధికారి"
            ],
            "locations": [
                "గ్రామం",
                "న్యాయాధికారి సభ"
            ],
            "content": "ఒక గ్రామంలో అంత సంపన్నులు కాని\nరైతు దంపతు లుండేవారు. వాళ్ళు తమ\nకున్న కొద్ది పొలంలో రోజూ పనిచేసుకుని\nసాయంకాలం ఇంటికి తిరిగి వస్తూండేవారు.\nఒక రోజు సాయంకాలం వాళ్ళు ఇంటికి\nతిరిగి వస్తుండగా దారిలో ఒక చెట్టు మీద\nఒక కాకిగూడులో ఏదో మెరుస్తూ కన\nబడింది. భార్య కోరిక పైన రైతు చెట్టెక్కి\nదాన్ని తీసుకుని కిందికి దిగివచ్చాడు.\nఅదొక ముత్యాల చేరు. అందులో రెండు\nవందల ముత్యాలున్నాయి. ఏ ముత్యాల\nవర్తకుడి సొత్తో అయి ఉండాలి. కాకి దాన్ని\nతెచ్చి గూట్లో పెట్టి ఉంటుంది.\nఆ దంపతులు ఇంటికిపోయి ఎంచి చూస్తే\nసరిగా రెండువందల ముత్యాలున్నాయి.\n\" అందులో సగం ముత్యాలతో మెడలోకి\nచక్కని దండ చేయించుకోవచ్చు,\"\nఅన్నది రైతుభార్య.\n\"కంసాలి కిచ్చి చేయిస్తాలే,” అన్నాడు\nరైతు. ముత్యాలకు తీగచుట్టించటం\nతేలికలో పనే.\nరైతు ఒక వంద ముత్యాలను కంసాలి\nదగ్గిరికి తీసుకుపోయి, వాటితో హారం\nతయారుచేసి ఇవ్వమన్నాడు. కంసాలి\nముత్యాలను లెక్కపెట్టి తీసుకుని, వారం\nరోజుల్లో హారం తయారుచేస్తా నన్నాడు.\nవారం లోపల హారం తయారయింది.\nకాని కంసాలిభార్య దాన్ని తన మెడలో\nవేసి చూసుకుని, \"ఇది నాదే!” అన్నది.\nకంసాలి విలవిల్లాడాడు. కాని అతని\nభార్య చచ్చినా ఆ హారాన్ని ఇవ్వనన్నది.\nవారంకాగానే, హారం తయారయిందా\nఅంటూ రైతు వచ్చాడు. పూర్తికావచ్చిం\nదనీ, రెండు రోజుల్లో ఇస్తాననీ కంసాలి\nబొంకాడు. ఇలా వాయిదాల మీద ఒక నెల\nజరిగిపోయింది.\nరైతుకు ప్రాణంవిసిగి, \"నువు హారం\nచేసేటట్టు లేవులే. నా ముత్యాలు నాకు\nయిచ్చెయ్యి,” అన్నాడు.\nకంసాలి తెగబడి, \" నువు నాకు ముత్యా\nలేవీ ఇవ్వలేదు,” అన్నాడు.\n\"అంతదాకా వచ్చిందా? నేను నీమీద\nఫిర్యాదు తెస్తాను,” అన్నాడు రైతు.\n\"తెచ్చుకో, నన్ను బెదిరిస్తావా? నీ దగ్గిర\nముత్యాలు ఎందుకున్నాయో అదీ చూస్తాం,”\nఅన్నాడు కంసాలి.\nఫిర్యాదు తేవటానికి రైతు కొంచెం\nజంకాడు. కాని రైతుభార్య, \"మనం ఎవరి\nసొమ్మయినా దొంగిలించామా? ఈ కంసాలి\nపచ్చి దొంగ. న్యాయాధికారిగారి దగ్గిరికి\nవెళ్ళి జరిగినది జరిగినట్టు చెబితే మనకు\nఏ నిందా రాదు. అందులోనూ మన ఊరి\nన్యాయాధికారి ధర్మదేవత అని చెప్పు\nకుంటారు,” అన్నది.\nరైతు తన వద్ద ఇంకా ఉన్న నూరు\nముత్యాలూ తీసుకుని న్యాయాధికారి వద్దకు\nవెళ్ళి, జరిగినదంతా చెప్పాడు.\nన్యాయాధికారి రైతుతో, \"ఈ ముత్యాలు\nనా దగ్గిరే ఉంచు. నా దగ్గిర కంసాలి మీద\nఫిర్యాదు చేసిన సంగతి ఇప్పుడప్పుడే ఎవరికీ\nచెప్పకు,” అన్నాడు.\nన్యాయాధికారి రమ్మంటున్నట్టు కంసా\nలికి కబురు వచ్చింది. కంసాలి వెళ్ళాడు.\nన్యాయాధికారి అతని ముందు ఒక సంచీ\nపెట్టి, \"ఇందులో వంద ముత్యాలున్నాయి.\nవీటితో హారంచుట్టి ఇవ్వగలవా? సాధ్యమై\nనంత త్వరగా కావాలి,” అన్నాడు.\n\"చిత్తం! ఎల్లుండి సాయంకాలానికల్లా\nసిద్ధం చేస్తానండి,” అన్నాడు కంసాలి.\nఅతను ఆ ముత్యాల సంచీని ఇంటికి\nతెచ్చి చూస్తే తొంబై ఆరుముత్యాలే ఉన్నాయి.\nన్యాయాధికారిలాటి పెద్దమనిషి నూరు\nముత్యాలంటే నమ్మి తెచ్చాడు. నాలుగు\nతక్కువ ఉన్నాయని మళ్ళీ వెళ్ళి చెబితే,\nతాను ఆ నాలుగూ కాజేసినట్టు న్యాయాధి\nకారి అనుకోవచ్చు. ఎలాగురా భగవంతుడా\nఅనుకుంటూ ఉండగా, రైతుకోసం తయారు\nచేసిన నూరు ముత్యాలుగల హారం జ్ఞాపకం\nవచ్చింది. దాన్ని తీసుకుపోయి న్యాయాధి\nకారి కిచ్చి, తొంభై ఆరు ముత్యాలతో తన\nభార్యకు మరో హారం చేస్తే సరి!\nపరిస్థితి అంతా విన్నాక కంసాలిభార్య\nఈ ఏర్పాటుకు ఒప్పుకున్నది. రెండు రోజు\nలాగి కంసాలి నూరు ముత్యాలుగల\nహారాన్ని తీసుకుపోయి న్యాయాధికారి కిచ్చి,\n\" తమ హారం తయారుచేశాను, బాబూ!\nమార్పులూ చేర్పులూ ఏమన్నా కావాలంటే\nచెప్పండి, చేస్తాను,” అన్నాడు.\nన్యాయాధికారి కంసాలి మాటలు విని\nపించుకోకుండా హారంలోని ముత్యాలు\nలెక్కపెట్టి, తల ఎత్తి చూసి, \"ఇది\nఆ రైతుకు నువు చేసిపెట్టిన హారంలాగుంది.\nఇందులో నూరు ముత్యాలున్నాయి. నేను\nనీ కిచ్చినవి తొంభైఆరు ముత్యాలే. నా హారం\nవేగిరం పట్టుకురా,” అన్నాడు.\nకంసాలి గుండె గుభేలుమన్నది. అతను\nతడబడుతూ, \"లేదు, బాబూ. ఇది తమరి\nకోసం నేను తయారుచేసినదే. తమరు\nనాకు నూరు ముత్యాలూ ఇచ్చారు. తమరు\nచెప్పే రైతెవరో నాకు తెలీదు,” అన్నాడు.\nన్యాయాధికారి మండిపడి, \" దౌర్భా\nగ్యుడా, నీ మోసం బయట పెట్టటానికే\nనే నిలా చేశాను. ఇది రైతుహారం అని నేను\nతెలుసుకున్నాక కూడా నన్ను వంచిస్తావా ?\nఇలాటి మోసాలు మరొకసారి చేసినట్టు\nతెలిస్తే నిన్ను కఠినంగా శిక్షిస్తాను. వెళ్ళి,\nనే నిచ్చిన ముత్యాలు పట్టుకురా. హారం\nఅవసరం లేదు,\" అన్నాడు.\nకంసాలి ముత్యాలను న్యాయాధికారికి\nఇచ్చి, రైతు హారానికి చుట్టిన బంగారు తీగా,\nతన మజూరీ పోగొట్టుకోవటమే గాక, తన\nపెళ్ళాం చేత పడరాని తిట్లన్నీ పడ్డాడు.",
            "book_page_end": 22
        },
        {
            "title": "మరుగుజ్జులు",
            "book_page_start": 23,
            "pdf_page_start": 23,
            "pdf_page_end": 26,
            "author": "ఇ. కోటేశ్వరరావు",
            "genre": "ఫాంటసీ",
            "moral": "తెలివైన సలహా, ఆపదలో ఉన్నప్పుడు దెయ్యాల మోసాన్ని కూడా పటాపంచలు చేస్తుంది.",
            "keywords": [
                "మరుగుజ్జులు",
                "పిశాచాలు",
                "కుట్ర",
                "న్యాయాధికారి",
                "మహామంత్రి"
            ],
            "characters": [
                "మకరుడు",
                "మకరి",
                "పిశాచి మకరుడు",
                "పిశాచి మకరి",
                "న్యాయాధికారి",
                "మహామంత్రి"
            ],
            "locations": [
                "అంగదేశం",
                "తుమ్మలతోపు",
                "న్యాయస్థానం"
            ],
            "content": "అంగదేశంలోని ఒక కుగ్రామంలో ఇద్దరు\nమరుగుజ్జు దంపతులు ఉండేవారు.\nవాళ్ళిద్దరూ సాధువులు; అందరితోనూ\nమంచిగా ఉంటూ ఎంతో అన్యోన్యంగా\nకాపరం చేస్తూ ఉండేవాళ్ళు. వాళ్ళ పేర్లు\nమకరుడూ, మకరీ.\nఒక వేసవికాలం వాళ్ళ గ్రామంలో\nచెరువు పూర్తిగా ఎండిపోయింది. మామూలు\nమనుషులు దూరప్రాంతం నుంచి నీరు\nకావళ్ళతో తెచ్చుకుని ఏదో విధంగా కాల\nక్షేపం చేస్తున్నారు. కాని మరుగుజ్జులకు\nజీవితం చాలా కష్టమనిపించింది. అందు\nచేత మకరుడు తన భార్యను వెంటబెట్టు\nకుని కొంత కాలంపాటు తమ అత్తవారి\nఊరు వెళ్ళి ఉందా మనుకున్నాడు.\nమకరుడు ఒక బుల్లి తోపుడుబండి\nసంపాదించి, అందులో మకరిని కూర్చోబెట్టి\nతోసుకుంటూ అత్తవారి ఊరికి బయలు\nదేరాడు. గతుకుల దారి కావటం చేత\nమకరుడికి బండిని తొయ్యటమూ ఆయా\nసంగానే ఉంది; బండి ఎగిరెగిరి పడు\nతూండటాన మకరికీ శ్రమగానే ఉన్నది.\nవాళ్ళు అలా శ్రమపడి ప్రయాణం చేసి\nమధ్యదారిలో ఉన్న తుమ్మలతోపు మధ్యకు\nచేరుకున్నారు.\nఆ తుమ్మలతోపులో పిల్లిపిశాచా లనే\nహీనజాతి పిశాచాలుండేవి. అవి అప్పు\nడప్పుడూ ప్రయాణీకులను ఏడిపిస్తూ\nఉండేవి. ఈ మరుగుజ్జు దంపతులను ఏడి\nపించాలని రెండు పిల్లిపిశాచాలకు దుర్బుద్ధి\nపుట్టింది. అవి అచ్చు మకరీ మకరుల లాగే\nరూపాలు ధరించాయి. పిశాచిమకరుడు\nపిశాచిమకరిని ఒక తోపుడుబండిలో పెట్టి\nతోసుకుంటూ మకరుడికి ఎదురు వచ్చాడు.\nఎవరో ప్రయాణీకులు ఎదురు రావటం\nదూరం నుంచే చూసిన మకరుడు, కాస్సేపు\nఆగి, కబుర్లు చెప్పుకుని, విశ్రాంతి తీసుకో\nవచ్చుగదా అని మొదట సంతోషించాడు.\nఆ వచ్చేవాళ్ళు తమ లాగే మరుగుజ్జులని\nతెలియగానే అతను ఆశ్చర్యపోయాడు,\nమరింత దగ్గిరికి వచ్చినాక వాళ్ళు కూడా\nఅచ్చు తమ లాగే ఉండటం చూసి నిర్ఘాంత\nపోయాడు.\nమకరు డేమీ అనకముందే పిశాచిమక\nరుడు, \"నా పేరు మకరు ఉంటారు. ఇది\nనా భార్య మకరి. నేను మా అత్తవారూరు\nవెళ్ళి స్వగ్రామానికి తిరిగి పోతున్నాను.\nమీ రెవరు? మీ ప్రయాణం ఎక్కడిదాకా?”\nఅని అడిగాడు.\nఅసలే కంగారులో ఉన్న మకరుడికి\nఈ మాటలు వినేసరికి మతే పోయి\nనట్టయింది. అత ను పిశాచిమకరుడితో,\n\" మీ మాటలు వింతగా ఉన్నాయి. నా పేరు\nమకరుడు. ఇది నా భార్య మకరి. మా\nఊళ్ళో చెరువు ఎండిపోతే మా అత్తవారి\nగ్రామానికి బయలుదేరాం,” అన్నాడు.\nఈ మాటకు పిశాచిమకరుడు చప్పున\nకోపోద్రేకం తెచ్చుకుని, \"మే మంటే అంత\nవెటకారంగా ఉందా ? చూడు నిన్నేం\nచేస్తానో ! \" అని కయ్యానికి కాలుదువ్వాడు.\nమకరుడికి కోపం వచ్చింది. \"నీకే\nమమ్మల్ని చూస్తే వేళాకోళంగా ఉన్నట్టు\nనాకు తోస్తున్నది. కోపం వస్తే నేనూ మని\nషిని కాను!\" అన్నా దతను కొట్లాటకు\nసిద్ధపడుతూ,\nఅంత దాకా తోపుడుబళ్ళలో కూర్చుని\nఉన్న అడవాళ్ళిద్దరూ చప్పున కిందికి దూకి\nఇద్దరు మగవాళ్ళకూ మధ్య అడ్డు వచ్చి,\n\"ఆగండి, తొందర పడకండి!”\nఅరిచారు.\nఅని\nమకరుడు తనకు సమీపంగా వచ్చిన\nపిశాచిమకగిని పక్కకు లాగుతూ, \"నువ్వు\nఊరుకో ! ఈ ధూర్తుడి సంగతేమిటో తేలు\nస్తాను,” అన్నాడు.\n\"మోసం, మోసం! నీ పెళ్ళాం అది\nకాదు, నేను!” అంటూ అసలు మకరి వచ్చి\nమకరుడి చెయ్యిపట్టుకున్నది.\n“దాని మాట నమ్మకు. అసలు మకరిని\nనేను!\" అంటూ పిశాచిమకరి మకరుడి\nరెండోచెయ్యి పట్టుకున్నది.\nమకరుడికి మతి పూర్తిగా పోయింది.\nఅప్పుడు పిశాచిమకరుడు గట్టిగా నవ్వి,\n\"మనం అవతలికిపోయి ఓ మాట అను\nకుందాం రా,” అని మకరుణ్ణి పిలిచాడు.\nఇద్దరూ ఒక పొదచాటుకు వెళ్ళారు.\nపిశాచిమకరుడు అసలు మకరుడితో, \" ఏమీ\nలేదులే!\" అని మళ్ళీ నవ్వి వెనక్కు\nబయలుదేరాడు.\nపొదకు రెండు వైపుల నుంచీ ఒకే\nరకంగా ఉన్న మకరులు వచ్చేసరికి, వారిలో\nతన భర్త ఎవరో చచ్చినా తెలియలేదు\nమకరికి.\nమళ్ళీ మకరుల మధ్య వాగ్వాదం\nఆరంభమయింది. దారే వెళ్ళేవారు ఆగి\nతమాషా చూడసాగారు. వారిలో బుద్ధిమంతు\nడొకాయన, \"మీ తగాదా తీరాలంటే\nన్యాయాధికారి వద్దకు వెళ్ళండి. మీ రెంత\nసేపు జగడమాడినా నిజం బయటపడదు,”\nఅని సలహాయిచ్చాడు.\nఇద్దరు మకరులూ, ఇద్దరు ఆడవాళ్ళూ\nఆయన వెంట సమీపంలో ఉన్న న్యాయాధి\nకారి వద్దకు వెళ్ళారు.\nదుర దృష్ట వ శాన ఆ న్యాయాధికారి\nకూడా మరుగుజ్జే. ఈ ఫిర్యాదులు తనను\nఅపహాస్యం చెయ్యటానికి వచ్చారనుకుని,\n\"వీళ్ళలో ఎవరు అసలువాళ్ళో, ఎవరు\nనకలువాళ్ళో నాకు మాత్రం ఏం తెలుస్తుంది?\nనిజం చెప్పినదాకా నలుగురినీ చింతబరికె\nలతో బాదండి,\" అని ఆయన తన భటు\nలకు ఉత్తరు విచ్చాడు. నలుగురు మరు\nగుజ్జులూ ఒక్కసారిగా, చెవులు చిల్లులు\nపడేటట్టు కేకలు పెట్టసాగారు. ఆ కేకలు\nవిని జనం గుమికూడారు. చాలా రభస\nఅయింది.\nఆ సమయానికి మహామంత్రిగారు పల్ల\nకీలో, సపరివారంగా అటుగా వెళ్ళుతూ\nఈ కలవరం చూసి ఆగి, మేనా దిగి వచ్చి,\nన్యాయాధికారిని, \"చేపల బజారా? ఇది\nన్యాయస్థానమా? \" అని అడిగాడు.\nన్యాయాధికారి మహామంత్రికి సాష్టాంగ\nపడి లేచి, \" ఎంత పెద్ద కుట్ర చేస్తున్నారో\nచూడండి. ఈ మగవాళ్ళిద్దరికీ తేడా లేదు.\nఈ ఆడవాళ్ళిద్దరూ ఒకే అచ్చులో పోత\nపోసినట్టున్నారు. నన్ను మభ్యపెట్టటానికి\nవచ్చారు. నిజం చెప్పిన దాకా చింతబరికె\nలతో చావగొట్టింతా మనుకుంటున్నాను,”\nఅని చెప్పాడు.\nమహామంత్రి క్షణం ఆలోచించాడు.\nఇదేదో పిల్లిపిశాచాల ఎత్తుగడేనని ఆయనకు\nతోచిపోయింది. ఆయన న్యాయాధికారితో,\n\"ఏమీ అవసరం లేదు. నీ చింతబరికెలు\nవీళ్ళకు లక్ష్యం లేదు. నా వెంట భద్రయ్య\nఉన్నాడు. వాడి చేత బైరవచక్రం\nవేయించి, అందులో ఈ నలుగురినీ కూర్చో\nబెట్టితే పిల్లిపిశాచాల పాట్లు అప్పుడు తెలు\nస్తాయి. ఎవడురా అక్కడ? భద్రయ్యను\nపిలుచుకురండి!” అన్నాడు.\nమరుక్షణమే పిశాచిమకరుడూ, పిశాచి\nమకరీ మాయమైపోయారు. మహామంత్రి\nఅసలు మకరీ మకరులతో, \" ఇక మీ\nదారిన మీరు వెళ్ళండి. క్షుద్ర పిశాచాలు\nఎదురైనట్టు కనిపిస్తే వాటితో మాట్లాడక\nమీ దారిన మీరు వెళ్ళండి. అవి మిమ్మల్ని\nఏమీ చెయ్యవు!” అని సలహా ఇచ్చాడు.\nఇంతలో న్యాయాధికారి వచ్చి, \"మహా\nప్రభూ, మీ పరివారంలో భద్రయ్య అనే\nవాడు వున్నట్టు లేడే!” అన్నాడు.\n\"పోనీలే ! వాడితో పని కూడా లేదులే,”\nఅంటూ మహామంత్రి పల్లకీ ఎక్కి\nముందుకు సాగిపోయాడు.",
            "book_page_end": 26
        },
        {
            "title": "శిథిలాలయం",
            "book_page_start": 27,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "ధారావాహిక",
            "moral": "శత్రువుల బలహీనతను తెలుసుకుని, అజాగ్రత్త పడకుండా ఉండాలి.",
            "keywords": [
                "శిఖిముఖి",
                "జాంగ్లా",
                "విక్రమకేసరి",
                "శిబిరం",
                "మొసళ్లు"
            ],
            "characters": [
                "శిఖిముఖి",
                "జాంగ్లా",
                "విక్రమకేసరి",
                "అజితుడు",
                "వీరభద్రుడు"
            ],
            "locations": [
                "మహారణ్యం",
                "నదీ లోయ",
                "గోల్భరా గ్రామం"
            ],
            "content": "[అఘోరీలు శిఖిముఖితో రాజీమాటలు మాట్టాడి తమ దారిన వెళ్ళిపోయారు. రాత్రివేళ\nశత్రువులు తమ మీదికి దొంగచాటుగా పదిలిన చిరుతపులిని శిఖాముఖివాళ్ళు చంపారు.\nవాళ్ళకు సాయపడిన జాంగ్లను, గాయపడిన వాడి మిత్రుడు ఎక్కడున్నదీ తెలుసు\nకునేందుకు, ముందుండి దారి తీయమని శిఖిముఖి ఆజ్ఞాపించాడు. తరవాత—]\nకాగడాకాంతిలో శిఖిముఖీవాళ్ళు పొదల\nపక్కగా నడుస్తూ, గాయపడిన శత్రువు\nకోసం వెతకసాగారు. వారి కొక పొద దగ్గిర\nనెత్తురు మరకలు కనిపించినై. అక్కడ\nవిరిగిన కొన్ని చెట్టురెమ్మలూ, ఆకులూ\nచెల్లాచెదురుగా పడివున్నవి.\n\" కేసరీ, వాడు నీ బాణందెబ్బ తిన్నది,\nయీ పాద దగ్గిరే. కాని, ఎలాగో యిక్క\nణ్ణించి పారిపోగలిగాడు. తెల్లవార వస్తు\nన్నది. ఇంకా యిక్కడ కాలయాపన\nచెయ్యటం ఎందుకు? ప్రయాణసన్నా\nహాలు చేద్దాం,\" అన్నాడు శిఖిముఖి.\n\"మన ప్రయాణానికి దారి చూపి\nసాయపడేవా డెవడు? ఈ జాంగ్ల శత్రు\nపక్షంవాడని తేలిపోయింది గదా?” అన్నాడు\nవిక్రమకేసరి.\n\"ఏ పక్షంవాడయినా, వీడు ప్రస్తుతానికి\nమన అధీనంలో వున్నాడు. కామాఖ్య\nనగరం నుంచి బయలుదేరేటప్పుడు, వీడు\nమనను అభ్యుజాతివాళ్ళు నివసించే గోల్\nభరా గ్రామం చేరుస్తానని మాట యిచ్చాడు.\nఆ పని వీడిచేత చేయించుదాం,” అన్నాడు\nశిఖిముఖి.\n\" ఇంక యీ దుర్మార్గుణ్ణి నమ్మ\nటమా? మనను తప్పుదారి పట్టించి,\nఆ శిథిలాలయ పూజారికి ఒప్పచెప్పగలడు!”\nఅన్నాడు విక్రమకేసరి.\n\" అలాంటి భయం ఏమీ లేదు. ఏదైనా\nమోసం చేయబోతున్నట్టు అనుమానం కలి\nగిన మరుక్షణం, ఈ జాంగ్ ను కత్తితో\nముక్కలు ముక్కలుగా నరుకుతాను. మన\nకొచ్చిన చిక్కేమిటంటే, ఈ మహారణ్యాల్లో,\nనదీ లోయల్లో వీడు తప్ప, దారి చూపగల\nవాడు మరొకడు లేడు. వీళ్లే అందుకు\nఉపయోగించుకోక తప్పదు,\" అన్నాడు\nశిఖిముఖి.\n\"ఆ ఉపయోగించుకోవటం అదీ నీవే\nచూసుకోవాలి. నేను మాత్రం ఈ జాంగ్\nలాను ఒక్క క్షణం కూడా నమ్మను,”\nఅన్నాడు విక్రమకేసరి.\n\" నేనూ అంతే,” అని శిఖిము ఖి,\nజాంగ్లా కేసి తిరిగి, \"జాంగ్ , నిజం\nచెప్పు. నీకు డబ్బు మీద ఎక్కువ ఆశా,\nప్రాణం మీద ఎక్కువ ఆశా?\" అని\nప్రశ్నించాడు.\nజాంగ్ లా ఓ క్షణకాలం తటపటా\nయించి, తరవాత చిన్నగొంతుతో, \"శిఖి\nదొరా! నాకు రెంటి మీదా సమానమైన\nఆశే వున్నది. ఒకటి లేకపోతే రెండోది\nవృధా!” అన్నాడు.\n\" ఎంత విశ్వాసఘాతుకుడివైనా, ఇప్పుడు\nఅజాగ్రత్తవల్లనో, పరధ్యానం చేతనో నిజం\nచెప్పినట్టు కనబడుతున్నావు. ఈ క్షణం\nనుంచీ నీ ప్రాణం నా గుప్పిట్లో వున్నది.\nఎలాంటి మోసం చేయకుండా గోల్బరాకు\nమమ్మల్ని చేర్చిన మరునిమిషంలో నీకు\nస్వేచ్చ యిస్తాను; కొంత ధనం కూడా\nయిస్తాను. విన్నావా?” అన్నాడు శిఖిముఖి.\n\"విన్నాను, దొరా ! కామాఖ్యనగరంలో\nశిథిలాలయ పూజారి అంతులేని ధనం ఆశ\nచూపి, నన్ను వక్రమార్గం పట్టించాడు.\nఇకనుంచీ మీకు విశ్వాసపాత్రుడుగా బతుకు\nతాను,” అన్నాడు జాంగ్ లా.\nశిఖిముఖి తలవూపి, జాంగ్ లాను\nముందు నడవమని, విక్రమకేసరితో రాత్రి\nతాము బసచేసిన చెట్టు దగ్గిరకు బయలు\nదేరాడు. వాళ్ళు ఆ చెట్టు దగ్గిరకు వచ్చే\nసరికి అజితుడూ, వీరభద్రుడూ ఎర్ర\nగండుతో వినోదంగా ఆడుకుంటున్నారు.\nశిఖిముఖిని చూస్తూనే కుక్క అతడి దగ్గి\nరకు పరిగెత్తుకు వచ్చింది.\nశిఖిముఖి, ఎర్రగండు తల నిమురుతూ,\n\"మత్తుమందు దెబ్బ నుంచి యిప్పటికి\nకోలుకున్నావన్న మాట! ఇదుగో, ఆ మందు\nప్రయోగించినవాణ్ణి ఓ కంట కనిపెట్టి\nవుండు. పారిపోవాలని చూస్తే, మమ్మల్ని\nహెచ్చరించ నవసరం లేదు, కంఠం కొరికి\nనెత్తురు తాగు,\" అన్నాడు జాంగ్ ను\nచూపుతూ.\nఎర్రగండు చిన్నగా మొరిగింది.\nజాంగ్లి వెలవెలపోతూ, \"నే నిక నుంచి\nతమకు విశ్వాసపాత్రుడైన సేవకుణ్ణి,\nదొరా!” అన్నాడు.\n\" ఆ సంగతి ముందుముందు నువ్వు\nరుజువు చేసుకోవలసి వున్నది. ప్రస్తుతానికి\nతాడుతో నీ చేతులు వెనక్కు విరిచికట్టి,\nపారిపోకుండా వుండేందుకు కంచరగాడిద\nమెడకు, ఆ తాడు బిగించబోతున్నాను,”\nఅన్నాడు శిఖిముఖి.\nఆ తరవాత అందరూ కలిసి తమ\nసామానులను రెండు కంచరగాడిదల మీదా\nవేసి తాళ్ళతో గట్టిగా కట్టారు. అజితుడు,\nజాంగ్లా చేతుల్ని వెనక్కు లాగి తాడుతో\nబలంగా ముడివేసి, రెండవ కొసను కంచర\nగాడిద మెడకు కట్టాడు. శిఖిముఖి ఆజ్ఞా\nపించగానే జాంగ్ ముందుండి దారి\nతీయసాగాడు.\nమిట్టమధ్యాహ్నం వరకూ వాళ్ళు అర\nణ్యంలో నడిచి, ఒక లోయలో ఫ్రవ\nహిస్తున్న ఒక నది పాయను చేరారు. అది\nహిమాలయాల్లో పుట్టిన ఏదో ఒక పెద్ద నదికి\nఉపనది అయివుంటుంది. నదిలో అక్క\nడక్కడా ఎత్తయిన రాళ్ళగుట్టలు వున్నవి.\nవాటి మీదా, నది అంచులనా అనేక\nవందల సంఖ్యలో మొసళ్ళు వున్నవి.\nశిఖిముఖి ఆ మొసళ్ళ కేసి వింతగా\nచూస్తూ, \"కేసరీ! మనం బహుశా యీ\nనది దాటవలసి వుంటుందనుకుంటాను.\nనీటి వేగం హెచ్చుగా వున్నా, నది వెడల్పు\nనూరు గజాలకన్న ఎక్కువ వుండదు. కాని,\nయీ మొసళ్ళకు చిక్కకుండా దీన్ని\nదాటటం పెద్ద చిక్కు సమస్యే,” అన్నాడు.\n\"జాంగ్ కావాలని మన నిక్కడికి\nనడిపించాడేమో అని నా అనుమానం.\nగోల్భరా గ్రామం చేరేందుకు యీ నదిని\nదాటవలసిన అవసరం వున్నదో లేదో వాణ్ణి\nఅడిగి చూస్తాను,” అన్నాడు కేసరి.\nఅందరికన్న ముందు నడుస్తున్న జాంగ్\nలాను సమీపించి విక్రమకేసరి, \"జాంగ్!\nఈ మొసళ్ళ నదికి దారి తీశావేం! గోలభరా\nయింకెంత దూరం?\" అని అడిగాడు.\nజాంగ్లా రొప్పుతూ, \" ఈ నదీతీరం\nవెంట నాలుగైదు కోసుల దూరం పోయి,\nఒక కొండచరియ దాటి వెనక్కు తిరిగి\nఒక కోసు దూరం వస్తే, గోల్భరా గ్రామం\nచేరవచ్చు. అలా కాక యిక్కడే నది దాటి\nవెళితే, ఆ గ్రామం సుమారు రెండు కోసుల\nదూరంలో వుంటుంది,” అన్నాడు.\n\" నీ కోసుల లెక్క ఏదో కాస్త తికమకగా\nవున్నది. నదిలో యిన్ని మొసళ్లు వుండగా\nప్రాణాపాయం లేకుండా దీన్ని దాటటం\nఎలా?” అన్నాడు విక్రమకేసరి.\n\"చెట్లకొమ్మలు గాని, బోదెలు గాని\nనరికి తెప్పలు కట్టి వాటి మీద నది దాట\nవచ్చు, దొరా,” అన్నాడు జాంగ్.\nఅంతలో అక్కడికి శిఖిముఖి వచ్చాడు.\nవిక్రమకేసరి జాంగ్స్ చెప్పినదంతా అత\nడికి చెప్పి, నీ అభిప్రాయం ఏమిటని\nఅడిగాడు.\n\" ఇది కొంచెం తాపీగా ఆలోచించవల\nసిన సంగతి. మనను యీ జాంగ్ల\nగోల్భరా గ్రామం చేరుస్తున్నాడో, లేక\nశిథిలాలయ పూజారి మాటు పెట్టుకు\nకూచున్న చోటుకు చేర్చబోతున్నాడో\nముందుగా తెలుసుకోవాలి. ముందు\nయిక్కడ వంటపనులు కానిచ్చి, భోజనాలు\nముగించుకుని తరువాత ఏం చేయవలసిందీ\nఆలోచిద్దాం,” అన్నాడు శిఖిముఖి.\nఆ వెంటనే కంచరగాడిదల మీంచి సామా\nనులు దించి అజితుడూ, వీరభద్రుడూ\nవంటపని ప్రారంభించారు. శిఖిముఖి,\nజాంగ్ల చేతికట్లు విప్పి, పారిపోవాలని\nప్రయత్నిస్తే చావు తప్పదని హెచ్చరించాడు.\nఈ లోపల విక్రమకేసరి ఒక ఎత్తయిన\nచెట్టు ఎక్కి, అక్కణ్ణించి పరిసరాలు పరి\nశీలించాడు. అతడికి నది అవతల ఘుమారు\nరెండుమూడు కోసుల దూరంలో, ఒక కొండ\nవాదం దగ్గిర్నుంచి పొగ వస్తూండటం కని\nపించింది.\nవిక్రమకేసరి చెట్టు దిగి వచ్చి, శిఖిముఖికి\nయీ సంగతి చెప్పి, \"అది గోల్భరాయే\nకావచ్చు,” అన్నాడు.\n\" అయే వుంటుంది. భోజనాలైన తర\nవాత జాంగ్ ను చెట్టెక్కించి ఆ పొగ\nఎక్కణ్ణించి వస్తున్నదో చూసి చెప్ప\nమందాం. శిథిలాలయ పూజారి కూడా మన\nదారి తెన్నులు చూస్తూ, యీ ప్రాంతాల్నే\nఎక్కడో వున్నట్టు తెలుస్తున్నది గదా. మనం\nతగు జాగ్రత్తలో వుండాలి,” అన్నాడు\nశిఖిముఖి.\nతరవాత అందరూ చెట్లనీడన కూర్చుని\nభోజనాలు చేశారు. నదిలో నుంచి నీరు\nతేవటానికి పోయిన అజితుడూ, వీర\nభద్రుడూ ఎంతో శ్రమపడి మొసళ్ళను\nబెదరకొట్టి పాత్రల్లో నీళ్ళు నింపుకోవలసి\nవచ్చింది.\n\"కేసరి దొరా! ఈ నదిని మనం దాటా\nలని చూడటం ప్రమాదకరం. నది వెంట\nఎగువకు పోయి, యీ జాంగ్ చెప్పిన\nకొండచరియ ఏదో దాటి, గోల్భరా చేరటం\nబావుంటుంది,” అన్నాడు అజితుడు.\n\"అదే ఆలోచిస్తున్నాం. అసలు యీ\nమోసకారి మాటల్లో వున్న నిజమెంతో\nముందు తెలుసుకోవాలి గదా,” అన్నాడు\nవిక్రమకేసరి.\nశిఖిముఖి, జాంగ్ లాను దగ్గిరకు పిలిచి,\nదాపులనున్న మహావృక్షం ఒకటి ఎక్కి\nచుట్టుపక్కల పూజారిముఠాగాని, ఏదైనా\nగ్రామంగాని వున్నదేమో చూడమన్నాడు,\nజాంగ్లి ఎలుగుబంటిలా చకచకా చెట్టు\nమీదికి పాకిపోయి, చుట్టూ ఓ మారు కలయ\nచూసి, చిన్నగా నవ్వుకుని చెట్టు దిగి\nవచ్చాడు. వాడు నవ్వుకోవటం శిఖిముఖీ\nవాళ్ళు గమనించలేదు.\nజాంగ్, శిఖిముఖి దగ్గిరకు వచ్చి,\n\"దొరా! దూరాన కొండల్లో గోల్భరా\nగ్రామం కొంచెంగా కనబడుతున్నది.\nగ్రామం చుట్టూ అరణ్యం కావటంతో కొత్త\nవాళ్ళు దాన్ని గుర్తించటం కష్టం.\nప్రయాణమవుదామా?” అని అడిగాడు.\n\" ప్రయాణం యిప్పుడు కాదు, ఎండ\nతగ్గి చల్లబడిం తరవాత. నీ మిత్రులు—\nఆ పూజారి ముఠా నది అవతల ఎక్కడైనా\nకనిపించిందా?\" అని అడిగాడు శిఖిముఖి.\nఆ ప్రశ్న వింటూనే జాంగ్ కొంచెంగా\nవణికి, \" నన్నింకా నమ్మటం లేదా, దొరా !\nఆ దుర్మార్గులు నా కంటబడితే ప్రాణాలతో\nవదలను,” అన్నాడు.\n\" ఇదీ రుజువు కావలసిన సంగతే. కాని,\nఒకవేళ నువ్వు ఏదైనా మోసానికి సాహ\nసిస్తే మాత్రం నిన్నూ నేను ప్రాణాలతో\nవదలను,” అన్నాడు శిఖిముఖి.\nజాంగ్లి చేతులు రెండూ ఎత్తి శిఖి\nముఖికి నమస్కరిస్తూ, ఏమో చెప్పబోయేం\nతలో మేతకు వదిలిన కంచరగాడిదల్లో\nఒకటి, నది ఒడ్డునే వున్న ఒక చెట్లపొద\nదగ్గిర్నుంచి పెద్దగా అరుస్తూ, దూరంగా\nపారిపోసాగింది. శిఖాముఖి, అజితవీర\nభద్రుల్ని దాన్ని మళ్ళ వేసుకురమ్మని\nచెప్పబోయేంతలో, జాంగ్ కర్ర ఒకటి\nతీసుకుని; గాడిద కేసి పరిగెత్తాడు.\nవిక్రమకేసరి చప్పున విల్లంబులు చేత\nబట్టి, జాంగ్లి కేసి గురి చేశాడు. ఒకవేళ\nవాడు అరణ్యవృక్షాల్లోకి పారిపోవాలని\nచూస్తే, బాణంతో కొట్టటానికి అతడు\nసిద్ధంగా వున్నాడు.\nఈలోపల అజిత వీరభద్రులు కూడా\nఅటుకేసి బయలుదేరారు.\nజాంగ్ లా .. పరిగెత్తుతున్నవాడల్లా నది\nఒడ్డునున్న చెట్లపొద దగ్గిరకు వెళ్తూనే\nఠక్కున ఆగిపోయాడు. పొదలో నుంచి\nఒక చిరుతగండు కోపంతో అరిచింది. అది\nఆ సమయంలో - అక్కడ తాను చంపిన\nలేడి నొకదాన్ని తింటున్నది. - ముందు\nకంచరగాడిదా, తరవాత జాంగ్లి అక్క\nడికి పోయి దాన్ని రెచ్చకొట్టారు.\nచిరుతపులి పొదలో నుంచి తల బయి\nటికి పెట్టింది. పొదకు ఒక గజం దూరంలో\nజాంగ్ భయకంపితుడై, వెనక్కు అడుగు\nవేసేందుక్కూడా శక్తిచాలక నిలబడి\nపోయాడు. ఒక తృటికాలం యిలా చిరుత\nపులీ, వాడూ ఒకరి ముఖాలొకరు చూసు\nకుంటూ స్థాణువుల్లా కదలామెదలక వుండి\nపోయారు. అంతలో చిరుత కసిగా అరిచి,\nజాంగ్లా కేసి లంఘించింది. జాంగ్ల\nచావు ఎలానూ తప్పదనుకుని కర్రతో\nబలంగా చిరుతపులి తల మీద కొట్టాడు.\nకాని, చిరుత బలం ముందూ, వేగం\nముందూ అతడి శక్తి కొరగానిదైపోయింది.\nచిరుతపులి, తన గొంతుపట్టుకోకుండా\nజాంగ్ దాని మెడ మీద బలంగా ముష్టి\nఘాతా లివ్వసాగాడు. అది కాళ్ళతో వాడి\nనడుం పట్టుకుని విదిలించింది. చిరుతా,\nజాంగ్ కూడా ఒకళ్ళనొకళ్ళు బలంగా\nపట్టుకుని వుండటంతో, ఆ ఊపుకు పల్లంగా\nవున్న నదిలోకి దొర్లుకుంటూ పోయి, ప్రవా\nహంలో పడ్డారు.\nప్రవాహంలో పడినా ఒకళ్ళనొకళ్ళు\nవదలకుండా సంఘర్షిస్తున్న చిరుతా, మనిషి\nమీదికి పదీ పన్నెండు మొసళ్ళు అన్ని\nవైపుల నుంచీ వేగంగా వచ్చిపడినై. క్షణాల\nమీద జరిగిపోయిన యీ ఘోరం చూసి,\nశిఖాముఖి నిశ్చేష్టుడైపోయాడు. కాని,\nవిక్రమకేసరి, మొసళ్ళ కేసి బాణం తరవాత\nబాణం కొట్టసాగాడు.\nపోరాడుతూ ప్రవాహం వెంట కొట్టుకు\nపోతున్న చిరుతపులీ, జాంగ్ ల కేసి,\nనది అవతలి ఒడ్డునున్న చెట్లలో నుంచి\nబాణాలు రివ్వురివ్వు మంటూ రాసాగినై.\nఅక్కడెవరో దాగివుండి జాంగ్ కు తగల\nకుండా, గురిగా చిరుతపులి మీదికి బాణాలు\nవదులుతున్నారు. — (ఇంకా వుంది)",
            "book_page_end": 34
        },
        {
            "title": "భ్రాతృహంతకులు",
            "book_page_start": 35,
            "pdf_page_start": 35,
            "pdf_page_end": 39,
            "author": "చందమామ బృందం",
            "genre": "బేతాళ కథ",
            "moral": "నీతికి, ధర్మానికి వ్యతిరేకంగా ప్రవర్తించిన వారికి విజయం దక్కదు. అన్యాయం వినాశనానికి దారి తీస్తుంది.",
            "keywords": [
                "విక్రమార్కుడు",
                "బేతాళుడు",
                "ద్యుమత్సేనుడు",
                "రాజ్య విభజన",
                "అసూయ"
            ],
            "characters": [
                "విక్రమార్కుడు",
                "బేతాళుడు",
                "ద్యుమత్సేనుడు",
                "చిత్రసేనుడు",
                "విచిత్రసేనుడు",
                "మహత్సేనుడు"
            ],
            "locations": [
                "శ్మశానం",
                "నిషధ రాజ్యం",
                "మాహిష్మతీపురం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి చెట్టుపై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \"రాజా, నీ పట్టుదల\nఅపూర్వమే గాని, ఎట్టి పరిస్థితులలోనూ\nఅన్యాయం చెయ్యకుండా ఉన్నట్టయితే\nనీకు విజయం చేకూరుతుంది. ఒక్క చిన్న\nఅన్యాయం ఎలా సర్వనాశనానికి దారి\nతీస్తుందో తెలియగలందులకు నీకు నిషధ\nరాజైన ద్యుమత్సేనుడి కథ చెబుతాను,\nశ్రమతెలియకుండా విను,” అంటూ ఇలా\nచెప్పసాగాడు :\nనిషధ రాజైన ద్యుమత్సేనుడికి చిత్ర\nసేనుడూ, విచిత్రసేనుడూ, మహత్సేనుడూ\nఅని ముగ్గురు కొడుకులుండేవారు. వారిలో\nచిత్రసేన, విచిత్రసేనులు దుర్మార్గులూ,\nహీనబుద్ధులూ కావటం రాజును చాలా\nబాధించేది. మహత్సేనుడు సర్వలక్షణ సమ\nన్వితుడు. అన్నివిధాలా అతనే రాజ్యా\nర్హుడు. ద్యుమత్సేనుడికి మూడవవాడిపైనే\nప్రాణాలన్నీ.\nతాను సింహాసనంపైన ఉంటూనే\nప్రాణాలు విడిస్తే రాజ్యం సంప్రదాయాను\nసారం చిత్రసేనుడికి పోతుంది. అన్నలు\nమహత్సేనుడికి ఏమాత్రమూ న్యాయం\nచెయ్యరు. తాను బతికివుండగానే ఆయన\nతన మూడోకొడుకును రాజుగా అభిషేకిస్తే\nకాదనేహక్కు ఎవరికీ ఉండదు; కాని\nపెద్దకొడుకుల దుర్మార్గబుద్దులు తెలియని\nలోకం దీన్ని హర్షించదు.\nఅందుచేత ద్యుమత్సేనుడు ఏం చేశా\nడంటే, తన రాజ్యాన్ని మూడు భాగాలు\nచేసి, తన ముగ్గురు కొడుకులకూ పంచి\nఇచ్చి, ఎవరి రాజ్యభాగాన్ని వారు ఏలు\nకునేటట్టు ఏర్పాటుచేశాడు. అయితే\nఈ రాజ్యవిభజన మాత్రం అం త\nన్యాయంగా జరగలేదు.\nపెద్దవాళ్ళిద్దరికీ తండ్రి పంచి ఇచ్చినవి\nఅరణ్యప్రాంతాలూ, కొండప్రాంతాలూనూ.\nరాజధాని అయిన మాహిష్మతీపురమూ,\nదాని చుట్టుపట్లగల నాగరిక ప్రాంతాలూ\nమూడోవాడివయాయి. ఆ భాగానికి మహత్సే\nనుణ్ణి రాజుగాచేసి, ద్యుమత్సేనుడు తాను\nవెంటవుండి రాజ్యపాలనలో అతడికి\nసహాయపడసాగాడు.\nచిత్ర సేన, విచిత్ర సేనులు తమకు\nఅన్యాయం జరిగిందని, ఎలాగైనా మహత్సే\nనుడి రాజ్యభాగాన్ని కూడా కాజెయ్యటానికి\nప్రయత్నాలు సాగించారు.\nతన అన్నలు తనను హతమార్చటానికీ,\nతన రాజ్యభాగాన్ని కాజెయ్యటానికీ ప్రయ\nత్నిస్తున్నట్టు వార్తలు అందగానే మహత్సే\nనుడు జరిగినదానికి చాలా నొచ్చుకున్నాడు.\nఅతను తన అన్న లిద్దరికీ ఈ విధంగా\nకబురు చేశాడు:\n\"మన తండ్రిగారు చేసిన రాజ్యవిభజన\nమీకు సమ్మతం కానిపక్షంలో మరొక\nరకంగా మనం రాజ్యాన్ని పంచుకోవటానికి\nనాకేమీ అభ్యంతరం లేదు. ఒక గర్భాన\nపుట్టిన మనం సఖ్యంగా ఉండటమూ, మన\nమధ్య శాంతి ఉండటమూ ప్రధానం.\nశాంతి కోసరం నేను నిరాయుధుడనై మీరు\nరమ్మన్న చోటికి వస్తాను. రాజ్యవిభజన\nమీరెలా చేసినా నేను అభ్యంతరం చెప్పను.\nమన సమావేశం ఎక్కడ, ఎప్పుడు జరిగేది\nనాకు తెలియబరచండి.”\nమహత్సేనుడి ఈ ధోరణి చూసి అన్నలు\nశాంతించి, తృప్తిపడ్డారు. ఫలాని రోజుకు\nఫలాని చోట ముగ్గురు అన్నదమ్ములూ\nసమావేశం అయి సంప్రతించు కోవాలని\nనిర్ణయం జరిగింది.\nఆ మర్నాడు మహత్సేనుడు గుర్రం\nమీద, కొద్దిమంది పరివారంతో, సంకేత\nస్థలానికి బయలుదేరాడు.\nఅతను ప్రయాణమై వస్తుంటే దారి\nపొడుగునా ప్రజలు అతన్ని దేవుణ్ణి చూసినట్టు\nచూశారు. అతని అన్నల రాజ్యభాగాలలో\nఉన్న ప్రజలే, \"రాజంటే అలా ఉండాలి!\nఏమి రాజకళ! ఏమి ఠీవి!\" అని బహి\nరంగంగా మెచ్చుకున్నారు. అతను మజిలీ\nచేసిన చోటనల్లా అతన్ని అందరూ\n\"మహా\nరాజా!” అని సంబోధించటమే గాక,\nరాజోపచారాలు చేశారు.\nఇది చూసి చిత్రసేన, విచిత్రసేనులకు\nపట్టరాని ఈర్ష్య పుట్టుకొచ్చింది. వారికి\nతమ తమ్ముడి పైన కలిగిన సద్భావమంతా\nపోయింది. ముగ్గురూ కలిసి మాట్లాడు\nకుంటున్నప్పుడు పెద్దవాళ్ళిద్దరూ ఆకార\nణంగా మహత్సేనుడితో నిష్ఠురాలాడ నారం\nభించి, అతన్ని కాస్తా చంపేశారు.\nఈ దుర్వార్తను మహత్సేనుడి పరివారం\nమాహిష్మతీనగరానికి చేరవేశారు. ద్యుమ\nత్సేన మహారాజుకు దుర్భరమైన శోకంతో\nబాటు దుస్సహమైన క్రోధం కూడా కలి\nగింది. ఆయన అప్పటికప్పుడే సైన్యాన్ని\nఆయత్తం చేసి తన పెద్దకొడుకు లిద్దరి\nపైకి యుద్ధానికి బయలుదేరాడు.\nచిత్రసేన, విచిత్ర సేనులకు ఇదీ తమ\nమంచికే వచ్చిందనిపించింది. ఎందుచేత\nనంటే వాళ్ళు తమ తమ్ముణ్ణయితే చంపారు\nగాని, అతని రాజ్యాన్ని ఆక్రమించటానికి\nముసలిరాజొకడు అడ్డు ఉండనే ఉన్నాడు.\nప్రజలు సహజంగా ఆయన పక్షా నే\nఉంటారు. ఆయనే యుద్ధం ప్రకటించాడు\nగనక ఇప్పుడు తామిద్దరూ తమ రెట్టింపు\nసేనతో తండ్రిసేనను అవలీలగా ఓడించి,\nక్షత్రియధర్మానుసారం రాజ్యమంతా తీసుకో\nవచ్చు. ముసలివాడైన తమ తండ్రి తమను\nఎలాగూ ఎదుర్కోలేడు.\nఅయితే వారనుకున్నట్టు జరగలేదు.\nయుద్ధంలో వారి సేనలు ఏ విధమైన ప్రతా\nపమూ చూపలేదు. ముసలివాడై కూడా\nద్యుమత్సేనుడు వీరవిహారం చేసి,\nయుద్ధంలో మొదటి నుంచీ తనదే పైచేయి\nఅనిపించాడు. చివరకు చిత్రసేన, విచిత్ర\nసేనులు అతిసామాన్య యోధుల చేతిలో\nచచ్చారు.\nతరవాత ద్యుమత్సేన మహారాజు మాహి\nష్మతీ పురానికి తిరిగివెళ్ళి, అయిదేళ్ళ\nవయసు గల తన మనమడికి, మహాత్సే\nనుడి కొడుక్కు, పట్టంగట్టి, వాడి తరఫున\nతానే రాజ్యపాలన చేశాడు. ఆయన తద\nనంతరం ఆ కుర్రవాడు నిషధ దేశాని\nకంతకూ రాజయి ప్రజానురంజకంగా\nరాజ్యపాలనచేశాడు.\nబేతాళుడీ కథ చెప్పి, \" రాజా, ద్యుమ\nత్సేనుడి కొడుకులు ముగ్గురూ చావటానికి\nకారణ మెవరు? చిత్రసేన విచిత్రసేనులకు\nఅన్యాయం జరిగిన మాట నిజమే కదా?\nవారికి యుద్ధంలో ఓటమి ఎందుకు సంప్రాప్త\nమయింది? ఈ ప్రశ్నలకు సమాధానం\nతెలిసి కూడా చెప్పకపోయావో నీ తల\nపగిలిపోతుంది,” అన్నాడు.\nదానికి విక్రమార్కుడు, \" ద్యుమత్సే\nనుడు తన పెద్దకొడుకులకు ఎలాటి అన్యా\nయమూ చేయలేదు. వాళ్ళు రాజ్యార్హులు\nకారని తెలిసి కూడా వాళ్ళకు రాజ్యంలో\nభాగా లిచ్చాడు. తమకు రాజ్యార్హత\nఏ మాత్రమూ లేదని వారు నిరూపించు\nకున్నారు. తమ ప్రజలు తమ తమ్ముణ్ణి\nమహారాజు లాగా చూసినప్పుడు వారు తమ\nఅల్పత్వాన్ని గ్రహించి ఉండవచ్చు.\nవారు అలా చేయక అతన్ని అసూయతో\nచంపి, తమ ప్రజలకు తమ పై మరింత\nఅసహ్యం పుట్టేటట్టు చేసుకున్నారు. తమ\nతండ్రి బతికి ఉన్నంత కాలమూ తమ సైని\nకులకు ఆయన మహారాజే నన్న సత్యం\nకూడా వారు గ్రహించక, తమ తండ్రితో\nయుద్ధానికి తలపడ్డారు. మహారాజు పై కత్తి\nకట్టినవాళ్ళు ఆ మహారాజు ప్రజలదృష్టిలో\nరాజద్రోహులు. అందుకే వారి సేనలు సరిగా\nయుద్ధం చెయ్యలేదు. వాళ్ళు సాధారణ\nయోధుల చేతిలో చావటానికి కూడా అదే\nకారణం,” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nతిరిగి చెట్టెక్కాడు. ( కల్పితం )",
            "book_page_end": 39
        },
        {
            "title": "మూడు వస్తువులు",
            "book_page_start": 40,
            "pdf_page_start": 40,
            "pdf_page_end": 40,
            "author": "చందమామ బృందం",
            "genre": "నీతి కథ",
            "moral": "తన బాధ్యతలను నెరవేర్చడానికి ఇతరుల క్షేమాన్ని కోరుకోవడమే నిజమైన ప్రేమ.",
            "keywords": [
                "పూర్ణచంద్రుడు",
                "యోగి",
                "బహుమతులు",
                "ప్రేమ",
                "దాంపత్య జీవితం"
            ],
            "characters": [
                "పూర్ణచంద్రుడు",
                "యోగి",
                "రాజు తల్లి",
                "రాజు భార్య",
                "రాజు చెల్లెలు"
            ],
            "locations": [
                "స్వర్ణనగర రాజ్యం"
            ],
            "content": "స్వర్ణనగరరాజ్యానికి పూర్ణచంద్రు డనేవాడు చిన్నతనంలోనే రాజయాడు. అతనికి తల్లీ,\nభార్యా, పెళ్ళిగాని చెల్లెలూ ఉన్నారు. ఆ ముగ్గురి పైనా అతనికి చాలా ప్రేమ.\nఒకనాడు అతని వద్దకు ఒక యోగి వచ్చి, ఒక గుళికా, ఒక హారమూ, ఒక పుష్పమూ\nఇచ్చి, \" వీటిని నీ పై ప్రేమగలవారికి ఇయ్యి. ఈ గుళిక మింగినవారికి ఏ విచారాలూ\nకలగవు; వాళ్ళు క్షేమంగా వుంటారు. ఈ హారాన్ని ధరించినవారి వల్ల నీకు చాలా మంచి\nకలుగుతుంది. ఈ పువ్వు తలలో పెట్టుకున్నవారి అందం రెండింత లవుతుంది,” అని చెప్పి\nవెళ్ళిపోయాడు.\nతనకు ప్రేమపాత్రులు ముగ్గురున్నారు. కానుకలు మూడున్నాయి. అందులో ఒక్కటి\nతనకు కాదు. దేన్ని ఎవరి కివ్వాలో రాజుకు తెలియలేదు. ఒకవంక, యోగి తన కేమీ ఇవ్వలే\nదన్న బాధ కూడా ఉన్నది.\nఅంతలోనే అతనికి ఒక సంగతి తట్టింది. అదేమిటంటే, యోగి తనకని ఏమీ ఇవ్వక\nపోయినా, ఆ ఇచ్చిన మూడు వస్తువులూ తనకు మేలు చెయ్యాలనే ఇచ్చాడు. ఈ మాట\nతట్టగానే అతను గుళికను తన తల్లికీ, హారాన్ని భార్యకూ, పుష్పాన్ని చెల్లెలికి ఇచ్చాడు.\nతన తల్లి వితంతువు; ఆమె చీకూ, చింతా లేకుండానూ, క్షేమంగానూ ఉంటే తన బాధ్యత\nతగ్గిపోతుంది. తన భార్య వల్ల తనకు జీవితాంతం మంచే కలిగినట్టయితే తన దాంపత్య\nజీవితం సుఖంగా వెళ్ళిపోతుంది. తన చెల్లెలి అందం రెట్టింపయితే ఆమెకు మంచి\nసంబంధం తేలికగా దొరుకుతుంది. అందుచేత రాజు ఆ కానుకలను వారికి ఇచ్చేశాడు.",
            "book_page_end": 40
        },
        {
            "title": "అచ్చిరాని దేశాటన",
            "book_page_start": 41,
            "pdf_page_start": 41,
            "pdf_page_end": 44,
            "author": "షేక్ అబ్దుల్ వహాబ్",
            "genre": "సాహసం",
            "moral": "కేవలం శారీరక బలం కన్నా అదృష్టం, లోకజ్ఞానం, మరియు సమయస్ఫూర్తి చాలా ముఖ్యమైనవి.",
            "keywords": [
                "మల్లయోధుడు",
                "దేశాటన",
                "అదృష్టం",
                "మోసం",
                "యువరాజు",
                "వర్తకులు"
            ],
            "characters": [
                "యువకుడు (మల్లయోధుడు)",
                "యువకుడి తండ్రి",
                "పడవవాడు",
                "పొట్టివాడు",
                "యువరాజు"
            ],
            "locations": [
                "పర్షియా గ్రామం",
                "సముద్ర తీరం",
                "ఎడారి"
            ],
            "content": "పూర్వం పర్షియాదేశంలోని ఒక గ్రామంలో\nఒక పేదవాడికి మల్లయుద్ధ ప్రవీణుడైన\nకొడుకుండేవాడు. ఆ యువకుడు పేదరికంతో\nవిసుగుచెంది, దేశాటన చేసి ధనం సంపా\nదించాలనుకున్నాడు. అందు కతను తండ్రి\nఅనుమతి కోరాడు.\nతండ్రి తన కొడుకును చూసి జాలిపడి,\n\" నాయనా, బాహుబలం కంటె అదృష్ట\nబలం గొప్పది. ఉన్నదానితో తృప్తిపడటం\nమంచిది,” అన్నాడు.\nఅందుకు కొడుకు, \"యాత్రల వల్ల ఎన్నో\nలాభాలుంటాయి. ప్రపంచంలోని వింతలు\nచూడవచ్చు. కొత్తవారి స్నేహమూ, పరి\nచయమూ సంపాదించవచ్చు. ధనం సంపా\nదించవచ్చు. ఎంతో లోకజ్ఞానం కూడా\nలభిస్తుంది,” అన్నాడు.\n\" యాత్రల వల్ల లాభం పొందగలవారు\nవర్తకులూ, పండితులూ, గాయకులూ,\nఒళ్ళువంచి పనిచెయ్యగలవారూనూ. వారు\nఎక్కడైనా చలామణీ అవుతారు. నీవంటి\nవారికి యాత్రలు లాభించవు. దేశంకాని\nదేశంలో నిన్ను గురించి విచారించేవారుం\nడరు. కాబట్టి నీ ఉద్దేశం మార్చుకో,”\nఅన్నాడు తండ్రి.\n\"నిప్పులో వేస్తేగాని అగరు వాసన\nతెలీదు. నేను మదపుటేనుగునూ, సింహాన్నీ\nకూడా ఎదిరించగల బలశాలిని. నా అదృష్టం\nఎక్కడున్నదీ వెతుకుతాను,” అన్నాడు\nకొడుకు.\nతండ్రి సరేనని, కొడుకును ఆశీర్వదించి\nపంపేశాడు.\nకొడుకు కాలినడకన బయలుదేరి\nకొన్నాళ్ళకు సముద్రతీరం చేరాడు. అక్కడ\nపడవ ఒకటి సముద్రం మీద బయలుదేర\nటానికి సిద్ధంగా ఉన్నది. యువకుడి దగ్గిర\nపైసాకూడా లేదు. అతడు ఆ సంగతి\nచెప్పి, తనను పడవ ఎక్కించుకోమని\nపడవవాణ్ణి బతిమిలాడాడు.\n\" చూడటానికి ఏనుగులాగున్నావు, దయా\nధర్మం అడగటానికి నీకు సిగ్గులేదూ?” అని\nపడవవాడు యువకుణ్ణి తిట్టి, కేవు ఇవ్వందే\nపడవలోకి ఎక్కనివ్వనన్నాడు.\nయువకుడికి పట్టరాని కోపం వచ్చింది.\nఇంతలో పడవ రేవు నుంచి కదిలింది.\nఅప్పుడు యువకుడు చేతులెత్తి అరుస్తూ,\nకేవుకు బదులు తన చొక్కా ఇస్తానన్నాడు.\nచొక్కా మీద ఆశపుట్టి పడవవాడు\nపడవను ఒడ్డుకు పట్టించాడు. పడవవాడు\nఒడ్డుకు దిగగానే యువకుడు వాడి మెడ\nపట్టుకుని ఒక్క చావుదెబ్బతో పడగొట్టాడు.\nఇది చూసి మరొక పడవవాడు మొదటి\nవాడికి సాయంవస్తే వాణ్ణి కూడా అతను\nచావదన్నాడు.\nఅంత బలశాలితో వైరం మంచిదికాదని\nమొదటి పడవవాడు యువకుడికి క్షమాపణ\nచెప్పుకుని, కేవు లేకుండానే అతన్ని తన\nపడవలోకి ఎక్కించుకున్నాడు. పడవ\nకదిలింది.\nకొంతదూరం పోయాక సముద్ర\nమధ్యంలో ఒక స్తంభం కనిపించింది.\nపడవను దాని సమీపంగా తీసుకుపోయి\nపడవవాడు, \"పెద్ద ప్రమాదం వచ్చిపడింది.\nముందు సుడిగుండం ఒకటి ఏర్పడింది.\nఎవరన్నా బలంగలవాడు ఒక మోకు తీసు\nకుని ఈదుతూ వెళ్ళి, పడవను ఆ స్తంభా\nనికి కట్టాలి. లేకపోతే పడవ సుడిగుండంలో\nముణిగిపోతుంది,” అన్నాడు.\nయువకుడు మోకు తీసుకుని స్తంభం\nవద్దకు ఈదుకుంటూ వెళ్ళాడు. పడవవాడు\nమోకును లాగేసుకుని పడవను నడిపించు\nకుంటూ వెళ్ళిపోయాడు. యువకుడు నడి\nసముద్రంలో స్తంభంమీద ఉండిపోయాడు.\nఒకసారి అవమానం పొందిన వ్యక్తి, వెయ్యి\nసార్లు సంతోషపెట్టినా, తన ప్రతీకార\nవాంఛను వదులుకోడు. ఈ మాట యువ\nకుడికి గుర్తు లేకపోయింది.\nరెండు రోజులు ఆ యువకుడు ఆ స్తంభం\nమీదే ఉండి, మరో పడవ ఏదన్నా అటుగా\nవస్తుందేమోనని నిరీక్షించాడు. కాని రాలేదు.\nతరవాత అతను పట్టుతప్పి నీటిలో పడి\nపోయాడు. ఒక రోజంతా నీటిలో ఈదగా\nఅతనికి ఒడ్డు చిక్కింది.\nఆకలి దహించుకుపోతున్నది. పక్కనే\nఒక తోపు కనిపించింది. అందులో ప్రవే\nశించి, ఆకులూ, కాయలూ, దుంపలూ ఆవు\nరావురని తిన్నాక అతని ప్రాణం కాస్త\nకుదటపడింది. కాని దాహం బాధిస్తున్నది.\nనడిచేటందుకు శ క్తి వచ్చింది. కొంతదూరం\nనడిచేసరికి యాత్రికుల బృందం ఒకటి\nకనిపించింది. వాళ్ళున్నచోట ఒక బావి\nకూడా ఉన్నది. ఆ బావి గల మనిషి యాత్రి\nకులకు డబ్బుతీసుకుని నీరిస్తున్నాడు. వాడొక\nఏనుగుగున్నలాగా, పొట్టిగా ఉన్నాడు.\nయువకుడు వాణ్ణి మంచి నీళ్ళడిగాడు.\nపొట్టివాడు ఇవ్వనన్నాడు. యువకుడికి\nనాలుక పిడచగట్టుకుపోయి మాట కూడా\nసరిగా రావటంలేదు. అతను ఆ పొట్టివాణ్ణి\nదూరంగా విసిరేసి, కుండలో నీళ్ళు గడ\nగడా తాగేశాడు. ప్రాణం లేచివచ్చింది.\nపొట్టివాడూ, కొందరు యాత్రికులూ తన\nమీద పడాలని చూస్తే ఎలాగో తప్పించు\nకుని, ఎడారి దారిపట్టాడు.\nయువకుడు కొంతదూరం పోయేసరికి\nచీకటి పడింది. ఎక్కడా జనసంచారాలు\nకనిపించలేదు. అతను నడకసాగించాడు.\nఅ తను గాఢాంధకారంలో పడి పోతూ\nఉంటే దూరంగా దీపంకాంతి కనబడింది.\nఅది ఒక వర్తకుల బిడారు.\nవర్తకులు దొంగల భయంతో ప్రాణాలు\nఅరచేతపట్టుకుని ఉన్నారు. ఆ సంగతి\nతెలిసి యువకుడు వారితో, \"మీరేమీ భయ\nపడకండి. నేనొక్క యాభైమందికి జవాబు\nచెప్పగలను. నేనుండగా మిమల్ని ఎవరూ\nఏమీ చెయ్యలేరు,” అన్నాడు.\nఆ మాటకు వర్తకులు సంతోషించి,\nఅతనికి ఆహారపానీయాలు ఇచ్చారు. యువ\nకుడు తృప్తిగా తిని, నీరు తాగి, నిద్ర\nముంచుకురాగా, గురకపెట్టి నిద్రపోసాగాడు.\nఅప్పుడు వర్తకులలో ఒకడు మిగిలిన\nవాళ్ళతో, \"సోదరులారా, దొంగల భయం\nకంటె ఈ యువకుడి భయమే జాస్తిగా\nఉండేటట్టు కనబడుతుంది. ఇతను దొంగ\nకాడని మనకేం తెలుసు? నిజం దేవుడికే\nతెలియాలి. ఇతన్ని ఇక్కడే వదిలి మనం\nవెళ్ళిపోవటం మేలు,",
            "book_page_end": 44
        },
        {
            "title": "జోస్యగాడు",
            "book_page_start": 45,
            "pdf_page_start": 45,
            "pdf_page_end": 50,
            "author": "చందమామ బృందం",
            "genre": "జానపద కథ",
            "moral": "కొన్నిసార్లు అదృష్టం అనాలోచితంగా వస్తుంది, కానీ స్థానాన్ని కాపాడుకోవడానికి తెలివి అవసరం.",
            "keywords": [
                "జ్యోతిష్కుడు",
                "పేదవాడు",
                "రాజకుమార్తె ఉంగరం",
                "దొంగలు",
                "ఖజానా",
                "అదృష్టం"
            ],
            "characters": [
                "పేదవాడు (జ్యోతిష్కుడు)",
                "పేదవాడి భార్య",
                "రాజకుమార్తె",
                "దాసీది",
                "దొంగల నాయకుడు",
                "రాజు"
            ],
            "locations": [
                "పర్షియా దేశం",
                "స్నానశాల",
                "రాజభవనం"
            ],
            "content": "పర్షియాదేశంలో ఒక పేదవాడుండేవాడు.\nఅతను నగరంలోని వీధుల వెంట తిరిగి\nచిల్లర వ్యాపారం చేసుకుని జీవితం నెట్టు\nకొస్తూ ఉండేవాడు.\nఒకనాడు ఈ పేదవాడి భార్య స్నానాని\nకని స్నానశాలకు వెళ్ళింది. అదే సమ\nయంలో అక్కడికి మరొక స్త్రీ వచ్చి, తాను\nస్నానం చెయ్యాలనీ, తన కోసం స్నాన\nశాలను ఖాళీ చేయమని స్నానశాలవాణ్ణి\nఅడిగింది. వాడు మిగతా స్త్రీలందరినీ బయ\nటికి వెళ్ళమన్నాడు.\nఈ ఉత్తరువు విని పేదవాడి భార్యకు\nరోషం వచ్చి, \"ఎవరీ మహారాణి? ఈమె\nకోసం మమ్మల్నందరినీ బయటికి తరిమే\nస్తున్నావు !” అని అడిగింది.\nస్నానశాలవాడు, \"ఆవిడ ఎవరను\nకున్నావు? రాజుగారి ప్రధాన జ్యోతిష్కుడి\nభార్య!” అన్నాడు.\nపేదవాడి భార్య చిరాకుతో ఇంటికి తిరిగి\nవచ్చి, తన భర్తతో, \"నువు బొత్తిగా ఊరూ\nపేరూ లేనివాడివై పోయావేమిటి? జ్యోతి\nష్కుడివన్నా కారాదా ? నన్ను నలుగురూ\nకాస్త మర్యాదగా చూస్తారు,” అన్నది.\n\" నేను జాతకచక్రాలు వెయ్యలేను,\nగ్రహచారాలు గుణించలేను, జ్యోతిష్కుడు\nకావటం నావల్ల అవుతుందా?” అన్నాడు\nపేదవాడు.\n\"నా కదంతా తెలీదు. నువు జ్యోతి\nష్కుడివి కాకపోయావో, మన పెళ్ళి రద్దు\nచేసి నా దారిన నేను పుట్టింటికి వెళ్ళి\nపోతాను,” అన్నది భార్య.\nపేదవాడు చేసేదిలేక ఒక పంచాంగం\nకట్టా, పాచికలూ తీసుకుని స్నానశాల వెల\nపల జోస్యం చెప్పటానికి కూర్చున్నాడు.\nఇదేసమయంలో రాజకుమార్తె స్నాన\nశాలలో స్నానం చేస్తున్నది. ఆమె స్నానం\nప్రారంభించబోతూ తన చేతి ఉంగరం\nతీసి దాసీదాని కిచ్చి, \"దీన్ని భద్రంగా\nవుంచు. స్నానం అయాక తీసుకుంటాను,\"\nఅని చెప్పింది.\nఆ ఉంగరాన్ని ఎక్కడ ఉంచటానికీ\nపాలుపోక, దాసీది చలువరాతి గోడల్లో\nఒక చిన్న రంధ్రం ఉంటే, అందులో\nఉంగరాన్ని దూర్చి, గుర్తుగా ఒక వెంట్రు\nకల తుట్టె ఆ రంథ్రంలో గుచ్చింది.\nకాని రాజకుమార్తె స్నానం ముగించి,\n\"ఏదే నా ఉంగరం?\" అని అడిగేసరికి\nదాసీదానికి, తానా ఉంగరం ఎక్కడ భద్రం\nచేసినదీ చచ్చినా జ్ఞాపకం రాలేదు.\nదాని కంగారు చూసి రాజకుమార్తె,\n\"ఆ ఉంగరం ఈ క్షణం ఇవ్వక పోయావో\nనీ ప్రాణాలు తీస్తాను,\" అంటూ మీదికి\nవచ్చింది.\nదాసీది భయపడి స్నానశాల వెలపలకు\nపరిగెత్తుకువచ్చింది. దానికి జ్యోతిష్కుడు\nకనిపించాడు.\n\"బాబ్బాబు ! రాజకుమార్తె ఉంగరం\nఎక్కడుందో కాస్త చెప్పు. లేకపోతే నా\nప్రాణాలు దక్కవు,\" అన్నది దాసీది\nపేదవాడితో.\nపేదవాడికి ఏం చెయ్యాలో విమనాలో\nతెలియలేదు. అతను దాసీ కేసి చూశాడు,\nపంచాంగం తిప్పాడు, పాచికలు వేసి\nవాటిని పరీక్షగా చూశాడు.\nదాసీది నెత్తిమీదిగా వేసుకున్న బట్టలో\nఒక చిరుగున్నది. దానిలో నుంచి వెంట్రు\nకలు బయటికి చూస్తున్నాయి. ఇది గమ\nనించిన పేదవాడు, ఏదయితే అదవుతుం\nదనుకుని, \"అమ్మాయీ, నాకొక చిన్నకంత\nకనిపిస్తున్నది. అందులో వెంట్రుకలు\nకనబడుతున్నాయి!\" అన్నాడు.\nవెంటనే దాసీకి తాను ఉంగరం దాచిన\nస్థలం గుర్తుకొచ్చింది. ఆమె గబగబా స్నాన\nశాలలోకి పరిగెత్తుకుపోయి, ఉంగరాన్ని తీసి\nరాజకుమార్తెకిస్తూ, బయట ఉన్న జ్యోతి\nష్కుడు ఇవాళ తన పరువు దక్కించాడని\nచెప్పింది.\nరాజకుమార్తె అది చెప్పిన మాటలకు\nఅబ్బురపడి, ఇంటికివెళ్ళి తన తండ్రికి\nఈ సంఘటన అంతా చెప్పింది.\nరాజుగారు ఈ కొత్త జ్యోతిష్కుణ్ణి\nరావించి, దుశ్శాలువలు కప్పి, తన ఆస్థా\nనంలో కొలువిచ్చాడు.\nకాని త్వరలోనే జ్యోతిఘ్కడికి అగ్ని\nపరీక్ష తగిలింది. ఎవరో దొంగలు ఖజానాలో\nచోరీ చేశారు. అమూల్యమైన వస్తువులు\nపోయాయి. దొంగలెవరో జోస్యం చెప్పమని\nరాజుగారు కొత్త జ్యోతిష్కుణ్ణి ఆజ్ఞా\nపించాడు.\nజ్యోతిష్కుడికి మతి పోయినట్టయింది.\nఎందుకైనా మంచిదని అతను రాజుగారిని\nనలభైరోజులు గడువడిగాడు. అందుకు\nరాజు సరేనన్నాడు.\nజ్యోతిష్కుడు ఇంటికొచ్చి తన భార్యతో,\n\" అంతా అయిపోయింది. జ్యోతిష్కుడు\nకమ్మని నా ప్రాణాలు తీశావు. రాజుగారి\nఖజానాలో చోరీ జరిగింది. దొంగలను కను\nక్కోవటానికి నలభైరోజులు గడువడిగాను.\nగడువు తీరేరోజున మనం పారిపోవటం\nతప్ప మార్గంలేదు,” అన్నాడు.\nలెక్క తెలియగలందులకు జ్యోతిష్కుడి\nభార్య నలభై ఖర్జూరాలను ఎంచి ఒక\nజాడీలో వేసి, \"ప్రతి సాయంకాలమూ\nఒక్కొక్క ఖర్జూరం తినటానికి ఇస్తాను.\nజాడీ ఖాళీ అయిన రాత్రి పారిపోదాం,”\nఅని చెప్పింది.\nరాజుగారి ఖజానా దోచిన దొంగల\nజట్టులో సరిగా నలభైమందే ఉన్నారు.\nజ్యోతిష్కుడు తమను పట్టి ఇవ్వటానికి\nనియోగించబడ్డట్టు వాళ్ళకు తెలిసింది.\nఆ సాయంకాలం చీకటిపడేవేళకు దొంగలు\nతమలో ఒకణ్ణి జ్యోతిష్కుడి ఇంటికి పంపి,\nలోపల జరిగే సంభాషణ విని రమ్మన్నారు.\nదొంగ చాటున పొంచి వింటుండగా\nజ్యోతిష్కుడి ఖార్య జాడీ తెచ్చి, \"ఒకటీ,”\nఅంటూ తన భర్తకు ఒక ఖర్జూరం\nఇచ్చింది.\n\"మిగిలినవి ముప్ఫైతొమ్మిదీ!”\nఅన్నాడు జ్యోతిష్కుడు.\nదొంగ గాభరాపడుతూ వెళ్ళి మిగిలిన\nదొంగలతో, \"జ్యోతిష్కుడు మన రహస్యం\nకనిపెట్టేశాడు. నేను చాటున ఉన్నాకూడా\nఆయన నన్ను తెలుసుకుని, 'ఒకటి—\nమిగిలినవి ముప్ఫైతొమ్మిదీ!' అన్నాడు,”\nఅని చెప్పాడు.\nవాడి మాట మిగిలినవాళ్ళు నమ్మక\nమర్నాడు చీకటిపడేవేళ ఇంకో దొంగను\nజ్యోతిక్కడింటికి పంపారు. లోపల జ్యోతి\nష్కుడు, \"రెండూ ! ఇంకా ఉన్నవి\nముప్ఫయ్యెనిమిది!\" అనటం . వాడికి విన\nబడింది.\nముప్ఫైతొమ్మిది రోజులపాటు\nముప్ఫై తొమ్మిదిమంది దొంగలూ లెక్క\nవిన్నారు. వాళ్ళకిక ఎలాటి అనుమానమూ\nమిగలలేదు. జ్యోతిష్కుడికి తమ ఆచోకి\nతెలిసిందనేవాళ్ళు అనుకున్నారు.\nనలభయ్యోరోజు దొంగలనాయకుడే వచ్చి\nపొంచి విన్నాడు.\nలోపల జ్యోతిష్కుడికి ఆఖరు ఖర్జూరం\nఇస్తూ, \"ఇదే ఆఖరుది! చూశావా? ఇది\nలోగడ వాటన్నిటికన్నా చాలా పెద్దది!”\nఅన్నది భార్య.\nదొంగల నాయకుడికి కాళ్ళు చల్ల\nబడ్డాయి. వాడు చప్పున లోపలికి వచ్చి,\nజ్యోతిష్కుడి కాళ్ళపైన పడి,\" మమ్మల్ని\nరాజుగారికి పట్టివ్వకండి, బాబోయ్! దొంగి\nలించిన సొమ్మంతా ఇచ్చేస్తాను. మీకు\nబహుమానం కూడా ఇచ్చేస్తాను.\nమా రహస్యం మటుకు రాజుగారి కి\nచెప్పొద్దు! మా పీకలు తెగిపోతాయి!” అని\nమొత్తుకున్నాడు.\n\" అలాగే కానీ!” అన్నాడు జ్యోతి\nష్కుడు తొణక్కుండా.\nఆ రాత్రే దొంగలు తాము ఖజానా\nనుంచి దోచినదంతా తెచ్చి జ్యోతిష్కుడికి\nఇచ్చి, లంచంగా బోలెడంత డబ్బు కూడా\nఇచ్చుకున్నారు.\nజ్యోతిష్కుడికి పోయిన ప్రాణం తిరిగి\nవచ్చినట్టయింది. ఆయన మర్నాడు రాజు\nగారికి పోయిన సొమ్మంతా అప్పగించాడు.\nతన ఆస్థాన జ్యోతిష్కుడి సామర్థ్యానికి\nదిగ్భ్రామచెంది రాజుగారు అతనికి గొప్పగా\nసత్కారాలు చేశాడు.\nఆ తరవాత తనకు మెడ మీద కత్తిలాగా\nఈ సమస్య ఉండదు.\nఈ ఆలోచన తట్టినదే తడవుగా జ్యోతి\nష్కుడు తడిగుడ్డలతోనే రాజభవనానికి పరి\nగెత్తాడు. తిన్నగా రాజుగారు అభ్యంతర\nసభ తీరి ఉన్నచోటికి వెళ్ళి, రాజుగారిని\nఆసనం మీది నుంచి ఎత్తుకుని బయటికి\nపరుగుతీశాడు.\nఆ మరుక్షణమే పైనున్న దూలం విరిగి\nరాజుగారు కూర్చుండిన ఆసనం మీద\nడభీమంటూ పడింది. ఆసనం పూర్తిగా\nధ్వంసమయింది.\nతన ఆస్థాన జ్యోతిష్కుడి అసభ్య\nప్రవర్తనకు ఆగ్రహావేశం తెచ్చుకుంటున్న\nరాజు ఇది చూడగానే, \"ఆహా! నువు\nసామాన్య జ్యోతిష్కుడివి కావు, త్రికాల\nవేదివి ! నాకు రానున్న కీడు ముందే\nగ్రహించి, నా ప్రాణం కాపాడటానికి స్నానం\nచేస్తూ, చేస్తూ వచ్చావు! నీబోటి అప్తుడు\nమరెవడుంటాడు! ఏమిస్తే నీ రుణం తీరు\nతుంది!” అన్నాడు.\nరాజుగారితో రహస్యాలోచనలు చేస్తూ\nఉండిన మంత్రులందరూ జ్యోతిష్కుడి\nపాదాల మీద పడ్డారు.\nరాజుగారు జ్యోతిష్కుడికి గొప్ప సన్మానం\nచేసి, అంతులేని బహుమానా లిచ్చి, పాత\nప్రధాన జ్యోతిష్కుణ్ణి ఆ పదవి నుంచి\nతొలగించి అతని స్థానంలో ఈ జ్యోతిష్కణ్ణి\nనియమించాడు.\nమర్నాడు జ్యోతిష్కుడి భార్య స్నాన\nశాలకు వెళ్ళింది. ఆ సమయంలో అక్కడ\nపాత ప్రధాన జ్యోతిష్కుడి భార్య\nస్నానం చేస్తున్నది.\nజ్యోతిష్కుడి భార్య స్నానశాలవాడితో,\n\"ఆ మనిషిని పంపించు. నేను స్నానం\nచెయ్యాలి!” అన్నది.\n\"చిత్తం, చిత్తం!\" అన్నాడు స్నాన\nశాలవాడు.",
            "book_page_end": 50
        },
        {
            "title": "దురాశ దు:ఖంచేటు",
            "book_page_start": 51,
            "pdf_page_start": 51,
            "pdf_page_end": 55,
            "author": "యస్. జహర్",
            "genre": "నీతి కథ",
            "moral": "దురాశ చెడ్డది. ఇతరులకు కష్టం కలిగించినప్పుడు, అదే కష్టం మనకు వస్తేనే బాధ తెలుస్తుంది.",
            "keywords": [
                "దురాశ",
                "వైద్యుడు",
                "రామనాధం",
                "మోసం",
                "దొంగలు",
                "గుణపాఠం"
            ],
            "characters": [
                "రంగయ్య",
                "రామనాధం",
                "రామనాధం కొడుకు",
                "రంగయ్య భార్య",
                "దొంగల నాయకుడు"
            ],
            "locations": [
                "గ్రామం",
                "కొండగుహ",
                "పట్నం"
            ],
            "content": "చాలాకాలం క్రితం ఒక గ్రామంలో\nరంగయ్య అనే వైద్యుడొకడు ఉండేవాడు.\nవైద్యంలో ఘటికుడేగాని, వట్టి దురాశా\nపరుడు. వైద్యంకోసం వచ్చినవారిని, బీదా\nసాదా అని చూడకుండా, పీల్చి పిప్పి చేసే\nవాడు. ఊరివాళ్ళకు అతని వద్దకు వెళ్ళా\nలంటే గుండెలు దడదడలాడేవి. కాని\nగత్యంతరం లేదు. చుట్టూ అయిదారా\nమడల్లో సరి అయిన వైద్యుడు ఒకడూ\nలేడు. పూర్వం ఆ గ్రామంలో వున్న\nవైద్యులు రంగయ్య తాకిడికి తట్టుకోలేక\nదూర గ్రామాలకు పారిపోయారు.\nప్రజలను పీడించి రెండు చేతులా డబ్బు\nసంపాదిస్తున్నా రంగయ్యకు తనివి తీర\nలేదు. పైపెచ్చు, డబ్బు కూడినకొద్దీ ఆశ\nఎక్కువ కాసాగింది. చుట్టుపట్ల ఎక్కడా\nతనను మించిన ధనవంతుడు లేడనిపించు\nకోవాలని అతని ఆశ.\nఆ ఊళ్ళోనే రామనాధం అనే ధన\nవంతుడు ఒకడుండేవాడు. అతను దయా\nదాక్షిణ్యాలు కలవాడు. ఊళ్ళో ఎవరికే\nఆపద సంభవించినా తన శక్తికొద్దీ ఆదు\nకునేవాడు. రామనాధం అంటే ఊళ్ళో\nఅందరికీ ప్రేమా, గౌరవమూను. కాని\nరంగయ్యకు మాత్రం అతనంటే మంట.\nఅతని మూలానే తనకు గౌరవ మర్యాదలు\nలేకుండా పోతున్నాయని రంగయ్య\nఉద్దేశం. ఎన్ని కుతంత్రాలు పన్ని కూడా\nరంగయ్యకు రామనాధాన్ని మ్రింగ\nవెయ్యటం సాధ్యంకాలేదు.\nఅయితే ఒకనాడు రంగయ్యకు ఆ ఆవ\nకాశం దొరికింది. రామనాధానికి గల\nఒక్కగా నొక్క కొడుక్కు అకస్మాత్తుగా\nజబ్బు చేసింది. బిడ్డ చాలా బాధలో\nఉన్నాడు. అది చూసి విలవిలలాడిపోతూ\nరామనాధం రంగయ్యను పిలిపించాడు.\nరంగయ్య వచ్చి బిడ్డను చూసి\n\"అయ్యా, ఇది రౌక్ష్యగుణం. విషవ్యాధి.\nచికిత్స చెయ్యాలంటే శ్రమతోనూ, ఖర్చు\nతోనూ కూడిన పని,” అన్నాడు.\nరామనాధం రంగయ్య చేతులు పట్టు\nకుని, \"రంగయ్యగారూ, నాకున్న సంతానం\nవీడొక్కడే. ఎంత శ్రమ అయినా సరే మీరీ\nబిడ్డను బతికించాలి. మీ రుణం ఉంచు\nకోను,” అన్నాడు.\nరంగయ్య సానుభూ తి నటిస్తూ,\n\"అయ్యా, తమ సంగతి నే నెరగనా?\nతమ కోసం ఎంత శ్రమ అయినా పడతాను.\nకాని ఈ చికిత్సకు మహాఘృతం, అంటే\nనూటపదకొండు సంవత్సరాలనాటి నెయ్యి\nకావాలి. లేదా, స్వర్ణశ్యామకం తయారు\nచేయాలి. అందుకు మణుగు బంగారం\nకావాలి,” అన్నాడు.\nరామనాధం గుండెల్లో రాయి పడింది.\nరంగయ్య దుర్బుద్ది స్పష్టమవుతూనే\nఉన్నది.\n\"నా ఆస్తంతా అమ్మినా మణుగు\nబంగారం కాదే! మీరే ఏదయినా దారి\nచూడండి, పుణ్యం ఉంటుంది,” అన్నాడు\nరామనాధం.\n\" ఈ రోగానికి మరో చికిత్స లేదు.\nతరవాత మీ యిష్టం. ఆస్తే చూసుకుం\nటారో, మీ బిడ్డ ప్రాణమే చూసుకుంటారో\nమీరే నిర్ణయించుకోండి,” అన్నాడు\nరంగయ్య నిర్దయగా.\nరంగయ్యను బతిమాలి లాభం లేదు.\nఅతనిది కసాయిగుండె, దైవం మీద భారం\nవేసి, మణుగు బంగారం తెచ్చి ఇవ్వడానికి\nఒప్పుకున్నాడు రామనాథం.\nరామనాథం ఆస్తంతా హారతికర్పూ\nరంలా ఇగిరిపోయింది. రంగయ్య నాలుగు\nరోజులు రాత్రింబగళ్ళు కష్టపడ్డట్టే కని\nపించింది. పిల్లవాడు మాత్రం బాగా కోలు\nకుని తిరగగలిగాడు.\nరంగయ్య తనకు చేసిన ద్రోహం తలుచు\nకుని రామనాధం కడుపు మండిపోసాగింది.\nఎలాగైనా ఇందుకు ప్రతీకారం చేసి\nరంగయ్య కళ్ళు తెరవాలనిపించింది. లేక\nపోతే రంగయ్య దురాశ ఇంకెన్ని కొంపలైనా\nముంచవచ్చు.\nరామనాథం తన భార్యనూ, కుమారుణ్ణి\nతీసుకుని ఊరు విడిచి ఎటో వెళ్ళిపోయాడు.\nరామనాథం రంగయ్యమీద పగబట్టాడనీ,\nఏదో ఒకరోజు రంగయ్య ఇల్లు కొల్లగొట్ట\nబోతున్నాడనీ ఊళ్ళో పుకారు లేచింది.\nఈ పుకారును లేవదీసినవాడు రామనాథా\nనికి నమ్మకస్తుడైన ఒక రైతు.\nపుకారు విని రంగయ్య బెంబేలు పడి\nపోయాడు. అసలే కుగ్రామం. తన హితవు\nకోరే మిత్రులు గ్రామంలో ఎవరూ లేరు.\nఒక రాత్రంతా ఆలోచించి రంగయ్య ఒక\nనిర్ణయానికి వచ్చాడు—తన దగ్గిర ఉన్న\nబంగారమూ, ధనమూ పట్నానికి తీసుకు\nపోయి, ప్రభుత్వ ఖజానాలో దాచిపెట్టాలని.\nతనకు బాగా తెలిసిన ఇద్దరు పాలెగాళ్లను\nపిలుచుకుని, తన బంగారమూ, ధనమూ\nమూటగట్టుకుని, రంగయ్య ఉదయాన్నే\nపట్నం బయలుదేరాడు.\nకొండమలుపు తిరగగానే రంగయ్యను\nదొంగలు అటకాయించారు. రంగయ్యకు\nగుండె జారిపోయింది. ఎదిరించటానికి\nకూడా వీలులేని పరిస్థితి. దొంగలు ఇరవై\nమంది దాకా ఉన్నారు.\nవాళ్ళు రంగయ్యను ఒక కొండగుహలో\nబంధించారు. కాని వాళ్ళు తన దగ్గిర\nఉన్న బంగారాన్నీ, డబ్బునూ దోచుకోక\nపోవటం చూసి రంగయ్య ఆశ్చర్యపడ్డాడు.\nఅతను గుహ బయట కాపలా ఉన్న దొంగను\nపిలిచి, \"నా వద్ద కొద్దిగా డబ్బున్నది.\nదాన్ని పుచ్చుకుని నన్ను వదిలెయ్య\nరాదూ?” అని అడిగాడు.\n\" నాయకుడి ఆజ్ఞ లేదు,” అన్నాడు\nదొంగ, పెడసరంగా.\n\"పోనీ, కూడూ నీరూ అయినా ఇస్తారా?\nలేక నన్ను మాడ్చి చంపేస్తారా?” అన్నాడు\nరంగయ్య.\n\"ధర ఇచ్చుకుంటే వీది కావాలంటే\nఅది తెచ్చిస్తాను,\" అన్నాడు దొంగ.\n\" ఎంత ఇవ్వాలి?\" అని రంగయ్య\nఅడిగాడు.\n\"కూటికి లక్షా, నీళ్ళకు యాభైవేల\nరూపాయలు.” అన్నాడు దొంగ.\nరంగయ్య అదిరిపడ్డాడు. \" లక్షా? ఇదేం\nకుట్ర! ఎంత దురన్యాయం! కూడుకు\nలక్ష రూపాయలా?” అని అతను కోపంతో\nపళ్లు కొరికాడు.\n\" న్యాయమో, అన్యాయమో ! దాని\nధర అదీ. ఆ తరవాత మీ యిష్టం. డబ్బే\nకావాలో, కూడే కావాలో మీరే నిర్ణయించు\nకోండి,\" అన్నాడు దొంగ, నిర్లక్ష్యంగా.\nరెండు రోజులపాటు రంగయ్య కూడూ,\nనీరూ లేకుండా గడిపాడు. రామనాధానికి\nద్రోహం చేసినందుకు భగవంతుడు తనకు\nఅలాటి శిక్షే కలిగించాడని అతనికి అనిపిం\nచింది. ఆకలి దహించుకుపోతున్నది. కళ్ళు\nబైర్లు కమ్ముతున్నాయి. తాను చచ్చినాక\nబంగారం ఎలాగూ దొంగలపాలే అవుతుంది.\nఅంతకన్న ఇంత తిని తన ప్రాణాలు\nనిలుపుకోవటం మేలు.\nదొంగను పిలిచి రంగయ్య తన అంగీ\nకారాన్ని తెలిపాడు.\nరెండు వారాలైనా పూర్తికాకముందే\nరంగయ్య దగ్గిర ఉన్న బంగారమూ,\nడబ్బూ హరించుకుపోయింది. ఇక ఒక\nముద్ద అన్నం కోసమూ, గుక్కెడు నీళ్ళ\nకోసమూ తాను వాచిపోయే స్థితి ఏర్పడిం\nదని తెలుసుకుని, రంగయ్య కళ్ళ నీళ్ళు\nపెట్టుకున్నాడు.\nఅతను దొంగల నాయకుణ్ణి పిలి\nపించి, దణ్ణంపెట్టి, తిండి కోసం దీనంగా\nప్రార్థించాడు.\n\"రామనాధం ఆస్తి హరించినప్పుడూ,\nగ్రామంలో ప్రజలను పీడించినప్పుడూ\nవాళ్ళు ఇలాగే బాధపడి ఉంటారని\nతెలుసుకోలేకపోయావా, రంగయ్యా?” అని\nదొంగల నాయకుడు అడిగాడు.\nఆ కంఠస్వరాన్ని గుర్తించి రంగయ్య,\n\"నన్ను క్షమించు, రామనాధం. దురాశ\nకొద్దీ మిమ్మల్నందరినీ పీడించాను. ప్రాణం\nవిలువ ఇప్పుడే నాకు తెలిసి వచ్చింది,”\nఅంటూ వలవల ఏడ్చాడు.\nరామనాధం రంగయ్యను ఊరడించి\nగ్రామానికి తీసుకుపోయాడు. అటుతరవాత\nరంగయ్య ఊరికి ఎంతో ఉపకారి అయాడు.",
            "book_page_end": 55
        },
        {
            "title": "పందెం",
            "book_page_start": 56,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "చిక్కు ప్రశ్న",
            "moral": "తెలియని ప్రశ్నకు సమాధానం చెప్పలేకపోతే, పందెంలో ఓడిపోక తప్పదు.",
            "keywords": [
                "పందెం",
                "బ్రహ్మచారులు",
                "ప్రశ్న",
                "పూటకూళ్ళు",
                "ఓటమి"
            ],
            "characters": [
                "బ్రహ్మచారులు"
            ],
            "locations": [
                "పొరుగూరు",
                "పూటకూళ్ళ ఇల్లు"
            ],
            "content": "ఒకాసారి ఇద్దరు బ్రాహ్మణ బ్రహ్మచారులు పొరుగూరు వెళ్ళి పూటకూళ్ళ ఇంట భోజనం\nచేశారు. ఇద్దరి భోజనానికి ఒకరే ఇచ్చుకునేటట్టు వాళ్ళు ఒక పందెం వేసుకున్నారు.\nఅదేమిటంటే : ఒకరు రెండోవారిని ఒక ప్రశ్న వెయ్యాలి. రెండోవాడు సమాధానం చెప్ప\nలేకపోయినా, వాడు చెప్పలేని సమాధానాన్ని ప్రశ్న వేసినవాడు చెప్పినా, రెండోవాడు\nఓడిపోయినట్టు. వాడు ఇద్దరి తిండిఖర్చూ ఇచ్చుకోవాలి.\nఒకడు రెండోవాణ్ణి ఇలా ప్రశ్న వేశాడు.\n“ఆ కనిపించే పందికొక్కు కంత దగ్గిర మన్ను ఎందుకు లేదు?”\n\" నాకు తెలీదు. నువు చెప్పు,” అన్నాడు రెండోవాడు.\n\" అది భూమిలోపల ఉండి కంత చేస్తూ బయటికి వచ్చింది. అందుచేత,” అన్నాడు\nమొదటివాడు.\n\" అసలది భూమిలోపలికి ఎలా వెళ్ళింది?” అని అడిగాడు రెండోవాడు.\n“అది నీ ప్రశ్న. సమాధానం కూడా నువే చెప్పు,\" అన్నాడు మొదటివాడు.\nరెండోవాడు మారుమాటాడక ఇద్దరి డబ్బూ ఇచ్చుకున్నాడు.",
            "book_page_end": 56
        },
        {
            "title": "అన్నలూ-తమ్ముడూ",
            "book_page_start": 57,
            "pdf_page_start": 57,
            "pdf_page_end": 64,
            "author": "సి. హనుమంతరావు",
            "genre": "సాహసం",
            "moral": "నిజాయితీ, ధైర్యం ఎల్లప్పుడూ రక్షిస్తాయి; స్వార్థం, అసూయ నాశనానికి దారి తీస్తాయి.",
            "keywords": [
                "చెంచులు",
                "అన్నదమ్ములు",
                "మిత్రుడు",
                "రాజకుమార్తె",
                "సింహాలు",
                "మోసం"
            ],
            "characters": [
                "చెంచు నాయకుడు",
                "పెద్ద అన్న",
                "రెండో అన్న",
                "మూడో అన్న",
                "కరిమిత్రుడు (తమ్ముడు)",
                "రాజు",
                "రాజకుమార్తె కల్యాణి"
            ],
            "locations": [
                "మగధదేశం",
                "అరణ్య ప్రాంతం",
                "రాజు కోట",
                "సింహాల ఆవరణ",
                "నది"
            ],
            "content": "మగధదేశంలోని అరణ్యప్రాంతంలో\nచెంచు నాయకుడు ఒకడు ఉండేవాడు.\nఅతనికి ముగ్గురు కొడుకులు పుట్టారు. వాళ్ళు\nయుక్త వయస్కులయే సమయానికి చెంచు\nనాయకుడికి, వార్ధక్యం ప్రవేశించే దశలో,\nమరొక కొడుకు కూడా పుట్టాడు. మొదటి\nకొడుకులు ముగ్గురూ స్ఫురద్రూపులు, వారిని\nచూసి చెంచు లనుకోవటం కష్టం. కాని\nనాలుగోవాడు నల్లగా, మూడుమూర్తులా\nచెంచు అని తెలిసేలాగే ఉండేవాడు. వాణ్ణి\nఅందరూ కరిమిత్రు డని పిలిచేవాళ్ళు.\nనాలుగోవాడు చాలా చురుకైనవాడు\nకావటంచేత తండ్రికి వాడంటే ఎక్కువ\nఆపేక్షగా ఉండేది; తన అనంతరం కరి\nమిత్రుడే చెంచులకు నాయకుడు కావాలని\nకోరుకునేవాడు.\nపెద్దవాళ్లు ముగ్గురూ, ఆటవిక జీవితంపై\nరోతపుట్టి, తమజాతి నుంచి తప్పుకుని వెళ్ళి\nపోయి, ఎక్కడన్నా నాగరికంగా బతకాలని\nనిశ్చయించుకున్నారు. సైనికులకు కావల\nసిన శక్తులు వారిలో ఉన్నాయి. అయితే\nఒక చిక్కున్నది. వాళ్ళు చెంచులని తెలిస్తే\nనాగరికులు వాళ్లను దూరంగా ఉంచుతారు.\n\" మనం మాగధులమని చెప్పుకుందాం.\nమాగధీభాష మనకు వచ్చును గద. మన\nరంగు చూసి, ఆటవికులమని ఎవరూ అను\nకోరు,” అనుకున్నారు వాళ్ళు.\nవాళ్ళు వెళ్ళిపోయి తమ మానాన\nబతుకుతామంటే వాళ్ళ తండ్రి అభ్యంతరం\nచెప్పలేదు; వాళ్ళకు తలా ఒక గుర్రమూ,\nకొద్దిగా డబ్బూ కూడా ఇచ్చాడు.\nవాళ్ళు ఒక చోటి నుంచి మరొక చోటికి\nతిరుగుతూ చివరకు ఒక రాజ్యం చేరారు.\nసరిగ్గా అదే సమయానికి ఆ దేశపురాజు\nయుద్ధప్రయత్నాలు చేస్తూ, సైనికులను\nపోగు చేస్తున్నాడు. అన్నదమ్ములు ముగ్గురూ\nసైనికులుగా చేరతామన్నారు. ఆ రాజుకు\nఏ దేశస్థులన్నా అభ్యంతరం లేదు గాని,\nఆటవికులంటే ఒప్పుకోడు.\n\"మేము మాగధులం. రాజవంశం\nవాళ్ళం,” అన్నారు వాళ్ళు.\nఈ విధంగా వాళ్ళు సైనికులుగా చేరి,\nయుద్ధంలో గొప్ప ప్రతాపం చూపారు. రాజు\nగారు వాళ్ళకు బహుమతు లిస్తూ, పెద్ద\nవాణ్ణి, \" నువు ఏ సంవత్సరంలో ఏ తిథిన\nపుట్టావు?” అని అడిగాడు.\nతా నెప్పుడు పుట్టినదీ పెద్దవాడికి తెలీదు.\nఅందుచేత తన నోటికి వచ్చిన సంవత్స\nరమూ, మాసమూ, తిథి చెప్పేశాడు.\nఅది విని రాజు నిర్ఘాంతపోయి, \" ఎంత\nఆశ్చర్యం! నా పెద్దకుమార్తె సరిగా అదే\nరోజున పుట్టింది,” అన్నాడు. యువకుడూ,\nమగధదేశపు రాజవంశీకుడూ, అందగాడూ\nఅయిన ఆ వీరుడికి తన పెద్ద కూతురి నిచ్చి\nపెళ్ళి చెయ్యటం ఉచితంగానే ఉంటుందని\nరాజుకు తోచింది. అందుచేత ఆయన\nవారిద్దరికీ ప్రధానం చేస్తూ, గొప్ప విందు\nఏర్పాటు చేశాడు.\nఆ విందులో పెద్దవాడికి మరొక వింత\nవిషయం తెలియ వచ్చింది. తనకు యుక్త\nవయస్కులైన ఇద్దరు తమ్ములూ, మరీ\nచిన్నవాడైన ఇంకో తమ్ముడూ ఉన్నట్టే\nరాజు కూతురికి కూడా పెళ్ళియాడు.\nచెల్లెళ్ళు ఇద్దరూ, ఆరేళ్ళ పిల్ల మరొక\nచెల్లెలూ ఉన్నారు.\nరాజుకు ఈ సంగతి తెలిసింది.\n\" ఆశ్చర్యం! మన కుటుంబాలు రెండిం\nటికీ వియ్యం జరగాలని విధినిర్ణయం లాగా\nకనబడుతుంది. ముందు మీ ముగ్గురికీ\nనా పెద్దకూతుళ్ళను ముగ్గురినీ ఇచ్చి ఒకే\nసారి మూడు పెళ్లిళ్ళూ చేసేస్తాను. తరవాత\nమీ బుల్లి తమ్ముణ్ణి తెచ్చి నా దగ్గిరే ఉంచు\nకుని, నా బుల్లి కూతురికి కాలక్రమాన పెళ్లి\nచెయ్యవచ్చు,” అన్నాడు రాజు.\nమూడు పెళ్ళిళ్లూ యథావిధిగా జరి\nగాయి. కొంతకాలం గడిచినాక రాజు తన\nఅల్లుళ్ళతో, \" మీరు మీ దేశం వెళ్ళి, మీకు\nపెళ్ళిళ్ళు జరిగినట్టు మీ తల్లిదండ్రులకు\nచెప్పవలసిన అవసరం ఉన్నది గద. ఆ పని\nముగించుకుని తిరిగి వచ్చేటప్పుడు మీ బుల్లి\nతమ్ముణ్ణి వెంట పెట్టుకుని రండి,” అన్నాడు.\nఅన్నలు కలవరపడ్డారు. మిత్రుణ్ణి\nచూసిన క్షణమే వాడు చెంచువాడని రాజు\nగారు పోల్చుకుంటాడు. తాము కూడా\nచెంచులే నన్న సంగతి బయటపడి\nపోతుంది. అందుచేత వాళ్ళు ఎలాగైనా\nరాజుగారి ఆలోచనను పడగొట్టాఅని\nచూశారు. కాని రాజు పట్టుబట్టి, \"మీ తల్లి\nదండ్రులకు కానుకలు పంపటం నా విధి.\nమీరు వాటిని తీసుకుని వెళ్ళి తీరాలి,”\nఅన్నాడు.\nవాళ్ళు ఇంటికి తిరిగి వచ్చి, తాము\nసైనికులుగా మంచి హెూదాలు సంపాదించు\nకున్నామనీ, రాజకుమార్తెలను పెళ్ళాడా\nమనీ చెబితే చెంచునాయకుడు చాలా సంతో\nషించాడు; కాని రాజుగారు తన చిన్న\nకొడుకును తీసుకు రమ్మన్నాడంటే చాలా\nవిచారించాడు. మిత్రుడు తనకు దూరం\nకావటం ఆ వృద్ధుడికి ఏ మాత్రమూ ఇష్టం\nలేదు. కాని వాడు రాజుగారి అల్లుడై గొప్పగా\nబతకటానికి ఎలా అభ్యంతరం చెప్పగలడు?\nమిత్రుడి ప్రయాణం స్థిరమయింది.\nమిత్రుడికి కూడా బుల్లి రాజకుమార్తెను\nగురించి చాలా ఆసక్తిగా ఉన్నది. దారి\nవెంబడి వాడు తన అన్నలను అదేపనిగా\nఆమెను గురించి ప్రశ్న అడుగుతూ వచ్చాడు.\nచివరకు ప్రాణం విసిగి వాడి మూడో అన్న,\n\" నీ నల్లరంగు చూడగానే రాజుగారు నీకు\nపిల్ల నివ్వనంటాడో ఏమిటో? మరీ సంబర\nపడక నోరు మూసుకో,” అని కోప్పడ్డాడు.\n\" ఏం నల్లగా ఉంటే ? చెంచులు నల్లగా\nఉండరూ?\" అన్నాడు మిత్రుడు వింతగా.\n\"ఆ మాటే రాజుగారికి తెలియరాదు.\nఆయనకి చెంచులంటే చాలా అసహ్యం,”\nఅన్నారు అన్నలు.\n\"అయితే ఆయన మీకు పిల్లల్నిచ్చి\nఎలా పెళ్ళిచేశాడు?” అన్నాడు మిత్రుడు.\n\"మేము చెంచుల మని ఆయనతో\nచెప్పలేదు. మాగధుల మన్నాం. నువ్వూ\nఆ మాటే అనాలి,” అన్నారు అన్నలు.\n\" నే నలా ఏమీ చెప్పను. చెంచు నని\nచెప్పుకోవటానికి నాకు నామోషీ ఏమీ లేదు,\"\nఅన్నాడు మిత్రుడు.\nఅన్నలకు వాడి ధోరణి చూస్తే భయం\nవేసింది. వాణ్ణి ఏ నదిలో నన్నా పారేస్తే\nతప్ప తమ ముగ్గురికీ ప్రమాదం వస్తుందని\nవాళ్ళు అనుకున్నారు. మూడో అన్నకు\nమిత్రుణ్ణి చంపెయ్యాలన్న ఆలోచన\nతీవ్రంగా ఉంది. పెద్దవాడికి మాత్రం\nమిత్రు డంటే కొంత ప్రాణం పీకుతున్నది.\nఅతనే మిత్రుణ్ణి తన గుర్రం మీద తీసుకు\nపోతున్నాడు కూడానూ.\nఒక రాత్రి వాళ్ళు అరణ్యప్రాంతంలో\nమజిలీ చేసి, తిండి తిని పడుకున్నారు.\nమిత్రుడు నిద్రపోగానే, తాము గుర్రా లెక్కి\nసాగిపోవాలనీ, వాడి గతి ఏమైతే అది అవు\nతుందనీ వాళ్ళ ఉద్దేశం.\nఅయితే గుర్రాల సకిలింపుకు మిత్రుడు\nనిద్ర లేచి, తన అన్నలు గుర్రా లెక్కు\nతూండటం చూసి పెద్దపెట్టున ఏడిచాడు.\nమిగిలిన ఇద్దరూ తమ గుర్రాలను దౌడు\nతీయించి వెళ్ళిపోగల వాళ్ళే, కాని పెద్ద\nవాడు మిత్రుడి ఏడుపుకు తట్టుకోలేక, వాణ్ణి\nమళ్ళీ తన గుర్రం మీద ఎక్కించుకుని\nబయలుదేరాడు.\n\"నన్ను అడవిలో ఒంటిగా విడిచిపోదా\nమనుకున్నారా?\" అని మిత్రుడు అన్న\nలను అడిగాడు.\n\"లేదురా, నీ ధైర్యం చూద్దామని అలా\nచేశాం,\" అన్నాడు పెద్ద అన్న.\nవాణ్ణి ఏం చెయ్యాలన్న సమస్య అలాగే\nఉండిపోయింది. వాణ్ణి వదిలించుకోవాలని\nమూడో అన్న తొందర పడుతున్నాడు. వాడికి\nఏ కష్టం వచ్చి నా బాధ పడేటట్టుగా\nఉన్నాడు పెద్దవాడు. రెండోవాడు. మధ్య\nస్థంగా, \" ఇంకా ఆలోచించటానికి వ్యవధి\nఉన్నదిలే,” అన్నాడు.\nఆ వ్యవధి కూడా అయిపోంది. వాళ్ళు\nవెళ్ళే నగరం రానేవచ్చింది.\nరాజుగారి కోటను ఆనుకుని రాజుగారి\nపెంపుడు సింహా లుండే ఆవరణ ఉన్నది.\nదాని గోడ మీది నుంచి మిత్రుణ్ణి సింహా\nలకు వేద్దామని ముగ్గురూ నిశ్చయించు\nకున్నారు. ఈ పని తన చేతుల మీదుగా\nచెయ్యటానికి మూడో అన్నే సిద్ధపడ్డాడు.\nతన మూడో అన్న తనను చేతులతో ఎత్తి\nపట్టుకున్నప్పుడు మిత్రుడు అభ్యంతరం\nచెప్పలేదు. ఇది కూడా తన ధైర్యాన్ని పరీ\nక్షించటమే కాబోలు ననుకున్నాడు. మిత్రుణ్ణి\nసింహాల ఆవరణలో పడేసి, ముగ్గురూ\nకోటకు వెళ్ళిపోయి, తమ తమ్ముడు చని\nపోయాడని రాజుతో చెప్పారు.\nలోపల పడిన మిత్రుడికి అదృష్టవశాన\nదెబ్బలు తగలలేదు. వాడొక సింహం మీద\nపడ్డాడు. సింహాలు వాడి చుట్టూ మూగి\nవాసన చూశాయి గాని వాణ్ణి ఏమీ చెయ్య\nలేదు. వాటికి ఆకలిగా లేదు. బుల్లి రాజ\nకుమార్తెకు ఆ సింహాలంటే చాలా ప్రీతి.\nఅందుచేత ఆమె వాటికి శ్రద్ధగా కడుపు\nనిండా తిండి పెట్టిస్తుంది.\nమిత్రుడు కూడా సింహాలను ఎరగడు.\nవాడు, పిల్లులనూ, కుక్కలనూ చేసినట్టుగా,\nవాటిని దువ్వాడు, వాటి చెవుల వెనక నిమి\nరాడు. ఆ రాత్రి వాడు వెచ్చగా వాటి మధ్య\nపడుకుని నిద్రపోయాడు.\nమర్నాడు ఉదయమే రాజుగారి బుల్లి\nకూతురు, కల్యాణి, సింహాలకు తిండి పెట్టించ\nటానికి వచ్చి, సింహాల మధ్య ఉన్న\nమిత్రుణ్ణి చూసి, నిద్ర లేపి, \"ఎవరు నువు?\nఈ సింహాల ఆవరణలోకి ఎలా వచ్చావు?\"\nఅని అడిగింది.\nమిత్రుడు ఆమె అందం చూస్తూనే,\n\"నువు రాజకుమార్తె కల్యాణ్ కదూ?\"\nఅని అడిగాడు.\n\" అవును నీ కెలా తెలుసు? నిన్నెన్నడూ\nచూడలేదే?\" అన్నది కల్యాణ్.\n\"నిన్ను గురించి చాలా చెప్పారులే.\nనిన్ను పెళ్ళాడటానికే నన్ను తీసుకొచ్చారు,\"\nఅన్నాడు మిత్రుడు.\n\"అయితే ఇంతకూ నువ్వెవరు?”\nఅన్నది కల్యాణి.\nమిత్రు డామెకు తెలిసినదంతా చెప్పాడు.\nఏడేళ్ళ పిల్లే గాని, కల్యాణ్ చాలా తెలివి\nగలది. \"మా నాన్నకు ఆటవికులంటే\nఅసహ్యం. నిన్ను చూసి చెంచువని మా నాన్న\nగుర్తిస్తాడని భయపడి, మీ అన్నలు నిన్ను\nఇక్కడ పారేశారు. వాళ్ళు చాలా చెడ్డవాళ్లు.\nనువు మంచివాడిలా కనపడుతున్నావు. మీ\nఅన్నల సంగతి రహస్యంగా ఉంచుదాం.\nలేకపోతే మా అక్కలు ఏడుస్తారు. నిన్ను\nనా గదిలో దాస్తాను,\" అన్నది కళ్యాణి.\nఆమె మిత్రుణ్ణి తన సొంత గదిలోకి\nతీసుకుపోయి, తన కోసం సిద్ధంగా ఉన్న\nభోజనంలోనే అతనికి కూడా పెట్టింది.\nమిత్రుడు అక్కడే రహస్యంగా ఉండి\nపోయాడు. కల్యాణి రోజూ వచ్చి కబుర్లు\nచెప్పేది, ఆహారం తెచ్చి పెట్టేది. వాళ్ళిద్దరికీ\nమంచి స్నేహమయింది.\nఅయిదేళ్ళు గడిచిపోయాయి.\nఒకనాడు రాజుకు అనుమానం వేసింది,\nతన బుల్లి కూతురు అతి తరుచుగా తన\nసొంత గదికి వెళ్లి కూర్చుని, గంటలు\nగంటలు ఎలా గడుపుతున్నదా అని. ఆయన\nఒక రోజున ఆకస్మాత్తుగా అక్కడికి వెళ్లి,\nమిత్రుణ్ణి చూసి, \" ఎవరు నువు? ఇక్కడ\nఏం చేస్తున్నావు?” అని అడిగాడు.\n\" ఈ అబ్బాయి\nచాలా మంచివాడు,\"\nనాన్నా. ఇతని బంధువులు, దుర్మార్గులు,\nఇతన్ని మన సింహాలకు వేస్తే, నేను రక్షించి\nతీసుకొచ్చాను,\" అన్నది కల్యాణి.\n\"ఆటవికులు మహాదుర్మార్గులు, తెలీదా?\nవీడు ఇక్కడ ఉండటానికి ఏ మాత్రమూ\nవీల్లేదు. నువు ఆడివి మనిషితో స్నేహం\nచెయ్యట మేమిటి?” అని రాజు మిత్రుణ్ణి\nతన వెంట తీసుకుపోయి కాసావాడితో,\n\"వీడికి గుర్రాల పని నేర్పు,” అన్నాడు.\nమిత్రుడు ఆ పని కూడా చక్కగా నేర్చు\nకున్నాడు. వాడికి మంచి దుస్తులిచ్చి, దివా\nణంలో పెద్దలు గుర్రా లెక్కేటప్పుడూ, దిగే\nటప్పుడూ సహాయం చేసే పని ఇచ్చారు.\nఒకరోజు మిత్రుడు తన పెద్దన్ననే\nగుర్రం ఎక్కించవలిసి వచ్చింది. పెద్దన్న\nవెలవెలబోతూ, \" నీ పేరేమిటి?” అన్నాడు.\n\"మిత్రుడు,\" అన్నాడు తమ్ముడు.\nకాని తాను అన్నను గుర్తించినట్టు పైకి\nతెలియనివ్వలేదు. వాడికి లోపల మటుకు\nమండిపోయింది.\nపెద్దన్న మిగిలిన అన్నలతో, \"మన\nబుల్లి తమ్ముడు బతికే ఉన్నాడు. వాడు\nగుర్రాల పని చూస్తున్నాడు. మనం వాడి\nఅన్నలమని వాడింకా రాజుతో చెప్పినట్టు\nలేదు. చెబితే రాజుగారు మనల్ని పొలిమేర\nదాకా తరమగొట్టేవాడే !” అన్నాడు.\n\" ఇంతవరకూ వాడు మన రహస్యం\nబయట పెట్టకపోతే ఇక త్వరలోనే బయట\nపెడతాడన్న మాట. వాడికి విషం పెట్టేద్దాం,”\nఅన్నాడు మూడోవాడు.\nపెద్దవాడికి మిత్రుడంటే ఇంకా మమ\nకారం ఉన్నది. వాడు చావనందుకు అతను\nచాలా ఆసందించాడు. కాని తొందరపడి\nతన తమ్ములకు చెప్పినందుకు మిత్రుడి\nప్రాణానికి మళ్లీ ఎసరు వచ్చేటట్టున్నది.\nఅందుచేత అతను మిగిలిన అన్నలతో, \" ఆ\nవిషమేదో నేనే చూస్తానులే,” అన్నాడు.\nఅతను విషానికి బదులు మత్తుకలిగించే\nమందు సంపాదించి, దాన్ని వంటవాడికిచ్చి,\n\"మిత్రుడికి పంపే భోజనంలో దీన్ని\nకలుపు,” అని ఆజ్ఞాపించాడు. వంటవాడు\nఅలాగే చేశాడు.\nఆ సాయంకాలం మిత్రుడు ఆ మత్తు\nభోజనం తినబోతూండగా కల్యాణి ఎవరికీ\nతెలియకుండా, గుర్రపుసాలలో ఉన్న\nమిత్రుడి వద్దకు వచ్చేసింది. ఇద్దరూ\nకబుర్లు చెప్పుకుంటూ మిత్రుడి కోసం\nవచ్చిన భోజనం తినేశారు. ఇద్దరికీ త్వర\nలోనే నిద్ర ముంచుకొచ్చింది. అక్కడే\nమిత్రుడు తాను పడుకోవటానికి ఉపయో\nగించే కొయ్యపలక ఉండేది. ఇద్దరూ దాని\nమీద పడుకుని మత్తులో పడిపోయారు.\nఈ లోపల మూడో అన్న, మిత్రుడు\nఇంకా చచ్చాడో లేదో చూతామని అక్కడికి\nవచ్చాడు, మత్తులో పడి ఉన్న\nకుమార్తెనూ, మిత్రుణ్ణి చూశాడు, పెద్ద\nఅన్న వద్దకు వెళ్ళి, \" నువు మోసం చేశావు..\nమిత్రుడు చావలేదు. నిద్రపోతున్నాడు..\nరాజకుమార్తె కల్యాణి కూడా నిద్ర\nపోతున్నది,” అన్నాడు.\n\"మరీ మంచిది. మన తమ్ముణ్ణి మన\nచేతులారా చంపి పాపం ఎందుకు కట్టు.\nకోవాలి? రాజుగారికి తెలిపితే చేసేదేదో\nవారే చేస్తారు,” అన్నాడు రెండో అన్న.\nమూడో అన్న వెళ్లి, \"మన కల్యాణి\nఎవరితో స్నేహం చేస్తున్నదో ఒక్కసారి\nతిలకించండి,\" అంటూ రాజును గుర్రపు\nసాలకు తెచ్చాడు.\nరాజుకు భరించరాని కోపం వచ్చింది.\nఆయన భటులను పిలిచి, \"వీళ్ళను.\nఇలాగే తీసుకుపోయి నదిలో విడిచి పెట్టండి,”\nఅన్నాడు. రాజభటులు ఆ పలకను మోనుకు\nపోయి నదిలో వదిలారు. ఆది ప్రవాహం\nవెంట కొట్టుకు పోసాగింది.\n— [ముగింపు వచ్చే సంచికలో]",
            "book_page_end": 64
        },
        {
            "title": "దత్తాత్రేయదర్శనం",
            "book_page_start": 65,
            "pdf_page_start": 65,
            "pdf_page_end": 66,
            "author": "బి. విమలకుమారి",
            "genre": "భక్తి కథ",
            "moral": "భక్తితో పాటు మానవత్వంతో జీవించిన వారికి దైవ దర్శనం లభిస్తుంది. వంచన నిలువదు.",
            "keywords": [
                "దివాకరవర్మ",
                "దత్తాత్రేయదర్శనం",
                "రుణవిముక్తి",
                "వంచకుడు",
                "దైవ మహిమ"
            ],
            "characters": [
                "దివాకరవర్మ (రాజు)",
                "వంచకుడు (బీదస్థితి మనిషి)",
                "మంత్రులు",
                "దత్తాత్రేయ స్వామి (వృద్ధుడు)"
            ],
            "locations": [
                "మగధ దేశం",
                "రాజధాని",
                "రాజసభ"
            ],
            "content": "పూర్వం మగధ దేశాన్ని దివాకరవర్మ\nఏలుతూండేవాడు. ఆ కాలంలో మగధ\nవాసులు దత్తాత్రేయదర్శనం మహా\nభాగ్యంగా భావించేవారు. తమకు దత్తా\nత్రేయులవారి దర్శనం అయిందనీ, దాని\nఫలితంగా తమకు వచ్చిన కష్టాలన్నీ\nతొలగిపోయాయనీ చాలామంది పౌరులు\nఅంటూండేవారు.\nఒకసారి దివాకరవర్మకే అనేక క్లిష్ట\nసమస్యలు ఏర్పడ్డాయి. పరిపాలనలో విడని\nచిక్కులు సంప్రా ప్తమయాయి. అదే సమ\nయంలో కుటుంబ సమస్యలు కూడా ఆయ\nనకు మతిస్థిమితం లేకుండా చేశాయి. ఆ\nపరిస్థితిలో ఆయన, \" నాకిప్పుడు దత్తాత్రేయ\nదర్శనం సమకూడితే ఎంత బాగుండును!\"\nఅనుకున్నాడు.\nఆయన చాలారోజులు దత్తాత్రేయుణ్ణి\nతన మనసులో ధ్యానించి, తనకు దర్శనం\nఇవ్వవలసిందిగా వేడుకున్నాడు. కాని\nఆయన ధ్యానమూ, ప్రార్థనలూ ఏ మాత్రం\nఫలించలేదు.\nఅందుచేత ఆయన ఒకనాడు దేశం\nఅంతటా ఒక చాటింపు వేయించి, ఎవరైనా\nతనకు దత్తాత్రేయులవారి దర్శనం చేయించి\nనట్టయితే వారికి కోరినంత ధనం ఇస్తానని\nప్రకటించాడు.\nరాజధానిలోనే ఒక మనిషి ఉండేవాడు.\nఅతను ఒకప్పుడు బాగా బతికి, కాలం\nకలిసి రాక అప్పులపాలై అతి బీదస్థితికి\nవచ్చాడు. అతను రాజుగారి వద్దకు వెళ్లి,\n\" మహారాజా, నాకు వెయ్యి దీనారాలు\nదయచేయించినట్టయితే నేను తమకు నెల\nరోజుల లోపల దత్తాత్రేయ దర్శనం\nచేయించగలను,” అన్నాడు.\nరాజుగారు సంకోచించక తన బొక్కసం\nనుంచి వెయ్యి దీనారాలు తెప్పించి అతనికి\nఇస్తూ, \"నీ మాటనమ్మి ధనం ఇస్తున్నాను.\nనువు అన్నట్టు నెలలోగా నాకు దత్తాత్రేయ\nదర్శనం కాకపోతే నీ తల తీయించేస్తాను,”\nఅని హెచ్చరించాడు.\n\"చిత్తం. అలాగే చేయండి,” అని ఆ\nమనిషి ధనం తీసుకుని ఇంటికి వెళ్లి, తన\nకున్న బాకీలన్నీ తీర్చేసి, తన భార్యా బిడ్డ\nలతో, \"ఇక నేను పోయినా చింతలేదు\nరుణవిము క్తిని మించిన ముక్తి ఏమున్నది?\nపరువుగా బతి కాను, పరువుగా చచ్చి\nపోగలను,” అన్నాడు.\nఅతను నెలరోజులు ఎప్పుడు పూర్తి అవు\nతాయా అని వేచి ఉండి. ఆఖరు రోజున\nతన భార్యకూ, బిడ్డలకూ వీడ్కోలు చెప్పి,\nరాజసభకు వెళ్ళి, \" మహారాజా, ఈనాటితో\nనేను పెట్టుకున్న గడువు తీరిపోతుంది.\nతమకు దత్తాత్రేయ దర్శనం చేయించలేక\nపోయినందుకు తమ ఇష్టానుసారం నన్ను\nశిక్షించండి,” అన్నాడు.\n\" ఈ వంచకుడికి ఏమి శిక్ష వెయ్యాలి?”\nఅని రాజు తన మంత్రుల నడిగాడు.\nఒకరు శిరశ్ఛేదమనీ, ఒకరు కొరత\nవెయ్యమనీ, ఒకరు కండలు కోసి కాకు\nలకూ గద్దలకూ వెయ్యమనీ, ఒకరు\nఉప్పుపాతరలో పూడ్చమని రకరకాలుగా\nచెప్పారు. ఇంతలో నిందితుడి వెనక నుంచి\nఒక వృద్ధుడు రాజు ఎదటికి వచ్చి, \"రాజా,\nనీకీ మనిషి ద్వారా దత్తాత్రేయ దర్శనం\nఅయిందే, ఎందు కితని శిక్ష మాట ఆలో\nచిస్తున్నావు?\" అని మరుక్షణం మాయ\nమయాడు.\n\"దత్తాత్రేయస్వామి సాక్షాత్కరించాడు!\nధన్యుణ్ణి ! ధన్యుణ్ణి!\" అంటూ రాజు నింది\nతుడికి క్షమాపణ చెప్పుకుని, అతనికి అంతు\nలేని కానుకలిచ్చి, \"బాబూ, వెయ్యి\nకాలాలపాటు దారిద్య్ర బాధ లేకుండా\nసుఖంగా బతుకు,” అని ప్రశంసించి ఇంటికి\nపంపేశాడు.",
            "book_page_end": 66
        }
    ],
    "statistics": {
        "total_stories": 11,
        "author_counts": {
            "వి. శివకోటి నారాయణరెడ్డి": 1,
            "ఇ. కోటేశ్వరరావు": 1,
            "చందమామ బృందం": 5,
            "షేక్ అబ్దుల్ వహాబ్": 1,
            "యస్. జహర్": 1,
            "సి. హనుమంతరావు": 1,
            "బి. విమలకుమారి": 1
        },
        "genre_counts": {
            "జానపద కథ": 2,
            "ఫాంటసీ": 1,
            "ధారావాహిక": 1,
            "బేతాళ కథ": 1,
            "నీతి కథ": 2,
            "సాహసం": 2,
            "చిక్కు ప్రశ్న": 1,
            "భక్తి కథ": 1
        }
    }
}