{
    "book_id": "చందమామ_1969_08",
    "stories": [
        {
            "title": "ఆహ్వానము",
            "book_page_start": 21,
            "pdf_page_start": 21,
            "pdf_page_end": 21,
            "author": "చక్రపాణి",
            "genre": "సంపాదకీయం",
            "moral": "వాస్తవిక దృష్టి కలిగి ఉండాలి.",
            "keywords": [
                "నిత్యయౌవనం",
                "వివేకం",
                "వాస్తవిక దృష్టి",
                "సంపాదకీయం"
            ],
            "characters": [
                "చక్రపాణి",
                "ఉపేంద్రుడు",
                "ఇల"
            ],
            "locations": [],
            "content": "ఈ నెల ప్రచురితమవుతున్న బేతాళ కథ [ \"నిత్యయౌవనం” ] అన్న కథలో మంచి నీతి ఉన్నది. ఈ కథలో ఉపేంద్రుడు అనే కమ్మరియువకుడు స్వార్థ పరుడుగా పైకి కనిపిస్తాడు. కాని అతను చాలా వివేకం గలవాడు. అతను ఇలను ప్రేమించి పెళ్ళాడలేదు, అందం చూసీ పెళ్ళాడలేదు; ఆమె తనను ప్రేమించిం దని పెళ్ళాడాడు. ఆమె అందం అపూర్వ శక్తి వల్ల కలిగిందని తెలిసి, ఆ అందాన్ని కోల్పోవటానికి కూడా సిద్ధపడ్డాడు. అతనిది వాస్తవిక దృష్టి.",
            "book_page_end": 21,
            "కనిపిస్తాను,": null
        },
        {
            "title": "ఊరగాయ దొంగ",
            "book_page_start": 22,
            "pdf_page_start": 22,
            "pdf_page_end": 25,
            "author": "వి. అనంతరావు",
            "genre": "హాస్యం",
            "moral": "దారిద్య్రం ఉన్నా నిజాయితీగా ఉండాలి. దొంగతనం చేస్తే పరువు పోతుంది.",
            "keywords": [
                "బడిపంతులు",
                "కరణం",
                "ఊరగాయ",
                "దొంగతనం",
                "మర్యాద"
            ],
            "characters": [
                "బడిపంతులు",
                "కరణం",
                "కరణం తల్లి",
                "జమీందారు"
            ],
            "locations": [
                "గ్రామం",
                "ఏరు (నది)"
            ],
            "content": "ఒక గ్రామంలో ఒక బడిపంతులు వుండే వాడు. ఆయన గ్రామంలోని పిల్లలందరికీ చదువు చెప్పేవాడు. గ్రామస్థులు తమకు తోచినది తృణమో, పణమో ఇస్తూనే వుండే వారు. కాని దానితో పంతులు దరిద్రం తీరేది కాదు. ఎందుకంటే ఆయనకు గర్భ దారిద్య్రంతోబాటు గంపెడు పిల్లలు.\n\nఆ ఊరి కరణం కాస్త -కలిగినవాడు. బడిపంతులుకు ఎన్నో విధాల సహాయం చెయ్యగలవాడే గాని, కొంచెం కాపీనం మనిషి కావటంచేత నోటిమాటలతో మాత్రమే సానుభూతి చూపేవాడు కరణంగారి తల్లి ఎనభై ఏళ్ళ తొత్కు. ఆవిడ కాపీనం వర్ణనాతీతం.\n\nఒక ఏడు కరణంగారింట రెండు జాడీల నిండా ఆవకాయ పెట్టుకున్నారు. బడి పంతులు చిన్న గిన్నెడు ఊరగాయ అయినా పెట్టలేకపోయాడు. ఒక జాడీడు ఆవకాయ అయినా వుంటే ఇంటిల్లిపాతికి కొంతకాలం పాటు అన్నానికి ఆధరువు దొరుకుతుంది.\n\nఅందుచేత పంతులు కరణంగారి ఊర గాయ కాజెయ్యాలని నిశ్చయించాడు. ఒక రోజు దీపాలు పెట్టేవేళ కరణంగారింటికి వెళ్ళి, అదీ ఇదీ మాట్లాడి, అందరూ పనుల మీద ఉన్న సమయంలో, వెళ్ళివస్తా నని కేకపెట్టి, వంటఇంట్లోకి వెళ్ళి ఊర గాయ జాడీ ఎత్తుకుని, దొడ్డితోవన చీకట్లో పడి తన ఇంటికి వచ్చేశాడు.\n\nమర్నాడు పొద్దుటి దాకా కరణంగారింటి వాళ్ళు ఊరగాయ దొంగతనం మాట తెలు సుకోలేదు. ఎవరెత్తుకుపోయి వుంటారా అని కరణంగారు అనుకుంటూంటే, ఆయన భార్య, \"ఇంకెవరు? ఆ దరిద్రుడు పంతులే అయి ఉంటాడు. నిన్న చీకటిపడేవేళ వచ్చాడు. ఆ తరువాత మనింటికి ఎవరూ రాలేదు,” అన్నది.\n\n\" ఛీ, ఛీ ! పాపం, పంతులు దొంగ తనం చెయ్యడు,” అన్నాడు కరణంగారు.\n\n\"ఎందుకు చెయ్యడు? దరిద్రం ఏమైనా చేయిస్తుంది. నువు వెంటనే గ్రామాధికారితో చెప్పి పంతులు ఇల్లు' సోదా చేయించు. పోయిన జాడీ దొరక్కపోతే అప్పుడడుగు,” అన్నది కరణం తల్లి.\n\nకరణం అలాటి పనికి సమ్మతించలేదు. ఒకవేళ పంతులు ఇంట జాడీ దొరికినా తనకు ఊళ్ళో మర్యాద పోతుంది. \"కరణం గారే నన్ను ఊరగాయ పట్టుకుపొమ్మ న్నారు,” అని పంతులు అన్నపక్షంలో అందరూ నమ్ముతారు. ఎందుచేతనంటే, పంతులంటే తనకు ఎంతో అభిమానం ఉన్నట్టు ఊరంతకి కరణం కనబరుస్తూ వస్తున్నాడు.\n\n\"పంతులు ఇల్లు సోదా చేయించటం పరువు నష్టం. ఊరగాయ జాడీ పోతే పోయిందిలే!\" అన్నాడు కరణం.\n\n\"అదేంమాట? ఇవాళ ఇదయింది, రేపింకొకటి అవుతుంది. ఈ దొంగతనం ఏదోవిధంగా రుజువుచెయ్యాలిసిందే. నేనొక ఉపాయం చెబుతాను. మనం నెలరోజుల పాటు తీర్థయాత్రల మీద పోతున్నామని చెప్పి, మన భోషాణం పంతులింట ఉంచు. ఆ భోషాణంలో నేను కూర్చుంటా. నువు సాయంత్రం వచ్చి, ప్రయాణం మాను కున్నామని చెప్పి, భోషాణాన్ని మళ్ళీ ఇంటికి తీసుకురా. ఈలోపల నేను వాళ్ళ దొంగతనం ఆరాతీస్తా,\" అన్నది కరణం గారి తల్లి.\n\nకరణానికి ఇదంత బాగాలేకపోయినా విధిలేక ఒప్పుకున్నాడు. తల్లికి సొంత ఆస్తి చాలా ఉన్నది. ఆదంతా తన పిల్లలకే దక్కాలన్న ఆశతో కరణం ఆవిడమాట బాగా సాగనిస్తూ ఉండేవాడు.\n\nమర్నాడు ఉదయం కరణం బడిపంతు లును పిలిపించి, \"పంతులూ, మేం తీర్థ యాత్రలకు బయలుదేరుతున్నాం. మా వెండి బంగారాలు భోషాణంలో పెట్టి ఒక నెలరోజులపాటు మీ ఇంట్లో ఉంచుతాం. అభ్యంతరం లేదుగద?” అన్నాడు.\n\n\"మహరాజుగా ఉంచండి.\" అన్నాడు పంతులు.\n\nముసలిదాన్ని భోషాణంలో ఉంచి, భోషా ణాన్ని పంతులు ఇంటికి మోయించుకొచ్చి, కరణం వెళ్ళిపోయాడు. తినటానికని ముసలిది మినపరొట్టె తెచ్చుకున్నది.\n\nమిట్టమధ్యాన్నంవేళ పంతులు పిల్లలు, \"అమ్మా, అన్నంపెట్టు,” అన్నారు. భోషా ణంలో ఉన్న ముసలిది మినపరొట్టె తీసి తినసాగింది. ముసలిదానికి పళ్ళులేవు. రొట్టె దిగమింగటానికి నీళ్ళూలేవు. అందు చేత రొట్టెను నోటిలో కొంతసేపు ఉంచుకుని నానినాక తిందామని ముసలిది ప్రయత్నం చేస్తున్నది.\n\nఇంతలో పిల్లలు, \"అమ్మా, కరణం గారి ఆవకాయ వెయ్యవూ?” అని కేకలు పెట్టసాగారు.\n\nఆ మాటలు విన్న ఉద్రేకంలో, \"దొరి కారర్రా దొంగముండాకొడుకుల్లారా !” అను కుని ఆవేశం తెచ్చుకుని, కరణంగారి తల్లి తన నోట్లో ఉన్న రొట్టెముక్కను గొంతు లోకి పోనిచ్చింది. అది కాస్తా గొంతుకు అడ్డం పడింది. ముసలి దానికి ఊపిరందక కొద్ది సేపట్లోనే చచ్చి పోయింది.\n\nఆ సాయంకాలం కరణంగారు పంతులు ఇంటికి మనుషులను పంపాడు. వాళ్ళు వచ్చి పంతులుతో, \"కరణంగారు ప్రయాణం మానుకున్నారుట. భోషాణం తెమ్మన్నారు,” అన్నారు. పంతులు పట్టుకు పొమ్మన్నాడు.\n\nఇంటికి చేరిన భోషాణం తలుపు తీసి చూస్తే ముసలిది చచ్చి కొయ్యబారిపోయి కనిపించింది.\n\nకరణం కంగారుపడి పంతులుకు కబురు చేశాడు. ప్రతిదానికీ పంతులు సలహాతీసుకో వటం ఆయనకు అలవాటే. పంతులు వచ్చాక, \"చూడు, పంతులూ. మా అమ్మ అకస్మాతుగా చచ్చిపోయింది. ఒక రోగమూ రొష్టూ అయినా లేదు. ఈ సంగతి ఊళ్ళో తెలిస్తే, ఆవిడ డబ్బు కోసం నేనే చంపా నంటారు. ఈ శవం మాయంచేసే ఉపాయం ఏదన్నా నువ్వే చూసి నా పరువు కాపాడాలి. మూడో కంటి వాడికి తెలియ గూడదు,” అన్నాడు.\n\n\"మీరు డబ్బుకు వెనకాడకుండా ఉంటే అంతా సరి అవుతుంది. మీరేమీ భయపడ కండి,” అన్నాడు పంతులు.\n\nకరణానికి ధైర్యం వచ్చింది. ఒక వంద రూపాయలు పంతులు చేతులో పెట్టాడు. పంతులు ముసలిదాని శవాన్ని భుజాన వేసుకుని పైన గుడ్డ కప్పి, ఊరికి దూరంగా ఉన్న ఏట్లో పారేద్దామని బయలుదేరాడు.\n\nపొరుగూరి జమీందారుగారు ఎక్కడి నుంచో పొద్దుపోయి తన గుర్రపు బండిమీద స్వగ్రామానికి పోతూ పంతులు నడిచే రహ దారి వెంట వస్తున్నాడు.\n\nపంతులు కంగారు పడ్డట్టు ఇటూ అటూ పరిగెత్తి, గుర్రపు బండీ దగ్గిరికి వచ్చాక, ముసలి దాన్ని గుర్రాల ముందు జారవిడిచాడు.\n\nబండీ ఆగి పోయింది. జమీందారు బండి దిగాడు.\n\n\"అయ్యో, అమ్మా ! నీకప్పుడే నూరేళ్ళూ నిండాయా?” అంటూ పంతులు శవం మీది గుడ్డ తీసి శోకాలు ప్రారంభించాడు.\n\n\"ఏమయ్యా, అంత అవివేకమా? బండీని తప్పుకోవటం కూడా చాతకాదా? ఇంద ఈ డబ్బు ఉంచు,” అంటూ జమీందారు పంతులుకు డబ్బు సంచీ ఇచ్చి, బండీ ఎక్కి ముందుకు సాగిపోయాడు.\n\nతరవాత పంతులు కరణం తల్లి శవాన్ని ఏటికి తీసుకుపోయి, ప్రవాహంలో పారేసి, అర్ధరాత్రి కల్లా ఇల్లు చేరుకున్నాడు.",
            "book_page_end": 25,
            "కనిపిస్తాను,": null
        },
        {
            "title": "నక్కతీర్పు",
            "book_page_start": 26,
            "pdf_page_start": 26,
            "pdf_page_end": 28,
            "author": "తాతయ్య కథ",
            "genre": "నీతి కథ",
            "moral": "ఇతరుల పట్ల న్యాయంగా వ్యవహరించాలి. మోసం చేస్తే, ఇతరులు మోసం చేయడానికి అవకాశం దొరుకుతుంది.",
            "keywords": [
                "నక్క",
                "నీటిపిల్లులు",
                "చేపలు",
                "పంపకం",
                "న్యాయం"
            ],
            "characters": [
                "తాతయ్య",
                "పిల్లలు",
                "నీటిపిల్లులు",
                "నక్క (ముఖరుడు)"
            ],
            "locations": [
                "టిబెట్టు",
                "నది"
            ],
            "content": "తౌతయ్య మామిడిపళ్ళు తెచ్చాడు. అమ్మ వాటిని కోసి, ముక్కలు పిల్లలకు పంచింది. తనకు చిన్న ముక్క వచ్చిందని ఒకరూ, టెంక కావాలని మరొకరూ, ఇలా పిల్లలు పేచీలు పడసాగారు.\n\n\"ఏమర్రా, మీకు కొంచెం కూడా బుద్ధి లేదే! మీ కన్న ఆ కథలో నీటిపిల్లులు నయం గదరా!\" అన్నాడు తాతయ్య.\n\nపిల్లలు మామిడిముక్కల గొడవ మరిచి పోయి తాతయ్య చుట్టూ చేరి, \"ఏం కథ తాతయ్యా? నీటిపిల్లులు మా కన్న ఎందుకు నయం, తాతయ్యా?\" అని ప్రశ్నలు వేశారు.\n\n\"అవతలి వాళ్ళకు ఎక్కువపోయిందని మీరు దిగులు పడ్డారు. అవతలి వాళ్ళకు తక్కువ పోతుందేమోనని అవి దిగులు పడ్డాయి... అదే తేడా మీకూ, వాటికీ,\" అన్నాడు తాతయ్య.\n\n\"నీటిపిల్లులు మామిడిపళ్ళు పంచు కున్నయ్యా, తాతయ్యా? — నువు చెప్పేది అర్ధం కావటం లేదు. కథ పూర్తిగా చెప్పు, తాతయ్యా,\" అని పిల్లలు తాతయ్యను వేధించారు.\n\n\"అయితే గొడవపెట్టకుండా, బుద్ధిగా కూచుని, వినండి,” అంటూ తాతయ్య ఆరంభించాడు:\n\nటిబెట్టు అని ఒక దేశం ఉంది. ఆ దేశంలో ఒక నది ఉంది. ఆ నది ఒడ్డున రెండు నీటిపిల్లులు నివసించేవి. అవి ఎంతో స్నేహంగా ఉంటూ, అవసరమైనప్పుడల్లా ఒకదాని కొకటి సహాయం చేసుకుంటూ ఉండేవి.\n\nనదిలో చేపలుంటాయిగద. అవి నీటి పిల్లులకు ముఖ్యమైన ఆహారం. నీటిపిల్లి చేపను ఎలా పడుతుందంటే, నదిలోకి దిగి, చేపలను వెన్నంటి ఈదుతూ పోయి, వాటిని ఒడ్డు కేసి తరుముతుంది. ఒడ్డున పడ్డ చేపను తినేస్తుంది.\n\nకాని చేపలను పట్టుకుని ఇంటికి తీసుకు పోవాలంటే కష్టం. ఎందుచేతనంటే, నీటి పిల్లి ఒక చేపను ఒడ్డుకు తరిమి ఇంకో చేప కోసం వెళ్ళేసరికి మొదటి చేప ఎగిరి మళ్ళీ నీటిలోకి దూకి తప్పించుకు పోతుంది. ప్రతి చేప కోసమూ నీటిపిల్లి ఒడ్డు కెక్కి, దాన్ని చంపి, తిరిగి నీటిలోకి దిగాలంటే చాలా కష్టం.\n\nఈ బాధ నీటిపిల్లులకు రెంటికీ కలిగింది. అందుచేత అవి ఏం చేశాయంటే, రెండూ కలిసి చేపలను పట్టుకుందామనుకున్నాయి. చేపలను ఒడ్డుకు తరమటం ఒక నీటిపిల్లి పని, ఒడ్డున పడ్డ చేపను చంపటం రెండో నీటిపిల్లి పని. ఇలా నీటిపిల్లులు, ఒకటి నీటిలోనూ, ఒకటి ఒడ్డునా పని చేసి బోలె డన్ని చేపలను పట్టుకోగలిగాయి. ఇక వాటిని రెండు నీటిపిల్లులూ పంచుకోవ టమే తరవాయి.\n\n\"అన్నా, చేపలను రెండు కుప్పలు చెయ్యి,\" అన్నది ఒడ్డున పని చేసిన నీటిపిల్లి.\n\nనీటిలో పని చేసిన నీటిపిల్లి చేపలను విభజించటానికి సంకోచించింది. తాను పొర పాటున రేండో దానికి తక్కువ భాగం ఇచ్చి అన్యాయం చేస్తానేమోనని దాని భయం. అందుచేత అది రెండో నీటిపిల్లితో, \"అన్నా, నువే పంచు!\" అన్నది. దానికీ అదేభయం.\n\nరెండు నీటిపిల్లులూ ఒకరి నొకరు అన్యాయం చేసుకుంటామేమోనన్న భయంతో ఏమీ చెయ్యక, చేపలను మధ్య పెట్టుకుని దిగులుగా కూర్చున్నాయి.\n\nఇంతలో అటుగా ముఖరు డనే నక్క వచ్చి, చేపలను చూసింది. దానికి పొద్దుటి నుంచీ, అరణ్యంలో ఎంత వెతికినా ఆహారం దొరకలేదు. ఆకలితో అది నకనక లాడుతున్నది. అది తనలో, \"అబ్బో, ఎన్ని చేపలో!\" అనుకుని, నీటిపిల్లులతో, \"ఏమర్రా, అల్లుళ్ళూ, అలా విచారంగా ఉన్నారేం?” అని అడిగింది.\n\n\"ఈ చేపలను పట్టాం. కాని వీటిని పంచుకోవటంలో ఒకరి కొకరం అన్యాయం చేస్తామేమోనని భయపడుతున్నాం.” అన్నాయి నీటిపిల్లులు,\n\n\"మీకీ చేపలను న్యాయంగా నేను పంచనా?” అన్నది నక్క.\n\nనీటిపిల్లులు తమకు వచ్చిన చిక్కు తొలగిపోతుందనుకుని, సరేనన్నాయి.\n\nనక్క ఒక నీటిపిల్లిని అవతలికి తీసుకు పోయి, \"చేపలను పట్టటంలో నువు నిజానికి చేసిందేమిటి? అంతా రెండో నీటిపిల్లే చేసింది. అది నీటిలోకి వెళ్ళి, ప్రవాహానికి తట్టుకుంటూ, చేపలను ఒడ్డుకు ఎంతో నేర్పుగా తరిమింది. ఒడ్డున పడ్డ చేపలను చంపటం తప్ప నువ్వేమీ చెయ్యలేదు. న్యాయంగా నీకు రావలిసిన వాటా చాలా కొద్ది,\" అన్నది.\n\nతరవాత నక్క రెండో నీటిపిల్లిని ఎడంగా తీసుకుపోయి, \"కష్టమంతా రెండో నీటిపిల్లి పడింది. ఒడ్డున రాళ్ళూ, రప్పలూ, దుబ్బులూ, గుంటలూ, మిట్టలూనూ, నువు సునాయాసంగా చేపలను ఒడ్డుకు తరిమితే, అవి మళ్ళీ నీటిలోకి దూకేలోపల పరి గెత్తుతూ వచ్చి, వాటిని పట్టి చంపి, చేప లన్నిటినీ దక్కించింది,” అన్నది.\n\nఈ మాటలు విని రెండు నీటిపిల్లులూ అవమానంతో కుంగిపోయాయి.\n\nతరవాత నక్క చేపలన్నిటికీ తలలూ, తోకలూ కత్తిరించి, నీటిలో పని చేసిన నీటి పిల్లికి తలలూ, ఒడ్డున పని చేసిన నీటి పిల్లికి తోకలూ ఇచ్చి, మధ్యవర్తిత్వం చేసి నందుకు తన ఫీజు కింద చేపల మధ్య భాగాలు పుచ్చుకుని, ఇంటికి చక్కా పోయింది.",
            "book_page_end": 28,
            "కనిపిస్తాను,": null
        },
        {
            "title": "శిథిలాలయం",
            "book_page_start": 20,
            "pdf_page_start": 29,
            "pdf_page_end": 36,
            "author": "చందమామ బృందం",
            "genre": "ధారావాహిక/సాహసం",
            "moral": "చందమామ బృందం",
            "keywords": [
                "శిఖిముఖి",
                "విక్రమకేసరి",
                "జాంగ్ లా",
                "కొండచిలువ",
                "శిథిలాలయం"
            ],
            "characters": [
                "శిఖిముఖి",
                "విక్రమకేసరి",
                "అజితుడు",
                "వీరభద్రుడు",
                "సత్రం యజమాని",
                "జాంగ్ లా",
                "కొండచిలువ",
                "శ్రీపుత్రుడు",
                "మాలావతి"
            ],
            "locations": [
                "బ్రహ్మపుత్రానది లోయ",
                "కామాఖ్యనగరం",
                "సత్రం",
                "గోల్భరా గ్రామం",
                "అరణ్యం"
            ],
            "content": "[శిఖిముఖి, విక్రమకేసరి యిద్దరు అనుచరులతో బ్రహ్మపుత్రానదీ లోయలకు బయలు దేరారు. వాళ్ళు కామాఖ్యనగరం చేరి ఒక సత్రంలో విడిది చేశారు. వాళ్ళు లేని నమ యంలో పూజారి వాళ్ళుండే మిద్దె మీది గదిలో ప్రవేశించాడు. శిఖిముఖి అతణ్ణి పట్టుకోవాలని ప్రయత్నిస్తే, పిట్టగోడ దూకి గుర్రం మీద పారిపోసాగాడు. తరవాత —]\n\nసత్రం ముందు పెద్ద కలకలం రేగింది. ఇద్దరు హడావిడిగా గుర్రాల మీద పారి పోతూండటం, కత్తులు దూసిన యువకు లిద్దరు ' ఆగండి!' అంటూ వాళ్ళకేసి పరి గెత్తుతూండటం చూసి, సత్రంలో విడిది చేసినవాళ్ళు చాలామంది ఆవరణలోకి పరి గెత్తుకొచ్చారు. అజితుడూ, వీరభద్రుడూ వేగంగా పూజారీవాళ్ళ వెనక కొంతదూరం పరిగెత్తారు. కాని, గుర్రాల మీద పారి పోతున్న అత, సవరభేరుండాన్నీ పట్టు కోవటు వాళ్ళకు సాధ్యమయేపని కాదు.\n\nశిఖాముఖీ, విక్రమకేసరీ తమ గది తలుపు బంధించి మిద్దె మీది నుంచి కిందికి దిగి వచ్చారు. ఆ స్మకి అజిత వీరభద్రులు రొప్పుతూ వాళ్ళ దగ్గిరకు వచ్చి, పూజారి దొరకలేదని చెప్పారు. ఆ దుర్మార్గుణ్ణి చేజిక్కించుకునే అవకాశం కొద్దిలో విఫల మైనందుకు శిఖాముఖి విచారపడ్డాడు. అక్కడ చేరినవాళ్ళు శిఖాముఖినీ, విక్రమకేసరినీ రకరకాల ప్రశ్నలు అడగ సాగారు. ఎవరో యిద్దరు, పెద్ద దొంగతనం చేసి గుర్రాల మీద పారిపోయారని వాళ్ళను కున్నారు. సత్రపు యజమాని చేతులు నలుపుకుంటూ నంగిగా, \"అయ్యా, ఇందులో నా పొరపాటు చాలా వున్నది. మీరు లేనప్పుడు ఆ పూజారినని చెప్పి నత మీ గదిలోకి పోనివ్వవలసింది కాదు. విలువగల వస్తువు లేమైనా ఎత్తుకు పోయాడా ?\" అని అడిగాడు.\n\n\"వాడిక్కావలసిన విలువైన వస్తువు లేవీ మా దగ్గిర లేవు. మేము యాత్రి కులం; పుణ్యతీర్థాలు సేవించేందుకు బయలుదేరినవాళ్ళం. మా దగ్గిర విలు వైన వస్తువు లేంవుంటవి?\" అన్నా డు శిఖిముఖి.\n\n\" తమ గదిలో దొంగతనం జ 'గలేదని వినటం నాకు చాలా సంతోషం కలిగిస్తు న్నది. ఆ పూజారినన్నవాడి ముఖలక్షణాలు చూస్తే, వాడు ఇభ్యుజాతి వాడిలా వున్నాడు. వాళ్ళెంత నమ్మకస్థులో అంత నమ్మక ద్రోహులు,\" అన్నాడు సత్రం యజమాని.\n\nఆ రాత్రి శిఖిముఖీ, విక్రమకేసరీ సంప్ర తించుకుని బ్రహ్మపుత్రానదీ లోయల్లో ఇభ్యుజాతి వాళ్ళుండే ప్రాంతాలకు దారి చూప గల వాణ్ణికణ్ణి కుదుర్చుకోవటం మంచిదని నిశ్చయించారు. పెద్దమనిషిలా కనబడుతున్న సత్రం యజమానితో యీ మాట చెపతే, అతడు ఆశ్చర్యపడి, \"ఆ ప్రాంతాలకు పోవటం అంత క్షేమం కాదు,” అన్నాడు.\n\nశిఖిముఖి ఆ మాటకు చిన్నగా నవ్వి, \" మాకు ప్రాణాపాయం కలగవచ్చనే కదా మీరు భయపడుతున్నది. అలాంటి భయం మాకేం లేదు. మమ్మల్ని చంపినందువల్ల ఎవరికీ ఒరిగేదేంవుండదు. ఆ లోయల్లోని చిన్నా పెద్ద పవిత్ర స్థలాలన్నీ చూడ దలిచాం. ముఖ్యంగా ఇభ్యుజాతివాళ్ళుండే ప్రాంతాల అతి పురాతనమైన దేవాలయా లున్నవని విన్నాం. ఎంత కష్టనష్టాలకైనా సరే ఓర్ని వాటన్నిటినీ తప్పక దర్శించి తీరాలి,” అన్నాడు.\n\n\" అయితే మీ యిష్టం. మీ ప్రయాణు ఎప్పుడో చెప్పండి. ఆ ప్రాంతాలు బాగా తెలిసిన వాళొకణ్ణి మీ వెంట పంపుతాను. వాడికి తిండీ తిప్పలూ మీరే చూడాలి. తిరిగివచ్చిం తరవాత పారితోషికంగా కొంత డబ్బు యివ్వవలసివుంటుంది.” అన్నాడు సత్రంయజమాని.\n\nశిఖిముఖీ, విక్రమకేసరీ అందుకు అంగీ కరించారు. మర్నాడు . సూర్యోదయంవేళ పొట్టిగా బలంగా గున్న ఏనుగుపిల్లలా వున్న ఒక నడి వయసువాణ్ణి, సత్రంయజమాని వాళ్ళ దగ్గిరకు తీసుకువచ్చి, \"అయ్యా, ఇతడి పేరు జాంగ్ లా. ఇభ్యుజాతి వాళ్ళుండే ప్రాంతాలన్నీ తనకు బాగా తెలుసంటున్నాడు. ఇతడూ ఆ జాతివాడే,” అని చెప్పాడు.\n\nశిఖాముఖి అతణ్ణ నఖశిఖ పర్యంతం పరీక్షగా చూశాడు. మనిషిముఖం చూసి స్వభావాన్ని కనిపెట్టే దుకు అతడికి సాధ్య మయేలా కనిపించలేదు. జాంగ్గా పెదాల మీద చిరునవ్వు కదులుతున్నది. ముఖం మీద ఎలాంటి భావం ప్రస్ఫుటం కావటం లేదు. ఎండ వానలకు గురై, బీటలు బారిన నల్ల రాతిపలకలా వున్నది అతడి ముఖం.\n\nజాంగ్లాను పరిచయం చేసి సత్రం యజమాని వెళ్ళిపోగానే, శిఖిముఖి అత డితో, \"నీవు నమ్మకస్థుడినా కావా అన్న భయం మాకు లేదు. మేం నలుగురం, నువ్వొక్కడివి. కాని, నీకు ఇభ్యుజాతి వాళ్ళుండే ప్రాంతాలు క్షుణ్ణంగా తెలు సునా లేదా అన్నదే నా కనుమానంగా వున్నది.\" అన్నాడు.\n\n\" నేనెంత నమ్మకస్థున్లో మీరే తెలుసు కుంటారు. పోతే, నేను పుట్టి పెరిగింది. ఇభ్యుజాతి వాళ్ళుండే ప్రాంతానే. నేను ఆ జాతివాణ్ణినని సత్రంయజమాని తమకు చెప్పాడు గదా? ఆయన నన్ను బాగా ఎరుగు,\" అన్నాడు జాంగ్.\n\n\" సరే, నీకు దారిభత్యం మేమే జరు పుతాం. ప్రయాణం ముగిసి తిరిగి ఈ కామాఖ్యనగరం చేరింతరవాత, నీకు పారి తోషికంగా అయిదు బంగారుకాసు లిస్తాం. ఇష్టమేనా? ఆలోచించుకుని చెప్పు,” అన్నాడు శిఖిముఖి.\n\n\"ఆలోచనెందుకు, తమ దయ !” అన్నాడు జాంగ్ లా,\n\n\"మమ్మల్ని ఆ లోయల్లోని గోల్భరా అన్న ఇభ్యుజాతి గ్రామం చేర్చాలి. ఆ దాపుల్లో ఎక్కడో అతిపురాతనమైన ప్రసిద్ధ దేవాలయం వున్నదని విన్నాం.” అన్నాడు శిఖిముఖి.\n\nగోల్భరా అన్న పేరు వింటూనే జాంగ్ల కొంచెం ఉలిక్కిపడి, \"చిత్తు. అలాగే అక్కడికి దారి చూపుతాను, ఆగ్రామం నే నెరిగినదే. కాని, మీ రన్నట్టు అక్కడ ప్రసిద్ధ దేవాలయం ఏమీ లేదు. తరవాత నన్ను తప్పుపట్టకుండా ముందే వున్న సంగతి తమకు మనవి చేసుకుం టున్నాను,” అన్నాడు.\n\n\"ఉన్నట్టు మేం విన్నాం, అవునా, కేసరీ?\" అంటూ శిఖిముఖి విక్రమకేసరి కేసి చూసి, అతడు అవునన్నట్టు తల వూప గానే, జాంగ్ లాతో, \"నువ్వు మాకు ఆ గ్రామానికి దారి చూపు. అక్కడికి చేరింతరవాత, సంగతి మేం చూసు కుంటాం. ప్రయాణం యీ సాయంకాలమే, సిద్ధంకా,” అన్నాడు.\n\nజాంగ్లి వాళ్ళకు నమస్కరించి వెళ్ళి పోయాడు. ఆ సాయంత్రం తమకు దారిలో అవసరం అయిన ఆహార పదార్థాలనూ, ఇతర సామగ్రిని రెండు కంచరగాడిదల మీద వేసుకుని, శిఖిముఖీ, విక్రమకేసరీ నదీ లోయల కేసి బయలుదేరారు. జాంగ్ల వాళ్ళకు ముందు నడుస్తూ దారి చూప సాగాడు.\n\nచీకటిపడుతూనే అందరూ అరణ్యం లోని ఒక చిన్న కొలను ప్రాంతం చేరారు. ఆ రాత్రికి అక్కడ ఆగి, వంట చేసుకుని, మర్నాటి వేకువజామున తిరిగి ప్రయాణం కావటానికి వాళ్ళు నిశ్చయించుకున్నారు. వంటపనిలో అజితుడూ, వీరభద్రుడూ నిమగ్నులయారు. జాంగ్ ఎండుపుల్లలు తీసుకువస్తానని శిఖిముఖితో చెప్పి, అరణ్యం లోకి పోయాడు\n\nశిఖిముఖీ, విక్రమకేసరీ ఒక చెట్టు నానుకుని కూర్చుని తమ ముందు కార్య క్రమాన్ని గురించి మాట్టాడుకో సాగారు. విక్రకేసరికి, జాంగ్ లా మీద పూర్తి నమ్మకం కలగలేదు. వాడు తమను తప్పు దారి పట్టిస్తాడేమో అన్న అనుమానం అతడు బయట పెట్టాడు. శిఖిముఖినీ యిలాంటి అనుమానమే అప్పుడప్పుడూ పీడిస్తున్నది.\n\n\"మన జాగ్రత్తలో మనం వుందాం. ఈ జాంగ్ల, శిధిలాలయ పూజారి అను చరుడేమో అనేగదా నీ భయం. ఆ దుర్మా ర్గుడే మనను ఏమీ చేయలేనప్పుడు, యీ వెధవ చేయగలిగిం దేమిటి?” అన్నాడు శిఖిముఖి.\n\nవిక్రమకేసరి ఏదో జవాబు చెప్ప బోయేంతలో, ఎర్రగండు చిన్నగా మొరిగి, దాపుల నున్న గుబురుచెట్ల కేసి బయలు దేరింది. శిఖిముఖి కుక్క వాలకం చూసి, విక్రమకేసరిని హెచ్చరించి, దాని వెన కనే నిశ్శబ్దంగా నడిచాడు.\n\nవిక్రమకేసరి కత్తి దూసి నిలబడి, చూట్టూ అలముకుంటున్న చీకటిలోకి గుచ్చి గుచ్చి చూడసాగాడు.\n\nఎర్రగండు చెట్లల్లో కొంత దూరం ముందుకు పోయి ఒక చోట ఆగి, తల పై కెత్తి మొరగ సాగింది. నేలకు దాదాపు అయిదా రడుగుల ఎత్తులో దట్టంగా పరు చుకుపోయిన చెట్లకొమ్మల కేసి, శిఖిముఖి పరీక్షగా చూశాడు. అక్కడ శత్రు వెవడైనా దాగివున్నాడేమో అన్న సంశయం అతడి క్కలిగింది. కాని అక్కడ ఎవరూ వున్నట్టు లేదు. అంతలో అతడికి దూరంగా ఎవరో చిన్నగొంతుతో మాట్టాడుతున్నట్టు అను మానం కలిగింది. అతడు ముందుకు నడవ బోయాడు. ఎర్రగండు అతడి దారిని ఆడ్డ గిస్తూ తల పైకెత్తి పెద్దగా మొరగటం ప్రారంభించింది.\n\nఈసారి శిఖముఖికి అడుగుల చప్పుడు స్పష్టంగా వినబడింది. చూస్తుండగానే జాంగ్ లా భుజం మీద యిన్ని ఎండుపుల్లలు పెట్టుకుని వేగంగా అతడి కేసి రాసాగాడు. శిఖిముఖి అతడి కేసి రెండడుగులు వేసేం తలో చెట్లకొమ్మల్లోంచి ఒక పెద్ద కొండ చిలువ ఠపీ మంటూ జాంగ్ లా మీద పడి, అతడి శరీరాన్ని బలంగా చుట్టివేయ సాగింది. ఎర్రగండు పెద్దగా అరుస్తూ ముందుకు దూకింది, జాంగ్ల ఒక చావు కేక పెట్టాడు.\n\nశిఖిముఖి ఓ క్షణకాలం కొయ్యబారి పోయాడు. మరుక్షణంలో అతడికి జాంగ్ల ఎలాంటి ఘోర ప్రమాదంలో చిక్కు కున్నాడో అర్ధమైంది. అతడు పరిగెత్తు కుంటూ పోయి కొండచిలువ తల నరికేం దుకు కత్తి దూశాడు. కాని, కొండచిలువ జాంగ్ ను నడుము నుంచి పైన తన డేహంతో బలంగా చుట్టి అతడి తలను ఒడిసి పట్టుకునేందుకు ప్రయత్నిస్తున్నది. ఆ చీకట్లో కత్తి గురి ఏమాత్రం తప్పినా కొండచిలువ తలకు మారుగా జాంగ్లి తల తెగి కింద పడే ప్రమాదం వున్నది.\n\nజాంగ్లో ఉక్కిబిక్కిరై పోతూ చిన్నగా మూలుగుతున్నాడు. శిఖిముఖి, \" భయ పడకు జాంగ్ల! ఇదుగో కొండచిలువను నరికేస్తున్నాను.\" అంటూ ఎడమచేత్తో పాము మెడ పట్టుకుని యివతలికి లాగుతూ, అదే సమయంలో కత్తితో దాని మెడ మీద బలంగా కొట్టాడు.\n\nతల తెగిపోగానే, జాంగ్ల శరీరం మీది నుంచి కొండచిలువ దేహం మెలికలు తిరుగుతూ కింద పడిపోయింది. జాంగ్లా పెద్దగా మూలిగి ఒక పక్కకు దభిమంటూ పడిపోయాడు. ఈ గందరగోళం అంతా విన్న విక్రమకేసరి, అజిత వీరభద్రులూ అక్కడికి పరిగెత్తుకు వచ్చారు.\n\nశిఖిముఖి, జాంగ్లాను లేవనెత్తేందుకు వంగుతూ, \" కొండచిలువ తల నరికాను. దాని పట్టులో చిక్కి నీ కాళ్ళూ చేతులూ ఏమైనా విరిగిపోలేదు గదా?\" అన్నాడు.\n\nజాంగ్ల జవాబిచ్చేందుకు గొంతు సవి. రించుకునేంతలో చీకట్లో నుంచి, \" ఆఘో రీలు భక్తితో పూజించే కొండచిలువ తల నరికిన వాడెవడు? ఇదుగో, నీ తల నరక * బోతున్నాం, కాచుకో!\" అంటూ నలుగు రైదుగురు భయంకరాకారులు, పెద్ద పెద్ద శూలాలు పైకెత్తి, శిఖిముఖి కేసి పరిగెత్తుకు రాసాగారు. — (ఇంకా వుంది)",
            "book_page_end": 27,
            "కనిపిస్తాను,": null
        },
        {
            "title": "నిత్యయౌవనం",
            "book_page_start": 3,
            "pdf_page_start": 37,
            "pdf_page_end": 46,
            "author": "చందమామ బృందం",
            "genre": "బేతాళ కథ",
            "moral": "మనిషి ప్రేమించినప్పుడు, బాహ్య సౌందర్యం కంటే వ్యక్తిత్వం, వాస్తవ దృష్టి మరియు అంతర్గత విలువలకు ప్రాధాన్యత ఇవ్వాలి.",
            "keywords": [
                "బేతాళుడు",
                "విక్రమార్కుడు",
                "నిత్యయౌవనం",
                "మంత్రగత్తె",
                "ఉపేంద్రుడు"
            ],
            "characters": [
                "విక్రమార్కుడు",
                "బేతాళుడు",
                "ఇల",
                "ఉపేంద్రుడు",
                "ఉపేంద్రుడి తల్లి",
                "జమీందారు",
                "వంటలక్క"
            ],
            "locations": [
                "దండకారణ్యం",
                "కోయగూడెం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టు పై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, \"రాజా, నువు అపూర్వ శక్తుల కోసం శ్రమిస్తున్నట్టున్నావు. అవి కొందరికి పుట్టుకతోనే కలుగుతాయి. ఆట వికులలో అలాంటి శక్తులు గలవారు అనేక మంది ఉన్నారు. కాని వాటివల్ల చివరకు నష్టమే కలుగుతుంది. నీకు శ్రమతెలియ కుండా ఉండగలందులకు ఒక అపూర్వ శక్తుల కథ చెబుతాను విను,” అంటూ ఇలా చెప్పసాగాడు :\n\nదండకారణ్య ప్రాంతంలో ఉండే కోయ లలో కొందరికి జన్మతః అపూర్వశక్తులు కలిగేవి. ఆ సంగతి బిడ్డపుట్టగానే తెలిసి పోయేది. మగబిడ్డకు పుట్టగానే దంతా లన్నీ వచ్చి ఉన్నా, ఆడపిల్ల నెత్తి మీద బొడిపె ఉన్నా అది అపూర్వశక్తు లున్నట్టు గుర్తుగా ఉండేది. అటువంటి బిడ్డలను కన్న తల్లులు తమ బిడ్డల రహస్యాన్ని లోకానికి తెలియకుండా దాచేవారు. ఎందుకంటే వారి సమాజం అలాంటి బిడ్డలను చంపేసేది.\n\nఒక కోయపిల్ల నెత్తి మీద బొడిపెతో పుట్టింది. ఆ పిల్ల పేరు ఇల. ఇల తల్లి ఈ రహస్యాన్ని చాలా చక్కగా దాచింది. ఇల పెద్దదై నెత్తి మీద జుట్టు బాగా పెరిగి నాక బొడిపె రహస్యం దాచటం చాలా తేలిక అయింది. ఇల యుక్తవయస్కురా లైన దాకా ఆమెలోని అపూర్వశక్తులకు ఎలాటి పనీ తగలలేదు.\n\nఇల ఉండే అరణ్య ప్రాంతానికి సమీపం లోనే ఒక జమీందారీ ఉండేది. ఆ గ్రామంలోనే ఉపేంద్రు డనే ఒక కమ్మరి యువకు డుండేవాడు. వాడు చాలా అంద గాడు, కాని బీదవాడు. గ్రామంలో పెళ్ళి కావలిసి ఉన్న పిల్లల్లో సగం మంది ఉపేం ద్రుణ్ణి పెళ్ళాడాలని కలలు కనేవారు. అల వాణ్ణి మొదట చూసిన క్షణం నుంచీ చాలా గాఢంగా ప్రేమించి, వాడి కోసం ప్రాణాలు కూడా ధారపొయ్యటానికి సిద్ధపడింది.\n\nకాని 'ఉపేంద్రుడికి ఇల అంటే ఏమీ లక్ష్యం లేదు. నిజానికి వాడు ఎవరినీ నిజంగా ప్రేమించలేదు. ఎవతె అయినా డబ్బుతో వచ్చేది తనను పెళ్ళాడుతుందా అని వాడి ఆలోచన.\n\nఒక రోజు ఏదో పండగ వచ్చింది. ప్రజ లందరూ సంబరం చేసుకుంటున్నారు. ఆ రోజు ఇల ఎక్కడికీ వెళ్ళక, ఉపేం ద్రుడు తన కోసం వస్తే బాగుండునని ధ్యానిస్తూ ఇంట్లోనే కూర్చుంది.\n\nరోజంతా గడిచిపోయింది. సూర్యాస్త మానమయింది. ఉపేంద్రుడు ఇల ఇంటి చాయలకైనా రాలేదు. వాడు గ్రామంలో గొప్పింటి పిల్లలతో కోలాటాలాడుతూ మహా ఆనందంలో ఉన్నాడు.\n\nఇల తన ఇంట్లో ఏవో ముగ్గులు వేసింది. గుడ్డలు చించి పీలికలు చేసింది. మంత్రాలు చదివింది. ఉపేంద్రుడి పేరు ఉచ్చరిస్తూ, గుడ్డపీలికలలో ముడులు వేసింది. ఆ ముడు లను ముగ్గులో అక్కడక్కడా పెట్టింది.\n\nకోలాటాలలో ముణిగి ఉన్న ఉపేం ద్రుడు అకస్మాత్తుగా కోలాటం కర్రలు అవతల పారేసి గ్రామం నుంచి బయలు దేరాడు. వాడి మెదడులో ఏ ఆలోచనా లేదు. వాడి కాళ్ళు అప్రయత్నంగా కోయ గూడెం కేసి నడుస్తూ, వాణ్ణి ఇల ఇంటి వద్దకు తెచ్చాయి. వాడు తలుపు తట్టగానే ఇల తలుపు తెరిచింది. ఇలను చూడగానే, చీకటిగా ఉన్న వాడి మనస్సులో వెయ్యి దీపాలు వెలిగినట్టయింది.\n\nమర్నాడే ఇలకూ, ఉపేంద్రుడికీ పెళ్లి అయింది. ఉపేంద్రు డామెను తన ఇంటికి తెచ్చుకుని, వెర్రిగా ప్రేమిస్తూ, ఆమెతో కాపరం చేశాడు. అయిదేళ్ళలోనూ ఇల అయిదుగురు పిల్లలను కన్నది.\n\nఉపేంద్రుడు తన భార్యలో గమనించిన చిత్రమేమిటంటే, ఒక్కొక్క కానుపు తోనూ ఆమె అందమూ, యౌవనమూ తరగ టానికి బదులు హెచ్చుతున్నట్టు కన బడింది. ఇల పెళ్ళికూతురైన నాటి కన్న కూడా అయిదుగురు పిల్లల తల్లిగా మరింత నేవళంగానూ, ఆకర్షవంతంగానూ ఉన్నది.\n\nఇది చూసి ఉపేంద్రుడు కొంచెం కల వరపడి తన తల్లితో ఈ మాట చెప్పాడు.\n\n\"నీ భార్య ఒకవేళ మంత్రగత్తేమోరా! అలాటిది భార్య కావటం మహా పాపం; నీకూ, నీ పిల్లలకూ కూడా మంచిది కాదు,” అన్నది ఉపేంద్రుడి తల్లి.\n\n\" ఇల మంత్రగత్తె అవునో కాదో ఎలా తెలుస్తుంది?\" అన్నాడు ఉపేంద్రుడు.\n\n\" అది నిజంగా మంత్రగత్తే అయితే, అమావాస్య పర్వదినం అర్ధరాత్రివేళ ఏదో ఒక తాంత్రిక పూజ చెయ్యకుండా ఉండదు. ఈసారి అమావాస్య రాత్రి దానికి తెలియ కుండా గమనించు,” అన్నది తల్లి.\n\nఆ తరవాత వచ్చిన అమావాస్యనాడు ఉపేంద్రుడు నిద్రపోతున్నట్టు నటిస్తూ, మేలుకునే ఉండి తన భార్య ఏం చేసేదీ గమనించాడు. ఇల అర్ధరాత్రి వేళ లేచి, నిప్పు చేసి, పొయి మీద నీళ్ళకుండ పెట్టి, ఏవో మూలికలు తెచ్చి, మంత్రాలు చదు వుతూ ఆ మూలికలను కుండలో వేసింది.\n\nఇదంతా గమనించిన ఉపేంద్రుడు తాను చూసినదంతా తల్లికి చెప్పాడు.\n\n\" అది నిశ్చయంగా మంత్రాలమారే. దాన్ని వెంటనే చంపకపోతే నీకూ, నీ పిల్ల లకూ ఘోరాలు తప్పవు. మాయలమారి దానికి సజీవదహనం తప్ప మరొక రకం చావు లేదు,” అన్నది తల్లి.\n\n\"నా పిల్లల తల్లిని చేజేతులా ఎలా చంపను?” అన్నాడు ఉపేంద్రుడు.\n\n\"ఒక్క ప్రాణం కోసం చూస్తే, మిగిలిన ఆరు ప్రాణాల మాటా ఏమిటి? తప్పకుండా నువు నీ పెళ్ళాన్ని బూడిద చేసి తీరాలి,” అన్నది తల్లి.\n\nతల్లితో చాలాసేపు వాదించిన మీదట ఉపేంద్రుడు తన భార్యను చంపటం తన విధి అని గ్రహించాడు. అతను ఇంటికి వచ్చి, తన ఇంటి ముందు చెట్టు కింద చితి పేర్చి, చెట్టు కొమ్మకు ఒక తాడు కట్టి, దానికి ఉచ్చు తయారుచేశాడు,\n\nఇదంతా ఇంటి కిటికీలో నుంచి చూస్తున్న ఇల బయటికి వచ్చి, \"ఏమిటిదంతా?\" అని అడిగింది.\n\n\"చెబుతాను. ఒకసారి ఇలా వచ్చి, ఈ కట్టెల మీదికి ఎక్కు,” అన్నాడు ఉపేంద్రుడు. ఇల వచ్చి చితి మీద ఎక్కింది.\n\nఉపేంద్రుడు ఆమె మెడకు ఉచ్చు తగి లించి, \" నువు మంత్రగత్తెవు గనక నిన్ను తగలేసి, నన్నూ, పిల్లలనూ రక్షించుకో బోతున్నాను,” అన్నాడు. అతను కట్టెలకు నిప్పు అంటించి, చప్పున ఇంట్లోకి వెళ్ళి తలుపు వేసుకున్నాడు.\n\nకట్టెల మంటలు తన బట్టలను అంటుకో గానే ఇల ఏదో మంత్రాలు చదివి, మాయమై, ఒక పువ్వుగా మారిపోయి, చెట్టుకొమ్మకు అంటుకు పోయింది.\n\nమర్నాడు ఉదయం జమీందారు గుర్రం మీద అటుగా వచ్చి, \"ఇటువంటి చెట్టు కొమ్మన ఇటువంటి పువ్వు పుయ్యటం విడ్డూ రంగా ఉందే!” అనుకుని, ఆ పువ్వును కోసుకుని, ఇంటికి పోయి, దాన్ని నీటిలో పెట్టించి తన గదిలో ఉంచుకున్నాడు.\n\nఈ జమీందారు వృద్ధుడు. ఆయనకు భార్యా, పిల్లలూ లేరు. వంటలక్క ఆయన గదికే భోజనం తెచ్చి పెట్టేది. తెచ్చిన భోజనంలో కొంచెం మాత్రమే ఆయన తిని పడుకుని కునుకు తీసేవాడు.\n\nఆయన అలా నిద్రపోగానే నీటిలో నుంచి పువ్వు కిందికి దూకి, ఇలగా మారి ఆయన మిగిల్చిన భోజనమంతా తినేసి, మళ్ళీ పువ్వుగా మారి ఎగిరి, నీటిలో పడింది.\n\nవంటలక్క వచ్చి గిన్నెలన్నీ ఖాళీగా వుండటం చూసి, ఇందులో ఏదో రహస్యం ఉన్నదనుకున్నది. జమీందారు చేసిన వంటలో సగం కూడా ఏ నాడూ తినడు. ఆయన కోసం చేసిన వంటకాలన్నిటినీ వంటలక్కే ఆ రగిస్తూ ఉండేది. కాని ఇవాళ ఆమెకు ఒక్క నలుసు కూడా మిగల్లేదు.\n\nరెండో పూట వంటలక్క చాటున పొంచి ఉండి, పువ్వు ఆడపిల్లగా మారి, జమీందారు తినగా మిగిలినది భోజనం చెయ్యటం గమ నించి, ఈ మాట జమీందారుకు చెప్పేసింది.\n\nమర్నాడు జమీందారు భోజనం • చేసి నిద్రపోక కళ్లు అరమూసి పడుకుని ఇల భోజనం చేస్తూండగా పట్టుకున్నాడు, తప్పించుకోవటానికి ఇల ప్రయత్నించటంలో ఆమె జుట్టు జమీందారుకు చిక్కింది.\n\n\" నా జుట్టు వదలండి. చాలా బాధగా ఉన్నది,” అన్నది ఇల.\n\n\" అలాగే వదులుతాను. కాని నువు పువ్వుగా మారటం మాని నాకు భార్యగా ఉండి పోవాలి,\" అన్నాడు జమీందారు.\n\nఇల ఇందుకు ఒప్పుకోలేదు. జమీందారు ఆమె జుట్టు పట్టుకుని లాగి, ఆమెచేత సరే ననిపించాడు. జమీందారు భార్య కాగానే ఇల వంటలక్కను వెళ్ళగొట్టింది. వంట లక్క కోయవాళ్ళలో భూతవిద్యలు తెలిసిన వాళ్ళ దగ్గిరికి పోయి, జమీందారు కొత్త భార్య సంగతి చెప్పి, ఆమె మీద పగతీర్చు కునే ఉపాయం చెప్పమన్నది.\n\n\"జమీందారు భార్య మంత్రగత్తె అయి ఉండాలి. ఆమె నెత్తిన బొడిపె ఉంటుంది. ఆ బొడిపె మీది వెంట్రుకలు కత్తిరిస్తే మంత్రశక్తులు పోతాయి,” అని భూత విద్యలు తెలిసినవాళ్ళు చెప్పారు. కాని జమీందారు భార్యను పట్టుకుని ఆమె జుట్టు కత్తిరించే మార్గం ఏమిటో వంటలక్కకు తెలియలేదు.\n\nఈ లోపల జమీందారు తన చిన్న భార్యకు అంతులేని అమూల్య వస్త్రాలూ, ఆభరణాలూ ఇచ్చాడు. ఆమె జమీందారుతో సహా బండిలో షికార్లకు పోతూ ఉండేది. ఒకనాడు ఆమె కమ్మరి ఇంటి ముందుగా పోతూండగా, ఆ ఇంటి ముందు మట్టిలో పొర్లిగింతలు పెట్టి ఆడుకుంటూ అయిదు గురు పిల్లలు కనిపించారు.\n\nఇల వెంటనే బండిని ఆపించి, కిందికి దూకి వెళ్ళి, తన పిల్లలను ఎత్తుకుని, ముద్దాడింది. తన మేలివస్త్రాలు మట్టి అయిపోయినా ఆమె లక్ష్యపెట్టలేదు. ఆమె తమ తల్లేనని పిల్లలూ గుర్తించలేదు. కాని వాళ్ళు ఆమె మీదికి పాకి, ఆనందంతో కేరిం తాలు కొట్టసాగారు. వాళ్ళ కేకలు విని ఉపేం ద్రుడు బయటికి వచ్చాడు. అతను కూడా ఇలను గుర్తించలేదు.\n\n\"వీళ్ళు నీ పిల్లలేనా, కమ్మరీ? వాళ్ళ నిలా మట్టిలో పొర్లనివ్వటానికి నీకు సిగ్గు లేదా? చూడు, తిండి కూడా సరిగా లేక ఎలా బక్కచిక్కి ఉన్నారో!” అన్నది ఇల.\n\n\"పేదవాణ్ణి. వాళ్ళకు ఏం తిండి పెట్టను?” అన్నాడు ఉపేంద్రుడు.\n\n\"రేపు మా యింటికిరా, నీకు పని చెబు తాను. ముందుగా బయానా కింద ఇది ఉంచుకో,” అంటూ ఇల తన భర్తకు బరు వైన డబ్బుల సంచీ ఇచ్చింది. మర్నాడు ఉపేంద్రుడు జమీందారు ఇంటికి వెళ్ళాడు.\n\n\"స్నానాల గదిలో చిన్న మరమ్మతు ఉన్నది. ముందు దాని సంగతి చూడు,\" అంటూ ఇల అతన్ని స్నానాల గదికి తీసుకు పోయి, \" చూడు, మట్టికొట్టుకుని ఎలా ఉన్నావో. ముందు స్నానం చేసి, మంచి బట్టలిస్తాను వేసుకో,” అన్నది.\n\nఉపేంద్రుడికి అంతా అయోమయంగా ఉన్నది. అతను స్నానాల గదిలో స్నానం చేసి, మంచి బట్టలు వేసుకుని ఇవతలికి వచ్చాడు. ఇల ఇక నిగ్రహించుకోలేక అతన్ని కౌగలించుకుని, \"నన్ను గుర్తించ లేదా? ఇలను!\" అన్నది.\n\nఅంతవరకూ ఉపేంద్రుడికి ఆమె మొహం కేసి సూటిగా చూసే ధైర్యం లేకపోయింది. ఇప్పుడతను ఆమె మొహం చూసి, “ఇక్కడి కెలా వచ్చావు?” అని అడిగాడు.\n\n\" నువు నన్ను వదిలించుకో దలిచావని కోపం వచ్చి, ఈ ముసలి జమీందారును పెళ్ళాడాను. కాని నాకు ఈయనంటే ఇష్టం లేదు. నీ కోసమూ, పిల్లల కోసమూ నా ప్రాణాలు కొట్టుకుపోతున్నాయి. నేను వచ్చేస్తాను,",
            "book_page_end": 12,
            "కనిపిస్తాను,": "న్నాడు ఉపేంద్రుడు.\n\n\"రేపు తప్పకుండా రా. మరిచేవు!” అని ఇల, జమీందారు తన కిచ్చిన నగలన్నీ మూట కట్టి ఉపేంద్రుడి కిచ్చేసింది.\n\nఅతను ఇంటికి వస్తుండగా దారిలో వంటలక్క కనబడి, \"ఎక్కడి నుంచి వస్తున్నావు, నాయనా?” అని అడిగింది.\n\n\"జమీందారుగారు పిలిస్తే వెళ్ళి పని చూసి వస్తున్నాను. తిండి మూటగట్టి ఇచ్చారు,” అన్నాడు ఉపేంద్రుడు.\n\n\"ఆ జమీందారు పెళ్ళాం ఏదన్నా పెడితే తినకు నాయనా ! ఆది మాయల మారిది. అది పెట్టిన తిండి తిన్నావంటే శిల అయిపోగలవు!\" అన్నది వంటలక్క.\n\n\"ఈ సంగతి నీ కెలా తెలుసు?” అన్నాడు ఉపేంద్రుడు.\n\n\" నేను జమీందారు దగ్గిర వంటలక్కగా పనిచేసేదాన్నిగా. ఆ మనిషి పువ్వుగానూ, మనిషిగానూ మారటం నా కళ్ళారా చూశాను. పని మానుకున్న తరవాత కిటుకు తెలిసింది గాని, ముందుగా తెలిస్తేనా? దాని మంత్రాలూ, మాయలూ క్షణంలో వదల గొట్టి ఉందును,\" అన్నది వంటలక్క.\n\n\"ఎలా? ఏమిటా కిటుకు?” అన్నాడు ఉపేంద్రుడు.\n\n\" ఎంత తేలికనుకున్నావు? దాని తల వెనకజుట్టు కత్తిరిస్తే అది మామూలు మనిషి అవుతుంది. వీలుంటే ఆ పని చేద్దును!” అని వంటలక్క వెళ్ళిపోయింది.\n\nమర్నాడు ఉపేంద్రుడు బయలుదే రుతూ, తన పనిముట్ల సంచీలో ఒక కత్తెర కూడా పెట్టుకున్నాడు. అతని కోసం ఆత్రంగా కిటికీలో నుంచి చూస్తున్న ఇల, తలుపు తెరిచింది. అతను లోపలికి రాగానే, \"ఏమన్నా ఆలోచించావా?\" అన్నది.\n\n\" ఆలోచించాను. నీ గదికి పద, చెబు తాను,\" అన్నాడు ఉపేంద్రుడు. ఇద్దరూ గదిలోకి చేరగానే అతను క త్తెర తీసుకుని, ఒక చేత్తో అలను గట్టిగా పట్టు కుని ఆమె జడపాయలు కత్తిరించసాగాడు.\n\n\"ఏమిటీ పని? ఎందు కిలా చేస్తు న్నావు?\" అని ఇల గిలిగిలా కొట్టుకున్నది. కాని ఆమె జుట్టుపాయలన్నీ కత్తిరించిన దాకా అతను మానలేదు.\n\nజుట్టుపోగానే ఇల కున్న శక్తులతోబాటు నిత్యయౌవనం కూడా పోయింది. ఆమె కళ్ళు లోతుకుపోయి, వాటి కింద గుంటలు ఏర్పడ్డాయి. శరీరంలో అంతదాకా ఉండిన జిగిపోయింది.\n\nఆమె తన చేతులు చూసుకుని ఏడుస్తూ, \" నా అందమంతా పోయింది. నన్ను చూసి అసహ్యించుకుంటావు,” అన్నది.\n\n\"లేదు, ఇలా ! నా కళ్ళకు ఇలా ఉంటేనే అందంగా ఉన్నావు. ఇంటికి పోదాం పద,” అన్నాడు ఉపేంద్రుడు.\n\nవాళ్ళిద్దరూ వచ్చేస్తుంటే జమీందారు కనిపించి, \"నా భార్య చెప్పిన పని ముగిం చావా?\" అని ఉపేంద్రుణ్ణి అడిగాడు.\n\n\"ఏలినవారు క్షమించాలి. ఈ మధ్య పారిపోయిన నా భార్య తమ ఇంటినౌకర్ల మధ్య కనిపిస్తే ఇంటికి పట్టుకుపోతు న్నాను,” అన్నాడు.\n\n\"తప్పకుండా తీసుకు పో. పెళ్ళాలు మొగుళ్ళను విడిచి పారిపోవటం మహా నేరం,” అన్నాడు జమీందారు. ఆయన తన భార్య కోసం ఊరూ, వాడా గాలించి, ప్రాణం విసిగి, వంటలక్కను మళ్ళీ తెచ్చుకున్నాడు.\n\nజమీందారు వద్ద నుంచి తెచ్చుకున్న నగలు అమ్మి, ఇలా ఉపేంద్రులు సుఖంగా బతుకుతూ, ఇంకా పిల్లలను కన్నారు.\n\nబేతాలు డీ కథ చెప్పి, \"రాజా, నా కొక సందేహం. ఉపేంద్రుడు నిత్యయౌవనంతో బాటు అందాన్ని కోల్పోయిన ఇలను ఎందుకు తెచ్చి ఏలుకున్నాడు? ఆమెను విడిచి పుచ్చేశక్తి లేకనా? ఆమెలో ఇప్పుడు అపూర్వశక్తు లేవీ లేవు కూడా కద. అతను విడిచిపెటేస్తే ఆమె ఏమీ చెయ్యలేదే. అటువంటప్పుడు కూడా అతను ఆమెను ఎందుకు చేరదీశాడు? ఈ రహస్యం నీకు తెలిసి కూడా చెప్పకపోయావో నీ తల పగిలిపోతుంది,” అన్నాడు.\n\nదానికి విక్రమార్కుడు, \"ఉపేంద్రుడిలో సౌందర్యభ్రాంతి ఏనాడూ ఉన్నట్టు కన బడదు. అతను ఇలను పెళ్లికి ముందు కూడా మోహించలేదు. ఇల తన మంత్ర శక్తులతో అతన్ని తన దగ్గిరికి తెచ్చుకున్నది గాని, అతన్ని నిజంగా వశం చేసుకున్నది తన ప్రేమతోనే. ఇలకు అతనిపై గల ప్రేమ అసాధారణమైన దనటానికి సందేహం లేదు. ఉపేంద్రుడికి సౌందర్యభ్రాంతి లేదనటానికి మరొక నిదర్శనం, తన భార్య నిత్య యౌవనం చూసి అతను ఆందోళన పడి, తన తల్లితో దాన్ని గురించి ప్రస్తావించటమే. నిజంగా సౌందర్యభ్రాంతి కలవాడైతే తన భార్య నిత్యయౌవని అయినందుకు తన అదృష్టాన్ని మెచ్చుకుని ఊరుకునేవాడే. తన భార్యది మాయసౌందర్యం అని తెలి శాక అతను ఆమెను పోగొట్టుకోవటానికి సిద్ధ పడ్డాడు. ఆమె జమీందారు భార్య అయినది తన మూలంగానే అని తెలిసినాక అతను ఆమెను అందుకు తప్పు పట్టలేదు. కాని జమీందారు ఇంట సర్వసుఖాలూ ఉండి కూడా ఆమె ప్రాణం తన కోసమూ, తన బిడ్డల కోసమూ పీకుతున్నదంటే అతను అలాంటి భార్యను ఎలా వదులుకుంటాడు? ఆ భార్య నిత్యయౌవనాన్ని పోగొట్టుకుంటే అతని కది ఒక లెక్కలోకి రాదు. అందుకే యౌవనాన్ని పోగొట్టుకున్న భార్యను అతను సంతోషంగా ఏలుకున్నాడు,” అన్నాడు.\n\nరాజు కీ విధంగా మౌనభంగం కలగ గానే బేతాళుడు శవంతో సహా మాయమై తిరిగి చెట్టెక్కాడు. —(కల్పితం)"
        },
        {
            "title": "అందంలోపోటీ",
            "book_page_start": 47,
            "pdf_page_start": 47,
            "pdf_page_end": 48,
            "author": "ఎస్. భాగ్యలక్ష్మిదేవి",
            "genre": "పురాణం/దేవతా కథ",
            "moral": "న్యాయం చెప్పేటప్పుడు నిష్పక్షపాతంగా ఉండాలి. (అవసరానికి తగ్గట్టు ప్రవర్తించిన వైశ్యుడు లక్ష్మిని నిలుపుకున్నాడు.)",
            "keywords": [
                "లక్ష్మీదేవి",
                "జ్యేష్ఠాదేవి",
                "విష్ణువు",
                "శివుడు",
                "భద్రయ్యశెట్టి"
            ],
            "characters": [
                "జ్యేష్ఠాదేవి",
                "లక్ష్మీదేవి",
                "విష్ణుమూర్తి",
                "బ్రహ్మదేవుడు",
                "సరస్వతి",
                "శివుడు",
                "పార్వతి",
                "నారదుడు",
                "భద్రయ్యశెట్టి"
            ],
            "locations": [
                "వైకుంఠం",
                "బ్రహ్మలోకం",
                "కైలాసం",
                "భూలోకం"
            ],
            "content": "ఒకప్పుడు వైకుంఠంలో విష్ణువు భార్యలైన జ్యేష్ఠాదేవికీ, లక్ష్మీదేవికీ, ఎవరు ఎక్కువ అందం అని వాదం ఏర్పడింది. తీర్పు చెప్పమని వారు తమ భర్త అయిన విష్ణు మూర్తినే అడిగారు.\n\n\"మీలో ఒకరి అందం కన్న ఇంకొకరి అందం ఎక్కువని చెప్పి, మీ ఇద్దరి కీచు లాటల మధ్య ఇరకటం నా కిష్టంలేదు. మీరు నిజం తెలుసుకోవాలంటే బ్రహ్మ దగ్గరికి వెళ్ళటం మంచిది,\" అన్నాడు విష్ణువు.\n\nఆ మీదట వాళ్ళిద్దరూ బ్రహ్మలోకానికి వెళ్ళారు. సరస్వతి వారు వచ్చినపని అడి గింది. వాళ్ళు తమలో ఎవరి అందం గొప్పదో బ్రహ్మనడిగి తెలుసుకోవటానికి వచ్చామన్నారు.\n\nసరస్వతి ద్వారా విషయమంతా తెలుసు కున్న బ్రహ్మదేవుడు వారితో, \"తల్లులారా, నా కళ్లకు మీరిద్దరూ సమంగానే కనిపిస్తారు. తన తల్లిని మించిన అందగత్తె ప్రపంచంలో ఉంటుందని ఏ కొడుకన్నా ఒప్పుకుంటాడా? అందుచేత మీ అందాలలో తేడా నిర్ణయించే శక్తి నాకులేదు. నా సలహా ఏమంటే, మీరు కైలాసానికి వెళ్ళి శివుణ్ణి ఆడగండి. ఆయన చాలా బోళామనిషి. నిజం చెప్పటానికి ఏమాత్రమూ జంకడు,” అన్నాడు.\n\nబ్రహ్మ సలహా ప్రకారం జ్యేష్ఠాదేవీ, లక్ష్మీదేవీ కైలాసానికి వెళ్ళి పార్వతీ పరమే శ్వరులను చూశారు. తమలో ఎవరి అందం గొప్పదో తేల్చుకోవటానికి వారు వచ్చినట్టు తెలియగానే శివుడు వారితో, \"నాకు పెద్ద చిక్కే తెచ్చిపెట్టారు. అసలే నేను నా భక్తు లకు తొందరపడి వరాలివ్వటమూ, అందు వల్ల ఏర్పడ్డ చిక్కులను మీ భర్త తొలగిస్తూ ఉండటమూ తరుచుగా జరుగుతున్నది. అలాటప్పుడు మీ భర్త సైతం తేల్చలేని సమస్యను నేను తేల్చగలగటం ఊహించ రాని విషయం. ఈ విషయంలో ఏమా త్రమూ మొహమాటం లేకుండా చెప్పగల వాడు నారదుడు,” అన్నాడు.\n\nశివుడీ మాట అంటుండగానే నారదుడు వచ్చాడు. \"స మ యానికి వచ్చావు. నువు నిష్కపటంగా చెప్పు. మా ఇద్దరిలో ఎవరి అందం హెచ్చు?\" అని పెద్దమ్మా, చిన్నమ్మా నారదుణ్ణి అడిగారు.\n\n\"అమ్మలారా, బ్రహ్మచారిని, నాకు అందం సంగతి ఏం తెలుస్తుంది? మీరు మీ అనుమానం తీర్చుకోవాలంటే భూలోకా నికి వెళ్ళి, భద్రయ్యశెట్టి అనే వైశ్యోత్త ముణ్ణి అడగండి. ఆయన తప్పక మీ అను మానం తీరుస్తాడు,” అన్నాడు నారదుడు.\n\nపెద్దమ్మా చిన్నమ్మా భద్రయ్యశెట్టి ఇంటికి వెళ్ళారు. వారిని చూస్తూనే శెట్టి దేవతలని గుర్తించి, సాష్టాంగదండప్రమా ణాలు ఆచరించి, \"తల్లులారా, మీకు నా మీద ఇంత అనుగ్రహం కలగటానికీ, మీరు నా యిల్లు పావనం చెయ్యటానికి కారణ మేమిటి?” అని అడిగాడు.\n\n\"మాలో ఎవరు ఎక్కువ అందంగా ఉన్నారో చప్పున చెప్పెయ్యి. మా దారిన మేం పోతాం,” అన్నారు దేవతలు.\n\n\"దానికేం భాగ్యం?” అని శెట్టి వారిద్ద రిని నిలబెట్టి, తాను వారికి దూరంగా కూర్చుని, వారిని తన దగ్గిరికి నడిచి రమ్మన్నాడు. తరవాత వాళ్ళను ముందు నిలుచున్నచోటికి నడిచి పొమ్మన్నాడు. వాళ్ళు అలాగే చేశారు.\n\n\"మీ అందంలో చాలా తేడా ఉన్నది. చిన్నదేవి వచ్చేటప్పుడు హెచ్చు అందంగా ఉన్నది. పెద్దదేవి వెళ్ళేటప్పుడు ఎక్కువ అందంగా ఉన్నది,” అన్నాడు శెట్టి.\n\nఇద్దరూ సంతోషించారు. లక్ష్మీదేవి వచ్చి శెట్టిగారింటనే కూర్చున్నది. పెద్దామె శెట్టికి వీపుపెట్టి నడుచుకుంటూ వెళ్ళిపోయింది. అందుకే వైశ్యులు లక్ష్మీసంపన్నులయారు.",
            "book_page_end": 48,
            "కనిపిస్తాను,": null
        },
        {
            "title": "వాత్సల్యం",
            "book_page_start": 49,
            "pdf_page_start": 49,
            "pdf_page_end": 51,
            "author": "యం. డి. గౌస్ మొహియుద్దీన్",
            "genre": "కుటుంబ కథ",
            "moral": "పితృవాత్సల్యం ఎల్లప్పుడూ ఉంటుంది. దానిని పైకి కఠినంగా చూపించినా, లోపల ప్రేమ దాగి ఉంటుంది.",
            "keywords": [
                "రైతు",
                "మోహనుడు",
                "సోమరిపోతు",
                "వాత్సల్యం",
                "ప్రేమ"
            ],
            "characters": [
                "రైతు (తండ్రి)",
                "మోహనుడు",
                "మోహనుడి భార్య",
                "మోహనుడి కొడుకు"
            ],
            "locations": [
                "గ్రామం"
            ],
            "content": "ఒక గ్రామంలో ఒక రైతు ఉండేవాడు. అతని కొడుకు మోహనుడు వట్టి సోమరి పోతుగానూ, నిష్ప్ర యోజకుడుగానూ తయారై, తండ్రికి ఏవిధంగానూ సాయ పడకపోయాడు. తండ్రి ఆ కొడుకును గురించి ఎంతో బాధపడి, వాణ్ణి ప్రయోజ కుణ్ణి చెయ్యాలన్న పట్టుదలకొద్దీ, నయానా భయానా ఎంతో ప్రయత్నించి చూశాడు. కాని అందువల్ల కొంచెం కూడా ప్రయోజనం లేకపోయింది.\n\nమోహనుడు యుక్తవయస్కుడయాడు. వాడికి కుటుంబభారం మీదపడ్డాక బాధ్య తలు తెలిసి వస్తాయనుకుని తండ్రి వాడికి పెళ్లి చేశాడు.\n\nపెళ్లికాగానే మోహనుడు తండ్రి వద్దకు వచ్చి, \"నాన్నా, నా ఆస్తి నాకు పంచు. నా దారిన నేను బతుకుతాను. నే నిక ఈ ఇంట వుఁడను,\" అన్నాడు.\n\nతండ్రి ఆశ్చర్యపడి, \"నీ కిప్పుడు వచ్చిన ఇబ్బంది ఏమిటిరా, అబ్బాయి? నిన్ను వేరుపడమని ఎవరన్నారు? చాతనయిన దేదో సంపాదించుకుని నా ఎదటనే ఉంటే నేనూ సంతోషిస్తానుగా?\" అన్నాడు.\n\n\"నామీద ప్రేమ ఉన్నట్టు నటనకూడా దేనికి? నేనంటే మొదటి నుంచీ నీకు ద్వేషమే. ప్రేమ ఏకోశానా లేదు. ఇంత కాలమూ నన్ను తిట్టి, కొట్టి, రాచి రంపాన పెట్టావు. ఇప్పుడేమో, నేను ఎటైనా పోయి స్వతంత్రంగా బతుకుతానంటే అభ్యంతరం చెబుతున్నావు. నేను ఇప్పటికైనా వేరు పోయి సుఖపడటం నీకు ఇష్టంలేదు,” అన్నాడు. మోహనుడు.\n\n\"అలా ఎప్పటికీ అనుకోకు. ఎక్కడ ఉన్నా నువు సుఖంగా ఉండటమే నాకు కావలిసింది,\" అని తండ్రి కొడుకు వాటా పంచి ఇచ్చాడు. మోహనుడు మరొక గ్రామం వెళ్ళిపోయి, అక్కడ కాపరంపెట్టి, కూలీనాలీ చేసుకుంటూ ఎలాగో సంసారం ఈడసాగాడు.\n\nసంవత్సరం తిరిగేసరికల్లా మోహనుడికి ఒక కొడుకు పుట్టాడు. మోహనుడిలాగే వాడు కూ డా పనికి మొండీ, తిండికి మెండూగా తయారయాడు. వాడి బుద్ధులూ, వాలకమూ చూస్తున్నకొద్దీ మోహనుడికి మండిపొయ్యేది.\n\nఒకరోజు కోపం పట్టలేక మోహనుడు తన కొడుకును బాగా కొట్టాడు. వాడు ఇల్లు వదిలి దగ్గిరలోనే ఉన్న తాతగారి ఊరు పోయి; తాతతో జరిగినది చెప్పాడు.\n\nతాత వాణ్ణి తన గ్రామంలోనే ఉన్న మరొకరి ఇంటికి తీసుకుపోయి, ఇంటి యజ మానితో మాట్లాడి, నాలుగురోజులపాటు వాడు అక్కడే రహస్యంగా ఉండేటట్టు ఏర్పాటుచేశాడు.\n\nతన చేత తన్నులుతిని కొడుకు మాయ మయే సరికి మోహనుడు గాభరాపడ్డాడు. ఎంత వెతికినా వాడిజాడ తెలియలేదు.\n\nమోహనుడు వాణ్ణి వెతుక్కుంటూ తన తండ్రి దగ్గిరికి వచ్చి, \"నాన్నా, మావా డేమన్నా ఇటుకేసి వచ్చాడా? వాడు బొత్తిగా కూర్చున్నచోటి నుంచి కదలడు, ఎంత చిన్నపని చెప్పినా చెయ్యడు. మొన్న ప్రాణం విసిగి నాలుగు తగిలించాను. ఆ తరవాత వాడు ఎటువెళ్ళాడో మరి, ఇంటికి తిరిగి రాలేదు,” అన్నాడు.\n\n\"పోతేపోయాడులేరా. సోమరి వెధవ, ఉండి ఉద్ధరిస్తాడా? అలాంటి వాణ్ణి గురించి నువ్వేమీ విచారించకు,” అన్నాడు మోహ నుడితో తండ్రి.\n\nమోహనుడు ఇంకేమీ అనక విచారంగా ఇంటికి తిరిగి వెళ్ళాడు. తన భర్త కొడుకు జాడ తెలుసుకోకుండానే తిరిగి వచ్చేసరికి మోహనుడి భార్య, \"వాణ్ణి కొట్టి ఏం ప్రయో జనం ? వాడి బుద్ధి ఏమన్నా మార్చగలి గారా? చిన్న వెధవ ఏమైపోయాడో,\" అంటూ బావురుమన్నది.\n\nఉన్న ఒక్క కొడుకునూ చేజేతులా పోగొట్టుకున్నాననే దిగులుతో మోహనుడు మంచంపట్టాడు.\n\nఈ సంగతి తెలిసి మోహనుడి తండ్రి తన మనవణ్ణి వెంటబెట్టుకుని మోహనుడి ఇంటికి బయలుదేరి వచ్చాడు. మోహనుడు కొడుకును చూడగానే కౌగలించుకుని, బావురుమని ఏడ్చాడు.\n\nమోహనుణ్ణి తండ్రి ఓదార్చుతూ, \"పితృ వాత్సల్యం అట్లాగే వుంటుందిరా, నాయనా! వాడు అప్రయోజకుడవుతున్నాడన్న బాధ కొద్దీ కొట్టావుగాని, వాడి మీద ప్రేమలేక కొట్టావా? నాలుగురోజులు వాడు ఎదట లేకుండా పొయ్యేసరికి ఎలా డీలాపడి పోయావో చూడు! నేనూ అంతే. నువు బాగుపడవేమోనన్న బాధతోనే నిన్ను తిట్టాను, కొట్టాను. నీ మీద ప్రేమలేక కాదు. ఎంత చెప్పినా వినకుండా నువు వేరుపడి పోయిననాడు నే నెంత క్షోభపడ్డానో ఇప్పుడు తెలిసివచ్చిందా?\" అన్నాడు.\n\nఆ తరవాత మోహనుడు భార్యా బిడ్డ లతో తన తండ్రి ఇంటికి తిరిగిపోయి, వ్యవ సాయంలో తండ్రికి సహాయపడుతూ సుఖంగా జీవించాడు.",
            "book_page_end": 51,
            "కనిపిస్తాను,": null
        },
        {
            "title": "విశ్వాసం",
            "book_page_start": 52,
            "pdf_page_start": 52,
            "pdf_page_end": 52,
            "author": "చక్రపాణి నరసింహారావు",
            "genre": "నీతి కథ/లఘు కథ",
            "moral": "గురువు మీద గాఢమైన విశ్వాసం ఉంటేనే శక్తి పనిచేస్తుంది. అహంకారం పనికిరాదు.",
            "keywords": [
                "గురువు",
                "శిష్యుడు",
                "విశ్వాసం",
                "నది",
                "అహంకారం"
            ],
            "characters": [
                "గురువు",
                "శిష్యుడు"
            ],
            "locations": [
                "నది"
            ],
            "content": "గురువు మీద అచంచల విశ్వాసం గల ఒక శిష్యుడు గురువు యొక్క నామాన్ని స్మరిస్తూ, నీటి మీదనే నడిచి యేరు దాటాడు. ఈ సంగతి తెలిసింది గురువు గారికి. \"ఓహెూ, నా పేరులోనే యింత మహిమవుందే! ఇక నేను ఎంతటి గొప్పవాణ్ణి! నాకు అసాధ్యమైంది ఏముంది?” అనుకున్నాడు.\n\nమరుదినం \" నేను ! నేను! \" అనుకుంటూ నదిలోని నీటి మీద నించి నడవాలని యత్నించాడు గురువు. కానీ నీటిలో దిగగానే, మునిగిపోయి ప్రవాహంలో పడి కొట్టుకుపోయాడు పాపం.",
            "book_page_end": 52,
            "కనిపిస్తాను,": null
        },
        {
            "title": "రాజకుమారులు",
            "book_page_start": 53,
            "pdf_page_start": 53,
            "pdf_page_end": 60,
            "author": "ఎం. సత్యారావు",
            "genre": "జానపద కథ/రాజ కథ",
            "moral": "నిజమైన నాయకుడిని, వారసుడిని గుర్తించడానికి అతని బుద్ధి, నైపుణ్యం మరియు ధైర్యం ముఖ్యం. జన్మించిన విధానం కాదు.",
            "keywords": [
                "రాజు",
                "రాజకుమారులు",
                "యువరాజు",
                "గుర్రం",
                "మంత్రగత్తె"
            ],
            "characters": [
                "సుధన్వుడు (రాజు)",
                "శ్రీపుత్రుడు",
                "బోయవాడు",
                "ధీరుడు",
                "వీరుడు",
                "శూరుడు",
                "మంత్రగత్తె",
                "మాలావతి"
            ],
            "locations": [
                "ఛత్రపుర రాజ్యం",
                "శ్రీపుత్రుడి రాజ్యం",
                "అశ్వశాల",
                "అరణ్యం"
            ],
            "content": "ఛత్రపురరాజు సుధన్వుడు చిన్నతనంలో నానా దేశాలూ సంచరించి, ప్రపంచం ఎంతో చూసినవాడు. అతనితో బాటు శ్రీపుత్రుడు అనే మరొక రాజకుమారుడు కూడా ప్రపంచ పర్యటన చేశాడు. ఇద్దరూ కవలపిల్లల్లాగా ఎంతో అన్యోన్యంగా ఉంటూ, ఎంతటి బల శాలులతో పోరాటం వచ్చినా జయిస్తూ వీర విహారం చేసి, యుక్తవయస్కులు కాగానే వివాహాలు చేసుకుని ఎవరి దారిన వారు తమ తమ రాజ్యాలకు వెళ్ళిపోయి, కాల క్రమాన రాజ్యాభిషేకాలు చేసుకుని, పాలకులైనారు. శ్రీపుత్రుడి రాజ్యం ఛత్ర పురానికి అనేక వందల యోజనాల దూరాస ఎక్కడో ఉన్నది.\n\nఛత్రపురరాజుకు చాలా కాలం పిల్లలు పుట్టలేదు. ఆయన ఒకసారి వేటకు పోయి నప్పుడు ఒక బోయవాడు కనిపించి, ఆయన చెయ్యి చూసి, \"రాజా, నీకు ఒక చేప ప్రభావం వల్ల ఒక కొడుకు పుడతాడు. కాని నువు మటుకు ముగ్గురు కొడుకులను సాకు తావు,\" అని చెప్పాడు.\n\nసుధన్వుడికి వాడన్నది అర్థం కాలేదు. అయినా వాడి మాటలను ఆయన పట్టించు కోనూ లేదు. అయితే ఆ మాట అక్షరాలా నిజమయింది. రాజు వేట నుంచి తిరిగి వచ్చేలోపల రాజుగారి జాలర్లు ఒక పంచ రంగుల చేపను తెచ్చి అంతఃపురంలో ఇచ్చారు. ఆ చేప అపూర్వంగా ఉండటం చేత వంటలక్క దాన్ని వండి, రాణిగారికి పెట్టేముందు తాను రుచి చూసింది. చేప చాలా రుచిగా ఉన్నది. వంటలక్క మరి కొంచెం తిని రాణిగారికి వడ్డించింది. రాణి కూడా దాన్ని పూర్తిగా తినక కొంత వది లేసింది. రాణిగారు వదిలేసినదాన్ని రాణి గారి పరిచారిక తినేసింది. ఆ చేపను తిన్న రాణీ, పంటలక్కా, దాసీ కూడా గర్భ వతులై, పదిమాసాల అనంతరం ఒకే రోజున మగపిల్లలను ప్రసవించారు.\n\nముగ్గురికీ ఒకేసారి మగపిల్లలు పుట్టటమే అబ్బుర మనుకుంటే, ఆ ముగ్గురూ ఒకే రూపు కలిగి ఉండటం మరింత అద్భుత మనిపించింది. రాజు తన కళ్ళతో చూస్తేనే గాని నమ్మనని, ముగ్గురు పిల్లలనూ తెప్పిం చాడు. ఆ సమయంలో పిల్లలు తారుమా రైపోయారు.\n\n\" ఇప్పుడు వీళ్ళను నమ్మకంగా వేరు చెయ్యటం సాధ్యంకాదు. ముగ్గురూ ఒకే అచ్చులో పోసినట్టున్నారు గనక అందరినీ నా పిల్లలుగానే పెంచుతాను. ముగ్గురికీ మూడు రంగుల బట్టలు మాత్రం వెయ్యండి,” అని రాజు ఉత్తరు విచ్చాడు. పిల్లలకు ధీరుడూ, వీరుడూ, శూరుడూ అని పేర్లు పెట్టారు.\n\nవాళ్ళు ముగ్గురూ యుక్తవయస్కు లయాక సుధన్వుడు వారిని పిలిచి, \"మీలో ఒకరు నా అనంతరం సింహాసనం మీద కూర్చుంటారు. మీ శక్తిసామర్థ్యాలు నాకు తెలియాలి. మీరు మన అశ్వశాలకు వెళ్ళి, మీకు నచ్చిన గుర్రాలను తీసుకుని, దేశాలు తిరిగి, నే నెన్నడూ చూడనిది ఏదన్నా పట్టుకు రండి. వెళ్ళండి!” అన్నాడు.\n\nరాజకుమారులు ముగ్గురూ కూడబలు క్కున్నారు. ధీరుడికీ, వీరుడికి రాజు కోరి నది ఏమీ బాగాలేదు. \"ఎందుకీయన మనని ఇలా తరిమేస్తున్నాడు?” అని వాళ్లు విసుక్కున్నారు.\n\n\"ఆయన చెప్పినది అసంగతం కాదే! కాస్త ప్రపంచజ్ఞానం సంపాదించటం మనకే మంచిది,\" అన్నాడు శూరుడు.\n\nవాళ్ళు ముగ్గురూ మంచి గుర్రాలను ఎన్నుకుని వాటి మీద చాలా రోజులు ప్రయాణం చేసి, ఒక వింత తోపు చేరారు. అందులో ఒక నేరేడుచెట్టున వెండి రంగుగల కాయలున్నాయి. ధీరుడు చప్పున కొన్ని కాయలు కోసి, \"నాన్నగారు ఇలాటి కాయలను చూసి ఉండరు. వీటిని తీసుకుపోయి ఆయనకు చూపి, యువ రాజుగా అభిషేకం పొందుతాను,\" అంటూ తన గుర్రాన్ని ఎక్కి వెనక్కు తిరిగి వెళ్ళిపోయాడు.\n\nఆ పాటి ఆలోచన తనకు తట్టనందుకు వీరుడు చాలా నొచ్చుకుని, అయినా ముందు ముందు ఇంకా గొప్ప వింతలు కనబడ వచ్చు ననుకుని ముందుకే వెళ్ళాడు. శూరుడు కూడా అతనితోబాటే వెళ్ళాడు.\n\nకొన్ని రోజులకు వారు మరొక వింత తోపు చేరుకున్నారు. అక్కడ ఒక చెట్టున బంగారు రంగుగల వెలగకాయలున్నాయి. వీరుడు కొన్ని వెలగకాయలు కోసుకుని, \"నాన్నగారు ఈ వింతను ఎన్నడూ చూసి ఉండరు. వెండి నేరేడుపళ్ళ కన్న ఇవి వింతగా ఉన్నాయి. నేను తప్పక రాజు నౌతాను,” అని చెప్పి వెనక్కు తిరిగి వెళ్ళిపోయాడు.\n\nతరవాత శూరుడు ఒక్కడే ముందుకు సాగాడు. అతను చాలాకాలం ప్రయాణించి ఒక విచిత్రమైన చిట్టడవి చేరుకున్నాడు. అక్కడ ప్రతి చెట్టూ, ప్రతి పొదా, ప్రతి దుబ్బూ మణులతో చేసినట్టుగా ఉండి, ఎండలో రకరకాల రంగు లీనుతున్నది.\n\nఈ చిట్టడవి నట్టనడుమ ఒక బంగారు భవంతి ఉన్నది. దాని గోడల నిండా వజ్రాలు తాపడం చేసి ఉన్నాయి. భవంతి ముందు ఒక భీకరమైన ముసలిది కూర్చుని ఉన్నది. ఆమె చేతిలో ధగధగ మెరుస్తున్న ఒక పెద్ద కత్తి ఉన్నది.\n\nశూరుడు, ఆమె తల తిప్పి, తానున్న వైపు చూసేలోగా పొదల మాటున దాక్కు న్నాడు. ఇటువంటి రత్నాల అడవి తన తండ్రి చూసి ఉండడని అతనికి తోచింది. ఒక చిన్న రెమ్మగాని, కొమ్మగాని తుంపు కుని పోదామని అతను తన సమీపంలో ఉన్న పొద మీద చెయ్యి వేసేసరికి ఆపొద బాధతో మూలిగింది. కనీసం దుబ్బు నుంచి గడ్డిపరక అయినా కోసుకుందామను కున్నాడు. కాని ఆ దుబ్బు బలహీనంగా, \"నన్ను తెంపకు, శూరా! ఇంటికి వెళ్ళు. ఇక్కడ చూసిన దేదీ ఎవరికీ చెప్పకు. నీ తండ్రి దేశసంచారం చేసినప్పుడు ధరిం చిన దుస్తులూ, కత్తి తీసుకుని, ఆయన ఎక్కిన గుర్రం మీద మళ్ళీరా. నీకు మేలు కలుగుతుంది,\" అన్నది.\n\nశూరుడు ఆ మాటలలో విశ్వాసం ఉంచి, భయంకరమైన ముసలిదాని కంట పడ కుండా చిట్టడవి నుంచి బయటపడి, తన గుర్రం మీద ఇంటిదారి పట్టాడు.\n\nఈ లోపల ధీరుడు ఇంటికి తిరిగి వచ్చి, వెండి నేరేడుపళ్ళు రాజుకు చూపించి, \"ప్రపంచంలో కెల్లా వింత అయినవి తెచ్చాను,\" అన్నాడు.\n\n\" నువు ఎంతో దూరం వెళ్ళలేదురా, బాబూ. ఈ వెండి నేరేడుపళ్ళ చెట్టు మన రాజ్యం సరిహద్దు దాటి కొద్ది దూరంలోనే గదా ఉన్నది. నా చిన్నతనంలో నేనూ, నా స్నేహితుడూ ప్రతి ఉదయమూ ఈ చెట్టు గల తోపుకు షికారు వెళ్ళి వచ్చేవాళ్ళం,” అన్నాడు రాజు. ఈ మాట విని ధీరుడు హతాశుడయాడు.\n\nవీరుడు తెచ్చిన బంగారు వెలగపండు చూసి కూడా రాజు ఆశ్చర్యపడలేదు.\n\n\"ప్రపంచం చూసి రమ్మని పంపితే ఇంత కొద్ది దూరం వెళ్ళి తిరిగి వచ్చా వేం? ఒకప్పుడు నేనూ నా స్నేహితుడూ ప్రతి సాయంకాలమూ ఈ చెట్టు వద్దకు షికారు వెళ్ళి వచ్చేవాళ్ళం,” అన్నాడాయన. దాంతో వీరుడి ఆశ ల న్నీ నీరుకారి పోయాయి.\n\nఅంతేకాదు. తమ కన్న దూరం వెళ్ళిన శూరుడు ఏదన్నా వింత వస్తువు తెచ్చి, వాడే రాజైపోతాడేమోనని వాళ్ళు మహా భయపడ్డారు.\n\nకాని శూరుడు వట్టి చేతులతో తిరిగి వచ్చాడు. అతను రాజుతో, \"నాన్నా, నీకు తెలియని వింతలేవీ నాకు కనిపించలేదు. అయితే మళ్ళీ బయలుదేరుదా మనుకుంటు న్నాను. నువు చిన్న తనంలో వాడిన దుస్తులూ, కత్తి, నీ గుర్రమూ నాకు కావాలి,” అన్నాడు.\n\nరాజు మొదట ఆశ్చర్యపడి, తరవాత, తన చిన్ననాటి దుస్తులు చినిగిపోయాయనీ, కత్తి తుప్పుపట్టి పోయిందనీ, గుర్రం లేచి నిలబడలేనంత ముసలిదై పోయిందనీ అన్నాడు. అయినా శూరుడు వినిపించుకో లేదు. రాజు అతను కోరినవి ఇవ్వక తప్పలేదు.\n\nశూరుడు శిథిలమై పోతున్న దుస్తులు తొడిగి, కత్తికి తుప్పు కడిగి నడుముకు కట్టుకుని, అశ్వశాలకు వెళ్లి లేవలేని స్థితిలో ఉన్న ముసలి గుర్రాన్ని చూశాడు. అతను బలవంతంగా లేవదీస్తుంటే ముసలి గుర్రం సకిలించింది. ఆ సకిలింపు వెంబడి శూరుడి కిలా మనిషి మాటలు వినిపించాయి:\n\n\" నాకు నిప్పులు పెట్టు ! ”\n\nశూరుడిది విని నిర్ఘాంతపోయి, చితుకులు తెచ్చి మంట చేసి, కాలే కట్టెలు తెచ్చి గుర్రం నోట్లో పెట్టాడు. వెంటనే గుర్రం లేచి నిలబడింది. అది ఒక్కసారి మెడ విదిలించి, గిట్టలతో నేలను గోరాడింది.\n\nపరమానందం చెంది, శూరుడు ఆ గుర్రం మీద ఎగిరి కూర్చున్నాడు. మరుక్షణమే అది వాయువేగంతో బయలుదేరి, అర ఘడియ లోపల రత్నాల చిట్టడవి చేరి, అక్కడ ఆగింది. అది శూరుడితో, \"శూరా, నువ్విప్పుడు చాలా జాగ్రత్తగా మసులు కోవాలి. ఈ చిట్టడవి మధ్య కూర్చుని ఉన్న ముసలిది మహా భయంకరమైన మంత్రగత్తె; దాని కంటపడితే నీ ప్రాణాలు దక్కవు. ఒకే క్షణంలో దాని చేతి కత్తి లాగేసి, దాని తల నరికెయ్యాలి. అది తన మంత్రశక్తితో ఇక్కడి రాజునూ, అతని కుమార్తెనూ, పరివారాన్నీ చెట్లుగానూ, పొదలుగానూ మార్చేసింది. అది చస్తే వాళ్ళు తిరిగి యథారూపం పొందుతారు,” అని చెప్పింది.\n\nశూరుడు ఏ మాత్రమూ జంకక, తన వెంట తెచ్చిన కత్తి చేతబట్టి, వెనక నుంచి మంత్రగత్తెను సమీపించి, ఎడమచేత్తో దాని చేతిలోని కత్తి లాగేస్తూ, కుడిచేత్తో ముసలి దాని కంఠం నరికేశాడు.\n\nమరుక్షణం చిట్టడవి మాయమయింది. అంతటా మనుషులు వెలిశారు. వారిలో రాజూ, రాజకుమార్తె ఉన్నారు. రాజు శూరుణ్ణి చూసి, \"ఎవరు, బాబూ, నువు ? నువు ధరించిన దుస్తులు నా చిన్ననాటి మిత్రుడివి. నీ కెలా వచ్చాయి?” అని అడిగాడు. శూరుడి తండ్రి సుధన్వుడని తెలియగానే ఆ రాజు అతన్ని కౌగలించు కుని, \"నా పేరు శ్రీపుత్రుడు. మీ నాన్న నీకు చెప్పలేదా? చిన్నతనంలో మా ఇద్దరిదీ ఒకటే ప్రాణం. సన్నూ నా రాజ్యాన్ని గొప్ప ఆపద నుంచి కాపాడావు. ఆ పైన నా ప్రాణమిత్రుడి కొడుకువు. నువు నా కుమార్తె మాలావతిని పెళ్ళి చేసుకుంటే చాలా సంతోషిస్తాను\" అన్నాడు శ్రీపుత్రుడు.\n\nశూరుడికి మాలావతిని చూసినప్పుడే ఆమె తన భార్య అయితే బాగుండు నని కొడుకు. వాళ్ళ చేతులు చూసి ఎవరు ఎవరి కొడుకో, నా కొడుకు ఎవరో చెప్ప గలవా? ఎందుకంటే, వీళ్ళలో ఒకణ్ణి యువరాజు చెయ్యాలి,” అన్నాడు.\n\nబోయవాడు ముగ్గురు రాజకుమారుల చేతులూ చూసి, ఏకాంతంగా రాజుతో, \" ధీరు డనే పేరుగలాయన మీకు పుట్టిన వాడు. శూరుడనే ఆయన దాసీకి పుట్టిన వాడు. వీరుడు వంటలక్క కొడుకు,\" అని చెప్పాడు.\n\nరాజు హతాశుడైనాడు. ముగ్గురిలోకీ సోమరిపోతూ, అసమర్థుడూ అయినవాడు తన కొడుకా? అందరిలోకీ చురుకైనవాడు దాసీ పుత్రుడా? అయినా తన కొడుకుకు రాజ్యం ఇవ్వక తప్పదు. అందుచేత ఆయన ధీరుణ్ణి రాత్రివేళ రహస్యంగా పిలి పించి, \"అశ్వశాలలో నా చిన్ననాటి గుర్రం ఉన్నది. దాన్ని చక్కగా మాలిస్ చేయించి, దాని మీద ఎక్కి, అది ఎక్కడికి తీసుకుపోతే అక్కడికి వెళ్ళు\" అన్నాడు.\n\n\" ఆ ముసలితట్టా?\" అన్నాడు ధీరుడు చీదరగా.\n\n\" అవునురా. అదే మన శూరుణ్ణి ఎంతో దూరం తీసుకు పోయింది,” అన్నాడు రాజు.\n\nధీరుడు వెళ్ళి చూసేసరికి ఆ గుర్రం లేవ లేని స్థితిలో ఉన్నది. \"లేస్తావా, లేవవా?\" అని అతను దాన్ని కొట్టుతూండగా శూరుడు వచ్చి, \"దాన్ని ఎందుకలా చావగొడు తున్నావు?” అన్నాడు.\n\n\"నాన్న దీన్ని ఎక్కి పొమ్మన్నాడు. ఇది లేచి నిలబడకుండా ఉన్నది,” అన్నాడు ధీరుడు. మాలావతిని తాను చేసుకోవటం రాజుకు ఇష్టం లేదని గ్రహించి శూరుడు, \" అలా అయితే, దానికి నిప్పు పెట్టు,” అన్నాడు ధీరుడితో.\n\nఅలా చేసేసరికి గుర్రం, బలం వచ్చి, లేచి నిలబడింది. ధీరుడు దానిమీద ఎక్కి, వాయువేగంతో శ్రీపుత్రుడి నగరం చేరాడు.\n\nశ్రీపుత్రుడు అతన్ని చూసి శూరుడే అను కుని, \"తిరిగి వచ్చావా? మీ తండ్రి నీ పెళ్ళికి ఒప్పుకున్నా డన్నమాట! ఉంగరం ఇచ్చెయ్యి,” అన్నాడు.\n\n\"ఏం ఉంగరం? నేను ఉంగరం మాట ఎరగనే?” అన్నాడు ధీరుడు.\n\n\"మీ తండ్రికి చూపమని నేను నీకు ఉంగరం ఇస్తినే?” అన్నాడు రాజు.\n\n\"నాకు మీరు ఉంగరం ఎప్పుడు ఇచ్చారు?” అన్నాడు ధీరుడు.\n\nఅతను శూరుడు కాదని శ్రీపుత్రుడు గ్రహించి, అతన్ని వెంటనే నిర్బంధంలో పెట్టించాడు. ధీరు డెక్కిన గుర్రం మాత్రం తిరిగి వచ్చింది.\n\nధీరుడి కేదో ఆపద జరిగినట్టు రాజు గ్రహించి, శూరుణ్ణి పిలిచి, అతనికి జరిగిన దంతా చెప్పి, \"మీలో ధీరుడు ఒక్కడే నిజంగా నా కొడుకు. వాడి కేదో ఆపద జరిగింది. నువే వాణ్ణి కాపాడాలి,” అన్నాడు.\n\nశూరుడు రాజు పాదాలు అంటుకుని, \" నేను దాసీదాని కొడుకునై ఉండి కూడా, మీ దయవల్ల రాజకుమారుడి లాగా పెరి గాను. మీ రుణం ఎలా తీరుతుంది! నేను ధీరుణ్ణి క్షేమంగా పంపేస్తాను. నాకు శలవు ఇవ్వండి,” అన్నాడు.\n\nఅతను గుర్రం మీద శ్రీపుత్రుడి రాజ్యం చేరి, \"ఇదుగో, మీ రిచ్చిన ఉంగరం,” అంటూ ఆయన ఉంగరాన్ని తిరిగి ఇచ్చాడు.\n\n\"ఇంతకు ముందు నా ఉంగరం మాట ఎరగనన్నందుకు నిర్బంధంలో పెట్టినది నిన్ను కాదా?” అన్నాడు శ్రీపుత్రుడు.\n\n\"కాదు. అతను ధీరుడు. అతనూ, నేనూ ఒక పోలికగా నే ఉంటాం,” అన్నాడు శూరుడు.\n\nశ్రీపుత్రుడు ధీరుణ్ణి నిర్బంధం నుంచి విడుదల చేశాడు. అతను తన తండ్రి వద్దకు తిరిగి వెళ్ళిపోయాడు. శూరుడికీ, మాలావతికి వివాహం సక్రమంగా జరిగింది.",
            "book_page_end": 60,
            "కనిపిస్తాను,": null
        },
        {
            "title": "కొత్తకోడలి పాట్లు",
            "book_page_start": 61,
            "pdf_page_start": 61,
            "pdf_page_end": 63,
            "author": "చందమామ బృందం",
            "genre": "జానపద కథ",
            "moral": "ఇతరుల పట్ల దయగా వ్యవహరించాలి. కష్టాలు పెడితే, విచిత్రమైన సమస్యలు ఎదురవుతాయి.",
            "keywords": [
                "అత్త",
                "కోడలు",
                "చీనా",
                "రాగిబిళ్ళలు",
                "మంత్రశక్తి",
                "భిక్షువు"
            ],
            "characters": [
                "అత్త",
                "కోడలు (కాబోయే)",
                "ముసలివాడు",
                "భిక్షువు"
            ],
            "locations": [
                "చీనాదేశం",
                "కొండ ప్రాంతం",
                "దేవదారు వృక్షం"
            ],
            "content": "పూర్వకాలం చీనాదేశంలో కూడా అత్త పోరు కోడళ్ళకు దుర్భరంగా ఉండేది. కోడళ్ళ మీద కోపం వస్తే అత్తలు వాళ్ళను చిత్రహింసలు చేసేవారు.\n\nఒక కొండప్రాంతంలో ఒక కుటుంబం ఉండేది. ఆ కుటుంబంవాళ్ళు తమ రెండో కొడుక్కు చేసుకుందామని ఒక అమ్మాయిని తెచ్చుకున్నారు. ఆ కాబోయే కోడలి చేత అత్తగారు అంతులేని చాకిరి చేయించేది.\n\nవాళ్ళ దొడ్లో ఒక విచిత్రమైన చెట్టుండేది. దాని ఆకులు ఎన్నడూ పండేవి కావు. ప్రతి ఉదయమూ ఆ చెట్టు నుంచి గుండ్రని రాగి బిళ్ళలు రాలి పడేవి. రాగిబిళ్ళల మధ్య రంధ్రాలు పొడిచి, తాడు గుచ్చి, వాటిని డబ్బుగా వాడటం చీనాదేశీయుల ఆచారం.\n\nఈ కుటుంబంవాళ్లు తమకు అయాచి తంగా దొరికే ఈ రాగిబిళ్ళలను డబ్బుగా వాడేవారు.\n\nచెట్టు నుంచి రాలిన రాగిబిళ్ళలకు రంధ్రాలు చెయ్యటం కాబోయే కోడలుకు అప్పగించారు. అది చాలా కష్టమైన పని. సుత్తెతో పనిచేసి ఆమెకు చేతులు బొబ్బ లెక్కాయి. తెల్లవారే లోపలనే డబ్బులు తయారుచేసి, పగలల్లా ఆమె ఇంటెడు చాకిరీ చేసేది. ఆ పనులన్నిటిలోకీ కష్ట మైనది కొండ ఎక్కి, గొడ్డలితో కట్టెలు కొట్టి తీసుకు రావటం. కొండ మీద చలి జాస్తిగా ఉండేది.\n\nఈ కష్టాలు పడలేక ఆమె కొండ మీద ఒంటిగా కూర్చుని ఏడ్చేది. ఒక ఉదయం ఆమె ఇలాగే ఏడుస్తుంటే ఒక ముసలివాడు అటుగా వచ్చి, ఎందు కేడుస్తున్నావని అడి గాడు. ఆమె అతనితో తన కష్టాలన్నీ చెప్పుకున్నది.\n\n\"ఆ కొండ కొసన రాతిమనిషి బొమ్మ చూశావా? ఆ మనిషి చెయ్యి మీ అత్త వారి దొడ్లో ఉన్న చెట్టు కేసి చూపిస్తున్నది. ఆ చెయ్యి విరగ గొట్టావంటే, రాగిబిళ్ళలు రాల్చే చెట్టు కాస్తా చచ్చిపోతుంది. నీ కష్టాలు సగం విరగడ అయిపోతాయి,” అన్నాడు ముసలివాడు.\n\nఆమెకు ప్రాణం లేచి వచ్చినట్టయింది. ఆమె రాతివిగ్రహాన్ని వెతుక్కుంటూ వెళ్ళి, దాని చెయ్యి ఒక్క దెబ్బతో విరగగొట్టింది. ఆమె ఇల్లు చేరేసరికే చెట్టు వాడిపోయి చావుముఖం పట్టింది.\n\nకాబోయే కోడలు ఇంతపని చేసిందని తెలిసి అత్తగారు, \"పాపిష్టిదానా, నిక్షేపం లాటి చెట్టు ప్రాణాలు నిలువునా తీశావా? నీ ప్రాణాలు నేను తీస్తానుండు,” అంటూ మడ్డుకత్తి పట్టుకుని కోడలి మీదికి వచ్చింది. కోడలు బెదిరిపోయి కొండ మీదికి పారిపోయింది. అత్తగారు చాలా దూరం ఆమె వెంటపడింది గాని, అందుకో లేక వెనక్కు తిరిగి వచ్చేసింది.\n\nఇక కోడలుకు ఏం చెయ్యాలో తోచలేదు. ఇంటికి పోతే అత్తగారు ప్రాణాలు తీస్తుంది. అందుచేత ఆమె కొండల మీదనే ఉండి పోయి, ఆకలి తీర్చుకోవటానికి దేవదారు చిగుళ్ళు తినసాగింది. ఇందువల్ల ఆమెలో ఒక విచిత్రమైన మార్పు వచ్చింది. ఆమె శరీరమంతటా తెల్లని ఈకలు పుట్టు కొచ్చాయి; వీటి సహాయంతో ఆమె ఎగర గలిగింది.\n\nకొండల ది గువన ఒక దేవాలయం ముందు ఒక ఎత్తయిన దేవదారువృక్షం ఉన్నది. కాబోయే కోడలు ఆ చెట్టు మీద తన నివాసం ఏర్పాటు చేసుకుని, దాని చిగుళ్ళు తింటూ కాలం గడప సాగింది.\n\nదేవాలయం ఆవరణలో ఒక మఠం ఉన్నది. ఆ మఠంలో ఉండే భిక్షువు ఒకడు, మనిషి ఆకారం ఒకటి చెట్టుమీదికి వాలటం చూశాడు. ఆ ఆకారం ఏమిటో తెలుసు కుందామని ఒక రాత్రి వేడివేడి వంటకాలు తెచ్చి, దేవదారువృక్షం కింద ఉండే అరుగు మీద ఉంచి, ఎడంగా వెళ్ళి దాక్కున్నాడు.\n\nకాబోయే కోడలు మనుషులు తినే ఆహారం కోసం తహతహలాడుతున్నది, సమీ పంలో ఎవరూలేరని తోచి ఆమె చెట్టుకింద ఉన్న అరుగు మీద వాలి, భిక్షువు ఉంచిన ఆహారాన్ని ఆవురావురుమని తినసాగింది.\n\nచాటుగా ఉండి చూస్తున్న భిక్షువుకు ఆ తెల్లటి ఆకారం ఏదో పిశాచమని అను మానం కలిగింది. అతను పిశాచమంత్రాలు చదువుకుని ముందుకు వచ్చి, \"పిశాచమా, ఎవరు నువు?” అని అడిగాడు.\n\nకాబోయే కోడలు బెదిరి ఎగరటానికి ప్రయత్నించింది, కాని ఎగరలేక పోయింది. మనుషులు తినే తిండి తినటం చేత ఆమెకు ఎగిరే శక్తి పోయింది. అందుచేత ఆమె ఏడుస్తూ, \" నేను ఫలానివారి కాబోయే కోడల్ని,” అంటూ తనను అత్తగారు పెట్టిన కష్టాలన్నీ భిక్షువుతో చెప్పుకున్నది.\n\nమాట్లాడుతూండగానే ఆమె శరీరం మీద మొలిచిన ఈకలన్నీ రాలిపోయి మామూలు మనిషి అయింది.\n\n\" నీకు వచ్చిన భయ మేమీ లేదు. నీ అత్తగారు నిన్నేమీ అనకుండా నేను చూస్తాను,\" అని ఆ భిక్షువు ఆమెను వెంట బెట్టుకుని ఆమె అత్తవారింటికి వెళ్ళి, \" నీ కోడలిని కాస్త మర్యాదగా చూడు. ఆమె స్వతహాగా చాలా మంచిది. కాని కష్టాలు జాస్తిగా పెట్టితే పిశాచంగా మారిపోతుంది. ఆమె ఆకాశంలో ఎగరటం నేను కళ్ళారా చూశాను,” అన్నాడు.\n\nఅత్తగారికి పిశాచాల పేరు చెబితేనే భయం. తన కాబోయే కోడలును ఇంట్లో నుంచి వెళ్ళగొటే ధైర్యం కూడా ఆమెకు లేకపోయింది. మంచి ముహూర్తం చూసి తన రెండో కొడుక్కు ఆ పిల్లను పెళ్ళి చేసి, ఆమె అంటే ఎంతో భయభక్తులతో ఉంటూ వచ్చింది.",
            "book_page_end": 63,
            "కనిపిస్తాను,": null
        },
        {
            "title": "యశస్కరుడి న్యాయనిర్ణయం",
            "book_page_start": 64,
            "pdf_page_start": 64,
            "pdf_page_end": 65,
            "author": "చందమామ బృందం",
            "genre": "చారిత్రక కథ",
            "moral": "న్యాయం చెప్పేటప్పుడు, కేవలం వాస్తవాలను కాకుండా, ఆ చర్యల వెనుక ఉన్న దురాశ మరియు ఉద్దేశాలను పరిగణనలోకి తీసుకోవాలి.",
            "keywords": [
                "యశస్కరుడు",
                "బ్రాహ్మణుడు",
                "న్యాయ నిర్ణయం",
                "దురాశ",
                "మాడలు"
            ],
            "characters": [
                "యశస్కరుడు (రాజు)",
                "బ్రాహ్మణుడు (ఫిర్యాదీ)",
                "ముద్దాయి"
            ],
            "locations": [
                "యశస్కరుడి సభ",
                "లవనోత్స"
            ],
            "content": "ఒకరోజు యశసర్కుడు సభ పూర్తి చేసి, భోజనానికి లేవబోతూండగా ఒక బ్రాహ్మ ణుడు వచ్చి రాజదర్శనం కోరాడు.\n\n\"మహారాజుగారు ఈ రోజుకు పని ముగిం చారు. రేపు వచ్చి ఏమైనా ఉంటే విన్న వించుకో,” అన్నాడు ద్వారపాలకుడు.\n\nఈ మాట విని రాజు, వంటవాణ్ణి కొంచెం ఆగమని, బ్రాహ్మణ్ణి లోపలికి పిలిపించి, వచ్చిన కారణమడిగాడు.\n\nబ్రాహ్మణుడు దుఃఖం పొంగుకొస్తూ ఇలా చెప్పాడు :\n\n\"మహారాజా, నానా దేశాలు తిరిగి నూరు బంగారు మాడలు సంపాదించు కున్నాను. నా దేశంలో అరాజక పరిస్థితి తొలగి పోయిం దని విని తిరిగి వచ్చాను. తమ దయవల్ల దారిలో నాకు ఎలాటి దొంగల భయమూ కలగలేదు. నిన్న సాయంకాలం లవనోత్స చేరుకుని, ప్రయాణపు బడలికవల్ల అక్కడే రాత్రి విశ్రాంతి తీసుకుని, రహదారి పక్కనే ఉన్న ఒక తోటలో చెట్టు కింద పడుకుని నిద్రపోయాను. తెల్లవారి లేచేటప్పుడు నా డబ్బు సంచీ ఒక బావిలో పడిపోయింది. ఆ బావిపైన లతలు పెనవేసుకుని ఉంటడం చేత అక్కడ బావి ఉన్నట్టే తెలియరాలేదు. నా కున్నదంతా పోగొట్టుకుని, బావిలోకి దిగటం చాతకాక అలమటిస్తూండగా ఒకడు వచ్చి, ' నీ డబ్బు సంచీ నీకు తీసి ఇస్తాను. నా కేమిస్తావు?' అని అడిగాడు. 'దుస్థితిలో ఉన్న నేను ఆ డబ్బంతా నాదే నని ఎలా చెప్పగలను ? అందులో నీకు ఇష్టమైనంత నా కయ్యి,' అన్నాను. వాడు బావిలోకి దిగి నా సంచీ తీసి, అందులో నుంచి నాకు రెండు మాడలు మాత్రమే 'ఇచ్చి మిగిలినవి తాను ఉంచుకున్నాడు. నేను అభ్యంతరం చెబితే, అక్కడ చేరినవాళ్ళు నన్ను మందలించి, ' యశస్కరుడి రాజ్యంలో ఒప్పందం అక్ష రాలా అమలు జరగవలిసిందే,' అన్నారు. మర్యాదగా మాట్లాడినందుకు నాకు ఘోర మైన అన్యాయం జరిగింది. మీ పాలనలో న్యాయం ఇలాగే ఉండే పక్షంలో మీ ఇంటి ముందు ప్రాయోపవేశం తప్ప నాకు గత్యం తరం లేదు.”\n\n\"ఆ మనిషి పేరేమిటి? ఏం చేస్తూం టాడు?\" అని రాజు అడిగాడు.\n\n\" నాకు అతని ముఖం తప్ప ఏమీ తెలీదు,” అన్నాడు బ్రాహ్మణుడు.\n\n\" నీ సంగతి రేపు నేను చూస్తాను. ఈ పూటకు నాతో బాటు భోజనం చేసి, ఇక్కడే విశ్రాంతి తీసుకో,” అన్నాడు రాజు.\n\nమర్నాడు రాజుగారు కబురు చెయ్యగా లపనోత్సలో ఉన్నవారంతా వచ్చారు. బ్రాహ్మణుడు తన మనిషిని గుర్తించాడు. అతడూ బ్రాహ్మడు చెప్పినదే చెప్పాడు.\n\nఫిర్యాదీ, ముద్దాయి కూడా ఒకే మాట చెప్పిన మీదట రాజుగారు పరిష్కారం ఎలా చెయ్యగలరో సభికులకు ఏమీ అర్థం కాలేదు. కాని రాజుగారు తీర్పు చెబుతూ, \"బ్రాహ్మడికి తొంభైఎనిమిది మాడ లిచ్చి ముద్దాయి రెండు మాడలు మాత్రమే తీసుకోవాలి,” అన్నాడు.\n\nకొందరు సభికులు దీనికి అభ్యంతరం చెప్పారు. రాజు వారితో ఇలా అన్నాడు:\n\n\"ఒక్కొక్కసారి న్యాయమూ, అన్యాయమూ ఒకే లాగుంటాయి. వాటిని వేరు చేసి చూడాలి. ఈ బ్రాహ్మడు, 'నువ్విచ్చినంత పుచ్చుకుంటాను' అనలేదు; 'నీ కిష్ట మైనంత ఇయ్యి,' అన్నాడు. దురాశాపరుడు తన కిష్టమైనంత తానుంచుకుని, తన కిష్టం లేని రెండు మాడలూ ఇచ్చి, అనుకున్న నియమాన్ని ఉల్లంఘించాడు,” అన్నాడు.\n\nయశస్కరుడు ఇలా ఎన్నో సందర్భాలలో ఎంతో నేర్పుగా న్యాయాన్యాయ విచక్షణ చేసి, భూమి మీద మళ్ళీ కృతయుగాన్ని ప్రారంభించాడని కీర్తి తెచ్చుకున్నాడు.",
            "book_page_end": 65,
            "కనిపిస్తాను,": null
        },
        {
            "title": "సలహాఆంతర్యం",
            "book_page_start": 66,
            "pdf_page_start": 66,
            "pdf_page_end": 67,
            "author": "ఎస్. అబ్దుల్ వహాబ్, బి. యస్సి.",
            "genre": "నీతి కథ/రాజ కథ",
            "moral": "ఈర్ష్య, ద్వేషాలతో కూడిన నిజం కంటే, సద్బుద్ధితో చెప్పిన అబద్ధం గౌరవప్రదమైనది.",
            "keywords": [
                "పాదుషా",
                "ఫారూన్",
                "కమాల్",
                "ఈర్ష్య",
                "సద్బుద్ధి"
            ],
            "characters": [
                "పాదుషా",
                "ఫారూన్",
                "కమాల్",
                "నేరస్థుడు"
            ],
            "locations": [
                "పారశీకదేశం",
                "రాజభవనం"
            ],
            "content": "పూర్వం పారశీకదేశాన్ని ఒక పాదుషా పరి పాలించేవాడు. అతను బుద్ధిచాతుర్యమూ, విచక్షణాజ్ఞానము గలవాడు. అతని వద్ద ఫారూన్, కమాల్ అనే ఇద్దరు ఆంతరంగిక సలహాదార్లు ఉండేవారు.\n\nఫారూన్ కమాల్ కన్న ప్రజ్ఞాశాలి. ఆ సంగతి పాదుషా దగ్గిర అతడు నిరూపించి ఉండటంచేత కమాల్కు అతనంటే అసూయా, ద్వేషమూనూ.\n\nఫారూన్ పాదుషా వద్ద అనేక ప్రశంసలూ, బహుమానాలూ పొంది చాలా ఉన్నత స్థానంలో ఉన్నాడు.\n\nఫారూన్ను ఎలాగైనా పాదుషా నుంచి దూరం చెయ్యాలని కమాల్కు దురాలోచన కలిగింది. తనదారికి ఫారూన్ అడ్డు తొలగితే తన ప్రజ్ఞాప్రాభవాలు రాణిస్తాయనీ, ఎంతో కీర్తిప్రతిష్టలు సంపాయించవచ్చుననీ ' అత నికి గట్టి నమ్మకం ఏర్పడింది.\n\nఇలాంటి అవకాశం కోసం కమాల్ కని పెట్టుకుని ఉన్నాడు. అలాటి అవకాశం ఒకనాడు వచ్చింది.\n\nరాజభటులు ఒక ఖైదీని రాజభవనానికి ఈడ్చుకొచ్చారు. అతని పై హత్యానేరం ఆరోపించబడింది. పాదుషా సభికుల సమక్షంలో విచారణ జరిపి, ఆ మనిషికి మరణదండన విధించాడు.\n\nదిక్కులేని ఆ హతభాగ్యుడు, నిరాశతో కుమిలిపోతూ, పాదుషాను నోటికి వచ్చినట్టు తిట్టుతున్నాడు.\n\nనిందితుడు అనే మాటలు పాదుషాకు వినిపించలేదు.\n\n\"ఏమిటి, ఆ నేరస్థుడు అనేది?” అని ఆయన తన సమీపంలో ఉన్న ఫారూన్ను అడిగాడు.\n\nఫారూస్ లేచి నిలబడి, \"మహాప్రభూ, కరుణ చూపి, దీనులను మన్నించే వారిని పరాత్పరుడు ప్రేమిస్తాడని ఆ మనిషి అంటున్నాడు. తాను నిరపరాధిననీ, తన శిరశ్ఛేదం ఒక్కక్షణం పట్టదుగాని, ఆ పాపం తమని శాశ్వతంగా వెంటాడుతుందనీ అంటున్నాడు,” అన్నాడు.\n\nపాదుషాకు ఆ అభాగ్యుడిపై జాలికలిగి, ఉదారహృదయంతో వాణ్ణి మన్నించి, తన శిక్ష ఉపసంహరించాడు.\n\nకమాలు పెన్నిధి దొరికినట్టయింది.\n\nమిత్రభేదం కలిగించటానికి మంచి అవకాశం చిక్కింది. అతను లేచి నిలబడి, అతి విన యంగా, \" జగత్ప్రభూ! నాది తమ ఉప్పు తిని పెరిగిన శరీరం. నాబోటివాడు తమ వద్ద నిజం తప్ప పలకకూడదు. ఆ ధూర్తుడు తమని అనేక దుర్భాషలాడి, దేవుడికి ప్రతి రూపమైన తమను ఎంతగానో అవమా నించాడు. వాడి నాలుక చీల్పించమని నా ప్రార్ధన,” అన్నాడు.\n\nపాదుషా ముఖం జేవురించింది. అతను కమాల్ నుద్దేశించి కఠినంగా, \"నువు చెప్పిన నిజంకంటె ఫారూన్ చెప్పిన అబద్ధం నాకు ప్రియంగా ఉన్నది. అతను సద్బుద్ధితో అబద్దం చెప్పాడు. ఈర్ష్యాద్వేషాలతో చెప్పిన నీ నిజం ఎంతమాత్రమూ నాకు హితం కాదు,” అన్నాడు.\n\nకమాల్ నెత్తిన పిడుగు పడ్డట్టయింది. అతను తలవంచుకుని సభ నుంచి బయటికి పోయి, మర్నాడే దేశం కూడా విడిచి వెళ్ళిపోయాడు.",
            "book_page_end": 67,
            "కనిపిస్తాను,": null
        },
        {
            "title": "మహాభారతం",
            "book_page_start": 6,
            "pdf_page_start": 68,
            "pdf_page_end": 75,
            "author": "చందమామ బృందం",
            "genre": "పౌరాణిక ధారావాహిక",
            "moral": "ధర్మమే అంతిమంగా గెలుస్తుంది. దైవబలం కలిగిన వారికి అపాయాలు ఎదురైనా రక్షణ లభిస్తుంది.",
            "keywords": [
                "పాండురాజు",
                "కుంతీ",
                "మాద్రి",
                "భీముడు",
                "దుర్యోధనుడు",
                "నాగలోకం",
                "పాండవ జననం"
            ],
            "characters": [
                "పాండురాజు",
                "కుంతీ",
                "మాద్రి",
                "కిందముని",
                "యుధిష్ఠిరుడు",
                "భీముడు",
                "అర్జునుడు",
                "నకులుడు",
                "సహదేవుడు",
                "దుర్యోధనుడు",
                "వాసుకి"
            ],
            "locations": [
                "శతశృంగపర్వతం",
                "హస్తినాపురం",
                "గంగాతీరం",
                "పాతాళలోకం"
            ],
            "content": "తన భార్యలైన కుంతినీ, మాద్రినీ వెంట బెట్టుకుని అరణ్యాలలో విహరిస్తూ, మృగా లను వేటాడటంలో పొద్దు పుచ్చుతున్న పాండురాజు ఒకనాడు కలిసి ఉన్న లేళ్ళ మిధునాన్ని కొట్టాడు. అవి నిజానికి లేళ్ళు కావు; కిందము డనే మునీ, ఆయన భార్యా లేళ్ళరూపం ధరించి కామసుఖం అనుభ విస్తున్నారు. చచ్చిపోతూ ఆ ముని, \"నీవు నీ భార్యలతో కూడినప్పుడు నీకు కూడా మరణం సంభవించును గాక, \" అని శపించాడు.\n\nఆ మునిదంపతులను చంపినందుకు పాండురాజు చాలా విచారించాడు. అప్పటి కింకా అతనికి సంతానం లేదు. ఇక ముందు మునిశాపం వల్ల సంతానం కలిగే అవకాశం కూడా లేకుండా పోయింది. ఆయన తన భార్యలతో, తాను సన్యాసం పుచ్చుకుని అరణ్యవాసం చేస్తాననీ, వాళ్ళు హస్తినా పురానికి తిరిగి వెళ్ళి, భీష్మ ధృతరాష్ట్ర విదురులకూ, మిగిలిన వారికీ ఈ విషయం చెప్పవలిసిందనీ అన్నాడు.\n\n\"నీ భార్యలమైన మేము ఎక్కడికి పోతాం? ఎక్కడ ఉంటాం? అందరమూ కలిసే తపస్సు చేసి, ఆయువు తీరినాక పుణ్యలోకాలకు పోదాం,” అన్నారు కుంతీ మాద్రిలు. అందుకు పాండురాజు ఒప్పని పక్షంలో అప్పటికప్పుడే దేహత్యాగం చెయ్య టానికి కూడా వాళ్ళు సిద్ధపడ్డారు.\n\nవాళ్ళ మాట కాదనలేక పాండురాజు, వారిద్దరినీ తన వెంటనే ఉండనిచ్చి వాన ప్రస్థం చెయ్య నిశ్చయించాడు. ముగ్గురూ విలువగల తమ వస్త్రాలనూ, ఆభరణా లనూ విసర్జించి నారబట్టలు కట్టుకున్నారు. తమ వెంట ఉన్న పరిచారకులను హస్తినా పురానికి పంపేశారు. వాళ్ళు దేశాటన చేస్తూ నాగశతపర్వతమూ, చైత్రరధమూ, కాల కూటమూ, హిమవంతమూ, గంథమాద నమూ, ఇంద్రద్యుమ్నహ్రదమూ, హంస కూటమూ తిరిగి, అక్కడక్కడా కొద్ది కొద్ది రోజులుండి, శతశృంగపర్వతం చేరారు. అక్కడ అనేకమంది మునులున్నారు. పాండురాజు వారితో కలిసి తాను కూడా తపస్సు చేయసాగాడు.\n\nఅయితే అతని కొక అనుమానం కలి గింది. పుత్రులు లేనివాడికి, ఎంత తపస్సు చేసినా, పుణ్యలోకాలు లభించవు. తనకు సంతానప్రాప్తి లేదు. తనతో సమానులు గాని, తన కన్న ఉత్తములు గాని అయిన వాళ్ళకు తన భార్యలు కొడుకులను కంటే, వాళ్ళు తనకు క్షేత్రజులైన కొడుకులు ఆవుతారు. తాను కూడా క్షేత్రజుడే గద. ఈ విధంగా అనుకుని పాండురాజు తన అభిప్రాయాన్ని కుంతికి చెప్పాడు. ఇతరుల వల్ల కొడుకును కనటానికి ఆమె మొదట సమ్మతించలేదు. కాని పాండురాజు ఆమెను చివరకు ఒప్పించాడు.\n\nకుంతి తన భర్తతో, \"నాకు చిన్న తనంలో దుర్వాసమహాముని ఒక మంత్రం ఉపదేశించాడు. దాన్ని జపించినట్టయితే నేను తలచిన ఏ దేవత అయినా సరే వచ్చి నాకు పుత్రప్రాప్తి కలిగించగలడు. నేను ఏ దేవతను స్మరించను?\" అన్నది.\n\n\" మరీ మంచిది. కౌరవవంశానికి రాజు కాబోయేవాడు గొప్ప ధర్మజ్ఞుడై ఉండటం అవసరం. అందుచేత నువు ధర్మదేవతను స్మరించు,” అన్నాడు పాండురాజు.\n\nఆమె అలాగే చేసి, యముణ్ణి ప్రత్యక్షం చేసుకుని, అతని అనుగ్రహం వల్ల గర్భవతి అయింది. గాంధారి అప్పటికే ఒక సంవ త్సరం నుంచి గర్భవతిగా ఉంటున్నది. కాని గాంధారి ఇంకా గర్భిణిగా ఉండగానే కుంతికి కొడుకు కలిగాడు. ఆశ్రమంలో ఉంటున్న మునులు ఆ పిల్లవాడికి యుధి ష్ఠిరు డని నామకరణం చేశారు.\n\nతరవాత కుంతి, బలశాలి అయిన కొడుకు కావాలని భర్త కోరిన మీదట, వాయుదేవుడికి భీముణ్ణి కన్నది. భీముడు పుట్టుతూనే ఒక వింత జరిగింది. కుంతి ఆ బిడ్డను తన ఒడిలో పెట్టుకుని కూర్చుని వుండగా, ఆ ప్రాంతాలకు ఒక పెద్దపులి వచ్చింది. దాన్ని చూసి కుంతి భయపడి, తన ఒడిలో బిడ్డ ఉన్న సంగతి కూడా మరిచిపోయి, చివాలున లేచింది. బిడ్డ ఒక రాతి మీద పడ్డాడు. వెంటనే ఆ రాయి నాలుగుగా పగిలింది. అది చూసి అక్కడి వాళ్ళంతా దిగ్భ్రామ చెందారు. ఇది జరి గాక నే ఆ బిడ్డకు మునులు భీమసేను డన్న పేరు పెట్టారు.\n\nపాండురాజుకు లోకోత్తరుడైన మరొక కొడుకుని కూడా కనాలనిపించింది. ఆయన కోరికపై ఇంద్రుడి ద్వారా కుంతి అర్జునుణ్ణి కన్నది. హస్తినాపురంలో గాంధారి నూరు గురు కొడుకులను కంటే, శతశృంగంలో కుంతి ముగ్గురు కొడుకులను కన్నది.\n\nపాండురాజుకు కుంతి చేత ఇంకా కొడు కులను కనిపించాలని ఉన్నది. కాని ఆమె అందు కెంతమాత్రమూ ఒప్పుకోలేదు.\n\nఅయితే మాద్రి ఆయనతో, 'కుంతి మంత్ర ప్రభావంతో కొడుకులను కన్నది కదా, కుంతితో సమానురాలనైన నేను సంతానం లేకుండా ఎందుకుండాలి? కుంతి నా కా మంత్రం ఉపదేశించినట్టయితే నేను కూడా పుత్రవతి నౌతాను గదా,” అన్నది.\n\nఆమె కోరికను పాండురాజు కుంతికి తెలిపాడు. కుంతి మాద్రికి మంత్రం ఉప దేశించింది. మాద్రి అశ్వనీదేవతల నారా ధించి, వారి ద్వారా నకుల సహదేవు లనే కవల పిల్లలను కన్నది. మాద్రి మంత్ర ప్రభావంతో ఇంకా పిల్లలను కనేదే, కాని ఆమె ఒకేసారి ఇద్దరు దేవతలను ఆహ్వా నించిందని అలిగి, కుంతి ఆ మంత్రాన్ని మాద్రికి మరి ఉపదేశించ నన్నది.\n\nఒక్కొక్క యేడాది తేడాగా పుట్టిన బిడ్డల ముద్దు ముచ్చట్లు చూసుకుంటూ పాండురాజు కొంతకాలం గడిపాడు. ఆశ్రమ వాసులందరూ ఆ పిల్లల పెంపకంలో శ్రద్ధ చూసారు. వసుదేవుడు తన పురోహితుడైన కశ్యపు డనే బ్రాహ్మణుడి ద్వారా తన మేనల్లుళ్ళకు బంగారు నగలూ, పట్టు బట్టలూ, ఆటబొమ్మలూ, ఇతర వస్తువులూ పంపాడు. పాండురాజు . తన పిల్లలకు చౌలమూ, ఉపనయనమూ మొదలైనవి చేయించి, అక్కడి రుషుల చేత వేదా ధ్యయనం చేయించాడు.\n\nఇలా కొంతకాలం జరిగినాక ఒక వసంత కాలంలో, కుంతి బ్రాహ్మణ సమారాధనలో ముణిగి ఉన్న సమయంలో పాండురాజు, ఒంటరిగా ఉన్న మాద్రిని చూసి కామ మోహితుడై, ఆమెను కలిసి, కిందముడి శాపం తగిలి చనిపోయాడు.\n\nచచ్చిపోయిన తన భర్తను కౌగలించు కుని మాద్రి ఏడుస్తూండటం విని కుంతీ, పాండవులూ, శ త శృంగంలో ఉండే మునులూ వచ్చి, జరిగినదానికి ఆశ్చర్య పోయారు. మాద్రి కుంతిని దగ్గిరికి పిలిచి, పాండురాజు మరణానికి కారణం చెప్పింది.\n\n\" అయ్యో, మాద్రి! రాజుకు ముని శాపం ఉందని తెలిసి, నే నెంతో జాగ్రత్త పడుతూ వచ్చాను గదా, ఇలా ఎందుకు జరగ నిచ్చావు? అప్పుడు చేసేదేముంది? పెద్ద భార్యను గనక నేను సహగమనం చేస్తాను. నువు పిల్లలను దగ్గిర పెట్టుకుని పెంచు,\" అన్నది కుంతి.\n\nమాద్రి ఏడుస్తూ, \" నేను ఎంత ప్రయ త్నించి కూడా భర్తను - నిరోధించలేక పోయాను. భర్త ప్రాణాలు కాపాడుకో లేని దాన్ని, ఈ పిల్లలను నేనేం కాపాడ గలను? ఈ లోకంలో భర్తను సుఖపెట్ట లేక పోయినందుకు, మరో లోకంలో నైనా సుఖపెట్ట గలనేమో, భర్త వెంట నేనే పోతాను,” అని కుంతి వద్ద సెలవు పుచ్చు కుని,. భర్త చితి మీద తాను కూడా కాలి పోయింది.\n\nతరవాత శతశృంగంలో ఉండే మునులు కుంతినీ, పాండవులనూ వెంటబెట్టుకుని, మాద్రీ పాండురాజుల ఆస్థికలను తీసుకుని హస్తినాపురం చేరి, జరిగినదంతా భీష్ముడు, ధృతరాష్ట్రుడు మొదలైన కౌరవముఖ్యు లందరికీ చెప్పారు.\n\nపాండురాజు పోయాడని విని భీష్ముడూ, ధృతరాష్ట్రుడూ చాలా దుఃఖించారు. ధృత రాష్ట్రుడు విదురుడితో, చనిపోయినవారికి యథావిధిగా పరలోక క్రియలు జరిపించ మని చెప్పాడు. మాద్రీ పాండురాజుల అస్థికలను పల్లకిలో ఉంచి, ఛత్రచామర లాంఛనాలతో ఊరేగించి, గంగలో కలిపారు.\n\nనగరంలో నుంచి అసంఖ్యాకులు వాటి వెంట గంగాతీరం చేరారు. పన్నెండు రోజులపాటు అపరక్రియలు జరిగిన మీదట అందరూ నగరానికి తిరిగి వచ్చారు.\n\nసత్యవతి వ్యాసుడి సలహా ననుసరించి, తన కోడళ్ళయిన అంబికా, అంబాలికలను వెంటబెట్టుకుని, తపస్సు చెయ్యటానికి అరణ్యాలకు బయలుదేరి పోయింది. అక్కడే తపస్సు చేసుకుంటూ ఆ ముగ్గురూ జీవితాలు ముగించారు.\n\nఅది మొదలు పాండవులూ, కౌరవులూ ధృతరాష్ట్రుడి వద్దనే పెరిగారు. అండరూ కలిసి ఆడుకునేవారు, ఒకరితో ఒకరు పందాలు పడేవారు. అన్ని ఆటలలోనూ భీముడిదే పై చెయ్యిగా ఉండేది. అతను తన బలం చూపటానికి ఒక్కసారిగా పది మందిని ఎత్తుకుని పరుగులు తీసేవాడు; కోపం వస్తే అవతలివాళ్ళ జుట్టు పట్టుకుని, పదిలేవాడు కాడు; ఈతలు కొట్టేటప్పుడు పది పన్నెండు మందిని ఒకేసారి నీటిలో అదిమి పెట్టేవాడు; పిల్లలు పళ్ళ కోసం చెట్లెక్కితే మాను పట్టి ఊపి, వేళ్ళతో సహా చెట్టును కూలదోయ జూసేవాడు ; కంద పడిపోతామని చెట్టు మీది పిల్లలు హడిలి చచ్చేవాళ్ళు. భీముడి కిలా చెయ్య టంలో దుర్బుద్ధి ఏమీ లేకపోయినా, అతని చెలగాటం మిగిలిన వాళ్ళకు ప్రాణసంక టంగా ఉండేది. భీముడి అపారబలం చూస్తే దుర్యోధనుడికి మహా ఈర్ష్యగా ఉండేది.\n\nఆ భీముడు ఒక్కడూ చస్తే, మిగిలిన వాళ్ళంతా తాను చెప్పినట్టు వింటారన్న దురాలోచన అతనికి కలిగింది. అందుకు తగిన అవకాశమే త్వరగా చిక్కలేదు.\n\nగంగాతీరాన ప్రమాణకోటిస్థల మనే చోటున్నది. అక్కడ జలక్రీడలు జరప టానికి అనుకూలంగా, నాలుగువైపులా మెట్లుగల క్రీడా సరస్సులూ, ఉద్యాన వనాలూ, ఎత్తయిన మేడలూ మొదలైనవి దుర్యోధనుడు కట్టించుకుని ఉన్నాడు.\n\nఒక రోజు రాజకుమారు లందరూ అక్కడికి వెళ్ళి విహరించటానికి నిర్ణయం జరిగింది. రకరకాల భక్ష్యాలూ, భోజ్యాలూ, పానీ యాలూ మొదలైనవి తయారయాయి. వాటిని సేవకులు ప్రమాణకోటిస్థలానికి తీసుకుపోయారు.\n\nరాజకుమారులతో కలిసి పాండవులు కూడా విహారానికి వెళ్ళారు. తెచ్చిన ఆహార పదార్థాలను అందరితోబాటు పాండవులు కూడా తిన్నారు. అయితే దుర్యోధనుడు భీముడి పక్కన చేరి. ఎంతో ప్రేమగా కబుర్లు చెబుతూ అతని చేత విషం కలిపిన భక్ష్యాలు తినిపించాడు. భీముడికి ఏ మాత్రమూ అనుమానం కలగలేదు. అతను మిగిలిన వాళ్ళతోబాటు జలక్రీడ లాడి, విషం పనిచెయ్య నారంభించేసరికి వికారం పుట్టి, గంగాతీరాన చల్లగాలి కొట్టే చోట పడుకుని, స్పృహ తప్పిపోయాడు.\n\nతన ఎత్తు పారినందుకు సంతోషించి దుర్యోధనుడు, భీముడి కాళ్ళూ, చేతులూ గట్టిగా తీగెలతో బంధించి, గంగలోని లోతైన మడుగులో అతన్ని పారేశాడు.\n\nఇవేవీ భీముడికి తెలియదు. అతను తిన్నగా పాతాళలోకానికి దిగిపోయాడు.\n\nఅక్కడ అతన్ని విషపుపాములు కాటు వేశాయి. వాటి విషంతో దుర్యోధనుడు పెట్టిన విషం విరిగిపోయి, భీముడి కి స్పృహ వచ్చింది. తన చేతులూ, కాళ్ళూ కట్టివేసి ఉన్నట్టు తెలుసుకుని అతను గట్టిగా ఒళ్ళు విరుచుకుని, బంధాలన్నిటినీ తెంపేసి, తనను కరిచే పాములను పట్టు కుని చంప నారంభించాడు.\n\nఈ సంగతి వాసుకికి తెలిసింది. వాసుకి వచ్చి, భీముణ్ణి చూసి, అతను తన బంధు వేనని గ్రహించాడు. ఎందుకంటే, కుంతి తండ్రి అయిన శూరుడు వాసుకి చెల్లెలి కొడుకు. అందుచేత వాసుకి భీముణ్ణి తీసుకు పోయి, వెయ్యి ఏనుగుల బలాన్ని ఇవ్వగల రసాన్ని తాగించాడు. భీముడు ఆ రసాన్ని ఎనిమిది కుండలు తాగి, సుఖంగా నిద్ర పోయాడు.",
            "book_page_end": 13,
            "కనిపిస్తాను,": null
        },
        {
            "title": "గాంధీ కథ",
            "book_page_start": 6,
            "pdf_page_start": 76,
            "pdf_page_end": 79,
            "author": "చందమామ బృందం",
            "genre": "జీవిత చరిత్ర/చరిత్ర",
            "moral": "సత్యాగ్రహం ద్వారా మరియు నిలకడతో కూడిన ప్రచారం ద్వారా అన్యాయాన్ని ఎదుర్కోవచ్చు.",
            "keywords": [
                "గాంధీ",
                "దక్షిణాఫ్రికా",
                "నేటాలు",
                "పౌరహక్కులు",
                "సత్యాగ్రహం"
            ],
            "characters": [
                "గాంధీ",
                "ఫిరోజ్ షా మెహతా",
                "గోఖలే",
                "తిలక్",
                "మిసెస్ అలెగ్జాండర్"
            ],
            "locations": [
                "దక్షిణాఫ్రికా",
                "నేటాలు",
                "ఇండియా",
                "లండన్"
            ],
            "content": "“వద్దు, బాబో!” అని తెల్లవాళ్లు అంటూంటే భారతీయులు దక్షిణాఫ్రికాకు వలసపోయి తమ కంఠం మీద కూర్చున్నారని కొందరు శ్వేతముఖులు చేసిన ఆరోపణ శుద్ధ అబద్ధం. తెల్లవాళ్ళు దక్షిణాఫ్రికాను వలస చేసుకున్నప్పుడు అక్కడ కాఫీ, టీ, చెరుకు పండించటానికి అనువైన సారవంత క్షేత్రాలు విస్తృతంగా వారికి లభించాయి. కాని చేసే వాళ్ళు లేరు. బానిసవిధానం రద్దయాక నీగ్రోలు పనిచెయ్య నిరాకరించారు. అప్పుడు నేటాలులోని తెల్లవాళ్ళు ఇండియా నుంచి కూలిజనాన్ని పంపమని ఇక్కడి ప్రభుత్వాన్ని కోరారు. వాళ్ళ మనుషులు మద్రాసు, బెంగాలు పరగణాలు పర్యటించి, కూలీలకు అరచేతిలో స్వర్గం చూపించి పట్టుకుపోయారు. 1890 నాటికి నేటాలులో 40,000 మంది భారతీయులు తెల్లవాళ్ళ కింద పని చేస్తూ వచ్చారు. వారి స్థితి వెట్టి వాళ్ళ స్థితి. యజమాని దుర్మార్గుడైతే మరో యజమాని కింద పని చేసే అవకాశం లేదు. అనేక ప్రతిబంధకాలు. వారిలో చాలా మంది తమ కంట్రాక్టు ముగిశాక నేటాలు లోనే స్థిరపడి, కొద్దిపాటి భూములు కొని కూరానారా పండించుకుంటూ, పిల్లలను చదివించుకుని, సుఖంగా బతకసాగారు. ఇది చూసి తెల్లవాళ్ళకు కన్నుకుట్టింది. భారతీయుడైనవాడు నేటాలులో ఉండ దలిస్తే బానిసగానే ఉండాలి గాని, స్వతంత్ర పౌరుడుగా ఉండరాదని వాళ్ళ ఉద్దేశం.\n\n1893లో నేటాలులో బాధ్యతాయుత ప్రభుత్వం ఏర్పడింది. వెంటనే తెల్లవాళ్ళు భారతీయులను నేటాలు నుంచి వెళ్ళగొట్టే యత్నాలు ప్రారంభించారు; నేటాలు నుంచి వెళ్ళిపోని భారతీయుల పైన పోల్ టాక్స్ సూచించారు. ఈ భారతీయులు మొదట్లో కూలీలుగా చేరిన నిరక్షరులు. వారి మీద విధిస్తామన్న పన్ను అయిదారు మాసాల కూలికి సమానం.\n\nనేటాలు చేరిన భారతీయులలో వర్త కులు కూడా ఉన్నారు. వీళ్ళు తెల్లవర్తకు లంత అమర్యాదస్తులూ, దురాశాపరులూ కానందున, భారతీయులూ, నీగ్రోలూ వీరి వర్తకాన్ని ప్రోత్సహించారు. అది కూడా తెల్ల వర్తకులకు కంటకింపయింది. నేటాలు ప్రభుత్వం హరించ దలచినది వీరి పౌర హక్కులే. \"భారతీయుడికి దక్షిణాఫ్రికా భవిష్యత్తులో భాగం అనేది ఉండరాదు,\" అని అక్కడి రాజకీయవాదులు బాహాటం గానే అన్నారు.\n\nభారతీయులకు పౌరహక్కులు లేకుండా చేస్తూ నేటాలు శాసనసభ పాసు చేసి, గవర్నరు ఆమోదించిన బిల్లును ఇంగ్లండు లోని కలోనియల్ ఆఫీసు, గాంధీ సాగించిన ప్రచారం ఫలితంగా, తోసి పుచ్చింది.\n\nఅయితే నేటాలు పాలకులు ఆ బిల్లును సవరణ చేసి అందులో జాతివిద్వేషం బాహాటంగా కనబడకుండా చేశారు. భారతీయులు స్వేచ్ఛగా వర్తకం చేసుకునే అవకాశాలు దాదాపుపోయాయి.\n\nచట్టం ద్వారా తెచ్చిన అడ్డంకులు ఆలా ఉండగా, భారతీయులు నిత్యమూ భరించే అవమానాలు మితిమించి పోయాయి.\n\nఏ పని చేసుకునే భారతీయుడైనా \"కూలీ\"యే-కూలీ బడిపంతులు, కూలీ దుకాణదారు! గాంధీ \"కూలీ బారిస్టరు.” భారతీయులు \"హీనులు, అనాగరిక జాతి వాళ్లు\". వాళ్లు రోడ్లవార నడవరాదు. రాత్రి పూట బయటికి రారాదు. రైలుపెట్టెలో తెల్లవాడు అభ్యంతరం చెబితే భారతీయుణ్ణి బయటికి గెంటటమే. తెల్లవాళ్ళ హెూటళ్ళ లోకి వాళ్లు పోరాదు. చిత్ర మేమిటంటే, ఈ భారతీయులు నిష్క్రమించితే నేటాలులో తెల్లవాళ్ళ జీవితం స్తంభించి పోతుంది! (ఈ మాట \"కేప్ టైమ్స్” పత్రికే అన్నది.)\n\nగాంధీ నేటాల్లో స్థిరపడిన ట్టే అయింది. ఆయన 1896 లో స్వదేశానికి వచ్చి, తన కుటుంబాన్ని తీసుకుపోయాడు. ఆయన ఇండియాలో ఉన్న కొద్ది కాలంలో దక్షి ణాఫ్రికా భారతీయుల తరఫున మంచి ప్రచారం చేశాడు. ఆయన బొంబాయిలో ఫిరోజ్ షా మెహతానూ, పూనాలో గోఖలేనూ, తిలకూ కలుసుకున్నాడు. హిందూ, పయొనీర్, స్టేట్స్ మన్, ఇంగ్లిష్మన్ లాటి పత్రికలు గాంధీ కోరిన ప్రచారం చేశాయి.\n\nబొంబాయి, పూనాలలో మీటింగులు జరిగాయి. కలకత్తాలో మీటింగు జరగ నుండగా గాంధీ నేటాలు తిరిగి పోవలిసి వచ్చింది.\n\nఇండియాలో గాంధీ చేసిన ప్రయత్నా లను గురించి నేటాలులో పుకార్లు వ్యాపించి, అక్కడి తెల్లవారికి ఆగ్రహం తెప్పించాయి. గాంధీ కుటుంబం వచ్చిన ఓడతోబాటు మరొక ఓడ కూడా వచ్చింది. అందులో 400 మంది భారతీయు లున్నారు. గాంధీయే వారిని తీసుకొస్తున్నాడనీ, నేటా లును భారతీయుల మయం చేయ బూను కున్నాడని తెల్లవాళ్ళు అనుమానించి, ఆ భారతీయులను వెనక్కు తిప్పి పంప టానికి విశ్వప్రయత్నాలు చేశారు. వాళ్లు ఆ రెండు ఓడలనూ రేవులోకి రాకుండా 23 రోజాలపాటు క్వారంటైన్లో ఉంచారు. మిగిలినవారంతా ఓడ దిగి పోయినాక కూడా గాంధీని వాళ్లు దిగనివ్వలేదు. కాని గాంధీ మిత్రుడైన తెల్ల లాయరు ఒకడు అడ్డు పడి గాంధీకుటుంబాన్ని ఓడ దింపాడు. ఓడ దిగి వచ్చే గాంధీ చుట్టూ ఒక పెద్ద గుంపు పోగై, అతనిపై రాళ్ళూ, కుళ్ళిపోయిన గుడ్లూ విసరసాగారు. గాంధీ ప్రాణాలతో ఇల్లు చేరుతా ననుకోలేదు.\n\nఅంతలోనే ఒక పోలీసు అధికారి భార్య, మిసెస్ అలెగ్జాండర్ అనే ఆమె, గాంధీని గుర్తించి, తన గొడుగు ఎత్తి గాంధీకి పట్టు కుని, అతని వెంట నడవసాగింది. తరవాత కొందరు పోలీసులు కూడా వచ్చి గాంధీకి రక్షణ కలిగించారు.\n\nగాంధీ ఈ రోజు తగిలిన గాయాల నుంచి పూర్తిగా కోలుకునే లోపలనే కొందరు తెల్ల వాళ్ళు గాంధీ ఉన్న ఇంటిని ముట్టడించి, అతను తమ వశం కాకపోతే ఇంటికి నిప్పు పెట్టి, లోపల ఉన్న అందరినీ బూడిద చేస్తా మని బెదరించారు. అప్పుడు పొలీసు అధికారి అలెగ్జా-డరే గాంధీకి తోడ్పడ్డాడు. ఆయన బయట నిలబడి అక్కడ చేరిన మూకను కబుర్లలో పెట్టి, గాంధీ మారువేషంలో ఇంట్లో నుంచి బయటికి వెళ్ళే ఏర్పాటు చేశాడు. గాంధీ భారతీయ పోలీసుదుస్తులు ధరించి, భారతీయ వర్తకుడి వేషం వేసు కున్న ఒక డిటెక్టివును వెంటబెట్టుకుని, గుంపు మధ్యగా బయటికి వెళ్లి, పోలీసు స్టేషను చేరుకున్నాడు. అక్కడ ఎంతో కాలం తల దాచుకోవలసిన పనిలేకుండా నిజం బయట పడింది. పత్రికలవాళ్ళు ఆయనతో మాట్లాడి, ఆయన ఇండియాలో వాస్తవంగా చేసిన ప్రయత్నా లేమిటో తెలుసుకున్నారు.\n\n\"మిస్టర్ గాంధీ చర్యలలో అసంగత మైన దేమీ లేదు. నేటాలు పరిస్థితులను గురించి ఆయన చేసిన ప్రచారం ఆయన దృక్పథం నుంచి సమర్థనీయమైనదే,” అని ఒక నేటాలు పత్రిక రాసింది.\n\nగాంధీపై చెయ్యిచేసుకున్న వారిని అరెస్టు చేయవలసిందని ల- డనులోని వలసమంత్రి నేటాలు ప్రభుత్వానికి కేబుల్ పంపాడు. గాంధీ ఇందుకు ఒప్పుకోలేదు. అసలైన ప్రేరేపకులు ప్రభుత్వంలోనే ఉండగా, ఉద్రేకపూరితులైన యువకులు దౌర్జన్యం చేశారని శిక్షించి ఏమి ప్రయోజన మని ఆయన అన్నాడు.",
            "book_page_end": 9,
            "కనిపిస్తాను,": null
        },
        {
            "title": "ప్రపంచపు వింతలు: “వర్ణమాల భూగోళం”",
            "book_page_start": 93,
            "pdf_page_start": 80,
            "pdf_page_end": 80,
            "author": "చందమామ బృందం",
            "genre": "సాధారణ జ్ఞానం/వింతలు",
            "moral": "చందమామ బృందం",
            "keywords": [
                "భూగోళం",
                "వర్ణమాల",
                "అమెరికా",
                "గాజు పలకలు"
            ],
            "characters": [],
            "locations": [
                "అమెరికా"
            ],
            "content": "ప్రపంచంలోని భూగోళా లన్నిటిలోకి పెద్దది. ఇది అమెరికాలోని క్రిస్టియన్ సైన్స్ పబ్లిషింగ్ హౌస్లో ఉన్నది. ఈ గోళాన్ని తయారు చెయ్యటానికి 608 రంగు రంగుల గాజు పలకలు ఉపయోగించారు. దీనిని 95 అడుగుల కైవారంగల కంచుచట్రంలో అమర్చారు. భూమధ్యరేఖ వెంబడి కంచుగడియారాలు అమర్చి ఏ దేశంలోని గడియారం ఎంత సూచించేదీ తెలియచేస్తారు. అయితే ఈ భూగోళంలోని సరిహద్దులు 1935 నాటివి. (అందుకే పాకిస్తాను ఇండియా నుంచి వేరుగా చూపిలేదు.)",
            "book_page_end": 93,
            "కనిపిస్తాను,": null
        },
        {
            "title": "కొంగ-నక్క",
            "book_page_start": 88,
            "pdf_page_start": 88,
            "pdf_page_end": 88,
            "author": "చందమామ బృందం",
            "genre": "నీతి కథ/చిత్ర కథ",
            "moral": "ఇతరులను మోసం చేయాలని చూస్తే, అదే మోసాన్ని తిరిగి ఎదుర్కోవలసి వస్తుంది.",
            "keywords": [
                "కొంగ",
                "నక్క",
                "విందు",
                "మోసం",
                "టీ"
            ],
            "characters": [
                "కొంగ (శంకర్)",
                "నక్క"
            ],
            "locations": [
                "అడవి"
            ],
            "content": "రాజు అడవిలో నివ సించేచిత్తుల మారి నక్క తనతో అడివిలోనివ సించేవారిని వేలాకో శం చేయలు మంటేయి ష్టము. ఒకనాడు ... | అమాయకమైన కొంగశంకరని విరి దుశు పిలిచి పల చటి పళ్లెంలో వడ్డించింది | అయ్యో! ఎంత మోస పోయాను! | వెంటనే శంతర్ రాజుని విందులు పిలిచి... | ...ఆశ గాల్పించే బ్రూక్ బాండ్ A-1 డస్ట్ తేనిటిని ఇచ్చింది ... నిడుపాటి మెడగల కూజాలలో ! | రాజుకు బాగా తెలిసింది పాఠము | ఓహో ఎత్తు కు పై ఎతు ! | బ్రూక్ బాండ్ A -1 డస్ట్ టీ తోటే ప్రారంభిస్తాయి. ఉత్తమ అవకాశాలు | ఎన్నెన్నో కప్పుల ఆనందము | రాజుకి అహంకారం తగ్గింది – అందరి3 సమానంగా రుచికరమైని A.1 డస్ట్టీతో విందు చేస్తున్నాడు.",
            "book_page_end": 88,
            "కనిపిస్తాను,": null
        }
    ],
    "statistics": {
        "total_stories": 16,
        "author_counts": {
            "చక్రపాణి": 1,
            "వి. అనంతరావు": 1,
            "తాతయ్య కథ": 1,
            "చందమామ బృందం": 8,
            "ఎస్. భాగ్యలక్ష్మిదేవి": 1,
            "యం. డి. గౌస్ మొహియుద్దీన్": 1,
            "చక్రపాణి నరసింహారావు": 1,
            "ఎం. సత్యారావు": 1,
            "ఎస్. అబ్దుల్ వహాబ్, బి. యస్సి.": 1
        },
        "genre_counts": {
            "సంపాదకీయం": 1,
            "హాస్యం": 1,
            "నీతి కథ": 1,
            "ధారావాహిక/సాహసం": 1,
            "బేతాళ కథ": 1,
            "పురాణం/దేవతా కథ": 1,
            "కుటుంబ కథ": 1,
            "నీతి కథ/లఘు కథ": 1,
            "జానపద కథ/రాజ కథ": 1,
            "జానపద కథ": 1,
            "చారిత్రక కథ": 1,
            "నీతి కథ/రాజ కథ": 1,
            "పౌరాణిక ధారావాహిక": 1,
            "జీవిత చరిత్ర/చరిత్ర": 1,
            "సాధారణ జ్ఞానం/వింతలు": 1,
            "నీతి కథ/చిత్ర కథ": 1
        }
    }
}