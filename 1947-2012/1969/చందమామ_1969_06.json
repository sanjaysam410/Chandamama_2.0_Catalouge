{
    "book_id": "చందమామ_1969_06",
    "stories": [
        {
            "title": "పిరికిపంద",
            "book_page_start": 2,
            "pdf_page_start": 20,
            "pdf_page_end": 25,
            "author": "ఎస్. ఆదినారాయణరావు",
            "genre": "జానపద కథ",
            "moral": "భార్య తెలివి, సమయస్ఫూర్తి పిరికివాడిలో కూడా ధైర్యాన్ని పెంచి, వీరుడిగా మారుస్తుంది.",
            "keywords": [
                "పిరికిపంద",
                "శుభాంగుడు",
                "చారుమతి",
                "యుద్ధం",
                "ధైర్యం"
            ],
            "characters": [
                "శుభాంగుడు",
                "చారుమతి",
                "ఛత్రపురం రాజు",
                "అస్తగిరి రాజు",
                "బందిపోటు దొంగలు"
            ],
            "locations": [
                "ఛత్రపురం",
                "అస్తగిరి నగరం"
            ],
            "content": "ఛత్రపురం రాజుకు శుభాంగు డని కొడు కుండేవాడు. అతను పసివాడుగా ఉండగానే అతని పిరికిలక్షణాలు కనబరిచాడు. ఏనుగుల ఘీంకారం వింటే కెవ్వున అరిచి ఏడిచేవాడు. ఏ పులికూన అయినా కంటబడితే నిలువునా వణికేవాడు. అతని పిరికితనం చూసి కొందరు, \" ఇతను పెద్దవాడై రాజ్యం ఎలా ఏలుతాడు? శత్రువులతో ఎలా పోరుతాడు?” అనేవారు.\n\"ఇంకా పసివాడు గదా! పెరిగి పెద్ద వాడై, సింహాసనం మీద కూర్చునే నాటికి, అందు కవసరమైన ధైర్యసాహసాలు అవే వస్తాయి,\" అనేనారు మరికొందరు.\nశుభాంగుడు పెరిగి పెద్దవాడయాడు. మంచి అందమూ, ఒడ్డూ పొడుగూ, తండ్రి కన్నా కూడా ఠీవి అయిన విగ్రహమూ- బాహ్య లక్షణాలన్నీ అతనికి బాగానే అమ రాయి; కాని అతని పిరికితనం నానాటికీ పెరిగింది గాని, ఏ మాత్రమూ తరగలేదు. అతని ఆకారం చూసి ప్రజలు, \"మన యువరాజు చేతి దెబ్బ తిన్నారంటే బంది పోటు మన రాజ్యం మీదికి మరి రాదు,” అనుకున్నారు.\nతీరా బందిపోటు వచ్చి పడేసరికి యువ రాజు జాడ ఎక్కడా కనిపించలేదు. పెద్ద రాజే సైనికులను వెంట బెట్టుకు వెళ్ళి, బందిపోటుతో హెూరా హెూరి పోరాడి, వాళ్ళను తరిమి కొట్టి రావలిసి వచ్చింది. అటు తరవాత శుభాంగుడు ఎక్కడి నుంచో ఊడిపడి, తాను వేటకు వెళ్ళాననీ, సింహా లతో హెూరా హెూరి పోరాడి వచ్చాననీ ప్రగల్భాలు పలికాడు. అయినా అతని మాటలు ఎవరూ నమ్మలేదు. అందరూ అతన్ని \" పిరికిపంద” అని పిలవసాగారు. అతనికి రాజభవనంలో ఆవగింజంత మర్యాద కూడా లేకుండా పోయింది.\nఈ విధంగా అందరి అవమానాలనూ సహిస్తూ ఉండలేక, ఒక రోజు శుభాంగుడు, మంచి గుర్రాన్ని అశ్వశాల నుంచి తీసుకుని, దానిపై ఎక్కి, తాను ఎవరో తెలియని దేశంలో పరువుగా బతుకుదామని, దేశం విడిచి వెళ్ళిపోయాడు.\nచివర కతను అస్తగిరి అనే నగరానికి చేరుకున్నాడు. అతను గుర్రం మీద రాజ వీధి వెంబడి వస్తుండగా అస్తగిరి రాజ కుమార్తె చారుమతి అంతఃపుర గవాక్షం నుంచి చూసి, \"ఆ వచ్చేవాడు ఏ దేవ లోకం నుంచో దిగి వచ్చిన ఇంద్రుడిలా గున్నాడు గాని, మామూలు మనిషిలాగా లేడు. అత నెవరో తెలుసుకురండి,\" అని పరిచారకులను పంపింది. చారుమతి స్వయంగా చాలా అందగత్తె కావటమే గాక, మంచి ఠీవీ, బారూ గల మనిషి. ఆమె శుభాంగుడు లాటి వ్యక్తిని ఎన్నడూ చూసి ఉండ లేదు.\nపరిచారకులు తిరిగి వచ్చి, \" దేవీ, మీరు చూసిన వ్యక్తి ఛత్రపురం రాజుగారి ఏక పుత్రుడు,” అని చెప్పారు.\nచారుమతి వెంటనే తన తండ్రి వద్దకు పోయి, ఛత్రపురం రాజకుమారుణ్ణి సగౌర వంగా ఆహ్వానించి, అతిథిసత్కారాలు చెయ్యమనీ, తాను అతని భార్య కావాలని నిశ్చయించుకున్నాననీ చెప్పింది. అస్తగిరి రాజు పరమానందభరితుడై, శుభాంగుణ్ణి- ఆహ్వానించి, అతనికి తన కుమార్తెను పరి చయం చేసి, శుభాంగుడికి చారుమతి పైన అనురాగం ఏర్పడినట్టు తెలుసుకుని, ఆ ఇద్దరికీ వివాహం చేశాడు.\nఛత్రపురానికి ఉన్నట్టే అస్తగిరికి కూడా బందిపోటు బెడద ఉన్నది. శుభాంగుడికి వివాహమైన కొద్ది రోజులకే అస్తగిరి నగరం పరిసరాలలో బందిపోటు దొంగలు వచ్చి పడి, గ్రామాలు తగలబెట్టి, పశువులను తోలుకు పోసాగారు.\nచారుమతి తన భర్త మీద అంతులేని నమ్మకం పెట్టుకుని, \"మీరు వెంటనే బయలుదేరి బందిపోటుకు గట్టిగా బుద్ధి చెప్పి రండి. మన సైనికులు సిద్ధమవు తున్నారు. ఇదిగో మీ కవచం; ఇవిగో ఆయుధాలు!” అన్నది.\nశుభాంగుడు వెలవెలపోతూ, \"నా కిలాటి మాటలు చెప్పకు. బందిపోటుతో నేను యుద్ధం చెయ్యటమేమిటి? గాయాలు తగులుతాయి. ప్రాణం పోవచ్చు. నాకు కొట్లాట లంటే చెడ్డభయం!\" అన్నాడు.\nచారుమతి నిర్ఘాంతపోయింది. అతనంత పిరికివాడని ఆమెకు అప్పటి దాకా అను మానమైనా లేదు. అతను హాస్యాని కలా అంటు న్నా డనుకుందామన్నా, అతని ముఖంలో చచ్చేభయం కనిపిస్తూ ఉంది.\nఆమె అతన్ని ఏమీ అనక తానే ఆపాద మస్తకమూ కవచం ధరించి, కత్తీ, బల్లెమూ చేతబట్టి బయటికి ఉరికింది. తన భర్త కోసం వేచి ఉన్న గుర్రం మీదికి లంఘించి, ఆమె గుర్రాన్ని దౌడు తీయించింది. యుద్ధానికి బయలుదేరటానికి సిద్ధంగా ఉన్న సైనికులు ఆమెను అనుసరించారు.\nబందిపోటుతో కొద్ది పోరాటం జరిగింది. కొందరు చా వ గా, మిగిలినవారు పారి పోయారు. వాళ్ళు పట్టుకున్న పశువుల మందలు దొరికాయి, చారుమతి తన సైని కులతో సహా తిరిగి వచ్చింది.\nనగరంలో వారంతా, బందిపోటుతో పోరి నది రాజుగారి అల్లుడే అనుకుని, అతన్ని చూసి అభినందించటానికి రాజభవనం దగ్గిర గుమికూడారు. చారుమతి గుర్రం దిగుతూనే, మళ్ళీ వస్తానన్నట్టు జనానికి చెయ్యి ఊపి, అంతఃపురంలోకి దౌడుతీసింది.\nశుభాంగుడు తన గదిలో ఒక మూల కూర్చుని ఉన్నాడు. ఆమె తన కవచాన్ని విప్పుతూ, \"దీన్ని మీరు ధరించండి. మిమ్మల్ని అభినందించడానికి జనం బయట వేచి ఉన్నారు,\" అంటూ తానే స్వయంగా అతనికి కవచం తొడిగింది. ఒక శిరస్త్రాణం మాత్రం పెట్టలేదు.\nఅతన్ని చూడగానే జనం జయధ్వానాలు చేశారు. బందిపోటుతో పోరాడి వచ్చినది అతను కాదని రాజభవనంలో కూడా ఎవ రికీ తెలీదు. చారుమతి తమ్ములలో చిన్న వాడు మాత్రం అనుమానించి, \"యుద్ధం చేసి వచ్చినది బావ కానేకాడు,\" అని పెద్ద వాడితో అన్నాడు.\n\"ఛీ, ఊరుకో! ఎవరన్నా వింటే నవ్వి పోతారు,” అ న్నాడు చారుమతి పెద్ద తమ్ముడు.\n\"ఇంకోసారి యుద్ధం జరిగితే నే నన్నది రుజువు చేస్తాను, చూసుకో\" అన్నాడు చిన్నవాడు.\nఇది జరిగిన కొద్ది కాలానికే మళ్ళీ బంది పోటు వచ్చి పడింది. చారుమతి తన భర్తను యుద్ధానికి పంపాలని మరొకసారి ప్రయత్నించింది, కాని ఆమె ప్రయత్నం సాగలేదు. ఈసారి కూడా ఆమే కవచమూ, ఆయుధాలూ తీసుకుని, గుర్రమెక్కి, సైని కులను వెంటబెట్టుకుని వెళ్ళి, బందిపోటును పరారీ చేసి తిరిగి వచ్చింది.\nఆమె రాజభవనం నుంచి గుర్రాన్ని దిగు తూండగా ఆమె చిన్నతమ్ముడు ఆమె పాదా నికి చిన్న గాయం చేశాడు. ఆది గమనించ కుండానే ఆమె లోపలికి వెళ్ళిపోయి, తన కవచం విప్పి భర్త కిస్తూ, తన పాదానికి అయిన గాయాన్ని చూసుకుని, \"మీ కాలికి కూడా గాయం చేసుకోండి. లేకపోతే అందరూ నిజం తెలుసుకుంటారు,” అన్నది.\n\"అమ్మో, గాయమే? రక్తం వస్తుంది,\" అన్నాడు శుభాంగుడు.\nచారుమతి తన చేతిన ఉన్న బల్లెంతో అతని పాదాన్ని పొడిచింది. శుభాంగుడు కేక పెట్టి, విహ్వలుడై పోయాడు.\n\"ఈపాటి గాయానికి అంతగా దిగులు పడ నవసరం లేదు. మీరే వెళ్ళి బంది పోటును ఎదిరించి వచ్చారని అంతా అను కుంటున్నారు. ఆది అబద్ధమని తెలిస్తే మీకు కలిగే అపఖ్యాతి ఎంత దారుణమైనదో ఆలోచించండి,” అన్నది చారుమతి.\nశుభాంగుడు తన భార్యను తిట్టుకుంటూ కవచం ధరించి, ప్రజలకు తన ముఖం చూపించి, వారి ప్రశంస లందుకుని, తిరిగి వచ్చేశాడు.\nచారుమతి చేతిలో ఓడి పోయిన బంది పోటు వారం తిరగకుండానే తమ రాజునూ, పెద్ద సేననూ వెంట బెట్టుకుని యుద్ధానికి వచ్చింది.\n\"ఈసారి పెద్ద యుద్ధమే జరుగుతుంది. మన సేనలకు నాయకత్వం వహించి మీరు యుద్ధానికి వెళ్ళక తప్పదు. వెనకటి లాగా ఈసారి ప్రజలను మభ్యపెట్టటం సాధ్యం కాదు,” అన్నది చారుమతి శుభాంగుడితో.\n\" నాకు యుద్ధం మాట చెప్పకు. మన సేనలకు నేనే నాయకత్వం వహించాలని ఎక్కడున్నది? మీ తమ్ముళ్ళలో ఎవరి నన్నా వహించమను. నేను యుద్ధానికి పోయి చావాలనా నీ కోరిక?” అన్నాడు శుభాంగుడు.\nచారుమతి కొంచెం ఆలోచించి, \"సరే అయితే ఒక పని చెయ్యండి. మీరు కవచం ధరించి గుర్ర మెక్కి ముందుగా వెళ్ళి, ఊరి వెలపల చెరువు పక్క తోపులో ఆగండి. నేను అడ్డ దారిన వచ్చి మిమ్మల్ని కలుసు కుని మీ కవచం నేను వేసుకుంటాను. సేనలను కొంచెం వెనకగా బయలుదేరి రమ్మని కబురు చేస్తాను,” అన్నది.\nశుభాంగుడికి ఈ ఏర్పాటు నచ్చింది. ఒక వేళ తన భార్య అడ్డ దారిన రాక పోయినా తాను తోపులో దాక్కుని, యుద్ధం తప్పించుకోవచ్చు. రాజభవనంలోనే ఉంటే ఆ అవకాశం లేదు; ఒకరు కాకపోతే మరొక రైనా తనను యుద్ధానికి బయలుదేర తీయవచ్చు.\nశుభాంగుడు కవచం ధరించి బయటికి వచ్చాడు. అతని వెంటనే వచ్చిన చారుమతి. అతన్ని గుర్రం ఎక్కనిచ్చి ఆయుధాలు అందిస్తూ, గుర్రం వెనక కాళ్ళ మీద కమ్చీతో బలంగా కొట్టింది. ఆ దెబ్బకు గుర్రం పరుగు అందుకున్నది. సైన్యాలు శుభాంగుడి గుర్రాన్ని చూడగానే తాము కూడా బయలుదేరాయి. శుభాంగుడికి గుర్రం దిగే అవకాశం గాని, ఎక్కడైనా దాగే అవకాశం గాని లేదు. అతను తిన్నగా శత్రుసేనలుండే చోటికి వెళ్ళాడు.\nరెండు సేనలకూ మధ్య తీవ్రంగా పోరు జరిగింది. పిరికిపందగా ఎన్నోసార్లు నిరూ పించుకుని ఉన్న శుభాంగుడు ప్రళయకాల యముడు లాగా శత్రు సైనికులను నిర్మూ లించి, మహా వీరుడని సైనికుల చేత పొగ డ్త లందుకున్నాడు. విజయం అతనిదే అయింది.\nతన భర్తలో కలిగిన ఈ మార్పు చూసి చారుమతి ఆశ్చర్యపడలేదు. అతను భయ పడుతూ వచ్చినది భయాన్ని తలుచుకునే గాని అపాయాన్ని గురించి కాదని ఆమె అదివరకే గ్రహించింది.\nఅటుతరవాత శు భాంగుడు ఎన్నో యుద్ధాలు చేసి, వీరాధివీరు డనిపించు కుని, తన తండ్రికీ, మామగారికి కూడా ఎంతో ప్రతిష్ఠ తెచ్చాడు.",
            "book_page_end": 7
        },
        {
            "title": "నిజంలాటిఅబద్ధం",
            "book_page_start": 8,
            "pdf_page_start": 26,
            "pdf_page_end": 26,
            "author": "చందమామ బృందం",
            "genre": "హాస్యం",
            "moral": "అబద్ధమని చెప్పడానికి కూడా వీలులేని విధంగా నిజంలా అనిపించే అబద్ధం చెప్పే నేర్పు.",
            "keywords": [
                "అబద్ధం",
                "నిజం",
                "బిచ్చగాడు",
                "రాజు",
                "బంగారు మామిడిపండు"
            ],
            "characters": [
                "రాజు",
                "బిచ్చగాడు"
            ],
            "locations": [
                "రాజ దర్బారు"
            ],
            "content": "నిజంలాటి అబద్ధం చెప్పినవారికి బంగారు మామిడిపండు ఇస్తానని ఒక తోచీ తోచని రాజు చాటింపు వేయించాడు.\nబంగారు మామిడిపండు పై ఆశతో ఎందరెందరో వచ్చి రకరకాల అబద్ధాలు చెప్పారు. కాని రాజుకు అవేవీ నచ్చలేదు. అందులో కొన్ని నిజం కూడా కావచ్చు; మిగిలినవి పచ్చి అబద్ధాలు. అందుచేత రాజుగారు బంగారు మామిడిపండును ఎవరికి ఇవ్వలేదు.\nఒకనాడు ఒక బిచ్చగాడు పెద్ద కుండ పట్టుకుని రాజుగారి వద్దకు వచ్చాడు.\n\" ఏం కావాలి నీకు?\" అన్నాడు రాజు.\n“ నాకు తమరు ఈ కుండెడు బంగారం బాకీ ఉన్నారు. ఇప్పించండి,” అన్నాడు బిచ్చగాడు.\n\" అబద్ధం! నేను నీ కేమీ బాకీ లేను,” అన్నాడు రాజు.\n\"అబద్ధమా? అయితే ఆ బంగారు మామిడిపండు నా మొహాన పారెయ్యండి!\" అన్నాడు బిచ్చగాడు.\nరాజుగారు సంతోషించి వాడికి బంగారు మామిడిపండు ఇచ్చేశాడు.",
            "book_page_end": 8
        },
        {
            "title": "శిథిలాలయం - 18",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "జానపద కథ",
            "moral": "తెలివైన వ్యూహాలు శత్రువుల బలహీనతలను ఉపయోగించి విజయాన్ని సాధిస్తాయి.",
            "keywords": [
                "శిఖిముఖి",
                "పూజారి",
                "నాగుమల్లి",
                "తాళపత్రగ్రంథం",
                "రహస్యం"
            ],
            "characters": [
                "శిఖిముఖి",
                "శివాలుడు",
                "నాగుమల్లి",
                "శిథిలాలయ పూజారి",
                "సవర గండుపోతు",
                "సవర భేరుండం",
                "విక్రమకేసరి"
            ],
            "locations": [
                "శిథిలాలయం",
                "లోయ",
                "అరణ్యం",
                "తిమ్మగూడెం"
            ],
            "content": "[ నాగుమల్లిని ఎత్తుకుపోయిన శిథిలాలయ పూజారి, ఆమెను విడిచి పుచ్చేందుకు, శివాలుణ్ణి తాళపత్రగ్రంథం మూల్యంగా చెల్లించమన్నాడు. శివాలుడు అందుకు అంగీకరించాడు. దొంగలువున్న చోటుచూసి శిఖిముఖి తిరిగి వస్తూండగా, అలికిడి విన్న సవరభేరుండం, ఈటెను ఝళిపిస్తూ అతడి పైకి రాసాగాడు. తరవాత—]\nశిఖాముఖి క్షణాల మీద తను ఏమి చెయ్యటం క్షేమమో ఆలోచించి ఒక నిర్ణ యానికి వచ్చాడు. సవర భేరుండాన్ని వెనక నుంచి వెళ్ళి తలమీద బలంగా ఒక దెబ్బ కొట్టి చడీ చప్పుడూ లేకుండా చంపెయ్య వచ్చు. కాని, అందువల్ల పూజారి ముఠా తమ రహస్య నివాసం శత్రువులకు తెలిసి పోయిందని, నాగుమల్లిని మరొక చోటుకు ఎత్తుకుపోయి దాయవచ్చు...\nఇలా ఆలోచించిన శిఖిముఖి, సవర భేరుండం కంట బడకుండా పారిపోయేం దుకు ఒక ఎత్తు వేశాడు. అతను దాగివున్న పొదల్లో నుంచి దాపుల నున్న మరికొన్ని పొదల కేసి నాలుక్కాళ్ళ మీద నడుస్తున్న జంతువులా కుప్పించి దూకుతూ, చిరుత గండు కోపంతో అరిచినట్టు పెద్దగా గర్జన చేశాడు. ఆధ్వని వింటూనే సవరభేరుండం బెదురుకుని ఠక్కున ఆగిపోయి, వెనక్కు ఒక్కొక్క అడుగే వేస్తూ, \"చిరుతగండా ! ఏదో మనిషనుకున్నాను,” అన్నాడు భయం చల్ల వణుకుతున్న గొంతుతో.\nభేరుండాన్ని యింత తేలిగ్గా మోసగించి గలిగినందుకు సంతోషపడిపోతూ, శిఖిముఖి మరింత బిగ్గరగా అరుస్తూ, పొదల చాటు నుంచి మహా వృక్షాలున్న అరణ్యంలోకి పరిగెత్తాడు. బయట అడవి జంతువు అరవటం వింటూనే, ఇంట్లోకి పోయిన శిథి తాలయ పూజారి, దొంగల్లో యిద్దర్ని సవర భేరుండానికి సాయం వెళ్ళమని చెప్పాడు.\nఆ దొంగ. లిద్దరూ కత్తులూపుకుంటూ, \"ఎక్కడ చిరతపులి ? ఎక్కడ?” అంటూ సవర భేరుండం వున్న పొదల దగ్గిరకు పరిగెత్తుకు వచ్చారు.\nసవర భేరుండం అప్పటికి తేరుకుని, పెద్దగా నవ్వుతూ, \" ఇంకెక్కడి చిరత? అది నా మీదికి దూకబోయే సమయంలో ఈటెతో గట్టిగా ఒకే పోటు పొడిచాను. ఆ దెబ్బకు వెల్లకిలా పొదల్లో పడి లేచి అరణ్యం కేసి దౌడు తీసింది,” అన్నాడు.\n\"భేష్, సాహ సంలో, తెగువతనంలో మాతో సరితూగ్గలవాడివి. ఇక రా. పూజారి దొర నీ కేదో ప్రమాదమైన పని ఒప్ప చెప్ప బోతున్నాడు,\" అన్నాడు దొంగల్లో ఒకడు.\n\"ప్రమాదమైన పనా? ఉహూఁ, నాకేం భయం లేదు. దొర ఆజ్ఞాపిస్తే, అలా ఆకాశంలోకి ఎగిరిపోగలను. నేను మానవ గండభేరుండాన్ని, తెలుసుగా!” అన్నాడు సవరభేరుండం.\n\" ఆ సంగతి మాకు తెలుసు. తెలియని వాళ్లు నువ్వేదో హెచ్చులు మాట్టాడు తున్నావనుకుంటారు. పూజారి దొర మంత్ర శక్తికి తిరుగేమిటి?\" అన్నాడు దొంగల్లో రెండోవాడు.\n\"ఏవిఁటా చచ్చు కబుర్లు? భేరుండాన్ని చిరుతపులి పీక కొరికి ఎత్తుకు పోలేదు, నయం! వాడు బాగా మైకంలో వున్నట్టు న్నాడు. వాగుడు కట్టి పెట్టి రమ్మనండి,” అంటూ శిథిలాలయ పూజారి కేక పెట్టాడు.\nసవర భేరుండాన్ని యింత తేలిగ్గా మోసం చేసి అరణ్యంలోకి పారిపోయిన శిఖిముఖి అతి వేగంగా లోయలోకి పరి గెత్తాడు. అక్కడ అతడు దివిటీల వల్ల లోయ అంచున వున్న ఇంటిని గుర్తించి, అక్కడికి చేరేసరికి, శివాలుడూ, సవర గండుపోతూ— అందరూ కనిపించారు. శిఖిముఖి వాళ్ళకు, నాగుమల్లి బంధించ బడి వున్న ఇంటిని గురించి చెప్పి, దాన్ని చుట్టుముట్టితే, ఆమెను రక్షించటమే గాక, శిథిలాలయ పూజారిని కూడా పట్టుకుని . బంధించవచ్చని తెలియపరిచాడు.\nశివాలుడు తన కొడుకు చెప్పినట్టు చేయ టమే సరిఅయిన మార్గం అని సవర గండు పోతుతో సంప్రతించి నిర్ణయించాడు. తండ్రి ద్వారా శిఖిముఖి, పూజారి తాళపత్రాలున్న సుచిని వేలాడకట్టమన్న రావిచెట్టు సంగతి విన్నాడు. అతడు ముందు జాగ్రత్తగా, ఆ రావిచెట్టు ప్రాంతాల కాపలాకోసం ఇద్దరు శబరయువకుల్ని పంపాడు.\nఆ తర్వాత ధైర్యసాహసాలు గల పది మంది శబర యువకుల్ని, విక్రమకేసరినీ వెంటబెట్టుకుని - శిఖాము ఖి, శిథిలాలయ పూజారివున్న ఇంటి కేసి వేగంగా ప్రయాణ మయాడు. అరగంట తరవాత ఆ ఇంటి ప్రాంతాన్ని చేరేసరికి శిఖిముఖికి, యీ సారి ఇంటి ముందున్న పొదల ప్రాంతాల దొంగల్లో ఒకడు అటూ యిటూ గస్తీ తిరుగుతూం డటం కనిపించింది, కిటికీలోంచి దీపకాంతి బయటికి పడుతున్నది.\nఆ గస్తీవాణ్ణి చూస్తూనే శిఖిముఖికి, పూజారి ఏదైనా ప్రమాదాన్ని శంకించాడా అన్న అనుమానం కలిగింది. వాడు బహు టక్కరి నాగుమల్లిని మరోచోటుకు ఎత్తుకు పోలేదు గదా అన్న భయం కలిగిందతడికి. ఏది ఏమైనా ముందు ఇంటిని చుట్టు ముట్టాలి. శిఖిముఖి, విక్రమకేసరితో తాను చేయబోయే పని గురించి చెప్పాడు. గస్తీ వాడు ముందుగా హెచ్చరిస్తే, ఇంట్లో వున్న శత్రుమూక అంతా పారిపోయే ప్రమాదం వున్నది. కనక గస్తీవాణ్ణి కిక్కురుమన కుండా తుదముట్టించాలి.\nశిఖిముఖి అనుచరుల్ని అంత దూరాన వదిలి పొదల వెనగ్గా పాకుతూ పోయి, గస్తీవాడు తానున్న పొద పక్కగా నడిచే సమయంలో వెనకనుంచి కత్తిపిడితో బలంగా నెత్తిమీద కొట్టి, వాడు కింద పడ బోయే సమయంలో అరవకుండా వుండేం దుగ్గాను గొంతు పట్టుకోబోయాడు. కాని, దొంగ దెబ్బ తిని ముందుకు తూలి పడ బోతూనే పెద్దగా చావుకేక పెట్టాడు.\nఆ కేక వింటూనే ఇంట్లో వున్న శిథి లాలయ పూజారి ప్రమాద మేదో ముంచుకు వస్తున్నదని గ్రహించి, సవర భేరుండంతో, \"ఒరే, భేరుండం! మనం తక్షణం యీ ఇల్లు వదిలి పోవాలి. నా వెంట పరిగెత్తుకు రా!” అంటూ ఇంటికి వెనకవైపు నున్న వాకిలి తెరుచుకుని, దాపుల నున్న అరణ్యం కేసి పరిగెత్తాడు.\nశిఖిముఖి గస్తీ దొంగ కేక పెట్టగానే తాను వేసిన పథకం చెడిందని గ్రహించి, తన అనుచరుల్ని ఇంటిని చుట్టు ముట్ట మని హెచ్చరించాడు. విక్రమకేసరీ, శబర సవర యువకులూ ఇల్లు చుట్టుముట్టారు. శిఖిముఖి ఇంటి ముందు ద్వారం నుంచి, విక్రమకేసరి వెనక వైపు నున్న ద్వారం నుంచీ కత్తులు ఝళిపిస్తూ లోపలి కడుగు పెడుతూనే, \"అందరూ లొంగి పోండి. ఎదురు తిరిగారో ప్రాణాలు దక్కవు, జాగ్రత్త!\" అన్నారు.\nకొయ్యబల్ల మీద కూర్చుని వున్న నాగు మల్లి వాళ్ళిద్దరి కేసీ వింతగా చూస్తూ, \"భలే తెలివైన వాళ్ళు. మీరు పట్టుకోదలి చిన పూజారి వెధవ భేరుండంతో యింతకు ముందే పారిపోయాడు. అదుగో, ఆ మూల వున్న ముగ్గురు సోమరి వెధవలూ మాంచి కైపుతో కళ్ళు మూశారు. భూకంపం వచ్చి ఇల్లు కూలినా లేవరు,” అన్నది.\nశిఖిముఖి, నాగుమల్లిని సమీపించి మౌనంగా ఆమె కాలి చేతి కట్లను విప్ప సాగాడు. విక్రమకేసరి అతడి దగ్గిర కొచ్చి, \"ఏం, శిఖీ! ఆ పూజారి దుర్మార్గుణ్ణి వెంబ డించే ప్రయత్నం చేయొద్దా? వాడు మరో సారి మనందరినీ మోసగించి పారి పోయాడు,” అన్నాడు.\n\"వాడు రోజులు మూడిననాడు గాని మన చేతబడడు. ఈ గుడ్డి వెన్నెల్లో వాణ్ణి యీ మహారణ్యంలో ఎక్కడని వెతుకుతాం? మనకు అనవసర శ్రమ తప్ప ఫలితం వుండదు. ఇదిగో, యీ గండుపోతు కూతుర్ని తండ్రికి ఒప్ప చెపితే, మన బాధ్యత తీరి పోతుంది. ఆ తరవాత మనం నిశ్చింతగా మీ తాతగారిని గురించి తెలుసుకునేందుకూ, ఆ శిథిలాలయ రహస్యం ఏమిటో కను క్కునేందుకూ బ్రహ్మపుత్రా నదీ ప్రాంతా లకు పోదాం,” అన్నాడు శిఖిముఖి.\nనాగుమల్లి కట్లు వూడతీయగానే లేచి నిలబడబోయి, రక్తప్రసారం సరిగా జరగక కాళ్ళు చచ్చు పడటంతో తిరిగి బల్లమీద కూర్చుంటూ, విక్రమకేసరితో, \"ఈ శబర కుర్రాడికి ఆ శిథిలాలయ పూజారి ఎంత జిత్తులమారో యింకా తెలిసినట్టు లేదు. వాడు మీకంటె ముందుగా ఆ . బ్రహ్మ పుత్రా లోయల్లోని శిథిలాలయాన్ని చేర తాడు,” అన్నది.\n\"అక్కడికి వెళ్ళేందుకు అవసరం అయిన దారి గుర్తులూ అవీ వున్న పటం గల తాళపత్రాలు మా దగ్గిర వున్నవి. ఆ దారేదో తెలుసుకునేందుకే పూజారి ఆ తాళ పత్రాల కోసం యింతగా తెగించి ప్రయత్నిం చాడు. అవి జన్మలో వాడిచేత బడవు,” అన్నాడు శిఖిముఖి.\nఅంతలో గది మూల నిద్రపోతున్న దొంగల్లో ఒకడు పెద్దగా ఆవులిస్తూ కళ్ళు తెరిచి, శిఖిముఖీ వాళ్ళను చూసి, భయంతో కంపించి పోతూ తోటి వాళ్ళను నిద్ర లేపా లని చూశాడు. కాని వాళ్ళు కదల లేదు. శిఖిముఖి వాళ్ళను సమీపించి కత్తిపిడితో ఒక్కొక్కణ్ణి పొడుస్తూ, \"ఇక లేవండి. మీ యజమాని పారిపోయాడు. మీ ముగ్గురి తలలూ రావిచెట్టుకు వేళ్ళాడ గట్ట బోతున్నాను,” అన్నాడు.\nతతిమ్మా యిద్దరు దొంగలూ కళ్ళు తెరుస్తూనే, శిఖిముఖిని చూసి అదురుకు పోయారు. శిఖిముఖి మరోసారి వాళ్ళకు తలలు నరక బోతున్నట్టు చెప్పాడు. దొంగలు ముగ్గురూ అతడి కాళ్ళా వేళ్ళా పడుతూ, \"ఆ పూజారి దుర్మార్గు డిచ్చిన డబ్బంతా నీ కిస్తాం. మమ్మల్ని ప్రాణాలతో వదులు,” అన్నారు.\n\" ఏదీ, ఆ డబ్బు చూపండి?” అన్నాడు శిఖిముఖి.\nదొంగలు ఒకరి ముఖాలొకరు చూసుకుని, చుట్టూ కలయచూడసాగారు. వాళ్ళెవరి కోసం చూస్తున్నారో గ్రహించిన శిఖిముఖి, \"నాలుగోవాడి కోసం చూస్తున్నారా? వాడు కూడా వస్తేగాని, ఆ దాచిన డబ్బు బయటికి తీయటానికి లేదన్న మాట! సరే, బహుశా వాడీపాటికి నరకంలో వుండి వుంటాడు. వాడివంతు డబ్బు కూడా మీరే పంచుకుని, ఎక్కడనైనా యింత పొలం కొనుక్కుని సన్మార్గంలో బతకండి. దొంగల్లా మళ్ళీ ఏనాడైనా నా కంట బడ్డారో, ఆ క్షణానే మీ ప్రాణాలు తీస్తాను,” అన్నాడు.\nశిఖిముఖి 'వెంట నాగుమల్లీ తతిమ్మా అనుచరులూ ఇంటి బయటికి వచ్చారు. విక్రమకేసరి, శిఖిముఖితో, \"శిఖీ! పూజారికీ, దొంగలకూ ఆశ్రయం అయిన యీ ఇంటిని యిలా వుండ నివ్వటం నా కిష్టం లేదు. వాళ్ళు మరోసారి యిక్కడ చేరి దుర్మార్గ కార్యాలు చేయవచ్చు. దీనికి నిప్పుపెట్టటం మంచిది,” అన్నాడు.\nశిఖిముఖి, \" నీ వుద్దేశం,” అంటూ తల వూపాడు. విక్రమకేసరి ఇండ్లోకి పోయి వెలుగుతున్న దివిటీ తీసుకుని బయటికి వచ్చి, అంత నాలుగు పక్కలా దానితో అంటించాడు. చూస్తూండగానే పెద్ద మంటలు లేచినై. శిఖిముఖి అతడి అను చరులనూ సంతోషంగా చప్పుళ్లు చేస్తూ లోయ కేసి బయలుదేరారు. వచ్చినవారు దాదాపుగా మిగిలిన ముగ్గురు దొంగలూ, కాలే ఇంట్లో నుంచీ తమకు పనికి వస్తున్న వస్తువులను కొయ్యబల్లలూ, పం టె పా త్రాలూ ఏవో దివిటీగా బయటికి తెచ్చుకోసాగారు.\nలోయ సమీపంలో వున్న పూరిపాక దగ్గిర తిరిగి అంతా కలుసుకున్నారు. సవరగండు తుపాను పట్టి తన కుమార్తెను చూసి పండిన ఆనందం అంతా యింతా కాదు. అతడు నాగుమల్లిని బుజ్జగిస్తూ, \" నిన్నూ పూజారి కుక్క ఎత్తుకురావటానికి నిరాకరించాడు. వాడు ఒళ్ళు కత్తిరించి వాడి మీద ఉప్పు కారం చల్లి కుక్కలచేత తినిపిద్దాం అనుకున్నాను. అదృష్టం కొద్దీ దొరకలేదు. ఆ వేళ నేను నా కుమార్తెకు ఏమీ ఆపాయం జరగకుండా, ఆ పూజారి మీద నాకున్న పగను మళ్ళీ తీర్చుకోవచ్చు. నేను నీకు ఈ విషయాన్ని రహస్యంగా చెబుతున్నాను,” అన్నాడు.\nశివాలుడు చిన్నగా నవ్వుతూ, \"గండు పోతూ, మనం యిలాంటి ప్రతిజ్ఞలు చేసి నెరవేర్చుకోగలిగిన సైకిల్ టీం, పెద్దవాళ్ళై ముందు పోయినాము. శిఖిముఖి, విక్రమకేసరి ముందుగా వూరనేస్తదేమో వెళ్ళి, వాళ్ళను ఎవరిని పిలిస్తే మీదికి యుద్ధానికి పంపాలో, అతడు వారికి ఆదేశాలు ఇచ్చేలోపల మీరు గ్రామాలు తగలబెట్టి, పశువులను దోచుకుపోవచ్చు అన్న ఆలోచన వస్తున్నది. కనుక మీరు యుద్ధానికి పోనని పారిపోయేటట్టే, నేను చేతబట్టడం జరిగింది. అందుకే నేను మరో సవరవాడి పెళ్ళాం అయిపోతే, వాడు నాకు తగిన శిక్ష విధిస్తాడు, ” అన్నాడు.\nశివాలుడి మాటలకు అందరూ వినోదంగా నవ్వారు.. తరవాత సూర్యోదయం అవుతూనే శివాలుడూ, గండుపోతూ తమవాళ్లను వెంటబెట్టుకుని తిమ్మగూడెం చేరారు. అక్కడ ఆ పగలూ, రాత్రీ వినోదాలతో, విందులతో కాలంగడిపి శివాలుడు మర్నాటి ఉదయం తన కుంభారమిట్ట పల్లెకు బయలుదేరాడు. అతడు ప్రయాణమయే సమయంలో నాగుమల్లి, శిఖిముఖిని ఒక పెద్ద చెట్టు చాటుకు పిలిచి, తనను కాళ్లూ చేతులూ కట్టి హింస పెట్టిన శిథిలాలయ పూజారి శిఖ కావాలన్నది.\n\"వాడు మాకు ఆ లోయల్లో తటస్థ పడాలే కాని, వాడి తలే నరికి తెచ్చి నీ కిస్తా నని వాగ్దానం చేస్తున్నాను. కాని, తిరిగి రావటానికి ఎంత కాలం పడుతుందో చెప్ప లేను. ఈ లోపల నువ్వు మరొక సవరవాడి పెళ్ళాం అయిపోతే, వాడు నా మీద ఈటె ఎత్తుతాడు,” అన్నాడు శిఖిముఖి.\nఆ మాటలు నాగుమల్లికి కోపం, సిగ్గూ కూడా తెప్పించినై. ఆమె తలవంచుకుని నేల చూపులు చూస్తూ, \" నన్ను సవరవాడు కాదు గదా, మరే శబరవాడు కూడా చేసు కోలేడు,” అన్నది వణుకుతున్న కంఠ స్వరంతో.\n\"అంటే....నాకేం తెలియటం లేదు,” అంటూ శిఖిముఖి అమాయకంగా, నాగుమల్లి ముఖం కేసి చూశాడు.\nనాగుమల్లి ఏదో చెప్పబోయింది, కాని అంతలో శివాలుడు పెద్దగా, \"ఊఁ, యిక అందరూ బయల్దేరండి. శిఖిముఖి 'ఎక్కడ?\" అన్నాడు.\nనాగుమల్లి చప్పున కదిలి ఇంటి కేసి పరి గెత్తింది. ఎర్రగండు అరుస్తూ శిఖిముఖి దగ్గిరకు వచ్చింది. శిఖిముఖి దాని తల నిమిరి నాగుమల్లి అన్న మాటల్లోని భావ మేమిటా అని ఆలోచిస్తూ తండ్రి దగ్గిరకు బయలుదేరాడు. — (ఇంకా వుంది)",
            "book_page_end": 16
        },
        {
            "title": "అమానుష శక్తులు",
            "book_page_start": 17,
            "pdf_page_start": 35,
            "pdf_page_end": 39,
            "author": "చందమామ బృందం",
            "genre": "బేతాళ కథ",
            "moral": "స్వార్థపరుడైన రాజు తన ప్రయోజనం తీరిపోగానే, ఉపయోగపడని లేక సమస్యలు తెచ్చే తెలివైన వ్యక్తిని దూరంగా ఉంచుతాడు. తెలివిని కేవలం ప్రయోజనం కోసం వాడకూడదు.",
            "keywords": [
                "ప్రచండుడు",
                "అమానుషశక్తి",
                "మృత్యువు",
                "సునందుడు",
                "రాజ్యబహిష్కరణ"
            ],
            "characters": [
                "విక్రమార్కుడు",
                "బేతాళుడు",
                "ప్రచండుడు",
                "సునందుడు",
                "అవంతీరాజు"
            ],
            "locations": [
                "అవంతీ నగరం",
                "మణిపుర రాజ్యం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి చెట్టుపై నుంచి శవాన్ని దించి భుజాన వేసుకుని ఎప్పటిలాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, \" రాజా, కొందరు వ్యక్తులు తాము ఎంతో కష్టించి సాధించిన అమానుష శక్తుల్ని ఇతరుల మేలు కోసం ఉపయో గించ దలిచినా, ఒకోసారి ఎన్నో అవమానా లకు గురికావలసి వస్తుంది. ఇందుకు తార్కాణంగా నీకు ప్రచండుడు అనేవాడి కథ చెబుతాను, శ్రమ తెలియకుండా విను,” అంటూ యిలా చెప్పసాగాడు :\nపూర్వం అవంతినగరంలో ప్రచండు డనే అనాధబాలు డొకడుండేవాడు. వాడు ఊహ తెలిసినప్పటి నుంచీ నగర వీధుల్లో తిరుగుతూ, వారినీ వీరినీ యాచించి పొట్ట నింపుకుంటూండేవాడు. ఇలా వాడు పదిహే నేళ్ళపాటు నిరాశ్రయుడుగా ఎంతో అవ మానకరమైన జీవితం గడిపి, ఒకనాడు నగరాని కొచ్చిన ఒక సిద్ధుడి వెంట అరణ్యానికి వెళ్ళాడు.\nఈ సిద్ధుడు క్షుద్రదేవతోపాసకుడు. ప్రచండుడు ఎంతో భక్తిశ్రద్ధలతో అతడికి నాలుగైదేళ్ళ పాటు పరిచర్యలు చేసి, అతణ్ణించి ఒక మంత్రం ఉపదేశం పొందాడు. ఆ తరవాత అతడు గురువు వద్ద సెలవు తీసుకుని ఒంటరిగా ఆడవుల్లోనూ, శ్మశానాల్లోనూ క్షుద్రదేవతల ప్రాపకం కోసం పూజలు జరపసాగాడు.\nకొంత కాలానికి యీ క్షుద్రదేవతల అను గ్రహం వల్ల అతడి కొక అమానుష శక్తి అలవడింది. అతడు ఏ మనిషి ముఖమైనా సరే చూస్తూనే, ఆ మనిషి నెల రోజుల్లోపల చనిపోతాడో లేదో చెప్పగలిగే వాడు.\nకొత్తగా సంపాయించిన యీ శక్తి ద్వారా ప్రచండుడు గ్రామాల్లో తిరుగుతూ అక్కడి సంపన్న గృహస్తులకు తన విద్య ప్రద ర్శించి, వారి నుంచి కొద్దిపాటి పారితోషి కాలు పొందుతూండేవాడు. కాని, అతడి కిందువల్ల తిండీతిప్పలకు లోటు లేక పోయినా ప్రజల నుంచి గౌరవమర్యాదలు మాత్రం కరువయాయి.\nప్రచండుడు అది గ్రహించి తాను ఏ రాజు దగ్గిరకైనా పోయి, తన అమానుష శక్తిని ప్రదర్శించి, పెద్ద బహుమాన మేదైనా తీసుకుని, దానితో పెళ్ళాడి గృహస్తు కావటం ఉత్తమమన్న నిర్ణయాని కొచ్చాడు.\nప్రచండుడు అవంతీ నగరం చేరి, రాజు గారి కొలువుకు పోయి ఆయనతో తన కున్న అమానుషశక్తి గురించి చెప్పి, కావాలంటే పరీక్షించమన్నాడు. కాని, రాజుకు యిటు వంటి శక్తుల్లో నమ్మకం లేకపోగా, అలాంటి శక్తులున్నవని చెప్పే వాళ్ళని చూస్తే అవ హేళన కూడా ఆ కారణం వల్ల ప్రచండుడు రాజుగారి వల్లనేకాక, కొలువు తీరి వున్న సభికుల నుంచి కూడా అవమానం పొంద వలసి వచ్చింది.\nప్రచండుడు కొలువు నుంచి బయటికి వచ్చాడు. అతడిలో అవంతీ రాజుపై ప్రతీకారం జరిపి తీరాలన్న తీవ్రమైన కోర్కె కలిగింది.\nకొలువులో ప్రవేశిస్తూనే అతడు రాజును చూసి, అతడికి యింకా ఇరవై అయిదు రోజుల్లో మృత్యువు రాసి పెట్టి వున్నదని గ్రహించాడు. రాజు మర్యాదగా ప్రవర్తించి వున్నట్టయితే, అతడికి తన శక్తి ప్రదర్శించి, తరవాత ఏకాంతంగా అతడి మృత్యువు సంగతి చెప్పి, యీ ఇరవైఅయిదు రోజుల లోగా రాజ్యవ్యవహారాలు తగు విధంగా సరిదిద్దుకోమని చెప్పాలనుకున్నాడు.\nప్రచండుడు అవంతీ రాజ్యానికి పొరుగు రాజ్యమైన మణిపురానికి పోయి, దాని రాజైన సునందుణ్ణి దర్శించాడు. సునందుడు యువకుడు, పరాక్రమశాలి, జ్ఞానవంతుడు. అతడికి అవంతీరాజుకూ ప్రబల శత్రుత్వం వున్నది. ప్రచండుడు, సునందుడితో తను సంపాయించిన అమానుషశక్తిని గురించి చెప్పాడు. సునందుడు ఆ మాటలు నమ్మి నట్టు గాని, నమ్మనట్టు గాని ఏమీ అనక, తన పరివారంలో ఎవరు ముందుగా మృత్యువువాత పడనున్నారో చెప్పమన్నాడు. ప్రచండుడు ఆ చుట్టు పక్కల వున్న రాజ పరివారంలో ఒక భటుణ్ణి రహస్యంగా రాజుకు చూపి, వాడు మరి రెండు రోజుల్లో మరణిస్తాడని చెప్పాడు.\nప్రచండుడు చెప్పినట్టే రెండవ రోజు సాయంకాలానికల్లా భటుడు హఠాత్తుగా గుండె ఆగి మరణించాడు. సునందుడు, \"ప్రచండా, నీ అమానుషశక్తుల్లో నాకు పూర్తి విశ్వాసం కలిగింది. కాని, నీ శక్తులు నాకు గాని, నా రాజ్యానికి గాని చేసే మేలు ఏముంది?” అన్నాడు.\n\"నా శక్తిని మీ రాజ్యాభివృద్ధికీ, శత్రు సంహారానికి ఉపయోగించు కోవలసిందిగా తమను కోరుతున్నాను. మీ శత్రువైన అవంతీరాజు యింకా ఇరవైనాలుగు రోజుల్లో మరణించనున్నాడు. మీరు సైన్యంతో బయలుదేరి ఆ రోజున అతడి నగరాన్ని ముట్టడించారో, రాజు మరణం వల్ల చెల రేగే గందరగోళంలో మీరు నగరాన్ని తేలిగ్గా ఆక్రమించుకోవచ్చు,” అన్నాడుప్రచండుడు.\nప్రచండుడు యిచ్చిన సలహా మేరకు, సునందుడు రహస్యంగా తన సైన్యాన్ని సమకూర్చుకుని అవంతీరాజుకు మృత్యువు రానున్న రోజున అతడి నగరం మీద హఠాత్తుగా దాడి చేశాడు. యుద్ధం ప్రారంభ మయిన కొద్ది క్షణాల్లోనే కోటలో రాజు మరణించాడన్న వార్త కార్చిచ్చులా నగ రంలో వ్యాపించింది. ఆ వార్త వింటూనే అవంతీ సైనికులు ధైర్యం కోల్పోయి సునం దుడి సైన్యానికి లొంగిపోయారు.\nసునందుడు అవంతీరాజ్యాన్ని మణిపుర రాజ్యంలో కలుపుకున్నాడు. ఆ తరవాత ఒకటీ రెండు నెలల కాలం గడిచీ గడవక ముందే అతడు ప్రచండుణ్ణి తన రహస్య మందిరంలోకి పిలిపించి, తన ధనాగారం నుంచి కావలసినంత ధనం తీసుకుని రాజ్యం విడిచి పొమ్మని ఆజ్ఞాపించాడు.\nబేతాళు డీ కథ చెప్పి, \"రాజా, సునం దుడు ప్రచండుణ్ణి తన రాజ్యం వదిలి పొమ్మనటానికి కారణం ఏమై వుంటుంది? తనక్కూడా మృత్యువు ఆసన్నమైనప్పుడు ఏ శత్రురాజు దగ్గిరకో పోయి అతణ్ణి తన మీదికి ఉసికొల్పుతాడనా? లేక క్షుద్ర దేవతో పాసకుడు తన రాజ్యంలో వుండటం, రాజ్యానికి అరిష్ట కారణం అవుతుందనా? ఈ ప్రశ్నకు సమాధానం తెలిసి కూడా చెప్పక పోయావో నీ తల పగిలిపో తుంది,” అన్నాడు.\nదానికి విక్రమార్కుడు, \" ప్రచండుడి రాజ్యబహిష్కరణకు యివేమీ కారణం కాదు. అవంతీ రాజ్యాన్ని జయించటానికి ప్రచండుడు చేసిన సాయంతో సునందుడికి అతడి ప్రయోజనం తీరిపోయింది. కొత్తగా అతడు తనకు చేయగల సాయం ఏమీ లేదు. పైగా అతణ్ణి యింకా కొలువులో వుంచుకుంటే, మృత్యువు ఆసన్నమైన ప్రతి ఒక్కరికీ ఆ సంగతి ముందుగానే చెప్పి, వాళ్ళకు అనవసరమైన చింతా, దుఃఖం కలిగించే ప్రమాదం వున్నది. అందుకే ప్రచం డుణ్ణి చేసిన సహాయానికి తగిన విధంగా ధనాగారం నుంచి కావలసినంత ధనం తీసుకుని వెళ్ళమన్నాడు,” అన్నాడు.\nరాజు కీ విధంగా మౌనభంగం కలగ గానే, బేతాళుడు శవంతో సహా మాయమై మళ్ళీ చెట్టెక్కాడు. (కల్పితం)",
            "book_page_end": 21
        },
        {
            "title": "రాజుగారి సమస్య",
            "book_page_start": 22,
            "pdf_page_start": 40,
            "pdf_page_end": 42,
            "author": "వంగూరి లక్ష్మీకృష్ణమూర్తి",
            "genre": "నీతి కథ",
            "moral": "కష్టం కలిగించని దొంగతనం/మోసం సాధ్యమా? మంత్రి తెలివిగా అబద్ధాలు ఆడి, రాజును మోసం చేసినా, రాజుకు ఎలాంటి నష్టమూ కలగలేదు.",
            "keywords": [
                "రాజుగారి సమస్య",
                "మంత్రి",
                "దొంగతనం",
                "మోసం",
                "తెలివితేటలు"
            ],
            "characters": [
                "రఘురామ రాజు",
                "మంత్రి",
                "భూస్వామి",
                "వైద్యులు"
            ],
            "locations": [
                "రాచకొండ",
                "కొత్తపల్లి గ్రామం"
            ],
            "content": "పూర్వం రాచకొండ రాజ్యాన్ని రఘురామ రాజు పాలించేవాడు. ఆయనకు తరచుగా విచిత్రమైన సమస్యలు కలుగుతూండేవి. ఆయన సభ చేస్తూ, ఉన్నట్టుండి ఒక వింత అనుమానం బయట పెట్టి, సభలోని వారిని సమాధానం అడిగేవాడు. ఆయన తెచ్చిన సమస్యకు సమాధానం చెప్పలేని వాళ్ళనూ, సమాధానం లేదన్నవాళ్ళనూ ఆయన ఏదోవిధంగా శిక్షించేవాడు.\nఒకనాడు సభలో రాజుగారు ఒక వింత అనుమానాన్ని బయటపెట్టాడు. అదేమి టంటే: ప్రపంచంలో ఎక్కడైనా నష్టం కలిగించని దొంగతనాలూ, కష్టం కలిగించని మోసాలూ జరుగుతాయా అని. దొంగ తనం జరిగినప్పుడు ఎవరో ఒకరు నష్ట పోకుండా ఉండటం ఎలా సాధ్యం? మోసం జరిగితే మోసపోయినవాడు కష్ట పడడా? అందుచేత, సభలోని వాళ్ళంతా రాజుగారిది అర్థంలేని ప్రశ్న అనుకున్నారు. కాని పైకి ఎవరూ ఆ మాట అనలేదు.\nఎవరూ ఏమీ అనకపోవటం చూసి రాజుగారు మంత్రితో, \" అలాటి దొంగ తనాలూ, మోసాలూ జరుగుతున్నాయనే నా నమ్మకం. అవి ఎక్కడ జరిగాయో విచారించి, పది రోజులలోగా నాకు తెలియ జేయాలి,” అన్నాడు.\nమంత్రి పని అయిందని అందరూ అను కున్నారు. ఆయన మర్నాటి నుంచీ సభకు రావటం మానేసి, దివాణంలో జరిగేదంతా తన నౌకర్లద్వారా తెలుసుకుంటూ వచ్చాడు.\nఇది జరిగిన రెండు మూడు రోజులకే రాజుగారికి ఎంతో ఇష్టమైన మచ్చలావుకు ఏదో జబ్బు చేసింది. దాని జబ్బు ఒకం తట నయం కాలేదు. అది నిశ్చయంగా చచ్చిపోతుందని కూడా అనుకున్నారు. కాని అది చావక, క్రమంగా కోలుకుని, రాజుగారు మంత్రి కిచ్చిన పది రోజుల గడువు లోపలనే ఆరోగ్యం పొంది, ఎప్పటి కన్నా ఎక్కువ పాలు ఇవ్వనారంభించింది.\nమంత్రి తన గడువు పూర్తి అయేలోపల రాజుగారి ప్రశ్నకు సమాధానం ఆలోచించు కుని, పదవనాడు యథాప్రకారం సభకు హాజరయాడు. మంత్రిని చూస్తూనే రాజు, \" నష్టం కలిగించిన దొంగతనమా, కష్టం కలిగించని మోసమూ ఎలా ఉంటాయో అంతు చిక్కిందా ?” అని అడిగాడు.\n\" అది విన్నవించుదామనే వచ్చాను. ఎవరికీ నష్టంలేని దొంగతనం నేనే చేశాను. తమరు ఆగ్రహించనని అభయమిస్తే మనవి చేసుకుంటాను,” అన్నాడు మంత్రి.\n\" చెప్పు, చెప్పు,” అన్నాడు రాజు.\nమంత్రి ఇలా చెప్పాడు :\n\"మహారాజా, మీ సమస్యకు సమా ధానం వెతుకుతూ నేను మన రాజ్యమంతా మారు వేషంలో తిరిగాను. అలా తిరు గుతూ ఓ నాటి సాయంకాలం కొత్తపల్లి గ్రామం చేరాను. అక్కడ ఒక భూస్వామి ఇంటి ఆవరణలో చావటానికి సిద్ధంగా ఉన్న ఒక మచ్చలావు కనిపించింది. ఆయన తన కమతగాళ్ళతో, 'ఈ ఆవు ఎలాగూ బతకదు. చచ్చేదాకా దీన్ని మేపటమూ, వైద్యం చేయించటమూ, చచ్చినాక దీన్ని లాగేయించటమూ వగైరాల కింద ఇంకా ఎంత ఖర్చున్నదో తెలియటం లేదు,' అని విసుక్కుంటున్నాడు. ఈ మాటలు విన్న నేను ఆ రాత్రి ఆ గ్రామంలోనే ఉండి, ఒక రాత్రివేళ దాన్ని దొంగిలించి, బండి మీద వేయించుకుని మన నగరానికి తెచ్చాను. నేను తెచ్చిన ఆవుకు ఉబ్బస రోగమని, తగిన చికిత్స చేస్తే అది తేలికగా కోలుకుంటుందని వైద్యులు చెప్పారు. అయితే అదే సమయంలో తమ మచ్చలావు చావటానికి సిద్ధంగా ఉన్నట్టు విన్నాను. వెంటనే నేను దొంగిలించి తెచ్చిన ఆవును దాని స్థానంలో ఉంచి, తమ ఆవును తీసుకు పోయి శ్మశానం చేర్చాను. అది దారిలోనే ప్రాణాలు విడిచింది. నేను తెచ్చిన ఆవుకు మన వైద్యులు చికిత్స చేసి బతికించారు. అది ఇప్పుడు చాలా ఆరోగ్యంగా ఉన్నదనీ, ఇంకా ఎక్కువ పాలిస్తున్నదనీ, మీరు వైద్యులకు మంచి బహుమానాలు కూడా ఇచ్చారనీ విన్నాను. కొత్తపల్లి భూస్వామి కూడా తన ఆవు పీడ విరగడయినందుకూ, ఖర్చు తప్పినందుకూ సంతోషించాడు. చూశారా, నేను రెండు దొంగతనాలు చేసి ఇద్దరినీ సంతోషపెట్టాను. పైపెచ్చు ఒక ఆవు ప్రాణాలు కాపాడి పుణ్యం కూడా సంపాదించుకున్నాను.\"\nసభలో అందరూ, మంత్రి మాటలకు \"బాగుంది, బాగుంది!\". అన్నారు.\nరాజు కూడా తృప్తిపడి, \"పోతే కష్టం లేని మోసం ఎలా ఉంటుందో కూడా తెలు సుసుకు వచ్చావా?” అని మంత్రి నడిగాడు.\n\"అది కూడా నేనే చేశాను, మహా రాజా!” అన్నాడు మంత్రి.\n“నువే మోసం చేశావా? ఎవరిని? ఎలా చేశావు? వాళ్ళకు కష్టం ఎందుకు కలగలేదు?\" అని రాజు వరసగా ప్రశ్నలు కురిపించాడు.\n\"తమరినే మోసం చేశాను, మహారాజా. నే నింతకు మునుపు చెప్పినదంతా అబద్ధమే. నేను కొత్తపల్లి వెళ్ళనే లేదు. భూస్వామీ, అతని మచ్చలావూ, దాన్ని నేను దొంగి లించటమూ, మీ మచ్చలాపు స్థానంలో దాన్ని ఉంచటమూ అన్నీ అబద్ధాలే. కోలు కున్నది తమ మచ్చలావే. అయినా నా అబద్ధాలు నమ్మి మీరు మోసపోయారు. కాని అందువల్ల మీ కేమీ కష్టం కలగ లేదే!\" అన్నాడు మంత్రి.\nరాజు తన మంత్రి తెలివితేటలను మెచ్చుకుని మంచి బహుమానా లిచ్చి, ఆదరించాడు.",
            "book_page_end": 24
        },
        {
            "title": "స్వామిద్రోహం",
            "book_page_start": 25,
            "pdf_page_start": 43,
            "pdf_page_end": 48,
            "author": "అజ్జరపు హనుమంతరావు",
            "genre": "రాజకీయం",
            "moral": "ద్రోహం చేసేవాడు తానే తవ్విన గోతిలో తానే పడతాడు. నిజాయితీ, దయ కలిగిన రాజు ఎప్పుడూ విజయం సాధిస్తాడు.",
            "keywords": [
                "స్వామిద్రోహం",
                "విక్రమసింహుడు",
                "రాజసింహుడు",
                "కుట్ర",
                "శక్తిసింహుడు"
            ],
            "characters": [
                "విక్రమసింహుడు",
                "రాజసింహుడు",
                "చండవర్మ",
                "శక్తిసింహుడు",
                "రాయబారి"
            ],
            "locations": [
                "మగధ సామ్రాజ్యం",
                "కల్యాణపురం",
                "కాంచనపురం"
            ],
            "content": "పూర్వం మగధ సామ్రాజ్యాన్ని రాజ సింహుడు ఏలిన కాలంలో కల్యాణపురం అనే చిన్న రాజ్యాన్ని విక్రమసింహు డనే రాజు పరిపాలించేవాడు. కల్యాణపురం మగధ సామ్రాజ్యంలో చేరినది కాదు. అది స్వతంత్ర రాజ్యం. రాజసింహుడా రాజ్యాన్ని అవలీలగా జయించ గలిగి ఉండి కూడా, విక్రమసింహుడితో స్నేహ సంబంధాలు పెట్టుకుని, ఎంతో ఆదర భావంతో చూస్తూవచ్చాడు. అందుకు కారణ మేమంటే, విక్రమసింహుడు చిన్నరాజే అయినా దొడ్డ బుద్ధిగలవాడు; తన రాజ్యాన్ని ఆదర్శప్రాయంగా పాలించేవాడు.\nకల్యాణపురాన్ని ఆనుకుని ఉన్న కాంచన పురం మగధ సామ్రాజ్యంలోదే. దాన్ని పాలించే చండవర్మ రాజసింహుడి సామంతు, రాజసింహుడికి ఓడి తన స్వాతంత్ర్యాన్ని పోగొట్టుకున్నవాడు. అతను ఒక ఆశక్త దుర్జనుడు. అతనికి విక్రమ సింహుడంటే అమిత ద్వేషం. ఒకప్పుడు ఇద్దరూ సమాన హెూదాలు గలవాళ్ళే. ఇప్పుడు తాను సామంతు, విక్రమసింహు డేమో స్వతంత్రుడు; అంతేగాక తన యేలిక అయిన రాజసింహ మహారాజు స్నేహాన్ని కూడా సంపాదించుకున్నాడు.\nఇది చండవర్మకు దుస్సహంగా ఉండేది. తలుచుకుంటే రాజసింహుడు విక్రమ సింహుణ్ణి క్షణాల మీద గెలవ గలడు. ఆ ఇద్దరి మధ్యా యుద్ధమే జరిగి, విక్రమ సింహుడు ఓడిపోతే ఆ కల్యాణపురాన్ని కూడా తానే పాలించేటందుకు మహారాజు అనుమతించవచ్చు. కాని అలా జరిగే సూచనలు లేవు. విక్రమసింహుడు చండ వర్మకు పక్కలో బల్లెంలాగా ఉన్నాడు.\n\" ఈ విక్రమసింహుడు పైకి కనిపించే టంత సజ్జనుడు కాడు, మహారాజా, పొరు గున ఉన్నవాణ్ణి నేను, దూరంగా ఉన్న వారు మీరు. అతన్ని గురించి నాకు బాగా తెలుసు. ఏ మాత్రం అవకాశం చిక్కినా అతను మన మీద దెబ్బ తీసి తీరుతాడు,” అని చండవర్మ మహారాజుతో మాట వర సగా అని చూశాడు. కాని రాజసింహుడు అంతా విని ఏమీ అనక చిరునవ్వు నవ్వి ఊరుకున్నాడు.\nవిక్రమసింహుణ్ణి ఎలా నాశనం చెయ్య టమా అన్నది రానురాను చండవర్మకు ఒక తీవ్ర సమస్య అయి కూచుంది. ఇందుకోసం అతను అహర్నిశలు ఎదురు చూస్తుండగా, ఒక అవకాశం రానే వచ్చింది.\nఏటా విజయదశమి రోజులలో రాజ సింహుడు ఉత్సవాలు జరుపుతాడు. దానికి. సామంతులందరికీ ఆహ్వానాలు వెళతాయి. క్రమం తప్పకుండా విక్రమసింహుడికి కూడా ఆహ్వానం వెళుతుంది.\nఈ యేడు ఆ ఆహ్వానాన్ని శక్తిసింహు డనే యోధుడు తన వెంట తీసుకుని కల్యాణపురానికి బయలుదేరాడు. శక్తి సింహుడు గొప్ప వీరుడు. అనేక యుద్ధా లలో మహారాజుకు కుడి భుజంలాగా నిల బడి, విజయాలు సాధించటంలో ముఖ్య పాత్ర వహించినవాడు. మామూలు సమ యాలలో మహారాజుకు అంగరక్షకుడు.\nశక్తిసింహుడు ఆహ్వానపత్రాన్ని తీసు కుని కల్యాణపురానికి వెళుతూ చండవర్మ అతిథిగా కాంచనపురంలో ఒక రాత్రి విశ్రాంతి తీసుకున్నాడు. ఈ శక్తిసింహుణ్ణి మాయోపాయం ద్వారా విక్రమసింహుడి చేత చంపించినట్టయితే, మహారాజు విక్రమ సింహుణ్ణి హతమార్చనిదే నిద్రపోడు. మహారాజుకు శక్తిసింహుడంటే అంతటి అభిమానం. విక్రమసింహుడు చచ్చాక అతని రాజ్యం సహజంగా సామ్రాజ్యంలో చేరిపోయి, పొరుగున ఉన్న తన పరిపాలన కిందికి వచ్చేస్తుంది.\nఆ రాత్రి శక్తిసింహుడు నిద్రపోయే టప్పుడు అతని వెంటనున్న ఆహ్వానాన్ని పైకి తీని, చండవర్మ దాని స్థానంలో తాను తయారుచేసిన మరొక పత్రం ఉంచాడు. మర్నాడు ఉదయం ఆ పత్రం పట్టుకుని శక్తిసింహుడు కల్యాణపురానికి వెళ్ళిపోయాడు.\nవిజయదశమి ఉత్సవాలు ఎప్పటిలాగే జరిగాయి. కాని అందులో పాల్గొనటానికి ఎప్పటిలాగా విక్రమసింహుడు రాలేదు. అతనికి ఆహ్వానం పట్టుకుపోయిన శక్తి సింహుడైనా తిరిగిరాలేదు. అతనేమైనదీ ఎవరికీ అంతుపట్టలేదు.\n\"శక్తిసింహుడికి ఏదన్నా జరిగితే, ఆ విషయం విక్రమసింహుడికే తెలియాలి. మిగిలినవాళ్ళకు ఎలా తెలుస్తుంది?” అన్నాడు చండవర్మ మహారాజుతో.\nమహారాజు ఆశ్చర్యంతో, \" శక్తిసింహు డికి విక్రమసింహుడు ఏదైనా ద్రోహం చేశా డనా నీ ఉద్దేశం?\" అని చండవర్మను అడిగాడు.\n\"విక్రమసింహుడు ఏదో కుట్ర ఆలోచిస్తు న్నాడని నాకు మొదటి నుంచీ అను మానమే. ఆ కుట్రలో మొదటి ఎత్తే ఇది. మిగిలిన ఎత్తు లేవో నాకు అంతుబట్టటం లేదు,” అన్నాడు చండవర్మ.\nమహారాజు మెదడులో సూక్ష్మంగా అను మానం తల ఎత్తింది. ఆ అనుమానాలను రహితం చేసుకునేటందుకు ఆయన ఒక రాయబారిని పంపాడు. ఆ రాయబారి తిరిగి వచ్చి, \"మహారాజా, తమరు అడగమన్న ప్రశ్నలన్నీ అడిగాను. ఏ ఒక ప్రశ్నకూ విక్రమసింహ మహారాజు సమాధానం ఇయ్యలేదు,” అన్నాడు.\nమహారాజు మరొక రాయబారిని, ఇంకా సమర్థుణ్ణి, పంపాడు. కాని ఫలితం లేక పోయింది. మహారాజు అనుమానాలు రహితం కాకపోగా మరింతగా 200 పడ్డాయి. ఒకటి మాత్రం రూఢి అయింది : మహారాజుకు కుడిభుజంలాటి శక్తిసింహుడు జీవించి లేడు.\n\"విక్రమసింహుడు నాకు చేయరాని ద్రోహం చేశాడు. వెంటనే అతని పైకి యుద్ధానికి వెళ్ళి, అతన్ని మట్టు పెట్టే స్తాను,” అని మహారాజు శపథం చేశాడు. తన ఎత్తు పారుతున్నందుకు చండవర్మ సంతోషం పట్టలేకపోయాడు.\nమగధబలాలు కల్యాణపురం చేరి, నగ రాన్ని చుట్టుముట్టాయి. మహారాజు శిబి రంలో చండవర్మ పెద్దపాత్ర నిర్వహిస్తూ, అడుగడుగునా మహారాజుకు సలహా లిస్తు న్నాడు. ఇద్దరూ మహారాజుగారి గుడా రంలో కూర్చుని మాట్లాడుకుంటూ ఉండగా ఒక సామాన్య సైనికుడు విక్రమసింహుడి నుంచి మహారాజుకు రాయబారిగా వచ్చాడు.\n\"మీ రాజు నాకు పంపిన సందేశ మేమిటి?” అని మహారాజు రాయబారిని అడిగాడు.\n\"మీరు హఠాత్తుగానూ, అకారణం గానూ మా పైకి దండెత్తివచ్చారు. మేము యుద్ధానికి సిద్ధంగా లేము. మాకు కొంత వ్యవధి కావాలి,” అన్నాడు రాయబారి.\n\"మేము మీతో బలాబలాలు తేల్చుకోవ టానికి రాలేదు. మీ రాజు నాకు చేసిన ద్రోహానికి శిక్ష విధించ వచ్చాను. యుద్ధా నికి మీరు సిద్ధంగా లేకపోతే అనుభవిం చండి,” అన్నాడు మహారాజు.\nచండవర్మ ఆయనతో, \"మహారాజా, వీళ్ళు అన్యాయంగా మన దూతను చంపారు. మనం ఈ దూతను చంపి పగ తీర్చుకుందాం,” అన్నాడు.\n\" నువు తొందరపడకు,\" అని చండ వర్మను వారించి, మహారాజు దూతతో, \" మీరు శక్తిసింహుణ్ణి ఎందుకు చంపారు ? మీకు ఏం ద్రోహం చేశాడు ?” అన్నాడు.\nదూత ఏమీ సమాధానం చెప్పక, మౌనంగా ఉండిపోయాడు.\nమహారాజుకు క్రోధావేశం వచ్చింది. \" ఏం మాట్లాడవు? మీ రాజుకు నా పైన ఈర్ష్య ఉంటే అందుకు ఒక నిరపరాధిని బలి పుచ్చుకుంటాడా? నాతో స్నేహం నటిస్తూనే ఇలా వెన్నుపోటు పొడుస్తాడా?\" అన్నాడాయన.\nదానికి రాయబారి కొద్దిగా ఉద్రేకం చెంది, \"మా మహారాజుగారు మీ రాయ బారిని బుద్ధిపూర్వకంగా హత్య చేయలేదు, మహారాజా,” అన్నాడు.\nవెంటనే చండవర్మ అందుకుని, \"బుద్ధి పూర్వకంగా చంపలేదూ? మహారాజుగారు చంపమంటే చంపారా? వారు ఆహ్వాన పత్రంలో అతన్ని చంపమని ఆదేశించారు కాబోలు! ఏం?\" అంటూ విరగబడి నవ్వసాగాడు.\n\" తమరు బాగానే గ్రహించారు. ఇదుగో, మీ మహారాజుగారు పంపిన ఆహ్వాన పత్రం,\" అంటూ రాయబారి ఒక ఆహ్వాన పత్రం తీసి రాజసింహుడి చేతికి అందిం చాడు. దాన్ని చూసి రాజసింహుడు నిశ్చేష్టు డయాడు. అందులో ఇలా ఉంది:\n\" ఈ పత్రం తెచ్చే శక్తిసింహుడు రాజ ద్రోహి. అతన్ని రహస్యంగా హత్య చేయ వలెను - రాజసింహ.”\n\"ఏమిటది?” అంటూ చండవర్మ ఆ పత్రాన్ని మహారాజు చేతి నుంచి తీసి చూశాడు. అది తాను కల్పన చేసినదే. అతని ముఖం వెల వెల పోయింది.\nఅతని ముఖాన్ని తీక్షంగా పరికిస్తున్న మహారాజు చండవర్మతో, \"నిజం చెప్పు. నువు కల్పించినది కాకపోతే ఈ పత్రంలో ఉన్నది నీ కెలా తెలిసింది?” అన్నాడు.\n\" అదే, మహారాజా, నా సందేహం కూడానూ,” అంటూ రాయబారి తలపాగా తీసేశాడు.\n\"నువ్వేటోయ్!\" అన్నాడు మహారాజు విక్రమసింహుణ్ణి గుర్తించి.\nచండవర్మ ద్రోహం బయట పడింది. అతన్ని రాజభటులు పట్టుకున్నారు.\n\" ఈ దుర్మార్గుడి సంగతి అప్పుడే నాకు తెలియజేయక ఇంత కాలం ఎందుకు ఊరు కున్నావు, విక్రమసింహా?” అని అడిగాడు మహారాజు.\n\" ఈ పత్రాన్ని ఈ దుర్మార్గుడే సృష్టించి నట్టు రుజువు దొరికితే బాగుంటుందనీ, వీడింకా ఎన్ని దుశ్చర్యలకు పాల్పడతాడో చూతామనీ ఆగాను. మిమ్మల్ని నా మీదికి యుద్ధానికి తెచ్చాడు. మన స్నేహానికి చిచ్చు పెట్టాలని చేతనయినంతా చేశాడు. నాకు వీడి తత్వం మొదటినుంచీ తెలు సును. మీ ఔదార్యం కూడా నే నెరుగు దును. అందుచేత శ క్తిసింహుణ్ణి ఇంత కాలమూ సురక్షితంగా నా వద్దనే ఉంచాను. చండవర్మ తాను తవ్విన గోతిలో తానే పడ్డాడు,” అన్నాడు విక్రమసింహుడు.\nచండవర్మ విచారణ అప్పటి కప్పుడే జరిగింది. అతనికి మరణదండన విధిం చారు. కాంచనపురానికి శక్తిసింహుణ్ణి రాజునుగా నియమించి, రాజసింహ మహా రాజు కొంత కాలం విక్రమసింహుడి ఆతిథ్యం స్వీకరించి, తన సేనలతో సహా రాజధానికి తిరిగివెళ్ళాడు.",
            "book_page_end": 30
        },
        {
            "title": "వింత వీలునామా",
            "book_page_start": 31,
            "pdf_page_start": 49,
            "pdf_page_end": 50,
            "author": "కాపుగంటి త్రినాథ్ విజయకుమార్",
            "genre": "బుద్ధి కుశలత",
            "moral": "తెలివైన వీలునామా స్వార్థపరులైన కొడుకులను కూడా పరోక్షంగా ఒకరికొకరు సహకరించేలా చేసింది.",
            "keywords": [
                "వీలునామా",
                "ధర్మయ్య",
                "దివాను",
                "ఆస్తి పంపకం",
                "తెలివి"
            ],
            "characters": [
                "ధర్మయ్య",
                "శ్రీధరుడు",
                "విజయుడు",
                "ఈశ్వరుడు",
                "దివాను"
            ],
            "locations": [
                "గ్రామం"
            ],
            "content": "ఒక గ్రామంలో ధర్మయ్య అనే ధనిక భూస్వామి ఉండేవాడు. ఆయనకు s గ్రామంలో పెద్ద భవంతి, వందల కొద్దీ పశు వులూ, అంతులేని, నగలూ, అనేక వందల ఎకరాల భూవసతీ, అసంఖ్యాకులైన జీత గాళ్లూ, పరిచారకులూ ఉండేవారు.\nధర్మయ్యకు ముగ్గురు కొడుకులు. పెద్ద వాడు శ్రీధరుడు అందగాడూ, విలాస పురుషుడూనూ. రెండోవాడు విజయుడు పొదుపరీ, పొలం పనులూ, ఇతర వ్యవ హారాలూ చూడటంలో ఆసక్తి కలవాడూ. మూడోవాడు ఈశ్వరుడు భోగలాలసుడూ, దుబారా మనిషినీ.\nమరణించే ముందు ధర్మయ్య తన వీలునామా రాసి, దానిని అమలు చేసే బాధ్యత తన దివాను పైన పెట్టాడు. ఆయన మరణించాక దివాను ధర్మయ్య కొడుకులు ముగ్గురినీ కూచోబెట్టి వీలునామా నిబంధ నలు చదివి వినిపించాడు. ఆ నిబంధన లివంటే :\nతన ఆస్తిని తన ముగ్గురు కొడుకులకూ పంచాలి.\nతమకు వచ్చిన వాటాలను కొడుకులు స్వాధీనపరచుకోరాదు, ఏ విధంగానూ అనుభవించరాదు.\nవాళ్ళు తమ వాటాలను స్వాధీనపరచుకో నందుకు తమ తల్లికి, అనగా ధర్మయ్య భార్యకు, ఒక్కొక్కరూ రెండేసి వేల రూపాయలు చొప్పున చెల్లించాలి.\nఈ నిబంధనలు విని ధర్మయ్య కొడు కులు ముగ్గురూ నివ్వెరపోయారు. అవి ఎవరికీ అర్థం కాలేదు. ఈశ్వరుడు దివా నుతో, \" ఈ వీలునామాకు అర్థం ఉన్నట్టు కనబడదు. దీన్ని తయారుచేసేటప్పుడు మా తండ్రిగారి మనస్థితి అనుమానాస్ప దంగా ఉన్నట్టు కనబడుతుంది. అందుచేత ఉన్న ఆస్తిని మీరు మీ ఇచ్ఛానుసారం మా ముగ్గురికి పంచండి,” అన్నాడు.\n\"మీ తండ్రిగారు పూర్తి స్ఫురణలో ఉండే, బుద్ధిపూర్వకంగా దీన్ని రాశారు. ఆయన స్వయంగా రాసిన వీలునామాను అవతల పెట్టటం సాధ్యమా, బాబూ? ' అందులో అర్థం లేకపోలేదు. ఆ నిబంధన లకు భంగం రాకుండా ఆస్తిని పంచటం నా విధి. పదిమంది పెద్దలనూ పిలిచి, వారి ఎదటనే మీకు మీ తండ్రిగారి ఆస్తిని పంచుతాను. వీలునామాలో ఉన్న నిబంధ నలు సరిగా అమలు జరిగాయని వారు ఒప్పుకుంటేనే నేను నా విధి నిర్వర్తించిన వాణ్ణి కాగలను,\" అన్నాడు దివాను.\nఆయన గ్రామంలో ఉన్న పెద్దలందరినీ పిలిపించి ధర్మయ్య వీలునామా చదివి వినిపించాడు. తర వాత తాను ఆస్తిని ఎలా పంచబోతున్నది అందరికీ వివ రంగా చెప్పాడు.\n\"పొలాలూ, పశువులూ, జీతగాళ్ళూ, ఇతర వ్యవసాయ సరంజామా అంతా శ్రీధరుడి కిస్తున్నాను. ఇల్లూ, తోటా విజ యుడి కిస్తున్నాను. దుస్తులూ, నగలూ, ఆలంకారాలూ పరిచారకులూ ఈశ్వరుడి కిస్తున్నాను,” అన్నాడు దివాను.\nఇలా చెయ్యటంవల్ల ధర్మయ్య కొడు కులు ముగ్గురికి వారికి నిరుపయోగమైనవి లభించాయి. అందుచేత వాళ్లు తమ వాటా లను ఒకరి కొకరు మార్చుకోవటం తప్పని సరి అయింది. ఈశ్వరుడి వాటా శ్రీధరుడికీ, శ్రీధరుడి వాటా విజయుడికీ, విజయుడి వాటా ఈశ్వరుడికి మారింది. అలా మార్చు కుంటే తండ్రి పెట్టిన నియమాలు అమలు జరుగుతాయని వాళ్ళు తెలుసుకుని, దివాను గారి తెలివికి సంతోషించారు. వాళ్లు ముగ్గురూ తమ తల్లికి రెండేసి వేల రూపాయ లు ఇచ్చారు. ఆ ఆరువేలతో ఆమె జీవితాంతం సుఖంగా జీవించింది.",
            "book_page_end": 32
        },
        {
            "title": "యోగ్యతాపరీక్ష",
            "book_page_start": 33,
            "pdf_page_start": 51,
            "pdf_page_end": 56,
            "author": "బి. వెంకటరావు",
            "genre": "నీతి కథ",
            "moral": "తెలివి, అదృష్టం కంటే కష్టపడి పనిచేసే స్వభావం, నిజాయితీ గొప్పవి.",
            "keywords": [
                "యోగ్యతాపరీక్ష",
                "వరదరాజు",
                "గురునాధుడు",
                "శ్రమ",
                "నిజాయితీ"
            ],
            "characters": [
                "వరదరాజు",
                "లక్ష్మి",
                "కోదండపాణి",
                "ఆనందుడు",
                "గురునాధుడు",
                "జమీందారు",
                "వంటల పెద్ద"
            ],
            "locations": [
                "గ్రామం",
                "చిట్టడవి"
            ],
            "content": "ఒక గ్రామంలో వరదరాజు అనే భూస్వామి వుండేవాడు. అతడికి ఒక కుమార్తె వుండేది, ఆమె పేరు లక్ష్మి. ఆమెకు వివాహయోగ్య మైన వయసు రాగానే, చుట్టుపట్ల గల గ్రామాల్లోని మోతుబరి రైతులు కొందరు వరదరాజు దగ్గిరకు పెళ్లి సంప్రతింపులకు రాసాగారు.\nవరదరాజు అలా వచ్చిన వారికి అతిథి సత్కారాలు చేసి, \"నా కున్నది ఒక్కగా నొక్క కూతురు. నా కాబోయే అల్లుడు తెలివిమంతుడూ, కష్టపడి పని చేసి సుఖ పడాలన్న గుణం కలవాడూ అయుండా లన్నది నా కోర్కె, ఊరికే తింటూ కూర్చుంటే, నా ఆస్తి పాస్తులు ఎంతో కాలం రావు గదా? అందుకని మీ కొడుకుల్ని నా దగ్గిరకు పంపండి. ఒక చిన్న పరీక్ష పెడతాను. అందులో నెగ్గినవారికి నా కూతు ర్నిచ్చి చేస్తాను, ” అని చెప్పసాగాడు.\nకొద్ది రోజులు జరిగిన తరవాత పొరుగూరి వాళ్ళయిన ముగ్గురు యువకులు తండ్రుల అనుమతితో వరదరాజు ఇంటికి వచ్చారు. వాళ్ళు ముగ్గురూ దాదాపు ఒకే వయసు వాళ్ళు, చూడటానికి తెలివి తేటలూ, మంచీ మర్యాదా తెలిసిన వాళ్ళలాగే వున్నారు.\nవరదరాజు ఆ ముగ్గురు యువకులతో, \"మీరు ముగ్గురూ చేత చిల్లిగవ్వ లేకుండా ఎక్కడికైనా పోయి, నెల రోజుల్లోపల వంద రూపాయలు సంపాయించుకు రండి. ఆ తర వాత మీలో ఎవరికి నా కుమార్తె నివ్వాలో నిర్ణయిస్తాను, \" అని చెప్పాడు.\nఆ ముగ్గురు యువకులూ అందుకు అంగీకరించి బయలుదేరారు. వా రి లో కోదండపాణి అనేవాడు తూర్పుగా ప్రయా ణమై ఒక చిట్టడవి గుండా పోతుండగా, కాలిబాట పక్కన పిల్లలెవరో పారేసుకున్న చిన్న కొయ్య దేవతాబొమ్మ ఒకటి కన బడింది. దాన్ని చూడగానే అతడికి ఒక ఉపాయం తోచింది. వెంటనే అతడు కొయ్య బొమ్మను తీసుకుని, బైరాగిలా వేషం వేసు కుని, ఒక గ్రామం చేరి ఇంత కుంకమూ, పసుపూ సంపాయించి బొమ్మకు పూసి, దాన్ని ముందు పెట్టుకుని ఒక చెరువు గట్టు మీది రావి చెట్టు కింద కూచున్నాడు.\nచెరువుకు వచ్చీపోయే జనం అత డి చుట్టూ మూగ సాగారు. కోదండపాణి వాళ్ళతో, \"ఇది కాశీ దగ్గిర గంగానదిలో మా గురువుగారికి దొరికిన గంగామాత విగ్రహం. ఆయన ఆజ్ఞప్రకారం దీన్ని యీ చెరువు గట్టు మీద ప్రతిష్ఠ చెయ్యటానికి వచ్చాను. దీనికి భక్తితో పూజా పురస్కా రాలు చేస్తే, తగిన సమయంలో వర్షాలు కురిసి యీ ప్రాంతమంతా సుభిక్షమవు తుంది, ” అని చెప్పసాగాడు.\nకోదండపాణి చెప్పిన దాన్ని నమ్మిన వాళ్ళు, ఆ విగ్రహానికి అరటిపళ్ళూ, కొబ్బరి కాయలూ నైవేద్యం పెట్టసాగారు. కొందరు భక్తులు కలిసి చిన్న హుండీ ఒకటి తెచ్చి అందులో చిల్లర డబ్బులు వేసిపోయారు. మరి కొందరు ఒక దీపం, దానికి అవసరం అయిన నూనె యిచ్చిపోయారు.\nవారం తిరిగీ తిరక్కముందే కోదండ పాణి తెచ్చిన కొయ్యబొమ్మ గంగామాత విగ్రహంగా ప్రసిద్ధి సంపాయించుకున్నది. భక్తులు హుండీని డబ్బులతో నింపసాగారు. కోదండపాణి త్వరలోనే గంగామాత గుడి కట్టిస్తానని చెప్పసాగాడు. అతడు ప్రతి రోజూ రాత్రివేళ హుండీలో వున్న డబ్బు లెక్క పెట్టి, ఆ మొత్తాన్ని వేరే దాచటం మొదలు పెట్టాడు. పదిహేను రోజులు గడిచేసరికి అతడిక్కావలసిన వందరూపా యలూ పోగయినై. ఈ లోపల ఇద్దరు ముగ్గురు యువకులు అతడికి శిష్యులయారు.\nకోదండపాణి మరి కొద్ది రోజులపాటు అక్కడే ఉండి హుండీలో పడే భక్తుల కాన్కల్ని తన శిష్యుల పరం చేస్తూ, గడు వుకు ఇంకా నాలుగైదు రోజుల కాలం వుందనగా, వాళ్ళతో తనకు గురువుగారి నుంచి పిలుపు వచ్చిందనీ, వెళ్ళిపోతున్నా ననీ, గంగామాత గుడి కట్టించే బాధ్యత మీదే ననీ చెప్పి, బయలుదేరాడు.\nరెండో యువకుడు ఆనందుడు పడ మరగా బయలుదేరాడు. అతడికి గడువు లోపల వందరూపాయలు సంపాయించటం మాట అటుంచి, ఏపూటకాపూట ఆకలి తీర్చుకోవటమే పెద్ద సమస్య అయి కూర్చు న్నది. అతడికి తిండి కోసం యాచించడం పెద్ద అవమానంగా తోచింది. పెద్ద దొంగ తనాలు చేసే అలవాటుగానిధైర్యంగానిలేదు. అందువల్ల ఆనందుడు చిన్నపిల్లల చేతు ల్లోంచితినుబండారాలు లాక్కునీ, డబ్బులు గుంజుకునీ కడుపు నింపుకోసాగాడు.\nఆనందుడు నిరాశతో యిక ఇంటికి తిరిగి పోదాం అనుకునే దశలో ఒక రాత్రివేళ అతడు కాలవగట్టు వెంట నడుస్తూండగా, ఎవడో వెనక నుంచి పరిగెత్తుకుంటూ వచ్చి, అతడి మీద ఒక మూట పడవేసి పరి గెత్తసాగాడు. అంతలో వెనక నుంచి, \"దొంగ! దొంగ! \" అన్న కేకలు విని పించినై. ఆనందుడు పరిస్థితి గ్రహించి పారిపోయేవాణ్ణి తరిమి పట్టుకున్నాడు.\nఅంతలో కొందరు మనుషులు అక్కడికి వచ్చారు. ఆనందుడు పట్టుకున్నవాడు ఒక పెద్ద దొంగ. వాడా రాత్రి జమీందారుగారింట విలువగల నగా నట్రా దొంగిలించి పారిపో తూండగా, కుక్క మొరగటంతో వాణ్ణి జమీందారుగారి నౌకర్లు వెంట తరిమారు. వాడు ఆనందుడి పాలబడ్డాడు. పోయిన ఆస్తి యావత్తూ దొరకటమే గాక, దొంగను కూడా అతిసాహసంతో పట్టుకున్నందుకు జమీందారుగారు ఆనందుడికి నూరురూపా యలు బహూకరించాడు. ఆ డబ్బు తీసు కుని ఆనందుడు సంతోషంగా తిరుగు ప్రయాణ మయాడు.\nఇక మూడోవాడైన గురునాధుడు ఉత్తర దిక్కుగా బయలుదేరి మధ్యాహ్నం వేళకు ఒక గ్రామం చేరి, ఒక ఇంటికి పోయి, \"అయ్యా, ఆకలిగా వుంది. ఇంత తిండి పెట్టండి. మీ పొలంపనో, తోటపనో ఏదైనా చేస్తాను,” అన్నాడు.\nఆ ఇంటి యజమాని అతడికి భోజనం పెట్టించి, ఆ సాయంత్రం తనతోపాటు పొలా నికి తీ సుకు పోయాడు. గురునాధుడు ఒళ్ళొంచి బాగా కష్టపడి పనిచేశాడు.\nరాత్రి కూడా ఆ ఇంటనే అతడికి భోజనం దొరికింది. మర్నాడు తెల్లవారుతూనే అతడు మరో గ్రామానికి బయలుదేరాడు. అక్కడా ఒక రైతుకు తోటపనిలో సాయపడి తిండి సంపాయించుకున్నాడు. ఆ తరవాత మరో గ్రామం. ఈ విధంగా వారంరోజులు గడిచి పోయినై. కాని, గురునాధుడు ఒక్క చిల్లి గవ్వ కూడా సంపాయించలేక పోయాడు. తిండీతిప్పలూ మటుకు సుఖంగా జరిగి పోతున్నాయి.\nగడువు కావస్తున్నది, వందరూపాయలు సంపాయించటం ఎలానా అని గురునాధుడు విచారిస్తూ, ఒకనాటి ఉదయం ఒక గ్రామం వీధి వెంట నడుస్తూండగా అతడికి ఒక చెట్టు కింద నలుగురైదుగురు మనుషులు తగూలాడు తుండటం కనిపించింది. గురు నాధుడు వాళ్ళ దగ్గిరకు పోయి సంగ తేమిటో అడిగి తెలుసుకున్నాడు. ఆ తగూ లాడేవాళ్ళలో ఒక వంటల పెద్దా, అతడికి సహాయంగా. వంటమనుషుల్ని తీసుకొస్తా నన్నవాడూ వున్నారు. ఆ వంటమనుషుల్ని తెస్తానన్నవాడు ముగ్గురి కన్న ఎక్కువ మంది ని సంపాయించలేక పోయాడు. మరిద్దర్ని తెమ్మంటూ వంట పెద్ద తగూ చేస్తున్నాడు.\nగురునాధుడు వంట పెద్దను తనకు వంటా వార్పూ తెలియకపోయినా, పిండి రుబ్బటం, నీళ్ళు మోయటం లాంటి పనుల్లో సహాయ పడగలననీ, తనను పనికి పెట్టుకోమనీ వేడుకున్నాడు. మరి వంటవాళ్ళు దొరికే అవకాశం లేనందునా, అవతల మోతుబరి రైతు ఇంట విందుకు వంట చేస్తానని మాట ఇచ్చినందునా, చిన్న పనులకైనా పనికొస్తాడని వంట పెద్ద గురునాధుణ్ణి తన వెంట తీసుకుపోయాడు.\nఅవి పెళ్ళిళ్ళకు మంచి ముహూర్తాలున్న రోజులు కావటంతో, గురునాధుణ్ణి ఆ వంట పెద్ద తనతోపాటు ఆ వూరూ యీ వూరూ తిప్పుతూ, గిట్టుబాటయ్యే కూలి అతడి కివ్వ సాగాడు. గురునాధుడు నెల ముగిసేలోపల యీ విధంగా వందరూపాయలూ కూడ పట్టి, ఆ డబ్బుతో వరదరాజు ఇంటికి బయలుదేరాడు.\nతన కుమార్తెను వివాహం ఆడదలిచిన ముగ్గురు యువకులూ గడువులోపలే తలా ఒక వందరూపాయలూ తెచ్చి తన చేత పెట్టగానే, వరదరాజు చాలా సంతోషించి మొదటగా కోదండపాణిని ఆ డబ్బు ఎలా సంపాయించావని అడిగాడు.\n\" నేను చాలా తెలివిగా మనుషల మూఢ విశ్వాసాలను ఆసరా తీసుకుని ఓ చిన్న కపట నాటకం ఆడి, ఆ వంద రూపాయలు సంపాయించాను,\" అంటూ కోదండపాణి దారిలో తనకు దొరికిన కొయ్య బొమ్మ గురించీ, ఆ తరవాత తాను చేసిన పనుల గురించీ వరదరాజుకు చెప్పాడు.\n\" నువ్వెలా డబ్బు సంపాయించావు?” అని వరదరాజు, ఆనందుణ్ణి అడిగాడు.\n\"నేను అదృష్ట జాతకుణ్ణయి వుండాలి,” అంటూ ఆనందుడు తను దొంగను పట్టు కోవటం, జమీందారు మెచ్చి వందరూపా యలు యివ్వటం గురించి చెప్పాడు.\n\" నీ సంగతేమిటి?” అని వరదరాజు, గురునాధుణ్ణి ప్రశ్నించాడు.\n\" నేను జిత్తులూ, అదృష్టం వల్లా డబ్బు మూట చేజిక్కకుండానే కష్టపడి పని చేసి, యీ వందరూపాయలూ సంపా యించాను,\" అంటూ గురునాధుడు తాను చేసిన కూలీ పని గురించి వరదరా జుకు చెప్పాడు.\nకోదండపాణి తెలివితేటలు గలవాడే కాని, వాటిని కృత్రిమ మార్గాన ఉపయోగించే తత్వం అతడిది. ఆనందుడు కేవలం అదృష్టాన్ని నమ్ముకుని కూర్చునే రకం మనిషి. పోతే గురునాధుడు కష్టించి పని చేసి ప్రతిఫలం ఆశించే స్వభావం కలవాడు.\nవరదరాజు యిలా ఆలోచించి గురునాధు డికి తన కుమార్తె నిచ్చి వివాహం చేశాడు.",
            "book_page_end": 38
        },
        {
            "title": "మొద్దబ్బాయి",
            "book_page_start": 40,
            "pdf_page_start": 58,
            "pdf_page_end": 62,
            "author": "టి. నాగభూషణం",
            "genre": "హాస్యం",
            "moral": "అమాయకత్వం, మూర్ఖత్వం ఉన్నా, సరైన సలహా, కొద్దిపాటి తెలివితేటలతో విజయం సాధించవచ్చు.",
            "keywords": [
                "మొద్దబ్బాయి",
                "రాజు",
                "బైరాగి",
                "ఇంద్రజాలం",
                "బోడితల"
            ],
            "characters": [
                "మొద్దబ్బాయి",
                "మొద్దబ్బాయి తల్లి",
                "రాజు",
                "రాజకుమార్తె",
                "మంత్రి",
                "బైరాగి",
                "తాతయ్య",
                "పిల్లలు"
            ],
            "locations": [
                "గ్రామం",
                "రాజోద్యానం"
            ],
            "content": "వీధి చివర పెంకుటింట్లో ఉండే అబ్బాయిని పిల్లలంతా మొద్ద బ్బాయి అని హేళన చేస్తూ, మాట్టాడసాగారు, తాతయ్య వాళ్ళను మందలించాడు.\n\"మొద్దబ్బాయిలు రాజకుమార్తెలను పెళ్ళాడి, రాజ్యాలు ఏలుతారర్రా!” అన్నాడు తాతయ్య.\nరాజకుమార్తెను పెళ్ళాడిన మొద్దబ్బాయి కథ చెప్పమన్నారు పిల్లలు. వాళ్ళకు కథలు వినటం సరదా అయితే తాతయ్యకు కథలు చెప్పటం కూడా సరదాయే గనక ఆయన మొద్దబ్బాయి కథ ప్రారంభించాడు:\nఅనగనగా ఒక పేదరాలుండేది. ఆ పేద రాలి కొక కొడుకు ఉండేవాడు. వాడే మొద్దబ్బాయి. వాడి తల లోపల ఏమీలేదు సరే కదా, తల పైన కూడా ఏమీ లేదు. అంటే, వాడిది బోడి తల; తోమి బోర్లించిన కంచుచెంబు లాగుండేది.\n\"ఎందుకూ పనికిరావు, ఎట్లా బతుకు తావురా? నెత్తిన ఒక్క వెంట్రుక లేదు, నీ కెవరు పిల్లనిస్తార్రా?” అనేది తల్లి.\nఅసలే మొద్దబ్బాయి గనక వాడికీ విచారం ఏమీ ఉండేది కాదు.\nఒకనాడేమయిందంటే, పల్లకీలో వెళు తున్న రాజు కూతురు వాడి కంట పడింది. పెళ్లాడితే రాజుకూతుర్నే పెళ్ళాడాలనుకుని మొద్దబ్బాయి ఇంటికి వెళ్ళి, తల్లితో, \"అమ్మా, నువు వెంటనే రాజుగారి దగ్గిరికి వెళ్ళాలి. వెళ్ళి, వాళ్ళమ్మాయిని నా కిచ్చి చెయ్య మన్నానని చెప్పు!\" అన్నాడు.\nతల్లి, నోరూ, కళ్ళూ పెద్దవి చేసి, \"హారి దౌర్భాగ్యుడా ! నీ కేమైనా మతిపోయిందా ఏమిటి? అటువంటి పిచ్చి మాటలు వింటే రాజుగారు నీ మెడా, నా మెడా కూడా కత్తి రిస్తారు. నోరుమూసుకో! ఎన్నడూ యిలా వాగకు,” అన్నది.\nకాని మొద్దబ్బాయి తల్లి మాటలు విని పించుకోక, రాజుగారి దగ్గిరికి పొమ్మని పోరు పెట్టాడు. రోజూ ఒకే తీరున వాడు తనను చంపుకు తింటుంటే, వాడి బాధ భరించలేక మొద్దబ్బాయి తల్లి రాజుగారిని చూడబోయింది.\nరాజుగారు సభ చేస్తున్నాడు. మొద్దబ్బాయి `తల్లి మర్యాదగా, \"మహారాజా, నా కొడుకు మతి లేనివాడు. మీ అమ్మాయిని చేసు కుంటానని మీతో చెప్పమని నన్ను చంపుకు తింటున్నాడు,” అన్నది.\nరాజు కూడా చిత్రమైన మనిషే. ఈ మాట విని ఆయన అరవాలేదు, కరవా లేదు. ఇదేదో గమ్మత్తుగా ఉన్నదే అని తనలో అనుకుని, \" ఈ ముక్క నీ కొడుకే వచ్చి చెప్ప వచ్చునే. మధ్య నిన్ను రాయ బారం పంపటం దేనికీ?” అన్నాడు.\nతల్లి ఇంటికి వెళ్ళి మర్నాడు కొడుకును పంపింది. మొద్దబ్బాయి వచ్చి, రాజుగారికి వంగి నమస్కారం చేసి, చేతులు కట్టుకు నిలబడ్డాడు.\n\"ఏమోయ్? రాజకుమార్తెను పెళ్లాడా లంటున్నావుట కాదూ? అయితే, నా ఉద్దేశం ఏమిటో ఎరుగుదువా? రాజోద్యాసంలో పాడే పక్షులు ఏవీ లేవు. ఎవడైతే వాటిని తెచ్చి మా తోటలో ఉండేటట్టు చేస్తాడో వాడికి మా అమ్మాయినిచ్చి చేద్దామను కుంటున్నాను. చేతనైతే ఆ పని చెయ్యి,” అన్నాడు రాజు.\nమొద్దబ్బాయి, \"చిత్తం!” అని బయలు దేరాడు. పాడే పక్షులు ఎక్కడ ఉంటాయో, వాటిని రాజోద్యానానికి ఎలా తీసుకు రావాలో వాడికి కొంచెం కూడా తెలియ లేదు. అందు చేత వాడు మతిచెడి, కాలు కాలిన పిల్లి లాగా ఊళ్ళ వెంట తిరగసాగాడు.\nఒకనాడు ఒక బైరాగి తారసపడి మొద్ద బ్బాయితో, \"ఏం, వత్సా! ఎందు కంత విచారంగా ఉన్నావు?” అని అడిగాడు.\nమొద్దబ్బాయి కళ్ళనీళ్ళు పెట్టుకుని బైరాగితో తనకు వచ్చిపడ్డ సమస్య ఏమిటో వివరంగా చెప్పాడు.\n\" నువు నిజంగా దీక్ష గలవాడివి. మరొక డైతే అంతా మరిచి పోయి ఇంకేదన్నా పని చూసుకుని ఉండును. ఇలా ఒక కోసు దూరం వెళ్ళావంటే ఒక బ్రహ్మాండమైన చెట్టు కనిపిస్తుంది. దాని నిండా పాడే పక్షులే. ఆ చెట్టు కిందికి పోయి, ' ఆం ఫట్!' అను. ఎక్కడి పక్షులక్కడ కదల లేకుండా ఉండి పోతాయి. అప్పుడు నువు వాటిని రాజుగారి తోటకు చేర్చి, 'ఓం ఫట్ !' అను. అవి ఎప్పటి మాదిరిగా ఎగురుతాయి. ఆ తరవాత రాజ కుమార్తెను పెళ్ళాడి సుఖంగా ఉండు, ” అని మొద్దబ్బాయికి సలహా ఇచ్చి, బైరాగి తన దారిన తాను వెళ్ళిపోయాడు.\nబైరాగి చూపిన దిక్కుగా వెళ్ళి మొద్ద బ్బాయి పక్షులుండే చెట్టు చేరుకున్నాడు. దాని మీద అన్ని రంగుల పక్షులూ ఉన్నాయి. చిన్నవి, పెద్దవీ ఉన్నాయి. అన్నీ ఒక్కసారి పాడేస్తున్నాయి.\n\"ఆం ఫట్ !\" అన్నాడు మొద్దబ్బాయి\nవెంటనే అవి పాడటమూ, ఎగరటమూ మానేశాయి. మొద్దబ్బాయి పట్టుకుంటే అవి చిక్కాయి. వాడు వాటి నన్నిటినీ తీసుకు పోయి, రాజుగారి ఉద్యానవనంలో చెట్ల మీద ఉంచి, \"ఓం ఫట్!” అన్నాడు. వెంటనే రాజుగారి ఉద్యానం పక్షుల పాట లతో నిండిపోయింది,\nమొద్దబ్బాయి రాజుగారి వద్దకు వెళ్ళి, \"మహారాజా, తమ ఆజ్ఞ చొప్పున రాజో ద్యానం నిండా పాడే పక్షులను ఉంచాను. ఇక నాకు రాజకుమార్తె నిచ్చి పెళ్ళి చెయ్యండి,” అన్నాడు.\n\"దాని కేం భాగ్యం? నీ దగ్గిర ఇంద్ర జాల విద్య లేవో ఉండి ఉంటాయి. కనక నువు నీ బోడితల మీద జుట్టు మొలిపించు కుని పెళ్ళికి వచ్చెయ్యి. ఈ లోపుగా నేను పెళ్ళి ఏర్పాట్లు చూస్తాను,” అన్నాడు రాజుగారు.\n\"చిత్తం!\" అని మొద్దబ్బాయి రాజుగా రికి వంగి నమస్కారం చేసి, తన బోడితల మీద జుట్టు తెప్పించే మార్గం ఏమిటా అని ఆలోచిస్తూ ఇంటికి వెళ్ళాడు.\nవాడు అలా వెళ్ళగానే రాజు మంత్రిని పిలిపించి, \"మంత్రీ, నీ కొడుక్కు నా కూతుర్నిచ్చి పెళ్ళి చేసేస్తాను. పెళ్ళి వెంటనే జరగాలి,” అన్నాడు.\nరాజు కూతురికీ, మంత్రి కొడుక్కూ పెళ్ళి నిశ్చయమైందని ఊరంతా పొక్కి పోయింది. మర్నాడే పెళ్ళి.\nరాజు తన కింత అన్యాయం ఎందుకు చేస్తున్నాడో కనుక్కుందామని మొద్దబ్బాయి మర్నాడు ఉదయం పరుగుపరుగున రాజ భవనానికి వెళ్ళాడు.\nఅప్పటికే పెళ్ళితంతు ఆరంభ మయింది. పెళ్ళికూతురూ, పెళ్ళికొడుకూ పీటల మీద కూర్చున్నారు. పురోహితుడు మంత్రాలు చదువుతున్నాడు. పురోహితుడి శిష్యుడు పెద్దలకు అక్షింతలు అందిస్తూ తిరుగుతు న్నాడు. పురోహితుడు పెళ్ళికొడుక్కు రాజు కూతురికీ, మంత్రి కొడుక్కూ మంగళసూత్రం ఇచ్చి పెళ్ళికూతురి మెడలో కట్టమన్నాడు. పెళ్ళికొడుకు లేచి నిలబడ్డాడు.\nఈ ఆడావుడిలో బోడిగుండువాణ్ణి ఎవరూ గమనించలేదు.\n\" ఆం ఫట్ !” అని మొద్దబ్బాయి గట్టిగా అరిచాడు.\nఅంతే! ఎక్కడివారక్కడ బొమ్మల్లాగా అయిపోయారు. అందరూ గుడ్లు అప్పగించి, మొద్దబ్బాయిని చూస్తూ ఉండిపోయారు.\nపెళ్ళి చూడవచ్చిన పౌరులూ, రాజ భవనంలో ఇతర పనులు చూస్తున్న వాళ్ళూ, \"ఏమిటిది? ఏమిటిది?\" అన్నారు ఎంతో ఆశ్చర్యంగా.\nమొద్దబ్బాయి వాళ్ళతో రాజు చేసిన మోసం చెప్పాడు.\n\" రాజుగారిదే తప్పు. ఈ పెళ్ళి జరగ టానికి వీల్లేదు! అబ్బాయీ, నువు పెట్టిన మంత్రం విప్పు, రాజకుమార్తెను నీకే ఇచ్చి చేసేటట్టు చూస్తాం,” అన్నారు వాళ్ళు.\n\"ఓం ఫట్!” అన్నాడు మొద్దబ్బాయి. మళ్ళీ అందరూ కదిలారు. అక్కడ చేరిన పదిమంది పెద్దలూ గడ్డిపెట్టిన మీదట రాజు మొద్దబ్బాయికి తన కూతురి నిచ్చి వైభవంగా పెళ్ళి చేసేశాడు.\n\"వాడి గుండు ఏమయింది, తాతయ్యా ? జుట్టు లేకుండానే రాజుకూతుర్ని పెళ్ళా డాడా? ” అని అడిగారు పిల్లలు.\n\"జుట్టుతోనే పెళ్ళాడాడు. లేకపోతే అంత గొప్ప మహా రాజుకూతురు ఒప్పు కుంటుందా ఏమిటి?” అంటూ తాతయ్య స్నానానికి లేచాడు.\n\"వాడికి జుట్టు ఎట్లా వచ్చిందో చెప్ప కుండానే పోతున్నావేం, తాతయ్యా?” అన్నారు పిల్లలు.\n\"దాని కేముందిరా? నాటకాలాడేవాళ్ళ దగ్గిర నుంచి టోపా ఒకటి సంపాదించి నెత్తిన పెట్టుకుని, ' ఆం ఫట్ ! ' అనేసరికి అది శాశ్వతంగా తలకు అంటుకుపోయింది. ఆ మాత్రం తెలీదూ?” అంటూ తాతయ్య స్నానానికి వెళ్ళిపోయాడు.",
            "book_page_end": 44
        },
        {
            "title": "మూర్ఖపద్ధతి",
            "book_page_start": 46,
            "pdf_page_start": 64,
            "pdf_page_end": 66,
            "author": "పి. రాధామణి",
            "genre": "నీతి కథ",
            "moral": "అతి గారాబం పిల్లలను మూర్ఖులుగా మారుస్తుంది. మూర్ఖులకు తెలివైన పద్ధతులను నేర్పి, వారిని కష్టపడి పనిచేసేలా ప్రోత్సహించాలి.",
            "keywords": [
                "మూర్ఖత్వం",
                "శివయ్య",
                "గారాబం",
                "పద్ధతి",
                "కూరగాయలు"
            ],
            "characters": [
                "శివయ్య",
                "సుందరమ్మ",
                "శివయ్య కొడుకు",
                "రైతు కొడుకు",
                "ఒక స్త్రీ కొడుకు"
            ],
            "locations": [
                "పల్లె",
                "తోట"
            ],
            "content": "ఒక చిన్న పల్లెలో శివయ్యా, సుందరమ్మా అనే దంపతులుండేవారు. వాళ్ళకు బాగా వయసు ముదిరాక ఒక కొడుకు పుట్టాడు. వాడు చాలా చిన్న పిల్లవాడుగా వుండగానే సుందరమ్మ చనిపోయింది. తల్లి లేని కొడు కును శివయ్య మరీ గారాబంగా పెంచ సాగాడు. తను దొడ్లో నానాశ్రమా పడి కూర గాయలు పండించి, వాటిని పట్టణంలో అమ్మి కుటుంబపోషణ చేసుకు వస్తున్నా, కొడుక్కు మాత్రం ఆ పని పాటులు ఏమీ చెప్పేవాడు కాదు శివయ్య. వాడు వేళకు తిని సోమరిపోతులా అక్కడా యిక్కడా తిరిగి వస్తూండేవాడు.\nశివయ్య పెద్దవాడైపోతున్నాడు. కొడుకు అతడికి కూరగాయలు పెంచే పనిలో చిన్న మెత్తుసాయం కూడా చేయక పోవటం చూసి, ఇరుగు పొరుగు వాళ్ళు శివయ్యతో, \"కుర్రవెధవను మరీ అంత పిచ్చి గారా బంగా పెంచటం మంచిది కాదు. కాస్త తోట పనీ అదీ నేర్పు, నీ బరువు భారం వాడూ కొంత మోస్తాడు,” అనే వాళ్ళు.\nకాని శివయ్య కొడుకు మీది వాత్సల్యం కొద్దీ యీ సలహాలేమీ పాటించేవాడు కాదు. \"కుర్రకుంక, యింకా పదిహేనేళ్ళయినా నిండ లేదు. తోట పని ఒకళ్ళు నేర్పితే గాని పట్టుబడనంతటి గొప్ప విద్యా ఏం? మరి నాలుగేళ్లు గడిస్తే వాడే స్వయానా అన్ని పనులూ చేసుకుంటాడు,” అనేవాడు.\nఒకనాడు శివయ్య పొద్దున్నే కూర గాయలు కోసి మూట గట్టుకుని సంతకు బయలుదేరుతూ, ఒకవేళ తాను తిరిగి రావటం ఆలశ్యం కావచ్చునని భావించి కొడుకుతో, \"ఒరే, ఇవ్వాళ నేను చీకటి పడి గాని ఇంటికి రాను. కూరమళ్ళకు కాస్త నీరు తగిలేలా చూడు. కొత్త చేంతాడు బావి పక్కనే వుంది,\" అని చెప్పాడు.\nశివయ్య కొడుకు సాయంత్రం కాగానే తండ్రి చెప్పిన తాడు తీసుకుని దాని ఒక కొసను బావిలో వేసి, రెండవ కొసను కూర గాయల పాదులన్నిటికీ తగిలేలా ఒక చుట్టు చుట్టి, వీధిలోకి ఆడుకోబోయాడు. శివయ్య సంతలో కూరగాయలు త్వరగా అమ్ముడు పోవటంతో పొద్దు గూక్క ముందే ఇంటికి తిరిగి వచ్చాడు.\nఅతడు కూరపాదుల దగ్గిరకు పోయి కొడుకు చేసిన పని చూసి పట్టరానంత కోపంతో కొడుకును పిలిచి, \"ఒరే, నువ్వింత మూర్ఖుడివని అనుకోలేదు. లోకంలో అసలింత మూర్ఖులుంటారనేది, యీనాటివరకూ నాకు తెలీదు. ఏమయినా, లోకంలో నీ కన్న మూర్ఖుడు కనబడితే గాని ఇంటికి తిరిగి రాను,” అని చెప్పి ఇల్లు వదిలి, మరో గ్రామం కేసి పోయాడు.\nశివయ్య గ్రామం వీధిన నడుస్తుండగా ఒక పశువుల కొట్టంలోంచి ఒక కుర్రవాడు \"అమ్మా!” అని బాధగా అరవటం విని పించింది. శివయ్య కొట్టంలోకి పోయి, ఒక ఆవు కాళ్ళ దగ్గిర పడున్న కుర్రవాణ్ణి చూసి, \"ఏం జరిగిందని అడిగాడు.\n\"అమ్మకు జ్వరంగా వుంది. అయ్య యింట్లో లేడు. ఎక్కువ పాలు దూడ తాక్కుండా చూసి, చుక్కపాలు కింద పడకుండా, ఆవుపాలు పితుక్కు రమ్మ న్నది, అమ్మ. దూడ ఒక్క పాలచుక్కయినా కింద పడకుండా పాలు తాగటం చూసి, నేనూ అలాగే చేయబోయాను. ఆవు గట్టిగా తన్నింది,” అన్నాడు కుర్రవాడు ఏడుస్తూ,\n\"వీడు నా కొడుక్కన్న కూడా మూర్ఖుడు!\" అనుకుంటూ శివయ్య వాడికి పాలు పితకటం ఎలాగో చెప్పి, చీకటి పడు తుండగా మరో గ్రామం చేరాడు.\nఈ సారి శివయ్య గ్రామవీధిన అడుగు పెడుతూనే ఒక ఇంట్లో నుంచి పెద్ద అరు పులు రావటం విన్నాడు. ఒక ఆడగొంతు విసుక్కుంటూ, \"చలికి, ప్రాణం పోతు న్నదిరా, బాబూ! తొందరగా నిప్పు పెట్టు!” అంటున్నది. దానికి జవాబుగా ఒక చిన్న గొంతు \" అరవకే, అమ్మా! నిప్పు పెడుతు న్నాను,” అని జవాబిస్తున్నది.\nశివయ్య ఏమిటా ఆ నిప్పు పెట్టటం అని ఆశ్చర్యపడుతూ చూసేంతలో ఒక కుర్ర వాడు మండుతున్న కట్టెపుల్లను ఇంటి చూరుకు అంటించబోతున్నాడు. ఆ కేకలు వేసుకుంటున్న వాళ్ళు తల్లీకొడుకులని శివయ్య గ్రహించాడు. కాని, చలిగా వుంటే ఇంటికి నిప్పు పెట్టటం ఏమిటా అని అతడు ఇంటి గుమ్మాన్ని చేరేంతలో, తల్లి పెద్దగా, \"తొందరగా నిప్పు పెట్టరా, బాబూ! ఇల్లు కాలిపోతే మరో ఇల్లు కట్టుకోవచ్చు. ప్రాణం పోతే వస్తుందా ? \" అంటున్నది.\nశివయ్య కుర్రవాడి చేతి లో నుంచి మండే కట్టెపుల్లను లాక్కుని, సంగతేమి టని అడిగాడు. వాడి తల్లికి ఒంట్లో బాగో లేదు. చలికి ఆగలేక నిప్పు పెట్టమంటున్నది. వాడు ఇంటికి నిప్పు పెట్టేస్తున్నాడు.\nతన కొడుకు కన్నా, పక్క గ్రామంలోని కుర్రవాడి కన్నా కూడా వీళ్ళిద్దరూ పెద్ద మూర్ఖులని శివయ్య అనుకుని, వాళ్ళకు చలి పోవాలంటే, ఇంటి మూల కుంపటిలో ఎలా నిప్పు వేసి రాజేసుకోవాలో చెప్పి, తన గ్రామానికి తిరిగి వచ్చాడు.\nశివయ్య కిప్పుడు లోకంలో మూర్ఖులకు కరువు లేదని తెలిసిపోయింది. తను అతి గారాబంగా పెంచటం వల్లనే తన కొడుకు మూర్ఖుడుగా తయారయా డన్న గుర్తింపు కూడా కలిగింది. మర్నాటి నుంచీ అతడు కొడుకును తనతో పాటు తోటపని చేయించ సాగాడు. కొద్ది కాలంలోనే వాడికి ఆ పనీలో ప్రావీణ్యం రావటమే గాక, శివయ్య పెద్ద వాడైపోయింతరవాత, వాడే స్వయంగా కూరలు పండించి అమ్ముకువస్తూ, తండ్రికి ఏ శ్రమా లేకుండా చేసి, సుఖపెట్టాడు.",
            "book_page_end": 48
        },
        {
            "title": "మహాభారతం",
            "book_page_start": 49,
            "pdf_page_start": 67,
            "pdf_page_end": 73,
            "author": "చందమామ బృందం",
            "genre": "పౌరాణికం",
            "moral": "ప్రతిజ్ఞకు కట్టుబడి ఉండటం, వంశ గౌరవాన్ని కాపాడటం.",
            "keywords": [
                "శంతనుడు",
                "గంగ",
                "భీష్ముడు",
                "సత్యవతి",
                "ప్రతిజ్ఞ",
                "విచిత్రవీర్యుడు"
            ],
            "characters": [
                "శంతనుడు",
                "గంగ",
                "దేవవ్రతుడు (భీష్ముడు)",
                "దాశరాజు",
                "మత్స్యగంధి (సత్యవతి)",
                "అంబ",
                "అంబిక",
                "అంబాలిక",
                "విచిత్రవీర్యుడు"
            ],
            "locations": [
                "హస్తినాపురం",
                "గంగా తీరం",
                "యమునా తీరం",
                "కాశీనగరం"
            ],
            "content": "దుష్యంతుడి అనంతరం భరతుడు రాజై, కణ్వమహామునిని పురోహితుడుగా పెట్టు కుని మహా వైభవంగా రాజ్యపాలన చేశాడు. భరతుడి మునిమనమడు హస్తి అనేవాడు. ఇతని పేరనే హస్తినాపురం ఏర్పడింది. ఆ హస్తికి అయిదోతరం వాడు కురువు; అతని పేరనే కురుక్షేత్రం ప్రసిద్ధమయింది. కురుడికి ఏడోతరం వాడు ప్రతీపుడు. ఇతని భార్య శిబి కూతురైన సునంద. వీరిద్దరికీ దేవాపీ, శంతనుడూ, బాహ్లికుడూ అనే ముగ్గురు కొడుకులు కలిగారు. వారిలో పెద్ద వాడైన దేవాపి తపస్సు చేసుకుంటానని వెళ్ళి పోవటం చేత శంతనుడు రాజయాడు.\nఒకనాడు శంతనుడు అరణ్యంలో వేటాడి గంగాతీరాన విశ్రాంతి తీసుకుం టూండగా అక్కడ అతని కొక చక్కని స్త్రీ కనిపించింది. ఆమె రూపలావణ్యాలు చూస్తే శంతనుడికి దేవకాంత అనిపించింది. ఆమె కూడా శంతనుణ్ణి చూసి ఆకర్షించ బడిన దానిలాగా అతన్ని రెప్ప వేయకుండా చూడసాగింది. ఇద్దరికీ ఒకరి మీద ఒకరికి మోహం ఏర్పడ్డట్టు గ్రహించి శంతనుడు ఆమెను పలకరించి, \" సుందరీ, నువ్వె వరు? ఒంటరిగా ఈ గంగాతీరాన ఎందుకు తిరుగుతున్నావు?” అని అడిగాడు.\n\"నీకు నన్ను పెళ్ళాడాలని మనసయి నట్టయితే నా కేమీ అభ్యంతరం లేదు. కాని ఒక్క నియమం ఉన్నది: నేను చేసే పను లకు అభ్యంతరం చెప్పినా, నన్ను నిందిం చినా, నేను నిన్ను విడిచి వెళ్ళిపోతాను,” అన్నది ఆ స్త్రీ. అందుకు సమ్మ తించి శంతను డామెను భార్యగా పరిగ్రహించాడు.\nవారి దాంపత్యంలో ఆమెకు వరసగా మగపిల్లలు కలుగుతూ వచ్చారు. పుట్టిన పిల్లలను పుట్టినట్టే ఆమె గంగలో పడేస్తూ వచ్చింది. ఇది శంతనుడికి చాలా బాధ కలిగించింది. కాని తాను ఇందుకు అభ్యం తరం చెబితే ఆమె తనను విడిచి పోతుందని భయపడి, ఏడుగురు కొడుకులను గంగ పాలు కానిచ్చాడు.\nకాని ఆమె ఎనిమిదవసారి మళ్ళీ కొడు కును కన్నప్పుడు, ఆ బిడ్డను చావనివ్వటం ఇష్టం లేక ఆమెను తూలనాడుతూ, \"పుట్టిన కొడుకు లందరినీ గంగలో వేశావు గదా. ఏ ఆడదైనా ఇలా సొంత బిడ్డలను చేతులారా చంపుకుంటుందా ? ఇకనైనా ఈ పుట్టిన వాణ్ణి బతికి ఉండనీ. ఇంతకూ నువ్వెవరు? బిడ్డలందరినీ ఎందు కిలా చంపుతున్నావు?” అని అడిగాడు శంతనుడు.\n\" నీకు కొడుకు కావాలని ఉంటే వీణ్ణి చంపకుండా నీ కిస్తాను. నాకు అడ్డు చెప్పావు గనక నే నిక నిన్ను విడిచి వెళ్ళి పోతాను. నే నె వ రి న నీ, నా పిల్లలను ఎందుకు చంపాననీ అడిగావు. చెబుతాను విను. నేను గంగను. వసిష్ఠుడు అష్టవసువు లను మనుషులుగా పుట్టమని శపించగా, వారు నన్నూ, నిన్నూ తల్లిదండ్రులుగా కోరుకున్నారు. వారి కోసమే నేను స్త్రీరూపం ధరించి ఇన్నాళ్ళూ నీకు భార్యగా ఉన్నాను. నా గర్భాన పుట్టిన వసువులను త్వరలోనే వారి లో కానికి పంపగలందులకు, పుట్టగానే చంపేస్తూ వచ్చాను. నీకు కొడుకు లేకుండా పోతాడేమో నని వీణ్ణి బతకనిస్తున్నాను,” అన్నది గంగ.\nఅయితే గంగ ఆ కొడుకును శంతనుడి కివ్వక, వాడితో సహా అంతర్ధాన మయింది. భార్యాపుత్రు లిద్దరినీ పోగొట్టుకున్న విచా రంతో శంతనుడు హస్తినాపురానికి తిరిగి వచ్చాడు. కొంత కాలం గడిచింది. ఒకనాడు అతను వేటాడుతూ గంగా తీరానికి వచ్చి, గంగా ప్రవాహం చాలా సన్ననిపాయగా ఉండటం చూసి ఆశ్చర్యపడ్డాడు. ఒక యువకుడు బాణాలు వేసి గంగా ప్రవాహా నికి ఆనకట్ట కడుతూండటం శంతనుడి కంటబడింది.\nఅప్పుడు గంగ తన పూర్వ రూపంలో శంతనుడి ముందు కనబడి, ఆ కుర్రవాణ్ణి చూపి, \" వీడు నీ ఎనిమిదో కొడుకు. ఇంత కాలమూ నేను వీణ్ణి పెంచి పెద్దచేశాను. వీడు వసిష్ఠుడి వద్ద వేదవేదాంగాలు నేర్చు కున్నాడు, పరశరాముడి వద్ద ధనుర్విద్య నేర్చుకున్నాడు. వీడి పేరు దేవవ్రతుడు. ఇక నువు వీణ్ణి తీసుకుపో,” అన్నది.\nశంతనుడు దేవవ్రతుణ్ణి తన వెంట హస్తినాపురానికి తీసుకుపోయి, యువ రాజును చేసి చాలా సంతోషించాడు.\nనాలుగు సంవత్సరాలు గడిచాయి. ఒక నాడు శంతనుడు యమునాతీరానికి విహ రించబోయాడు. అక్కడ అతనికి అపూర్వ మైన సువాసన తగిలింది. ఆ వాసన వచ్చిన దిక్కుగా వెళ్ళి, ఒక అపురూప సుందరి శరీరం నుంచి ఆ సుగంధం వస్తున్నట్టు తెలుసుకుని, శంతను డామెను పలకరించి, \"నువ్వెవరు? ఎవరి కూతురువు?” అని అడిగాడు.\n\" నేను దాశరాజు కూతుర్ని. నా పేరు మత్స్యగంధి. నన్ను యోజనగంధి' అని కూడా పిలుస్తారు. నా తండ్రి ఆజ్ఞాపించగా నే నిక్కడ తెప్ప నడుపుతూ, మనుషులను నది దాటిస్తాను,” అన్న దామె.\nవెంటనే శంతనుడు దాశరా జున్న చోటికి వెళ్ళి, \"నీ కూతుర్ని నా కిచ్చి పెళ్లి చెయ్యి,” అని అడిగాడు,\n\" నీ వంటి అల్లుడు దొరికితే అంత కన్న నా కేం కావాలి? అయితే, నా కూతురుకి పుట్టబోయే కొడుకు నీ అనంతరం రాజయే టట్టుంటే నా కూతురి నిచ్చి నీకు చేస్తాను.\" అన్నాడు దాశరాజు.\nదేవవ్రతుడు అదివరకే యువరాజై ఉండగా ముందు పుట్టబోయేవాడు తన అనంతరం రాజు కావటం పొసగదు. అందు చేత శంతనుడు దాశరాజు చెప్పినదానికి ఒప్పుకోక ఇంటికి తిరిగి వచ్చి, మత్స్య గంధిని పెళ్ళాడలేక పోయినందుకు పుట్టెడు విచారంలో మునిగిపోయాడు.\nదేవవ్రతుడు తండ్రి విచారం గమనించి కారణ మడిగాడు. శంతనుడు దాశరాజు కూతురు మాట చెప్పాడు. వెంటనే దేవ వ్రతుడు పెద్ద పరివారాన్ని వెంటబెట్టుకుని దాశరాజు వద్దకు వెళ్ళి, \" నా తండ్రికి నీ కుమార్తెను భార్య గా ఇయ్యి,\" అని అడిగాడు.\nదానికి దాశరాజు, \"బాబూ, ఈ పిల్ల ఉపరిచరవసువు కూతురు. ఈ పిల్లను ఆయన నా కిస్తూ, దీనిని తగిన వరుడి కిచ్చి చెయ్యమన్నాడు. దీని పేరు సత్యవతి. అసితుడైన దేవలుడు పెళ్ళాడతా నన్నప్పుడు కూడా నేను ఒప్పుకోలేదు. నీ తండ్రి చేసు కుంటానంటే తప్పక ఇస్తాను. కాని నాకు ఒకటే భయం. నువు చూడబోతే మహా యోధుడివి, వీరాగ్రేసరుడివి. సత్యవతికి పుట్టబోయే వాడు నీ ముందు ప్రాణాలతో నిలవటు కల్ల. ఆ భయంతోనే వెనకాడు తున్నాను,” అన్నాడు.\nఅప్పుడు దేవవ్రతుడు దాశరాజుతో, \" అలా అయితే నా ప్రతిజ్ఞ విను. నాకు నా తండ్రి రాజ్యం అక్కర్లేదు. సత్యవతికి పుట్టబోయే వాడే అందరితోబాటు నాకూ రాజుగా ఉంటాడు. అందరి ఎదటా నే నీ శపథం చేస్తున్నాను,” అన్నాడు.\nదాశరాజు దేవవ్రతుడితో, \"ఇలాటి ప్రతిజ్ఞ అందరూ చెయ్యగలరా? నువు రాజ్యత్యాగం చేసినా నీ సంతతి ఊరుకో వద్దా?” అన్నాడు.\nకాలక్రమాన విచిత్రవీర్యుడికి వివాహ యోగ్యమైన వయసు వచ్చింది. అదే సమ యంలో కాశీరాజు తన కుమార్తెలైన అంబ, అంబిక, అంబాలికలకు స్వయంవరం జరుపు తున్నానని చాటింపు వేశాడు. ఈ సంగతి తెలిసి భీష్ముడు సత్యవతితో చెప్పి, రథం మీద కాశీనగరానికి బయలుదేరి వెళ్ళాడు. స్వయంవరానికి అనేకమంది వచ్చి స్వయం వర మందిరంలో చేరారు. భీష్ముడు కూడా అక్కడికి చేరాడు. కాశీరాజు కుమార్తెలకు వచ్చిన వారి వివరాలు చెబుతున్నాడు.\nభీష్ముడు, \"నే నీ కన్యలను నా తమ్ముడి కిచ్చి చెయ్యటానికి తీసుకుపోతున్నాను,” అని ప్రకటించి, అంబనూ, అంబికనూ, అంబాలికనూ తన రథంలోకి ఎక్కించు కుని, అక్కడ చేరిన రాజులతో, \"ఈ కన్య లను విడిపించటానికి శక్తిగలవారు నాతో యుద్ధం చేసి నన్ను జయించండి,\" అని సవాలు చేశాడు.\nఅందరూ యుద్ధసన్నద్ధులై ఒక్కసారిగా అతని పైకి వచ్చారు. భీష్ముడు అంత మంది నుంచీ తనను రక్షించుకోవటమే గాక, కొందరిని చంపి, కొందరిని గాయ పరిచి భీభత్సం కలిగించి, కాశీరాజుకూతు ళ్ళతో సహా హస్తినాపురానికి బయలు దేరాడు. అందరూ ఓడిపోయాక సాళ్వుడు అతన్ని ఎదిరించి, ప్రాణాలతో తప్పిం చుకు పోయాడు.\nహస్తినాపురం చేరగానే భీష్ముడు సత్య వతితో సంప్రతించి, కాశీరాజు కుమార్తెలను ముగ్గురినీ విచిత్రవీర్యుడి కిచ్చి పెళ్ళి చేయ నిశ్చయించాడు.\nఆప్పుడు వారిలో పెద్దదైన అంబ, \"నేను అదివరకే సాళ్వుణ్ణి 'వరించాను.. అతను కూడా నాపై ప్రేమగా ఉన్నాడు. స్వయం వనం సక్రమంగా జరిగినట్టయితే నే నతన్ని వరించి ఉండే దాన్ని. నన్ను అసహాయు రాలిని చేసి తీసుకు వచ్చావు. ఇప్పటికైనా నా కోరిక చెల్లించటం నీకు ధర్మం,\" అని భీష్ముడితో అన్నది.\nభీష్ముడు మంత్రులతోనూ, పురోహితుల తోనూ, బంధువర్గంతోనూ ఆలోచించి, వారు అనుమతించగా అంబను సాళ్వుడి వద్దకు పంపేసి, అంబికనూ, అంబాలికనూ విచిత్ర వీర్యుడి కిచ్చి పెళ్ళి చేశాడు.\nఅంబికనూ, అంబాలికనూ పెళ్ళి చేసు కున్నాక విచిత్రవీర్యుడు బొత్తిగా స్త్రీలోలు డైపోయి, రాజ్యకార్యాలను విడిచిపుచ్చి, తన భార్యలతోనే కాలం గడపసాగాడు. అతనికి కాలక్రమాన క్షయవ్యాధి సంప్రా పమై, దానితోనే అతను మరణించాడు. భీష్ముడు మరొకసారి తన తమ్ముడికి ఉత్తరక్రియలు చేసి, పుత్రశోకంతో విల పించే సత్యవతిని ఓదార్చాడు,\nకొంతకాలమయాక సత్యవతి భీష్ముడితో, \"నాయనా, మీ తండ్రి వంశాన్ని నిలబెట్ట టానికీ, ఆయనకు పిండాలు వెయ్యటానికి నువు ఒక్కడివే మిగిలావు. ఆపద్ధర్మంగా, అంబికా అంబాలికల యందు నువు సంతా నంకను. ఆది సమ్మతం కాకపోతే తగిన కన్యను పెళ్ళాడి వంశంనిలబెట్టు,” అన్నది.\nభీష్ముడిందుకు సమ్మతించలేదు. \"నేను చేసిన ప్రతిజ్ఞ తప్పను. ఇంద్రపదవి ఇస్తా మన్నా నా నిర్ణయం మారదు. నువు ఆప ధర్మమని చెప్పేది అక్షరాలా అధర్మం. ఇంకొక ఆపద్ధర్మం ఉన్నది. దాన్నయినా పెద్దలనూ, ఆప్తులనూ, మంత్రులనూ విచా రించి మరీ అమలుచెయ్యాలి. ఆ ఆపద్ధర్మ మేమిటంటే, వంశం నిలబెట్టటానికి నీ కోడళ్ళు ఉత్తమ బ్రాహ్మణులద్వారా సంతానం పొందవచ్చు. పూర్వం పరశు రాముడు ప్రపంచంలోని క్షత్రియులందరినీ చంపినప్పుడు, చనిపోయినవారి భార్యలు బ్రాహ్మణోత్తముల ద్వారా సంతానం పొంది క్షత్రియవంశాలు నిలబెట్టారు. మనంకూడా అలాగే చేయవచ్చు,” అన్నాడతను.",
            "book_page_end": 55
        },
        {
            "title": "గాంధీకథ",
            "book_page_start": 57,
            "pdf_page_start": 74,
            "pdf_page_end": 77,
            "author": "చందమామ బృందం",
            "genre": "జీవిత చరిత్ర",
            "moral": "జాతి వివక్షను సహించకూడదు, అన్యాయాన్ని ఎదిరించాలి.",
            "keywords": [
                "గాంధీ",
                "దక్షిణాఫ్రికా",
                "జాత్యహంకారం",
                "సత్యాగ్రహం",
                "వలసదారులు"
            ],
            "characters": [
                "గాంధీ (మోహన్)",
                "అబ్దుల్లా",
                "త్యేబ్ శేఠ్",
                "బ్రిటిష్ అధికారులు"
            ],
            "locations": [
                "దక్షిణాఫ్రికా",
                "ప్రిటోరియా",
                "మరిట్జ్బర్గ్",
                "డర్బాన్",
                "ట్రాన్స్వాల్"
            ],
            "content": "గాంధీకి తెల్లవాళ్ళ జాత్యహంకారం ప్రిటో రియాకు వెళ్ళే దారిలో మరింత బాగా అనుభవమయింది. అతని రైలు మరిట్జ్ బర్గ్ చేరేసరికి చీకటి పడింది. రైల్వే అధికారులు అతన్ని ఒకటో తరగతి పెట్టె నుంచి బలా త్కారంగా దింపేశారు. చాలా చలిగా ఉంది. స్టేషను వెయిటింగ్ రూములో దీపం కూడా లేదు. దక్షిణాఫ్రికాలో భారతీయులు ఎలాటి అవమానాలకు గురి అవుతున్నారో అబ్దుల్లా చెప్పాడు కాడు. ఈ ఉద్యోగం నిలుపుకునే టందుకు తా ను ఈ అవమా'నాలు సహించాలా? లేక ఉద్యోగం మానేసి తిరిగి వెళ్ళి పోవాలా? ఎక్కడనైనా తనకు కష్టాలు తప్పేటట్టు లేవు. రాజకోటలో బ్రిటిషు ఏజంటుతో పేచీ మూలానే తానిక్కడికి వచ్చాడు. దీని అంతు చూడవలిసిందే ననుకుని అతను ప్రయాణం సాగించాడు.\nచాలన్ వద్ద రైలుప్రయాణం ఆగి పోయింది. అక్కడి నుంచి స్టాండర్టన్ అనే చోటికి గుర్రపు బండీలో ప్రయాణం చెయ్యాలి. బండీ లోపల అంతా తెల్ల దొరలు. మోహన ను బండి తోలేవాడి పక్కన కూర్చోమన్నారు. కొంతదూరం పోయాక అతన్ని ఫుట్బార్డు మీద నిలబడ మన్నారు. మోహన్ నిరాకరించాడు. బండి నడిపే ఉద్యోగి తెల్లవాడు. నల్లవాడి కింత పొగరా అని తెల్లవాడు మోహన్ ను కొట్ట నారంభించాడు. మోహన్ దెబ్బలు తిన్నాడే గాని కూర్చున్న చోటి నుంచి కదల లేదు. మిగిలిన తెల్లవాళ్ళు అడ్డపడ్డారు.\nస్టాండర్టన్ చేరాక గాంధీని కొందరు భారతీయ వర్తకులు కలుసుకుని, ట్రాన్స్ వాల్లో భారతీయులకు ఇలా అవమానాల పాలు కావటం రోజూ అనుభవమేనని చెప్పారు. జొహాన్స్ బర్గ్ చేరి అతను గ్రాండ్ నేషనల్ హెూటలుకు వెళ్ళితే, అందులో తెల్లవాళ్ళకు మాత్రమే ప్రవేశం ఉంటుం దన్నారు. అక్కడి నుంచి ప్రిటోరియాకు ఫస్ట్ క్లాస్ టిక్కెట్టు కొనటమే చాలా ప్రయాస అయింది; స్టేషన్ మాస్టరు ఒకంతట ఆ టిక్కెట్టు ఇవ్వలేదు. తోటి ప్రయాణీకు లైన తెల్లవాళ్ళు కొందరు అడ్డు పడకపోతే అతన్ని ఫస్ట్ క్లాసు పెట్టె నుంచి గెంటెయ్యడం జరగలేదు.\nడర్బాన్ నుంచి ప్రిటోరియాకు అప్పట్లో అయిదు రోజుల ప్రయాణం. ఈ అయిదు రోజులలోనూ దక్షిణాఫ్రికా భారతీయుల పరిస్థితి గాంధీకి బాగా తెలిసి వచ్చింది. భారతీయ వర్తకులు ఈ అవమానాలను సహించటం నేర్చుకున్నారు. కాని గాంధీ నేర్చుకున్నది వేరు. అతని బిడియమంతా పోయింది. అతని అంతరాత్మలోకి ఒక కొత్త దార్థ్యం ప్రవేశించింది. ఆ చలిరాత్రి మరిట్జ్ బర్గ్ స్టేషనులో అతను దక్షిణాఫ్రికా భార తీయులకు జరిగే అన్యాయాలను సహించ రాదని తీర్మానించుకున్నాడు. వాటిని ప్రతి ఘటించాలి; అవి అన్యాయాలని నచ్చ జెప్పాలి; పాలకులలో ఉండే సహజ మానవత్వాన్ని చైతన్యవంతం చెయ్యాలి. ఇది కేవలమూ తన సమస్య కాదు, తన జాతిది, మానవజాతిది. దక్షిణాఫ్రికా భార తీయులు పరిస్థితికి తల ఒగ్గారు.\nకోర్టులో లేచి నిలబడి మాట్లాడలేక పోయిన గాంధీ ప్రిటోరియా చేరుతూనే అక్కడి భారతీయులను సమావేశ పరిచి, ట్రాన్స్వాల్లోని భారతీయుల స్థితిని గురించి వారికి చెప్పాడు. సమావేశం జయప్రదంగా జరిగింది. భారతీయుల ఇక్కట్లను బహి రంగ పరచటానికొక సంస్థ ఏర్పడటం మంచిదని గాంధీ సూచించాడు. నేర్చుకో దలచిన వర్తకులకు తాను ఇంగ్లీషు నేర్పుతా నన్నాడు. ఒక మంగలీ, ఒక గుమాస్తా, ఒక చిల్లర దుకాణంవాడూ అతనికి మొదటి శిష్యులయారు.\nప్రిటోరియాలోని భారతీయులందరూ గాంధీకి పరిచయమయారు. అతను వారి కష్టాలను ప్రిటోరియాలోని బ్రిటిషు ఏజెం టుకు తెలిపాడు. బ్రిటిషు ఏజెంటు గాంధీ చెప్పినదంతా సానుభూతితోనే విని, తాను చేయగలిగినది ఏమీ లేదనీ, ట్రాన్స్వాల్ బోయెర్ రాష్ట్రమనీ అన్నాడు.\nబోయర్ ప్రభుత్వం ఆరెంజ్ ఫ్రీస్టేట్ నుంచి ఆదివరకే చాలామంది భారతీయ వలసదార్లను వెళ్ళగొట్టింది. దక్షిణాఫ్రికాలో పరువైన భారతీయుడికి స్థానం ఉన్నట్టు కనబడలేదు.\nఅతను ఆఫ్రికాకు వచ్చిన అసలు పని ఒక వ్యాజ్యానికి సంబంధించినది. ఈ వ్యాజ్యం ఇద్దరు సంపన్న భారతీయుల మధ్య ఏర్పడింది. ఒకడు నేటాల్కు చెందిన అబ్దుల్లా. రెండోవాడు ట్రాన్స్వాల్కు చెందిన త్యేబ్ శేఠ్ అనేవాడు. ఇద్దరూ కలిసి 40 వేల పౌనుల మొత్తం కోసం తగాదా పడుతూ, ఒకరి అంతు ఒకరు చూడటానికి నిశ్చయించుకున్నారు. గాంధీ చేయవలసిన పని అబ్దుల్లా తాలూకు పద్దులు చూసి, ప్లీడ ర్లతో సంప్రతించటం, ఎకౌంటు క్లర్కుపని అన్నమాట. ఎకౌంట్లు గుజరాతీ భాషలో ఉన్నాయి. వాటిని గాంధీ ఇంగ్లీషులోకి తర్జుమా చేసి, ప్లీడర్లు ఎలా పనిచేస్తున్నదీ శ్రద్ధగా గమనించాడు.\nఒక ఏడాదిపాటు ఈ పని చూశాక అత నికి ప్లీడరీ తనకుమించినపని కాదని తెలి సింది. ప్లీడర్లు కేవలమూ వాచాలత్వంతో కేసులు గెలవరు, సాక్ష్యాన్ని సరిగా ఉపయో గించి, నిజాయితీపై ఆధారపడి గెలుస్తారు. నిజాయితీగా ఉన్నవాడికి న్యాయం అనుకూలిస్తుంది.\nపరిశీలించి చూస్తే న్యాయం అబ్దుల్లా పక్షానే ఉన్నది. కాని వ్యాజ్యం పొడిగించిన కొద్దీ ఉభయపక్షాలకూ తీరని నష్టం కలుగు తన్నది. కక్షలు పెరగటమేగాక, డబ్బు మంచినీరులాగా ఖర్చవుతున్నది. అతి కష్టంమీద ఉభయపక్షాలూ మధ్యవర్తి నిర్ణయానికి ఒప్పుకున్నాయి.\nమధ్యవర్తి తీర్పు అబ్దుల్లాకే అనుకూల మయింది. ఆ తీర్పును వెంటనే అమలు చేసేపక్షంలో త్యేబ్కేర్ దివాలా- ఎత్తటం ఖాయం. అతని వద్ద దఫాలవారీగా డబ్బు తీసుకునేటందుకు అబ్దుల్లాను గాంధీ ఒప్పిం చాడు. లాయరు చెయ్యవలసిన పని ప్రతి పక్షులను ఏకంచెయ్యటమే నని అతనికి తోచింది.\nఎప్పుడైతే వ్యాజ్యం పరిష్కారమయిందో అప్పుడే గాంధీ ఉద్యోగంకూడా అయిపో యింది. స్టీమరెక్కి ఇండియాకు వచ్చేద్దా మని అతను ప్రిటోరియా నుంచి డర్బానుకు వచ్చేశాడు. అబ్దుల్లా అతని గౌరవార్థం వీడ్కోలు విందు ఏర్పాటుచేశాడు.\nఆ విందులో ఒక పత్రికలోని వార్త ఒకటి గాంధీ కంటపడింది. ఆ వార్త ఏమంటే, నేటాలులో నివసించే భారతీయుల కు వోటింగుహక్కు లేకుండా చెయ్యటానికి నేటాలు శాసనసభలో ఒక బిల్లు ప్రవేశపెట్ట బోతున్నారట.\nఅబ్దుల్లాకు గాని, విందుకు వచ్చిన ఇతర వర్తకులకుగాని ఈ విషయమై ఏమీ తెలీదు. వారికి తెల్లవారితో వర్తకరీత్యా సంభా షించేపాటి ఇంగ్లీషుమాత్రమే వచ్చును గాని, పత్రికలు చదివేపాటి రాదు. అదీగాక వారు వర్తకం చేసుకునేనిమిత్తం వచ్చిన వారేగాని రాజకీయాలలో వారికి ఆసక్తిలేదు. రాజకీయాలకూ, తమ వ్యాపారానికి సంబం ఉన్నదని వారెరగరు. ఆరెంజి ఫ్రీస్టేటు నుంచి అంతక్రితమే భారతీయ వర్తకులను పారదోలారు. నేటాలు కూడా అదే రకం జాతివివక్షతను అనుసరించ బోతున్నది.",
            "book_page_end": 60
        }
    ],
    "statistics": {
        "total_stories": 12,
        "author_counts": {
            "ఎస్. ఆదినారాయణరావు": 1,
            "చందమామ బృందం": 5,
            "వంగూరి లక్ష్మీకృష్ణమూర్తి": 1,
            "అజ్జరపు హనుమంతరావు": 1,
            "కాపుగంటి త్రినాథ్ విజయకుమార్": 1,
            "బి. వెంకటరావు": 1,
            "టి. నాగభూషణం": 1,
            "పి. రాధామణి": 1
        },
        "genre_counts": {
            "జానపద కథ": 2,
            "హాస్యం": 2,
            "బేతాళ కథ": 1,
            "నీతి కథ": 3,
            "రాజకీయం": 1,
            "బుద్ధి కుశలత": 1,
            "పౌరాణికం": 1,
            "జీవిత చరిత్ర": 1
        }
    }
}