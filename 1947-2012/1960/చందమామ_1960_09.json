{
    "book_id": "చందమామ_1960_09",
    "stories": [
        {
            "title": "మహాభారతం",
            "book_page_start": 2,
            "pdf_page_start": 20,
            "pdf_page_end": 22,
            "author": "చందమామ బృందం",
            "genre": "పురాణ కథ/యుద్ధ ఘట్టం",
            "moral": "గుర్తించబడలేదు",
            "keywords": [
                "మహాభారతం",
                "ద్రోణుడు",
                "అర్జునుడు",
                "సైంధవుడు",
                "యుద్ధం"
            ],
            "characters": [
                "అర్జునుడు",
                "కృష్ణుడు",
                "దుర్యోధనుడు",
                "ద్రోణుడు",
                "భీముడు",
                "అలంబుసుడు",
                "ఘటోత్కచుడు"
            ],
            "locations": [
                "కురుక్షేత్రం"
            ],
            "content": "అర్జునుడి విజృంభణ చూసి దుర్యోధనుడు ఓర్చలేనివాడై, తన సర్వసేనాని అయిన ద్రోణుడి దగ్గిరికి వెళ్లి, \"ఆచార్యా, అర్జునుడు మన సేనలను కార్చిచ్చులాగా దహించు కుంటూ సైంధవుడున్న దిక్కుగా వెళుతూ ఉండటం చూశావా?” అన్నాడు.\n\" వ్యూహముఖంలో చిన్న సందు చూసు కుని కృష్ణుడు అర్జునుడి రథాన్ని నా పక్కగా తప్పించి ముందుకు తోలుకుపోయాడు. అర్జు ణుణ్ణి వెంబడించి పట్టుకునే వేగం నాకు లేదు. అదీగాక పాండవయోధులు వ్యూహ ముఖానికి వచ్చి ఉన్నారు. నేను వారినుంచి వ్యూహాన్ని కాపాడాలి. నీవు అర్జునుణ్ణి నిరపాయంగా ఎదుర్కొనే మార్గం నేను చూస్తాను. నేను నీకొక బంగారు కవచం తొడుగుతాను. అది నీ శరీరంమీద ఉండగా, అర్జునుడు కాడుగదా, దేవేంద్రుడైనా నిన్నెమీ చేయలేడు,\" అంటూ ద్రోణుడు మంత్రోచ్చాటన చేస్తూ ఒక దివ్యమైన కవచాన్ని దుర్యోధనుడికి తొడిగి, ఆశీర్వ దించాడు. దుర్యోధనుడు ఆ కవచం ధరించి బోలెడంత సైన్యాన్ని వెంటబెట్టుకుని అర్జును డున్న చోటికి వెళ్ళాడు.\nసాయంకాలం కావస్తున్నది. ఇంకా అర్జు నుడు సైంధవుణ్ణి చేరుకోలేదు. ఒక చెంప అర్జునుడు తన బాణాలతో సైన్యాలను సంహరిస్తూ ఉంటే ఇంకొక చెంప కృష్ణుడు రథాన్ని వాయువేగంతో ముందుకు నడు పుకుపోతున్నాడు. గుర్రాలు బాణాల దెబ్బలు తినీ, మెలికలు తిరుగుతూ నడిచి, చచ్చి పోయిన పీనుగుల గుట్టలమీదిగా పరిగెత్తి ఆకలిదప్పులతో డస్సి, కదలలేని స్థితికి వచ్చాయి. ఆ అదను చూసుకుని కౌరవ సేనలు ఉత్సాహంతో అర్జునుడిపైకి అన్ని వైపులనుంచీ వచ్చాయి. ఆర్జునుడు ఒక వంక తన బాణాలతో ఆ సైన్యాన్ని సమీ పానికి రాకుండా చూసుకుంటూ, ఒక అస్త్రంతో భూమిని భేదించి ఒక చిన్న సరస్సు ఏర్పాటుచేశాడు, బాణాలతో ఒక ఇల్లులాగా నిర్మించాడు. ఈ విడ్డూరం చూసి శత్రు సైనికులు అద్భుతం చెందుతూండగా కృష్ణుడు తాపీగా రథపు గుర్రాలను విప్పి, వాటికి గుచ్చుకున్న బాణాలు ఉపాయంగా పెరికి, గుర్రాలను నీటిలో కడిగి, వాటిచేత నీరు తాగించి, వాటికి మేత వేసి, మళ్ళీ వాటిని రథానికి పూనాడు. ఇంతసేపూ తన చుట్టూ ఉన్న శత్రు సైన్యంతో యుద్ధం చేస్తూ ఉండిన అర్జునుడు రథ మెక్కి బయలుదేరాడు.\nఇప్పుడు అర్జునుడి రథం శరవేగంతో కదిలి సైంధవుడున్న చోటికి వెళ్ళింది. అర్జు నుడు సైంధవుణ్ణి చూడగానే దుర్యోధనుడి తమ్ములందరూ హాహాకారాలు చేశారు.\nఆ సమయంలో దుర్యోధనుడు కవచం ధరించి ఒంటరిగా అర్జునుడికి ఎదురు వచ్చాడు. ఇద్దరికీ యుద్ధం జరిగింది. దుర్యో ధనుడి బాణాలు అర్జునుడి శరీరాన్ని గాయ పరిచాయి గాని, అర్జునుడి బాణం ఒక్కటీ దుర్యోధనుడి కవచాన్ని ఛేదించలేక పోయింది. ఇది గమనించి అర్జునుడు వడి వడిగా దుర్యోధనుడి బాణాన్నీ, గుర్రాలనూ, సారథినీ ధ్వంసంచేసి దుర్యోధనుడి హస్తా లను గాయపరిచాడు.\nఈలోపల ద్రోణుడున్న చోట కూడా ఉభయపక్ష యోధుల మధ్యా తీవ్రంగా యుద్ధం సాగుతున్నది.\nభీముడికీ అలంబుసుడనే రాక్షసుడికీ గొప్ప యుద్ధం జరిగింది. మొదట్లో భీముడు మూర్ఛపోయి, తరువాత వాణ్ణి ఓడించేసరికి వాడు పారిపోయాడు. ఆ తరవాత ఘటో త్కచుడికీ, వాడికీ యుద్ధం జరిగింది. ఇద్దరూ రాక్షసులే. ఈ యుద్ధంలో అలం బుసుడు చచ్చిపోయేసరికి పాండవ యోధులు పొందిన ఆనందానికి మేరలేదు.\nఈలోపల ధర్మరాజుకు అర్జునుణ్ణి గురించి బెంగ పట్టుకున్నది. ఆయన సాత్య కిలో, \" అర్జునుడు ఉదయమనంగా కౌరవ సేన ప్రవేశించాడు, ఇప్పుడు అస్తమయం కావస్తున్నది. కౌరవుల సింహనాదాలు విన వస్తున్నాయి. నీవు కాస్త అర్జునుడికి తోడుగా వెళుదూ!” అన్నాడు. సాత్యకి ధర్మరాజు రక్షణభారం భీముడిపై వేసి, రథంపైన అర్జును డుండే చోటికి బయలుదేరాడు.\nప్రచండ వాయువులాగా సాత్యకి శత్రు సేనలను చెదరగొట్టుకుంటూ ముందుకు పోతూండగా ద్రోణుడు అడ్డుపడి \"ఏమోయీ, నీచుడిలాగా నీ గురువు అర్జు నుడు నాతో యుద్ధం చెయ్యటానికి బదులు నాకు ప్రదక్షిణం చేసి ముందుకు సాగి పోయాడు. నీవుకూడా అదే పని చెయ్యి. లేకపోతే నీ ప్రాణాలు దక్కవు!” అన్నాడు.\n\"బాహ్మణోత్తమా, గురువు చూపించిన మార్గం శిష్యుడు అవలంబించటమే ధర్మం గదా! నన్ను వెళ్ళనివ్వండి!” అంటూ సాత్యకి ఆయనను తప్పుకుని ముందుకు పోయాడు. ద్రోణుడు తన సేనను కృత వర్మకు అప్పగించి సాత్యకిని వెన్నాడాడు.\nద్రోణుడు తనను చేరవచ్చేలోగా సాత్యకి ఒక గజ సైన్యాన్ని ఎదుర్కొని నాశనం చేశాడు, మగధ దేశానికి చెందిన జలసంధు డనేవాడితో యుద్ధంచేసి వాణ్ణి చంపేశాడు. ఇంతలో ద్రోణుడూ, దుస్సహుడూ, విక ర్ణుడూ, చిత్రసేనుడూ, వివింశతీ, దుర్మర్ష ణుడూ, సత్యవ్రతుడూ మొదలుగాగల కౌరవ యోధులు సాత్యకిని చుట్టుముట్టి యుద్ధం చేశారు. సాత్యకి అందరితోనూ పోట్లాడి అందరినీ దెబ్బతీశాడు. తరవాత దుర్యో ధనుడు వచ్చి సాత్యకితో యుద్ధం చేసి దెబ్బతిని నిష్క్రమించాడు. ఇంతలో కృత వర్మ వచ్చాడు. ఇద్దరూ కొంతసేపు ఘోరంగా పోరాడినాక కృతవర్మ శరీరమంతా నెత్తురు మయమై రథంనుంచి కింద పడిపోయాడు.",
            "book_page_end": 4
        },
        {
            "title": "క్షీరసాగరమథనం (గే)",
            "book_page_start": 5,
            "pdf_page_start": 23,
            "pdf_page_end": 26,
            "author": "ఉత్పల సత్యనారాయణాచార్య",
            "genre": "పురాణ కథ/గేయ కవిత",
            "moral": "గుర్తించబడలేదు",
            "keywords": [
                "క్షీరసాగరం",
                "మందర పర్వతం",
                "దేవతలు",
                "దైత్యులు",
                "ఆదిశేషుడు"
            ],
            "characters": [
                "దేవతలు",
                "దైత్యులు",
                "ఇంద్రుడు",
                "ఆదిశేషుడు (వాసుకి)",
                "మందర పర్వతం"
            ],
            "locations": [
                "క్షీరసాగరం",
                "మేరు శిఖరం",
                "కైలాసం",
                "పాతాళము"
            ],
            "content": "తృతీయాశ్వాసము :\nఈ విధముగ వారండఱు\nఏడు దీవులను దాటిరి,\nమేరు శిఖరమునకు చేరి\nక్షీరాబ్ధిని పొడగాంచిరి.\nతెల్లని ఆ పాలవెల్లి\nజెల్లు విరిసినట్లుండెను;\nతెలి మబ్బులు మొత్తములై\nదిగి వచ్చినయట్లుండెను.\nఅవలి యొడ్డు కానరాని\nఅంతులేని పాలవెల్లి,\nనురుగులతో తరగలతో\nపొరలి పొర్లి పడుచుండెను.\n\"ఏమయ్యా దేవేంద్రా !\nఈ సంద్రము చిలుకుటెట్లు?\nఎంత పెద్ద కొండైనను\nఇందడుగున పడిపోవును!\nకడలిని మథియించుటకును\nకవ్వమొకటి కావలెగద !\nఏమందువు?” అని దైత్యులు\nఇంద్రు నడుగ సాగినారు.\n\"మందరమను పర్వత మది\nమంచుకొండకన్న మిన్న;\nదాని నిటకు మోసి తెచ్చి\nత్రచ్చ వలయు సందరమును.\nమన మందఱ మచటి కేగి\nమందరమును గొని తెత్తము,\nరా రం”డని దేవేంద్రుడు\nవారినెల్ల పిలిచినాడు.\nమందరగిరి గొనితెచ్చుట\nమా వంతని మా వంతని\nజబ్బ చఱచి దైతేయులు\nచయ్యన ఆటకేగినారు.\nమందరగిరి ఆకసమును\nఅందుకొనెడు నట్లుండెను;\nకట్టెదుటను నున్నవారి\nగొట్టవచ్చి నట్లుండెను.\nదైతేయులు మందరగిరి\nతామొక్కరు పెఱుకదలచి,\nఅటు పట్టిరి, ఇటు పట్టిరి—\nఅంగుళమది కదలలేదు!\nమేని కిసుక పూసికొనిరి,\nమీసములను మెలివేసిరి,\nఅటు పట్టిరి, ఇటు పట్టిరి—\nఅంగుళమది కదలలేదు!\nదేవత లటు పట్టుకొనిరి,\nదితి సుతు లిటు పట్టుకొనిరి;\nఅప్పటికిని ఆ పర్వత\nమావంతయు కదలలేదు;\nదేవత లట చతికిలబడి\nదిగులుతోడ కూర్చుండిరి ;\nవగపుతోడ దైతేయులు\nమొగమెత్తగ లేకుండిరి.\nఅపు డచటి కొక బలాఢ్యు\nడరుదెంచుట కనిపించెను;\nకైలాసపు శిఖర మటకు\nకదలి వచ్చె ననిపించెను.\nఆతని కొక వేయి పడగ;\nలా పడగల పైన మణులు!—\nధగధగమని మెఱయుచుండె!\nభగభగమని మండుచుండె!\nవారందఱు అతనికడకు\nచేరి మ్రొక్కి నిలిచినారు;\nఆతని బుసబుస్సులకే\nఅల్లలాడి పోయినారు !\n\"ఓ మహాత్మ! నీ వెవరవొ\nమే మెఱుగము; మా కోసము\nభగవంతుడు మిమ్మిచటికి\nపంపెనంచు భావింతుము!\nమందరమును పాలసంద్ర\nమందున పడవేయవలయు!\nఓ మహాత్మ! అట్లొనర్చు\nసామర్ధ్యము నీకె కలదు!\nనీ శక్తిని వర్ణింపగ\nఆ శేషునికైన తరమె?”\nఅని యింద్రుడు ప్రార్థింపగ,\nఅతడు నవ్వి యిట్టులనెను :\n\"నేనే ఆ శేషండను—\nనెఱవేర్తును మీ కార్యము;\nమందరమును చూపించుడు,\nసందరమున పడవైతును!”\nఅని నంతట వారందఱు\nఆనందము పొందినారు;\nమందరగిరికా మహాత్ము\nనందఱు గొని పోయినారు.\nశేషుని గని మందర గిరి\nశిర మొగ్గిన యట్లుండెను;\nపసిబాలుని కడనుండిన\nఇసుక గూడు లాగుండెను.\nశేషుడంత మందర గిరి\nచివర వఱకు చుట్టచుట్టి,\nఫెళ ఫెళ మన నొక్కసారి\nపెల్లగించి పడద్రోసెను !\nదానిక్రింద పడి కొందఱు\nదైత్యులు మరణించినారు;\nతక్కిన వా రింద్రునిపై\nఅక్కను వెలి గ్రక్కినారు.\nఅంతటనా యాది శేష\nడా కొండను సంద్రమునకు\nదొర్లించుచు, పొర్లించుచు\nతోడి తెచ్చి యిట్లడిగెను :\n\"ఇంద్రా! ఈ కొండతోడ\nఏమిచేయ దలచినావు ?”\nఅని యడిగిన శేషునకును\nఆతడిట్లు చెప్పినాడు :\n\"ఈ కొండను కవ్వముగా\nఏర్పరించి చిలికినచో\nఅమృత మిందు పుట్టగలదు —\nఅది త్రాగిన చావుండదు!”\nఆ మాటను విని శేషుడు\n\"ఐన కవ్వమునకు త్రాడు\nఏది?” అనుచు ప్రశ్నించెను;\nఇంద్రుం డాలోచించెను—\n\"స్వామీ! ఆ భారమ్మును\nతామే వహియింపవలయు,”\nఅని యింద్రుడు ప్రార్థింపగ,\nఆదిశేషు డిట్లనియెను :\n\"దేవేంద్రా! నా కించుక\nతీఱుపాటు లేదిప్పుడు —\nనా తమ్ముడు వాసుకి యను\nనాగరాజు కలడొక్కడు,\nఆతని కిది నచ్చచెప్పి,\nఅమృతమందు భాగమిచ్చి,\nమీ పని నెఱవేర్చుకొనుడు—\nమేలయ్యెడుగాత మీకు!”\nఅని శేషుడు చెరచెర చని\nఆంతలోన మాయమయ్యె —\nఇంద్రాదులు వాసుకి కొఱ\nకేగినారు పాతాళము.\nఇంద్రుని గని నాగేంద్రుడు\nఎంతయొ సంతోషించెను;\nమన మిద్దఱ మింద్రులమని\nమైత్రిని గావించుకొనెను.\nఅమృత విషయమపు డింద్రుడు\nఅతని చెవిని వేసినాడు;\nవాసుకి పెల్లుబ్బిపోయి\nవారి వెంట వచ్చినాడు. --(సశేషం)",
            "book_page_end": 8
        },
        {
            "title": "జ్వాలాద్వీపం-9",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "ఫాంటసీ/సాహసం",
            "moral": "సంకల్ప బలం, తెలివైన ఉపాయం ధైర్యంతో కూడిన శారీరక బలంతో పోరాడి విజయం సాధిస్తుంది.",
            "keywords": [
                "జ్వాలాద్వీపం",
                "చిత్రసేనుడు",
                "ఉగ్రాక్షుడు",
                "కాంతిమతి",
                "నాగవర్మ"
            ],
            "characters": [
                "చిత్రసేనుడు",
                "కాంతిమతి",
                "అమరపాలుడు",
                "ఉగ్రాక్షుడు",
                "నాగవర్మ",
                "వీరసింహుడు"
            ],
            "locations": [
                "కపిలపురం కోట",
                "రాజప్రాసాదం"
            ],
            "content": "[రాజకుమార్తె కాంతిమతి చిత్రసేనుడితో తన తండ్రి కపిలపురం కోటలో బంధించబడి వున్నాడని చెప్పింది. చిత్రసేనుడు సైన్యాలతో అక్కడికి వెళ్ళేసరికి, బురుజులమీద సైని కులూ, కోటమీద రెండు భయంకర పక్షులూ కనిపించినై. వాటిని బెదరకొట్టేందుకు మండుతూన్న కాగడాలు చూపితే చాలు అన్నాడు, అమరపాలుడు. తరవాత —]\nఅమరపాలుడి మాటల్లో చిత్రసేనుడికి పూర్తి విశ్వాసం కలిగింది. ఆనాటి ఉదయం అతడు స్వయంగా భయంకర పక్షుల కొట్టా లకు నిప్పు పెట్టి, వాటిని సర్వనాశనం చేసి వున్నాడు. కాని, ఉగ్రాక్షుడికి మాత్రం ఆ పక్షు లంటే వున్న బెదురు పోలేదు.\n\"మండుతూన్న కాగడాలు చూపితే, ఆ భయంకర పక్షులు మనమీద దాడి చేయకుండా పారిపోతయ్యా? ఇది నిజమా?” అన్నాడతడు ఎగిరి గంతేస్తూ.\n\"ఏయ్, కాగడాలూ!\" అంటూ అమర పాలుడు కేకపెట్టాడు. ఆ వెంటనే నూనె ఓడుతున్న పెద్దపెద్ద దివిటీలు చేతబట్టుకుని కొందరు సైనికులు ముందుకొచ్చారు.\nఅమరపాలుడు వాళ్ళను చిత్రసేనుడికి చూపుతూ, \"మహారాజా! మీరు ఆజ్ఞ యిచ్చారంటే, వాటిని వెలిగించి సైనికులు కోటగోడలకేసి నడుస్తారు. వాళ్ళతో కలిసి తతిమ్మా సైన్యం కోటను ముట్టడించ వచ్చు,” అన్నాడు.\n\"హేయ్!\" అంటూ ఉగ్రాక్షుడు తన రాక్షస బంట్లకేసి చప్పట్లు చరిచాడు. \"హెూఁ, మహానాయకా, వచ్చాం, వచ్చాం!” అంటూ రాక్షసులు అన్ని వైపులనించీ ఉగ్రాక్షుణ్ణి చుట్టుముట్టారు.\n\"మీలో కొందరు మంచి జవ వున్న మానుల్ని పడగొట్టి, వాటితో కోటద్వారాన్ని ఢీకొట్టి బద్దలుచేయండి. మిగతావాళ్ళు గున పాలు తీసుకుని కోటగోడల్ని పునాదులతో ఎత్తి అవతల వేయండి,\" అంటూ ఉగ్రా క్షుుడు తన సేవకులను ఆజ్ఞాపించి, చిత్ర సేనుడితో, \"మహారాజా! మనం ఒక్క ముఖద్వారాన్నుంచేకాక, అన్ని వైపులనుంచీ కోటలో జొరబడటం మంచిది. కోటలోనూ, బురుజులమీదా వున్న కొద్దిమంది శత్రు వులూ అందువల్ల ఒక్కటై మనను ఎదిరించ లేరు. ఇక ... ఆ భయంకర పక్షులు మనమీద పడకుండా చూసే బాధ్యత అమరపాలు డిది!” అన్నాడు.\n\"నువ్వేమీ భయపడకు, ఉగ్రాక్షా! నీ రక్షణభారం నాది,” అన్నాడు అమర పాలుడు తన అనుచరుల కేసి కన్ను గీటుతూ.\n\"మానవాధముడివైన నువ్వా, ఈ మహా రాక్షసుణ్ణి రక్షించేది?” అంటూ ఉగ్రాక్షుడు పళ్ళు కొరికి, రాతిగదను పైకెత్తబోయాడు.\n\"ఆగు, ఉగ్రాక్షా!\" అన్నది రాజకుమారి కాంతిమతి ఆజ్ఞాపిస్తున్నదానిలా. \" మీరూ మీరూ యిక్కడ దెబ్బలాడి బలాబలాలు తేల్చుకునే లోపల, కోటలో బంధింపబడి వున్న నా తండ్రిగారికి శత్రువులనుంచి అపాయం కలగవొచ్చు. మహారాజా! నాకు సహాయం చేస్తానని మీరు మాట యిచ్చి వున్నారు,” అన్నది చిత్రసేనుడితో.\n\"అవును,\" అంటూ చిత్రసేనుడు తల వూపి, ఉగ్రాక్షుడితో, \"నువ్వు రాక్షసశ్రేష్ఠు డివే, అందులో సందేహంలేదు. నీ ప్రతాపం అమరపాలుడిమీద కాదు చూపించవల సింది, ఆ కోటలో వున్న శత్రువులమీదా, దానిమీద గస్తీ తిరుగుతున్న భయంకర పక్షులమీదా,” అన్నాడు.\nచిత్రసేనుడు యిలా అనగానే ఉగ్రాక్షుడు ముఖంలో ఎక్కడ లేని తెగువా, పౌరుషం కనబరుస్తూ, \"ఒరే బంట్లూ, ఊఁ!” అన్నాడు అడవి మార్మోగేలా. ఆ వెంటనే రాక్షసులు మానుల్లాంటి చెట్లమీద పడి, వాటిని కూకటివేళ్లతో పెళ్లగించి, కొమ్మలూ రెమ్మలూ చేతులతో దూసేసి, పెద్ద పెద్ద బోదె లను భుజాలమీద పెట్టుకొని, రంకెలు వేస్తూ కోటగోడలకేసి పరిగెత్తసాగారు. అదే సమ యంలో వారికి వెనకగా, చిత్రసేనుడి సైని కులూ, భగభగ మండుతున్న కాగడాలతో కొందరు భటులూ పరిగెత్తారు.\nకనుమూసి తెరిచేంతలో కోటప్రాంత మంతా రణగొణ ధ్వనులతో దిమ్మెత్తి పోయింది. చిత్రసేనుడూ, అతడికి వెనకగా కాంతిమతీ సైనికులను ఉత్సాహపరుస్తూ తమతమ ఆశ్వాలను దూకించారు. ఉగ్రా క్షుుడు రాతిగదను గాలిలో వూపుతూ భీక రంగా బొబ్బరిస్తున్నాడు.\nసరిగా కోటగోడలు నూరుగజాల దూరంలో వున్నవనగా, కోట బురుజుల మీదినుంచి ఒక్కుమ్మడిగా బాణాలు వర్షా పాతంలా వచ్చి సైనికులమీదా, రాక్షసులు మీదా పడినై. అదే సమయంలో చిత్రసేనుడి సైనికులలో బాణాలు వదలగలిగినవారు, మోకాళ్ళమీద వంగి గురిచూసి, బురుజుల మీద వున్న శత్రువులమీదికి బాణాలు వది లారు. ఈ గందరగోళంలో కొందరు రాక్ష సులు కోట ద్వారాలను సమీపించి, తమ భుజాలమీద వున్న చెట్టుబోదెలతో తలుపు లను ఢీకొట్టసాగారు. మరికొందరు పెద్ద పెద్ద గునపాలతో కోటగోడలను పొడిచి బండ రాళ్లను బదాబదలు చేయసాగారు.\nఉన్నట్టుండి ఆకాశం ఫెళ్లుమని ఉరిమి నట్టయింది. అందరూ నివ్వెరపోయి తేరు కునే లోపల సుడిగాలిలా భయంకర పక్షులు రెండూ మహావేగంతో సైనికులకేసి రాసాగినై. అమరపాలుడు తన చేతిలో మండుతూన్న కాగడాను పైకెత్తి పక్షులకేసి ఝళిపిస్తూ, \"భయపడకండి! కాగడాలను వాటిమీదికి గురిచేయండి!” అంటూ హెచ్చ రించాడు. మరుక్షణమే కాగడాలు మంటలు కక్కుతూ భయంకర పక్షులకేసి లేచినై.\nభయంకర పక్షులు చెవులు చిల్లులు పడేలా వికృతంగా అరిచి, సైనికుల మీదికి దూకబోయేవల్లా, తిరిగి ఆకాశంలోకి లేచినై. వాటిమీద వున్న పులిరాయుళ్లు తమవద్ద వున్న శూలాలతో వాటి మెడలమీద పొడిచి, అవి సైనికులమీద పడేలా చేసేందుకు ప్రయత్నించారు. కాని, కింద కాగడా మంట లను చూసిన పక్షులు తమ రౌతుల స్వాధీనం తప్పినై. అందులో ఒకటి రౌతు పొడిచిన శూలం పోటుకు రెచ్చిపోయి ఆకా శంలో తలకిందుగా పల్టీకొట్టింది. పట్టుతప్పిన రౌతు కీచుమంటూ అరిచి, చేతిలోవున్న శూలాన్ని మరింత గట్టిగా గుప్పెట్లో బిగించి పల్టీలు కొడుతూ, అంత ఎత్తునుంచి సైన్యం మధ్య పడిపోయాడు. సైన్యంలో విజయ ధ్వానాలు మిన్నుముట్టినై. చూస్తూండగానే భయంకర పక్షులు రెండూ ఆకాశంలో మాయమయినై.\nభయంకర పక్షుల సహాయాన్ని నమ్ము కుని, అంతవరకూ గుండె దిటవుతో కోట బురుజులమీద నిలబడిన నాగవర్మ సైని కులు, ఒక రౌతు చావటం, పక్షులు పలా యనం కావటం చూస్తూనే, భయకంపితులై కోట బురుజుల మీదనుంచి దూకి రాజ ప్రాసాదంకేసి పరిగెత్తసాగారు. పైనుంచి బాణవర్షం ఆగటంతో చిత్రసేనుడి సైనికు లంతా కోట గోడల్ని చేరి క్షణాలమీద కోట తలుపులను బద్దలుకొట్టారు. ఈలోపల గున పాలతో గోడలు బద్దలుకొడుతున్న రాక్షసులు గోడలో ఒకచోట పెద్ద కన్నం చేసి లోపలికి జొరబడ్డారు.\nఆ తరవాత పెద్ద పోరాటం లేకుండానే, రాజప్రాసాదం చిత్ర సేనుడి హస్తగతం అయింది. మొండిగా ఎదిరించ పూనుకున్న కొద్దిమంది నాగవర్మ సైనికులను రాక్షసులు రాతిగదలతో దూదికింద ఏకేశారు.\nకోటా, అందులోని పెద్ద రాజ ప్రాసాదం చిత్రసేనుడి వశమైనా, రాజు వీరసింహుడు ఎక్కడ బంధించబడివున్నది తెలియలేదు. అతణ్ణి ఒకవేళ శత్రువులు రహస్యంగా కోట బయటికి తీసుకుపొయ్యారా అన్న అను మానంకూడా అతడికి కలిగింది. రాజ కుమారి కాంతిమతి మాత్రం తన తండ్రి రాజప్రాసాదంలోని ఏ చీకటికొట్టులోనో బంధించబడి వుంటాడనీ, సైనికులు జట్లు జట్లుగా వెళ్లి అన్ని గదులూ, భూగృహాలూ, వెదకటం మంచిదనీ చెప్పింది.\nఆ ప్రకారం సైనికులూ, రాక్షసులూ కలిసి రాజప్రాసాదమంతా గాలించసాగారు. చీకటి, నిశ్శబ్దం గూడు కట్టుకున్నట్టున్న భూగృహాల్లోని ఒకానొక గదినుంచి హఠాత్తుగా మూలుగు వినిపించింది. సైనికులు తమచేత గల దివిటీల వెలుగులో అక్కడికి వెళ్ళి చూశారు. గది అంతా చీకటి మయంగా వుంది. లోపల ప్రవేశించేందుకు వీలు లేకుండా, బయట ఇనప చువ్వల ద్వారం తాళంవేసి వున్నది. చువ్వలలోకుండా దీవి టీలను లోపలికి పోనిచ్చి చూసినప్పుడు, ఆ గుడ్డి వెలుగులో ఎక్కడో దూరంగా గోడ నానుకుని ఒక మానవాకారం వున్నట్టు సూచనప్రాయంగా కనిపించింది.\n\"ఈయనే మహారాజు వీరసింహులు!” అంటూ ఒక సైనికుడు కేక వేశాడు. ఆ వెంటనే ప్రాసాదం అన్నిమూలలనుంచీ సైనికులూ, రాక్షసులూ గుంపులు గుంపులుగా అక్కడికి వచ్చారు. కాని గదిలోపలికి ప్రవే శించేందుకు మాత్రం ఎవరివల్లా కాలేదు. ముందు గదికి వున్న ఇనప చువ్వల తలు పుల తాళాన్ని బద్దలుకొట్టాలి.\nసైనికుల కోలాహలం వింటూనే చిత్ర సేనుడూ, కాంతిమతీ అక్కడికి వచ్చారు. వాళ్ళకూ దివిటీల వెలుగులో గదిలో ఎవరో వ్యక్తి వున్నట్టు కనబడింది. చిన్నగా మూలుగుకూడా వినబడింది.\n\"మీరంతా యిక్కడ ఏంచేస్తున్నారు? ముందు తాళం బద్దలుకొట్టండి,” అని ఆజ్ఞా పించాడు చిత్రసేనుడు.\nసైనికులు గునపాలు తీసుకుని తాళం బద్దలుకొట్టేందుకు ప్రయత్నించారు. కాని పెద్ద కొబ్బరికాయ ప్రమాణంలో తుప్పుపట్టి వున్న ఆ తాళం వాళ్ళ దెబ్బలకు ఖంగు ఖంగుమని ప్రతిధ్వనించిందితప్ప, బెసక లేదు. \"తాళం తుప్పుపట్టి వున్నది, మహా రాజా, చెవి వుంటే బావుణ్ణు!\" అన్నాడొక సైనికుడు ఆయాసపడుతూ.\n\"ఆ తాళంచెవికోసం నువ్వు ద్రోహి నాగవర్మను ఆశ్రయిస్తావా?\" అంటూ చిత్ర సేనుడు ఆ సైనికుడి చేతినుంచి గునపం తీసుకోబోయేంతలో, పెడబొబ్బలు పెడుతూ ఉగ్రాక్షుడు అక్కడికి వచ్చాడు. అతణ్ణి చూస్తూనే కాంతిమతి, \" ఉగ్రాక్షా! నా తండ్రి గారిని శత్రువులు ఈ చీకటి కొట్లో బంధించి వెళ్ళారు. నువ్వు తక్షణం తాళం పగలకొట్టి సహాయపడాలి,” అన్నది.\n\"ఓఁ అదెంత పని,” అంటూ ఉగ్రాక్షుడు సైనికుల్ని నెట్టుకుంటూ ముందుకు వెళ్ళి, తాళాన్ని గుప్పెటతో బిగించి పట్టి గట్టిగా గుంజాడు. అది వూడి రాలేదు. ఈసారి రెండు చేతులతోనూ పట్టి బలంగా లాగాడు. తలుపు చువ్వలు కిరకిరమన్నవిగాని, తాళం అలాగే వుండిపోయింది.\n\" ఈ నాగవర్మా వాడి భటులూ వింత మనుషుల్లా వున్నారు. తలుపులకంటే తాళం గట్టిది వేసినట్టున్నది!” అంటూ ఉగ్రాక్షుడు రెండు చేతులతోనూ ఇనపచువ్వల్ని పట్టు కుని, బలంగా గుంజేసరికి, అవి మైనపు వత్తుల్లా పక్కలకు వంగిపోయినై. అక్కడ ఏర్పడ్డ ఖాళీలోంచి దివిటీలు పట్టుకున్న సైనికులు దూరి గదిలోపలికి వెళ్ళారు చూస్తూండగానే దివిటీల వెలుగులో గది గోడలో బిగించివున్న ఇనప కమ్మీలకు గొలు సులతో కాళ్ళూ చేతులూ బంధించివున్న వీరసింహుడు కనిపించాడు. అతడి నోటికి అడ్డంగా ఒక వస్త్రం చుట్టబడి వున్నది. అతడు బాధతో మూలుగుతున్నాడు.\nతన తండ్రిని ఆ కష్టస్థితిలో చూస్తూనే కాంతిమతి నిలువెల్లా కంపించిపోయి, \"నాన్నా!\" అంటూ కేక పెట్టి అతడిదగ్గిరకు పరిగెత్తింది. చిత్రసేనుడుకూడా ఆమె వెంట గదిలో ప్రవేశించి, వీరసింహుడి నోటికి కట్టి వున్న వస్త్రాన్ని విప్పేశాడు. ఈలోపల ఉగ్రాక్షుడు అతడి చేతులకూ, కాళ్ళకూ బిగించివున్న గొలుసులను తెంచేశాడు.\n\"తల్లి, నిన్ను తిరిగి ఈ జన్మలో చూస్తా ననుకోలేదు,” అంటూ వీరసింహుడు నీర సంగా గోడకు చేరగిలబడ్డాడు. అంతలో ఒక సైనికుడు మహారాజు కూర్చునేందుకు ఒక ఆసనం తెచ్చాడు, మరొక సైనికుడు దాహం తీర్చుకునేందుకు నీటిపాత్ర అందించాడు.\nవీరసింహుడు దాహం తీర్చుకుని సేద దేరి, ఆసనంమీద కూర్చుంటూ కాంతి మతిలో, \"అమ్మా, ఆ ద్రోహి నాగవర్మ చచ్చాడా, లేక బందీగా చిక్కాడా?\" అని అడిగాడు.\nకాంతిమతి జవాబు చెప్పబోయి తటపటా యించి చిత్రసేనుడికేసి చూసింది. చిత్రసే నుడు ముందుకు వచ్చి, \"మహారాజా ! నా పేరు చిత్రసేనుడు. నన్నుగురించి, నా రాజ్యం గురించి వినే వుంటారు. ఈ రాక్ష సుడి పేరు ఉగ్రాక్షుడు, నా సేవకుడు. నాగ వర్మ నా తండ్రిగారిదైన ధవళగిరిరాజ్యం మీదికి దాడి వెళ్ళాడు. ఆతణ్ణి సాధ్యమైతే దారిలోనే అడ్డగించి హతమార్చేందుకు సైన్యంతో నా సేనానాయకుణ్ణి పంపాను,” అని చెప్పాడు. — (ఇంకా వుంది)",
            "book_page_end": 16
        },
        {
            "title": "ప్రియదర్శిక (శ్రీహర్ష)",
            "book_page_start": 17,
            "pdf_page_start": 35,
            "pdf_page_end": 40,
            "author": "శ్రీహర్ష",
            "genre": "నాటక కథ/రాజ కథ",
            "moral": "అదృష్టం, ప్రేమ అనుకోని రీతిలో కలుస్తాయి. పట్టుదలతో ప్రయత్నించిన పనులు విజయం సాధిస్తాయి.",
            "keywords": [
                "ఉదయనుడు",
                "వాసవదత్త",
                "ప్రియదర్శిక",
                "నాటకం",
                "ప్రేమ"
            ],
            "characters": [
                "ఉదయనుడు",
                "వాసవదత్త",
                "ప్రియదర్శిక (ఆరణ్యక)",
                "దృఢవర్మ",
                "కళింగరాజు",
                "వినయవసువు",
                "మనోరమ",
                "విదూషకుడు"
            ],
            "locations": [
                "వత్సదేశం",
                "అగస్త్య తీర్థం"
            ],
            "content": "వత్సదేశానికి రాజైన ఉదయనుడు వాసవ దత్తను పెళ్ళాడకపూర్వమే దృఢవర్మ అనే రాజు తన కూతురైన ప్రియదర్శికను ఉద యనుడికి ఇస్తానని కబురు పంపాడు. ఈలోపుగా ఉజ్జయిని రాజైన ప్రద్యోత మహా సేనుడు వత్సరాజుకు తన కుమార్తె అయిన వాసవదత్తను ఇచ్చి వివాహం చేసే ఉద్దే శంతో ఒక పన్నాగం పన్నాడు. వినుగులను పట్టుకోవటంలో ప్రీతిగల ఉదయనుడు వనంలో ఉండగా ప్రద్యోతుడి సైనికులు ఒక మాయ ఏనుగుతో ఆయనను ఆకర్షించి బందీగా ఉజ్జయినికి పట్టుకుపోయారు.\nప్రియదర్శిక వాసవదత్తకు పరాయిది కాదు, వారిద్దరూ అప్పచెల్లెళ్ల బిడ్డలు, అంటే వేలువిడిచిన అప్పచెల్లెళ్లు. దృఢవర్మ తన కుమార్తె ప్రియదర్శికను వత్సరాజైన ఉద యనుడి కిచ్చి పెళ్ళి చేయలేకపోగా, కళింగ రాజుకు కోపం తెప్పించాడు. ఎందుచేత నంటే కళింగరాజు ప్రియదర్శికను తన కిచ్చి వివాహం చెయ్యమని దృఢవర్మను అదివరకే కోరి ఉన్నాడు. ఆమెను తనకు కాదని ఉదయనుడికి ఇవ్వజూపుతాడా అన్న ఆగ్రహంతో ఈ కళింగరాజు దండెత్తి వచ్చి దృఢవర్మ కోటను ముట్టడించాడు. వత్స రాజు ఉదయనుడు తన శత్రువైన ప్రద్యోత మహాసేనుడికి బందీగా చిక్కి ఉన్నాడు గనక ఆయన దృఢవర్మకు సాయం రాడని కళింగరాజుకు తెలుసు.\nఅయితే దృఢవర్మ భృత్యుడు వినయ వసువు అనేవాడు తన ప్రభువు కోరిక ఎప్పటి కైనా తీరే అవకాశం ఉంటుందనే ఉద్దేశంతో, ఉపాయంగా కోట లోపలినుంచి ప్రియ దర్శికను తప్పించి, ఆమె కళింగరాజుకు చిక్కకుండా తనవెంట తీసుకుపోయాడు. అలా అతను ప్రియదర్శికను తీసుకుని ప్రయాణమై కొంతకాలానికి తన మిత్రుడైన వింధ్యకేతుడుండే చోటికి చేరుకున్నాడు. ఈ వింధ్యకేతుడు ఒక అడవిదొర. వినయ వసువు ప్రియదర్శికను అడవిదొర ఇంట ఉంచి కొంతదూరంలో ఉన్న అగస్త్య తీర్థంలో స్నానంచేసి రావటానికి వెళ్ళాడు.\nఇదంతా జరిగేలోపుగా ఉదయనుడు వాసవదత్తను అపహరించి తెచ్చి తన రాజ ధానికి వచ్చి ఆమెను వివాహం చేసుకు న్నాడు. అంతేకాక ఆయన తన శత్రువైన అడవిదొరను జయించటానికి ఒక సేనా పతినీ, కొంత సేననూ పంపాడు. అగస్త్య తీర్థంనుంచి వినయవసువు తిరిగి వచ్చేలోగా ఉదయనుడి సైనికులు అడవిదొరను యుద్ధంలో చంపి, ఆయన ఇళ్ళను దగ్ధం చేసి, అడవిదొర ఇంట ఉన్న ప్రియదర్శిక అడవిదొర కూతురనుకుని ఆమెను వెంట బెట్టుకుని తిరిగి వచ్చారు.\nఆడవిదొర కుమార్తెను తన సేనానాయ కుడు తెచ్చాడని విని ఉదయనుడు ఆమెను చూడకుండానే, తన భార్య అయిన వాసవ దత్త వద్ద చెలికత్తెగా ఉంచమని ఆజ్ఞాపిం చాడు. ఇంతలో ఆయనకు దృఢవర్మ వార్త తెలిసింది. ఆయన కళింగరాజుకు బందీగా చిక్కాడు. వాసవదత్త మూలంగా తనకు బంధువైన దృఢవర్మను చెర విడిపించమని ఆయన తన సేనానాయకుణ్ణి తిరిగి పంపాడు.\nఇప్పుడు ప్రియదర్శిక ఆరణ్యక అనే పేరుతో వాసవదత్త వద్ద ఉంటున్నది. వాసవ దత్త ఆమెను గౌరవంగానే చూస్తున్నది. ఇలా ఉండగా ఒకనాడు ఉద్యానవనంలో తలవని తలంపుగా ఉదయనుడూ, ప్రియ దర్శికా ఒకరినొకరు చూసుకోవటం తటస్థిం చింది. ఇద్దరికీ ఒకేసారి పరస్పరం ప్రేమ జనించింది. తన తండ్రి తనకు మంచి భర్తనే ఆలోచించాడని ప్రియదర్శిక సంతో పించింది. తన భార్య ఆధీనంలో ఉండే ఈ అడవిదొర కూతురుని మళ్ళీ చూడట మెలాగా అని ఉదయనుడు మధనపడ్డాడు.\nరాజాంతఃపురంలో ఒక సన్యాసిని ఉంటుంది. ఆమె వాసవదత్తాపహరణ కథను నాటకంగా రచించింది. ఆ నాట కాన్ని రాణి అయిన వాసవదత్త సమక్షంలో ప్రదర్శించటానికి ప్రయత్నాలు సాగాయి. ఇందులో వాసవదత్త పాత్ర ధరించటానికి ప్రియదర్శిక నియమించబడింది, ఉదయ నుడి పాత్రను మనోరమ అనే రాణి చెలి కత్తెకు ఇచ్చారు.\nమనోరమకు ప్రియదర్శిక ప్రేమ వృత్తాంతమంతా తెలుసును. రాజూ, ప్రియ దర్శికా కలుసుకోవటానికి సహాయం చెయ్య టానికికూడా సిద్ధంగానే ఉన్నది. దీనికి తగ్గట్టు రాజు తరఫున విదూషకుడుకూడా ఆమె సాయం కోరాడు.\nనాటకం ఆరంభమయింది. ప్రియదర్శిక వాసవదత్త నగలను ధరించి రంగస్థలం మీదికి వచ్చింది. ఆమె అచ్చు వాసవదత్త లాగే ఉన్నది. వారిద్దరూ అప్పచెల్లెళ్ల వరస వాళ్ళే గనక ఇందులో ఆశ్చర్యం లేదు. అయినా వాసవదత్త ప్రియదర్శిక ఎవరో ఎర గదు గనక ఆశ్చర్యపడింది. ఇంతలో ఉద యనుడి పాత్ర రంగస్థలంమీదికి వచ్చింది. ఈసారి వాసవదత్త ఆశ్చర్యంతో ఆగిపోక సంభ్రమంతో లేచి నిలబడి, \"జయము మహారాజుగారికి!” అన్నది.\nపక్కన ఉన్నవాళ్లు, \"మహారాణీ, అది మహారాజు కాదు, మహారాజు పాత్ర మాత్రమే!” అన్నారు.\nకాని ఉదయన పాత్రలాగా రంగస్థలం మీదికి వచ్చినది మనోరమ కాదు, ఉదయ నుడే. ఆయన విదూషకుడితో సహా నేపథ్యం లోకి వెళ్లి మనోరమను మంచి చేసుకుని ఆమె తగిలించుకున్న ఆభరణాలన్నీ తీసు కుని తానే రంగస్థలంమీదికి వచ్చాడు. మనోరమా, విదూషకుడూ ఒకమూలనుంచి నాటకం చూడసాగారు. కాస్సేపటికి విదూ షకుడు నాటకం చూడనని చెప్పి పడుకుని నిద్రపోయాడు.\nతన కథనే రంగస్థలంమీద చూస్తుంటే వాసవదత్తకు వింత గొల్పింది. కాని కొన్ని విషయాలలో ఆమె అవాస్తవమైన కల్పన గమనించింది. ఉదాహరణకు నాటకంలో వాసవదత్తా, ఉదయనుడూ ఒకే ఆసనంపైన కూచున్నారు. \"ఆయన బందీగా ఉండి నాకు వీణ నేర్పవచ్చినప్పుడు మేమిద్దరమూ ఒక ఆసనంపైన ఎన్నడూ కూచోలేదు,” అన్నదామె తన పక్కనే ఉన్న యోగినితో.\n\"నాటకంలో కొంత కల్పన ఉంటుంది మరి,” అన్నది యోగిని.\nవాసవదత్త మాట ఏమైనా ఉదయనుడు ప్రియదర్శికను తన చెంత కూర్చోబెట్టుకుని ఆనందించటమే గాక ఆమె చెయ్యికూడా పట్టుకుని తన్మయత్వం చెందుతున్నాడు.\nఇది చూడగానే వాసవదత్త చివాలున లేచి, \"ఇలాటి అబద్ధాలను నేను చూడను!” అంటూ బయలుదేరింది. చిత్రశాల ద్వారం వద్ద నిద్రపోతూ ఆమెకు విదూషకుడు కని పించాడు. వాసవదత్త అతన్ని నిద్రలేపి మహారాజెక్కడ అని అడిగింది. అతడు నిద్రకలతన, \" నాటకంలో ఆడుతున్నాడే? ఇంకా ఆట పూర్తికాలేదా?” అని అడిగాడు.\n\" అయితే మనోరమ ఎక్కడ?” అని వాసవదత్త అడుగుతూండగానే మనోరమ కనిపించింది. \" నువు చాలా బాగా నటిం చావే!” అన్నది వాసవదత్త వెటకారంగా.\n\"నేనేంచెయ్యను? నేను రంగస్థలం మీదికి పోబోతూండగా ఈ విదూషకుడు రాహువులాగా అడ్డుపడి, నా అలంకారాలన్నీ తీసుకున్నాడు,” అన్నది మనోరమ. ఉద యనుడు వాసవదత్తను క్షమాపణ వేడు కున్నాడు. ఉరుము ఉరిమి మంగలంమీద పడ్డదన్న చందంగా, ఏ పాపమూ ఎరగని ప్రియదర్శికను వాసవదత్త చెరలో పెట్టిం చింది. ఇంతలో వాసవదత్తకు ఆమె తల్లివద్ద నుంచి జాబు వచ్చింది. అందులో వాస్తవ దత్త పినతల్లి భ ర్త అయిన దృఢవర్మ కళింగ రాజుకు ఓడి ఒక ఏడాదిగా కారాగృహవాసం చేస్తున్నాడని ఉన్నది. దృఢవర్మ కుమార్తె ప్రియదర్శిక ఏమయినదీ తెలియలేదు. ఈ వార్త విని వాసవదత్త దుఃఖితురాలై ఉండగా ఆరణ్యక ఆత్మహత్య చేసుకోవటానికి విషం తాగినట్టు చెలికత్తెలు వచ్చి చెప్పారు.\nవాసవదత్త తాను చేసిన పనికి చాలా నొచ్చుకుని ఆరణ్యకను —అంటే, ప్రియ దర్శికను — తానున్నచోటికి తెప్పించింది. ఉదయనుడికి విషాన్ని విరుగుడు చేసే మంత్రం వచ్చును. వాసవదత్తకు ఇప్పుడు ఆరణ్యక తన చెల్లెలైన ప్రియదర్శికేనని కూడా తెలిసిపోయింది.\nఆమె ప్రాణం కాపాడమని వాసవదత్త ఉదయనుణ్ణి వేడుకున్నది.\nఉదయనుడు మరొక శుభవార్తకూడా వాసవదత్తకు తెలియబరిచాడు. ఉదయ నుడు పంపిన సేనాపతి కళింగరాజును యుద్ధంలో చంపి దృఢవర్మను విడిపించు కుని అప్పుడే వచ్చాడు.\nఒక్క క్షణంలో వాసవదత్త అశ్రువులు ఆనందబాష్పాలుగా మారాయి. ఆమె తన చేతిమీదుగానే ఉదయనుడికీ, తన చెల్లెలు ప్రియదర్శికుకూ వివాహం చేయించింది.\nఅంతా సుఖంగా ఉన్నారు.",
            "book_page_end": 22
        },
        {
            "title": "అనాకారి బాతుపిల్ల",
            "book_page_start": 23,
            "pdf_page_start": 41,
            "pdf_page_end": 46,
            "author": "హాన్స్ క్రిస్టియన్ ఆండర్సన్",
            "genre": "జంతు కథ/నీతి కథ",
            "moral": "మనకు ఉన్న స్థితిని చూసి నిరాశ పడకూడదు. ఎందుకంటే మనం ప్రత్యేకమైన వ్యక్తులమై ఉండవచ్చు. అందరిచేత చిన్నచూపు చూడబడిన అనాకారి బాతుపిల్ల చివరకు అత్యంత అందమైన హంసగా మారింది.",
            "keywords": [
                "అనాకారి",
                "బాతుపిల్ల",
                "హంస",
                "వేటగాళ్లు",
                "స్వీయ గౌరవం"
            ],
            "characters": [
                "అనాకారి బాతుపిల్ల",
                "తల్లి బాతు",
                "ముసలి బాతు",
                "చిలవలు",
                "వేటగాళ్లు",
                "రైతు భార్య",
                "పిల్లీ",
                "కోడిపెట్ట",
                "పిల్లలు",
                "హంసలు"
            ],
            "locations": [
                "కాలవ",
                "తుంగపొదలు",
                "రైతు గుడిసె"
            ],
            "content": "ఒక కాలవ పక్కన పొదలలో ఒక బాతు గుడ్లు పెట్టి పొదుగుతూ కూచున్నది. కొద్ది కాలానికి గుడ్లన్నీ \"టప్, టప్\" అని చిట్లి, ముద్దులొలికే బాతు పిల్లలు బయటికి వచ్చాయి. అయినా బాతుకు పొదిగే పని పూర్తి కాలేదు, ఎందుచేతనంటే ఒక గుడ్డు చిట్లకుండా ఉండిపోయింది. అది మిగిలిన గుడ్లకంటె పెద్దదికూడానూ. అందుచేత బాతు మళ్ళీ దానిపైన కూర్చున్నది.\nఇంతలో ఒక ముసలి బాతు అటుకేసి వచ్చి, \"పిల్లలతో సహా కాలవలోకి వెళ్ళి ఈదక ఇంకా కూర్చునే ఉన్నావేం?” అని అడిగింది. \"ఒక్క గుడ్డు దిగబడిపోయింది. ఎంతకూ చిట్లకుండా ఉన్నది,” అన్నది తల్లిబాతు.\n\"ఏదీ చూడనీ?” అన్నది ముసలిబాతు. దిగబడిపోయిన గుడ్డును చూసి ఆ ముసలి బాతు, \" ఎబ్బే, ఇది బాతుగుడ్డే కాదు. ఏ టర్కీకోడిదో అయి ఉంటుంది. నేనొక సారి ఇలాగే మోసపోయి టర్కీకోడి పిల్లల్ని పొదిగాను. ఎంత బతిమాలినా అవి నీటికేసి రానేలేదు. నా మాట విని ఆ గుడ్డును అక్కడే వదిలేసి నీ పిల్లల్ని తీసుకుపోయి ఈదించు,” అన్నది.\n\"ఇన్నాళ్లు పొదిగానుకద. ఇంకో రెండు రోజులు పొదిగి చూస్తాను పోనీ!” అన్నది తల్లిబాతు. \"అయితే నీయిష్టం!\" అంటూ ముసలిబాతు వెళ్ళిపోయింది.\nఎలాగయితేనేం దిగబడిపోయిన గుడ్డు కూడా \"టప్\" అని చిట్లి అందులోనుంచి ఒక పెద్ద బాతుపిల్ల, అమిత అనాకారిది, బయటికి వచ్చింది. \"కొంపతీసి టర్కీకోడి పిల్లే కాబోలు! నీటిలోకి తోస్తే నిజం అదే బయటపడుతుంది!” అనుకున్నది తల్లిబాతు, పోదేమిటి? ఈ బాతులన్నిటి మధ్యా ఉండ కుండా దూరంగా తగలడ్డా బాగుండిపోను!” అంటూ దాన్ని తిట్టిపోసేది.\nతల్లిబాతు, \"బాక్, బాక్\" అని అరుస్తూ పెద్ద చప్పుడుతో కాలవలోకి దూకింది. తర వాత బాతుపిల్లలన్నీ ఒకదాని తరవాత ఒకటిగా నీటిలోకి దూకి, ముణిగి, మళ్ళీ తేలాయి. అన్నీ ఈదసాగాయి. బూడిద రంగుగా ఉన్న అనాకారి బాతుపిల్లకూడా వాటితోపాటు ఈదింది.\n\"ఇది నా బిడ్డే — టర్కీకోడి కానేకాదు! ఎంత నేర్పుగా ఈదుతోందో!\" అనుకున్నది తల్లిబాతు. ఈదటం అయినాక అది తన పిల్లలన్నిటినీ వెంటబెట్టుకుని బాతుల గుంపు లుండే చోటికి పోయింది. \"ఛీ, ఛీ! ఇదేం బాతు? ఇంత వికారంగా ఉంది!\" అంటూ పిల్ల బాతులన్నీ అనాకారి బాతుపిల్లను పొడిచి హింసపెట్టాయి. తాను అనాకారిదిగా పుట్టినందుకు, పాపం, ఆ బాతుపిల్ల ఎంతో దిగులుపడింది.\nరోజులు గడుస్తున్నకొద్దీ దాని బాధ ఎక్కు వయిందిగాని తగ్గలేదు. ఆఖరుకు తల్లిబాతు కూడా, \"నిన్ను పిల్లి అయినా పట్టుకు చివరకు ఒకనాడు అనాకారి బాతుపిల్ల ఆ బాతుల గుంపును వదిలి, ఎగురుకుంటూ బురదనేల ఉండే చోటికి వెళ్లింది. అక్కడ నీటి మడుగులూ, బురదా జాస్తి. ఆ బురద నేలమీద చిలవపక్షులు తండోపతండాలుగా నివసిస్తున్నాయి.\nమన అనాకారి బాతుకూడా వాటితో చేరి, తుంగ మధ్య తాను ఉండటానికి చోటు చూసుకున్నది.\n\"అబ్బో, ఇంత వి కారంగా ఎట్లా పుట్టావు నువు?” అన్నాయి చిలవలు బాతు పిల్లతో. అయితే అవి దాని జోలికి రాలేదు.\nరెండు రోజులు గడిచినాక మూడోనాడు వేటగాళ్లు వచ్చి, తుపాకులతో చిలవలుండే ప్రాంతాన్ని చుట్టుముట్టి, తుపాకులు పేల్చ సాగారు. \" తుప్, తుప్!\" కొన్ని చిలవలు పడిపోయాయి. మడుగుల్లో నీరు రక్తం కలిసి ఎర్రగా అయింది. వేటగాళ్ల కుక్కలు వచ్చి పడిపోయిన చిలవలను పట్టుకు పోతున్నాయి.\nఅనాకారి బాతుపిల్ల, గుండె దడదడ లాడుతూ, తానున్నచోటనే ముడుచుకు పడుకున్నది. ఒక వేటకుక్క నాలుక బయ టికి వేళ్ళాడేసి, కోరలు ప్రదర్శిస్తూ బాతు పిల్ల ఉండే చోటికి వచ్చి, దానికేసి చూసింది; కాని దాని పుణ్యమా అంటూ బాతుపిల్లను తన నోట పట్టుకోకుండానే వెళ్ళిపోయింది.\n\"అనాకారిదాన్ని కాపటం మంచిదే అయింది; కుక్క కూడా నన్ను ముట్టలేదు!” అనుకున్నది బాతుపిల్ల.\nసాయంకాలందాకా తుపాకులు పేలాయి. తరవాత వాటి మోత నిలిచి పోయింది. తరవాత చాలాసేపు కదలకుండా ఉండి, చివరకు బాతుపిల్ల ఆ బురద భూమి నుంచి ఎగిరిపోయింది. దారిలో అది వానలో చిక్కుకోవటంచేత దాని ప్రయాణం సరిగా సాగలేదు. చీకటి పడేవేళ అది ఒక రైతు ఉండే గుడిసె వద్దకు చేరుకున్నది. అంత కంతకూ వాన హెచ్చింది. మన బాతుపిల్ల ఆ వానకు తట్టుకోలేక మెల్లిగా గుడిసెలోకి జొరబడింది.\nమర్నాడు ఉదయం రైతు భార్య, తన కున్న పిల్లీ, కోడిపెట్టా కాక, ఒక బాతుకూడా ఏర్పాటుకావటం గమనించి, \"అమ్మయ్య, ఇక నేను బాతుగుడ్లుకూడా తినవచ్చు!\" అనుకున్నది. ఆ మనిషి మన అనాకారి బాతుపిల్లను మూడువారాలు సాకింది, కాని అది ఒక్క గుడ్డూ పెట్టలేదు. \"గుడ్డు పెట్టు లేని బాతువు, నువు ఏమన్న బాతువు?” అని పిల్లీ, కోడిపెట్టా యెద్దేవా చేశాయి.\n\" అలా అయితే పోనీ నేను వెళ్ళిపోనా?” అని బాతుపిల్ల అడిగింది.\n\"ఓ, మహరాజుగా వెళ్ళు!\" అన్నాయి. పిల్లీ, కోడిపెట్టా.\nఅది మొదలు అనాకారి బాతుపిల్ల నీటిలో ఈదుతూ, ఆడుక్కు వెళ్ళి మళ్ళీ పైకి తేలుతూ నిశ్చింతగా కొంత కాలం జీవిం చింది. నీటిలో నివసించే ఇతర పక్షులన్నీ దానిని ఎంతో తక్కువగా చూశాయి. అందుకు కారణం అది అనాకారి కావటమే.\nఇంతలో శీతాకాలం వచ్చింది. చలి జాస్తి అయింది. ఎగిరితే ఆకాశంలో గాలికి శరీరం గడ్డకట్టుకుపోతున్నట్టయింది. ఈ చలి మన బాతుపిల్లను చాలా బాధ పెట్టింది. ఒకనాటి సాయంకాలం దానికి ఆకాశంలో ఎగురుతూ ఒక పక్షుల గుంపు కనిపించింది. ఆ పక్షులు చాలా అందంగా ఉన్నాయి. వాటి శరీరాలు కళ్ళు చెదిరేటంత తెలుపుగా ఉన్నాయి. వాటి మెడలు చాలా దీర్ఘంగా ఉన్నాయి. అవి హంసలు. అవి చిత్రంగా కేకలు వేసుకుంటూ వెచ్చని ప్రాంతాలకు వెళ్ళిపోయాయి.\nవాటిని చూస్తుంటే మన అనాకారి బాతు పిల్లకు ఏదో వింత అయిన భావం కలిగింది. అది వాటిని మరిచిపోలేక పోయింది. వాటి పైన దానికి ఏదో ప్రేమావేశం పుట్టుకొచ్చింది.\nఅంతకంతకూ చలి ముదిరింది. బాతు పిల్ల ఉండే నీరు చలికి గడ్డకట్టుతున్నది. నీరు గడ్డకట్టకుండా ఉండగలందులకు అది నీటిలో అటూ ఇటూ ఈదవలిసి వచ్చింది. చివరకు బాతుపిల్ల అలిసి కదలలేక పోయింది. దాని కాళ్ళచుట్టూ ఉండే నీరు గడ్డకట్టిపోయింది. బాతుపిల్ల ఆ మంచులో చిక్కుకుపోయి ఎటూ కదలలేక్ష స్పృహ తప్పిపోయింది.\nమర్నాడు ఉదయమే ఎవరో రైతు దాన్ని చూశాడు. వాడు తన కొయ్య చెప్పుతో బాతు చుట్టూ ఉండే మంచును పగలగొట్టి బాతును ఎత్తుకుని తీసుకుపోయి తన భార్య కిచ్చాడు. అప్పటికి దానికి స్పృహ వచ్చింది. రైతు పిల్లలు దాన్ని పట్టుకుని ఆడుకుందా మనే ఉద్దేశంతో దానికేసి పరిగెత్తుతూ వచ్చారు. వారు తనను ఏమిచేసిపోతారో అని భయపడి అది రెక్కలు ఆడిస్తూ అటూ ఇటూ పరిగెత్తి పాలకుండను తోసేసింది, వెన్నదుత్తలో పడింది, పిండి డబ్బాలో పడింది; చివరకు తెరిచి ఉన్న వాకిలికుండా బయట మంచులోకి పరిగెత్తి ఏ దుబ్బుల మధ్యనో దాగి పడుకున్నది.\nఆ శీతాకాలం అది పడిన బాధలు మనం ఊహించలేం. క్రమంగా చలి తగ్గిపోయింది. సూర్యుడు మళ్లీ వెచ్చని ఎండ కాయనారం భించాడు. వసంతకాలం వచ్చింది. చెట్ల మీద పక్షులు గొంతులెత్తి శ్రావ్యంగా కూయ నారంభించాయి.\nమన బాతు రెక్కలు ఆడించి గాలిలోకి లేచింది. దాని రెక్కలిప్పుడు పెద్దవిగానూ, బలంగానూ ఉన్నాయి. ఆది అలా ఎగిరి పోయి, పోయి ఒక అందమైన తోటను చేరు కున్నది. అక్కడ పెద్దపెద్ద చెట్లున్నాయి, అందమైన పొదలున్నాయి. పక్కనే కాలవ ప్రవహిస్తున్నది.\nమన బాతు చూస్తుండగానే రెక్కలు గలగలలాడించుకుంటూ మూడు తెల్ల హంసలు పొదల మధ్యగా వచ్చి నీటిలోకి దిగి ఈదసాగాయి. వాటినీ, వాటి అందాన్నీ చూస్తే మన బాతుకు గుండె జారిపోయిన ట్టయింది. \"ఎంత అందమైన పక్షులు! పక్షులలో రాజులు! బాతులచేత పొడిపించు కునేకన్న వీటి చేతిలో చావు మేలు!” అను కుంటూ మన బాతు గాలిలో ఎగిరి వెళ్ళి నీటిపై వాలి, హంసలకు ఎదురు ఈదు కుంటూ వెళ్లింది. ఆది వాటిని సమీపించి, \" చంపండి!\" అంటూ తల వంచింది.\nమరుక్షణమే దానికి నీటిలో తన ప్రతి బింబం కనిపించింది. అది నిర్ఘాంత పోయింది! ఎందుకో తెలుసా? అదికూడా ఆ హంసలలాగే ఉన్నది! దాని ఆనందం వర్ణనాతీతం! మిగిలిన హంనలు దాన్ని చుట్టుముట్టి, దాన్ని తమ ముక్కులతో దువ్వాయి.\nఇంతలో కొందరు పిల్లలు తోటలోకి పరి గెత్తుకుంటూ వచ్చారు. వాళ్ళు కొత్తగా వచ్చిన పక్షిని చూసి, కేకలు పెడుతూ, చప్పట్లు చరుస్తూ తమ తల్లిదండ్రులతో, \"ఇంకో హంసకూడా వచ్చింది!\" అని చెప్పారు. వాళ్ళు రొట్టెలూ, కేక్ లూ తెచ్చి నీటిలోకి విసిరారు; \"కొత్త బుల్లి హంస పాతవాటికన్న ఎంతో బాగుందికదూ!” అన్నారు వాళ్ళు.\n\" నేను అనాకారి బాతుగా ఉన్నప్పుడు ఇంత ఆనందం నాకు దొరుకుతుందని కలలోకూడా అనుకోలేదుగద!” అను కున్నది ఆ హంస.",
            "book_page_end": 28
        },
        {
            "title": "\"వీరాధివీరుడు”",
            "book_page_start": 29,
            "pdf_page_start": 47,
            "pdf_page_end": 50,
            "author": "వి. సత్యనారాయణ",
            "genre": "హాస్యం/సాహస కథ",
            "moral": "అతి ప్రగల్భాలు పనికిరావు. పరాక్రమం మాటల్లో కాదు, చేతల్లో చూపాలి.",
            "keywords": [
                "జితవర్మ",
                "కళింగ దేశం",
                "వంగ దేశం",
                "ప్రగల్భాలు",
                "పిరికితనం"
            ],
            "characters": [
                "జితవర్మ",
                "జితవర్మ భార్య",
                "కళింగ సేనాధిపతి",
                "భటులు"
            ],
            "locations": [
                "కళింగదేశ సరిహద్దు కోట",
                "వంగదేశం"
            ],
            "content": "పూర్వం కళింగదేశానికీ వంగదేశానికి మధ్య ఉండే సరిహద్దులో ఒక కోట ఉండేది. అది చూడటానికి కోటలాగే బురుజులూ, ప్రహరీ గోడలూ కలిగి ఉండేది, కాని నిజంగా సేనలు వచ్చి ముట్టడిస్తే ఎందుకూ పనికిరాదు.\nఈ కోటలో జితవర్మ అని ఒక వెర్రి బాగులవాడు నివసిస్తూ ఉండేవాడు. అతని పూర్వీకులు ఒకప్పుడు రాజ్యాలు ఏలారు. అందుచేత తానుకూడా ఒక మహావీరుడి నని జితవర్మ అనుకుంటూ ఉండేవాడు. \"మనని చూస్తే ఎటువంటివాళ్ళకూ గుండె దడ! అందుచేతనే మన కోటపైకి ఎవరూ దండెత్తిరారు! అర్జునుడూ, కర్ణుడూ ఏకమై వచ్చినా నా ధాటికి తట్టుకోలేరు!\" అని జిత వర్మ ప్రగల్భాలు పలుకుతూ ఉండేవాడు.\nచుట్టుపక్కలవాళ్లు అతని ప్రగల్భాలు నమ్మినట్టు పైకి నటిస్తూ, చాటుగా అతన్ని చూసి నవ్వుకుంటూ ఉండేవాళ్లు.\nతన ప్రతాపం రుజువు చెయ్యటానికి జిత వర్మ అప్పుడప్పుడూ కొందరు మనుషులను వెంటబెట్టుకుని ఏ జమీందారు ఆస్తిమీదనో పడి దోచుకు రావటానికి ప్రయత్నిస్తూండే వాడు. జితవర్మ ఏ కోడినో, గొర్రెనో ఎత్తుకు పోతే జమీందార్లు లక్ష్యపెట్టేవారుకారు. అంతకంటె పెద్ద దొంగతనానికి పూనుకున్న ప్పుడు వారు తమ నౌకర్లను పంపి, జిత వర్మనూ, అతని అనుచరులనూ కొట్టించే వారు. అలా దెబ్బలు తిని వచ్చినప్పుడు జిత వర్మ, \"పిరికిపందలు! ధైర్యం ఉంటే వాళ్లే వచ్చి నాతో ముఖాముఖీ యుద్ధం చెయ్యాలి గాని, తమ వెట్టివాళ్ళను నా మీదికి పంపు తారా? అటువంటి నీచులతో నేను యుద్ధం చేస్తానా?” అనేవాడు.\nబందిపోటుకు పోయి జితవర్మ దెబ్బలు తిని వచ్చినప్పుడు అతని భార్య అతని వీపున ఉండే గాయాలకు మందు రాచేది. తన భర్త వెర్రిబాగులవాడని ఆమెకు తెలుసు; కాని చేసేదేమీ లేదుగనక తన భర్తను ఉబ్బి వేయటానికి, \"నీచులు! చూడండి, అన్ని గాయాలూ వీపునే ఉన్నాయి! ధీరులైతే ఎదు రుగా వచ్చి కొట్టాలి. అంతేగాని వెనక పోట్లు పొడుస్తారా?” అనేది.\n\" నా ఎదటికి రావటానికి వాళ్లకు గుండె లున్నాయా?” అనేవాడు జితవర్మ.\nఒకనాటి ఉదయం ఒక వింత జరిగింది. కోటమీది బురుజులో కాపలా కాసే నౌకరు దిగివచ్చి జితవర్మతో, \"దొరా, పెద్ద సేన! మన కోట మీదికే వస్తున్నది!\" అని రొప్పుతూ చెప్పాడు. జితవర్మ గట్టిగా హుంకరించి బురుజుమీదికి వెళ్ళాడు. కళింగదేశంనుంచి ఒక పెద్ద సేన వస్తూ ఉండటం అతనికి కని పించింది. ఆ సేనలో రథాలూ, ఏనుగులూ, గుర్రాలూకూడా ఉన్నాయి. కనీసం ఇరవై వేల మంది సైనికులున్నారు.\nజితవర్మ తన నౌకర్లనందరినీ పిలిచి, \"ఒరే, ఇవాళ మనకు సుదినం. ఈ కళిం గులు మన కోటను పట్టుకోవటానికి వస్తు న్నారు. నా బాణాలూ, ఈటెలూ, విల్లులూ బురుజులో పెట్టండి. నేను ఒంటరిగా ఈ సేనను నాశనంచేసి విజయలక్ష్మిని వరి స్తాను. కళింగరాజును నా సామంతుణ్ణి చేసేసుకుంటాను. ఏమి వాడి పొగరు! హా!” అని చిందులు తొక్కాడు.\nఅంత పెద్ద సేన ఈ మారుమూల కోటను ముట్టడించటానికి వస్తున్నదని నౌకర్లు నమ్మలేదు. ఆ సైనికులంతా చేరి తలా ఒక రాయీ పీకినా కోట ఉండదు.\nకళింగ సేన జితవర్మతో యుద్ధం చెయ్య టానికే వచ్చినట్టు త్వరలోనే స్పష్టమయింది. ఆ సేనలు కోటకు ఒక ఫర్లాంగు దూరంలో వచ్చి నిలబడ్డాయి. సేనాధిపతి గుర్రంమీద కోటను సమీపించి, తల ఎత్తి బురుజులో ఉన్న జితవర్మతో, \"ఈ కోటలో ఉండే పరా క్రమశాలి ఎవరు?” అని అడిగాడు.\n\"వేరే అడగాలా? నేనే!” అన్నాడు జితవర్మ ధీమాగా.\n\"అయితే వెంటనే మీ కోటను మా వశం చెయ్యండి! లేదా యుద్ధంలో మిమ్మల్నీ, మీ కోటనూ నేలమట్టం చేసేస్తాం! కళింగ దేశపు రాజు ఆజ్ఞపై మేము వంగదేశాన్ని యావత్తూ దిగ్విజయం చేయవచ్చాం!” అన్నాడు కళింగ సేనాధిపతి.\n\"ఔరా, నీచుడా! ఏమి మీ రాజు కావ రము! చూడు, నిన్నూ నీ సేననూ ఇప్పుడే యమలోకానికి పంపుతాను! జితవర్మ పరాక్రమం ఏమిటనుకున్నావు?” అంటూ జితవర్మ శత్రు సేనాధిపతిపైన ఒక బాణం ఎక్కు పెట్టి వదిలాడు. ఆ బాణం సేనాధి పతికి చాలా దూరంలో పడిపోయింది.\nసేనాధిపతి సంజ్ఞచేశాడు. కొంత సేన ముందుకు వచ్చి కోటపై బాణాలు వెయ్య నారంభించింది. జితవర్మ తన భటులను హెచ్చరించి, సైనికులపైన బాణాలు కురి పించసాగాడు. అతని బాణాలుగాని, కళింగ సైనికుల బాణాలుగాని ఎవరికీ తగలలేదు, ఏమీ నష్టం కలిగించలేదు,\nఈవిధంగా ఒక అరగంటసేపు యుద్ధం జరిగాక కళింగ సేనలు వెనక్కు తగ్గాయి. \"పిరికిపందలు! వెనక్కు వెళ్ళారు! నా ప్రతాపం వాళ్ళెరగరు,” అని జితవర్మ తన భటులతో అన్నాడు.\nఅయితే కళింగ సేనలు పూర్తిగా వెళ్ళి పోలేదు. కోటకు ఒక ఫర్లాంగు దూరంలో వాళ్ళు శిబిరం ఏర్పాటు చేసుకున్నారు. రోజూ ఉదయంపూట ఒక అరగంటా, సాయంకాలంపూట ఒక అరగంటా కొద్ది మంది సైనికులు ముందుకు వచ్చి కోట గోడలకేసి బాణాలు కొట్టి మళ్ళీ వెనక్కు వెళ్లిపోయేవారు.\nఇలా పది రోజులు గడిచాక కళింగ సేనాధిపతి తన గుర్రంమీద కోటను సమీ పించి, \"జితవర్మా, మేము యుద్ధంలో ఓడి పోయాము. మనం సంధి చేసుకునేటందుకు గాను కోట ద్వారాలు తెరిపించండి!\" అని కేకపెట్టాడు.\n\"ఈ పని మొదటనే చేస్తే మీకూ మాకూ కూడా ఎంతో శ్రమ తప్పేదిగా!” అంటూ జితవర్మ కోట తలుపులు తెరిపించి శత్రు సేనాధిపతిని లోపలికి రానిచ్చాడు.\n\"ఇకనుంచీ మీ కళింగరాజు నాకు సామంతుడుగా ఉండి కప్పం చెల్లిస్తాడా?” అని జితవర్మ సేనాధిపతిని అడిగాడు.\n\"అప్పుడేకాదు. ప్రస్తుతానికి మటుకు మా సేనలో సగానికి పైగా యుద్ధంలో చని పోయినట్టూ, మిగతా సగంలో ఒక వంతు మీకు ఖైదీలుగా చిక్కినట్టూ పత్రం రాసి ఇవ్వండి,” అన్నాడు కళింగ సేనాధిపతి.\nఆ పత్రం తీసుకుని సేనాధిపతి తన సేనతోసహా వంగరాజు వద్దకు వెళ్ళాడు. అసలు సంగతేమంటే కళింగరాజ్యాన్ని కాజెయ్యటానికిగాను ఒక కుట్ర జరిగింది. వంగరాజ్యాన్ని జయించివస్తానని చెప్పి సరి హద్దు మీద తనకు కనిపించిన మొదటి కోటవద్ద యుద్ధం చేసినట్టు నాటకం ఆడాడు. తన సేన దాదాపు నాశనమైపోయినట్టు జిత వర్మ దగ్గిర పత్రం పుచ్చుకుని ఆ సైన్యాన్ని వంగరాజు పరంచేసి, తాను కొద్దిమంది సైనికులతో తన దేశానికి తిరిగి వెళ్ళాడు.\nతరవాత కొద్దికాలానికి వంగ సైన్యాలు కళింగదేశాన్ని ముట్టడించి జయించాయి.\nఇదంతా జితవర్మకుగాని సరిహద్దులో ఉండేవారికిగాని తెలియదు. జితవర్మ యోధానయోధుడ నీ, తనపైకి దండెత్తి వచ్చిన కళింగ సేనలను ఒంటరిగా నాశనం చేశాడనీ చెప్పుకున్నారు. జితవర్మకూడా తన వల్లనే కళింగసేన సగంపైగా నాశనమయి నట్టు నమ్మాడు. ఈ యుద్ధాన్ని కళ్ళారా చూసినవారు లేకపోవటంచేత వాస్తవంగా జరిగినదేమిటో ఎవరికీ తెలియదు.",
            "book_page_end": 32
        },
        {
            "title": "మార్కోపోలో-6",
            "book_page_start": 33,
            "pdf_page_start": 51,
            "pdf_page_end": 54,
            "author": "చందమామ బృందం",
            "genre": "చారిత్రక సాహసం",
            "moral": "గుర్తించబడలేదు",
            "keywords": [
                "మార్కోపోలో",
                "ఉంగ్ ఖాన్",
                "బంగారు రాజు",
                "తాతార్లు",
                "బెంగాలు"
            ],
            "characters": [
                "మార్కోపోలో",
                "కుబిలాయ్ ఖాన్",
                "ఉంగ్ ఖాన్ (ప్రెస్టర్ జాన్)",
                "బంగారు రాజు",
                "నజ్రుద్దీన్",
                "బెంగాలు-బర్మా రాజు"
            ],
            "locations": [
                "ఖాన్-బాలిక్ (పీకింగ్)",
                "కాయ్-చు దుర్గం",
                "వోచాన్",
                "బెంగాలు",
                "బర్మా"
            ],
            "content": "కుబిలాయ్ ఖాన్ కొలువులో ఉంటూండగా మార్కోపోలో రాచకార్యంపైన పడమటి దిక్కుగా నాలుగు మాసాల ప్రయాణం చెయ్యవలిసివచ్చింది. ఖాన్-బాలిక్ (పీకింగ్) నుంచి బయలుదేరిన మార్కోకు మూడు వారాల ప్రయాణం తరవాత కాయ్-చు దుర్గం తగిలింది. ఈ దుర్గాన్ని పూర్వం బంగారు రాజు అనేవాడు నిర్మించాడు. బంగారు రాజు శక్తిమంతుడు. ఆయనకు పరిచర్యలు చెయ్యటానికి అందగత్తెలయిన యౌవనవతులు మాత్రమే ఉండేవారట. ఇలాటి యువతులు ఎందరో ఈయన కొలు వులో ఉండేవారు. ఈయన తన భవనపు పరిసరాలలో ఒక తేలికైన రథంపై కూచుని, ఆ అమ్మాయీలచేత రథాన్ని లాగించు కుంటూ వాహ్యాళి వెళ్ళేవాడట!\nఈ బంగారు రాజు కావటానికి ఉరిగ్ ఖాన్ (ప్రెస్టర్ జాన్) సామంతు; అయినా బలవంతుడననే అహం కొద్దీ ఉంగ్ ఖాన్ను ధిక్కరించాడు. ఇద్దరిమధ్యా యుద్ధం జరి గింది. కాని ఈ యుద్ధంలో ఉంగ్ ఖాన్ బంగారు రాజును ఓడించలేకపోయాడు, ఎందుకంటే ఆయిన దుర్గం అభేద్యమైనది.\nఉంగ్ ఖాన్ ఆగ్రహావేశంతో కుమిలి పోసాగాడు. అప్పుడు ఆయన భృత్యులు ఏడుగురు బంగారు రాజును ప్రాణాలతో పట్టి తెచ్చి తమ ప్రభువుకు వప్పగించగల మని ప్రతిజ్ఞ చేశారు. ఉంగ్ ఖాన్ ఇందుకు ఎంతో సంతోషించి, వారు ఆ పని చేయ గలిగే పక్షంలో వారిని తగినవిధంగా బహూక రిస్తానన్నాడు.\nఆ ఏడుగురూ బయలుదేరివచ్చి బంగారు రాజు కొలువులో ప్రవేశించి రెండేళ్ళపాటు ఆయనకు సమస్తోపచారాలూ శ్రద్ధాభక్తులతో చేసి, ఆయన అనుగ్రహాన్ని పూర్తిగా సంపా దించుకున్నారు. బంగారురాజు వారి యందు ఎంత విశ్వాసం ఉంచాడంటే, తన కొడుకులనుకూడా అంతకంటే విశ్వసించి ఉండడు. తాను వేటకు వెళ్ళినప్పుడల్లా వారిని వెంటబెట్టుకు వెళ్ళేవాడు.\nఒకసారి ఆయన వేటకుపోతూ ఈ ఏడు గురు భృత్యులనూ, కొద్ది పరివారాన్నీ వెంట బెట్టుకు వెళ్లాడు. రాజభవనానికి ఒక మైలు దూరంలో వారికొక నది అడ్డువచ్చింది. పరి వారాన్ని నదివద్ద విడిచి రాజూ, ఏడుగురు భృత్యులూ నది దాటారు. ఇటువంటి అవ కాశం కోసమే ఆ ఏడుగురూ కనిపెట్టుకుని ఉన్నారు. ఇప్పుడు బంగారు రాజు వారి అధీనంలో ఉన్నాడు, ఆయనను కాపాడేం దుకు ఒక్క పురుగుకూడా లేదు.\nవాళ్ళు కత్తి పిడులపైన చేతులు పెట్టి, \"మావెంట వస్తావా? చస్తావా?” అని అడి గారు. రాజు వారి చర్యకు నిర్ఘాంతపోయి, \"ఇదేమిటి? నన్ను మీ వెంట ఎక్కడికి రమ్మంటున్నారు?\" అని అడిగాడు.\n\"మా ప్రభువైన ఉంగ్ ఖాన్ వద్దకు!” అని వారు జవాబిచ్చారు.\n\" నాకింత ద్రోహం ఎలా చెయ్యగలిగారు? నేను మిమ్మల్ని కన్న కొడుకులకన్న ఎక్కువగగా చూసుకున్నానే! తిన్న ఇంటి వాసాలు లెక్కించటంకన్న ద్రోహం ఉన్నదా?” అన్నాడు బంగారు రాజు.\n\"అయితే అయింది!\" అంటూ వారు బంగారు రాజును ఉంగ్ ఖాన్ వద్దకు తీసుకుపోయారు.\nఉంగ్ ఖాన్ బంగారు రాజును చూసి, \"నువు రావటం నాకు పరమానందంగా ఉంది. నీకు ఎలాటి స్వాగతం లభించేదీ తెలుసా?” అని అడిగాడు.\nబంగారు రాజు ఏమనాలో తెలియక మౌనంగా ఉండిపోయాడు. ఉంగ్ ఖాన్ అతడిని పశువుల కాపరిగా నియమించాడు.\nపాపం, రెండేళ్ళపాటు బంగారు రాజు పశువుల కాపరిగా పనిచేశాడు. అంత కాలమూ ఆయనపై రాజభటులు నిఘా ఉంచారు. రెండేళ్ల అనంతరం ఉంగ్ ఖాన్ ఒకనాడు బంగారు రాజును పిలిపించి, రాజోచితమైన దుస్తులిచ్చి సత్కరించాడు.\n\"నాతో కయ్యానికి కాలు దువ్వటం కూడని పని అని ఇప్పటికైనా తెలిసిందా, మహా రాజా?” అని ఆయన అడిగాడు.\n\"అవును, ప్రభూ! మిమ్మల్ని ఎదిరించి నిలబడగలవాడెవడూ లేడని నాకు ఎప్పుడూ తెలుసును,” అన్నాడు బంగారు రాజు.\n\"అదే నాకు కావలిసింది,” అంటూ ఉంగ్ ఖాన్ బంగారు రాజుకు ఒక గుర్రాన్నీ, కొంత పరవారాన్నీ ఇచ్చి సాగనంపాడు.\n* * *\nమార్కోపోలోకు తగిలిన మరొక నగరం వోచాన్. దీ ని ని గురించి కూడా ఒక కథ ఉన్నది. 1272 కు పూర్వం బెంగాలు బర్మా దేశాలకు ఒక రాజు ఉండేవాడు. ఆయన పెద్దఖానుకు లోబడినవాడు కాడు. వోచాన్కు దాడి భయం ఉన్నదని తెలిసి పెద్దఖాన్, నజ్రుద్దీన్ అనే తాతార్ నాయకుడి కింద కొంత సేనను పంపి వోచాన్ వద్ద ఉంచాడు.\nఈ సేనను ఎదిరించి పోరాడటం తన ధర్మంగా భావించి బెంగాలు-బర్మా రాజు అఖండమైన సేనతో బయలుదేరి వచ్చాడు. ఆ సేనలో రెండువేల అంబారీ ఏనుగు లున్నాయి; ఒక్కొక్క అంబారీలోనూ 12 మొదలు 16 మందిదాకా యోధులు ఎక్కారు. ఈ ఏనుగులుగాక ఈ సేనలో 40 వేలమంది యుద్ధ భటులున్నారు. వీరిలో హెచ్చుమంది అశ్వికయోధులు.\nఈ సేనను చూసి నజ్రుద్దీన్ నిర్విణు డయాడు; అతనికింద 12 వేలమంది ఆశ్విక సైనికులు మాత్రమే ఉన్నారు. అయినా అతను తన సేనలను యుద్ధోన్ముఖం చేసి కాగలదానికి ఎదురుచూస్తూ ఉన్నాడు.\nబెంగాలు రాజు సేనలు తలపడటంతోనే తాతార్ యుద్ధాశ్వాలు ఏనుగులకు వెరిచి, పరిసరారణ్యాలలోకి పారిపోయాయి.\nఇదీ ఒకవిధంగా మంచిదే అయింది. తాతార్ సైనికులు చెట్లమాటున తమ గుర్రాలనుండి దిగి బెంగాలు - బర్మా సైన్యంపై బాణవర్షం కురిపిస్తూ ఏనుగులను తీవ్రంగా గాయపరిచారు. ఏనుగులు బాధతో ఘీంకరిస్తూ చెల్లాచెదురుగా పరిగెత్తసాగాయి. వాటితోబాటు గుర్రాలుకూడా పరిగెత్తాయి.\nఆ క్షణంలోనే తాతార్ సైనికులు తమ గుర్రాలపై లంఘించి వెన్నంటారు.\nఉభయ పక్షాలా అంబులు అయిపో యాయి. గదలతోనూ, కత్తులతోనూ దొమ్మి యుద్ధం సాగింది. ఈ యుద్ధంలో రాజు సేనలు చావుదెబ్బ తిన్నాయి. రాజూ, చావగా మిగిలిన యోధులూ పరారీ ఆ యారు. లేక పోతే వారుకూడా ప్రాణాలు కోల్పోయేవారే.\nతాతార్ లు ఏనుగులను పట్టుకుందామని అడవి చెట్లు వాటి దారికి అడ్డంగా పడేశారు, ఇంకా ఎన్నో ప్రయత్నాలు చేశారు. కాని ఈ ప్రయత్నాలన్నీ వ్యర్ధమయాయి. చిట్ట చివరకు, యుద్ధఖైదీలుగా చిక్కిన రాజు సైనికులే తాతార్లకు కొన్ని ఏనుగులను పట్టి ఇచ్చారు. ఈవిధంగా తాతార్లకు సుమారు రెండువందల ఏనుగులు దొరికాయి.\nఅది మొదలు పెద్దఖాను వెంట పుష్క లంగా ఏనుగులుకూడా వుంటూవచ్చాయి.\nఈ యుద్ధం జరిగిన కొద్ది కాలానికి బెంగాలు-బర్మా రాజు పెద్దఖాను ఏలుబడి లోకి రావటం జరిగింది. — (ఇంకావుంది)",
            "book_page_end": 36
        },
        {
            "title": "జీవితంపై మమకారం",
            "book_page_start": 37,
            "pdf_page_start": 55,
            "pdf_page_end": 60,
            "author": "వి. సత్యనారాయణ",
            "genre": "బేతాళ కథ/నీతి కథ",
            "moral": "పరోపకారం ద్వారానే మనిషికి సమాజంతో బంధం పెరుగుతుంది. ఇతరులకు ఉపకారం చేయగలిగినప్పుడే జీవితంపై ఆశ, ఆనందం తిరిగి వస్తాయి.",
            "keywords": [
                "విక్రమార్కుడు",
                "బేతాళుడు",
                "ప్రదీపుడు",
                "పరోపకారం",
                "ఆత్మశుద్ధి"
            ],
            "characters": [
                "విక్రమార్కుడు",
                "బేతాళుడు",
                "ప్రదీపుడు",
                "గురువు",
                "యువకుడు",
                "కుటుంబం"
            ],
            "locations": [
                "విదిశానగరం",
                "శ్మశానం",
                "నది",
                "అంబికాలయం"
            ],
            "content": "విసుగుచెందని విక్రమార్కుడు చెట్టువద్దకు తిరిగి వెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవం లోని బేతాళుడు, \"రాజా, నీ పట్టుదల నిజంగా సాటిలేనిది. జీవితంపైన ఎంతో ఆశ గలవాళ్లు కూడా తమ ప్రయత్నాలు నిష్ఫల మైతే విరక్తి చెంది ప్రదీపుడిలాగా ఆత్మ హత్యకు పూనుకుంటారుగదా, నీ ప్రయత్నం ఇన్నిసార్లు విఫలమైనా నీకు విసుగు జనిం చక పోవటం అత్యాశ్చర్యకరం. శ్రమ తెలియకుండా ఉండగలందులకు నీకు ప్రదీపుడి కథ చెబుతాను విను!\" అంటూ ఈ విధంగా చెప్పసాగాడు:\nవిదిశానగరంలో ప్రదీపుడనే ఒక యువకు డుండేవాడు. వాడికి తల్లిదండ్రులు చిన్న తనంలోనే పోయారు. తోబుట్టువులు లేరు. ఆ ఖరుకు దగ్గిర బంధువులుకూడా లేరు. వీటన్నిటికీ తోడు ఇల్లూ వాకిలీ కూడా లేని కారణంచేత వాడు బుద్ధి తెలిసినప్పటి నుంచీ అనాధగానే ఉంటూ వచ్చాడు. చిన్న తనంలో ఒక గురువును ఆశ్రయించి, వారి ఇంట ఊడిగంచేస్తూ కొద్దిగా చదువు కున్నాడు. అయితే గురుదక్షిణ ఇవ్వలేని ఆ నిర్భాగ్యుడికి గురువు ఏమంత శ్రద్ధగా చదువు చెప్పలేదు, కాని చాకిరిమాత్రం బాగా చేయించుకున్నాడు. వాడికి పదిహేను, పద హారేళ్ళు రాగానే గురువుగారు వాడితో, \"ఇక నీవు పెద్దవాడవైనావు. నీకు చెప్పే చదు వంతా అయిపోయింది. ఎక్కడికైనా పోయి, ఎవరినైనా ఆశ్రయించి నీ బతుకు వెళ్ళ బుచ్చుకో !” అని సాగనంపాడు.\nప్రదీపుడు దేశసంచారం ప్రారంభిం చాడు. పక్షులకు గూళ్లూ, ఉడతలకు చెట్ల తొర్రలూ, ఎలుకలకు బొరియలూ ఉన్నాయి గాని వాడికి నిలవ నీడ లేదు. రోజుకొక కొత్త ఊరు వెళ్ళేవాడు. దారిలో పగటి కలలు కనేవాడు : తాను చేరబోయే గ్రామంలో ఎవరో తనను చేరదీస్తారనీ, తనకు అక్కడ జీవనోపాధి లభిస్తుందని, తానుకూడా సమాజంలో చేరిపోయి ఇతరు లతో కష్టసుఖాలు చెప్పుకోవటమూ, వారి కష్టసుఖాలు వినటమూ జరుగుతుందనీ ఊహించుకునేవాడు. తీరా ఆ గ్రామం వెళ్ళాక అక్కడ ఎవరూ వాడి విషయం పట్టించుకునేవారు కారు, వాడి మంచి చెడ్డలు విచారించేవారు కారు. ఏ ఇంటనో ముష్టి ఎత్తి ఇంత తిండి తిని, ఏ చెట్టు నీడనో పడుకుని నిద్రపోయేవాడు.\nఈవిధంగా ప్రదీపుడు అయిదారేళ్లపాటు సంచారం చేశాడు. వాడికి సుఖాలు ఎలా ఉంటాయో తెలియదు, అందుచేత తాను కష్టాలు పడుతున్నాననికూడా అనిపించ లేదు. వాడు ఇతరులమధ్య సంబంధ బాంధవ్యాలు గమనించి ప్రపంచంలో నిజ మైన ఆనందం ఒక్కటేనని గ్రహించాడు. అదేమిటంటే, సంతోషం కలిగినా, బాధ కలిగినా ఆ కలిగినదాన్ని ఇతరులతో పంచు కోవటం. పెద్ద పెద్ద ఇళ్ళలో ఉండటమూ, గొప్పగొప్ప దుస్తులు ధరించటమూ, కడు పుకు ఇంత బాగా తినటమూ నిజమైన ఆనందం కాదు. ఆకలి అయినప్పుడు ఏది తిన్నా ఎంతో రుచిగానే ఉంటుందనీ, అలసి పోయినప్పుడు చెట్టుకింద నిద్రపోయినా ప్రాణానికి హాయిగానే ఉంటుందనీ వాడు స్వానుభవంద్వారా తెలుసుకున్నాడు. వాడికి లేనిదల్లా ఒకటే ఆనందం — ఇతరులతో తన భావాలు పంచుకోవటం. ఎక్కడనైనా నలుగురు కూచుని మాట్లాడుకుంటూ నవ్వు కున్నా, విచారం వెలిబుచ్చినా ప్రదీపుడు వారిని చూసి అసూయపడేవాడు. తనకు అటువంటి స్నేహితులూ, బంధువులూ లేనందుకు ఎంతో బాధపడేవాడు.\nఒక్కొక్కప్పుడు వాడికి తన జీవితం పైన విరక్తి కలిగేది. \"ఇంత ప్రపంచంలో ప్రతి ప్రాణికీ నా అనే ఇతర ప్రాణు లున్నాయి. నేను ఒక్కస్ట్లో ఎవరూ లేనివాణ్ణి! నేను బతికి ఉండీ చచ్చినవారిలోనే జమ. ఇంతకంటె చచ్చిపోతేనేం? ఎందుకు వచ్చిన తిప్పలు?” అనుకునేవాడు.\nలోపల ఆశ అనేది ఉండి వాణ్ణి ఆత్మ హత్య అనేది చేసుకోకుండా ఆపింది. ఆ ఆశ మూలానే వాడు భవిష్యత్తు గురించి కలలు కనేవాడు. ఎప్పటికైనా ఎవరో ఒకరు తనను చేరదీసి తమ ఆప్తవర్గంలో చేర్చుకుంటారని వాడికి వెర్రి నమ్మకం. ఈ నమ్మకంతో వాడు అప్పడప్పుడూ ఇతరులను ఆప్యా యంగా పలకరించబోయేవాడు. కాని వాడి కేసి చూడగానే నవ్వేవాళ్లు నవ్వటం మానేసే వారు. వాడు సమీపించగానే మాట్లాడేవాళ్ళు మాట్లాడటం మానేసి, \"మేమేదో మాట్లాడు కుంటూంటే, పానకంలో పుడకలాగా నువు వచ్చావేమిటి?” అన్నట్టు వాడికేసి చూసే వారు. వాడు ఒక నిట్టూర్పు విడిచి ఇవత లికి వచ్చేసేవాడు.\nఅంతలోనే ప్రదీపుడికి ఒక వింత కన బడింది. ఎవరో యువకుడు నదిలో పడి కొట్టుకువస్తున్నాడు. అతనికి ఈత రాదులా గుంది. తల నీటిపైకి వచ్చినప్పుడల్లా నోటితో గాలి పీల్చి మూలుగుతున్నాడు.\nప్రదీపుడు చప్పున నీటిలోకి దూకి ఆ కొట్టుకువచ్చే యువకుడికేసి బలంగా ఈదు కుంటూ వెళ్ళాడు. ప్రదీపుడు తన శరీరానికి తగలగానే ఆ యువకుడు అతని మెడ గట్టిగా వాటేసుకుని స్పృహ కోల్పోయాడు. వరదలో ఉన్న నదిని ఈ ఒడ్డునుంచి ఆ ఒడ్డుకు అడ్డంగా ఈదేసరికి ప్రదీపుడు చాలా అలిసిపోయాడు. దానికితోడు ఆ యువకుడు అతని మెడకు గుదిబండలాగా అయాడు. అవతలి ఒడ్డు సమీపంలోనే ఉన్నప్పటికీ, ఈది దాన్ని చేరుకోవటం ప్రదీపుడికి ఎంతో దుస్సాధ్యంగా కనబడింది.\nఈ సమయానికి అవతలిఒడ్డు వెంబడి కొందరు మనుషులు పరిగెత్తుకుంటూ వచ్చారు. వాళ్ళు మెల్లిగా ప్రదీపు, రెండో యువకుణ్ణి ఒడ్డుకు చేర్చారు. తరవాత వాళ్ళు తమ యజమానిని, \"చిన్నబాబూ! చిన్నబాబూ!” అని పిలుస్తూ అతనికి పరి చర్యలు చెయ్యటంలో నిమగ్నులై ప్రదీపుడి విషయం పట్టించుకోలేదు.\nప్రదీపుడికి ఆత్మహత్య చేసుకోవాలన్న కోరిక యావత్తూ అడుగంటిపోయింది. ఆత నికి జీవితంపై తిరిగి ఆశ కలిగింది. అతను తడి బట్టలతోనే, ఒక కోసు దూరంలో ఉన్న విరూపానగరం చేరుకున్నాడు. వాడు రోజల్లా నగరపు వీధులన్నీ తిరిగి, ఎక్కడో ఇంత తిండి తిని సాయంకాలంవేళకు అంబికా లయం చేరుకున్నాడు.\nకొద్దిసేపటికి ఒక కుటుంబం అక్కడికి వచ్చింది. మనుషులనూ, వారు ధరించిన దుస్తులనూ, వారి వెంట ఉన్న నౌకర్లనూ, ఆ నౌకర్లు మోసుకువచ్చిన సామగ్రినీ బట్టి వాళ్లు గొప్ప ఇంటివాళ్లు అయి ఉండాలని ప్రదీపుడు ఊహించుకున్నాడు. ఆ కుటుం బంలో నడివయసు గల ఒక భార్యా, భర్తా, పదహారు పదిహేడేళ్ల వయసు గల కుమార్తే ముగ్గురు నలుగురు చిన్నపిల్లలూ ఉన్నారు. వారివెంట ఆడా మగా నౌకర్లు ఏడెనిమిది మంది పళ్లాలలో కొబ్బరికాయలూ, అరటి పళ్లూ, పూలూ, కుంకమూ, పచ్చకర్పూ రమూ మొదలైనవి పట్టుకువచ్చారు.\nవారంతా ఆలయంలోకి వెళ్ళారు. లోప లికి వెళ్లాక నౌకర్లు యజమానితో, \"మన చిన్నబాబుగార్ని ఈ ఉదయం కాపాడిన మనిషిలాటివాడు బయట మండపంలో కూచుని ఉన్నాడు!\" అని చెప్పారు.\nయజమాని వారిని వెంటబెట్టుకుని బయ టికి వచ్చి, ప్రదీపుణ్ణి సమీపించి, \"నాయనా, నీపేరేమిటి? మీదేవూరు?” అని అడిగాడు. వారి సంభాషణవల్ల ప్రదీపుడే ఆ పెద్దమనిషి కుమారుణ్ణి రక్షించినవాడని తేలింది.\n\"ఇవాళ మావాడికి జలగండం తప్పటం మాకెంత ఆనందంగా ఉందో నువు ఊహించుకోవచ్చు. అందుకే ఈపూట అంబికకు పూజ చేయించటానికి అందరమూ వచ్చాము. నువుకూడా మావెంట రా! మా అబ్బాయి నీకోసం తెగ కలవరిస్తున్నాడు. తాను బతికి, నీవు నదికి బలి అయావేమో ననికూడా ఎంతో దిగులుపడుతున్నాడు!\" అన్నాడు ఆ పెద్దమనిషి.\nఆయన ప్రదీపుణ్ణి తన ఇంటికి తీసుకు పోవటమే గాక అతనికి తన కుమార్తె నిచ్చి పెళ్లికూడా చేసి, తన ఇంటనే ఉంచు కున్నాడు. ఈవిధంగా ప్రదీపుడు కనిన పగటి కలలు నిజమయాయి.\nబేతాళుడీ కథ చెప్పి, \"రాజా, నాకొక్క సందేహం. ప్రదీపుడు ఆ యువకుడి ప్రాణం రక్షించినాక తన ఆత్మహత్యా ప్రయత్నాన్ని ఎందుకు మానుకున్నాడు? అతనికి జీవితంపై తిరిగి ఆశ కలగటానికి కారణ మేమిటి? ఈ ప్రశ్నకు సమాధానం తెలిసి కూడా చెప్పకపోయావో నీ తల పగిలి పోతుంది,” అన్నాడు.\nదానికి విక్రమార్కుడు, \"పరోపకారం ద్వారా మనిషికీ సమాజానికీ మధ్య బాంధవ్యం పెరుగుతుంది. మరొకరికి ఉప కారం చేసే అవకాశం లేని కారణంచేతనే ప్రదిపుడు జీవితం గురించి కలలు కనే శక్తిని కోల్పోయాడు. ఎప్పుడైతే మరొకరి ప్రాణం కాపాడాడో అప్పుడే అతనికి కలలు కనే శక్తి తిరిగి వచ్చింది,” అన్నాడు.\nరాజుకు ఈవిధంగా మౌనభంగం కలగ గానే బేతాళుడు శవంతోసహా మాయమై మళ్లీ చెట్టెక్కాడు. —(కల్పితం)",
            "book_page_end": 42
        },
        {
            "title": "అహల్యాబాయి",
            "book_page_start": 43,
            "pdf_page_start": 61,
            "pdf_page_end": 70,
            "author": "చందమామ బృందం",
            "genre": "చారిత్రక కథ/జీవిత చరిత్ర",
            "moral": "గొప్ప పదవి వంశపారంపర్యంగా కాక, సామర్థ్యం, దక్షత, ప్రజల పట్ల నిబద్ధతతో వస్తుంది.",
            "keywords": [
                "అహల్యాబాయి",
                "మల్హారావు",
                "పాలన",
                "ప్రజాహితం",
                "మహారాష్ట్ర",
                "చరిత్ర"
            ],
            "characters": [
                "అహల్యాబాయి",
                "ఆనందరావు శిందే",
                "మల్హారావు హెూల్కార్",
                "ఖండేరావు",
                "మాలీరావు",
                "మచ్ఛాబాయి",
                "రాఘోబా",
                "గంగాధర జస్వంత్",
                "జస్వంతరావు"
            ],
            "locations": [
                "పాథర్థి గ్రామం",
                "ఇందోర్",
                "మహారాష్ట్ర",
                "గయ"
            ],
            "content": "మహారాష్ట్ర దేశంలోని పాథర్థి గ్రామంలో ఆనందరావు శిందే అనే రైతు ఉండేవాడు. ఆయనకు ఎంతకాలానికీ పిల్లలు కలగలేదు. ఆయనా, ఆయన భార్యా కలిసి ఎన్నో ఆల యాల చుట్టూ ప్రదక్షిణలు చేశారు, ఎందరో దేవతలకు మొక్కుకున్నారు, ఎన్నో తీర్థ యాత్రలు చేశారు; కాని వారి సంతానవాంఛ తీరనేలేదు. వారికి ప్రాణం విసిగిపోయింది.\nఒకనాడు పాథర్థి గ్రామానికి ఒక సాధువు వచ్చాడు. శిందే దంపతులు ఆయనకు తమ గాథ చెప్పుకున్నారు. కొల్హాపూరులో ఉండే శ్రీ జగదాంబను సేవించినట్టయితే వారి కోరిక ఫలిస్తుందని సాధువు చెప్పాడు. అదే ప్రకారం ఆ దంపతులు ఒక సంవత్సరం పాటు ఆ దేవిని ఎంతో శ్రద్ధాభక్తులతో ఆరాధించారు.\nఒకనాడు రాత్రి దేవి ఆనందరావుకు కలలో కనిపించి, \"మీ దంపతుల భక్తికి నేను చాలా సంతోషించాను. నేనే స్వయంగా మీ గర్భవాసాన జన్మించబోతున్నాను,” అని చెప్పింది. ఆ రాత్రే ఆనందరావు భార్యకు కూడా ఒక కల వచ్చింది; ఆ కలలో ఎవరో ముత్తయిదు ఒక చంటిబిడ్డను ఆమె చేతు లలో ఉంచి, నుదుట కుంకం పెట్టి అదృ శ్యమై పోయింది.\nశిందే దంపతులు పరమానందంతో తమ గ్రామానికి తిరిగి వెళ్లిపోయారు. తర వాత కొద్దికాలానికి—క్రీస్తుశకం 1735 లో — వారికి అహల్యాబాయి జన్మించింది. ఆ బిడ్డ జాతకం చూసినవారందరూ ఆమె రాజపత్ని అవుతుందనీ, దీర్ఘ కాలం రాణిగా పరిపాలన చేస్తుందనీ, ఆమె పేరు శాశ్వతంగా నిలిచి పోతుందనీ చెప్పారు.\nఅహల్య తన బాల్యాన్ని చాలా సుఖంగా గడిపింది. ఆమెకు చదవటమంటే చాలా ఇష్టం, రామాయణ మహాభారతాలంటే ఎంతో అభిమానం. ఆమె అందగత్తె అని ఎవరూ అనలేదుగాని, ఆమె ప్రవర్తనలో నిండుతనమూ, ఠీవీ, ఇతరుల హృదయా లను చప్పున ఆకట్టుకునే శక్తి అపారంగా ఉండేవి.\nఅహల్యకు తొమ్మిదేళ్ళు నిండగానే వివాహ ప్రయత్నాలు ప్రారంభించారు. ఆమె జాతకం ఫలిస్తుందేమోనన్న ఆశతో ఆమె తండ్రి అహల్యకు పనికిరాదగినవాడు ఎక్క డైనా ఉన్నాడా అని అడ్డమైన రాజకుటుంబా లన్నిటినీ పరిశోధించాడు; కాని ఒక్క వరుడుకూడా కనిపించలేదు. చివరకు అహల్య తల్లిదండ్రులు విరక్తిచెంది, జాత కంలో రాసిపెట్టి ఉన్నది ఏదైనప్పటికీ తమ ప్రయత్నం లేకుండానే జరుగుతుందని మనసు రాయి చేసుకున్నారు.\nకొంతకాలం గడిచింది. రఘునాథరావూ, దాదాపేష్వా, మల్హారావు హెూల్కార్ అనే వారు ఉత్తరదేశంలో యుద్ధాలలో విజయం పొంది స్వదేశానికి తిరిగి వస్తూ పాథర్డి గ్రామంలో తమ సేనలతో మజిలీచేశారు.\nయుద్ధసమయంలో మహారాష్ట్ర యోధులు విధిగా మారుతికి మొక్కుకుంటారు. శిందే లుండే ఇంటికి ఎదురుగానే ఒక మారుతి ఆలయం ఉన్నది. మల్హారావు ఆ ఆలయా నికి వచ్చేసరికి అహల్యాబాయి అక్కడే ఉన్నది. ఆ పిల్లలో కనిపించిన రాజఠీవికి మల్లారావేగాక ఆయన పరివారంకూడా ఆశ్చర్యపోయారు. మల్హారావు ఆ పిల్లను గురించి తెలుసుకోగోరాడు. ఆ సమయంలో అక్కడే ఉండిన అహల్యాబాయి గురువు ఆమె జన్మవృత్తాంతమంతా చెప్పాడు.\nఅంతా శ్రద్ధగా విన్న మల్లారావు, \" ఈ పిల్ల నా కొడుకైన ఖండేరావుకు భార్య కాదగి నది!” అన్నాడు.\nవెంటనే పెళ్ళిమాటలు జరిగాయి. మరు సటి మాసంలో అహల్యాబాయికీ ఖండే రావుకూ వైభవంగా వివాహం జరిగింది.\nఅకస్మాత్తుగా రాజవాసంలో అడుగు పెట్టినప్పటికీ అహల్య మెట్టినింట ఆదర్శ ప్రాయంగా నడుచుకున్నది. మామ చండ శాసనుడు, అత్తకు రాజసం జాస్తి. అయి నప్పటికీ అహల్య ఆదర్శ సతీమణుల అడుగుజాడలలో నడుచుకుంటూ, ఎలాటి గూడుపుఠాణీలతోనూ జోక్యం పెట్టుకోక, నిష్కపటంగా ప్రవర్తిస్తూ అందరి మన్న నలూ అందుకోగలిగింది. మామగా రైన మల్హారావు ఆమెను పరిపాలనకూ, రాజ్యాం గానికీ సంబంధించిన విషయాలు తెలుసుకో నిచ్చాడు. ఆయన ఏ యుద్ధానికో దూర ప్రాంతం వెళ్ళినప్పుడు రాచకార్యాలన్నీ ఆమెకు వప్పజెప్పి వెళ్ళేవాడు. ఆమె తన విధులను సమర్థతతో నిర్వర్తించేది.\n1754 లో భిల్లులు తిరుగుబాటు చేశారు. ఖండేరావు వారి తిరుగుబాటు అణచటానికి సైన్యంతోసహా వెళ్ళి, యుద్ధంలో మరణం చాడు. ఇరవైఏళ్ళయినా నిండకుండానే అహల్య వితంతువు అయిపోయింది. అప్ప టికి ఆమెకు మాలీరావు అనే కుమారుడూ, మచ్ఛాబాయి అనే కుమార్తె ఉన్నారు.\nఅహల్య తన భర్తతోబాటు సహగమనం చేయ నిశ్చయించుకున్నది. కాని ఆమె వద్దని వేడుకున్నాడు. ఆయన అహల్యతో, \"అమ్మా, నాకు నీకన్న మరొక సంతానం లేదు. నీవుకూడా పోతే నేను ఈ వార్ధక్యంలో బొత్తిగా దిక్కులేనివాణ్ణి అయిపోతాను. రాజ్యం అరాజకమైపోతుంది. అందుచేత ఎలాగైనా నీ దుఃఖాన్ని దిగమింగి రాజ్య పాలన చెయ్యి,” అన్నాడు.\nమల్హారావుకు ఒక పెద్ద కోరిక ఉన్నది; అదేమిటంటే, విస్తృతమైన మహారాష్ట్ర సామ్రాజ్యం భారతమంతటా వ్యవస్థాపన చెయ్యాలని. ఈ ప్రయత్నంలో ఆయన కృతకృత్యుడు అవుతున్నట్టే కనిపించాడు. ఉత్తరదేశం కొంచెం కొంచెమే ఆయన ఆధీన మవుతున్నది. ఢిల్లీకూడా ఆయనకు చేజిక్కింది. ఇంతలో, పాపం, ఆయనకు నూరేళ్ళు నిండాయి.\nఅహల్య కుమారుడైన మాలీరావు ఇందోర్ సింహాసనం ఎక్కాడు. కాని అతను రాజ్యా ర్హుడు కాడు, క్రూరుడుకూడాను. సింహాసన మెక్కిన తొమ్మిది మాసాలకే అతను మర ణించాడు. అతని మరణానికి ఆనందించని వారు లేరు. ఖాళీపడిన సింహాసనంపైన ఎవరు కూర్చోవాలన్న సమస్య ఏర్పడింది. \"న్యాయంగానూ, దక్షతతోనూ ప్రజలను నేనే పరిపాలిస్తాను!\" అని అహల్యాబాయి ప్రకటించింది.\nఆడది పరిపాలన చేస్తే తాము ఇష్టం వచ్చినట్టు ఆడవచ్చునని రాజోద్యోగులలో కొందరు సంతోషించారు. కాని అహల్యా బాయి మనుషులను ఎంతో చక్కగా అర్ధం చేసుకుని అంచనాకట్టగలది. తనను తెగ మెచ్చుకునేవారిపట్ల ఆశ్రిత పక్షపాతం చూపక ప్రతి ఉద్యోగానికి ఆమె సమర్ధులైన వారినే నియమించింది.\nప్రజాపీడకులను దూరంగా ఉంచి, ప్రజాహితం కోరేవారినీ, పరిపాలనా నిర్వహ ణలో సమర్థత కలవారినీ మాత్రమే తన మంత్రులుగా వేసుకున్నది. అహల్యాబాయి చేసిన ఈ పనివల్ల కుట్రదారుల ఆటకట్టయి. పోయింది. వారు ఆగ్రహావేశులై ఆమె పతనం కోసం కృషిచెయ్య నిశ్చయించారు. ఈ కుట్రదారులకు పెద్ద గంగాధర జస్వంత్ అన్నవాడు. ఈయన రాజ పురోహితుడు.\nఆయన రాణితో, \" అమ్మా, తమరు మీద వేసుకున్న భారం బహు గొప్పది; అబలలు భరించేది కాదు. నా మాట విని మీ వంశానికి చెందిన కుర్రవాణ్ణిగా చూసి సింహాసనం అధిష్ఠింపజేసి, అతని పేర రాజ్యపాలన చేయ టానికి ఒక ప్రతినిధిని నియోగించి, వితంతు స్త్రీలకు ఉచితమైన నిష్ఠలతోనూ, అనుష్ఠానా లతోనూ కాలం వెళ్ళబుచ్చండి,” అని సలహా ఇచ్చినట్టుగా చెప్పాడు.\n\"రాజపత్నినీ, రాజమాత నూ అయి ఉండి నేను నాకన్న ఉన్నత పదవిలో ఉండ టానికి ఎవరినో నియమించటం ఎన్నటికీ జరగదు. మతానికి సంబంధించి మీరు ఏ సలహా ఇచ్చినా పాటిస్తాను; కాని రాజ కీయాల జోక్యం ఎన్నడూ ఎత్తవద్దు!” అని అహల్య రాజ పురోహితుడికి స్పష్టంగా చెప్పింది. గంగాధర జస్వంత్రి్కు ఈ మాటలు శూలాలయాయి. పేష్వా మాధవరావు పిన తండ్రి అయిన రాఘోబాకు ఈ రాజ పురో హితుడు, \"మారాజ్యాన్ని మీరు వచ్చి వశ పరచుకోండి — ఇక్కడ ఒక ఆడది రాజ్యం చేస్తున్నది!” అని రాశాడు.\nరాఘోబా శక్తిమంతుడూ, ఆశాపరు డూనూ. ఆయన కొందరు రాజద్రోహులను కూడగట్టుకుని, వారిచేత అహల్యాబాయికి ఈవిధంగా చెప్పించాడు: \"మన రాజ్యాన్ని ఒక వంక రాజపుత్రులూ, మరొకవంక ఇంగ్లీషువారూ కబళించజూస్తున్నారు. వారిని యుద్ధరంగంలో ఎదుర్కోవటం స్త్రీకి సాధ్యమయేపని కాదు. అందుచేత సింహాస నానికి ఒక వారసుణ్ణి, రాజ్యపాలనకు ఒక రాజ ప్రతినిధినీ నిర్ణయించటం అన్నివిధాల క్షేమంగా ఉంటుంది.”\nఅహల్యాబాయి తనకు ఈ సలహా ఇచ్చిన వారితో, \"మీ కుట్రలన్నీ నే నెరుగుదును. ఇందుకు మీరు శిక్ష అనుభవించి తీరుతారు. మీ రాణిపట్ల ఎలా ప్రవర్తించాలో అలా ప్రవర్తించండి. మీ బెదిరింపులు నన్ను భయపెట్టలేవు. నేను మీ ఆటలు సాగ నివ్వను,” అన్నది.\nఈ సంగతి విని రాఘోబా మండి పడ్డాడు. \"ఏమి ఈ ఆడకూతురి అహం కారం ! ఈవిడ తన మామ మాకు సామంతు అని ఎరగదా? ఈవిడకు సరి అయిన గుణ పాఠం నేర్పుతాను,” అన్నాడు.\nకాని ఈలోపుగానే అహల్యాబాయి తన కొలువులోని కుట్రదారులందరినీ ఎంతో నిపుణంగా పసికట్టి అందరినీ ఖైదు చేయిం చేసింది. వీరిలో రాఘోబాకూడా ఉన్నాడు.\nకొద్దిరోజుల అనంతరం అహల్య రాఘో బాను బంధవిముక్తుణ్ణి చేసి ఇందోరులో అతి థిగా ఉండనిచ్చింది. ఆమె పరిపాలనా దక్ష తనూ, మనుషులను శాసించటంలో ఆమెకు గల సామర్ధ్యాన్ని రాఘోబా కళ్లారా చూసి తెలుసుకున్నాడు. కాని తాను కొద్దికాలం బందీగా ఉండటం జరిగిందన్న అవమానం అతనిని బాధిస్తూనే ఉన్నది,\nగంగాధర జస్వంత్ రాణికి క్షమాపణ చెప్పుకుని, ఆమెచేత క్షమించబడి, ఎప్పటి లాగే రాజపురోహితత్వం కొనసాగించాడు.\nమిగిలిన కుట్రదార్లచేత రాజభక్తి ప్రమాణం చేయించుకుని అహల్యాబాయి వారినికూడా విడిచిపుచ్చింది.\nరాఘోబామాత్రం తనకు జరిగిన అవ మానం మరవలేక రాజపుత్రులను ఇందోర్ రాజ్యంపైకి రెచ్చగొట్టాడని చెబుతారు. అహల్యాబాయి బెదరలేదు. ఆమె తనకు ప్రాణం ఇచ్చేవారినందరినీ కూడగట్టు కున్నది, భోస్లై, సింధియా, బరోడా పాల కుల సహాయం అర్ధించింది. వారు తమ సైన్యాలతోబాటు తాముకూడా వచ్చారు.\nఅహల్యాబాయి సేనలకు నాయకుడు తుకోజీ. ఇతను తక్కువ కులంలో పుట్టిన వాడైనా యుద్ధంలో చతురుడు. యుద్ధంలో ఇతను రాజపుత్రులను పూర్తిగా ఓడించి పరిగెత్తించాడు.\nరాఘోబా కసి తీరనేలేదు. కొంత కాలం పోయాక ఆయన అహల్యాబాయికి డబ్బు పంపమని కబురుచేశాడు: \"నేను డబ్బు ఇబ్బందిలో ఉన్నాను. మీ ఖజానాలో పుష్క లంగా డబ్బున్నట్టున్నది. అందులో కొంత నాకిస్తే మీకు తరుగు రాబోదు, నా అవ సరమూ గడుస్తుంది !”\n\"నా ఖజానాలో ఉన్నదంతా శ్రీకృష్ణుడికి కైంకర్యమై ఉన్నది. ఆ దేవుడిపేర పుణ్య కార్యాలు చెయ్యటానికి తప్ప దానిని విని యోగించరాదు. మీరు బ్రాహ్మణులు, ఇబ్బందిలో ఉన్న పక్షంలో దానం ఇస్తాను, పరిగ్రహించవచ్చు,” అని అహల్యాబాయి జవాబు పంపింది.\n\"దానమిస్తుందా! నాకు కావలిసినది నేనే పుచ్చుకుంటాను. ఎవరడ్డుతారో చూస్తాను!” అంటూ రాఘోబా ఒక సైన్యాన్ని వెంటతీసుకుని ఇందోర్పైకి దాడి వచ్చాడు. అహల్యాబాయి కవచం ధరించి ఆయనకు ఎదురు వెళ్ళింది. ఆమె వెంట అయిదువందలమంది దాసీలుమాత్రం ఉన్నారు —ఒక్క మగవాడుకూడా లేడు.\nరాఘోబా జ్ఞానహీనుడు కాడు. ఆయన సిగ్గుతో తల వంచుకుని, వచ్చిన దారినే వెళ్ళిపోయాడు.\nకేవలమూ రాజకీయ దక్షితవల్లా, యుద్ధ సామర్థ్యంవల్లా అహల్యాబాయికి కీర్తి రాలేదు. నిత్యపరిపాలనలో ఆమె అసమాన ప్రతిభ కనబరిచి, తన ప్రజల ఐశ్వర్యాన్ని దినదిన ప్రవర్ధమానం చేసింది. ఆమె రాజ్యా నికి వచ్చిన కొత్తలో ఠగ్గులూ, బందిపోటులూ స్వైరవిహారం చేస్తూ ఉండేవారు. ఈ ప్రజా కంటకులను నిర్మూలించిన వీరుడికి తన ఏక పుత్రికనిచ్చి వివాహం చేస్తానని అహల్యా బాయి ప్రకటించింది.\nజస్వంతరావు అనే యువక వీరుడు ఆ దుర్ఘటమైన పనిని సాధించి మచ్చాబా యిని వివాహం చేసుకున్నాడు.\nతాను ఎంతో శ్రద్ధగా పాత్రులైనవారిని రాజకీయోద్యోగులుగా నియమించినప్ప టికీ తాను నియమించిన అధికారులపైన ఏవైనా అభియోగాలు వచ్చినట్టయితే అహల్యాబాయి తానే విచారణ జరిపేది. ప్రజాపీడన అనేది ఆమె తత్వానికి కొంచెం కూడా సరిపడేది కాదు.\nఒకసారి బసియా అనే గ్రామంలో ఒక ధనికుడు చనిపోయాడు. ఆయన భార్యకు అంతులేని ఆస్తి సంక్రమించింది. ఆ ఆస్తికి హక్కుదారుగా ఒక కుర్రవాణ్ణి పెంచు కుందామని ఆవిడ అనుకున్నది, కాని గ్రామాధి కారి అడ్డుతగిలి దత్తత వల్ల కాదన్నాడు; ఆ సొత్తంతా ప్రభుత్వ ఖజా నాలో చేర్చాలని అతడి ఉద్దేశం. ఈ సంగతి వినగానే అహల్యాబాయి గ్రామాధికారిని కఠినంగా మందలించి, వితంతువుకు దత్తత తెచ్చుకునే అధికారం ఇచ్చేసింది.\nమరొకసందర్భంలో ఇద్దరు ధనికులు చనిపోయారు. వారి భార్యలు జీవితంపై విరక్తి కలిగి అహల్యాబాయి వద్దకు వచ్చి, \"మహారాణి, మా భర్తల సొత్తంతా నీకు అర్పించి మేము తీర్థయాత్రలకు పోదలి చాము,” అని విన్నవించుకున్నారు.\n\"అక్కలారా, మన బాధ్యతలు అంత సులువుగా వదిలేవైతే ఇక లేనిదేమిటి? నాకు ధనానికి ఏలోటూ లేదు, మీ సొత్తు మీవద్దనే ఉంచుకుని దానధర్మాలూ, పుణ్య కార్యాలూ చేసి ప్రజలకు మేలుచెయ్యండి,\" అన్నది అహల్యాబాయి. వారు ఆమె సలహా ప్రకారం చెరువులు లేనిచోట చెరువులూ, బావులు లేనిచోట బావులూ తవ్వించారు, పేదసాదలకు అన్నసత్రాలు ఏర్పాటు చేయించారు.\nఅహల్యాబాయి నిరాడంబరజీవి. పనికి మాలిన నగలూ నట్రా ఆమెకు ఇష్టంలేదు. తనకున్న ధనాన్ని సత్కార్యాలకు వినియో గించేది. మతాభిమానం హెచ్చినకొద్దీ దేశం సుభిక్షంగా ఉంటుందన్న విశ్వాసంతో ఆమె ఎన్నో ఆలయాలు కట్టించింది. ఆమె కట్టిం చిన ఆలయాలన్నిటిలోకీ గొప్పది గయ వద్ద ఉండే విష్ణుపాదాలయం.\nఅహల్యాబాయి డెభై ఏళ్ళు జీవించింది. ఆమెది సుఖమయమైన జీవితం. ఆమెకు కలిగిన ఒకేఒక కష్టం ఏమంటే, ఆమె జీవించి ఉండగానే ఆమె కుమార్తె తన భర్తతోబాటు సహగమనం చేసింది.\nమొత్తంమీద అహల్యాబాయిని గురించి జ్యోతిష్కులు చెప్పిన మాటలు నిజ మయాయి. ఒక రైతుఇంట పుట్టి ఆమె రాజ పత్నీ, రాణీ అయి దీర్ఘ కాలం పాలించటమే గాక, ఆమె కీర్తి చరిత్రలో శాశ్వతం గా వెలిసింది.",
            "book_page_end": 52
        },
        {
            "title": "గలివర్ యాత్రలు",
            "book_page_start": 53,
            "pdf_page_start": 71,
            "pdf_page_end": 74,
            "author": "చందమామ బృందం",
            "genre": "సాహసం/ఫాంటసీ",
            "moral": "గుర్తించబడలేదు",
            "keywords": [
                "గలివర్",
                "బ్రోబ్డింగ్నాగ్",
                "దిగ్గజాలు",
                "సాహసం",
                "అడ్వెంచర్"
            ],
            "characters": [
                "గలివర్",
                "నావికులు",
                "కామందు",
                "కామందు భార్య",
                "చిన్నకొడుకు"
            ],
            "locations": [
                "సూరత్",
                "దిగ్గజాల ద్వీపం"
            ],
            "content": "తిరిగే కాలూ తిట్టే నోరూ ఊరికే వుండవు. లిల్లిపుట్ నుండి తిరిగి వచ్చిన రెండు నెలలకే మళ్లీ ఓడ ఎక్కాను. దాని పేరు 'అడ్వెంచర్.'\nసూరత్కు బయలుదేరాము. కొద్దిరోజులు ప్రయాణం బాగానే సాగినా హఠాత్తుగా తుఫాను విరుచుకు పడింది.\nతుఫాను తగ్గేసరికి కొత్త ఇబ్బంది వచ్చింది. ఓడలో మంచి నీళ్లయిపోయాయి. కానీ అంత లోనే భూమి కనబడింది.\nమేము పన్నెండుగురము కలిసి ఒక పడవలో ఒడ్డుకి వెళ్లాము. అది ఒక పెద్దద్వీపం. అందరం తలో దారినా నీటికై వెతుకుతూ వెళ్లాము.\nఎంత వెతికినా నీటిజాడ కనిపించక విసుగేసి పడవవేపు మళ్లేసరికి నాతోటి నావికులందరూ హడావుడిగా పడవెక్కి వెళ్లిపోవడం కనబడింది.\n'నాకోసం ఆగండోయ్' అని కేక వెయ్య బోయాను. కానీ అక్కడ భయంకరమైన దృశ్యం కనబడింది —నోట మాట రాలేదు.\nకొండంత మనిషి పడవని తరుముతున్నాడు. పడవలోని మా బృందం అప్పటికే చాలా దూరం వెళ్లిపోయారు.\nవాడు నన్నెక్కడ చూస్తాడోనన్న భయంతో వెనక్కి తిరిగి పొలాల్లోకి జొరబడి పరిగెత్తాను. ఆ పైర్లు ఏకంగా 40 అడుగులు ఎత్తున్నాయి.\nనా దురదృష్టంకొద్దీ నేను తలడాచుకున్న పాలంలోనే కోతలు జరుగుతున్నాయి ఒకొక్క మనిషి ఏకంగా 80 అడుగుల ఎత్తున్నాడు.\nవాళ్ల కొడవళ్లకి అందకుండా వెనక్కి వెనక్కి పరిగెత్తాను. కానీ ఆ మనుషులు ఒకో అంగలో పడేసి గజాల దగ్గరకొచ్చేస్తున్నారు.\nఇహ లాభం లేదనుకుని తల పైకెత్తి గొంతు చించుకుని, శక్తికొద్దీ \" ఆగండి, ఆగండి” అని కేకలు పెట్టాను.\nనా కేకలు వినబడి నేను కనబడివుండాలి. ఆ కూలీ నన్ను పట్టుకుని తన కామందు దగ్గరకు పరిగెత్తాడు.\nకామందు ఓ గడ్డిపరకతో నన్ను పైకెత్తి, వింత పురుగును చూసినట్టు చూశాడు. నాకు తెలిసిన అన్నిభాషల్లో నేనూ మనిషినేనని అరిచాను.\nఅతనికేం అర్థమైనట్లు లేదు. నన్ను కిందికి మెల్లిగా దించాడు. నేను ముందుకూ వెనక్కీ నడచి నేను పారిపోనని నమ్మకం కలిగించాను.\nజేబులోని డబ్బుసంచి కింద ఒంపి బంగారు నాణేలు ఇవ్వబోయాను. అతను చెమ్కీపొడి అద్దినట్టు వేలితో అద్ది తీసి చూసి వద్దన్నాడు.\nతన అరచేతిని నేలమీద ఆనించి చేతిరుమాలు పరిచి నన్నెక్కమన్నాడు. ఆరచెయ్యి మందం ఒక అడుగే కాబట్టి ఎక్కి కూచున్నాను.\nరుమాలు లుంగచుట్టి పదిలంగా ఇంటికి తీసుకువెళ్లి తన భార్యకి చూపాడు. ఆవిడ తేలును చూసినట్లు భయపడింది.\n30 అడుగుల ఎత్తు బల్లచుట్టూ కామందు కుటుంబం భోజనాల క్కూచున్నారు. ఒకో పళ్లెం 24 అడుగుల వెడల్పుంది.\nఇంటావిడ రొట్టెముక్క లిచ్చింది. నా జేబు లోంచి కత్తీ ఫోర్కూ తీసి ఆ ముక్కల్ని తిరిగీ కోసుకు తింటూంటే వాళ్లంతా నవ్వారు.\nహఠాత్తుగా కామందు చిన్నకొడుకు నా ఎడం కాలు పట్టుకుని గబుక్కున తల్లకిందులుగా 60 అడుగుల పైకెత్తాడు.\nకామందు గబగబా వచ్చి నన్ను కాపాడి కొడు కుని దండించబోయాడు గానీ నేను అడ్డు పడ్డాను. ఒక చిన్న జెల్లకాయ కొట్టి వదిలేశాడు.\nవెనకాల చిన్న గర్జన వినబడింది. చూస్తే అది వాళ్ల పిల్లి! మన ఎద్దుకి మూడు రెట్లుంది. అదృష్టవశాత్తు నా సంగతే పట్టించుకోలే దది.\nభోజనాల తరువాత ఇంటావిడ నన్ను పక్కమీద పడుకోపెట్టి తన రుమాలు దుప్పటిగా కప్పింది. నిద్ర లేచి ఎదురుగా చూద్దునుగదా—",
            "book_page_end": 56
        },
        {
            "title": "తాబేటి చిప్ప",
            "book_page_start": 57,
            "pdf_page_start": 75,
            "pdf_page_end": 80,
            "author": "చందమామ బృందం",
            "genre": "జానపద కథ/నీతి కథ",
            "moral": "అదృష్టం ఎప్పుడూ లభించవచ్చు. తెలివి లేనివాడిగా కనిపించినా, సరైన అవకాశాన్ని ఉపయోగించుకుంటే విజయం సాధించవచ్చు.",
            "keywords": [
                "తాబేటి చిప్ప",
                "వెన్",
                "వర్తకం",
                "అదృష్టం",
                "చీనా"
            ],
            "characters": [
                "వెన్ షీ",
                "చాంగ్",
                "అబూ హసన్",
                "వర్తకులు"
            ],
            "locations": [
                "సూచౌ నగరం (చీనా)",
                "సముద్రం",
                "నిర్జన ద్వీపం"
            ],
            "content": "అయిదువందల ఏళ్ళక్రితం సూచౌ నగరం పడమటి ద్వారం సమీపంలో వెన్ షీ అనే వాడు ఉండేవాడు. అతను అపారమైన తెలివితేటలు గలవాడు. చదరంగమూ, చిత్రకళా, నాట్యమూ, సంగీతమూ, జంత్ర వాద్యాలూ—ఏదిబడితే అది నేర్చుకుని అన్నిటిలోనూ రాణించాడు. అయితే ఎవరో జ్యోతిష్కులు చిన్నతనంలో అతడి చక్రం వేసి, మహా ధనికుడవుతాడని చెప్పటంవల్ల, డబ్బు సంపాదించే ప్రయత్నం ఒక్కటీ చెయ్యక ఉన్నదంతా ఖర్చుపెడుతూ సర దాగా కాలక్షేపం చేశాడు.\nత్వరలోనే అతని ఆస్తి అడుగంటే పరి స్థితి ఏర్పడింది. ఈలోపుగా అతని తోటి వాళ్ళంతా వర్తకం చేసి తమ ఆస్తులను రెండింతలూ, మూడింతలూ చేసుకున్నారు. ఇది చూసి వెన్ తానుకూడా వర్తకంలో వేలుపెట్టాలని యత్నించాడు, కాని అదేం గ్రహచారమో, అతను వ్యాపారం చేసినప్పు డల్లా నష్టం వచ్చింది. స్వతహాగా తెలివి తేటలు కలవాడుగనక ఏ వస్తువులకు ఎక్కువ గిరాకీ ఉంటుందో, వాటిని ఏవిధంగా అమ్మితే హెచ్చు ధర వస్తుందో ఎంతో జాగ్రత్తగా ఆలోచించే సరుకు కొనే వాడు. కాని ఆ వస్తువులు తడిసిపోవటమో, తగలబడిపోవటమో జరిగేది. ఈవిధంగా అతనికి ఉన్నదంతా తుడిచిపెట్టుకు పోవ టమే గాక, అతనితో భాగస్వాములుగా చేరిన వారి సొమ్ముకూడా నాశనమయింది.\nఒకనాడు నలభైమంది వర్తకులు ఒక ఓడ చేసుకుని సముద్రాలమీద బయలుదేర బోతున్నట్టు విని వెన్ తననుకూడా వారి వెంట తీసుకుపొమ్మన్నాడు. వెన్ సరదాగా కబుర్లు చెప్పి నవ్వించగలడనీ, అటువంటి వాడు వెంట ఉంటే ప్రయాణం విసుగు పుట్టదనీ భావించి వాళ్ళు సరేనన్నారు.\nవెన్ ఉద్దేశం దేశాలు చూద్దామనే. అయితే వర్తకుల ప్రముఖుడు చాంగ్ అనే ఆయన అతనిచేత కూడా కొంత సరుకు కొనిపించి వర్తకం చేయింతామనే ఉద్దేశంతో మిగిలిన వర్తకులను చందాలు వెయ్య మన్నాడు. చందాలు వెయ్యటానికి చాలా మంది ఒప్పలేదు. అందుచేత సుమారు రెండు పలాల వెండి మాత్రమే పోగయింది. చాంగ్ దాన్ని వెన్ కిచ్చి, “ఇది సరుకులు కొనటానికి ఎలాగూ చాలదు. ఏవైనా పళ్ళూ ఫలాలూ కొనుక్కో, దారిపొడుగునా తిన వచ్చు,” అన్నాడు. రేవులో కమలాఫలాలు అమ్ముతూంటే వెన్ తన వెండి యావత్తూ వెచ్చించి వచ్చినన్ని కమలాఫలాల బుట్టలు కొన్నాడు. వాటిని చూసి మిగిలిన వర్తకులు హేళనగా నవ్వారు.\nఓడ కొన్నిరోజులు ప్రయాణంచేసి ఒక దేశం చేరింది. అక్కడ ఒక రేవు పట్టణంలో ఓడకు లంగరు దించారు. వర్తకులందరూ ఈ దేశం ఎరిగినవారే. చీనా సరుకులు ఈ దేశంలో తొమ్మిది పదింతలు ధరకు అమ్ము తాయి; అలాగే ఈ దేశపు సరుకులు చీనాలో హెచ్చు ధరలకు అమ్ముతాయి. అందుకే ప్రాణాలపైనకూడా ఆశ వదిలి చీనా వర్త కులు ఈ సముద్ర ప్రయాణాలు చేస్తారు.\nవర్తకులందరూ తమ సరుకులతో దిగి వెళ్లాక వెన్కు తన కమలాఫలాల జ్ఞాపకం వచ్చాయి. అందరూ వాటిని చూసి నవ్విన కారణంగా అతను ప్రయాణంలో వాటి ఊసు ఎత్తలేదు. అవి చెడిపోయాయేమోనని చూడటానికి అతను ఇప్పుడు బుట్టలను పైకి తీయించి, ఓడ పైభాగాన దొంతరలుగా అమ ర్చాడు. పళ్లు బాగానే ఉన్నట్టు కనిపిం చాయి. అయినా రుచి చూద్దామని అతను ఒక కమలా వొలిచి కొన్ని తొనలు నోట్లో వేసుకున్నాడు.\nఅంతదాకా రేవులో ఉండేవాళ్లు ఎర్రగా మెరిసే ఈ పళ్ళను వింతగా చూస్తున్నారు. వాటిని తింటారని వాళ్ళకిప్పుడర్థమయింది. వారిలో ఒకడు ఒక బరువైన వెండి రూపాయి తీసి వెన్ చేతిలో పెట్టి ఒకటి ఇయ్యమని వేలు చూపాడు. వాడు ఒక కమలా తీసు కుని, వెన్ చేసినట్టుగానే తోలు వొలిచి బద్దలు తినటానికి మారుగా పండంతా నోట్లో వేసుకుని నొక్కి రసం తాగి, పిప్పీ, గింజలూ, అంతా కలిపి మింగేశాడు. వాడికి దాని రుచి అద్భుతంగా కనిపించింది. వాడు వెన్కు మరి పదిరూపాయలిచ్చి పది పళ్ళు పట్టు కుని వెళ్ళిపోయాడు.\nఆ తరవాత కమలాలను కొనటానికి జనం ఎగబడ్డారు. వెన్ తెచ్చిన కమలాలలో సగానికి పైగా అయిపోయినాక, పండుకు రెండేసి రూపాయలు వసూలు చేశాడు. ఈలోపల మిగిలిన వర్తకులు తిరిగి వచ్చి, వెన్ చేసిన వ్యాపారం గురించి విని, \"చాలా అదృష్టవంతుడివి. ఇక్కడి సరు కులు కొనుక్కున్నావంటే చీనాలో చాలా లాభసాటిగా అమ్ముకోవచ్చు,” అని సలహా ఇచ్చారు. కాని వెన్ తనకు పట్టవలిసిన అదృష్టమేదో పట్టనే పట్టిందనుకుని తాను సంపాదించుకున్న వెండితో తృప్తిపడ్డాడు.\nవర్తకులు తమ సరుకునంతా మారకం వేసుకోవటానికి పదిహేను రోజులు పట్టింది. ఆ తరవాత వారు ఓడలో ఎక్కి మళ్ళీ ప్రయాణం సాగించారు. కొద్ది రోజుల అనం తరం సముద్రంలో బలమైన తుఫానుగాలి సాగి, ఓడ కొట్టుకుపోసాగింది. చివరకు వర్తకులు ఒక నిర్జన ద్వీప ప్రాంతానికి చేరుకుని గాలి తగ్గేదాకా ఓడను అక్కడ లంగరు వేశారు.\nవెన్ లంకను చూసి వస్తానని బయలు దేరాడు. \"నిర్జనమైన లంకలో చూడటాని కేముంటుంది?” అని అందరూ నిరుత్సాహ పరిచినా వినక అతను ఒంటరిగా బయలు దేరాడు. లంక మధ్యను ఆటే ఎత్తు లేని గుట్ట ఒకటి ఉన్నది. కొండమీద పెరిగే లతల సహాయంతో పాకుతూ వెన్ ఆ గుట్ట పైభాగాన్ని చేరుకున్నాడు. అక్కడినుంచి చూస్తే నలువైపులా అతనికి సముద్రం కని పించింది. ఇంతలో అతని కన్ను సమీపంలో గడ్డిమధ్య పడి ఉన్న ఒక వింత వస్తువును చూసింది. దగ్గిరికి వెళ్ళి చూస్తే అదొక తాబేటి చిప్ప ! అయితే అది చాలా పెద్దది— ఒక మంచం ప్ర మాణంలో ఉన్నది.\n\"ఇంతంత తాబేళ్లుకూడా ఉంటాయా?” అని వెన్ ఆశ్చర్యపడ్డాడు. అటువంటి తాబేటి చిప్ప ప్రపంచంలో ఎవరూ చూసి ఉండరు. తాను చూశానంటే ఎవరూ నమ్మరు; \"సూచౌ వాళ్లు కోతలరాయుళ్లు!\" అంటారు. అదీగాక దీన్ని తన దేశం పట్టుకుపోయి నిలువునా కోయించి, కోళ్లు అమర్చితే రెండు మంచాలవుతాయి! వెన్ ఈ విధంగా అను కుని ఆ తాబేటి చిప్పకు బట్టకొంగు కట్టి రేవు దగ్గిరికి ఈడ్చుకొచ్చాడు. వర్తకు లందరూ దాన్ని చూసి ఆశ్చర్యపడ్డారు; కొందరు దాన్ని చీనా తీసుకుపోవటం మోత చేటు అన్నారు; మరికొందరు వైద్యానికి పనికివస్తుందన్నారు. \"మీరందరూ విదేశీ సరుకులు తెచ్చుకుంటున్నారు కారా? ఇది నా విదేశీ సరుకు! డబ్బు దుగ్గాని ఖర్చు కాకుండా వచ్చింది, అంతే తేడా!” అన్నాడు వెన్.\nమర్నాడు గాలి విసురు తగ్గింది. ఓడ తిరిగి ప్రయాణం సాగించింది. అది చీనా తీరాన్ని చేరగానే వర్తకుల దళార్లు వచ్చి ఫలాని ఫలాని వర్తకుల వద్దకు రమ్మని ఓడలో వచ్చిన వర్తకులను ఆహ్వానించారు. వెన్, అతని అనుచరులూ ఒక ఇరానీ వర్త కుణ్ణి చూడబోయారు. అతని పేరు అబూ హసన్. ఆయన తన అతిథుల కోసం పెద్ద ఎత్తున విందు ఏర్పాటుచేశాడు.\nఇలాటి విందుల్లో అతిథులను కూచో బెట్టేటప్పుడు ఎక్కువ ఖరీదైన సరుకులు తెచ్చినవాణ్ణి ఉన్నతాసనంపైన కూచోబెట్టి అందరికంటె తక్కువ తెచ్చినవాణ్ణి పంక్తిలో చివర కూచోబెట్టే ఆచారం ఉన్నది. ఆసనాలు నిర్ణయించటానికిగాను ఇరానీ వర్తకుడు అందరి సరుకుల జాబి తాలూ తణిఖీ చేశాడు. వెన్ దగ్గిర ఏ జాబితా కూడా లేదు. అందుచేత అతన్ని పంక్తి చివర కూచోబెట్టారు.\nమర్నాడు ఇరానీ వర్తకుడు ఓడ వద్దకు సరుకులు చూడవచ్చాడు. ఆయన ఓడ ఎక్కుతూనే పైభాగాన పడి దొర్లే తాబేటి చిప్ప చూసి, నిర్ఘాంతపోయి, \" ఈ వెలలేని సామాను ఎవరిది ? దీనిని అమ్మరా?” అని అడిగాడు. అది వెన్ సొత్తని మిగిలిన వాళ్ళు చెప్పారు.\nఇరానీ వర్తకుడి ముఖంలో బాధా, కోపమూ కనిపించాయి. \"ఇన్నాళ్ళుగా మీరంతా నాతో వ్యాపారం చేస్తూకూడా ఈ పెద్దమనిషి సంగతి దాచి పెట్టి అతనిని విందులో పంక్తి చివర కూచోపెట్టనిచ్చారు. నేను వారికి ముందు క్షమాపణ చెప్పుకో వాలి! మీ సరుకుల సంగతి తరవాత చూస్తాను!” అంటూ ఆయన వెన్ను వెంట బెట్టుకుని తీరానికి వెళ్ళాడు.\nఅబూ హసన్ వెన్ను తన దుకాణానికి తీసుకుపోయి కూచోబెట్టి, తిరిగి వచ్చి మిగి లిన వారిని తీసుకుపోయాడు. తరవాత అతను అందరి ఎదటా వెన్ను, \"ఆ తాబేటి చిప్ప అమ్ముతారా?” అన్నాడు.\nవెన్ తెలివి లేనివాడుకాడు, \"మంచి ధర వస్తే అమ్మటానికేం?” అన్నాడు.\n\"అయితే ఎంత ఇమ్మంటారో అడగండి! నేను గిల్లి బేరం ఆడేవాణ్ణికాను!\" అన్నాడు అబూ హసన్.\nవెన్ చాంగ్తో సంప్రతించాడు. వారు రహస్యంగా మాట్లాడుకున్నారు.\nచిట్టచివరకు చాంగ్ హసన్తో, వేళా కోళంగా అన్నట్టుగా, \"అతని ఉద్దేశం పది వేలు అడగాలని ఉన్నట్టున్నది!” అన్నాడు.\n\" అంటే ఆయనకు అమ్మాలని లేదన్న మాట!” అన్నాడు హసన్.\nఆ తాబేటి చిప్ప చాలా విలవైనదని వర్తకులకు తెలిసిపోయింది. చాంగ్ ఇక దాపరికం లేకుండా హసన్ కు వెన్ కథ అంతా చెప్పి, ఎంత ఇవ్వాలో హసన్నే నిర్ణ యించమన్నాడు. హసన్ యాభైవేల పలాల వెండి ఇచ్చి తాబేటి చిప్పను కొన్నాడు. అది కూడా చాలా తక్కువధరే. ఆ తాబేటి చిప్పలో వెలలేని ముత్యాలు, అంగుళం ప్రమాణం గలవి ఉంటాయట. ఏమైనా వెన్ దుర్దినాలు దాటిపోయాయి. అతను పెళ్ళాడి, పెద్ద వర్తకులలో ఒకడై సుఖంగా జీవించాడు.",
            "book_page_end": 62
        },
        {
            "title": "మోక్షార్హత",
            "book_page_start": 63,
            "pdf_page_start": 81,
            "pdf_page_end": 82,
            "author": "సి. శేషాద్రి",
            "genre": "నీతి కథ",
            "moral": "ఆత్మశుద్ధి ముఖ్యంగాని చేసే పనులు కావు. అన్నిటికీ బుద్ధే మూల కారణం (మనసుచేతనే బంధించబడుట, విముక్తి చెందుట).",
            "keywords": [
                "తాతయ్య కథలు",
                "మోక్షార్హత",
                "మనసు",
                "దేవదాసు",
                "ఆత్మశుద్ధి"
            ],
            "characters": [
                "తాతయ్య",
                "పిల్లలు",
                "దేవదాసు",
                "వేశ్యాదాసు",
                "యమభటులు",
                "విష్ణుకింకరులు"
            ],
            "locations": [
                "అవంతీ నగరం"
            ],
            "content": "మళ్ళీ పౌర్ణమి వచ్చింది. పిండారబోసిన ట్టున్న వెన్నెలలో తాతయ్య పడకకుర్చీలో కూచున్నాడు. పిల్లలు ఆయన చుట్టూకూచు న్నారు. తాతయ్య ఏదో ఆలోచించుకుని తనలో తాను నవ్వుకున్నాడు. తరవాత ఈ శ్లోకం చదివాడు:\n“మనసా బధ్యతే జీవో,\nమనసైవ విముచ్యతే——\nదేవదాసో గతో బంధం\nవేశ్యాదాసో విమోచితః”.\n\"అంటే ఏమిటి, తాతయ్యా?” అని పిల్లలు అడిగారు.\nతాతయ్య వెంటనే జవాబివ్వక రొండి నుంచి పొడుంకాయ తీసి, చిటికెడు పొడుం పట్టి, పెద్ద చప్పుడు చేస్తూ పిల్చి, \"ఈ శ్లోకా నికి అర్థమేమిటీ అని కదూ అడుగు తున్నారూ? చెబుతా వినండి: 'జీవుడు మనసుచేత బంధించబడి ఉంటాడుసుమా! ఆ మనసువల్లనే మోక్షాన్నికూడా పొందు తాడు! వెనకటికి దేవదాసు అనేవాడు నర కానికి పోగా వేశ్యాదాను ఏకంగా మోక్షం పొందాడుగదా!' అని,” అన్నాడు.\n\"దేవదాసు ఎవరు, తాతయ్యా.... వేశ్యా దాసు మోక్షం ఎందుకు పొందాడు, తాతయ్యా? .... ఆ కథ ఏమిటి, తాతయ్యా?” అని పిల్లలు తలా ఒక ప్రశ్నా వేశారు.\n\" ఆ కథ చెప్పమంటారా ఏమిటి? చెబు తాను వినండి మరి!” అన్నాడు తాతయ్య....\nఅనగా అనగా అవంతీ అని ఒక నగరం. ఆ నగరంలో ఒకే వయసు గల ఇద్దరు బ్రాహ్మణ యువకులుండేవారు. వారిద్దరూ ఎంతో అన్యోన్యంగా ఉండేవారు. అయితే వాళ్ళ నడతలో మట్టుకు చాలా తేడా ఉండేది. ఏమంటారా? ఒకడేమో దైవభక్తి పరుడు, నీతిమంతుడు, ఎప్పుడూ దైవపూజా, జపాలూ చేస్తూండేవాడు, సాయంకాలం భజన చేసేవాడు; వాడి ధోరణి చూసి అందరూ వాణ్ణి దేవదాసు అని పిలిచేవారు.\nఇక రెండోవాడున్నాడే వాడు ఎప్పుడూ వేశ్యల ఇళ్ళలో ఉంటూ, సుఖాలతో కాలం వెళ్ళబుచ్చేవాడు. ఇకనేం, వాడికి వేశ్యా దాసు అని పేరు పడిపోయింది.\nఅయిందా? వీళ్లిద్దరూ పైకి ఇలా ఉన్నప్ప టికీ వీళ్ల మనసులెలా ఉండేవని అడగరేం?\nదేవదాసు ఉన్నాడే, వాడెప్పుడూ తన మన సులో, \"ఆహా, ఆ వేశ్యాదాసుగాడు ఎంత సుఖపడిపోతున్నాడు ! నాకు ఒక్క సుఖమూ లేదుగదా!\" అని కుళ్ళుతూ ఉండేవాడు.\nఇక వేశ్యాదాసేమో తన స్నేహితుడు చక్కని పుణ్యజీవితం గడుపుతున్నాడనీ, వాడికి మోక్షం వస్తుందిగదా అనీ లోలోపల అనుకునేవాడు.\nఈ విధంగా వాళ్లు కొంతకాలం జీవించి చనిపోయారు. అప్పుడేమయిందో తెలుసా?\nయములవాళ్ళు వచ్చి దేవదాసును నరకా నికి తీసుకుపోయారు, విష్ణు కింకరులు వచ్చి వేశ్యాదాసును మోక్షానికి తీసుకుపోయారు.\n\"ఇదేమిటీ అన్యాయం? ఆ వేశ్యాదాసుకు మోక్షమూ, నాకు నరకమూనా?” అన్నాడు దేవదాసు.\n\"ఏంచేస్తాం? నీ మనస్సెప్పుడూ వేశ్యల మీదనే ఉండె; ఆ వేశ్యాదాను అస్తమానమూ మోక్షం గురించే ఆలోచించేవాడు. ఆత్మశుద్ధి ముఖ్యంగాని చేసే పనులు కావు!\" అని జవాబు చెప్పారు యములవాళ్ళు.\nఅందుకే పెద్దలేమన్నారంటే—\n“నకాషే విద్యతే దేవో,\nనపాషాణే, నమృణ్మయే,\nభావేతు విద్యతే దేవ\nస్తస్మాద్భావోహి కారణమ్\n[దేవుడు కర్రలోనూ, రాతిలోనూ, మట్టి లోనూ లేడుసుమా మన బుద్ధిలోనే ఉన్నాడు. అన్నిటికీ బుద్ధే మూల కారణం!]” అన్నాడు తాతయ్య.",
            "book_page_end": 64
        },
        {
            "title": "సాంచీ స్థూపం",
            "book_page_start": 65,
            "pdf_page_start": 83,
            "pdf_page_end": 83,
            "author": "చందమామ బృందం",
            "genre": "చారిత్రక వ్యాసం",
            "moral": "గుర్తించబడలేదు",
            "keywords": [
                "సాంచీ స్థూపం",
                "బౌద్ధం",
                "అశోకుడు",
                "శిథిలాలు",
                "చారిత్రక కట్టడాలు"
            ],
            "characters": [
                "అశోకుడు",
                "సారిపుత్త",
                "మొగల్లానులు"
            ],
            "locations": [
                "సాంచీ",
                "భోపాలు",
                "మధ్యప్రదేశ్"
            ],
            "content": "మన దేశపు అద్భుతాలు :\nభోపాలు నుంచి ఝాన్సీకి వెళ్ళే రైలు దారిలో భోపాలుకు ముప్ఫైమైళ్ళ లోపు దూరంలో సాంచీ తగులుతుంది. సాంచీ బౌద్ధ శిథిలాలకు ప్రసిద్ధి గన్నది. ఇక్కడ గల బౌద్ధ శిథిలాలు మనదేశంలో మరెక్కడా లేవు. ఇక్కడ గల స్థూపాలకన్న పురా తనమైన కట్టడాలు కూడా మనదేశంలో మరెక్కడా లేవని చెప్పవచ్చు. బుద్ధుడి ప్రధాన శిష్యులైన సారిపుత్త, మొగల్లానుల అస్థికలు ఒక స్థూపంలో ఉంచబడ్డాయి. బ్రిటిషు పాలకులు వాటిని లండను లోని మ్యూజియములలో చాలాకాలం ఉంచి 1949 లో తిరిగి మన పరం చేశారు.\nసాంచీలోని మహాస్థూపం ప్రసిద్ధమైనది. దీని వ్యాసం సుమారు 120 అడుగులు, ఎత్తు 54 అడుగులు. దీనిని ఇసుక రాతితో, లోపల డొల్ల లేకుండా, నిర్మించారు. దీని చుట్టూ రాళ్ళు పరి చిన కాలివారి ఉన్నది. దాని చుట్టూ రాళ్ళతోనే నిర్మించిన అలవ ప్రాకారం ఉన్నది. ఈ ప్రాకా రంలో నాలుగు ద్వారాలున్నవి. ఒక్కొక్క ద్వారము ఎత్తు సుమారు 28న్నర అడుగులు. ఈ ద్వారాలపై బౌద్ధ జాతక కథలు విపులంగా చిత్రించి ఉన్నవి. దక్షిణ ద్వారం సమీపాన అశోక ధర్మశాసనం తాలూకు ఖండం ఒకటి నిలిచివున్నది.\nసాంచీ స్థూపాన్ని అశోకుడు క్రీ. పూ. 250 లో నిర్మించాడు. దీనిపై గల చెక్కడపు పనితనం విదేశీయుల ప్రశంసలు విరివిగా అందుకున్నది.",
            "book_page_end": 65
        },
        {
            "title": "ప్రశ్నోత్తరాలు",
            "book_page_start": 70,
            "pdf_page_start": 88,
            "pdf_page_end": 89,
            "author": "చందమామ బృందం",
            "genre": "వ్యాసం/సమాచారం",
            "moral": "గుర్తించబడలేదు",
            "keywords": [
                "ప్రశ్నోత్తరాలు",
                "చందమామ",
                "సమాచారం",
                "పాఠకులు",
                "పాలన"
            ],
            "characters": [
                "కె. కృష్ణమోహన్",
                "వెంపల రామకృష్ణారావు",
                "పి. భరద్వాజ",
                "ఎస్. కాళిదాసు",
                "గజ్జెల నాగేశ్వరరావు",
                "మయాచారి శ్రీరాములు",
                "బైరెడ్డి రామరెడ్డి",
                "బెన్నూరి జనార్దన్రావు",
                "వి. నాంచారయ్య",
                "మేదహాల్ స్వర్ణలక్ష్మి",
                "నిసార్ అహ్మద్"
            ],
            "locations": [
                "గుంటకల్లు",
                "ఉనకరమిల్లి",
                "పెంటపాడు",
                "షాలిమార్",
                "ఖమ్మంమెట్టు",
                "ఖిల్లాఘణాపురం",
                "పెదవాల్తేరు",
                "హైదరాబాదు",
                "మేడూరు",
                "ఆదవాని",
                "శృంగవరపుకోట",
                "మద్రాసు"
            ],
            "content": "1. కె. కృష్ణమోహన్, గుంటకల్లు\n\"చందమామ\" ఆగస్టు సంచికలో \"చారుదత్తుడు\" భాసనాటక కథను పూర్తిగా ఎందువలన ప్రచురించలేదు?\nభాసుడు ఆ నాటకాన్ని పూర్తిచెయ్యలేదు గనక.\n2. వెంపల రామకృష్ణారావు, ఉనకరమిల్లి\nమహాభారతం కథలో “సారధులను\" కూడా చంపుచున్నట్లు చదువు చున్నాము. ఇదేమి రాజనీతి?\nఇది రాజనీతి కాదు \" యుద్ధ అవినీతి \" హిరోషిమా, నాగసాకీ నగరాలవారు అణువు బాంబులతో బూడిద కావటంలాటిది నీతి అని ఎవరు అనగలరు?\n3. పి. భరద్వాజ, పెంటపాడు\nఅన్నయ్యా, \"చందమామ”లో ముద్రించే బొమ్మలు, వాటికి వేసిన రంగులు మరి ఏ పుస్తకములోను వెయ్యరు, కారణమేమి?\n“చందమామ ”కు గల అంగబలమూ, సాధన సంపత్తి ఉంటే ఎవరైనా వెయ్యవచ్చు.\n4. ఎస్. కాళిదాసు, షాలిమార్\n\"చందమామ\" జన్మదిన సంచిక ఈ సంవత్సరమే ప్రారంభించారా, లేక ఇంతకు మునుపేమైనా....\n“చందమామ” జన్మదిన ప్రత్యేక సంచిక ప్రకటించటం ఇదే మొదలు. ఇకనుంచి ఏటా జన్మదిన సంచికా, దీపావళి సంచికా ప్రత్యేక సంచికలుగా ప్రకటించ నిశ్చయించాము.\n5. గజ్జెల నాగేశ్వరరావు, ఖమ్మంమెట్టు\nప్రపంచమున అందరికన్న పొట్టివారు ఎవరు ? ఏ దేశమున గలరు?\nఆఫ్రికా ఖండపు మధ్యప్రాంతంలో మరుగుజ్జుజాతి వారున్నారు. వీరు నాలుగున్నర అడుగులు మించి ఉండరు. వీరు ఆటవికులు.\n6. మయాచారి శ్రీరాములు, ఖిల్లాఘణాపురం\nదేవకి గర్భాన పుట్టిన ఎనిమిదిమందిలో కంసుడు కృష్ణుని తప్ప అందర్ని చంపేశాడంటారు. మరి కృష్ణుడికి సుభద్ర చెల్లెలెలా అవుతుంది?\nబలరాముడిలాగే సుభద్రకూడా వసుదేవుడికీ రోహిణికి పుట్టింది. కృష్ణుడు మాత్రం దేవకీ వసుదేవులకు పుట్టాడు. అందుచేత వాళ్లకు తల్లులు వేరుగాని తండ్రి ఒకడే.\n7. బైరెడ్డి రామరెడ్డి, పెదవాల్తేరు\n\" చందమామ”ను చూడగానే కలిగిన ఆనందం మేనమామను చూచినా కలుగదేమి?\nహాయిగా కథలూ, కబుర్లూ చెప్పే ఓపిక అందరు మామలకూ ఉంటుందా మరి?\n8. బెన్నూరి జనార్దన్రావు, హైదరాబాదు\nమా అభిమాన పత్రిక \"చందమామ\"... నెలకు ఎన్ని వేల ప్రతులు అమ్మ బడును?\nఆరు భాషలలోనూ కలిసి రెండు లక్షలకు పైగా అమ్ముతున్నది.\n9. వి. నాంచారయ్య, మేడూరు\nమేము వేయు ప్రశ్నలు \"చందమామ”కే సంబంధించి ఉండవలయునా లేక ఇతర విషయములను గూర్చి వేయవచ్చునా ?\nఎక్కువమంది పాఠకులు “చందమామ” గురించే తెలుసుకోగోరుతున్నారు. కొద్ది మంది వైజ్ఞానిక సంబంధమైన విషయాలుకూడా అడుగుతారు. రాజకీయ, మత, తాత్విక, సినిమా సంబంధించిన ప్రశ్నలు తప్ప ఏమైనా ఆడగవచ్చు.\n10 మేదహాల్ స్వర్ణలక్ష్మి, ఆదవాని\nఒకవేళ మేము మద్రాసుకు వస్తే \"చందమామ” ఆఫీసు చూడడానికి వీలవుతుందా ?\nతప్పక వీలవుతుంది. ప్రతిరోజూ ఎంతోమంది ప్రయాణికులు \"చందమామ” ఆఫీ సుకు వచ్చి చూసి పోతూనే ఉంటారు.\n11. నిసార్ అహ్మద్, శృంగవరపుకోట\nమామా, నువ్వింత అందంగా ఎలా తయారయ్యావు?\nనీబోటి అల్లుళ్ళ ప్రోత్సాహంతోనే, నిసార్ !",
            "book_page_end": 71
        }
    ],
    "statistics": {
        "total_stories": 14,
        "author_counts": {
            "చందమామ బృందం": 8,
            "ఉత్పల సత్యనారాయణాచార్య": 1,
            "శ్రీహర్ష": 1,
            "హాన్స్ క్రిస్టియన్ ఆండర్సన్": 1,
            "వి. సత్యనారాయణ": 2,
            "సి. శేషాద్రి": 1
        },
        "genre_counts": {
            "పురాణ కథ/యుద్ధ ఘట్టం": 1,
            "పురాణ కథ/గేయ కవిత": 1,
            "ఫాంటసీ/సాహసం": 1,
            "నాటక కథ/రాజ కథ": 1,
            "జంతు కథ/నీతి కథ": 1,
            "హాస్యం/సాహస కథ": 1,
            "చారిత్రక సాహసం": 1,
            "బేతాళ కథ/నీతి కథ": 1,
            "చారిత్రక కథ/జీవిత చరిత్ర": 1,
            "సాహసం/ఫాంటసీ": 1,
            "జానపద కథ/నీతి కథ": 1,
            "నీతి కథ": 1,
            "చారిత్రక వ్యాసం": 1,
            "వ్యాసం/సమాచారం": 1
        }
    }
}