{
    "book_id": "చందమామ_1960_12",
    "stories": [
        {
            "title": "మహాభారతం",
            "book_page_start": 2,
            "pdf_page_start": 20,
            "pdf_page_end": 22,
            "author": "చందమామ బృందం",
            "genre": "పౌరాణికం",
            "moral": "నాయకుడి విజయం కోసం అవసరమైన త్యాగాలు తప్పవు.",
            "keywords": [
                "మహాభారతం",
                "యుద్ధం",
                "ఘటోత్కచుడు",
                "కర్ణుడు",
                "కృష్ణుడు"
            ],
            "characters": [
                "ధర్మరాజు",
                "అర్జునుడు",
                "కృష్ణుడు",
                "ఘటోత్కచుడు",
                "కర్ణుడు",
                "దుర్యోధనుడు",
                "అలాయుధుడు"
            ],
            "locations": [
                "యుద్ధరంగం"
            ],
            "content": "దివిటీల కాంతి యుద్ధరంగమంతా నిండి చీకటి పోగానే ఉభయపక్ష యోధులూ విజృంభించి పోరాడసాగారు. ద్రోణుడు గొప్ప యుద్ధం సాగించాడు, కాని కర్ణుడు ద్రోణుణ్ణి మించిపోయాడు. అతని ధాటికి తట్టుకోలేక పాండవ బలాలు పారిపోసాగాయి. ధర్మరాజు అర్జునుణ్ణి సమీపించి, \"చూడు, కర్ణుడు ఎలాటి దారుణ యుద్ధం చేస్తున్నాడో! అతన్ని అడ్డగించే ఉపాయం నువే చూడాలి. ఉపేక్షిస్తే సర్వనాశనం తప్పదు,” అన్నాడు. అర్జునుడు కృష్ణుడి సలహా అడిగాడు. కృష్ణుడు ఇలా చెప్పాడు: \"ఈ సమయంలో నీవు కర్ణుణ్ణి ఎదుర్కోవటం క్షేమంకాదు. అతడివద్ద కవచకుండలాలు తీసుకున్నప్పుడు ఇంద్రుడు అతడికి వైజయంతి అనే మహా శక్తిని ఇచ్చాడు. ఆ అస్త్రాన్ని కర్ణుడు నీపై ప్రయోగించటానికే దాచి ఉంచాడు. దానికి తిరుగు లేదు. ఈ తరుణంలో కర్ణుణ్ణి ఎదుర్కోదగినవాడు మన యోధులలో ఘటోత్కచుడు ఒక్కడే కనిపిస్తున్నాడు.” కృష్ణుడు ఘటోత్క చుణ్ణి పిలిపించి, \"ఇప్పుడు మన విజయం నీపైనే ఆధార పడివున్నది. కర్ణుడు మన సైన్యాలను చించి చెండాడుతున్నాడు. మాయయుద్ధంలో ఆరి తేరిన నీవు అతణ్ణి ఎదిరించి జయించాలి. ఇవాళ నీ యుద్ధంతో నీకూ, మాకూ కూడా ఖ్యాతి రావాలి,” అన్నాడు. \"నీకు భీముడూ, సాత్యకి తోడుగా వస్తారు,” అన్నాడు అర్జునుడు. \"నాకు ఎవరూ తోడు అవసరంలేదు. ఆ ద్రోణ కర్ణులను నేనొక్కణ్ణి ఎదిరించి చంపేస్తాను,” అంటూ ఘటోత్కచుడు తన బలాలతోసహా యుద్ధంలో ప్రవేశించాడు. ఘటోత్కచుడు కర్ణుడి పైకి వస్తూ ఉండటం చూసి దుర్యోధనుడు దుశ్శాసనుడితో, \"నీవు కర్ణుడికి అండగా వెళ్ళు” అన్నాడు. ఆ సమయానికి జటాసురుడి కొడు కైన అలంబుసుడు దుర్యోధనుణ్ణి సమీపించి, \"దుర్యోధన మహారాజా, పాపులైన పాండ వులు మహాబలశాలి అయిన నా తండ్రిని చంపేశారు. అందుచేత, నీ అనుమతి అయితే, నేనిప్పుడే వెళ్ళి ఆ పాండవులను చంపి వారి రక్తమాంసాలతో నా తండ్రి ఆత్మను ఆరాధిస్తాను,” అన్నాడు. \"అయితే వెళ్ళి ముందు ఆ ఘటోత్క చుణ్ణి చంపు,” అన్నాడు దుర్యోధనుడు. అలంబుసుడు ఘటోత్కచుడిపైకి వెళ్ళాడు, ఇద్దరికీ భీభత్సమైన యుద్ధం జరి గింది. చివరకు ఘటోత్కచుడు అలంబు సుణ్ణి పడదోసి, అతడి తలను కత్తితో కోసి, దాని జుట్టును పట్టుకుని దుర్యోధనుడి వద్దకు వెళ్లి, \"ఇదుగో, చూడు, నీ బంధువు చచ్చాడు. కర్ణుడికీ ఈ గతే పట్టబోతున్నది. రాజునూ, బ్రాహ్మణ్ణి, స్త్రీనీ చూడబోయేవారు వట్టి చేతులతో పోరాదంటారు గనక నీకోసం ఈ అలంబుసుడి తల తెచ్చాను. కర్ణుడి తల వచ్చేదాకా దీనితో తృప్తిపడు!” అని చెప్పి కర్ణుడిపైకి వెళ్ళాడు. ఇంతలో అలాయుధుడనే మరొక రాక్ష సుడు దుర్యోధనుడి వద్దకు వచ్చి, \"దుర్యో ధనా, బకాసురుడు నాకు జ్ఞాతి. బకాసురు డితోబాటు కిమ్మీరుడూ, హిడింబుడూ కూడా భీముడి చేతిలో చచ్చారని నీకు తెలుసు గదా. నేను భీముణ్ణి, ఘటోత్కచుణ్ణి కూడా చంపేస్తాను. మీ సైన్యాలను ఆగమని చెప్పు!” అన్నాడు. దుర్యోధనుడు సంతోషించి, \"మీరు యుద్ధం చెయ్యండి. మీ బలాల వెనకగా మేమూ యుద్ధం చేస్తాం,” అన్నాడు. అలాయుధుడు వెళ్ళి భీముడితో తల పడ్డాడు. వాడు మహా బలశాలి, భీముణ్ణి కూడా చాలా చిక్కులో పెట్టాడు. అది చూసి కృష్ణుడు, కర్ణుడి పైకి కొందరు పాండవ యోధులను పంపి ఘటోత్కచుడు అలా యుధుడితో తలపడే అవకాశం కల్పించాడు. ఇద్దరు రాక్షసులకూ భీకరమైన యుద్ధం జరిగింది. చిట్టచివరకు ఘటోత్కచుడు అలాయుధుడి తల నరికి, దాన్ని దుర్యో ధనుడి ముందు పడేటట్టు గిరవాటువేశాడు. ఆ తరవాత ఘటోత్కచుడు విజృం భించి యుద్ధంచేస్తూ కౌరవసైన్యాన్నీ, ధృత రాష్ట్రుడి కొడుకులనూ ఎడా పెడా నాశనం చేయసాగాడు. అదిచూసి కౌరవులు కర్ణుణ్ణి సమీపించి, \"కర్ణా, ఎలాగైనా నీవు ఈ ఘటోత్కచుణ్ణి చంపు. వీడు మమ్మల్ని బతకనిచ్చేటట్టు లేడు. అర్జునుణ్ణయినా చంపగలం గాని ఈ ఘటోత్కచుణ్ణి ఎదుర్కోవటం మా తరం కావటంలేదు. నీ దగ్గిర ఇంద్రుడిచ్చిన శక్తి ఉన్నది. దాన్ని ప్రయోగించినట్టయితే ఈ రాక్షసుడు ముందు చస్తాడు. వీడు చావకపోతే మా చావు నిజం,” అన్నారు. కౌరవుల దుస్థితి చూసి కర్ణుడు తన వైజయంతిని ఘటోత్కచుడిపై ప్రయో గించాడు. దాని దెబ్బకు ఘటోత్కచుడు ప్రాణాలు వదిలాడు. ఘటోత్కచుడి చావుకు పాండవులు కన్నీరు కార్చారు. ఒక్క కృష్ణుడే సంతోషించాడు. అర్జునుడు విచారపూర్వకంగా కృష్ణుడితో, \"మనకు ఇంత నష్టం జరిగిందిగదా, నీవు ఎలా ఆనందించ గలుగుతున్నావు?” అన్నాడు. \"అర్జునా, ఇప్పుడు నా మనసు కెంత హాయిగా ఉన్నదో నీకు తెలియదు. కర్ణుడి వద్ద ఉన్న ఆ మహాశక్తి ఘటోత్కచుడిపైన వ్యర్ధమైపోయింది. ఇక కర్ణుడు చచ్చినవాడి కిందనే లెక్క. ఇప్పటికైనా అతడు నీచేత తప్ప మరొకరిచేత చావడు. మహాశక్తి ఉండగా నీవుకూడా అతన్ని చంపలేకపోయి ఉందువు. నీకోసమే నేను బుద్ధిపూర్వకంగా ఘటోత్కచుడి చావు తెచ్చిపెట్టాను. తెలు సుకో!” అన్నాడు కృష్ణుడు అర్జునుడితో.",
            "book_page_end": 4
        },
        {
            "title": "క్షీరసాగర మధనం",
            "book_page_start": 5,
            "pdf_page_start": 23,
            "pdf_page_end": 26,
            "author": "ఉత్పల సత్యనారాయణాచార్య",
            "genre": "పౌరాణిక గేయకథ",
            "moral": "మోసం ద్వారా లభించిన విజయం దైత్యులకు శాశ్వతం కాలేదు. అహంకారం, అతి నమ్మకం తగదు.",
            "keywords": [
                "క్షీరసాగరమధనం",
                "మోహిని",
                "అమృతం",
                "దేవతలు",
                "దైత్యులు"
            ],
            "characters": [
                "ఇంద్రుడు",
                "బలి చక్రవర్తి",
                "దైతేయులు",
                "మోహిని (విష్ణువు)",
                "రాహువు",
                "సూర్యచంద్రులు",
                "ఆదిత్యులు"
            ],
            "locations": [
                "క్షీరసాగరం",
                "స్వర్గలోకం",
                "రణరంగం"
            ],
            "content": "ఇంద్రుడపుడు బలి చెంతకు / ఏగి సర్వ మెఱిగించెను; / అమృత భాగ మేర్పఱుపగ / అత డచ్చటి కరుదెంచెను. / బలిని చూసి దైతేయులు / భయముచెంది, అమృతకలశ / మతని కిచ్చి, పడి మ్రొక్కిరి; / అచ్చరలను మ్రొక్కించిరి. / అంతలోన ఒక జవ్వని / వింత హెుయలు చూపించుచు, / దైత్యరాజు సమ్ముఖమున / నృత్యమాడ దొడగినయది. / తకధిమ్మని వాద్యములవి / తామంతట మ్రోసినయవి ; / ఆమె అంద చందమ్ములు / మైమఱవగ జేసినయవి. / అప్సరసలు సిగ్గుపడుచు, / ఆమెతోడ తాముగూడ / గజ్జెలు ఘలుఘల్లనంగ, / కాళ్ళు కదిపి నర్తించిరి. / దైత్యరాజు కొలువెల్లెడ / నృత్యమ్ములు చెలరేగెను; / కులుకులాడి కనుసైగల / కొలు వపు డుఱ్ఱట్లూగెను. / ఆ తొయ్యలి తము జూచిన / దైతేయులు గర్వించిరి ; / ఆ మోహిని తము గాంచిన / ఆదిత్యులు తల వంచిరి. / అంతట బలి చక్రవర్తి / ఆ మోహినితో ఇట్లనె : / \"ఎవ్వతవో ఎల జవ్వని ! / ఎంతో చక్కనిదానవు ! / ఇంపగు నీ చేతులతో / ఈ యమృతము త్రాగవలయు! / నీ చేతుల పోసినయది / నీరైనను అమృతమగును!” / అని వేడుకతోడ పలికి / ఆదిత్యుల, దైతేయుల / బారులుగా కూర్చొనుడని, / బలి భూపతి ఆనతిచ్చె. / అమృతము గల స్వర్ణకలశ / మామె చేతి కత డిచ్చెను; / ఆయమ చిఱునవ్వులతో / అద్దానిని పుచ్చుకొనెను. / కలశము నఱచేతబట్టి, / కులుకు లొలకపోయి కొనుచు, / దేవ దైత్యు లున్నయెడకం / తీగబోణి అరుదెంచెను. / రక్కసులను గని ఎంతో / మక్కువ చూపించె నామె; / ఆమె తళుకు బెళుకులు కని / మైమఱచిరి వారెల్లరు. / ఆయమ తామున్నయెడకు / అరుదెంచిన ఉప్పొంగుచు, / ఆడియాసలతో దైత్యులు / అమృతమడుగ మఱచినారు. / \"చావులేని మం దియ్యది, / త్రావుండో దనుజులార!” / అని ఆడుచు అమృతమామె / ఆదిత్యులకే పోసెను. / \"తడవుసేయ వల, దమృతము / త్రాగుండో దైత్యులార!” / అని పాడుచు అమృతమామె / ఆదిత్యులకే పోసెను. / శ్రీహరి తమ కమృతమొసగ / మోహినిగా విచ్చేసెను, / అని తలచుచు ఆదిత్యులు / అమృతమాన దొడగినారు. / రక్కసులా సఖిని చూచి / గ్రుక్కిళ్ళను మ్రింగినారు ; / దేవతలా అమృతమ్మును / తృప్తితీర త్రాగినారు. / రాహువనెడు దనుజుడొకడు / మోహిని మోసమ్ము నెఱిగి, / ఆదిత్యుల పంక్తిజేరి, / . అమృతమ్మును త్రాగినాడు. / అంతలోన సూర్యచంద్రు / లది తెలుపగ, ఆ దైత్యుని / వేయంచుల చక్రమొకటి / వెడలివచ్చి తెగటార్చెను. / రక్కసు డిరుతుండెములై, / రాహు కేతువులుగ మాఱి, / సూర్యచంద్రులను మ్రింగగ / చొరబాణెను వినువీధికి. / అపుడపుడే కారుమబ్బు / ఆవరించె నాకసమున ; / పెను చీకటు లలముకొనెను, / ఫెళఫెళమని ఉఱుములుఱిమె / అంతలోన ఆ మోహిని / అమృతకలశ మింద్రునకిడి, / మెఱపు మెఱసి పోయినట్లు / సరగున మటుమాయమయ్యె. / \"మోహిని ఏ దమృత మేది? / మోసమయ్యె,”నని దైత్యులు / ఆగ్రహమున గదలనెత్తి / ఆదిత్యులపై దూకిరి. / వజ్రదంష్ట్ర, కాలనాభ / వైరోచన దైతేయులు / ఖడ్గములను జళిపించుచు / కదనరంగమున దూకిరి. / అమృతముచే బలమెందిన / ఆదిత్యులు దైత్యులతో / తలపడి ఎదిరించినారు, / తమ శక్తిని చూపినారు. / ఐరావత మింద్రుడెక్కి / వైరోచను తాకినాడు. / ఆదిత్యులు దైత్యులపై / అమ్ములు గుప్పించినారు. / కోపముతో దైతేయులు / కొండలెత్తి విసరినారు ; / వజ్రాయుధ మింద్రుడేసి / వైరుల నుగ్గాడినాడు. / రణరంగమునం దసురుల / రక్తము మడుగులు కట్టెను! / రాబందులు పీన్గులపై / రచ్చసేయ సమకట్టెను ! / చాలమంది తమవారలు / చచ్చుట గని, దైతేయులు / సడి చప్పుడు లేకుండగ / సంద్రములో దాగుకొనిరి, / బలి యించుక దుఃఖింపక / పట్టణమున కేగినాడు; / \"సిరి యెంతయు ఆస్థిర ”మని / చింతించుట మానినాడు. / ఐరావత, ముచ్చైశ్రవ, / అప్సరసల, నమృతకలశ / కల్పతరుల గొని ఇంద్రుడు / కదలినాడు స్వర్గమునకు. / అతనివెంట వాసుకియును / ఆరుదెంచెను స్వర్గమునకు ; / అమృతము కాపాడు భార / మతని కిచ్చె దేవేంద్రుడు. / ఐరావత మింద్రుడెక్కి / అమరావతి నూరేగెను; / స్వర్గలోకమం దప్పుడు / జయభేరులు చెలరేగెను! సంపూర్ణం",
            "book_page_end": 8
        },
        {
            "title": "జ్వాలాద్వీపం - 12",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "ధారావాహిక, ఫాంటసీ",
            "moral": "తెలివైన వ్యూహాలు శత్రువులను బోల్తా కొట్టించగలవు.",
            "keywords": [
                "నాగవర్మ",
                "చిత్రసేనుడు",
                "ఉగ్రాక్షుడు",
                "బందిపోట్లు",
                "రాక్షసుడు"
            ],
            "characters": [
                "చిత్రసేనుడు",
                "ఉగ్రాక్షుడు",
                "నాగవర్మ",
                "కరవీరుడు",
                "అమరపాలుడు",
                "వంటవాడి కొడుకు"
            ],
            "locations": [
                "కపిలపురం",
                "జ్వాలాద్వీపం",
                "అడవి"
            ],
            "content": "[ నాగవర్మ కపిలపురం కోటలో తన సైన్యాన్నంతా పోగొట్టుకుని, మారువేషంతో, జ్వాలా ద్వీపపు పులిరాయుళ్ల నాయకుడైన కరవీరుడితో కలిసి అడవిలోకి పారిపోయాడు. తరువాత రాకుమారి కాంతిమతికీ, చిత్రసేనుడికి వివాహం ఆయింది. వివాహంనాడు ఉగ్రాక్షుడి కొత్తకోరికను నెరవేర్చేందుకు చిత్రసేనుడు అంగీకరించాడు. తరవాత —] ఉగ్రాక్షుడు తన రాక్షస బంట్లకోసం కేక వేయగానే, కోటలో ఎక్కడెక్కడ వున్న రాక్షసులూ అతడి దగ్గరకు పరిగెత్తుకు వచ్చారు. ఉగ్రాక్షుడు వారందరినీ చిత్ర సేనుడికి చూపుతూ, \"మహారాజా, మీరు ఏక్షణాన ఎలాంటి సహాయం కావాలన్నా, నేనూ వీళ్ళూ రాగలం. మీరు నా కోటకు కాకితో కబురంపితే చాలు,” అన్నాడు. చిత్రసేనుడు చిరునవ్వు నవ్వాడు. \"నీనుంచిగానీ, నీ బంట్లనుంచిగాని ఏ మాత్రం సహాయం కోరే అవసరం లేకుండా, నా రాజ్యపాలన ప్రశాంతంగా జరిగిపోవా లన్నదే నాకోర్కె. అడవిలో ఎక్కడో మాయ మైన ద్రోహి నాగవర్మనూ, అతని అను చరుడు కరవీరుణ్ణి, నీ బంట్లు పట్టుకు రాగలిగితే బావుండును. నాకూ, నీకూకూడా ఏనాటికైనా ప్రమాదం అంటూ కలిగితే— వాళ్లిద్దరి నుంచే,” అన్నాడు చిత్రసేనుడు. \"మహారాజా, వాళ్లు ప్రస్తుతానికి అయిపూ అజా లేకుండా మాయమయారు. కాని, వాళ్లు ఎంతో కాలం ఈ అడవుల్లో కొండల్లో దాగివుండలేరని నానమ్మకం. ఈ నాటినుంచి నా సేవకుల్లో సగంమందికి వాళ్లను వెతికిపట్టుకునే పని ఒప్పచెపు తున్నాను,” అన్నాడు ఉగ్రాక్షుడు. చిత్రసేనుడి పక్షాన చేరిన పులిరాయుడు అమరపాలుడికి ఆ ద్రోహులిద్దరూ ప్రాణా లతో దొరుకుతారన్న నమ్మకం పోయింది. అతడు నిరాశగా తల వూపుతూ, \"మహా రాజా, వాళ్లు ఈ సరికే తూర్పుసముద్రంలో వున్న జ్వాలాద్వీపానికి ప్రయాణం కడు తూండివుంటారని నా అనుమానం,” అన్నాడు. చిత్రసేనుణ్ణికూడా అలాంటి అను మానమే బాధిస్తున్నది. ఉగ్రాక్షుడు అడవి లోని తన కోటకు ప్రయాణమయాడు. రెండు మూడు నెలలు గడిచినై. ఉన్న ట్టుండి హఠాత్తుగా రాజ్యంలో అక్కడా యిక్కడా దారిదోపిళ్లూ, గృహదహనాలూ ప్రారంభమయినట్టు చిత్రసేనుడికి వేగుల ద్వారా వార్తలు అందినై. ఈ దోపిళ్లు చేసే వాళ్లు సుశిక్షితులూ, అన్నింటికీ తెగించిన పరమ దుష్టులనికూడా తెలిసింది. వాళ్లు ఆడవిదారుల పక్కనా, కొండకోనల్లోనూ దాగివుండి, హఠాత్తుగా బాటసారులమీదా, గ్రామాలమీదా పడి నానాభీభత్సం కలిగించి, దొరికినదల్లా దోచుకుని పారిపోతున్నారు. తమను ఎదిరించినవాళ్లనూ, వాళ్ల గ్రామా లనూ నిలువునా కాల్చేస్తున్నారు. ఇంత వరకూ ఈ దుర్మార్గుల్లో ఒక్కగానొక్కడైనా ప్రాణాలతో పట్టుబడలేదు. ఏ ఒకడైనా గాయపడిగాని, లేక గుంపునుంచి వేరైగాని దొరికినా, వాడు వెంటనే ఏదో విషం మింగి ప్రాణాలు విడుస్తున్నాడు. ఆ కారణంగా, ఆ దోపిడీగాళ్లను ప్రశ్నించి వాళ్ల నాయకు డెవడో, వాళ్ల నివాసస్థానా లెక్కడెక్కడ వున్నవో తెలుసుకునేందుకు సాధ్యంకాలేదు. చిత్రసేనుడు ఒక పని చేశాడు: ఆయన తన మనుషులను రాజ్యంలోని గ్రామా లకూ, అడవుల మధ్య వుండే గూడేలకూ పంపి ; ఇప్పటివరకూ బందిపోట్లుగానూ, దారిదోపిడిగా ళ్లుగానూ వున్న వ్యక్తులందరూ క్షమించబడతారనీ, వాళ్లు తమతమ ఆయు ధాలతో కపిలపురానికి వస్తే, ప్రతిఒక్కరికీ వ్యవసాయయోగ్యమైన భూములు యివ్వ బడతవని చాటింపు వేయించాడు. చిత్రసేనుడి ఈ ఎత్తుగడ పారింది. వారం తిరక్కుండానే దాదాపు యాభైమంది బంది పోట్లు కత్తులూ, కఠార్లతో కపిలపురానికి వచ్చారు. వాళ్లందరూ భవనంముందున్న ఆవరణలో పోగవగానే, చిత్రసేనుడు తను కొత్తగా నియమించిన సేనానాయకుడు అమరపాలుడితో వాళ్లదగ్గిరకు వచ్చాడు. బందిపోట్లను చూస్తూనే అమరపాలుడు వాళ్లల్లో కొందరిని గుర్తించి, చిత్రసేనుడితో, \"మహారాజా, వీళ్లల్లో కొందరైనా ద్రోహి నాగవర్మ సైనికులున్నారు. వీళ్లను నమ్మి మడిమాన్యాలు యివ్వటం ప్రమాదం అవుతుందేమో,” అన్నాడు. \"మీ నాయకుడు నాగవర్మ ఎక్కడ? అతడే మిమ్మల్ని పంపాడా?” అని అడిగాడు చిత్రసేనుడు బందిపోట్లను. \"మాకు ఒక నాయకుడంటూ లేడు, మహారాజా. మీరు అనుమానపడట్టు మేము ఒకప్పుడు నాగవర్మకింద పనిచేసినవాళ్లమే కాని, ఈ కోటలో మీరు మాటువేసి మా మీదకు రాక్షసుల్ని వదిలినప్పుడు మేము తలా ఒక దారి అయాం. ఆ నాటినుంచి యీనాటివరకూ ఆ నాగవర్మ ఏమయాడో, ఎక్కడ వున్నాడో మాకు తెలీదు,” అన్నాడు బందిపోట్లకు నాయకుడైన ఒకడు. \"మీ మాటలు నమ్మటం ఎలా?” అని ప్రశ్నించాడు చిత్రసేనుడు. \"మీ చాటింపు విని, మీకు లొంగిపోయి, రాజభక్తి గల పౌరులుగా జీవించేందుకు అవకాశంకలుగుతుందని యిక్కడికి వచ్చాం. కేవలం పొట్టకోసమే మేము దోపిడీ లకూ, దొంగతనాలకు పాల్పడ్డాం. మా నేరాలు క్షమించి మమ్మల్ని మీ పౌరులుగా స్వీకరించాలని కోరుతున్నాం,” అన్నాడు బందిపోట్ల నాయకుడు. \"సరే, మీ మాటలు నమ్మి మీకు సేద్యా నికి పొలాలు యిస్తాను, కాని మీరు యాభై మందికన్న ఎక్కువ వున్నట్టులేదు. తతిమ్మా దొంగల మాటేమిటి?” అని ప్రశ్నించాడు చిత్రసేనుడు. \"మమ్మల్ని మీరు క్షమించి, దయగా చూశారని తెలియగానే ఆ మిగిలినవాళ్లూ మీ శరణు జొచ్చేందుకు వస్తారు, మహా రాజా!” అన్నాడు బందిపోట్ల నాయకుడు. అమరపాలుడు, చిత్రసేనుడి చెవిలో రహస్యంగా, \" మహారాజా, వీళ్ల మాటలు నమ్మేందుకు లేదు. ద్రోహి నాగవర్మ వెనక వుండి వీళ్లచేత యీ నాటకమంతా ఆడి స్తున్నాడో లేదో మనం తెలుసుకునేవరకూ వీళ్లను కారాగారంలో బంధించి వుంచటం బావుంటుందనుకుంటాను,” అన్నాడు. \" అది సాధ్యంకాదు. నేను మాట తప్పి నట్టవుతుంది. ఆతరవాత ప్రజల్లో నా వాగ్దా నాలకు విలువేం వుంటుంది?” అన్నాడు చిత్రసేనుడు. \"అయితే మీరో క్షణం ఆగండి. వీళ్లకో చిన్న బెదురు పెట్టి చూస్తాను,” అంటూ అమరపాలుడు బందిపోట్లకేసి తిరిగి, \"మీలో కొందరికైనా నాగవర్మా, జ్వాలాద్వీపపు పులిరాయుళ్ల నాయకుడు కరవీరుడూ ఎక్కడ వున్నదీ తెలుసునని మహారాజుగారి అభిప్రాయం. మీరు నిజం బయట పెట్టక పోయారో, చిత్రవధ చేయించుతారు,” అన్నాడు కఠినంగా. అమరపాలుడు యిలా అనగానే బంది పోట్ల నాయకుడు గుప్పెట ముందుకు చాచాడు. అతడితోపాటు అతడి అనుచరులు కూడా గుప్పెట్లు చాచారు. బందిపోట్ల నాయ కుడు దృఢమైన కంఠస్వరంతో, \"మహా రాజా! మేము మేలుకూ కీడుక్కూడా సిద్ధ పడే యిక్కడికి వచ్చాం. ఇదిగో, మా గుప్పెటలకేసి చూడండి. ఇందులో చిటికెల మీద ప్రాణంతీసే కాలకూటవిషం వున్నది.. మీ సైనికులు మాదరికి వచ్చేలోపలే, మేం యీ విషం మింగి మరణించగలం. మరో సారి ప్రమాణంచేసి చెపుతున్నాను. ఆ నాగ వర్మ గురించిగానీ, కరవీరుణ్ణి గురించిగానీ మాకేమీ తెలియదు,” అన్నాడు. బందిపోట్ల నాయకుడు అలా అనగానే చిత్రసేనుడికీ, అమరపాలుడికికూడా అతడి మాటల్లో నమ్మకం కలిగింది. చిత్రసేనుడు బందిపోట్లకేసి చిరునవ్వు నవ్వుతూ, \"సరే, ఈనాటినుంచి మీరు రాజ్యంలోని తక్కిన వారితోపాటు అన్ని హక్కులూ గల పౌరులు. మీకు ఈ రాజధాని నగరం దాపులనే వ్యవ సాయయోగ్యమైన భూములు ఇప్పిస్తాను,\" అన్నాడు. చిత్రసేనుడు ఇలా అనగానే బంది పోట్లనుంచి ఒక్కసారిగా జయజయ ధ్వానాలు వినిపించినై. \"చిత్రసేన మహా రాజుకూ, జై!\" అంటూ వాళ్లు దిక్కులు పిక్కటిల్లేలా నినాదాలు చేశారు. తమతోటి బందిపోట్లను చిత్రసేన మహా రాజు శిక్షించలేదనీ, వాళ్లకు భూములు యివ్వటం జరిగిందనీ తెలియగానే, రాజ్యం లోని బందిపోటు ముఠాలన్నీ కపిలపురం వచ్చి రాజుగారికి లొంగిపోయాయి. చిత్రసేనుడికి యిక తన పరిపాలన ఏ ఒడుదుడుకుల్లేకుండా సాగిపోతుందన్న నమ్మకం కలిగింది. కాని, అతడి కప్పు డుప్పుడు ద్రోహి నాగవర్మ ఏమయాడు? ఇంకా బతికే వున్నాడా? వుంటే ఎక్కడ వున్నట్టు? అన్న అనుమానాలు కలుగు తూండేవి. అమరపాలుడుమాత్రం, నాగ వర్మ, కరవీరుడితో కలిసి జ్వాలాద్వీపం వెళ్లి వుంటాడని చెపుతూండేవాడు. అలా జరిగి వుంటే, ఏదో ఒకనాడు వాళ్లు తిరిగీ భయం కర పక్షులతో రాజ్యంమీద ప్రత్యక్షమవుతారు. ఇలాంటి చిన్న చిన్న భయాందోళనలతో వున్న చిత్రసేనుడు తన భార్య గర్భవతి అయినదని తెలిసినప్పుడు మరింతగా ఆందోళన పడ్డాడు. ఆ పుట్టబోయే శిశువు మగపిల్లవాడైనా, ఆడపిల్ల అయినా, అయిదేళ్లు పెంచి రాక్షసుడైన ఉగ్రాక్షుడిపరం చెయ్యాలి. నెలలు గడిచాయి. రాణి కాంతిమతి ఒకనాటి సూర్యోదయంవేళ ఒక మగపిల్ల వాణ్ణి కన్నది. రాజ్యంలో ఆనందోత్సాహాలు వెల్లివిరిశాయి. ప్రజలు ఉత్సవాలు చేసు కున్నారు. ఆ ఉత్సవాల నడుమ ఉగ్రాక్షుడు రాజప్రాసాదానికి వచ్చి, పొత్తిళ్లలో వున్న రాజకుమారుణ్ణి అంత ఎడంలో నిలబడి చూసి, చిన్న పిల్లవాడిలా కేరింతలు కొడుతూ గంతులు వేశాడు. \"మహారాజా, ఈనాటినుంచి అయిదేళ్లు ముగియగానే, ఈ పిల్లవాడు నావాడవు తాడు,” అన్నాడు ఉగ్రాక్షుడు. ఏళ్లు గడుస్తున్నై. కపిలపుర రాజ్యంలో రాత్రివేళల అక్కడక్కడా ఆకాశంలో ఎగిరే మంటలు కనిపిస్తున్నవనీ, అవి అగ్ని పక్షులేననీ ప్రజలు చెప్పుకోసాగారు. క్రమంగా యీ వార్తలు చిత్రసేనుడికి అందినై. రాజ్యంలో నలుమూలల వున్న వేగులవాళ్లు, ఆ ఎగిరేవి అగ్నిపక్షులేనని ధృవపరిచారు. ఇదో కొత్త బెడద, అనుకున్నాడు చిత్ర సేనుడు. ఇంతలో రాకుమారుడికి అయి దేళ్లు నిండినై. ఒకనాటి ఉదయం ఉగ్రాక్షుడు తుఫానులా రాజప్రాసాదం ముందుకు వచ్చి పడ్డాడు. \"మహారాజా, వచ్చాను! ఏడీ రాకుమా రుడు?\" అని అడిగాడు రాక్షసుడు. \"ఇప్పుడే వస్తున్నాడు, కొత్త దుస్తులూ అవీ.... అలంకరిస్తున్నారు, ఆగు!” అన్నాడు చిత్రసేనుడు. చిత్రసేనుడి ముఖంలో ఏమాత్రం విచార ఛాయలు లేకపోవటం చూసి, ఉగ్రాక్షుడు ఆశ్చర్యపడ్డాడు. తన ప్రధమ సంతానాన్ని యింత నిర్వికారంగా అతడు తనపరం చేస్తున్నాడేం? కుర్రవాడు కుంటిగాని, గుడ్డి గాని కాదుగదా? ఉగ్రాక్షుడు యిలా ఆలోచిస్తున్నంతలో దాసీలు పుష్టిగా, ఆరోగ్యంగా వున్న ఒక కుర్రవాణ్ణి తెచ్చి, ఉగ్రాక్షుడి ముందు నిల బెట్టారు. ఉగ్రాక్షుడు ఆ కుర్రవాణ్ణి చూసి ఉత్సాహంగా చప్పట్లు చరిచి, రెండు చేతు లతో పట్టి భుజంమీదికి ఎత్తుకుంటూ, \" మహారాజా, మీరు అన్న మాటమీద నిల బడ్డారు. మీ మేలు మరవను,” అంటూ కోటద్వారం దాటి అడవిలో ప్రవేశించాడు. ఉగ్రాక్షుడు అడవి చేరగానే, అతడి భుజంమీద వున్న కుర్రవాడు, \" అయ్యా, అయ్యా, ఆ చెట్టుకింద వున్న ఎండు కర్ర పుల్ల నాక్కావాలే !” అని మారాం చేశాడు. ఉగ్రాక్షుడు భుజంమీదినుంచి కుర్ర వాణ్ణి దించి, కర్రపుల్ల తెచ్చి అతడి కిస్తూ, ముద్దుగా అడిగాడు. \" ఈ కర్రతో ఏం చేస్తావు, బాబూ?” అని \"వంటింట్లోకి కుక్కలూ, కోళ్లూ రాకుండా తరుముతాను,” అన్నాడు కుర్రవాడు. ఉగ్రాక్షుడు ఉలిక్కిపడ్డాడు. రాజకుమా రుడు వంటింట్లోకి కుక్కలూ, కోళ్లూ రాకుండా తరమటం ఏమిటి ? \"మీ అయ్య ఏం చేస్తూంటాడురా, బాబూ?” అని అడిగాడతడు. \"వంటింటో మాంసం, అన్నం వండు తుంటాడు. ఏదైనా కుక్క మాంసం ఎత్తుకు పోయేందుకు వచ్చిందో, ఈ కర్రతో నడుం యిరగేస్తాను,\" అన్నాడు కుర్రవాడు. \"ఇంత మోసమా, హుఁ! వంటవాడి కొడుకును, రాజకుమారుడని నాకిస్తారా?” అంటూ ఉగ్రాక్షుడు రౌద్రరూపం దాల్చి, కుర్రవాణ్ణి భుజాన వేసుకుని హుంకరిస్తూ, కపిలపురం కోటకు బయలుదేరాడు. — (ఇంకా వుంది)",
            "book_page_end": 16
        },
        {
            "title": "ఊర్వశీ పురూరవ",
            "book_page_start": 17,
            "pdf_page_start": 35,
            "pdf_page_end": 42,
            "author": "చందమామ బృందం",
            "genre": "నాటక కథ",
            "moral": "నిజమైన ప్రేమ శాపాలను కూడా వరాలుగా మార్చగలదు; కుటుంబ బాధ్యతను నిలబెట్టుకోవాలి.",
            "keywords": [
                "ఊర్వశి",
                "పురూరవుడు",
                "కేశి రాక్షసుడు",
                "శాపం",
                "ఆయువు"
            ],
            "characters": [
                "పురూరవుడు",
                "ఊర్వశి",
                "రంభ",
                "చిత్రలేఖ",
                "కేశి",
                "ఇంద్రుడు",
                "కాశికాదేవి",
                "ఆయువు"
            ],
            "locations": [
                "ప్రతిష్ఠానపురం",
                "అలకాపురం",
                "హేమకూట పర్వతం",
                "ఇంద్రలోకం"
            ],
            "content": "ఒకనాడు రంభా ఊర్వశీ మొదలైన అప్స రసలు కుబేరుడి పట్టణమైన అలకా పురానికి వెళ్లి తిరిగి వస్తూండగా హిరణ్య పురంలో ఉండే కేశి అనే రాక్షసుడు హేమ కూట పర్వతప్రాంతంలో వారిని అడ్డగించి, ఊర్వశినీ, ఆమె చెలికత్తె అయిన చిత్రలేఖ అనేదాన్నీ పట్టుకుని ఈశాన్య దిక్కుగా వెళ్లిపోయాడు. వెంటనే రంభ మొదలైనవాళ్లు గొంతు లెత్తి, \"అయ్యయ్యో, కాపాడండి! రక్షిం చండి!” అని కేకలు పెట్టారు. ఈ కేకలు పురూరవ చక్రవర్తికి విని పించాయి. ఆయన ప్రతిష్ఠానపురానికి రాజు. గొప్ప యోధుడు. ఇంద్రుడికే ఎన్నోసార్లు యుద్ధాలలో తోడ్పడి ఆయన స్నేహం సంపాదించుకున్నవాడు. ఆయన ప్రాతః కాల నిష్ఠలు ముగించుకుని నగరానికి తిరిగి వెళుతూ రంభ మొదలైనవారు చేసిన ఆర్తనాదాలు విని, వారిని సమీపించి జరిగిన సంగతి తెలుసుకుని, \"మీరేమీ భయపడ కండి. మీ స్నేహితురాలిని నేను తీసుకు వస్తాను!\" అని వారికి ధైర్యం చెప్పాడు. తరవాత పురూరవుడు సోమదత్తమనే రథమెక్కి తానుకూడా ఈశాన్య దిక్కుగా బయలుదేరాడు. రంభ మొదలైనవారు హేమకూట పర్వతం మీదికెక్కి వేచి ఉన్నారు. పురూరవుడు ఒక్క వాయువ్యాస్త్రంతో కేశి సైన్యాన్ని చెల్లాచెదరు చేసి, ఊర్వశీ చిత్రలేఖలను రక్షించి తన రథంపై ఎక్కించుకుని తిరిగి రాసాగాడు. కేశిచేత చిక్కి భయంతో మూర్ఛపోయిన ఊర్వశికి ఇప్పుడు స్పృహ వచ్చింది. తనను రక్షించినవాడు పురూరవుడని ఆమె తెలుసు కున్నది. ఆ సమయంలోనే పురూరవుడికీ ఊర్వశికి పరస్పరం ప్రేమ అంకురించింది. వచ్చే రథంమీద జింక చిహ్నం చూసి పురూరవుడు విజయుడై వస్తున్నాడని రంభ మొదలైన అప్సరసలు తెలుసుకున్నారు. ఊర్వశీ రంభా మొదలైనవారు తిరిగి కలుసు కుని పొందిన సంతోషానికి మేరలేదు. వారు పురూరవుడి సహాయాన్ని ఎంతో కొనియా డారు: \"నేను చేసినదేమీ లేదు. అంతా ఆ ఇంద్రుడి చలవ!” అన్నాడు పురూరవుడు. ఈలోపుగా నారదుడు ఇంద్రుడికి ఊర్వ శిని కేశి పట్టుకుపోయిన వార్త తెలిపాడు. ఇంద్రుడు చిత్రరథుడనే గంధర్వుణ్ణి పిలిచి, \" ఊర్వశి చాలా పిరికిది. ఆమెను కేశి బారి నుండి రక్షించి తీసుకురా,” అని చెప్పాడు. చిత్రరథుడు గంధర్వుల సేనతో వస్తూండగా, దారిలో చారణులు కొందరు కనిపించి, \" పురూరవుడు ఊర్వశిని రక్షించి తెచ్చాడు. అప్సరసలందరూ ఆయనతోబాటు హేమ కూట పర్వతంమీద ఉన్నారు,” అని అతడికి చెప్పారు. చిత్రరథుడు అక్కడికి చేరి పురూరవు డితో, \"మహానుభావా, పూర్వం నారాయణ ముని అప్సరస లందరినీ సౌందర్యంలో మించేదిగా ఉండేలాగు ఈ ఊర్వశిని సృష్టించి ఇంద్రుడికి ఇచ్చాడు. ఇప్పుడు మళ్ళీ మీరు ఆమెను కాపాడి ఇంద్రుడికి ఇచ్చారు. అందుచేత మీరుకూడా మావెంట స్వర్గానికి వచ్చి ఇంద్రుడి కృతజ్ఞతలు అందుకోండి,” అన్నాడు. కాని పురూరవుడు తనకు నగరంలో పని ఉన్నదనీ, ప్రస్తుతానికి స్వర్గానికి వచ్చే అవ కాశం లేదనీ చెప్పాడు. పురూరవుణ్ణి వదిలి వెళ్ళటం ఊర్వశికి చాలా బాధ అయింది. ఆమె స్వయంగా ఆయనవద్ద సెలవు పుచ్చుకోలేక తన చెలికత్తె అయిన చిత్ర లేఖచేత చెప్పించింది. \"మంచిది, వెళ్ళి రండి. నన్నుమాత్రం మరిచిపోవద్దు!” అన్నాడు పురూరవుడు. స్వర్గవాసులు కను చూపుమేర దాటిపోయినదా కా అక్కడే నిల బడి తరవాత ఆయన ప్రతిష్ఠాన పురానికి వెళ్ళిపోయాడు. పురూరవుడు ఊర్వశిమీద ప్రేమచేత చాలా గొప్ప వేదన అనుభవించసాగాడు. ఆయనవద్ద మాణవకుడనే వేడుక చెలికా డున్నాడు. పురూరవుడు తన ప్రేమ గురించి అతడితో చెప్పుకున్నాడు. ఇది రహస్యం గనక మాణవకుడు ఎవరితోనూ చెప్పక దాచిఉంచాడు. తన భర్త ఏదో రహస్యబాధ అనుభవిస్తు న్నట్టు పురూరవుడి పట్టపురాణి కాశికాదేవి ఊహించింది. ఆమె తన పరిచారిక అయిన నిపుణికను పిలిచి, రాజుగారి ఆవేదనకు గల కారణమేమిటో తెలుసుకురమ్మన్నది. నిపుణిక పేరుకు తగ్గట్టే చాలా గడుసుది. అది ఒంటరిగా కూర్చుని ఉన్న మాణవకుడి వద్దకు వచ్చి, \" రాణిగారు నన్ను నీ దగ్గిరికి పంపారు,” అన్నది. నిపుణికను చూస్తూనే మాణవకుడు, \"దీని దగ్గిర చాలా జాగ్రత్తగా మాట్లాడాలి,” అనుకున్నాడు. అతడు ఆమెతో, \"రాణిగారి ఆజ్ఞ ఏమిటి?” అన్నాడు. \"\"నాకు ఇంత దుఃఖం కలుగుతూంటే నువు చూస్తూ ఊరుకోవటం భావ్యమేనా?' అని రాణిగారు నీతో అనమన్నారు!\" అన్నది నిపుణిక. \"ఆవిడగారికి రాజుగారేమైనా అన్యాయం చేశారా?” అని మాణవకుడు అడిగాడు. \"అన్యాయం కాదా? రాజుగారు రాణి గారిని సంబోధించబోయి తాను ప్రేమిస్తున్న దానిపేరు పెట్టి పిలిచారు!\" అన్నది నిపుణిక. పాపం, రాజుగారు తన గుట్టు తానే బయట పెట్టుకున్నాడే అనుకుంటూ మాణవకుడు, \" ఊర్వశీ అని పిలిచారేం? ఆ ఊర్వశిని ఏవేళ చూశారోగాని, ఆ క్షణం నుంచీ ఆయనకు వెర్రి పట్టింది. ఒకవంక రాణిగారికి దుఃఖం కలిగించటం అటుంచి, నా ప్రాణాలుకూడా కొరుక్కుతింటున్నారు!” అని గుట్టంతా బట్టబయలు చేసేశాడు. నిపుణక నిపుణతతో తన పని పూర్తి చేసుకుని వెళ్లి కాశికాదేవితో అంతా చెప్పేసింది. \" ఎప్పుడెప్పుడు ఏమేమి జరిగేదీ తెలుసు కుని నాకు వచ్చి చెబుతూండు!\" అని రాణి తన దాసీని హెచ్చరించింది. రాజుగారు తన వేడుక చెలికాణ్ణి పిలిచి, \" నేనీ విరహబాధ భరించలేకుండా ఉన్నాను. ఎక్కడికి పోతే ఈ బాధ తగ్గు తుందో చెప్పు,” అని అడిగాడు. \"వంటఇంటికి పోయి హాయిగా భోంచేస్తే అన్ని బాధలూ తీరుతాయి,” అన్నాడు హాస్యగాడైన మాణవకుడు. \" నువు తిండిపోతువు గనక నీ బాధ సులువుగా తీరుతుంది. ఊర్వశిని చూస్తే తప్ప నా బాధ తీరే అవ కాశం లేదు,” అన్నాడు పురూరవుడు. \"నీ కున్నంత బాధ ఆ ఊర్వశికి మాత్రం ఉండదా ఏమిటి? నిన్ను వెతు క్కుంటూ ఆవిడనే రానీ!” అన్నాడు హాస్యగాడు. ఇద్దరూ కలిసి ప్రమదవనానికి వెళ్లారు. వనమంతా వసంతశోభలు వెదజల్లుతున్నది. రాజుకు తాపం మరింత హెచ్చింది. ఆ తాపం తగ్గేటందుకు ఏదైనా ఉపాయం చెప్ప మన్నాడు రాజు. విదూషకుడు కొంచెం ఆలోచించి, \" నిద్ర పోతివా నీకు ఊర్వశి కలలో కనిపించి ఆనందం కలుగుతుంది. లేదా, ఊర్వశి చిత్తరువు తయారుచేసి దాన్ని చూసుకుని సంతోషించు,” అన్నాడు. \"నిద్రపట్టటం అసంభవం. ఊర్వశి ని చిత్రించటానికి ప్రయత్నించానంటే కళ్ళ వెంట నీరు కారి ఏమీ కనబడదు,” అన్నాడు పురూరవుడు. \"అయితే మరి మూడో మార్గం లేదు,” అన్నాడు విదూషకుడు. ఇదే సమయానికి ఊర్వశి తన చెలి కత్తెతో కూడా అక్కడికి వచ్చి అదృశ్యంగా అంతదూరాన నిలబడి, పురూరవుడు తన చెలికాడితో అనే మాటలు విని, ఆయనకు తనపై ప్రేమ ఉన్నందుకు చాలా సంతో షించింది. కాని ఆమె రాజు ఎదటపడి తన ప్రేమ వ్యక్తం చెయ్యటానికి సిగ్గుపడి, చెట్టు బెరడుపైన తన ప్రేమను రెండు పద్యాలలో రాసి రాజు ఎదట వేసింది. దానిని విదూషకుడైన మాణవకుడు చూసి తీసి రాజుకిచ్చాడు. రాజు ఆ పద్యాలు చదివి, అవి ఊర్వశి రాసినవని తెలుసుకుని చాలా ఆనందించాడు. తరవాత ఆయన ఆ బెరడును విదూషకుడి కిచ్చి జాగ్రత్తగా ఉంచమన్నాడు. ఇప్పుడు ఊర్వశీ, చిత్రలేఖా తమ రూపా లతో రాజు ఎదట ప్రత్యక్షమయారు. కాని పురూరవుడు ఊర్వశితో తృప్తిగా మాట్లాడే లోపలనే ఇంద్రలోకం నుంచి ఊర్వశికి పిలుపు వచ్చింది. భరతముని లక్ష్మీస్వయం వరం అని ఒక నాటకం తయారుచేసి అందులో ఊర్వశికి లక్ష్మీదేవి వేషం ఇచ్చాడు; దాన్ని ఇంద్రుడి ఎదట ప్రదర్శిం చాలి. ఊర్వశి పురూరవుడివద్ద సెలవు తీసు కుని ఇంద్రలోకానికి వెళ్ళిపోయింది. ఈలోపుగా రెండు విషయాలు జరి గాయి. మాణవకుడు ఊర్వశి పద్యాలు గల బెరడు పత్రం పారేసుకున్నాడు; రాజుగారు ప్రమదవనంలో విదూషకుడితో ఒంటరిగా మాట్లాడుతున్నారని నిపుణికద్వారా తెలుసు కుని కాశికాదేవి అక్కడికి వచ్చి, తన దాసీతోపాటు ఒక చెట్టుచాటున దాగి సంభాషణ ఆలకించ మొదలు పెట్టింది. ఆ సమయంలో బెరడు పత్రం రాణి కాళ్లవద్దకు గాలికి కొట్టుకువచ్చింది. దాన్ని చదువుకుని రాణి మండిపోయింది. \"మీరు దీనికోసమే వెతుకుతున్నట్టున్నారు. ఇదుగో ఊర్వశి ప్రణయలేఖ!” అంటూ ఆమె ముందుకు వచ్చింది. రాజు చేసేది లేక ఆమెను క్షమాపణ కోరాడు. కాని ఆమె రాజును క్షమించకుండానే చరచరా అక్కడి నుంచి వెళ్లిపోయింది. అయితే తీరా అంతఃపురానికి వెళ్లినాక ఆమెకు పశ్చాత్తాపం కలిగింది. ఆమె తన భర్తను సుముఖుణ్ణి చేసుకోవటానికి ఒక వ్రతం చేద్దామని నిశ్చయించి, ఆ రాత్రి ఈ వ్రతానికి తన మేడకు రావలిసిందిగా రాజుకు కబురు పంపింది. రాజు అప్పుడే బయలుదేరి విదూషకుడితోసహా మేడమీదికి వెళ్ళి రాణి రాకకోసం ఎదురు చూస్తూ, ఊర్వశి గురించి ముచ్చటించసాగాడు. ఇంద్రుడి ముందు నాటకం ఆడబోయిన ఊర్వశి లక్ష్మి వేషం ధరించి రంగస్థలం మీదికి వచ్చి, స్వయంవరానికి వచ్చినవారిలో తాను వరించే విష్ణువును చెప్పవలిసిన సందర్భంలో, \"నేను పురూరవుడి వరిస్తాను,” అనేసింది. నాటకం తయారు. చేసిన భరతముని మండిపడి, \" నీకు దేవ లోకంలో నివాసమూ, దివ్యజ్ఞానమూ లేక పోవు గాక,” అని ఊర్వశిని శపించాడు. ఊర్వశి చిన్నబోయి తల వంచుకుని నిల బడింది. ఇంద్రుడామెను చూసి జాలిపడి, \"మనం పురూరవుడికి చాలా ఋణపడి ఉన్నాం. నీవు వెళ్ళి ఆయనకు ఒక కుమా రుణ్ణి కని ఆయనకిచ్చేదాకా అక్కడే ఉండి, తరవాత తిరిగి రా,” అన్నాడు. ఊర్వశికి శాపంకూడా ఉపకారమే అయింది. ఆమె వెంటనే తన చెలికత్తెతో బయలుదేరి నేరుగా పురూరవుడున్న మేడ మీదికి వచ్చి ఒక పక్కగా దాగి రాజూ, విదూషకుడూ ఆడుకునే మాటలు విన్నది. కాని అంతలోనే రాణి వస్తూఉండటం తెలిసి వారు సంభాషణ మానేశారు. పురూరవుడు తన భార్యతో ఎంతో ఆపేక్ష ఉన్నవాడిలాగా మాట్లాడాడు. \"మీరు ఎవరి నైనా ప్రేమించండి, వారితో సమంగా నన్ను కూడా ప్రేమిస్తే చాలు,\" అని రాణి కోరింది. \"నాకు నీపైన తప్ప మరెవరిపైనా ప్రేమ లేదు,” అని రాజు బొంకి, చాటున ఉండి వినే ఊర్వశికి ఆశాభంగం కలిగించాడు. రాణి వెళ్ళిపోయేటప్పుడు వెళ్ళవద్దనికూడా అన్నాడు. వ్రతనిష్ఠ పాటించాలి గనక తాను ఉండటానికి వీలులేదంటూ రాస్ వెళ్ళి పోయింది. రాణి వెళ్ళగానే పురూరవుడు ఊర్వశికోసం తపించసాగాడు. దానితో ఊర్వశి అనుమానాలు తొలగిపోయి ఆమె పురూరవుడి ఎదటికి వచ్చింది. అది మొదలు ఊర్వశీ పురూరవులు ఎవరి ఆటంకమూ లేకుండా యథేచ్ఛగా కొండలూ అడవులూ తిరుగుతూ సుఖంగా కాలం గడిపారు. ఊర్వశి గర్భవతి అయింది. తనకు కొడుకు పుడతాడు, ఆ కొడు కును పురూరవుడు చూసినతరవాత తాను దేవలోకానికి తిరిగి వెళ్ళాలి. పురూరవుణ్ణి వదిలి వెళ్ళటం ఇష్టంలేక ఊర్వశి తన గర్భాన్ని రహస్యంగా ఉంచి, రాజుకు తెలియకుండా కొడుకును కని, ఆ బిడ్డ చ్యవన మహాముని ఆశ్రమానికి తీసుకు పోయి, అక్కడ ఉండే సత్యవతి అనే తాపస స్త్రీకి వాణ్ణి పెంచమని యిచ్చి, ప్రతిష్ఠాన పురానికి తిరిగివచ్చింది. కుర్రవాడు చ్యవనాశ్రమంలో దినదిన ప్రవర్ధమానుడై పెరగసాగాడు. కొన్ని ఏళ్లు గడిచాయి. ఒకనాడు పురూ రవుడు తన భార్యలతో ప్రయాగకు స్నానం చేసి రావటానికి బయలుదేరబోతున్నాడు. ఊర్వశి అలంకరించుకుంటున్నది. ఒక దాసీది ఆమె తలలో ధరించటానికి ఒక మణిని పళ్లెంలో తెస్తూఉండగా, గద్ద ఒకటి ఆ మణిని చూసి మాంసమనుకుని భ్రమ పడి తన్నుకుపోయింది. ఈ సంగతి పురూ రవుడికి తెలిసి ఆయన విల్లు తెప్పించే లోపుగా గద్ద చాలాదూరం వెళ్ళిపోయింది. రాజు తలారిని పిలిచి, ఆ గద్ద గూడు ఎక్కడో విచారించి అది వాలిన గూటినుంచి మణి తెప్పించమన్నాడు. అయితే ఆ గద్ద ఏ గూటికీ పోలేదు. అది చ్యవనాశ్రమం పక్కగా వెళుతుండగా ఊర్వశి కొడుకు బాణం ఎక్కుపెట్టి గద్దను కొట్టాడు. ఈ సంగతి చ్యవనుడికి తెలిసింది. \" వీడు ఆశ్రమ విరుద్ధమైన పనులు ప్రారం భించాడు. వీణ్ణి తల్లి దండ్రులకు అప్ప జెప్పు,” అని సత్యవతితో అన్నాడు. పురూరవుడు పంపిన తలారికి గద్ద కళేబరమూ, దాని నోట మణ్ దొరికాయి. పురూరవుడు ఆ బాణంమీద రాసిఉన్న అక్షరాలు చూసి నమ్మలేకపోయాడు. ఎందుకంటే దానిపైన, \"ఇది ఊర్వశీ పురూరవ పుత్రుడు ఆయువు అనేవాడిది,” అని రాసి ఉన్నది. ఇంతలో సత్యవతి కుర్రవాణ్ణి వెంటబెట్టు కుని రాజువద్దకు వచ్చింది. ఇంద్రుడికి జయంతుడున్నట్టుగా తనకూ ఒక కొడుకు ఏర్పడ్డందుకు పురూరవుడు సంతోషించాడు. ఊర్వశి విచారపడుతూండటం ఆయనకు అర్ధంకాలేదు. ఊర్వశి జరిగిన సంగతి చెప్పి, \"మీరు మన కొడుకును తెలుసుకున్నారు. ఇక నేను దేవలోకానికి వెళ్లిపోవాలి,” అన్నది. \"నుపు వెళ్లిపోయే పక్షంలో నేను వీడికి రాజ్యాభిషేకం చేయించి అడవికి వెళ్లి తపస్సు చేసుకుంటాను,” అన్నాడు పురూరవుడు. దేవేంద్రుడికి విషయం తెలిసి, నారదు డిని పురూరవుడి వద్దకు పంపాడు. అతడు పురూరవుడితో, \"రాజా, ఇంద్రుడికి నీవల్ల ఇంకా చాలా సహాయం కావాలిట. అడవికి పోవద్దనీ, ఊర్వశిని పంప నవసరంలేదనీ నీతో చెప్పమన్నాడు,\" అన్నాడు. ఈ మాటలకు ఊర్వశీ పురూరవు లిద్దరూ సంతోషించారు. కాని పట్టాభిషేకం మటుకు జరిగింది. రంభ మొదలు గాగల వారు అభిషేకానికి పుణ్యతీర్థాలు తెచ్చారు. పురూరవుడు రాజ్య భారాన్ని యువరాజైన తన కొడుకుకే వదిలి ఊర్వశితో సుఖంగా కాపరం చేశాడు.",
            "book_page_end": 24
        },
        {
            "title": "వరరుచి కథ",
            "book_page_start": 26,
            "pdf_page_start": 44,
            "pdf_page_end": 50,
            "author": "బి. నాగేశ్వరరావు",
            "genre": "జానపద కథ",
            "moral": "తెలివి, విద్య, ఏకసంతగ్రాహకత్వం గొప్పవి. అక్రమంగా సంపాదించిన అధికారం, సుఖాలు శాశ్వతం కావు.",
            "keywords": [
                "వరరుచి",
                "వర్షుడు",
                "పాణిని",
                "నందుడు",
                "యోగసిద్ధి"
            ],
            "characters": [
                "వ్యాడి",
                "ఇంద్రదత్తుడు",
                "వరరుచి",
                "వర్షుడు",
                "ఉపకోశ",
                "నంద మహారాజు",
                "శకటాలుడు",
                "చాణక్యుడు"
            ],
            "locations": [
                "పాటలీపుత్రం",
                "కౌశాంబీ నగరం",
                "నందకటకం",
                "హిమాలయం"
            ],
            "content": "వేతసమనే పట్టణంలో దేవస్వామీ, కరంభ కుడూ అని ఇద్దరు అన్నదమ్ములుండేవారు. వారికి వ్యాడి అనీ, ఇంద్రదత్తుడనీ ఇద్దరు కుమారులుండేవారు. వ్యాడి తండ్రి మర ణించాడు, అతని అన్న వైరాగ్యం చెంది ఎటో వెళ్ళిపోయాడు. వారిద్దరి భార్యలూ తమ భర్తలకోసం మనోవ్యాధి చెంది మర ణించారు. ఈవిధంగా వ్యాడీ, ఇంద్రదత్తుడూ ధనికులై ఉండికూడా పసితనంలోనే దిక్కు లేనివా రైపోయారు. వాళ్ళకు మంచి గురువువద్ద చదువుకోవా లనిపించి, కుమారస్వామిని ప్రార్ధించారు. ఆ స్వామి వారికి కలలో కనిపించి, \"నందుడు పాలించే పాటలీపుత్రంలో వర్షు డనే బ్రాహ్మణుడున్నాడు. అతనివద్ద చదువుకోండి,” అని చెప్పాడు. ఆప్రకారమే వ్యాడీంద్రదత్తులు పాటలీ పుత్రానికి ప్రయాణమై వెళ్ళి విచారించగా ఆ నగరంలో వర్షుడనే మూర్ఖుడొకడున్నట్టు తెలిసిందిగాని, ఉపాధ్యాయుడున్నట్టు ఎవరూ చెప్పలేదు. వారు ఆ మూర్ఖుడి ఇంటికే వెళ్ళారు. వర్షుడి ఇల్లు దరిద్రదేవ తకు పుట్టిల్లులాగే ఉంది, వర్షుడి భార్య సాక్షాత్తూ దరిద్రదేవతలాగే కనబడింది. ఆ కుర్రవాళ్ళు ఆవిడ కాళ్ళపైన పడి నమస్కారం చేసి తాము వచ్చిన పని చెప్పారు. ఆమె వారితో, \" నా భర్త ఒకప్పుడు మూర్ఖుడేగాని, ఆయన కుమారస్వామిని మెప్పించి సకల విద్యలూ నేర్చుకున్నాడు. ఎవరైనా ఏకసంతగ్రాహి వస్తేనేగాని ఆయన పాఠం చెప్పడు,\" అని చెప్పింది. వారు వర్షుడి భార్యకు నూరు వరహా లిచ్చి ఏకసంతగ్రాహికోసం వెతుకుతూ ఒక నాడు కౌశాంబీ నగరానికి చేరుకున్నారు. కౌశాంబీ నగరంలో సోమదత్తుడనే బ్రాహ్మణుడుండేవాడు. ఆయన భార్య వసు దత్త. ఆ ఇద్దరికీ వరరుచి అని ఒక కుమారు డుండేవాడు. వరరుచి చిన్నవాడై ఉండగానే సోమదత్తుడు చనిపోయాడు. పాపం ఆయన భార్య ఎలాగో కష్టపడి వరరుచిని పెంచు తున్నది. దైవికంగా వ్యాడీంద్రదత్తులు ఆ ఇంటికే అతిథులుగా వచ్చారు. ఆ సమయంలో వాద్యాల చప్పుడు. విని పించింది. \"మీ నాన్నగారి స్నేహితుడు నందుడు నాట్యం చేస్తున్నాడు,” అని వసు దత్త వరరుచితో అంటూ, భర్తను తలుచు కుని కంట తడిపెట్టింది. వెంటనే వరరుచి తల్లితో, \"నన్ను అక్క డికి వెళ్ళనియ్యమ్మా ! నేను అదంతా చూసి వచ్చి ఆ పాటలూ, నాట్యమూ నీకు చూపి స్తాను!” అన్నాడు. ఇది విని వ్యాడీంద్ర దత్తులు నిర్ఘాంతపోయారు. వసుదత్త వారితో, \"నిజమే, నాయనా! వీడు ఒక్కసారి వింటే ఏదైనా పట్టుకోగలడు!\" అన్నది. వ్యాడీంద్రదత్తులు ఈ మాట నమ్మలేక పరీక్షకోసం ఏదో చదివారు. వరరుచి వారు చదివినదంతా ఒక్కసారి విని తిరిగి చెప్పే శాడు. తరవాత వరరుచి వారిని వెంటబెట్టు కుని నాట్యం జరిగేచోటికి వెళ్ళి తిరిగివచ్చి, తాను చూసినదంతా పాడుతూ, ఆడుతూ తల్లికి చూపాడు. వ్యాడీంద్రదత్తులు వసుదత్తకు తమ వృత్తాంతమంతా చెప్పి, \"అమ్మా, నీ కొడు కును మా వెంట పంపినట్టయితే మేము వర్షపాధ్యాయులవద్ద అన్ని విద్యలూ నేర్చు కునే అవకాశం దొరుకుతుంది. మమ్మల్ని అనుగ్రహించు!\" అని వేడారు. \"అలాగే, నాయనా! వీణ్ణి వెంటపెట్టుకు పోయి మీ తమ్ముడులాగే చూసుకోండి!” అన్నది వసుదత్త. వారు ముగ్గురూ తిరిగి పాటలీపుత్రానికి వచ్చి వర్షుణ్ణి చూసి విద్య నేర్పమన్నారు. ఆయన వరరుచిని చూస్తూనే ఉపాధ్యా యుడు కావటానికి సమ్మతించాడు. గురువు నోట ఒక్కసారి విన్న వేదాన్ని వరరుచి వెంటనే ఒప్పగించేవాడు, వారిద్దరూ చెప్పగా విని వ్యాడీ, ఆ ముగ్గురూ చెప్పగా విని ఇంద్ర దత్తుడూ ఒప్పగించగలిగేవారు. పరమ మూర్ఖుడుగా తలచబడుతున్న వర్షపాధ్యాయుణ్ణి, అతని తెలివైన శిష్య లనూ చూసి నగరవాసులు దిగ్రమ చెందారు. ఆయన ఖ్యాతి నగరమంతటా పాకింది. ఆయన తమ్ముడైన ఉపవర్షుడు తప్ప మిగిలిన ప్రజలందరూ ఆయనను దేవుడల్లే చూడసాగారు. ఆఖరుకు ఆ నగ రాన్ని ఏలే నంద మహారాజు కూడా ఆయన ఇంటిని బంగారు కానుకలతో నింపేశాడు. తన ముగ్గురు శిష్యుల ధర్మమా అంటూ వర్షపాధ్యాయుల అపఖ్యాతీ, దారిద్ర్యమూ కూడా తొలగిపోయాయి. శిష్యుల విద్యా భ్యాసం ముగిసింది. కాని వారింకా గురువును విడిచి వెళ్లలేదు. ఈ సమయంలో నగరంలో ఇంద్రోత్సవం జరిగింది. వేడుక చూడటానికి మిత్రులు ముగ్గురూ వెళ్ళారు. అక్కడ వారికి రతీదేవిలాటి చక్కని యవ్వని ఒకతె కనిపించింది. ఆమెవెంట కూడా స్నేహితు రాళ్ళున్నారు. ఒకరినొకరు చూసుకుంటూనే వరరుచీ ఆ పిల్లాకూడా ప్రేమించుకున్నారు. ఆ పిల్ల ఎవరని వరరుచి అడగగా, \" మన గురువు గారి తమ్ముడు ఉపవర్షుడున్నాడే, ఆయన కూతురు, ఉపకోశ!\" అని ఇంద్రదత్తుడు చెప్పాడు. ఇదేవిధంగా ఉపకోశ తన స్నేహితురాళ్ల ద్వారా వరరుచిని గురించి తెలుసుకున్నది. ఆ రాత్రి వరరుచి సరిగా నిద్రపోలేదు. తెల్లవారి నిద్ర లేస్తూనే వెళ్ళి ఉపవర్షుడి ఇంటికెదురుగా ఉండే ఒక మామిడిచెట్టుకింద కూర్చున్నాడు. అతని వద్దకు ఉప కోశ స్నేహితురాలు వచ్చి, అతనిని ఉపకోశ ఎంతగా ప్రేమిస్తు న్నదో వర్ణించి చెప్పింది. వరరుచి ఆమెతో, \"నేను అపకీర్తికి పాల్పడలేను. నా కోరికా, మీ స్నేహితురాలి కోరికా తీరాలంటే ఒకటే మార్గం: ఆమె తల్లిదండ్రుల సమ్మతితో మేమిద్దరమూ పెళ్ళాడాలి. లేకపోతే మా ఇద్దరి ప్రాణాలూ పోతాయి. మా ప్రాణా లను ఎలాగైనా కాపాడు,” అన్నాడు. వెంటనే ఆమె వెళ్ళి ఉన్న సంగతి ఉప కోశ తల్లికి చెప్పింది, ఆవిడ తన భర్తతో చెప్పింది. ఉపవర్షుడు తన అన్నగారైన వర్షు డితో సంప్రతించాడు. వరరుచికీ, ఉపకో శకూ పెళ్లి నిశ్చయమయింది. వ్యాడి కౌశాం బికి వెళ్లి వరరుచి తల్లి అయిన వసుదత్తను తీసుకువచ్చాడు. వరరుచి ఉపకోశను కన్యా దానం పుచ్చుకుని భార్యతోనూ, తల్లితోనూ పాటలీపుత్రంలో కాపరం పెట్టాడు. రానురాను 'వర్షుడి శిష్యకోటి పెరిగి పోతున్నది. ఆ శిష్యులలో పాణిని అని ఒక మొద్దబ్బాయి ఉండేవాడు. వాడికి చదువు రాదని తోచి వర్షుడి భార్య వాణ్ణి పంపేసింది. పాణిని నేరుగా హిమాలయానికి వెళ్లి తీవ్ర మైన తపస్సు చేసి శంకరుణ్ణి మెప్పించి, ఆ దేవుడివల్ల ఒక కొత్త వ్యాకరణం పొంది తిరిగివచ్చి, అందరికన్న తెలివిగలవాడైన వరరుచిని వాదానికి పిలిచాడు. ఎనిమిది రోజులు వాదం జరిగిన మీదట వరరుచి పాణినికి ఓడిపోయాడు. అంతటితో, అప్పటి వరకూ అమలులో ఉండిన ఐంద్ర వ్యాకరణం లోకంలో నశించిపోయింది. తరవాత వరరుచికూడా హిమాలయానికి వెళ్ళి శంకరుణ్ణి గురించి తపస్సు చేసి కొత్త వ్యాకరణం సంపాదించుకుని వచ్చి దానిని వర్షపాధ్యాయుడికికూడా వినిపించాడు. వ్యాడీ, ఇంద్రదత్తుడు తమ గురువును విడిచి వెళ్ళిపోగోరి గురుదక్షిణ ఏమి కావా లని అడిగారు. వర్షుడు కోటి వరహాలు కోరాడు. వాళ్ళిద్దరూ వరరుచి దగ్గిరికి వచ్చి, \" గురువుగారు కోటి వరహాలు కోరారు. అంత సొమ్ము ఇవ్వగలవాడు నందమహారాజు ఒక్కడే. ఆయన అయోధ్యలోని నంద కటకంలో ఉన్నాడు. ఆయనను పోయి యాచింతాము, నీవుకూడా రా!” అన్నారు. వీరు ముగ్గురూ కలిసి నందకటకం వెళ్లేసరికి నందమహారాజు అంతకు ముందే చనిపోయినట్టు తెలిసింది. ప్రజలంతా గగ్గోలు పడుతున్నారు. ముగ్గురూ హతాశులై పోయారు. కాని ఇంద్రదత్తుడు ఒక ఆలోచన చేశాడు. అతనికి యోగవిద్య తెలుసును. అందుచేత తన మిత్రులతో, \"చూడండి, నేను వెళ్ళి ఈ రాజు కళేబరంలో ప్రవేశి స్తాను. వ్యాడి నా దేహాన్ని కాపాడుతూ ఇక్కడే ఉంటాడు. వరరుచి, నీవు వచ్చి నన్ను ధనం అడుగు, నేను ఇచ్చేస్తాను. మన పని తీరిపోతుంది!” అన్నాడు. మిగిలిన ఇద్దరూ సరేనన్న మీదట ఇంద్ర దత్తుడు ఒక పాడుబడిన దేవాలయంలో తన శరీరాన్ని విడిచి, చచ్చిపోయిన నంద రాజు శరీరంలో ప్రవేశించాడు. వ్యాడి ఇంద్రదత్తుడి శరీరాన్ని కాపాడుతూ ఆ ఆల యంలోనే ఉండిపోయాడు. చచ్చిపోయిన రాజు మళ్ళీ బతికేసరికి ప్రజల ఆనందానికి మేరలేదు. వాళ్లు ఉత్స వాలు చేసుకున్నారు. వరరుచి ఆ సమ యంలో రాజాస్థానానికి వెళ్ళి రాజును ఆశీర్వదించి కోటి వరహాలు కోరాడు. నందుడు తన మంత్రి అయిన శకటాలుణ్ణి పిలిచి, \" ఈ బ్రాహ్మణ యువకుడికి కోటి వరహాలు ఇచ్చెయ్యి!” అని ఆజ్ఞాపించాడు. శకటాలుడు అసాధ్యుడు. చచ్చిపోయిన రాజు బతకటమే విడ్డూరంగా ఉంటే, అంత లోనే ఎవరో వచ్చి కోటి వరహాలు అడగ టమూ, రాజు అంతమొత్తాన్నీ ఇచ్చెయ్యమని ఆజ్ఞాపించటమూ చూసి శకటాలుడు నిజం ఊహించాడు. ఎవడో యోగసిద్ధుడు రాజు కళేబరంలో ప్రవేశించి ఉంటాడు. యోగ సిద్ధుడి కళేబరం సమీపానే ఎక్కడో ఉంటుంది. ఇలా ఊహించినవాడై శకటా లుడు తన పరిచారకులతో, \"దేశంలో ఎక్కడ ఏ శవం దొరికినా కాల్చి పారె య్యండి!” అని చెప్పాడు. వాళ్ళు పాడు పడిన దేవాలయంలో ఇంద్రదత్తుడి శరీరాన్ని చూసి, అడ్డంవచ్చిన వ్యాడిని దూరంగా నెట్టి, ఆ శరీరాన్ని కాస్తా కాల్చేశారు. అక్కడ మాయనందుడు శకటాలుణ్ణి, \" ఆ యువకుడికి డబ్బు ఇచ్చావా, లేదా?” అని తొందర చెయ్యసాగాడు. \"మహారాజా, ప్రజలు ఉత్సవంలో నిమగ్నులై ఉండటంచేత అంతా గందర గోళంగా ఉన్నది. కొంచెం ఆగితే అలాగే ఇప్పిస్తాను!\" అన్నాడు శకటాలుడు. ఇంతలో వ్యాడి పరిగెత్తుకుంటూ వచ్చి, \"మహారాజా, తమ ధర్మ పరిపాలనలో తమ భటులు దారుణమైన పని చేశారు; యోగసమాధిలో ఉన్న ఒక బ్రాహ్మణ యువకుణ్ణి శవమని వంకపెట్టి బలా త్కారంగా తీసుకుపోయి దహనం చేశారు!\" అన్నాడు. నందరాజు శరీరంలో ఉన్న ఇంద్రదత్తుడికి నిజం తెలిసిపోయింది; రాజ భటులు కాల్చినది తన దేహాన్నే! తరవాత అతను వ్యాడితో ఏకాంతంగా మాట్లాడాడు, జరిగినదానికి 'ఎంతో చింతిం చాడు. వ్యాడి అతనితో, \"జరిగినదానికి చేసేదేమీ లేదు. ఈ శకటాలుణ్ణి ఒక కంట కనిపెట్టి ఉండు, వీడు ఉద్దండుడు. నిన్ను నాశనం చేసి పూర్వనందుడి కొడుకైన చంద్రగుప్తుడికి పట్టం కట్టగలడు. అందు చేత వరరుచిని ప్రధాన మంత్రిగా పెట్టుకో!\" అన్నాడు. మాయానందుడు ఆ ప్రకారమే వరరుచిని తన ప్రధాన మంత్రిగా చేశాడు. కాని రాజులో క్రమంగా మార్పు వచ్చింది. తాను రాజు కళేబరంలో ప్రవేశించినందుకు మొదట దుఃఖించిన ఇంద్రదత్తుడు రాజ భోగాలు మరిగి, క్రమంగా నీచబుద్ధి అయి పోయాడు. వరరుచికి అతనిపై ఉండిన మైత్రి క్రమంగా క్షీణించింది. చివరకు రాజుకు అతనిపై అనుమానాలుకూడా పుట్టుకువచ్చాయి. రాజు తనను చంపించ టానికి చూస్తున్నాడని తెలిసి వరరుచి శకటాలుడి ఇంట తలదాచుకున్నాడు. వరరుచిని రాజు చంపించాడన్న పుకారు నగరమంతా పాకింది. ఈ పుకారు వినగానే ఉపకోశ అగ్నిప్రవేశం చేసింది, వసుదత్త గుండె పగిలి చనిపోయింది. తరవాత కొద్ది కాలానికే చాణక్యుడనే బ్రాహ్మణుడు నంద రాజుపై అలిగి శపథం చేసి ఏడు రోజులలో ఆయన చచ్చేటట్టు చేశాడు. చంద్రగుప్తుడు రాజ్యానికి వచ్చాడు. వరరుచి జీవితంపై విరక్తి కలిగి అడవికి పోయి తపస్సు చేసుకుని అక్కడే దేహం చాలించాడు.",
            "book_page_end": 32
        },
        {
            "title": "మార్కోపోలో - 9",
            "book_page_start": 33,
            "pdf_page_start": 51,
            "pdf_page_end": 54,
            "author": "చందమామ బృందం",
            "genre": "యాత్రా చరిత్ర ధారావాహిక",
            "moral": "మార్కోపోలో భారతదేశంలోని విభిన్న ఆచారాలు, రాజకీయాలు, సంపద, వ్యాపార నీతిని వివరిస్తాడు.",
            "keywords": [
                "మార్కోపోలో",
                "సింహళం",
                "ముత్యాలు",
                "రుద్రమదేవి",
                "శకునాలు"
            ],
            "characters": [
                "మార్కోపోలో",
                "రుద్రమదేవి",
                "విదేశీ వర్తకుడు"
            ],
            "locations": [
                "సింహళం",
                "మాబారు (చోళ దేశం)",
                "మోటుపల్లి రేవు",
                "ఆంధ్రదేశం"
            ],
            "content": "మార్కోపోలో 13 వ శతాబ్దం ఆఖరు దశా బ్దంలో ఇండియాకు వచ్చి ఇక్కడ కొంత కాలం ఉండి, అనేక విషయాలు చూసి వాటిని తన గ్రంథంలో రాశాడు. ఈ వివరా లతో ఈ యాత్రల కథ ముగింతాము. అతను మన దేశం గురించి రాసిన వివ రాలు ఇవి: \"సింహళంనుంచి 60 మైళ్ళు సముద్ర ప్రయాణం చేస్తే మాబారు (చోళ) దేశం వస్తుంది. ఈ దేశాన్ని అయిదుగురు స్వతంత్ర రాజులు పరిపాలిస్తున్నారు. మాబారు దేశా నికీ సింహళానికీ మధ్య ఉండే సింధుశాఖలో ముత్యాలు దొరుకుతాయి. ప్రపంచంలో ఉండే ముత్యాలలో హెచ్చుభాగం ఇక్కడే దొరుకుతాయి. ఇక్కడ సముద్రం ఆటే లోతు ఉండదు. కొందరు వర్తకులు కలిసి ఒక పడవ చేసుకుని ఇక్కడికి వస్తారు. ఇలాటి పడవలు చాలా వస్తాయి. ఏప్రిల్ లోనూ, మే మొదటి సగంలోనూ ముత్యాల వేట సాగుతుంది. వర్తకులు ముత్యపు చిప్పలు సముద్రంలోనుంచి తీసుకువచ్చే వాళ్ళను జీతాలిచ్చి తెచ్చుకుంటారు. వీళ్ళు నీటిలో దిగి, అడుగుకు వెళ్ళి ముత్యపు చిప్పలు తెచ్చి వర్తకుల కిస్తారు. ముత్యపు చిప్పలలో చిన్నవి, పెద్దవీ, రకరకాలైనవీ ముత్యాలుంటాయి. ముత్యపు చిప్పలను పగలదీసి మంచినీటిలో వేస్తే మాంసం పైకి తేలి ముత్యాలు అడుగుకు పోతాయి. ఈవిధంగా వర్తకులు అసంఖ్యాకమైన ముత్యాలను సంపాదిస్తారు.... సముద్రంలో దిగినవారు ఉపద్రవమైన చేపల వాత పడ కుండా బ్రాహ్మణులు మంత్రాలు చదివి, వర్తకులు పట్టిన ముత్యాలలో నూరింట అయిదువంతులు పుచ్చుకుంటారు.... \"మాబారులో దర్జీలు లేరు. ఎందుకంటే ఇది వేడిదేశం కావటంచేత ఇక్కడివారు దుస్తులు ధరించరు, అంగవస్త్రాలు మాత్రమే ధరిస్తారు. రాజుగారుకూడా అంగ వస్త్రమే ధరిస్తాడు. అయితే దాని అంచుల వెంబడి రత్నాలు కుట్టి ఉంటాయి, అందు చేత దాని విలువ అపారం.... రాజుగారు ధరించే ఆభరణాలకు అంతు లేదు. వాటికి ఎవరూ విలువ కట్టలేరు. వాటితో ఒక మహా నగరం కొనెయ్యవచ్చు. విలువగల ముత్యాలుగాని రత్నాలుగాని తన రాజ్యం దాటి పోకుండా ఈయన శాసనం చేశాడు. \" ఈ దేశంలో గుర్రాల పెంపకం లేదు. అందుచేత హెచ్చుగా ధనం వెచ్చించి అరబ్బీ దేశాల నుంచి గుర్రాలను దిగుమతి చేసు కుంటారు...ఈ దేశంలో భర్త చనిపోయి నప్పుడు భార్య అతడి చితిపైన పడి తాను కూడా కాలిపోతుంది. ఇలా చేసేవారు. ఉత్తమ స్త్రీలుగా భావించబడతారు... ఇక్కడి ప్రజలు భోజనం చేసేటప్పుడు కుడి చేతిని మాత్రమే ఉపయోగిస్తారు... ఏదైనా తాగేటప్పుడు చెంబు నోటికి తగలనివ్వరు. \"అప్పులవాళ్లు తమ సొమ్ము వసూలు చేసుకోలేకపోయినప్పుడు బాకీ ఉన్నవాడి చుట్టూ ఒక గిరి గీసినట్టయితే ఆ మనిషి సొమ్ము చెల్లించేదాకా ఆ గిరి దాటరాదు. అలా దాటినవాళ్లు మరణదండనకు గురి అవుతారు. రాజుగారికే ఇది తటస్థించటం మార్కో కళ్లారా చూశాడు. రాజుగారు ఒక విదేశీ వర్తకుడికి బాకీపడి అన్న సమయానికి బాకీ చెల్లించలేదుట. ఆ బాకీదారు ఒకనాడు రాజుగారు గుర్రంమీద వస్తూండగా గుర్రం చుట్టూ గిరి గీశాడు. రాజుగారు డబ్బు తెప్పించి ఆ విదేశీ వర్తకుడికి ఇచ్చినదాకా గుర్రంతోసహా గిరి మధ్యనే ఉండిపోయాడు. \"ఇక్కడివాళ్లు శకునాలు మహా పాటి స్తారు. ముఖ్యంగా ప్రయాణం వెళ్లేవారు. అనేక రకాల శకునాలు చూస్తారు. బయలు దేరేవాడు, ఎవరైనా తుమ్మితే వెంటనే కూర్చుంటాడు. రెండో తుమ్ము వినిపిస్తేగాని లేవడు. రాహుకాలం ఏ పనికీ పనికిరాదు. ఈ రాహుకాలం ఒక్కొక్క రోజు ఒక్కొక్క వేళకు వస్తుంది...ఇక్కడి ఇళ్లనిండా బల్లు లుంటాయి. బల్లి పలుకు ఫలితాలను కూడా వీరు పాటిస్తారు.” మార్కోపోలో 1290 లో మోటుపల్లి రేవులో దిగాడు. ఆ సమయంలో రుద్రమ దేవి ఆంధ్రదేశాన్ని పరిపాలిస్తూ ఉండేది. ఆమెను గురించి మార్కోపోలో ఈ విధంగా రాశాడు : \"ఈ దేశాన్ని ఏలే రాణి గొప్ప జ్ఞాని. ఈమె భర్త మరణించి పూర్తిగా 40 సంవ త్సరాలయింది. ఈమె తిరిగి వివాహం చేసుకోలేదు. ఈ 40 సంవత్సరాలూ ఈమె తన భర్తలాగే రాజ్యాన్ని ఎంతో ధర్మంగానూ, న్యాయంగానూ పరిపాలించింది. ప్రజలకు ఆమెపై గల అనురాగాలు సాధారణంగా ఏ రాజుకూ, రాణికీ ఎవరూ చూపి ఉండరు. \" ఈ రాజ్యంలో వజ్రాలు దొరుకుతాయి. వానలు కురిసి కొండలపైనుండి వాగులు ప్రవహించినప్పుడు వజ్రాలు రాళ్లనుండి విడివడి కొట్టుకువస్తాయి...ప్రపంచంలో వజ్రాలు దొరికేది ఈ రాజ్యంలో మాత్రమే. మేలిరకం వజ్రాలు ఇక్కడినుండి పెద్ద ఖానుకూ, ఇతర మహారాజులకూ పోతాయి. ఎందుకంటే వీటిని సామాన్యులు కొనలేరు... ప్రపంచంలోకెల్లా మేలిరకం దుప్పటిగుడ్డ (బక్రమ్) ఇక్కడ ఉత్పత్తి అవుతుంది. దీనిని ధరించటానికి మహారాజులూ, మహా రాణులూ సయితం ఉబలాటపడతారన్న మాట. ఇక్కడ పశు సంపద జాస్తి. ఇక్కడ ఉండేటంత పెద్ద గొర్రెలు ప్రపంచంలో ఎక్కడా లేవు... \"ఈ దేశంలో లాడ్ రాజ్యం అని ఉన్నది. వైశ్యులందరూ ఇక్కడే పుడతారు. ప్రపం చంలో వీరిని మించిన వర్తకులుగాని, నమ్మ కస్తులుగాని లేరు. విదేశాలనుండి వర్తకులు వచ్చినప్పుడు వీరు వాళ్ళ సరుకు స్వాధీనం చేసుకుని, వారికి ఈ దేశపు ఆచార వ్యవ హారాలు తెలియకపోయినప్పటికీ, వారి సరు కులను న్యాయమైన ధరలకు అమ్మి, వారి కోసం ఇతర సరుకులు న్యాయమైన ధరలకు కొనిపెడతారు. ప్రతిఫలంకూడా కోరరు, కృతజ్ఞతాపూర్వకంగా ఏమైనా ఇస్తే పుచ్చు కుంటారు. వీరు మాంసం తినరు, సారా తాగరు. ఎంతో నీతిగా జీవిస్తారు. జీవహింస చేయరు, దాన్ని మహాపాపంగా పరిగణిస్తారు. వీరు చోళదేశంనుంచి మేలి ముత్యాలు తెచ్చి తమ రాజుకు అమ్ముతారు. రాజుకు వారు తాము ఇచ్చిన ధర చెబుతారు. రాజు వారికి రెట్టింపు ధర ఇస్తాడు.... \"ఇండియాదేశంలో ప్రజలందరూ తాంబూలం సేవిస్తారు. కులీనులలో ఈ అల వాటు మరీ జాస్తి. తాంబూలంలో వారు సున్నంతోబాటు కర్పూరం మొదలైన అనేక సుగంధ ద్రవ్యాలు వేసుకుంటారు.... \"ఇండియాలో ఆఖరు రాజ్యం నెచ్- మక్రాన్. ఇక్కడ మహమ్మదీయులు జాస్తి. ఇక్కడ వరితోబాటు గోధుమకూడా జాస్తిగా పండుతుంది... \" మాబారుకూ దీనికీ మధ్య ఉండే దేశం తూర్పు ఖండంలోకెల్లా ఉత్తమోత్తమ మైనది. ఇక్కడ ఉండే నగరాలన్నిటినీ గురించి చెప్పటం సాధ్యమయ్యే పనికాదు... — ( అయిపోయింది)",
            "book_page_end": 36
        },
        {
            "title": "ప్రియురాలి హత్య",
            "book_page_start": 37,
            "pdf_page_start": 55,
            "pdf_page_end": 60,
            "author": "చందమామ బృందం",
            "genre": "బేతాళ కథ",
            "moral": "వ్యక్తిగత ప్రేమ కంటే సంఘ ధర్మానికే ప్రాధాన్యత ఇవ్వాలి. నిజమైన ధర్మాన్ని గుర్తించడం ముఖ్యం.",
            "keywords": [
                "విక్రమార్కుడు",
                "బేతాళుడు",
                "సనత్కుమారుడు",
                "నాగిని",
                "ధర్మం"
            ],
            "characters": [
                "విక్రమార్కుడు",
                "బేతాళుడు",
                "సనత్కుమారుడు",
                "వసువర్మ",
                "నాగిని",
                "భిల్లజాతివారు"
            ],
            "locations": [
                "బ్రహ్మపుత్రానదీ తీరపు అరణ్యం",
                "భిల్ల గూడెం",
                "శ్మశానం"
            ],
            "content": "పట్టు వదలని విక్రమార్కుడు చెట్టువద్దకు తిరిగి వెళ్లి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవం లోని బేతాళుడు, \"రాజా, నీవు ఏ ధర్మాన్ని పాటించి ఇంత దీక్షగా ఈ అపరాత్రివేళ ఈ శవాన్ని మోసుకుపోతున్నావో నాకు తెలి యదు గాని, ధర్మాన్ని అనుసరించేవారు కూడా పశ్చాత్తాప పడతారుసుమా. ఇందుకు తార్కాణంగా నీకు సనత్కుమారుడి కథ చెబుతాను విను,\" అంటూ ఈవిధంగా చెప్పసాగాడు : పూర్వం బ్రహ్మపుత్రానదీ తీరపు అరణ్య ప్రాంతంలో ఒక రాజువద్ద సనత్కుమారు డనే యువకుడు కొలువు ఉండేవాడు. అత నికి వేట అంటే చాలా ప్రీతి. అందుచేత అతను తరుచు అడివికి వెళ్ళి పెద్దపులు లనూ, ఇతర వన్యమృగాలనూ వేటాడుతూ ఉండేవాడు. సనత్కుమారుడు వేటాడబోయే అడవి ప్రాంతాన్ని ఆనుకుని ఒక సామంతుడి గ్రామాలున్నాయి. ఆ సామంతుడి పేరు వసువర్మ. వసువర్మా, సనత్కుమారుడూ స్నేహితులు. ఒక్కొక్కసారి ఇద్దరూ జతగా వేటకు వెళుతూ ఉండేవారు. అయితే వసు వర్మకు రాచకార్యాలు జాస్తిగా ఉండటం చేత అతను ఎప్పుడోగాని వేటకు వచ్చే వాడు కాడు. ఒకనాడు సనత్కుమారుడు వేటకు బయలుదేరి భిల్లుజాతివాళ్లుండే గూడెం మీదుగా వెళ్లసాగాడు. భిల్లుజాతివాళ్లు వసు వర్మ పొలిమేరన ఉన్న అడవి కొంత కొట్టి బీళ్ళూ, పొలాలూ ఏర్పాటుచేసుకుని చాలా కాలంగా నివసిస్తున్నారు. అడవికి వెళ్ళే సనత్కుమారుడికి ఒక బీడులో గొర్రెలను మేపుకుంటూ ఒక భిల్ల కన్య కనిపించింది. నాగరికత లేకపోయినా ఆ పిల్లకు గల సహజ సౌందర్యం చూసి సనత్కుమారుడు ఆశ్చర్యం చెందాడు. అతడు ఆమె సమీపంలో గుర్రం దిగి, \"అమ్మాయీ, నీపేరేమిటి? మీ ఇల్లెక్కడ?” అని ప్రశ్నించాడు. ఆ పిల్ల మొదట్లో అత నితో మనసిచ్చి మాట్లాడలేదు. ఎందుకంటే అతను ఎవరో రాజోద్యోగి. అటువంటి ఉద్యో గులు తమ భిల్లజాతివాళ్లను మనుషులల్లే చూడరు; తమకు అన్నిరకాల ఇబ్బందులూ వాళ్ళమూలంగానే కలుగుతాయి. అయితే సనత్కుమారుడు మామూలు ఉద్యోగులవంటివాడు కాడు. ఎంతో మంచి వాడు లాగానూ, దయామయుడు లాగానూ కనపడ్డాడు. అందుచేత ఆమె మెత్తబడి, \"నా పేరు నాగిని. ఆదుగో ఆ కనిపించేదే మా గూడెం!” అని చెప్పింది. ఆమె సనత్కుమారుడితో ఇంకా ఎన్నో విషయాలు చెప్పింది. తమ ఇంటి కష్ట సుఖాలు చెప్పింది. అంతేగాక తమ గూడెం వాళ్ళు పడే కష్టాలు కూడా చెప్పింది. \"ఇంత చిన్నదానివి నీకు మీ గూడెం వ్యవహారాలన్నీ ఎందుకు?” అని అడిగాడు సనత్కుమారుడు. నాగిని జవాబు చెప్పలేదు. అది మొదలు సనత్కుమారుడు అవ కాశం దొరికినప్పుడల్లా భిల్లుల గూడెంకేసి వచ్చేవాడు. అతనికి వేటమీద మోజు ఏమీ లేకుండాపోయింది. నాగినితో కబుర్లు చెప్ప టమూ, ఆమె అందం చూసి ఆనందించ టమూ అతనికి అలవాటైపోయింది. ఒకనాడు నాగిని అతనితో, \"మా రాజు గారు మా పొలాలన్నీ ఆక్రమించుకొంటా రుట, నిజమేనా? మమ్మల్ని అడివిలోకి తరిమేస్తారుటగా?” అన్నది. \" కావచ్చు. కాని చిన్నదానివి, ఆడదా నివి నీకెందుకీ గొడవలు? పెద్దవాళ్లూ, మగ వాళ్ళూ చూసుకుంటారులే,” అన్నాడు సనత్కుమారుడు. \"మా తాత ముత్తాతలనాటినుంచీ మేం ఇక్కడే ఉంటున్నాం. ఇప్పుడు రాజుగారు మా బీళ్లు కాజేసి వారి ఆవులను మేపుకుని, మమ్మల్ని అడవిలోకి వెళ్లి పులులతోపాటు బతకమంటే అది నాకుమాత్రం ఎందుకు పట్టదూ?” అన్నది నాగిని ఉద్రేకంతో. సనత్కుమారుడు ఆమెకేసి ఆశ్చర్యంతో చూశాడు. నాగిని మామూలు కాపుపిల్లల వంటిది కాదు. అతనికి ఆమెమీద గల ఇష్టం ఆ క్షణంనుంచీ ప్రేమగా మారింది. అతను నాగిని చెయ్యి పట్టుకుని, \"నాగినీ, నేను నిన్ను ప్రేమిస్తున్నాను!” అన్నాడు. నాగిని తన చెయ్యి విడిపించుకుని చర చరా అక్కడినుంచి వెళ్ళిపోయింది. తాను అన్న మాట నాగినికి కోపం తెప్పించిందని సనత్కుమారుడు గ్రహించాడు. తరవాత మూడు నాలుగు రోజులు ఆమెను చూడ బోవటానికి అతనికి ధైర్యం చాలలేదు. ఇంతలో రాజకార్యంపైన సనత్కుమా రుడు దేశాంతరం వెళ్ళిపోవలిసివచ్చింది. అక్కడ అతను మూడు మాసాలున్న మీదట అతనికి పిలుపు వచ్చింది. అతను తిరిగి వచ్చి తనపైన ఒక కొత్త పని పడిందని తెలుసుకున్నాడు. అదేమిటంటే, వసువర్మపైన భిల్లజాతి వారు తిరగబడ్డారు; తాము నివసించే ప్రాంతాన్ని వసువర్మ స్వాధీనం చేసుకో కుండా యుద్ధం చెయ్యటానికి వారు నిశ్చ యించుకున్నారు. వసువర్మకు సహాయంగా కొందరు సైనికులు పంపబడుతున్నారు. వారికి నాయకుడుగా ఉండటానికి సనత్కు మారుణ్ణి నియోగించారు. ఈ పని తనకు అగ్నిపరీక్ష అవుతుందని సనత్కుమారుడు కలలో కూడా అనుకో లేదు. అతను మళ్ళీ నాగినిని చూసే అవ కాశం కలిగిందిగదా అని మాత్రమే సంతో షించాడు. భిల్లుల గూడెంలో వసువర్మకు అనుకూ లంగా ఉండేవాళ్లు ఇద్దరున్నారు. వారు గ్రామానికి సంబధించిన అధికారులు. భిల్ల జాతివాళ్లు వారిద్దరినీ ఒక పాకలో బంధించి పాకకు నిప్పు పెట్టారు. వారిని రక్షించటానికి గాను సనత్కుమారుడు భిల్లుల గూడెం వెళ్ళాడు. అదృష్టవశాత్తూ పాకలో ఖైదు చేయబడినవాళ్లు ప్రాణాలతో బయటపడ్డారు. ఆ తరవాత సనత్కుమారుడికి గూడెంలో ఏమీ చేసేది లేకపోయింది. ఎందుకంటే భిల్లులందరూ గూడెం వదిలేసి, ఆడవాళ్ళ తోనూ, పిల్లలతోనూ సహా తమ పొలాలలోకీ, అడవి అంచుకూ వెళ్లిపోయారు. సనత్కుమారుడు సైనికులతో సహా భిల్లులు చేరి ఉన్నచోటికి వెళ్ళాడు. కొలు పులూ, జాతరలూ చేసేవాళ్ళలాగా వాళ్ళు కాకిగోల చేస్తున్నారు, తప్పెటలు వాయిస్తు న్నారు. అందరి చేతులలోనూ ఏవో ఆయు ధాలున్నాయి. ఆఖరుకు చిన్నపిల్లలుకూడా ఏవో కర్రలు పట్టుకున్నారు. సైనికులను చూడగానే భిల్లులు సద్దు మణిగారు. సనత్కుమారుడు వారితో, \" నిష్కారణంగా విద్రోహులు కాకండి. ఇద్దరు మనుషులను కాల్చి చంపటానికి ప్రయత్నించారు. ఇప్పటికైనా ఈ అల్లరి చాలించి వెళ్ళిపొండి!” అన్నాడు. \" అదంతా వల్లకాదు. వాళ్లిద్దరే అసలు ద్రోహులు; మంచి పొలాలు లంచం పుచ్చు కుని మాకు అన్యాయం చెయ్యటానికి ప్రయ త్నించారు. ఈ గడ్డ మాది. దీనిని వదిలి పోయేకన్న ఇక్కడే ప్రాణాలు విడుస్తాం!” అని భిల్లులు సమాధానం చెప్పారు. సనత్కుమారుడు నాగినికోసం కళ్ళతో వెతికాడు. కాని ఆ పిల్ల జాడ కనపడలేదు. అతను తన సైనికులకు ఉత్తరువిచ్చాడు. వాళ్ళు భిల్లులపై బాణాలు వదిలారు. కొద్ది మంది భిల్లులు దెబ్బ తిని పడిపోయేసరికి మిగిలినవారు చెల్లాచెదురుగా పారిపోసాగారు. ఇంతలో ఒక స్త్రీ ఆకారం ఒక ఎత్తయిన దిబ్బమీదికి ఎక్కి, \"ఆగండి! మీరు మగ వాళ్ళు కారా? మీ గడ్డను కాపాడుకోవటం ఇదేనా? రెండు బాణాలు మీద పడగానే పిరికిపందలల్లే పారిపోతున్నారా?” అని గట్టిగా అరిచింది. పారిపోతున్నవాళ్లు ఆగి మళ్ళీ వెనక్కు రాసాగారు. సనత్కుమారుడు ఆ స్త్రీని గుర్తించాడు. ఆమె నాగిని. అతనికి మతి పోయినట్టయింది. ఈ యుద్ధంలో ఒక పక్షా నికి తాను నాయకుడైతే రెండో పక్షానికి నాగిని నాయకురాలయింది. ఇప్పుడు భిల్లులంతా నాగిని వెనక చేరి సైనికులపై రాళ్ళూ, ఈటెలూ విసర సాగారు. తన సైనికులతో, “ తలపడండి!” అనవలసిన బాధ్యత సనత్కుమారుడిపైన ఉన్నది. అతను తన సైనికులకు ఉత్తరు విచ్చాడు. కొద్దిసేపట్లోనే నాగిని గుండెలో బాణం గుచ్చుకుని ఆమె ఒరిగిపోవటం సనత్కుమారుడు చూశాడు. అతనికి మతి పోయినట్టయింది. అతను గబగబా వెళ్లి ఆమె తల తన ఒడిలో పెట్టుకుని ఏకధారగా వీడవసాగాడు. నాగిని కళ్లు తెరిచి అతని ముఖంకేసే చూస్తూ ప్రాణాలు వదిలింది. తాను ప్రజాకంటకుల తరఫున తాను ప్రేమించిన స్త్రీ పాలిటికి హంతకుడుగా పని చేసిన సంగతి సనత్కుమారుడికి అర్ధమ యింది. అతను వైరాగ్యం చెందిపోయాడు. బేతాళుడీ కథ చెప్పి, \"రాజా, నాకొక సందేహం. సనత్కుమారుడు నాగినిని ఎందుకు చంపాడు? అతనికి ఆమెపై నిజంగా ప్రేమ లేకనా, లేక ఆమె పక్షాన న్యాయం ఉన్నదని తెలియకనా? ఒకవేళ అతను నాగినిని ప్రేమించకపోయినప్పటికీ అయితే తాను అవలంబించిన ధర్మానికి తన తాను అధర్మం పక్షాన పోట్లాడుతున్న ప్రేమను బలిచేసిన మరుక్షణం అతనికి సంగతి తెలిసినా అతను ఆమె పాలిటికి జ్ఞానోదయమయింది. నిజమైన ధర్మం హంతకుడు కాకుండా ఉండేవాడుకద! ఆ నాగిని పక్షానే ఉన్నదని అతను గుర్తించగలి సంగతి నాగిని చనిపోయేదాకా ఎందుకు గాడు,” అన్నాడు. అతను తెలుసుకోలేదు? ఈ ప్రశ్నకు సమా రాజుకు ఈవిధంగా మౌనభంగం కలగ ధానం తెలిసికూడా చెప్పకపోయావో నీ తల గానే బేతాళుడు శవంతో సహా మాయమై పగిలిపోతుంది,” అన్నాడు. మళ్లీ చెట్టెక్కాడు. —(కల్పితం)",
            "book_page_end": 42
        },
        {
            "title": "సోమరి నాగు",
            "book_page_start": 43,
            "pdf_page_start": 61,
            "pdf_page_end": 70,
            "author": "చందమామ బృందం",
            "genre": "జానపద కథ",
            "moral": "తెలివిగల దొంగ తన తెలివితేటలతో అధికారుల నుంచి కూడా ప్రశంస పొందగలడు. అక్రమంగా సంపాదించిన అధికారాన్ని తెలివిగా ఎదుర్కోవచ్చు.",
            "keywords": [
                "సోమరినాగు",
                "దొంగతనం",
                "యుక్తి",
                "న్యాయాధిపతి",
                "అధికారముద్ర"
            ],
            "characters": [
                "సోమరినాగు",
                "చాంగ్",
                "జూదగాడు",
                "భోజనశాలవాడు",
                "న్యాయాధిపతి",
                "పరిశీలనాధికారి"
            ],
            "locations": [
                "సూచౌ నగరం",
                "భోజనశాల",
                "గ్రామం"
            ],
            "content": "సోమరినాగును మించిన గజదొంగ లేడన్న ఖ్యాతి దశదిశలా వ్యాపించింది. సూచౌ సైనిక శిబిరానికి నాయకుడైన చాంగ్ అతన్ని ఫిలిపించి, \" నీవు దొంగలకు మేటివట గదా ?” అని అడిగాడు. \"అయ్యా, నేను దొంగనే కాను, దొంగ లకు మేటి నెలా అవుతాను. నన్ను ఎవరూ ఎన్నడూ దొంగతనం చేస్తూండగా పట్టుకో లేదు, విచారణ చెయ్యలేదు, శిక్షించనూ లేదు. కాకపోతే నాకు కొన్ని విద్యలు తెలుసు. వాటిని ప్రదర్శించి స్నేహితులను రంజింపజేస్తూ ఉంటాను. అయినప్పటికీ తమరికి నాతో ఏదైనా పనిపడితే చెప్పండి, తమకోసం అగ్గిలోకి ఉరకమన్నా, నీటిలోకి ఉరకమన్నా సిద్ధమే,” అన్నాడు సోమరి నాగు. ఈ మాటలకు నాయకుడు చాంగ్ సంతోషించాడు. దొంగనుగా వాణ్ణి పట్టటానికి అగచాట్లు పడేకన్న వాడివల్ల సహాయం పొందటమే ఆయనకు యుక్తంగా తోచింది. ఆయన సోమరినాగుతో, \" నీవు చాలా చోట్ల దొంగతనాలు చేశావని నాకు తెలుసు. నేను నిన్ను శిక్షించబోను, కాని నీ సామర్థ్యం చూడాలని ఉన్నది. ఈ రాత్రికి ఈ చిలకను దొంగిలించి, రేపు ఉదయం తెచ్చి నాకియ్య, నీ ప్రయోజకత్వం చూస్తాం!\" అన్నాడు. సోమరినాగు అంగీకార సూచకంగా తల వంచి సెలవు పుచ్చుకున్నాడు. నాయకుడు చాంగ్ ఆరాత్రి చిలక పంజ రానికి ఇద్దరు మనుషులను కాపలా పెట్టి, \"తెల్లవార్లూ దీనిని కాపాడండి. పొరపాటు జరిగిందంటే మీ చర్మాలు వొలిపిస్తాను, జాగ్రత్త!” అన్నాడు. కాపలావాళ్ళిద్దరూ తెల్లవార్లూ కళ్ళలో వత్తులు వేసుకుని చిలకకు కాపలాకాశారు. తెల్లవారేముందుగా సోమరినాగు చాంగ్ గది కప్పులో కంత చేసుకుని లోపలికి దిగాడు. ఆ గదిలో అతనికి చాంగ్ ధరించే దుప్ప టమూ, టోపీ, ఆయన ఉపయోగించే చేతి లాంతరూ కనిపించాయి. వెంటనే వాడికొక ఆలోచన తట్టింది. వాడు టోపీ పెట్టుకుని, దుప్పటం కప్పుకుని, - లాంతరు వెలిగించి, అచ్చు చాంగ్ల లాగే ముసలినడక నడుస్తూ, లాంతరు వెలుగు తన మొహాన పడకుండా పట్టుకుని కాపలావాళ్ల దగ్గిరికి వెళ్ళి, చాంగ్ కంఠాన్నీ, మాట ధోరణినీ అనుకరిస్తూ, \"తెల్లవారుతోంది. కాపలా చాలు, పదండి!\" అన్నాడు. ఇలా అంటూనే వాడు చెయ్యి చాచి చిలకను అందుకుని అవతలి గదిలోకి వెళ్ళిపోయాడు. అప్పటికే కాపలావాళ్ళు పూర్తిగా నిద్ర మత్తుతో ఉన్నారు. ఆ వచ్చిన మనిషి చాంగ్ కాదని వారికి ఏమాత్రమూ అనుమానం కలగలేదు. వెళ్ళిపొమ్మన్నదే తడవుగా వాళ్లి ద్దరూ వెళ్ళి నిద్రపోయారు. తెల్లవారుతూనే చాంగ్ ఇవతలకు వచ్చి చిలక పోయిన సంగతి తెలుసుకుని, కాపలా వాళ్లను కేకేశాడు. కాని వాళ్ళు పలకలేదు. నౌకర్లు వెళ్ళి వాళ్ళను నిద్రలేపుకువచ్చారు. \"చిలక ఏది? మీరు కాపలా మాని ఎందుకు పడుకున్నారు?” అని చాంగ్ వాళ్ళను అడిగాడు. \"తమరు వచ్చి చిలకను లోపలికి తీసుకుపోతూ మమ్మల్ని వెళ్ళమన్నారు గదండీ!\" అన్నారు వాళ్ళు. \" నేను బయటికి రావటమేమిటి? మీకే మైనా దయ్యం కనిపించిందా ఏమిటి ?” అన్నాడు చాంగ్. \"మేమిద్దరమూ ఎలా పొరబడతా మండీ?” అన్నారు వాళ్ళు. చాంగ్ ఇల్లంతా వెతికి తన గది పైభా గంలో కంత చూసి ఇది సోమరినాగు పనే అనుకున్నాడు. కాస్సేపటికల్లా సోమరినాగే స్వయంగా వచ్చి చిలకను ఆయనకిచ్చి, తాను చేసిన యుక్తి చెప్పాడు. చాంగ్ సంతోషించి వాడికి అభయం ఇచ్చాడు. సోమరినాగు అందుకు ప్రతిఫలంగా చాంగ్కు అనేక బహుమానాలిచ్చాడు. * * * ఒక జూదగాడు ఒకనాడు జూదంలో వెయ్యి కాసులు గెలిచి ఇంటికి వెళుతుం డగా దారిలో సోమరినాగు కనిపించాడు. అతను సోమరినాగుతో, \"ఇవాళ రాత్రి ఈ సొమ్ము నా దిండుకింద పెట్టుకుని నిద్రపో బోతున్నాను. దీన్ని నీవు కాజెయ్యగలిగితే నేను నీకు విందు చేస్తాను; కాజెయ్యలేక పోతే నీవు నాకు విందు చెయ్యాలి. సమ్మత మేనా?” అన్నాడు. సోమరినాగు సమ్మతమే నన్నాడు. జూదగాడు ఇంటికి వెళ్ళి తాను డబ్బు గెలుచుకున్న సంగతి భార్యతో చెప్పాడు. ఆమె సంతోషించి కోడిని కోసి వండింది. ఆ రాత్రి ఇద్దరూ తృప్తిగా భోజనం చేసేసి నాక భార్య తినగా మిగిలిన కోడిని వంటింటో ఉంచేసింది. తరవాత వాళ్ళు పడుకోబోయేటప్పుడు భర్త భార్యతో తానూ సోమరినాగూ వేసు కున్న పందెం గురించి చెప్పాడు. వాళ్లు మేలుకుని ఉండాలని ఒకరినొకరు హెచ్చ రించుకున్నారు. వారి సంభాషణను బయటి నుంచి సోమరినాగు వింటూనేఉన్నాడు. భార్యా భర్తలు మేలుకుని ఉండే టట్టుంటే తనకు దొంగతనం సాధ్యపడదు. అందుచేత వాడొక ఉపాయం ఆలోచించాడు. వాడు చల్లగా వంటఇంట్లో ప్రవేశించి ఒక ఎండిపోయిన జనప పుల్లను కొరకసాగాడు. భార్య ఈ చప్పుడు విని చివాలున లేచి కూచుని, \" అయ్యయ్యో, దిక్కుమాలిన పిల్లి మిగిలిపోయిన కోడిని పొట్టన పెట్టు కుంటున్నది,\" అంటూ మంచంమీదినుంచి దూకి వంటింట్లోకి పరిగెత్తింది. ఈలోపల సోమరినాగు వంటింట్లోనుంచి దొడ్డిలోకి వెళ్లి పెద్ద బండ ఎత్తి బావిలో వేశాడు. దభేలుమని చప్పుడయింది. \" ఓసి పిచ్చిముండా ! సహం కోడికోసం బావిలో పడిందా ?” అనుకుంటూ జూద గాడు దొడ్లోకి వెళ్లాడు. ఈ సందులో సోమరినాగు పడక గదిలో జొరబడి దిండు కిందినుంచి సొమ్ము లాగేసి దాటిపోయాడు. చీకటిలో తడువుకుంటూ భార్య తన కోడి క్షేమంగానే ఉన్నదని తెలుసుకున్నది, తన భార్య బావిలో పడలేదని జూదరికూడా తెలుసుకున్నాడు. కాని ఇద్దరూ తిరిగి మంచం దగ్గిరికి వచ్చి చూసేసరికి దిండు కదిలించి ఉన్నది; దానికింద డబ్బుసంచీ కాస్తా పోయింది! \"ఇద్దరమూ మేలుకుని ఉండగానే డబ్బు పోయిందే, ఇంతకంటె నామర్దా ఉంటుందా ?” అనుకున్నారు వాళ్లు. తెల్లవారుతూనే సోమరినాగు డబ్బు తెచ్చి ఇచ్చి తనకు విందు చెయ్యమని జూదరిని అడిగాడు. జూదరి సోమరినాగును ఒక భోజనశాలకు తీసుకుపోయి భోజనమూ, పానీయాలూ తెప్పించాడు. ఇద్దరూ భోజనం చేస్తూ కిందటి రాత్రి జరిగిన సంగతులు చెప్పుకుని విరగబడి నవ్వుతున్నారు. భోజనశాలవాడు వాళ్లతో, \"ఏమిటి మీరు చెప్పుకునే హాస్యం?” అని అడిగాడు. వాళ్లు జరిగినదంతా భోజనశాలవాడితో చెప్పారు. భోజనశాలవాడు సోమరినాగుతో, \"నిన్ను గురించి చాలా కథలు విన్నాను, కాని వాటిని ఇదివరకు నమ్మలేదు. ఇదుగో ఈ బల్లమీద ఉన్న సారాపాత్ర చూడు. దీన్ని ఈ రాత్రి సువు కాజేశావంటే రేపు నేను నీకు విందు చేస్తాను,” అన్నాడు. సోమరినాగు నవ్వి, \"సరే!” అన్నాడు. \" నా తలుపులూ, కిటికీలూ పగలగొట్ట గూడదుసుమా. ఈ పాత్రనుమాత్రమే కాజె య్యాలి. నీ తెలివి చూస్తాం!\" అన్నాడు భోజనశాలవాడు. \"సరే, సరే!” అంటూ సోమరినాగు వెళ్ళిపోయాడు. ఆ రాత్రి భోజనశాలవాడు తలుపులు గట్టిగా మూయించి, సోమరినాగు రావటానికి మరొక మార్గం ఏమీ లేదని రూఢిచేసుకుని, దీపం తెచ్చి బల్లమీదనే పెట్టి అర్ధరాత్రిదాకా పానపాత్రకు కాపలా కాశాడు. కాని ఏమీ జరగలేదు. అతడికి నిద్ర ముంచుకు వచ్చింది. తల బల్లపై ఆనించి పెద్దగా గుర్రుపెట్టి నిద్రపోయాడు. బయటినుంచి వింటున్న సోమరినాగు ఈ గురక వినపడగానే చప్పుడు చెయ్య కుండా ఇంటికప్పుమీదికెక్కి, నాలుగు పెంకులు తొలగించి, కప్పులో కంత చేశాడు. వాడివద్ద ఒక సన్నని, పొడుగాటి వెదురు గొట్టం, దాని చివర ఒక తోలుతిత్తి కట్టి ఉన్నది. వెదురు గొట్టం ఈ చివరనుంచి ఆ చివరకు డొల్ల చేసిఉన్నది. కప్పులోని కంతలోనుంచి వాడు గొట్టాన్ని దింపి, తోలుతిత్తి పానపాత్రలో పడేలాగ చేసి, గొట్టం రెండో చివర మూతి పెట్టి ఊదాడు. వాడు ఊదిన గాలికి తిత్తి ఉబ్బింది. పానపాత్ర మూతి సన్నటిది. అందుచేత ఉబ్బిన తిత్తి పాత్రమూతికి అడ్డుపడింది. తిత్తి ఉబ్బగానే సోమరినాగు వెదురుగొట్టం పైచివర గట్టిగా మూసేసి గొట్టాన్ని పైకి లాగాడు. తిత్తితోబాటు పాన పాత్రకూడా పైకి వచ్చేసింది. వాడు దాన్ని తీసుకుని, పెంకులు ఎప్పటిలాగే కప్పేసి ఇంటికి వెళ్ళిపోయాడు. భోజనశాల యజమాని నిద్రలేచి చూసే సరికి బల్లమీద దీపం వెలుగుతున్నది గాని పానపాత్ర మాయమయింది. తలుపులూ, కిటికీలూ మూసినవి మూసినట్టే ఉన్నాయి. * * * ఒక గ్రామంలో ఒక న్యాయాధిపతి ఉండేవాడు. ఆయన అక్రమంగా సంపా దించిన ధనం చాలా మూలుగుతున్నది; అందులో కొంత వదిలించరాదా అని కొందరు మిత్రులు సోమరినాగును హెచ్చరించారు. వాడు ఒక రాత్రి ఆ గ్రామం వెళ్లి, న్యాయాధి పతి ధనాగారం ప్రవేశించి, ఒక చిన్న పీపాలో ఉన్న రెండువందల పలాల బంగా రాన్ని సంగ్రహించి, ఆ దొంగతనం తనదేనని స్పష్టంగా తెలియగలందులకు గోడమీద ఒక పువ్వు బొమ్మ గీసి వెళ్ళిపోయాడు. రెండుమూడు రోజుల అనంతరం న్యాయాధిపతి తన బంగారుపీపా పోయిన సంగతి కనుక్కుని పువ్వుబొమ్మకూడా చూశాడు. రక్షకాధికారులను అడిగితే, \"ఆ గుర్తు సోమరినాగుది,” అన్నారు. \"అయితే వాణ్ణి తక్షణం పట్టుకురండి,” అన్నాడు న్యాయాధిపతి. \"అయ్యా, వాడి సంగతి మీరెరగరు. వాణ్ణి పట్టుకోవటం ప్రమాదకరం. మాట్లాడక ఊరుకోవటం క్షేమం,” అన్నారు రక్ష కాధికార్లు. న్యాయాధిపతి మండిపడి, \"మీరు దొంగలతో లాలూచీ అవుతున్నారా? మిమ్మల్ని కొరత వేయిస్తాను!” అని వారిని భయపెట్టాడు. చేసేది లేక ఆ అధికారులు సూచౌనగ రానికి వెళ్లి పడమటి ద్వారందగ్గిర సోమరి నాగును కలుసుకుని జరిగిన సంగతి అంతా చెప్పారు. \"ఆ బంగారం నా దగ్గిర లేదు. దాన్ని నేను మీ దొడ్లలోనే పాతిపెట్టాను. ఈ రాత్రికి మీరు ఇళ్లకు వెళ్లి పడుకోండి. రేపు పొద్దున న్యాయాధిపతిగారు నన్ను పట్టుకునే ప్రయత్నం మానేట్టు నేను చూస్తానుగద!\" అన్నాడు సోమరినాగు. ఆ రాత్రి వాడు మళ్ళీ న్యాయాధిపతి ఇంటికి వెళ్లాడు. ఆయనకు ఇద్దరు భార్యలు. వారిలో ఒక భార్య ఒంటరిగా పడుకున్నది. సోమరినాగు ఆమె జుట్టు కత్తిరించి, దానిని న్యాయాధికారి సీలు పెట్టెలో పెట్టి, తన గుర్తుగా మళ్లీ గోడమీద పువ్వుబొమ్మ గీసి వెళ్లిపోయాడు. న్యాయాధిపతి భార్య నిద్రలేచి తన జుట్టు మెడదాకా మాత్రమే వేళ్లాడుతూ ఉండటం చూసి కెవ్వున అరిచింది. అందరూ వచ్చారు. దురంతం జరిగినట్టు న్యాయాధికారికి తెలి సింది. \"ఏమిటి ఈ ఘోరాలు! దొంగ ఇంత వరకు దొరకనేలేదు. మరెవడో వచ్చి నా భార్య జుట్టు కత్తిరించుకుపోయాడు. నా నీలుపెట్టె పట్టుకురండి,” అన్నాడాయన. సీలుపెట్టెకు వేసిన బీగం వేసినట్టే ఉన్నది. ఆయన పెట్టె తెరిచి అందులో ఉండే తన అధికారముద్ర పోనందుకు సంతోషించాడు. కాని దాని అడుగున వెంట్రుకలు చూసి ఆయనకు పట్టరాని ఆశ్చర్యం కలిగింది. అప్పుడే గోడమీది పువ్వుబొమ్మ సంగతి కూడా ఆయనకు తెలియవచ్చింది. న్యాయాధికారి, \"మళ్లీ వీడేనా?\" అంటూ కొయ్యబారిపొయ్యాడు. ఎందుకంటే తన భార్య జుట్టు కత్తిరించినవాడు తలుచు కుంటే తన గొంతుకోసి ఉండును; ఆ జుట్టును తెచ్చి తన సీలు పెట్టెలో పెట్టిన వాడు కావాలంటే తన అధికార ముద్రను కాజేసిఉండును. అలాటివాడితో పేచీ పెట్టుకోవటం అపాయకరం! ఆయన సూచౌకు వెళ్ళిన రక్షకాధికార్లను పిలిపించి, \"మీరు సోమరినాగును పట్టుకో నవసరంలేదు,” అని చెప్పేశాడు. వాళ్లు అప్పటికే తమ దొడ్లలో సోమరినాగు దాచిన బంగారం తీసేసుకున్నారు. అందుచేత ఆ కిందటిరోజు వాణ్ణి పట్టుకోకపోవటం అన్నివిధాలా మంచిదయిం దనుకున్నారు. * * * మరొక నగరంలో ఒక అవినీతిపరుడైన న్యాయాధిపతి ఉండేవాడు. అతడు చాలా అక్రమాలు చేసి ఉండటంవల్ల వాటిని గురించి విచారించటానికి ఒక పరిశీలనాధి కారిని పంపారు. న్యాయాధిపతి సోమరినాగుకు కట్నాలు పంపి కబురు చేసి పిలిపించాడు. \"నావల్ల తమకు ఎలాటి ఉపకారం కావాలి?\" అని సోమరినాగు ఆయనను అడిగాడు. \"నన్ను విచారణ చెయ్యటానికి ఒక అధికారి వచ్చిఉన్నాడు. ఆయన దగ్గిర ఉండే అధికారముద్ర దొంగిలిస్తే అతడి ఉద్యోగం కాస్తా ఊడుతుంది,” అన్నాడు న్యాయాధిపతి. \"చిత్తం, దాన్ని నేను తెచ్చి రేపు తమ కిస్తాను,” అన్నాడు సోమరినాగు. మరుసటి ఉదయమే వాడు పరిశీలనాధికారి అధికార ముద్ర తెచ్చి న్యాయాధిపతికిచ్చాడు. న్యాయాధిపతి వాడికి నూరు పలాల వెండి ఇచ్చి, \"ఇది నీ బహుమానం. ఇక వెళ్లు!\" అన్నాడు. సోమరినాగు వెళ్లిపోక, \"అయ్యా, మీరు ఈ ముద్రతో ఏమి చెయ్యాలనుకుంటు న్నారు?” అని అడిగాడు. \"ఈ ముద్ర నాదగ్గిర ఉన్నంతకాలమూ ఆ అధికారి నన్నేమీ చెయ్యలేడు,” అన్నాడు న్యాయాధిపతి. \"నన్ను మన్నించినా సలహా ఒకటి వినండి. ఆ అధికారి చాలా తెలివిగలవాడు. ఆయనను మంచి చేసుకోవాలంటే ఈ ముద్రను ఆయనవద్దకు పంపి, ఇది మీ భటు లకు ఒక దొంగవద్ద దొరికిందనీ, దొంగ మాత్రం తప్పించుకుపోయాడనీ చెప్పండి.” అన్నాడు సోమరినాగు. \"ఇంకా నయం! ఇది ఆయనకు తిరిగి ఇచ్చేశాక ఆయన నేను చెప్పినట్టు వింటాడా? నీకిగొడ వంతా దేనికి? నీ దారిన వెళ్ళు!\" అన్నాడు న్యాయాధిపతి. సోమరినాగు ఇంకేమీ అనకుండా అక్కడి నుంచి వెళ్ళిపోయాడు. పరిశీలనాధికారి తన అధికార ముద్ర పోయిన సంగతి తెలుసుకుని, న్యాయాధిపతే ఈ పని చేయించి ఉంటాడని గ్రహించి, తనకు సుస్తీగా ఉన్నట్టు నటించి కచేరీ నడపటం మానేశాడు. \"ఈ సుస్తీ ఏమిటో నాకు తెలుసులే!\" అనుకుని న్యాయాధిపతి తనలో తాను నవ్వు కున్నాడు. కాని రోజులు గడిచిపోతున్నాయి. పెద్ద అధికారికి సుస్తీ చేసిందంటే తాను వెళ్లి చూడకపోవటం తప్పవుతుంది. అందు చేత ఆయన అధికారిని చూడబోయాడు. అధికారి న్యాయాధిపతిని చాలాసేపు కూచోబెట్టి, చాలా టీ తాగించి, చాలా సర దాగా కబుర్లు చెప్పాడు. ఇంతలో నౌకర్లు పరిగెత్తుకుంటూ వచ్చి, \"బాబూ, వంటఇల్లు అంటుకున్నది,” అని చెప్పారు. వెంటనే పరిశీలనాధికారి తన సీలు పెట్టెను న్యాయాధిపతికిస్తూ, \"దీన్ని ప్రస్తుతం మీ ఇంటో ఉంచండి. నిప్పు ఆర్ప టానికి మనుషులను పంపండి.” అన్నాడు. న్యాయాధిపతి ఖాళీ సీలుపెట్టెను తన ఇంటికి పట్టుకుపోయాడు. మనుషులు వచ్చి అధికారి వంటఇంట్లో అంటుకున్న నిప్పు ఆర్పేశారు. తన సీలు పెట్టెను తెచ్చి తన కివ్వవలిసిందనీ, తాను మర్నాటినుంచీ కచేరీకి వస్తున్నాననీ అధికారి న్యాయాధి పతికి కబురుచేశాడు. న్యాయాధిపతి ఖాళీ సీలు పెట్టెను తీసుకు పోయి ఇచ్చినట్టయితే ముద్రను కాజేసిన నేరం తనపైనే పడుతుంది. అందుచేత ఆయన ఆ పెట్టెలో ముద్రను మళ్లీ పెట్టేసి పరిశీలనాధికారికి ఇచ్చేశాడు. కొద్దిరోజులు విచారణ జరిపి పరిశీలనాధి కారి రాజధానికి తిరిగివెళ్లి న్యాయాధిపతి అక్రమాలన్నీ రుజువైనట్టు నివేదిక రాస్తూ, అందులో తన అధికారముద్ర పోయి దొరికిన వైనంకూడా రాశాడు. న్యాయాధిపతికి కఠినమైన శిక్ష పడింది. సోమరినాగు సలహా పాటించనందుకు ఆయన అనుభవించాడు.",
            "book_page_end": 52
        },
        {
            "title": "గలివర్ యాత్రలు-9",
            "book_page_start": 53,
            "pdf_page_start": 71,
            "pdf_page_end": 74,
            "author": "చందమామ బృందం",
            "genre": "ఫాంటసీ, సాహసం",
            "moral": "సాహసయాత్రలు చేసినా, చివరకు స్వగృహం, కుటుంబమే ముఖ్యమైన ఆనందాన్ని ఇస్తాయి.",
            "keywords": [
                "గలివర్",
                "బ్రాబ్డింగ్‌నాగ్",
                "రాణి",
                "సముద్రయాత్ర",
                "చిన్నమనుషులు"
            ],
            "characters": [
                "గలివర్",
                "రాజు",
                "రాణి",
                "దాది",
                "ఓడవాళ్లు",
                "గలివర్ భార్య",
                "పిల్లలు"
            ],
            "locations": [
                "బ్రాబ్డింగ్‌నాగ్",
                "సముద్రతీరం",
                "ఓడ"
            ],
            "content": "ఓరోజు మంగలినడిగి రాజుగారి శిరోజాలు తీసు కుని వాటితో చక్కటి దువ్వెన తయారుచేసు కున్నాను. ఒకొక్క వెంట్రుక మన దువ్వెన్న పళ్ళంత బలంగానూ వుంది. రాజుగారి గ్రంథాలయంలో నేను పుస్తకాలు చదవడానికి ప్రత్యేకమైన ఏర్పాట్లు చేశారు. ఒక్కో పంక్తి చదవడానికి నిచ్చెన బారంతా నడచేవాణ్ణి. రాణీగారి తలవెంట్రుక ఒకటి సంపాదించి దాంతో ఓ కుర్చీ పేము అల్లినట్టు అల్లాను. కాని, ఆవిడిమీద గౌరవంకొద్దీ ఆ కుర్చీమీద నేను ఎన్నడూ కూర్చోలేదు. మా దేశంలో పియానో వాయించే అనుభవంతో, సాహసించి రాజుగారి పియానోకూడా సాధన చేశాను. రెండు బడితెలకు చివర ఎలకతోలు చుట్టి ఆ చివరినుంచి ఈ చివరకు కొంపలు మునిగినట్టు పరి గెడుతూ ఓమాదిరి సంగీతం వినిపించేవాణ్ణి కొంచెం హైరానగానే వుండేది. ఒకనాడు రాజుగారు సపరివారంగా సముద్రతీరానికి విలాస విహారం బయలుదేరారు. నా ప్రయాణాల గదిలో నన్నెక్కించి దాదికూడా బయలుదేరింది. త్వరలోనే మేము సముద్రతీరం చేరుకున్నాము. అక్కడ నా పెట్టిని ఓ కుర్రాడికి వప్పగించి దాది రాణిగారి వద్దకు వెళ్ళింది. చాలాసేపు గడిచింది. దాదికోసం చూసి చూసి ఆ కుర్రాడు పెట్టిని కింద పెట్టి ఎటు వెళ్ళాడో ఏమో — —హఠాత్తుగా పెద్ద తుఫాను గాలి వీచినట్టు హెూరు బయలుదేరింది. ఉన్నట్టుండి నా గది ఒక్క కుదుపుతో పైకి లేచి ఆకాశంలో ఎగిరిపోసాగింది. ఉన్నట్టుండి నా గది దభేలుమని సముద్రంలో పడింది. కట్టుదిట్టంగా కట్టినందువల్ల నీరు మాత్రం లోనికి రాలేదు. రోజు బావుంటే ఏ ఓడవాల్లో చూడకూడదా అన్న ఆశతో చొక్కా చింపి ఓ కొయ్యకి జండాలా కట్టాను. పై కప్పు చిల్లులోంచి ఆ జెండాని పైకెత్తి పట్టుకు కూచున్నాను. ఇంతలో నా పెట్టెని ఎవరో లాగుతున్న చప్పుడయింది. మా దేశపు ఓడవాళ్ళే నా జండా చూసి నన్ను ఓడలోకి లాగారు. ఏదో నేరానికి శిక్షగా నేనా పెట్టెలో వున్నానని వాళ్ళనుకున్నారట. కాదని నా యాత్రా విశేషాలు చెప్పినా నమ్మలేదు. చివరికి చిన్న బండిచక్రమంతున్న రాణిగారి ఉంగరం, దువ్వెన మొదలైనవి చూపించాక నమ్మారు. కొండంత మనుషుల్ని చూసి చూసివున్న నా కళ్లు నాలాటి మనుషుల్నే చూసేసరికి — — వాళ్ళంతా నలకల్లాగా కనబడసాగారు. నేను చాలా ఎత్తైనట్టు వాళ్ళు లిల్లిపుట్లంత వాళ్ళయినట్లు చూడసాగాను. అలాగే మాట్లాడినపుడు కూడా అలవాటుకొద్దీ గావు కేకలు పెడుతూ ఉండేవాణ్ణి. చాలారోజులదాకా సాటి మనుషులు అలవాటుపడలేదు. మొత్తాని కెలాగయితేనేం భగవంతుడి కృపవల్ల సురక్షితంగా ఇల్లు చేరి నా భార్యా పిల్లలను చూసుకో గలిగాను. ఇంకపైన మిమ్మల్ని విడిచి వెళ్లనమ్మా అని మా పాపాయికి మాట ఇచ్చాను.",
            "book_page_end": 56
        },
        {
            "title": "ముసలాడి భార్య",
            "book_page_start": 57,
            "pdf_page_start": 75,
            "pdf_page_end": 80,
            "author": "ఎల్. రామచంద్రయ్య",
            "genre": "నీతి కథ",
            "moral": "పేదరికంలో ఉన్నా ధర్మాన్ని, నిబద్ధతను, నిష్కాపట్యాన్ని పాటించిన ఆమె గొప్ప బుద్ధిని రాజు గుర్తించాడు. గుణమే ప్రధానం.",
            "keywords": [
                "సుల్తాను",
                "ముసలాడి భార్య",
                "పేదరికం",
                "ప్రధానం",
                "నిబద్ధత"
            ],
            "characters": [
                "సుల్తాను (ముసలాడు)",
                "పేదవాడి కూతురు",
                "సంపన్నుడి కొడుకు",
                "సంపన్నుడి భార్య",
                "కట్టెలు కొట్టేవాడు"
            ],
            "locations": [
                "టర్కీ దేశం",
                "మసీదు",
                "రాజదర్బారు"
            ],
            "content": "పూర్వం టర్కీ దేశంలో ఒక సంపన్నుడుండే వాడు. ఆయనకు ఒక్కడే కొడుకు. ఆ కుర్ర వాడికి పెళ్ళి చేసే వయసు వచ్చింది. ఎన్నో సంబంధాలు చూశారుగాని వాడి తల్లిదండ్రు లకు ఒక్కరూ నచ్చలేదు. ఈ సంపన్నుల ఇంటికి కొద్ది దూరంలో ఒక పేదవాడి ఇల్లుండేది. ఈ పేదవాడు రోజూ కొండమీదికి వెళ్లి కట్టెలు కొట్టి తెచ్చి, వాటిని అమ్మగా వచ్చిన డబ్బులతో ఎలాగో సంసారం జరిపేవాడు. ఈ పేదవాడికి ఒక పెళ్ళియీడు కూతురున్నది. ఒకనాడు ఎందుకో సంపన్నుడి భార్య పేదవాడి ఇంటికేసి వచ్చి, పేదవాడి కూతు రును చూసి, ఆ పిల్ల అందచందాలు చూసి ముగ్ధురాలయింది. ఆమె వెంటనే పేదవాడి భార్యతో, \"మా అబ్బాయికి ఎన్నో సంబం థాలు చూశాం. ఒక్కటీ నచ్చలేదు. మీ పిల్ల బొమ్మలాగున్నది. మీరు సరేనంటే మా అబ్బాయికి కళ్ళకద్దుకుని చేసుకుంటాం!” అన్నది. పేదవాడి భార్య తన చెవులను తానే నమ్మలేక, \" అంతా దేవుడి అనుగ్రహం!” అన్నది. సంపన్నుడి భార్య అప్పటికప్పుడే తన చేతినుంచి ఉంగరం ఒకటి తీసి పేద వాడి కూతురి వేలికి పెట్టి పెళ్ళికి ప్రధానం కూడా చేసేసి ఇంటికి వెళ్లిపోయింది. ఆమె తన కుమారుడితో, \"నాయనా, నీకు అద్భుతమైన అందగత్తెను చూసి వచ్చాను. త్వరలోనే పెళ్లి ఏర్పాటు చేద్దాం,” అన్నది. కట్టెలు కొట్టేవాడు సాయంకాలం ఇంటికి వచ్చాడు. తమ కుమార్తెకు సంప న్నులతో పెళ్ళి నిశ్చయమయిందనీ, ప్రధానంకూడా అయిపోయిందనీ భార్య చెప్పింది. పేదవాడు నిర్ఘాంతపోయాడు. అయితే ఈ పెళ్ళి జరగలేదు. ఎందు చేతనంటే అమ్మలక్కలందరూ సంపన్నుడి భార్యతో, \"ఇదేం పెళ్లి? ఆ కూటికి గతిలేని పిల్ల నీకు కోడలై మీ పరువు దక్కనిస్తుందా? పిల్ల అందంగా ఉంటే సరా, మంచి సంప్ర దాయమూ, సంస్కారమూ చూసుకోవద్దా!” అని, ఊదర పెట్టేశారు. ఈ మాటలతో సంపన్నుడి భార్య మనసు వికలమైపోయింది. తాను పెద్ద పొరపాటే చేశానని ఆమె గ్రహించింది. ఆమె ఎవరి తోనూ చెప్పకుండా పేదవాడి ఇంటికి వెళ్ళి, వాడి కూతురి చేతిన ఉన్న తన ఉంగ రాన్ని లాగేసుకుని, నేరుగా ఇంటికి వచ్చే సింది. ప్రధానం కాస్తా రద్దు అయిపోయింది. ఆ సాయంకాలం కట్టెలు కొట్టుకునే వాడు ఇంటికి వచ్చేసరికి, అతడి భార్యా, కుమార్తె పుట్టెడు దుఃఖంలో ముణిగి, అవ మానంతో కుమిలిపోతున్నారు. పేదవాడు తన కూతుర్ని ఓదార్చి, \"తల్లీ, నీవేమీ బెంగపడకు. రేపు ఉదయం నా వెంట మసీ దుకు రా. మసీదు నుంచి మొట్టమొదటగా ఎవడు బయటికి వస్తే వాడికి నిన్నిచ్చి పెళ్లి చేసేస్తాను. అల్లాతోడు!” అన్నాడు. తెల్లవారుతూనే పేదవాడు తన కుమా ర్తెను పెళ్లికూతురులాగా అలంకరించి, మేలి ముసుగు వేసి, చెయ్యి పట్టుకుని మసీదువద్దకు తీసుకుపోయాడు. వారిద్దరూ మసీదు వాకిట వేచి ఉన్నారు. కొంతసేపటికి లోపలినుంచి చింకి పాతలు ధరించిన ముస లాడు ఒకడు బయటికి వచ్చాడు. పేదవాడు. ఆ ముసలాడికి అల్లా పేర అభివాదనం చేసి, తాను చేసిన ప్రమాణం గురించి చెప్పి, తన కుమార్తెను తీసుకు పోయి ఏలుకోమని కోరాడు. \"నాయనా, నాకు ఇల్లూ వాకిలీ లేదు. గట్టిగా రోజుకు పది రాగిడబ్బులు సంపా దించలేను. నీ కూతురిని పెళ్ళాడి ఎలా పోషించగలను?” అన్నాడు ముసలాడు. \"బాబూ, నాకు వ్రతభంగం చెయ్యకు. మేమైనా ధనికులం కాము. ఒకపూట డొక్కలో కాళ్ళు పెట్టుకు పడుకోవటం చాతనయినవాళ్ళమే,” అన్నాడు కట్టెలు కొట్టేవాడు. \"సరే నీయిష్టం,” అంటూ ముసలాడు పేదవాడి కూమార్తెను మసీదు పక్కనే ఉన్న చీకటి కొట్టులాటి గుడిసెలోకి తీసుకు పోయి ఇద్దరు సాక్షుల ఎదట ఆమెను పెళ్లా డాడు. సాక్షులు ఆశీర్వచనాలు చెప్పినాక ఆ పిల్లను ఆ గుడిసెలో ఒంటరిగా దిగవిడిచి అందరూ వెళ్ళిపోయారు. అది మొదలు ముసలాడు ప్రతి సాయంకాలమూ గుడిసెకు వచ్చి తన భార్యకు ఒక కొవ్వొత్తీ, అయిదు రాగిడబ్బులూ ఇచ్చి మళ్ళీ వెళ్ళిపోతూ ఉండేవాడు. ఆ డబ్బులతో ఆమె తనకు కావలిసిన రొట్టే అదీ కొనుక్కుని తిని, ఒంటరి జీవితం గడపసాగింది. పేదవాడి భార్య మాత్రం రోజూ తన కూతురి దుస్థితి తలుచుకుని కంటికీ మంటికీ ఏకధారగా ఏడుస్తూ ఉండేది. ఆమెను భర్త ఒకసారి తమ కూతురివద్దకు తెచ్చాడు. ఆ పిల్ల పోషణ లేక చూడటానికి భయంకరంగా ఉన్నది. వంటిమీది దుస్తులు పేలికలైపోయాయి. తల్లి ఆమెకు జుట్టు దువ్వి, కట్టుకోవటానికి వేరే దుస్తులిచ్చింది. ఇలా ఉండగా సంపన్నుల కొడుక్కు మరొక సంబంధం చూసి ముహూర్తం ఏర్పాటు చేశారు. సంపన్నుడి భార్య పేద వాడి భార్యను పెళ్లినాడు సాయం పిలి చింది, ఆమె వెళ్లి తన కూతురికి ఈ సంగతి చెప్పి, \"నాకు తోడుగా నువుకూడా వస్తావా ఏమిటి?” అని అడిగింది. \"మా ఆయనను అడిగి ఆయన ఒప్పు కుంటే అలాగే వస్తాను,” అన్నది కూతురు. ఆ సాయంకాలం ముసలివాడు వచ్చి నప్పు డామె, \"మా అమ్మను సంపన్నుల ఇంట పెళ్లికి సాయం పిలిచారుట. నేను కూడా తోడు వెళ్ళనా?” అని అడిగింది. \"తప్పక వెళ్ళు. అంతేకాదు, నిన్ను చూడగానే పెళ్లికొడుకు పెళ్ళికూతురిని వది లిసి నిన్నే చేసుకుంటానంటాడు. అందుకు \"ఒప్పుకో!\" అన్నాడు ముసలాడు. \" ఛీ ఛీ, అలా అయితే నేను వెళ్ళనే వెళ్ళను!\" అన్నది ఆ పిల్ల. \"ఏమిటి నీ అభ్యంతరం? ఇక్కడ నీ కేముంది? అక్కడ నీకు అన్నిసుఖాలూ అమరుతాయి!” అన్నాడు ముసలాడు. \"లేదు, నాకు రాసిపెట్టి ఉన్నది ఈ బ్రతుకే. నే నొకవేళ ఆ సంపన్నుణ్ణి చేసు కున్నా, వాళ్ళకున్నదంతా పోయి ఈ దశకే వస్తారు. ఇప్పుడున్నట్టుగా ఉండటానికి నాకేమీ అభ్యంతరంలేదు. నేను వెళ్ళను,\" అన్నది భార్య. \"వెళ్ళమని నిన్ను ఆజ్ఞాపిస్తున్నాను. తెలిసిందా?\" అని ముసలాడు మరొకమాట అనకుండా వెళ్లిపోయాడు. మర్నాడు తెల్లవారుతూనే ఆమెకోసం తల్లి కాస్త మంచిబట్టలూ, పొరుగువాళ్ళ దగ్గిర అరువు తెచ్చిన పాదరక్షలూ తెచ్చి కూతుర్ని ముస్తాబుచేసింది. కాని వారు బయలుదేరబోయే సమయంలో ఒక బండ్ వచ్చి గుడిసె ముందు నిలిచింది. అందులో నుంచి ఇద్దరు స్త్రీలు దిగి గుడిసెలోకి వచ్చారు. వారు ఆ పిల్ల ధరించిన దుస్తు లన్నీ ఊడదీసేసి అద్భుతమైన దుస్తులు తొడిగారు. ఆమె శరీరం నిండా కళ్లు చెదిరే రత్నాలు గల ఆభరణాలు తగిలించారు. ఆమె చేతి వేలికి పెద్ద వజ్రం గల ఉంగరం పెట్టారు. ఆమె ఇప్పుడు చూడటానికి స్వర్గ లోకపు అప్సరసలాగున్నది. తరవాత వాళ్లు ఆమెనూ, ఆమె తల్లినీ బండిలో ఎక్కించు కుని పెళ్లి ఇంటికి వెళ్ళారు. పెళ్లికూతురికి అందరూ కానుకలు చది విస్తున్నారు. ముసలాడి భార్య తన చేతికి ఉన్న వజ్రపుటుంగరం తీసి పెళ్లికూతురికి ఇచ్చింది. అక్కడ చేరిన అమ్మలక్క లందరూ ఆ పిల్లను చూసి, \"ఎవరీ మహా రాణి?” అని గుసగుసలాడారు. ఇంతలో పెళ్ళికూతుర్ని తీసుకుపోవ టానికి పెళ్లికొడుకు వచ్చాడు; కట్టెలు కొట్టే వాడి కుమార్తెను చూసి అలాగే ఒక క్షణం పాటు స్తంభించిపోయాడు. వాడి వాలకం చూసి పెళ్లికూతురికి ఒళ్లు మండిపోయింది. ఆమె తన బంధువులంద రిని పోగుచేసుకుని అప్పటికప్పుడే వెళ్ళిపో యింది. కట్టెలు కొట్టేవాడి కూతురును ఆమె వెంట వచ్చిన స్త్రీలు బండిలో ఎక్కించి గుడి సెవద్దకు తీసుకుపోయి, ఆమె ఒంటిపైన ఉన్న దుస్తులూ నగలూ తీసుకుని ఎప్పటి బట్టలు తొడిగి, బండి ఎక్కి వెళ్ళిపోయారు. ఈలోపల పెళ్లికొడుకు తన మనుషులను బండి వెనకనే పంపి, తాను ప్రేమించిన పిల్ల ఒకప్పుడు తనకు ప్రధానమైన పిల్లేనని తెలుసుకుని, \" నేను ఆమెను తప్ప మరెవరినీ చేసుకోను!\" అని శపధంచేశాడు. తనను పెళ్లాడవలిసిందని కోరుతూ అతను పేదవాడి కుమా ర్తెకు రాయబారం పంపాడు. \" నేను ముసలాడి భార్యను. ఈ జన్మకు నా అదృష్టం ఇంతే. ఇంతకంటె ఎక్కువ అదృష్టాన్ని నేను కోరను!” అని ఆమె జవాబు చెప్పింది. ఈ సమాధానం విని సంపన్నుల కొడుకు మండిపడ్డాడు. \" నేను పెళ్ళాడతానంటే నిరాకరిస్తుందా? నా తాహతేమిటి, దాని తాహతేమిటి?\" అంటూ వాడు సుల్తాను వద్దకు వెళ్ళి ఫిర్యాదుచేశాడు. \"నీ ఫిర్యాదు రేపు వింటాం!” అని సుల్తాను తెలియజేశాడు. మర్నాడు దర్బారుకు హాజరుకమ్మని కట్టెలు కొట్టేవాడి కుమార్తెకు పిలుపు వచ్చింది. కారణం తెలియక ఆమె కంగారు పడింది. తీరా అక్కడికి వెళ్లినాక అక్కడ సంపన్నుల కొడుకు కనిపించాడు. \"ఈ పిల్లను ఒకప్పుడు నాకు ప్రధానం చేశారు. అందుచేత ఈమె నన్ను పెళ్లాడే టట్టు తీర్పు దయచేయించండి. లేదా ఈమెకు శిరశ్ఛేదం విధించండి,” అని సంపన్నుల కొడుకు తెరచాటున ఉన్న సుల్తానుకు విజ్ఞాపన చేసుకున్నాడు. \"నేను ఇతన్ని పెళ్ళాడను. కావలిస్తే నా తల తీసేయించండి. నేను అదివరకే ముసలాడి భార్యను ఆయాను,” అన్నది కట్టెలు కొట్టేవాడి కూతురు. \"ఈ ముసలా డెవరు?” అని సుల్తాను తెర వెనకనుంచి అడిగాడు. \"నాకు తెలియదు. చీకటి పడేవేళ వచ్చి నాకు అయిదు రాగిడబ్బులూ, ఒక కొవ్వొత్తి ఇచ్చి పోతూంటాడు!” అన్నదామె. \"అటువంటి వాడితో దారిద్య్రం అను భవించేకన్న ఈ సంపన్న యువకుణ్ణి ఎందుకు పెళ్ళి చేసుకోవు?” అని అడి గాడు సుల్తాను. \"నేను ముసలాడి భార్యగానే ఉంటాను. ఆయనే నాకు రాసిపెట్టిన మొగుడు!\" అన్నదామె. \"నీ భర్త నీకు కనిపిస్తే గుర్తించ గలవా?\" అంటూ సుల్తాను తెరచాటు నుంచి ఇవతలికి వచ్చాడు. సుల్తాను యువ కుడు. అయినప్పటికీ ఆమె తన భర్తను గుర్తించి, \"మహారాజా, మీరే ఆ ముస లాడు! అదుగో మీ చెంపమీద గాటు !” అన్నది కట్టెలు కొట్టేవాడి కూతురు. సుల్తాను నవ్వి, \"అవును, నేనే ఆ ముస లాణ్ణి. తలవని తలంపుగా నా పాలపడిన నీ బుద్ధి ఎటువంటిదో తెలుసుకునేటందుకే నీకు పరీక్షలు పెట్టాను. ఈ ద్రోహి పెళ్ళికి నిన్ను అలంకరించి తీసుకుపోయిన స్త్రీలను నేనే పంపాను ! నీ అందం ఎంత గొప్పదో, నీ బుద్ధికూడా అంత గొప్పది!” అన్నాడు. ఆయన సంపన్నుల కొడుకును ఖైదు లోకి తోయించి, కట్టెలు కొట్టేవాడి కూతు రిని నిండు కొలువులో మళ్ళీ పెళ్ళాడాడు. నలభై రోజులపాటు దేశమంతటా విందులూ వినోదాలూ జరిగాయి.",
            "book_page_end": 62
        },
        {
            "title": "మ. దే. అద్భుతాలు: ఎర్రకోట",
            "book_page_start": 66,
            "pdf_page_start": 84,
            "pdf_page_end": 86,
            "author": "చందమామ బృందం",
            "genre": "చారిత్రక వ్యాసం",
            "moral": "మొగలుల వైభవాన్ని, భారతీయ నిర్మాణ కౌశలాన్ని తెలియజేస్తుంది.",
            "keywords": [
                "ఢిల్లీ ఎర్రకోట",
                "షాజహాన్",
                "మొగలు సామ్రాజ్యం",
                "దీవానీ ఆమ్",
                "నెమలి సింహాసనం"
            ],
            "characters": [
                "షాజహాన్",
                "ఔరంగజేబు",
                "షా ఆలం బహాదుర్ షా",
                "బహాదుర్ షా"
            ],
            "locations": [
                "ఢిల్లీ",
                "ఎర్రకోట",
                "ఆగ్రా కోట",
                "చాందినీ చౌక్"
            ],
            "content": "మన దేశంలోని ప్రఖ్యాతమైన కట్టడాలలో ఢిల్లీ ఎర్రకోటను మించగలది లేదని చెప్ప వచ్చు. ఇది మొగలుల వైభవానికి శాశ్వత మైన చిహ్నం. మన దేశానికి వచ్చే యాత్రి కులు దీనిని చూడకుండా వెళ్ళరు. దీనిని నిర్మించినవాడు షాజహాన్. 1639 లో దీని నిర్మాణం ప్రారంభమయింది. మరి 9 ఏళ్ల అనంతరం షాజహాన్ ఇందులో గృహప్రవేశం చేశాడు. 1648 లో ఈ గృహ ప్రవేశం అత్యంత వైభవంగా జరిగిందట. అంతటా సిల్కుతోనూ, మఖమల్ తోనూ చాందినీలు కట్టారట. దీవానీ ఆమ్ లోని సింహాసనంమీద బంగారు స్తంభాలపై అమ ర్చిన ప్రత్యేకమైన చాందినీ అంచులకు ముత్యాలు కూర్చారట. రాజులకూ, సామంతులకూ వెలలేని కానుకలు ఇచ్చా రట. షాజహాన్ రాజభవనంలో అడుగు పెట్టి నప్పుడు ఆయన శిరస్సుపై బంగారు, వెండి కాసులు అభిషేకం చేశారట. షాజహాన్ ఈ ఎర్రకోటలో ఇంద్రభోగాలు అనుభవించాడు. దీవానీఖాస్పైన, \"భూలోక స్వర్గమంటూ ఉంటే అదే ఇది, అదే ఇది, అదే ఇది,” అని చెక్కి ఉన్న మాటలు అనాడు అక్షరాలా నిజమయాయి. అయితే ఎర్రకోట మొగలులకు అచ్చి రాలేదని చెప్పాలి. దీని నిర్మాత అయిన షాజహాన్ తన కొడుకుకు బందీ అయి తన జీవిత శేషాన్ని ఆగ్రా కోటలో ఖైదీగా గడి పాడు. ఔరంగజేబు దక్కనులో యుద్ధాలు చేయటానికి వెళ్లి మరి తిరిగి రాలేదు. ఆయన కొడుకు షా ఆలం బహాదుర్ షా తన జీవితమంతా యుద్ధ శిబిరాలలోని డేరా లలో గడిపి, చూరుకింద పడుకోవటం ఇష్టం లేక ఎర్రకోటలో అడుగు పెట్టనేలేదు. ఎర్రకోటలోని వివిధ భవనాలను కలు పుతూ, ఆ కాలంలో, ఆర్చీలతో కూడిన నడ వలనూ, ఇళ్ళమధ్యన తోటలూ, పారే నీటి కాలవలూ, అద్భుతమైన గృహాలంకరణలూ కలిగి అది భూలోకస్వర్గంగానే ఉండేది. ఎర్రకోటకు రెండు ముఖద్వారా లున్నాయి. యాత్రికులు పశ్చిమద్వారం గుండా లోపలికి ప్రవేశిస్తారు. దీనికి లాహెర్ ద్వారం అని పేరు. ఇది చాందినీ చౌకకు ఎదురుగా ఉంటుంది. అసలు రాజభవనంయొక్క ముఖ ద్వారంలో నకర్ ఖానా ఉన్నది. ఇది మలి చిన ఇసుకరాతితో కట్టిన కుదిమట్టమైన భవనం. దీనికి ఎదురుగా \"పచ్చిగడ్డి తివాసి\" (లాస్) ఉన్నది. దాని అవతల దీవానీ ఆమ్ (బహిరంగ సభ, లేక దర్బారు) ఉన్నది. సామాన్య ప్రజలు పచ్చిక తివాసీ మీద కూచునేవారు. ఒక్కొక్కప్పుడు దీని పైన చాందినీలు కూడా కట్టేవారు. గొప్ప వాళ్ళకు మాత్రమే దర్బారు భవనంలోకి ప్రవేశం ఉండేది. దర్బారు భవనం తూర్పుభాగంలో ఎత్తయిన వేదికా, దానిపై సింహాసనమూ ఉండేవి. సింహాసనానికి ఎదురుగా పెద్ద వజీరుగారికి చలవరాతి ఆసనం ఉండేది. దీవానీ ఆమ్ను ఆనుకుని వెనుకగా ఉన్న మండపానికి రంగ్ మహల్ అని పేరు. ఇక్కడ రాజకుటుంబానికి చెందిన స్త్రీలు కూర్చునేవారులాగుంది. ఈ మండపం నడుమ ఒక చలవరాతి కుండం ఉన్నది. దీని అడుగుభాగం అందంగా పద్మంవలె మలిచి ఉన్నది. రాజ భవనం ఒక చివర నుంచి మరొక చివరకు ఉండే నీటి కాలువ ఈ కుండం గుండా పోతుంది. రంగ మహలుకు దక్షిణంగా మరొక మండపం ఉన్నది. దీన్ని ముంతాజ్ మహల్ లేక శీష్ మహల్ అంటారు. ఇప్పుడిక్కడ ఒక మ్యూజియం ఉన్నది; ఇందులో మొగ లుల నాటి స్మారక వస్తువులు చాలా ఉన్నాయి. ఇది చూడదగినది. రంగమహలుకు ఉత్తరంగా \"మహలీ ఖాస్” ఉన్నది. ఇది చక్రవర్తి స్వంత భవనం. ఇందులో చక్రవర్తి పని చూసు కునేటందుకూ, శయనించటానికి, ప్రార్ధనలు చేసుకోవటానికి మూడు విభాగాలున్నాయి. ఈనాటికీ ఇవి ఎంతో మనోహరంగా ఉన్నాయి. ఖాస్ మహల్ ను ఆనుకుని ఒక ఎని మిది పలకల బురుజున్నది. చక్రవర్తి ఈ బురుజు పైనుంచి, బయటి మైదానంపై చేరిన పౌరులకు దర్శనమిచ్చేవాడు. చక్రవర్తి, ఆయన కుమారులూ ఇక్కడినుండి మైదా నంపై జరిగే ఏనుగుల పోరాటాలూ, ఇతర వినోదాలూ చూసేవారు. ఇంకా ఉత్తరంగా పోతే దీవానీ ఖాస్ (ఆంతరంగిక దర్బారు) భవనం ఉన్నది. చక్రవర్తి తన మంత్రులతోనూ, అధికారుల తోనూ ఇక్కడ మంతనాలు జరిపేవాడు. జగత్ప్రసిద్ధమైన నెమలి సింహాసనం, అనేక రత్నాలు తాపినది, ఇక్కడే ఉండేది, దీవానీ ఖాస్కు ఉత్తరంగా రాజ కుటుంబంవారి స్నానశాలలున్నాయి. మన దేశంలో ఎక్కడా ఇంత అందమైన మొదలు స్నానశాలలు కానరావు. ఇక్కడ కనిపించే చలవరాతి చెక్కడపు పనులు అత్యంత మనోహరమైనవి. ఎర్రకోటలోని అన్ని కట్టడాలకన్న కూడా చెక్కుచెదరక పూర్వ శోభతో రాణించేవి ఈ స్నానశాలలే. స్నానశాలలకు సమీపంలోనే మోతీ మసీదున్నది. దీనిని ఔరంగజేబు తన కోసమూ, తన స్త్రీజనం కోసమూ కట్టించాడు. ఇది చలవరాతితో కట్టినది. మోతీ మసీదుకు అవతలగా ఒక పూల తోటా, కొలనూ, వాటికి రెండువైపులా చలవ రాతి మండపాలూ ఉన్నాయి. ఈ మండపా లలో ఒకదాని పేరు శ్రావణం, రెండవదాని పేరు భాద్రపదం! తోట నట్టనడుమ రెండవ బహాదుర్ షా గత శతాబ్దంలో ఒక ఇసుక రాతి కట్టడం కట్టించాడు.",
            "book_page_end": 68
        }
    ],
    "statistics": {
        "total_stories": 11,
        "author_counts": {
            "చందమామ బృందం": 8,
            "ఉత్పల సత్యనారాయణాచార్య": 1,
            "బి. నాగేశ్వరరావు": 1,
            "ఎల్. రామచంద్రయ్య": 1
        },
        "genre_counts": {
            "పౌరాణికం": 1,
            "పౌరాణిక గేయకథ": 1,
            "ధారావాహిక, ఫాంటసీ": 1,
            "నాటక కథ": 1,
            "జానపద కథ": 2,
            "యాత్రా చరిత్ర ధారావాహిక": 1,
            "బేతాళ కథ": 1,
            "ఫాంటసీ, సాహసం": 1,
            "నీతి కథ": 1,
            "చారిత్రక వ్యాసం": 1
        }
    }
}