{
    "book_id": "చందమామ_1960_08",
    "stories": [
        {
            "title": "చందమామ (ఆహ్వానము)",
            "book_page_start": 19,
            "pdf_page_start": 19,
            "pdf_page_end": 19,
            "author": "చక్రపాణి",
            "genre": "సంపాదకీయం",
            "moral": "N/A",
            "keywords": [
                "చారుదత్తుడు",
                "తెలివైన గుర్రం",
                "స్వాతంత్ర్య పోరాటం",
                "చరిత్ర కథలు"
            ],
            "characters": [],
            "locations": [],
            "content": "ఈసంచికలో భాసుడి ఆఖరు నాటక కథ \"చారుదత్తుడు”\nవేస్తున్నాం. ఇది భాసుడి ఆఖరు నాటకం అని చెబుతారు.\nఏమంటే ఈ నాటకం పూర్తికాలేదు. అదీగాక ఈ నాటకంలో\nచెయ్యితిరిగిన నాటక రచయితయొక్క ప్రావీణ్యం కనిపిస్తుంది.\nపూర్తికాకపోయినప్పటికీ \"చారుదత్తుడు\" భాసుడి ఉత్తమ\nనాటకాలలో ఒకటి అనటానికి ఎలాటి సందేహమూ లేదు.\n\n\"తెలివైన గుర్రం\" అనే కథ అమెరికా దేశపు స్వాతంత్ర్య\nపోరాటంలో జరిగిన ఒక సంఘటనను చిత్రించే వాస్తవ కథ.\nఇక ముందుకూడా ఇలాగే ప్రతి సంచికలోనూ చరిత్రకు\nసంబంధించిన కథ ఒకటి మీరు చదువుతారు.\n\nగతమాసం ప్రకటించిన \"చందమామ జన్మదిన ప్రత్యేక\nసంచిక\" అనుకున్నదానికన్న ఎక్కువగా విజయవంతం\nఅయింది. కాపీలు దొరకని పాఠకులకు మా సానుభూతి.",
            "book_page_end": 19
        },
        {
            "title": "మహాభారతం",
            "book_page_start": 2,
            "pdf_page_start": 20,
            "pdf_page_end": 26,
            "author": "చందమామ బృందం",
            "genre": "పౌరాణికం",
            "moral": "శపథాన్ని నెరవేర్చడానికి పట్టుదల, దైవ సహాయం ఎంత అవసరమో తెలుస్తుంది.",
            "keywords": [
                "అర్జునుడు",
                "సైంధవుడు",
                "కృష్ణుడు",
                "ద్రోణుడు",
                "శపథం",
                "పాశుపతాస్త్రం"
            ],
            "characters": [
                "అర్జునుడు",
                "కృష్ణుడు",
                "సైంధవుడు",
                "ద్రోణుడు",
                "సుభద్ర",
                "ఉత్తర",
                "ధర్మరాజు",
                "శివుడు",
                "వరుణుడు"
            ],
            "locations": [
                "కురుక్షేత్రం",
                "కైలాసం",
                "సరస్సు"
            ],
            "content": "అర్జునుడు తనను మర్నాడు సూర్యాస్త ఆర్జునుడు భేదించలేని వ్యూహం పన్ను\nమయం లోపుగా చంపేస్తానని ప్రతిజ్ఞ చేసి తున్నాను నువు ధైర్యంగా ఉండు,”\nనట్టు తెలియగానే సైంధవుడు వణికి అన్నాడు ద్రోణుడు.\nపోయాడు. అతను కౌరవ వీరుల ఎదట\nఆక్రోశిస్తూ, \" అయ్యలారా, నన్ను కాపా\nడండి. అర్జునుడి ప్రతిజ్ఞ విని పాండవులు,\nఅభిమన్యుడు చచ్చినందుకు ఏడవటానికి\nమారుగా, సంతోషంతో శంఖాలు పూరిస్తు\nన్నారట. నన్ను కాపాడటం మీవల్ల కాక\nపోతే చెప్పండి, నేనిప్పుడే మా యింటికి\nబయలుదేరుతాను!” అన్నాడు.\n\"ఇంతమంది వీరులుండగా నిన్ను అర్జు\nనుడు ఎట్లా చంపుతాడు? నువ్వేమీ భయ\nపడకు!\" అని దుర్యోధనుడు సైంధవుడికి\nధైర్యం చెప్పాడు.\n\"యుద్ధంలో చచ్చిపోవటం నీ ఉత్తమ\nధర్మం. అలాటప్పుడు చావుకు భయపడతా\nవేమిటి? అందరమూ చచ్చేవాళ్లమే. రేపు\nఅక్కడ పాండవ శిబిరంలో కృష్ణుడు\nఆర్జునుణ్ణి మందలించాడు. \"అర్జునా, నీ\nఅన్నదమ్ములతో సంప్రతించకుండా, నాతో\nనైనా మాటమాత్రం చెప్పకుండా, రేపు అస్త\nమయం లోపుగా సైంధవుణ్ణి చంపుతానని\nఎందుకు ఘోర ప్రమాణం చేశావు? నేను\nచారులను పంపి కౌరవుల తంత్రం తెలుసు\nకున్నాను. రేపు యుద్ధంలో సైంధవుడికి కర్ణ\nకృపాశ్వత్థామలూ, శల్య భూరిశ్రవ వృష\nసేనులూ రక్షకులుగా ఉంటారట. ఆ ఆరు\nగురు యోధులనూ ఓడించినప్పుడుగద నీకు\nసైంధవుడు చిక్కేది?” అన్నాడు కృష్ణుడు.\nఅర్జునుడు ఉద్రేకంతో, \" కృష్ణా, నువు\nచెప్పిన ఆరుగురికీ కలిసి నాలో సగం పరా\nక్రమం లేదు. ద్రోణుడు చూస్తుండగానే\nఆ సైంధవుణ్ణి చంపేస్తాను. ఇదుగో, అస్త్రం\nముట్టి ప్రమాణం చేస్తున్నాను. దేవతలు\nరక్షగా నిలిచినా సరే నేను రేపు సైంధవ\nపాపిని సంహరించి తీరుతాను. దయచేసి\nనా అస్త్రాలనూ, నా గాండీవాన్నీ తృణీక\nరించకు!\" అన్నాడు.\nఇద్దరూ కొంతసేపు విచారసాగరంలో\nముణిగిపోయారు. అర్జునుడు కృష్ణుడితో,\n\"నీ చెల్లెలు సుభద్రనూ, మా కోడలు ఉత్త\nరనూ ఉపాయంగా ఊరడించు,” అన్నాడు.\nకృష్ణుడు వెంటనే అర్జునుడి శిబిరానికి\nబయలుదేరి వెళ్ళాడు. సుభద్ర దుఃఖం\nవర్ణనాతీతం. ఆమెను ఊరడించటానికి\nవచ్చిన ద్రౌపదీ, మిగిలిన స్త్రీజనమూ శోక\nసాగరంలో ముణిగి తేలుతున్నారు. కృష్ణుడు\nతన చెల్లెలితో, \"సుభద్రా, నీవే ఇంతగా\nఏడిస్తే, పాపం, ఉత్తరను ఎవరు ఓదార్చు\nతారు. అభిమన్యుడి కోసం ఎందుకు దుఃఖి\nస్తావు? వాడు మాకందరికీ మార్గదర్శీ, ఆద\nర్శమూ అయినాడు. మేమందరమూ వాడి\nదారినే వెళ్ళాలనుకుంటున్నాము. వాడి\nచావుకు కారకుడైన సైంధవుణ్ణి రేపు నీ భర్త\nచంపి, నీ శోకాగ్ని చల్లార్చుతాడు!” అంటూ\nసుభద్రకూ, ఉత్తరకూ ఉపశమన వాక్యాలు\nచెప్పి, ఇంటికి వెళ్లిపోయాడు.\nకృష్ణుడు ఆ రాత్రి చాలాసేపు కన్ను\nమూయక ఆర్జునుడి శపథం గురించే ఆలో\nచించాడు. చివరకు అతను తన సారధి\nఅయిన దారుకుడితో, \" చూడు, దారుకా!\nరేపు అర్జునుడికి బదులుగా నేనే యుద్ధం\nచేస్తాను. అందుకని నువ్వు ఏంచేస్తావంటే,\nతెల్లవారుతూనే నా రథం ఆయత్తంచేసి,\nఅందులో నా గదా, కౌమోదకీ, శక్తి,\nచక్రమూ, ధనుర్బాణాలూ ఉంచు. గరుడ\nధ్వజమూ, గొడుగూ ఆమర్చు. నువుకూడా\nకవచం ధరించి రథాన్ని యుద్ధరంగానికి\nతీసుకురా. అవసరమైనప్పుడు నా పాంచ\nజన్యాన్ని బలంగా పూరిస్తాను; ఆ చప్పుడు\nచెవిని పడగానే రథంతో నేనున్న చోటికి\nరావాలి,” అని హెచ్చరిక చేశాడు.\nఆ రాత్రి అర్జునుడు తన ప్రతిజ్ఞ కాపాడు\nకునే విషయం గురించి విచారిస్తూ కళ్ళు\nమూసుకుని ఒక చిత్రమైన కల కన్నాడు.\nఆ కలలో ఈ విధంగా జరిగింది :\nఎక్కడినుంచో కృష్ణుడు అర్జునుడి\nవద్దకు వచ్చాడట. అర్జునుడు అతనికి\nస్వాగతం చెప్పి కూర్చోమని ఆసనం చూపి,\nతానుమాత్రం నిలబడే ఉన్నాడట. కృష్ణుడు,\n\" అర్జునా, ఎందుకు విచారిస్తావు? దిగులు\nపడకు,” అన్నాడట. దానికి అర్జునుడు,\n\"దేవా, రేపేగదా సైంధవుణ్ణి చంపాలి?\nకౌరవ వీరులూ, అపారమైన కౌరవ సేనలూ\nఆ సైంధవుణ్ణి చుట్టుముట్టి కాపాడితే అతన్ని\nచంపటం సాధ్యపడుతుందా?” అన్నాడట.\n\"మహేశ్వరుడు నీకు పాశుపతాస్త్రం\nప్రసాదించాడుగదా. ఆ మహేశ్వరుణ్ణి\nధ్యానించు. ఆయన అనుగ్రహంవల్ల నీకది\nలభిస్తుంది,” అన్నాడట కృష్ణుడు. ఆ మాట\nవిని అర్జునుడు నేలపై కూర్చుని శంకరుణ్ణి\nతదేకంగా ధ్యానం చేశాడట.\nఅంతలోనే కృష్ణార్జునులిద్దరూ ఆకాశంలో\nతేలి వెళుతున్నారు. ఉత్తరంగా మంచు\nకొండలు కనబడ్డాయి. గంగానదీ, ఏవేవో\nచెట్లూ, ఆశ్రమాలూ, అక్కడక్కడా ఇళ్ళ\nసమూహాలూ కనబడ్డాయి. చివరకు వారు\nశివ పార్వతులా, భూతగణాలూ ఉండే\nకైలాసాన్ని చేరుకున్నారు. కృష్ణుడూ, అతని\nతరవాత అర్జునుడూ శివుడికి నమస్క\nరించారు, స్తుతించారు.\nశంకరుడు వారిద్దరినీ ప్రేమతో ఆదరించి,\n\"నర నారాయణులారా, మీరు వచ్చిన పని\nతెలుసుకున్నాను. ఈ పక్కనే ఒక సర\nస్సులో నా ధనువునూ, అస్త్రాన్నీ ఉంచాను.\nవెళ్ళి తెచ్చుకోండి,\" అన్నాడు. కృష్ణార్జు\nనులు ఆ సరస్సువద్దకు వెళ్ళి లోనికి దిగే\nసరికి ఒక ఘోరమైన మహాసర్పం సూర్యుడు\nలాగా వెలిగిపోతూ వారికంట పడింది. అక్ష\nడనే వెయ్యి శిరస్సులు గల మరొక మహా\nసర్పంకూడా ఉన్నది; దానినుంచి జ్వాలలు\nవెలువడుతున్నాయి. ఇద్దరూ నమస్కారాలు\nచేసి శంకరధ్యానం చేస్తూ ఉండిపోయి\nనారు. అప్పుడా మహాసర్పాలు తమ పాము\nఆకారాలు విసర్జించి, ధనుర్బాణాలుగా\nవారికి గోచరించాయి.\nకృష్ణార్జునులు వాటిని తీసుకుని శివుడి\nవద్దకు తిరిగి వచ్చారు. అప్పుడు శివుడి\nపార్శ్వంనుంచి ఒక ఆకారం వెలువడి\nఆ ధనువుకు ఆ బాణాన్ని సంధించింది.\nఅర్జునుడు అతి జాగ్రత్తగా ఆ బాణంయొక్క\nతాటినీ, పట్టుకునే పద్ధతినీ, బాణం ఎక్కు\nపెట్టే పద్ధతినీ గమనించుతూ, శివుడు పఠిం\nచిన మంత్రాన్ని ఆలకించి తన మనసులో\nమననం చేసుకున్నాడు.\nతరవాత కృష్ణార్జునులు ఆ ధనుర్బాణా\nలను తిరిగి సరస్సులో ఉంచి, శివుడివద్ద\nసెలవు పుచ్చుకుని తిరిగివచ్చారు.\nఈ కల పూర్తి అయేలోపుగా అర్జునుడి\nమనస్సులో ఒక గొప్ప సంతృప్తి, ఘనకార్యం\nసాధించానన్న ఆనందమూ కలిగింది.\nఆ రాత్రి గడిచినదాకా కృష్ణుడు దారు\nకుడితో మాట్లాడుతూనే ఉండిపోయి, తెల్ల\nవారగానే ధర్మరాజు శిబిరానికి వెళ్లాడు.\nఆ సమయానికి రాజముఖ్యులందరూ ధర్మ\nరాజును చూడవచ్చారు. ధర్మరాజు\nకృష్ణుడితో, \"ఈరోజు అర్జునుడి శపథం\nపూర్తి అయేటట్టు చూసే భారం నీదే!”\nఅన్నాడు. \"ధర్మరాజా, ఆ విషయమై నీవు\nశాంతంగా ఉండు. ఇవాళలోగా ఆ సైంధవ\nపాపిశవం నక్కలవాతా, గద్దలవాతా పడటం\nనిశ్చయం,\" అన్నాడు కృష్ణుడు. ఇంతలో\nఅర్జునుడు అక్కడికి వచ్చి అందరికీ\nనమస్కరించి, ధర్మరాజుతో తనకు రాత్రి\nవచ్చిన కల గురించి చెప్పాడు. అందరూ\nఆశ్చర్యానందాలు పొందారు.\nతరవాత అందరూ యుద్ధ ప్రయత్నాలకు\nఉపక్రమించారు. అర్జునుడు సాత్యకితో,\n\"సాత్యకీ, ఈరోజు మన ధర్మరాజును\nవెంటఉండి కాపాడే భారం నీమీద వేస్తు\nన్నాను. నీలో నాకుండే విశ్వాసం మరెవరి\nలోనూ లేదు. ఇక సైంధవుణ్ణి చంపటం\nమాటా? ఆ పని నేను ఒక్కట్టే చేస్తాను.\nనాకు ఎవరి సహాయమూ అవసరం\nలేదు,” అన్నాడు.\nఆనాటి యుద్ధానికి ద్రోణుడు తన సేనను\nశకటవ్యూహంలో అమర్చాడు. ఆయన\nసైంధవుణ్ణి కాపాడేటందుకు భూరిశ్రవుణ్ణి,\nకర్ణుణ్ణి, అశ్వత్థామనూ, శల్యుణ్ణి, వృష\nసేనుణ్ణి, కృపుణ్ణి నియోగించాడు. ఈ\nయోధులందరినీ చుట్టుముట్టి రక్షించే\nటందుకు ఒక లక్ష గుర్రాలనూ, అరవైవేల\nరథికులనూ, పధ్నాలుగువేల ఏనుగులనూ,\nఇరవైఒక్క వేలమంది కవచధారులైన\nకాల్బంటులనూ ఏర్పాటుచేశాడు. ఇలా చేసి\nద్రోణుడు సైంధవుడితో, \" నువు నాకు ఆరు\nకోసులు వెనకగా ఉండు. నీకేమీ భయం\nకలగదు. నిన్ను పాండవులు కారుగదా,\nదేవతలతో కూడిన ఇంద్రుడుకూడా ఏమీ\nచెయ్యలేడు!” అని చెప్పాడు.\nఅవతల పాండవ సేనలను నకులుడి\nకొడుకైన శతానీకుడూ, ధృష్టద్యుమ్నుడూ\nకలిసి ఒక వ్యూహంగా అమర్చారు. అర్జు\nనుడు తన ప్రతిజ్ఞ పూర్తిచేసే ఉత్సాహంతో\nకాలాగ్నిలాగా ప్రజ్వలించుతూ కౌరవసేనల\nపైన వచ్చి పడ్డాడు. అతను శకట వ్యూహాన్ని\nచేరేలోపుగా ధృతరాష్ట్రుడి కొడుకులలో ఒక\nడైన దుర్మర్షణుడు ఏనుగుల సేనతో అడ్డు\nపడ్డాడు. ఆర్జునుడా సేనను చించి చెండాడి\nచెదరగొట్టేశాడు. తరవాత దుశ్శాసనుడు\nమరొక సేనతోసహా అర్జునుణ్ణి ఎదిరించాడు.\nఆ సేనగతీ అంతే అయింది. దుశ్శాసనుడు\nబెదిరి తన మిగిలిన సేనతో శకటవ్యూహం\nప్రవేశించి ద్రోణుడి చాటున దాగాడు.\nఅర్జునుడు ద్రోణుణ్ణి సమీపించి విన\nయంగా నమస్కారం చేసి, \" గురుదేవా!\nసైంధవుణ్ణి చంపుతానని ప్రతిజ్ఞచేశాను.\nఆ ప్రతిజ్ఞ నెరవేరేటట్టు అనుగ్రహిం\nచండి!” అన్నాడు.\n\"నన్ను జయించకుండా సైంధవుడి\nదగ్గిరికి నువు వెళ్ళలేవే!” అన్నాడు\nద్రోణుడు. ఇద్దరూ యుద్ధం ఆరంభించారు.\nఅర్జునుడి ప్రతాపం ద్రోణుడిముందు ఏమా\nత్రమూ పారకపోగా, రోజల్లా యుద్ధం చేసినా\nఅర్జునుడు ముందుకు ఒక్క అడుగు వేసే\nఅవకాశం కనిపించలేదు. కృష్ణు డిది గమ\nనించి, \"అర్జునా, ఇక్కడే కాలమంతా\nవ్యర్ధమవుతున్నది. ఈ ద్రోణుణ్ణి తప్పించు\nకుని మనం ముందుకు పోవాలి!” అంటూ\nరథాన్ని పక్కకు తిప్పి ముందుకు తోల\nసాగాడు. ద్రోణుడు అర్జునుడి వెంట తగిలి,\n\"అర్జునా, నేను యుద్ధం చేస్తుండగానే\nఎక్కడికి అలా పోతున్నావు?” అన్నాడు.\n\"అయ్యా, మీ శిష్యణ్ణి, మీ కొడుకు\nలాటివాణ్ణి. మిమ్మల్ని జయించటం నా వల్ల\nఅవుతుందా?” అన్నాడు అర్జునుడు వేగంగా\nముందుకు సాగిపోతూ.\nఅర్జునుడి రథం త్వరలోనే సైంధవుడి\nసేనను చేరుకున్నది. అర్జునుడికి చక్ర\nరక్షకులుగా యుధామన్యుడూ, ఉత్త\nమౌజుడూ మాత్రమే వెంట ఉన్నారు. ఇలా\nమీదికి వచ్చే అర్జునుణ్ణి అడ్డగించటానికి\nకృతవర్మా, జయుడూ, కాంభోజుడూ,\nశ్రుతాయువూ పెద్దసేనతో ఎదుర్కొన్నారు.\nఘోరంగా యుద్ధం సాగింది. కృష్ణార్జును\nలిద్దరూ బాగా గాయపడ్డారు. అర్జునుడికి\nఇంకొక నష్టం ఏం జరిగిందంటే కృపుడు\nఅర్జునుడి చక్రరక్షకులిద్దరినీ నిలవేసి\nముందుకు పోకుండా చేశాడు. అందుచేత\nఅర్జునుడి రథం ఒంటిగా శత్రుసైన్యం\nప్రవేశించింది.\nఅయినా అర్జునుడు ఆరోజు చేసిన సైన్య\nక్షయానికి అంతులేదు. ఎందరో యోధులు\nఅతని చేతిలో చచ్చారు. కాంభోజరాజు\nకొడుకు సుదక్షిణుడూ, శ్రుతాయుధుడనే\nఅజేయుడైన వీరుడూ చచ్చారు. ఈ శ్రుతా\nయుధుడు వరుణదేవుడికీ పర్ణాశ అనే నదికీ\nపుట్టినవాడు. వరుణుడు వాడికొక అప్రతి\nహతమైన గద ఇచ్చాడు. ఆ గద మూలంగా\nవాడు సాటిలేని వీరుడై, ఎవరికీ ఓడకుండా\nజయించుకువచ్చాడు. అయితే వరుణుడు\nవాడికొక్క హెచ్చరిక చేశాడు. \"ఈ గదను\nయుద్ధం చెయ్యనివాడిపై ప్రయోగించావో,\nఅది నీ తలనే పగలగొట్టుతుంది!” అన్నాడు.\nశ్రుతాయుధుడు ఈ సంగతి మరిచిపోయి\nఈరోజు తన గదను కృష్ణుడిపై విసిరాడు,\nమరుక్షణమే అది తలపై పడి వాడు చచ్చి\nపోవటం జరిగింది.\nతరవాత శ్రుతాయువూ, అచ్యుతాయువూ\nఅనేవాళ్లు అర్జునుడితో వీరోచితంగా పోరాడి\nచచ్చారు. వారి కొడుకులు నియతాయువూ,\nదీర్ఘాయువూ అనేవాళ్లు తనపైకి రాగా\nఅర్జునుడు వారిని తృటిలో యమలోకానికి\nపంపేశాడు. అదేవిధంగా అంబష్ఠుడనేవాడు\nకూడా అర్జునుడి చేతిలో చచ్చాడు. అర్జు\nనుడు ఆనాడు సైంధవుణ్ణి చంపి తన ప్రతిజ్ఞ\nనెరవేర్చుకునే ప్రయత్నంలో కౌరవసైన్యం\nపైన కావించిన చిత్రవధ వర్ణనాతీతమైనది.",
            "book_page_end": 8
        },
        {
            "title": "జ్వాలాద్వీపం.8",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "సాహసం",
            "moral": "సాహసం మరియు వివేకం కలసి పనిచేసినప్పుడు పెద్ద విజయాలు సాధించవచ్చు.",
            "keywords": [
                "చిత్రసేనుడు",
                "ఉగ్రాక్షుడు",
                "కాంతిమతి",
                "నాగవర్మ",
                "పులిరాయుళ్ళు",
                "కపిలపురం"
            ],
            "characters": [
                "చిత్రసేనుడు",
                "ఉగ్రాక్షుడు",
                "కాంతిమతి",
                "అమరపాలుడు",
                "నాగవర్మ",
                "వీరసింహ మహారాజు",
                "పులిరాయుళ్ళ నాయకుడు"
            ],
            "locations": [
                "జ్వాలాద్వీపం",
                "కపిలపురం",
                "ధవళగిరి",
                "చిత్రనగరం"
            ],
            "content": "[అమరపాలుడి నాయకత్వాన వెళ్లిన సైనికులు భయంకర పక్షుల్ని నిలువునా దహించారు.\nతరవాత రాకుమార్తె కాంతిమతిని, పులిరాయుళ్లు మేనా ఎక్కించి ఎక్కడికో తీసుకుపోతు\nన్నట్టు వార్త వచ్చింది. చిత్రసేనుడూ, ఉగ్రాక్షుడూ సైనికులతో వెళ్ళి, మేనాను అడ్డగిం\nచారు. పులిరాయుళ్ల నాయకుడు, రాజకుమార్తెను చంపమని ఆజ్ఞ యిచ్చాడు. తరవాత —]\nపులిరాయుళ్ళ నాయకుడు, తన అనుచరు\nలకు చేసిన హెచ్చరిక వింటూనే, ఒక వైపు\nనుంచి చిత్రసేనుడూ, రెండవ వైపునుంచి\nఉగ్రాక్షుడూ అతడి సేవకులూ వాళ్ళమీద\nపడ్డారు. చూస్తూండగానే పులిరాయుళ్ళు\nరాక్షసుల రాతి గదలకూ, చిత్ర సేనుడి\nఅనుచకుల కత్తి దెబ్బలకూ నేల కొరగ\nసాగారు. ఇక విజయావకాశం ఏమాత్రం\nలేదని గ్రహించిన పులిరాయుళ్ల నాయకుడు,\nఎక్కడ లేని తెగింపుతో ఒక చేత్తో కత్తినీ,\nరెండవ చేత్తో ఈటెనూ పట్టుకుని భయం\nకరంగా పోరాడుతూ, \"మన అంతం సమీ\nపించింది. ముందు కాంతిమతిని చంపండి!”\nఅంటూ కేకలు పెట్టాడు.\nఆ కేకలు వింటూనే చిత్రసేనుడు నివ్వెర\nపోయాడు. రాజకుమార్తె ఈ దుర్మార్గుల\nచేతిలో తప్పక మరణించగలదని అతడు\nభావించాడు. తనకూ రాజకుమార్తె వున్న\nమేనాకూ మధ్య దాదాపు పదిమంది\nశత్రువులు అన్నిటికీ తెగించి పోరాడు\nతున్నారు. వీళ్లను చంపిగాని తను మేనాను\nసమీపించలేడు.\nచిత్రసేనుడు మహెూద్రేకంతో కత్తిని\nఎదురుగా వున్న శత్రువులమీదికి విసురుతూ,\nతనను పక్కలనుంచి ఎదుర్కొంటున్న\nశత్రువుల మాటే మరిచి, సూటిగా మేనాకేసి\nవెళ్లసాగాడు. అంతలో మేనా తలుపులు\nఫెళ్లుమంటూ తెరుచుకున్నవి. కాంతిమతి\nమెరుపులా మేనానుంచి కిందికి దూకి,\nదాపుల చచ్చి పడివున్న శత్రుసైనికుడి\nకత్తి ఒకటి తీసుకుని, మేనా పక్కకు\nవస్తున్న పులిరాయుళ్లను ఎదుర్కొన్నది. ఇది\nచూసిన ఉగ్రాక్షుడు అడవి దద్దరిల్లేలా రంకె\nవేసి \"ఇదుగో, వస్తున్నాను, కాంతిమతీ!\nక్షత్రియకన్య వనిపించుకున్నావు!\" అంటూ\nగడతో తనకు అడ్డువచ్చిన పులిరాయుళ్లను\nబంతులను కొట్టినట్టు గాలిలోకి ఎగర\nకొడుతూ మేనాను సమీపించాడు. ఈలోపల\nచిత్రసేనుడుకూడా మేనాను సమీపించాడు.\nవాళ్లకు రక్తం ఓడుతున్న కత్తి పట్టుకు\nనిలబడివున్న కాంతిమతి కంట బడింది.\n\"ఈయన చిత్రసేన మహారాజు. నేను\nఉగ్రాక్షుణ్ణ! ఈ అడవి అంతా నాదే!”\nఅన్నాడు ఉగ్రాక్షుడు, కాంతిమతితో.\nకాంతిమతి, ఉగ్రాక్షుడికేసి కోపంగా\nచూసి, చిత్రసేనుడి వైపుకు తలయినా తిప్ప\nకుండా గిర్రున వెనుదిరిగి, మేనాలో ఎక్కి\nకూర్చున్నది.\nరాజకుమారి కాంతిమతి ప్రవర్తన చిత్ర\nసేనుడికి ఆగ్రహం కలిగించింది. తను\nప్రాణాలకు తెగించి పులిరాయుళ్ళతో\nపోరాడి, ఆమెను కాపాడాడు. అయినా, రాజ\nకుమారి తనకు కృతజ్ఞత చెప్పకపోగా, ఈస\nడించినట్టు తనకేసి చూడటం అతడికి పెద్ద\nఅవమానంగా తోచింది,\n\"ఉగ్రాక్షా, ఇక్కడ మన పని ముగిసింది.\nఇక మనం సైన్యాలతో ధవళగిరికేసి బయలు\nదేరటం మంచిది,” అన్నాడు చిత్రసేనుడు.\nచిత్రసేనుడి మాటలు వింటూనే ఉగ్రా\nక్షుడు అదిరిపడ్డాడు. తాము ముందు అను\nకున్న పథకం ప్రకారం, అంతా కలిసి కపిల\nపురం కోటను ముట్టడించవలసి వున్నది.\nఆ పనిమీద అంతకుముందే కొద్దిసైన్యంతో\nఅమరపాలుడు వెళ్ళాడు. కపిలపురం\nకోటను వశపరుచుకుని, ఆ తరవాత రాజ\nద్రోహి నాగవర్మను హతమార్చాలని లోగడ\nనిర్ణయం జరిగింది. కాని, ఇప్పుడు చిత్ర\nసేనుడి ధోరణి చూస్తూంటే మరోలా వున్నది.\n\"చిత్రసేనా, మనం ముందుగా కపిల\nపురం కోటను వశపరుచుకోదలిచాంగదా?\nఅదృష్టవశాత్తూ, మార్గమధ్యంలో రాకుమా\nరిని కాపాడాం,” అన్నాడు ఉగ్రాక్షుడు\nతడబడుతూ.\n\"మనం రాకుమారిని కాపాడామా?\nఉహుఁ, ఆవిడే మనను రక్షించినట్టుగా\nప్రవర్తిస్తున్నది. జ్వాలాద్వీపవాసులతో\nచేతులు కలిపిన నాగవర్మ, వీరసింహ మహా\nరాజును బందీని చేసి జ్వాలాద్వీపం పంపి\nనట్టు అమరపాలుడు లోగడే చెప్పాడు.\nఅటువంటి పరిస్థితుల్లో, మనం యుద్ధంచేసి\nకపిలపురాన్ని వశపరుచుకుని ఎవరికి రాజ\nరికం కట్టబెట్టగలం?” అన్నాడు చిత్ర\nసేనుడు కోపంగా.\nచిత్రసేనుడు మాటలు ముగించేలోపలే,\nకాంతిమతి మేనాలో నుంచి బయటికి\nవచ్చింది. ఆమె చిత్రసేనుడికేసి అనుమా\nనంగా చూస్తూ, \"నా తండ్రిగారిని ద్రోహి\nనాగవర్మ జ్వాలాద్వీపం పంపినట్టు మీతో\nచెప్పిన ఆ అమరపాలుడు ఎవరు?” అని\nప్రశ్నించింది.\n\"అతడు కపిలపురంవాడే. నాగ వర్మ\nసైన్యంలో చేరి, మాకు బందీగా చిక్కి, తర\nవాత కొన్ని రహస్యాలు చెప్పి, మాకు\nసహాయపడ్డాడు,\" అన్నాడు చిత్రసేనుడు.\n\"ఆ అమరపాలుడు చెప్పింది అబద్ధం.\nబహుశా, అతడికి నిజం తెలిసివుండదు.\nనా తండ్రిగారు కోటలోనే వీదో భూగృహంలో\nబంధించబడివున్నారు,” అన్నది కాంతిమతి.\n\"అలాగా!” అన్నాడు చిత్రసేనుడు.\n\" మనం ఆయన్ని రక్షిద్దాం, చిత్రసేనా!\"\nఅన్నాడు. ఉగ్రాక్షుడు ఆత్రంగా.\n\"పిలవని పేరంటం మనకెందుకు? మన\nనుంచి అలాటి సహాయం కావాలని ఎవరు\nకోరారు?” అంటూ చిత్రసేనుడు ఉగ్రాక్షుడి\nమీద కస్సుమన్నాడు.\n\"సహాయం చేయవలసిందని నేను కోరు\nతున్నాను,” అన్నది కాంతిమతి.\n\"ఇంతకుముందు మీ ప్రవర్తన మరో\nవిధంగా వున్నది. నన్ను మీ సామంతరాజు\nకన్న కూడా హీనంగా చూశారు. బహుశా\nనన్నుగురించి మీకేమీ తెలియదేమో.\nఇప్పుడు మీరున్న ఈ అడవిప్రాంతం అంతా\nనాది. ఇక్కడికి దాపులనే వున్న అపూర్వ\nభవనం, దానికి అనుకునివున్న నగరం—\nనా రాజధాని,” అన్నాడు చిత్రసేనుడు\nగాంభీర్యం వుట్టిపడే గొంతుతో.\nరాజకుమారి కాంతిమతి పెదాలమీద\nచిరునవ్వు కదులాడింది. \" ఈ అడవి అంతా\nతనదని, ఇంతకుముందు ఉగ్రాక్షుడు నాతో\nఅన్నాడు,” అన్నదామె.\nచిత్ర సేనుడు, ఉగ్రాక్షుడికేసి నిప్పులు\nచెరిగే కళ్లతో చూశాడు. ఉగ్రాక్షుడు గజిబిజి\nపడిపోయాడు. అతడి నోటివెంట మాట\nపెగలలేదు. \" ఈ అడవి నాదయినా, నేను\nచిత్రసేన మహారాజు మనిషిని. అందువల్ల\nఅడవికూడా ఆయనదే,” అన్నాడతడు బిక్క\nమొహం వేసి.\n\"ఇప్పుడు నాకు సంశయనివారణ\nఅయింది. కపిలపురం రాజైన వీరసింహుడి\nఏకైక పుత్రిక అయిన నేను కాంతిమతిని;\nచిత్రనగర మహారాజయిన చిత్రసేనులవారి\nసహాయం కోరుతున్నాను. రాజద్రోహి అయిన\nనాగవర్మవల్ల కారాగారంలో బంధించబడిన\nనా తండ్రిని రక్షించి, ఆ ద్రోహిని తగువిధంగా\nశిక్షించవలసిందని నా ప్రార్ధన,” అన్నది\nకాంతిమతి ఎంతో గౌరవం పుట్టిపడే కంఠ\nస్వరంతో.\nకాంతిమతి అలా అనేసరికి చిత్రసేనుడి\nహృదయం ఆనందంతో ఉప్పొంగిపోయింది.\nఅతడు ఉగ్రాక్షుడికేసి తిరిగి, \" ఉగ్రాక్షా !\nనీ పొగరుబోతు మాటలు ఎన్ని అపోహలకు\nకారణం అవుతున్నవో, యిప్పటికైనా గ్రహిం\nచావా? ఇకనైనా 'ఈ అడవి నాది,' అనే\nబొల్లి మాటలు కట్టిపెట్టు. అంతే కాక, ఇంతకు\nముందు నువ్వన్నట్టు, నీవు మహారాజుగారి\nమనిషివి కాదు, రాక్షసుడివి నా సేవకు\nడివి!\" అన్నాడు కఠినంగా,\n\" ఓఁ, సేవకుణ్ణి, సేవకుణ్ణి, ముమ్మా\nటికీ!” అంటూ ఉగ్రాక్షుడు కాంతిమతికేసి\nతిరిగి ప్రణామం చేశాడు.\nకాంతిమతి చిరునవ్వు నవ్వింది. చిత్ర\nసేనుడు ఇనుమడించిన వుత్సాహంతో తన\nఅనుచరులకేసి తిరిగి, \"మేనావెంట వున్న\nపులిరాయుళ్లలో ఎవరూ ప్రాణాలతో పారిపో\nలేదనుకుంటాను. సరే. ఇక మనం సరాసరి\nకపిలపురానికి బయలుదేరి వెళ్ళాలి. మీలో\nనలుగురు మేనా ఎత్తుకోండి,” అని చెప్పి\nకాంతిమతితో, \"రాకుమారీ, మీరు మేనా\nఎక్కండి,” అన్నాడు.\nకాంతిమతి తల అడ్డంగా తిప్పుతూ,\n\"మహారాజా! ఇప్పుడు నేను బందీనికాను.\nకనుక, మీతోపాటు స్వేచ్ఛగా గుర్రం మీద\nఎక్కి రానివ్వండి,” అన్నది.\n\" ఆవును, మ హారాజా! అదే బావుం\nతుంది. రాజకుమారి యిందాక పులిరాయు\nళ్ళను కత్తితో ఎదుర్కున్న తీరు చూశారు\nగదా!\" అన్నాడు ఉగ్రాక్షుడు.\n\"ఆమె యిక కత్తిపట్టి యుద్ధం చెయ్య\nవలసిన అవసరం లేదు. గుర్రం ఎక్కి మన\nవెంట రావొచ్చు. కపిలపురం కోటను వశ\nపరుచుకోవటం, వీరసింహ మహారాజును\nబంధవిముక్తుణ్ణి చేయటం — అదంతా మన\nపని. ఆ ప్రయత్నంలో శత్రువులతో చేయ\nవలసిన పోరు మన సైనికులూ, మనం\nచేస్తాం,” అన్నాడు చిత్రసేనుడు.\nఆ వెంటనే చిత్రసేనుడి సైనికులూ,\nఉగ్రాక్షుడి అనుచరులైన రాక్షసులూ జట్లు\nజట్లుగా చేరి, అశ్వారూఢులైన చిత్రసేన,\nకాంతిమతుల వెనకగా, కపిలపురంకేసి\nబయలుదేరారు. ఒక గంట తరవాత వాళ్లు\nకొండదాపులవున్న కపిలపురం కోటను సమీ\nపించారు. దూరాన వుండగానే వాళ్ళకు\nకోట బురుజులమీద వున్న శత్రుసైనికులూ,\nకోటమీద ఆకాశంలో పహరా తిరుగుతున్న\nరెండు భయంకర పక్షులూ కనిపించినై.\nఆ భయంకర పక్షుల్ని చూస్తూనే చిత్ర\nసేనుడితోపాటు, ఉగ్రాక్షడుకూడా నివ్వెర\nపోయాడు. ఉగ్రాక్షుడు ఆత్రంగా చిత్రసేనుడి\nదగ్గిరకు పరిగెత్తుకువచ్చి, \"మహారాజా !\nఇక్కడకూడా మనపాలిటికి ఈ భయంకర\nపక్షులు దాపురించినై. సైన్యంతో మీరు\nపంపిన అమరపాలుడి అయిపూ అజా లేదు.\nఅందర్నీ శత్రువులు స్వాహా చేయలేదు\nగదా?” అన్నాడు.\nచిత్రసేనుడి క్కూడా యిలాంటి అను\nమానమే కలిగింది. అతడు కోట ద్వారాల\nకేసి చూశాడు. అవి బంధించబడి వున్నవి.\nవాటిముందు ఎక్కడా మరణించిన సైని\nకులు పడివున్న సూచనలు లేవు. బహుశా,\nఅమరపాలుడు కోటను వశపరుచుకోవటం\nతన తలకు మించిన పని అని గుర్తించి,\nఈ ప్రాంతాల ఎక్కడో కాపలా వేసి\nవుంటాడు.\nచిత్రసేనుడు యిలా ఆలోచిస్తున్నంతలో,\nఅల్లంత దూరంలో చెట్లమధ్య కోలాహలం\nబయలుదేరింది. చూస్తూండగానే అమర\nపాలుడు గుర్రాన్ని దూకిస్తూ, చిత్రసేనుడి\nదగ్గిరకు వచ్చి, \"చూశారా మహారాజా !\nనాగవర్మ ముఖ్య సైన్యంతో కోట వదిలి\nధవళగిరి మీదికి దాడివెళ్తూ, కోటకు తగిన\nరక్షణ ఏర్పాటుచేశాడు. ఇందాకటినుంచి\nచూస్తున్నాను. ఆ భయంకర పక్షులు రెండే\nరెండు కోటమీద గస్తీ తిరుగుతున్నవి.\nఅంతకుమించి కోటలో మరి పక్షులు వున్నట్టు\nలేదు. బురుజులమీద కాపలా వున్నవాళ్ళు\nకూడా ఎక్కువమంది కాదు. అయినా, నా\nవెంటవున్న కొద్దిపాటి సైన్యంతో కోటమీదికి\nవెళ్ళటం ప్రమాదమని మీ రాకకోసం ఎదురు\nచూస్తూ, ఇక్కడే కాపు వేశాను,” అన్నాడు.\n\"మంచిపని చేశావు. దుస్సాహసం చేసి\nవున్నట్టయితే, స్వల్పసంఖ్యలో వున్న మీరం\nదరూ సర్వనాశనం అయిపోయేవాళ్ళు. వేచి\nవుండటమే మంచిది,” అంటూ చిత్ర\nసేనుడు ఉగ్రాక్షడికేసి తిరిగి, \" ఉగ్రాక్షా,\nమనం కోట ద్వారాలను బద్దలుకొట్టి లోపల\nజొరబడటమొక్కటే మార్గం. అందుకు\nతగినవాళ్ళు నీ అనుచరులు!\" అన్నాడు.\nఉగ్రాక్షుడు ఓసారి చిత్రసేనుడికేసి, కోట\nమీద ఎగురుతున్న భయంకర పక్షులకేసి\nచూసి, తల గోక్కుంటూ, \"నా అనుచరుల్లో\nకొందరిని కోట తలుపులు బద్దలుకొట్టేం\nదుకూ, మరికొందర్ని కోటగోడల్ని పునాదు\nలతో సహా తవ్విపారేసేందుకూ నియోగించ\nగలను. కాని...ఆ భయంకర పక్షులు...”\nఅంటూ గుడ్లు తేలవేశాడు.\n\"ఉగ్రాక్షా, నువ్వు భయపడకు! అవి\nమనమీద పడకుండా హడలకొట్టే పని\nనాది,” అన్నాడు అమరపాలుడు.\n\"అది ఎలా సాధ్యం?” అని అడిగాడు\nచిత్రసేనుడు ఆశ్చర్యంగా.\n\"ఇవ్వాళ ఉదయం వాటి కొట్టాలకు\nనిప్పు పెట్టినప్పుడు, అవి నిప్పంటే ఎంత\nఠారుకుపోతవో తెలుసుకున్నాను. కనుక,\nమన సైనికుల్లో ప్రతి పదిమందిలోనూ ఒక\nడికి, మండుతున్న కాగడాలు యిస్తే, వాటి\nరౌతులు చచ్చి గీపెట్టినా అవి మనమీడికి\nదుమికేందుకు సాహసించవు.” అన్నాడు\nఅమరపాలుడు.\n—(ఇంకావుంది)",
            "book_page_end": 16
        },
        {
            "title": "పితృవాక్య పరిపాలన",
            "book_page_start": 17,
            "pdf_page_start": 35,
            "pdf_page_end": 40,
            "author": "టి. రాఘవరావు",
            "genre": "నీతి కథ",
            "moral": "పిల్లలు తల్లిదండ్రుల కష్టాలకు ప్రతిఫలం ఇవ్వడానికి ఎప్పుడూ సిద్ధంగా ఉండాలి.",
            "keywords": [
                "జనార్దనుడు",
                "విశ్వనాధుడు",
                "శశి",
                "సుదర్శనుడు",
                "మగవేషం",
                "పెళ్లి"
            ],
            "characters": [
                "జనార్దనుడు",
                "విశ్వనాధుడు",
                "శశి",
                "సుదర్శనుడు",
                "శశి తల్లి"
            ],
            "locations": [
                "కాశీనగరం"
            ],
            "content": "పూర్వం కాశీనగరానికి సమీపాన ఒక\nగ్రామంలో జనార్దనుడని ఒక పేద రైతు\nఉండేవాడు. అతనికి ఉన్నదల్లా ఒక ఇల్లూ,\nఒక కుంట పొలమూనూ. అతనికి వరసగా\nఏడుగురు పిల్లలు పుట్టుకొచ్చారు, కాని\nఅందరూ ఆడపిల్లలే. జనార్దనుడు తన\nకుంట పాలంలోనే కష్టపడి పనిచేసి రక\nరకాల కూరలు పండించి తన పిల్లలందరినీ\nఎంతో శ్రద్ధగా పెంచి పెద్దవాళ్ళను చేశాడు.\nఅతనికి ఒక్కటే దిగులు: తాను ముసలి\nవాడయే సమయానికి చేతికి అక్కరకు\nవచ్చేటందుకు కొడుకు లేడే అనీ, ఈ ఆడ\nపిల్లలందరికీ కట్నాలు పోసి ఎలా పెళ్ళిళ్ళు\nచేయటమా అనీనూ.\nఅయినా జనార్దనుడికి తన కుమార్తెల\nపైన ద్వేషం ఏమీ లేదు. తనకు ఉన్నంతలో\nఅతను వారికి ఎలాంటి లోపమూ కలగనిచ్చే\nవాడుకాడు.\nఆడపిల్లలుకూడా తండ్రితోపాటు మడిలో\nపని చేసేవాళ్ళు.\nఒకసారి జనార్దనుడు తన మడిలో ఉల్లి\nగడ్డలు పండించి, వాటిని అమ్మటానికి కాశీ\nనగరం వెళ్ళాడు. నగర ద్వారంవద్దనే ఆత\nనికి విశ్వనాధుడనే బాల్య స్నేహితుడు తటస్థ\nపడి, జనార్దనుణ్ణి గుర్తించి, \"ఓరీ, ఎంత\nకాలానికి కనిపించావు! ఏంచేస్తున్నావు?\nనేను వర్తకంలో సంపాదించి పెద్ద భవంతి\nకొన్నాను. నాకు ఏడుగురు సంతానం, అంతా\nమగపిల్లలే! నీకేపాటి సంతానం?” అని\nప్రశ్నలు కురిపించాడు. \n\"నేను మడి దున్నుకు బతుకుతున్నాను.\nనాకూ ఏడుగురు పిల్లలు. నలుగురు అబ్బా\nయిలూ, ముగ్గురు అమ్మాయిలూనూ!” అని\nజనార్దనుడు తన బాల్య మిత్రుడితో అబద్ధం\nఆడాడు. తనకు ఒక్క కొడుకూ లేదని చెప్ప\nటానికి జనార్దనుడికి నామోషీ అయింది.\nఈ కాస్త అబద్ధం చెప్పినందువల్ల ఏం నష్టం\nరాబోయింది లెమ్మనుకున్నాడు అతను.\nకాని ఈ మాట వినగానే విశ్వనాధుడు,\n\"భేష్! నాకొక ఉపకారం చేస్తావా? నా\nచిన్న కొడుకు ఈ మధ్య ఖాయిలాపడి కోలు\nకుంటున్నాడు. వాడికి తోడుగా ఉండటానికి\nనీకొడుకుల్లో ఒకణ్ణి పంపుదూ, నీకు పుణ్యం\nఉంటుందీ!” అన్నాడు. జనార్దనుడు అడ\nకత్తెరలో చిక్కుకున్న పోకలాగా అయి\nపోయి, \" చూదాంలే!” అన్నాడు.\n\"చూడటంకాదు తప్పక పంపు. మన\nమధ్యలాగే మన పిల్లలమధ్య కూడా స్నేహం\nఏర్పడుతుంది,” అన్నాడు విశ్వనాధుడు.\nజనార్ధనుడు నగరంలో తన పని ముగిం\nచుకుని ఇంటికి తిరిగి వస్తూ, తన స్నేహి\nతుడి కోరిక తీర్చటానికి ఉపాయమేదా అని\nఆలోచిస్తూండగా, తన ఆడపిల్లలలో ఒక\nతెకు మగవేషం వేసి పంపితే సమస్య తీరి\nపోతుందనిపించింది.\nఅతను ఇంటికి వచ్చి తన కుమా ర్తెలను\nఒక్కొక్కతెనూ పిలిచి జరిగిన సంగతి చెప్పి,\n\"అమ్మా, నువు జుట్టు జులపాలకింద కత్తి\nరించుకుని మగదుస్తులు వేసుకుని నాలుగు\nరోజులపాటు విశ్వనాధుడి కొడుకుకు\nతోడుగా ఉంటావా?\" అని అడిగాడు.\nవరసగా ఆరుగురు ఆడపిల్లలూ ఈ పనికి\nనిరాకరణ తెలిపారు. ఆడపిల్లలు జుట్టు కత్తి\nరించుకోవటం అశుభమన్నారు; మగవేషం\nవేసుకోవటం సిగ్గుచేటు అన్నారు; పరువైన\nఆడవాళ్ళు ఎవరూ అటువంటి పనులు\nచెయ్యరనీ, అలా చేసినవాళ్ళకి ఆ తరవాత\nపెళ్ళిళ్ళుకూడా కావనీ అన్నారు. ఆదంతా\nనిజమే గనక జనార్దనుడు ఏమీ వాళ్లను\nఅనలేకపోయాడు.\nఅతని ఆఖరు కుమార్తె శశి అనేది\nమటుకు తండ్రి చెప్పినట్టు చెయ్యటానికి\nఒప్పుకున్నది. \"నాన్నా, నువు మాకోసం\nపడిన కష్టానికి ప్రతిఫలం ఏమీ ఇవ్వలేను.\nఅందుచేత నీకోసం ఏంచెయ్యమన్నా\nచేస్తాను,” అన్నదామె.\nశశి తన జుట్టును మెడవరకూ క త్తిరించు\nకుని, మగదుస్తులు ధరించి, చెప్పులు తొడు\nక్కుని, చేతికర్ర పట్టుకుని, కాశీనగరంలో\nఉన్న విశ్వనాధుడి ఇంటికి వెళ్లింది. ఆ ఇల్లు\nరాజసౌధంలాగా ఉంది. తన బాల్య మిత్రుడి\nకొడుకు తన మాట తీసెయ్యకుండా వచ్చి\nనందుకు విశ్వనాధుడు చాలా సంతోషించి,\nశశిని తన ఆఖరు కొడుకైన సుదర్శనుడి\nవద్దకు పంపాడు.\nసుదర్శనుడు ఇప్పుడిప్పుడే కోలుకుంటు\nన్నాడు. మగవేషంలో ఉన్నప్పటికీ శశిని\nచూస్తూనే అతను ఆమె ఆడదని అనుమా\nనించాడు. ఆ అనుమానం ఆరోజుకారోజు\nపెరగసాగింది. శశి అస్తమానం అతనికి\nఏవేవో కబుర్లు చెప్పేది, సపర్యలు చేసేది.\nఆమె దగ్గిర ఉండటంమూలాన సుదర్శ\nనుడికి ఉత్సాహం వచ్చి ఆరోగ్యం మరింత\nశీఘ్రంగా చేకూరింది.\nఅయితే అతనికి ఒక వ్యాధి పోయి\nఇంకొక వ్యాధి సోకినట్టయింది. ఎందుకంటే\nసుదర్శనుడు తన మిత్రుడు స్త్రీ అని తెలుసు\nకోవటమే గాక ఆ స్త్రీని ప్రేమించటంకూడా\nప్రారంభించాడు. ఈ ప్రేమను తన మనస్సు\nలోనే దాచుకుని అతను విచారంతో\nకుమిలిపోసాగాడు.\nసుదర్శనుడిలో కలిగిన ఈ మార్పు\nఅతని తల్లి గమనించి, \"ఎందుకింత\nవిచారంగా ఉంటున్నావు? నీకేంకావాలి?”\nఅని అడిగింది.\n\" అమ్మా, జనార్దనుడి కొడుకునని చెప్పు\nకుంటూ నాతో స్నేహంగా ఉన్న మనిషి\nఆడపిల్ల. నేనామెను ప్రేమిస్తున్నాను. మగ\nవాడిలాగా తిరుగుతున్న ఆమెతో నా ప్రేమ\nఎట్లా చెప్పుకునేది? ఏంచెయ్యటానికీ నాకు\nపాలుపోవటంలేదు. నువే ఏదైనా మార్గం\nచెప్పు!\" అన్నాడు సుదర్శనుడు.\n\" ఆ అబ్బాయి నిజంగా ఆడపిల్లే అయితే\nఆ సంగతి సులువుగానే బయటపెట్టవచ్చు.\nనీవెంట గుర్రం ఎక్కి వేటకు రమ్మని పిలు.\nపొగరుబోతు గుర్రాన్ని ఇచ్చావంటే ఆడ\nదైతే ఎక్కదు, భయపడుతుంది. అలాగే\nవిల్లూ, బాణాలూ పట్టటానికి కూడా ఆడది\nభయపడుతుంది. నిజం తెలిసిపోతుంది.\nఅప్పుడామె తాను ఆడదాన్నని ఒప్పేసు\nకుంటుంది!\" అన్నది సుదర్శనుడి తల్లి.\nసుదర్శనుడు మర్నాడు శశిని వేటకు\nపిలిచాడు. ఆమె సరేనన్నది. అతను ఆమెకు\nఒక పొగరుగల గుర్రాన్ని ఇచ్చాడు. శశి\nదానిపైన ఎక్కటమే గాక క్షణంలో దాన్ని\nస్వాధీనంలోకి తెచ్చుకున్నది. తరవాత\nఇద్దరూ వేటకు వెళ్ళారు. సుదర్శనుడికన్న\nశశే రెట్టింపు బాగా వేటాడింది.\nఇంటికి వస్తూనే సుదర్శనుడు తల్లికి జరి\nగినదంతా చెప్పాడు.\n\" నువు పొరబడ్డావేమోరా, నాయనా?\nఅది నిజంగా మగపిల్ల వాడేనేమో!”\nఅన్నది తల్లి.\n\" కాదమ్మా, ఆడపిల్లే ! ఇవాళ నాకు ఆమె\nమీద ప్రేమ రెట్టింపయింది! ఏంచెయ్యను?”\nఅన్నాడు సుదర్శనుడు.\n\" ఆ అమ్మాయి దొరికిపోవటానికి అద్భుత\nమైన ఉపాయం చెబుతాను విను. రేపు\nఆపిల్లను, నా నగలు చూడటానికి తీసుకురా.\nమిగిలినది నే చేస్తాను,” అన్నది సుదర్శ\nనుడి తల్లి.\nమర్నాడు సుదర్శనుడు శశితో తన తల్లి\nవద్ద ఉండే నగలు సర్దటానికి తోడు రమ్మ\nన్నాడు. ఇద్దరూ నగల గదికి వచ్చారు. సుద\nర్శనుడు తల్లి నగల పెట్టెలన్నీ తెరిచి నగలు\nపైకి తీశాడు. ఆ రత్నాలూ, ముత్యాలూ, రక\nరకాల బంగారు ఆభరణాలూ, వజ్రపుటుంగ\nరాలూ చూస్తూంటే శశికి మతిపోయిన\nట్టయింది. ఎంతమంది రాజులవద్దకూడా\nఅన్ని నగలుండవని ఆమె అనుకున్నది.\nఇంతలో అవతలనుంచి తల్లి సుదర్శ\nనుణ్ణి పిలిచింది. సుదర్శనుడు వెళ్లిపోయాడు.\nవెంటనే శశి ఆ నగలలో కొన్ని తీసి తన\nమెడలో వేసుకు చూసుకున్నది. ఉంగరాలు\nవేళ్లకు పెట్టి చూసుకున్నది. ఇదంతా చాటు\nనుండి సుదర్శనుడూ, అతని తల్లీ\nచూస్తూనే ఉన్నారు.\nఅంతలో ఏదో అలికిడి అయింది. తనను\nఎవరో గమనిస్తున్నట్టు శశికి అనుమానం\nతట్టింది. ఆమె తన మెడలో నగలూ, వేలి\nఉంగరాలూ తీసి అక్కడే పడేసి బయటికి\nపరుగెత్తి, ఎక్కడా ఆగకుండా నేరుగా\nఇంటికి వచ్చేసింది.\nఅక్కడ సుదర్శనుడు ఆమెకోసం\nఅంతటా వెతికినాక ఆమె ఇంటికి వెళ్లిపోయి\nఉంటుందని తెలుసుకున్నాడు. \"ఇప్పుడేం\nచెయ్యాలి?” అని అతను తల్లి సలహా\nఅడిగాడు.\n\"జనార్ధనుడి ఇంటికి వెళ్ళావంటే నీకా\nపిల్ల అసలు రూపంలో దొరుకుతుంది. జనా\nర్దనుడితో చెప్పి ఆమెను తెచ్చి పెళ్లిచేసుకో!\nఅంతకన్న ఏమున్నది?” అన్నది తల్లి.\nసుదర్శనుడు వెళ్ళేసరికి జనార్దనుడు\nఇంటి అరుగుమీద దిగాలుపడి కూచుని\nఉన్నాడు. \"మీ అబ్బాయి మా ఇంటినుంచి\nఎవరితోనూ చెప్పకుండా వచ్చేశాడు. కాస్త\nమాట్లాడాలి, పిలిపిస్తారా?\" అని సుదర్శ\nనుడు అడిగాడు.\n\"ఇక్కడే కూచో, బాబూ! ఇప్పుడే పిలు\nస్తాను,” అంటూ జనార్దనుడు లోపలికి\nవెళ్లాడు, అప్పటికే శశి వేషం మార్చుకుని\nతనకున్న నగలు నాలుగూ పెట్టుకుని\nఉన్నది. ఆమె గబగబా తన నగలు తీసేసి,\nతాను అంతకు మునుపు విడిచేసిన మగ\nదుస్తులు ధరించి బయటికి వచ్చింది. కాని,\nపాపం, ఆమె తన చెవికి ఉన్న పోగులు\nతీయటం మరిచిపోయింది. సుదర్శనుడు\nవాటికేసి చూసి నవ్వాడు. ఆమె తన చేతు\nలతో చెవులను కప్పుకున్నది.\n\"ఇంక నీ రహస్యం దాగదు. నిన్ను నేను\nపెళ్లాడాలని నిశ్చయించుకున్నాను, మా\nయింటికి పోదాం, పద!” అన్నాడు సుద\nర్శనుడు. \"ఈ పెళ్లికి మీ తండ్రిగారి అను\nమతి అయిందా, నాయనా?” అని జనార్ద\nనుడు సుదర్శనుణ్ణి ఆడిగాడు.\n\"లేదు. కావలిస్తే మీరుకూడా మా వెంట\nవచ్చి మా నాన్నను అడగండి!” అన్నాడు\nసుదర్శనుడు. అతని వెంట శశీ, జనార్ద\nనుడూ వెళ్ళారు.\nవిశ్వనాధుడు అంతా విని, \"నీ కూతురికీ\nనా కొడుక్కూ పెళ్ళికావటంకన్న నాకు\nమరేంకావాలి? కాని నీ కొడుకును పంప\nమంటినికదా, కూతుర్ని పంపావేమిటి?”\nఅని జనార్దనుణ్ణి అడిగాడు.\nజనార్ధనుడు తల వంచుకుని, \" నాకు\nకొడుకులుంటేగద పంపటానికి. నీకు ఏడు\nగురూ కొడుకులే అయితే నాకు ఏడుగురూ\nకూతుళ్ళే. ఆ మాట బయటపెట్టటానికి\nసిగ్గేసి అబద్దం చెప్పాను!” అన్నాడు.\n\"మంచివార్తే చెప్పావు. నీ కూతుళ్ళ\nనందరినీ నా కొడుకులకి ఇచ్చెయ్యి. అంద\nరికీ ఒకే మంచి ముహూర్తం చూసి పెళ్లిళ్లు\nచేసేద్దాం!\" అన్నాడు విశ్వనాధుడు. అలాగే\nజరిగింది కూడానూ.",
            "book_page_end": 22
        },
        {
            "title": "చారుదత్తుడు (భాస)",
            "book_page_start": 24,
            "pdf_page_start": 42,
            "pdf_page_end": 50,
            "author": "చందమామ బృందం",
            "genre": "నాటకం",
            "moral": "నిజమైన ప్రేమ, మంచి స్వభావం పేదరికం కంటే గొప్పవి. అదృష్టం ఎవరిని ఎప్పుడు వరిస్తుందో చెప్పలేము.",
            "keywords": [
                "చారుదత్తుడు",
                "వసంతసేన",
                "శకారుడు",
                "మైత్రేయుడు",
                "దాంపత్యం",
                "దొంగతనం"
            ],
            "characters": [
                "చారుదత్తుడు",
                "వసంతసేన",
                "మైత్రేయుడు",
                "రదనిక",
                "శకారుడు (సంస్థానకుడు)",
                "సజ్జలకుడు",
                "చతురిక"
            ],
            "locations": [
                "ఉజ్జయినీ నగరం"
            ],
            "content": "పూర్వం ఉజ్జయినీ నగరం వర్తకానికి\nప్రసిద్ధికెక్కినది. ఆ నగరంలో మహా ధన\nసంపన్నుడైన బ్రాహ్మణ యువకుడుండే\nవాడు. అతని పేరు చారుదత్తుడు. అతను\nఅడిగినవారి కెన్నడూ లేదనేవాడుకాడు\nమిత్రులకు అంతు లేని బహుమానా లిచ్చే\nవాడు, దేవతారాధనకు ఎంత పెద్ద ఎత్తున\nఅయినా ఖర్చుచేసేవాడు. ఈ కారణంగా\nఅతను పేదవాడైపోయాడు.\nఆ నగరంలోనే వసంత సేన అనే\nప్రముఖ నర్తకి ఉండేది. ఆమె గొప్ప\nసౌందర్యవతి కావటమేగాక వివేకవతి\nకూడానూ. ఒకఏడు కామదేవోత్సవం జరిగి\nనప్పుడు వసంతసేన చారుదత్తుణ్ణి చూసి\nప్రేమించింది. అదే సందర్భంలో చారు\nదత్తుడు వసంత సేనను చూసి ఆమెను\nప్రేమించటంకూడా జరిగింది. కాని ఒకరి\nప్రేమ ఒకరికి తెలియదు.\nఒక బహుళ షష్ఠినాటి రాత్రి వసంతసేన\nవీధివెంట వస్తూండగా సంస్థానకుడు అనే\nవాడు ఆమెవెంట పడ్డాడు. ఈ సంస్థానకుడు\nరాజుగారి బావమరిది; ఇతణ్ణి శకారుడని\nఅందరూ అనేవారు. ఇతను పరమ\nమూఢుడూ, పరమ దుష్టుడూనూ. ఈ\nదుష్టుడి బారినుంచి తప్పించుకోవటానికి\nవసంతసేన చీకటిలో పడి పరిగెత్తుతూ సమీ\nపంలో కనిపించిన ఇంటి పక్కవాకిలినుంచి\nలోపలికి ప్రవేశించింది.\nఅది చారుదత్తుడి ఇల్లే. ఈ సమయానికే\nచారుదత్తుడు షష్టిపూజ చేసి తన మిత్రు\nడైన మైత్రేయు, అతనికి తోడుగా తన\nపరిచారిక అయిన రదనిక అనేదాన్నీ వీధి\nలోకి వెళ్లి బలి వేసి రమ్మన్నాడు. రదనిక\nమైత్రేయుడివెంట బయలుదేరింది. అప్పుడే\nలోపలికి వచ్చిన వసంతసేన, తనను చూసి\nవాళ్ళు గట్టిగా మాట్లాడతారనీ, బయట తన\nకోసం చీకటిలో వెతుకుతున్న శకారుడికి\nతెలిసిపోతుందనీ, తన కొంగు విసిరి మైత్రే\nయుడి చేతిలో ఉన్న దీపం ఆర్పేసింది.\nఅది గాలికి ఆరిందనుకుని మైత్రేయుడు\nమళ్లీ వెలిగించుకురావటానికి లోపలికి\nవెళ్ళాడు. రదనికమాత్రం వీధిలోకి వెళ్లింది.\nవసంతసేన ఏమయిందా అని అటూ\nఇటూ చూస్తున్న శకారుడు రదనికను చూసి\nవసంతసేనే అనుకుని ఆమెను పట్టు\nకున్నాడు. రదనిక శకారుణ్ణి తన్ని మైత్రే\nయుణ్ణి కేక పెట్టింది. మైత్రేయుడు, \"ఆఁ,\nఆఁ! అదేంపని?\" అంటూ దీపంతో\nవచ్చాడు. శకారుడు తన తప్పు తెలుసుకుని\nమైత్రేయుడితో, “ ఆ దరిద్ర చారుదత్తుడితో\nనామాటగా చెప్పు: వసంతసేన అనే నాటకా\nలలో నటించే నర్తకి అనేక సువర్ణాభరణా\nలతో నీయింట ప్రవేశించింది. ఆమెను రేపు\nనా వశము చేయకపోయావో, వెల్లుల్లి\nపాయను పావురం కొరికినట్టు నీ తల చితక\nగొట్టేస్తాను!” అన్నాడు.\n\"అలాగేం?” అంటూ మైత్రేయుడు\nశకారుడి మొహాన దీపం ఆడించేసరికి\nశకారుడు చల్లగా జారుకున్నాడు.\nఈలోపల చారుదత్తుడు లోనికి వచ్చిన\nవసంత సేనను చూసి తన పరిచారిక అను\nకుని, \"బలులు వేసేశారా? ఇది తీసుకు\nపోయి లోపల పెట్టు,” అంటూ తన ఉత్త\nరీయం వసంతసేన కిచ్చాడు. ఆమె కదలక\nపోవటం చూసి చారుదత్తుడు, \"ఏమిటి\nసంకోచిస్తున్నావు?\" అంటూండగా బయటి\nనుంచి మైత్రేయుడూ, రదనికా హడావిడిగా\nలోపలికి వచ్చారు.\nమైత్రేయుడు చారుదత్తుడితో, \"వసంత\nసేన మన ఇంటికి వచ్చిందనీ ఆమెను రేపు\nతన వశం చెయ్యకపోతే నిన్ను చంపేస్తాననీ\nశకారుడు నీతో చెప్పమన్నాడు,” అన్నాడు.\nవెంటనే వసంతసేన చారుదత్తుణ్ణి సమీ\nపించి, \"నన్ను కాపాడండి!\" అన్నది.\n\"ఏమిటి, వసంతసేనేనా?” అన్నాడు\nచారుదత్తుడు ఆశ్చర్యంతో.\nరాకరాక వసంతసేన తన ఇంటికి వచ్చే\nసరికి తాను ఆమెకు సరిఅయిన ఆతిథ్యం\nఇవ్వలేని స్థితిలో ఉన్నందుకు చారుదత్తుడు\nవిచారించాడు. తానైతాను అక్కడ ఉండి\nపోవటం అమర్యాదగా ఉంటుందని వసంత\nసేన భావించింది. అయితే మరొకసారి\nచారుదత్తుణ్ణి చూడటానికి అవకాశం కలగ\nగలందులకు ఆమె ఒక ఉపాయం ఆలో\nచించింది. ఆమె అతనితో, \"అయ్యా, నేను\nఇంటికి వెళ్లాలి. ఈ నగలు నామీద ఉంటే\nదుష్టులు వెంటపడతారు. అందుచేత\nవీటిని ప్రస్తుతం మీ వద్దనే ఉంచండి,”\nఅన్నది. చారుదత్తుడు సరేనని వసంతసేన\nనగల పెట్టెను మైత్రేయుడికి ఇప్పించాడు.\nమైత్రేయుడు దానిని రదనిక కిస్తూ, \"ఈ\nపెట్టెను ఈ షష్ఠి, సప్తమీ వెళ్లేదాకా నీ\nదగ్గిర ఉంచి అష్టమినాడు నాకిచ్చెయ్యి,”\nఅన్నాడు. ఆమె సరేనన్నది.\nతరవాత చారుదత్తుడు వసంత సేనను\nరాజమార్గందాకా సాగనంపి, ఆమెను ఇంటి\nదగ్గిర దిగవిడిచి రమ్మని తోడుగా మైత్రే\nయుణ్ణి పంపాడు.\nఅది మొదలు వసంతసేన అస్తమానం\nచారుదత్తుణ్ణి తలుచుకుంటూ ఉండసాగింది.\nఒకసారి ఒక మనిషి కంగారుగా ఆమె ఇంట\nజొరబడి శరణువేడాడు. ఆ మనిషి\nఒకప్పుడు పాటలీపుత్ర నగరవాసి. వర్తకం\nచేసుకుంటూ బాగానే బతికినవాడు.\nవర్తకంలో కలిసిరాక పేదవాడై పోయాడు.\nఅతను సరదాకు ఒళ్లుపట్టే విద్య నేర్చుకుని\nఉన్నవాడు కావటంచేత, ఉజ్జయినీ నగరపు\nధనిక ప్యాపారులను గురించి అందరూ\nచెప్పగా విని, అక్కడి శ్రీమంతులకు ఒళ్లు\nపట్టి జీవించాలనే ఉద్దేశంతో వచ్చాడు.\nఅతనికి చారుదత్తుడు ఆశ్రయమిచ్చి దగ్గిర\nఉంచుకుని పోషించాడు. అయితే చారు\nదత్తుడు తనకున్నదంతా పోగొట్టుకోగానే\nఅతని నౌకర్లందరికీ ఆశ్రయం పోయింది.\nచెట్టు పడిపోయాక పక్షుల్లాగా అందరూ\nతలా ఒకదారీ అయారు. ఈ ఒళ్లుపట్టేవాడు\nజూదం మరిగాడు. జూదంలో అతను ఒక\nమనిషికి పది బంగారుకాసులు బాకీపడ్డాడు.\nఆ బాకీదారు ఎదురయేసరికి తప్పించుకునే\nటందుకు వసంత సేన ఇంట్లోకి దూరాడు.\nవసంతసేన అతని కథ అంతా విని\nబాకీ తీర్చగలందులకు అతనికి ధనం ఇస్తూ,\n\" ఇది చారుదత్తుడే ఇచ్చినట్టు భావించి\nతీసుకోండి,” అన్నది.\nఆ మనిషి వెళ్ళాడో లేదో, వసంతసేన\nనౌకరు పరిగెత్తుకుంటూ వచ్చి ఒక వింత\nచెప్పాడు. భద్రకపోతమనే ఏనుగు కొలను\nనుంచి అతి వేగంగా తిరిగి వస్తూ, కాషాయ\nవస్త్రాలు ధరించిన ఒక సన్యాసిని చూసి,\nఉద్రేకం చెంది, అతనిని తొండంతో పట్టు\nకుని అటూ ఇటూ విసరసాగిందట. అక్కడ\nఉన్న జనమంతా, \"చచ్చాడు! చచ్చాడు!\"\nఅని కేకలు పెట్టారట. ఆ సమయంలో\nవసంతసేన నౌకరు ధైర్యంగా ఏనుగును\nసమీపించి తన పిడికిలితో గుద్ది దానిని పార\nదోలి, సన్యాసిని కాపాడాడు. అందరూ వాణ్ణి\nమెచ్చుకున్నారట, కాని ఎవరూ బహూళ\nరించలేదుట. ఆ స మయానికి అటుగా\nవచ్చిన ఒక సలక్షణుడైన యువకుడు\nఆ నౌకరుకు ఏ ఉంగరమైనా ఇద్దామని\nతడువుకుని, ఏమీ దొరకక తనమీద ఉన్న\nపై బట్ట ఇచ్చాడట.\n\"ఇదుగోనమ్మా, ఆయన ఇచ్చిన పైబట్ట!”\nఅన్నాడు నౌకరు. అది చారుదత్తుడిదని\nవసంతసేన గుర్తించింది. ఆ సమయంలోనే\nచారుదత్తుడు పైబట్ట లేకుండా వీధివెంట\nనడిచిపోతూంటే ఆమె పిట్టగోడ వద్ద నిల\nబడి అతను కనుచూపుమేర దాటిపోయే\nదాకా చూసింది.\nఅష్టమినాటి అర్ధరాత్రిదాకా వీణపాట\nవిని చారుదత్తుడూ, మైత్రేయుడూ ఇంటికి\nతిరిగి వచ్చారు. రదనిక తన యజమాని\nచెప్పినప్రకారం వసంత సేన నగలపెట్టె\nతెచ్చి ఇచ్చింది. ఆ పెట్టె తీసుకుని జాగ\nర్తగా దగ్గిర ఉంచుకోమని మైత్రేయుడితో\nచారుదత్తుడన్నాడు.\n\"దీన్ని లోపల ఇంట్లో ఎందుకు దాచి\nపెట్టవు?” అన్నాడు మైత్రేయుడు.\n\"మూర్ఖుడా, నా భార్య చూడదా?”\nఅన్నాడు చారుదత్తుడు.\n\"ఏంచేస్తాం? ఇది ఎలాగూ దొంగల\nపాలే!\" అనుకుంటూ మైత్రేయుడు ఆ నగల\nపెట్టె తీసుకున్నాడు. ఇద్దరూ పడుకున్నారు.\nచారుదత్తుడికి వెంటనే నిద్రపట్టింది. మైత్రే\nయుడు కలతనిద్రలో పక్కమీద అటూ\nఇటూ పొర్లసాగాడు.\nఆ రాత్రే చారుదత్తుడి ఇంటికి ఒక దొంగ\nకన్నంవేసి లోపల ప్రవేశించాడు. ఆ దొంగ\nపేరు సజ్జలకుడు. ఈ సజ్జలకుడు చొరవిద్య\nనేర్చినవాడే అయినా అది వృత్తిగా గలవాడు\nకాడు. అతను వసంతసేన దాసి అయిన మద\nనికను ప్రేమించాడు. ఆమెను దాస్యవిముక్తు\nరాలిని చేసి పెళ్లాడాలని అతని ఉద్దేశం.\nకొంత ధనం తెచ్చి ఇస్తేతప్ప వసంతసేన\nమదనికకు స్వాతంత్య్రం ఇవ్వదు. అందు\nకోసం అతడు దొంగతనానికి బయలుదేరాడు.\nఅయితే అతను చారుదత్తుడి ఇంట్లోకి\nప్రవేశించగానే అది పేద ఇల్లని తెలిసి\nపోయింది. మోసంచేత ధనం సంపాదించే\nవర్తకుల ఇళ్లలో దొంగతనం చెయ్యటానికి\nసజ్జలకుడికి అభ్యంతరం లేదుగాని, పేద\nవాళ్ల ఇళ్లంటే అతనికి కనికరం ఉన్నది.\nఅతను వెళ్లిపోదామనుకుంటుండగా మైత్రే\nయుడు, \"ఈ నగలపెట్టె తీసేసుకుందూ,\nనన్ను చంపకా!\" అన్నాడు.\nనగలపెట్టె అనే మాట చెవినపడింది.\nఆ మాట్లాడిన మనిషి మేలుకుని లేడనీ,\nఅతని చెయ్యి ఒక బంగారు పెట్టెమీద ఉన్న\nదనీ సజ్జలకుడు చూశాడు. వెంటనే అతను\nఒక డబ్బీ తెరిచి రెక్కలపురుగు నొకదాన్ని\nవిడిచిపెట్టాడు. అది వెళ్లి దీపం ఆర్పేసింది.\nమైత్రేయుడు చప్పున నిద్ర మేలుకుని,\n\"అయ్యో, దీపం ఆరిపోయింది! ఇదుగో,\nచారుదత్తా, ఈ నగలపెట్టె తీసుకో, దీని\nమూలంగా నిద్రపట్టక భయపడి చస్తున్నాను.\nతీసుకుంటావా, శపించనా?” అన్నాడు.\nఆ చీకటిలో సజ్జలకుడు మైత్రేయుడి\nచేతినుంచి నగలపెట్టె అందుకున్నాడు.\n\"అమ్మయ్య, ఇక సుఖంగా నిద్రపోతాను,”\nఅనుకుంటూ మైత్రేయుడు మళ్లీ నిద్ర\nపోయాడు. ఇంతలో తెల్లవారుజాము నగారా\nమోగింది. సజ్జలకుడు వెళ్లిపోయాడు.\nమరికాస్సేపటికి చారుదత్తుడి దాసి రద\nనిక, \"మైత్రేయా, మైత్రేయా! దొంగలు\nఇంటికి కన్నం వేశారు,\" అంటూ వచ్చింది.\n\"ఏదీ, ఏదీ?\" అంటూ మైత్రేయుడు వెళ్ళి\nచూసి, ఈ \"శుభవార్త” చారుదత్తుడికి\nచెప్పి, \"చూశావా, నేనేమో వెర్రివాణ్ణను\nకుంటావు! రాత్రి నేనా నగల పెట్టెను\nనీ కిచ్చెయ్యటం ఎంత మేలయిందో\nచూడు!” అన్నాడు.\n\"నా కివ్వందే?” అన్నాడు చారుదత్తుడు.\nదొంగవాడు వచ్చి, వసంతసేన చారుదత్తుడి\nవద్ద దాచబెట్టిన నగలపెట్టె కాస్తా ఎత్తుకు\nపోయినట్టు స్పష్టమయింది.\n\"అందరూ నన్నే అనుమానిస్తారు!\nఎవరో దొంగలు ఎత్తుకుపోయారని పేదవాడు\nనిజం చెబితేమాత్రం నమ్మేదెవరు?” అను\nకున్నాడు చారుదత్తుడు. జరిగిన సంగతి\nచారుదత్తుడి భార్యకు తెలిసింది. ఆమెవద్ద\nపుట్టింటివారిచ్చిన ముత్యాల హారం, లక్ష\nవిలువచేసేది ఉన్నది. పోయిన నగల\nపెట్టెకు బదులుగా ఆ హారాన్ని వసంత\nసేనకు అందజేయమని మైత్రేయుడి\nకిచ్చి పంపింది.\nమైత్రేయుడు హారం తెచ్చి చూపగానే\nచారుదత్తుడు తన భార్య ఔదార్యం చూసి\nకంట తడి పెట్టాడు.\nవసంతసేన తన ఇంట కూచుని చారు.\nదత్తుడి చిత్తరువు చిత్రిస్తున్నది. ఇంతలో\nశ కారుడు ఆమెకోసం నగలూ, బండీ\nపంపాడు. ఆ సంగతి చెప్పవచ్చిన దాసిని\nవసంతసేన తిట్టి పంపింది. అంతలో సజ్జ\nలకుడు వచ్చి అవతలనుంచి మదనికను\nపిలిచాడు. మదనిక వెళ్ళింది. పక్కనుంచి\nవారి సంభాషణ వసంతసేన చెవినిబడింది.\nసజ్జలకుడు మదనికతో, \"నీకు దాస్య\nవిముక్తి చెయ్యటానికి చారుదత్తుడనే ఆయన\nఇంట దొంగతనం చేసి ఈ నగలపెట్టె ఎత్తుకు\nవచ్చాను. వీటిని మీ యజమానురాలికిచ్చి\nదాస్యవిముక్తురాలివికా!” అన్నాడు.\nమదనిక ఆ నగల పెట్టెను గుర్తించి, అది\nవసంతసేనదేనని అతనికి చెప్పింది.\n\"ఏం ప్రారబ్ధం వచ్చిపడింది! ఇప్పుడేం\nచెయ్యమంటావు?” అన్నాడు సజ్జలకుడు\nకుంగిపోయి.\n\"మాట్లాడకుండా లోపలికి వెళ్ళి ఈ\nపెట్టెను వసంతసేన కిచ్చి, మీ యజమాని\nఅయిన చారుదత్తుడు ఇయ్యమన్నాడని\nచెప్పు,” అన్నది మదనిక.\nఈ లోపుగానే మైత్రేయుడు ముత్యాల\nహారం తీసుకుని వసంతసేన ఉండేచోటికి\nవచ్చి, \"మా చారుదత్తుడు బుద్ధిమంతు\nడనుకుని నీ నగలపెట్టె తెచ్చి అతనివద్ద\nదాచబెట్టావు. దానిని అతను కాస్తా జూదంలో\nపోగొట్టుకున్నాడు. దానికి ప్రత్యామ్నాయంగా\nఈ ముత్యాలహారం నీకు పంపాడు\nపుచ్చుకో!” అన్నాడు.\n\"సరే ఇవ్వండి,\" అన్నది వసంతసేన.\nమైత్రేయుడు వెళ్లాడో లేదో, మదనిక\nవచ్చి, \"అమ్మా, మిమ్మల్ని చూడటానికి\nచారుదత్తుడుగారి మనిషి వచ్చాడు.” అని\nచెప్పింది. సజ్జలకుడు లోపలికి వచ్చి వసంత\nసేనకు నగలపెట్టె ఇస్తూ, \"మా యజమాని\nమీ కిది ఇచ్చి రమ్మని పంపారు. వారిది\nచాలా పాతకాలపు ఇల్లు. దొంగల భయం\nజాస్తి,” అన్నాడు.\n\"ఈ నగలపెట్టెను తీసుకుపోయి మీ\nయజమాని కిచ్చి, మరికొద్ది రోజులపాటు\nఆయన వద్దనే ఉంచమను,” అన్నది\nవసంత సేన.\n\"అమ్మో, అది నావల్ల కాదు!\" అన్నాడు\nసజ్జలకుడు.\n\"ఎందుకు నీవల్ల కాదో నాకు తెలుసును.\nనువు దీనిని వారి ఇంటినుంచి దొంగిలించి\nతెచ్చావు!” అన్నది వసంతసేన. సజ్జలకుడు\nకొయ్యబారిపోయాడు.\nవసంతసేన మదనికకు నగలు పెట్టి,\nబండి తెప్పించి, \"మీరిద్దరూ బండి ఎక్కి\nవెళ్లిపోయి పెళ్లాడండి. ఇతన్ని చెడుమార్గం\nనుంచి తప్పించిన కారణంచేత ఇతనికి\nభార్య కావటానికి అర్హురాలివే!” అన్నది.\nతరవాత వసంత సేన చతురిక అనే దాసిని\nపిలిచి, \"పదవే, చారుదత్తుడి ఇంటికి వెళ్లి\nఈ ముత్యాలహారం ఇద్దాం,” అన్నది.\n\"అమ్మగారూ, పెద్ద వర్షం రాబోతున్నది,”\nఅన్నది చతురిక.\n\"నాకు ఎదురు చెబుతావుటే!” అన్నది\nవసంతసేన.\n\"లేదు, అమ్మగారూ ! పదండి!” అన్నది\nచతురిక. ఇద్దరూ చారుదత్తుడి ఇంటికి\nబయలుదేరారు...",
            "book_page_end": 32
        },
        {
            "title": "క్షీరసాగరమథనం (గే)",
            "book_page_start": 37,
            "pdf_page_start": 51,
            "pdf_page_end": 54,
            "author": "ఉత్పల సత్యనారాయణాచార్య",
            "genre": "పౌరాణికం",
            "moral": "శత్రువులతోనైనా సహకరించడం ద్వారా అమృతాన్ని పొందవచ్చు. (Temporary alliances can lead to great gains.)",
            "keywords": [
                "దేవేంద్రుడు",
                "బలిరాజు",
                "విష్ణువు",
                "క్షీరాబ్ది",
                "అమృతం",
                "బ్రహ్మదేవుడు"
            ],
            "characters": [
                "ఆంగీరసుడు",
                "ఇంద్రుడు",
                "బ్రహ్మదేవుడు",
                "విష్ణుమూర్తి",
                "బలిభూపతి",
                "దైత్యులు",
                "దేవతలు"
            ],
            "locations": [
                "స్వర్గలోకం",
                "పాల సంద్రం (క్షీరాబ్ది)"
            ],
            "content": "ద్వితీయాశ్వాసము :\nఆంగీరసుతో ఇంద్రుడు\nఅడవుల బడి పోయినాడు;\nఆకలములు తిని ఆకలి\nపోకార్పగ సాగినాడు.\nఆతని దురవస్థల కని\nఆంగీరసు డెంతో వగచి,\n\"భగవంతుని దయలేనిది\nపడయలేము సౌఖ్యములను.\nబ్రహ్మాదులు అతని దయకు\nపడిగాపులు వడి యుందురు;\nఆతని కొక యజ్ఞములే\nప్రీతిని కలిగింపగలవు.\nకావున, ఓ దేవేంద్రా !\nనీవిక పలు యజ్ఞములను\nచేసి, విష్ణు దయను పొంది\nచెండాడుము రక్కసులను,”\nఅని చెప్పిన, దేవేంద్రుడు\nఆంగీరసు తోడ్పాటున\nనూర్లకొలది యాగములను,\nనోముల నెన్నో నోచెను.\nఅటుపిమ్మట బ్రహ్మ దేవు\nడచ్చట ప్రత్యక్షమయ్యె;\nదేవేంద్రుడు సాగిలపడి\nదీనముగా వేడుకొనెను:\n\"ఇంద్రా! నీ యజ్ఞములకు\nఎంతయొ సంతోషించితి.\nనీ కోరిక నెఱవేర్పగ\nనేనిచ్చట కేతెంచితి.”\n\"ఓ దేవా ! స్వర్గలోక\nమాదిత్యుల కిప్పింపుము !\nబలిని గెలుచు సామర్ధ్యము\nకలిగింపుము నాకు, ప్రభూ!”\nఅని ఇంద్రుడు తన కోరిక\nవినిపింపగ, బ్రహ్మదేవు\nడాలోచన చేసి తుదకు\nఅతనితోడ ఇట్లనియెను :\n\"దుర్వాసుని శాపముచే\nతొలగిపోయె నీ విభవము!\nబలిరాజును ఇంతలోన\nగెలుచుట అది సాధ్యపడదు.\nఅతని తాత భక్తులలో\nఅగ్రేసరుడై యుండెను;\nఆతడు ధర్మాత్ములలో\nఅగ్రగణ్యుడై యుండెను.\nఅతనియందు విష్ణువునకు\nఅమితమైన ప్రేమ గలదు.\nఅదియుగాక ముజ్జగముల\nఅతడేలగ తగినవాడు.\nదేవేంద్రా! నీ కోర్కెను\nతీర్చలేని వాడ నయితి!\nవిష్ణుమూర్తి కిది యెల్లను\nవిజ్ఞాపన మొనరింతము,”\nఅని విధాత వగపుతోడ\nహరినిగూర్చి ప్రార్థించెను;\nసాగిలపడి దేవేంద్రుడు\nజగదీశుని స్తుతియించెను.\nఅంతలోన కోటిసూర్య\nకాంతులు వెఱగొందించెను!\nపక్షీంద్రుని పెనురెక్కల\nపరిసరములు కంపించెను!\nగరుడునిపై విష్ణుమూర్తి\nగగన సీమ కేతెంచెను!\nనలు మొగములతో విధాత\nనారాయణు స్తుతియించెను :\n\"పరమ పురుష! నారాయణ!\nభక్త త్రాణ పరాయణ!\nదేవేంద్రుని కోర్కె నేను\nతీర్చలేక పోయినాడ!\nముజ్జగముల రక్కసులే\nమురియుచు ఏల దొడంగిరి !\nసజ్జనులను బాధించుచు\nజగముల నేప గడంగిరి!\nదితి సుతులకు అపజయమును,\nదివి నీతని కిమ్ము, ప్రభూ!”\nఅని విధాత ప్రార్థింపగ\nహరి యిట్టులు సెలవిచ్చెను :\n\"దైతేయులు గెలుచునట్టి\nతరుణం బిది కానేరదు!\nవారలతో చెలిమిచేసి\nక్షీరాబ్దిని మధియించుడు!\nఅం దమృతము పుట్టగలదు —\nఅది త్రాగిన చావుండదు!\nఆలసింపకిక మీరలు\nపాల సంద్రమును చిల్కుడు!”\nఅని విష్ణువు కరుణతోడ\nఆనతిచ్చి మాయమయ్యె.\nఆ విధమున చేయుమనుచు\nఆ విధాత చెప్పిపోయె.\nబలిభూపతి సాయమునకు\nబయలుదేఱ దేవేంద్రుడు —\nప్రాణము లఱచేత బట్టి,\nభారము హరిపైన బెట్టి!\nత్రోవలోన రక్కసులా\nదేవేంద్రుని చూచినారు ;\nపెడరెక్కలు విఱిచికట్టి\nబడబడ గొనిపోయినారు !\nబలిభూపతి కట్టెదుటను\nనిలబెట్టిరి దేవేంద్రుని.\nఇంద్రుడపుడు బలికి మ్రొక్కి\nఈ రీతిగ విన్నవించె :\n\"దైత్యరాజ! మహాతేజ !\nతమతో ఒక మంచి మాట\nచెప్పుటకై వచ్చినాడ,\nచెలిమిగోరి వచ్చినాడ!\nపాలకడలి చిలికినంత\nపయికి తేలునట అమృతము!\nఆ యమృతము త్రాగువారు\nఅమరులు కాగలవారట!\nబ్రహ్మదేవునకు విష్ణువు\nప్రత్యక్షమ్మయి చెప్పెను;\nబలి కిది ఎఱిగింపుమనచు\nబ్రహ్మ నన్ను పంపించెను !\nపాల కడలి చిలుకుటకై\nపంపించుము నీ వారిని,\nమేముకూడ చనుదెంతుము\nస్వామికార్య మొనరింతుము!”\nఅని పలికిన బలిభూపతి\nఅట్లేయని సమ్మతించె;\nపాలవెల్లి మథియింపగ\nభటులకెల్ల ఆనతిచ్చె !\nరండు రండు దైత్యులార !\nరారండని రాజభటులు\nతప్పెటలను మ్రోగించిరి,\nదండూరా వేయించిరి.\nవజ్రదంష్ట్ర, కాలనాభ,\nవైరోచన దైతేయులు\nగజగజమని భూమి వణక\nకదలి వచ్చినారప్పుడు,\nవైశ్వానర, వరుణానిల\nవసువు, లష్టదిక్పాలురు\nదేవతలకు సాయపడగ\nదిగ్గన నేతెంచి రపుడు.\nపెక్కు వేల దేవ దైత్యు\nలొక్క మొగిని మూగినారు;\nబలి యానతి పాలవెల్లి\nచిలుకుటకై సాగినారు. --(సశేషం)",
            "book_page_end": 40
        },
        {
            "title": "సముద్రరాజు అనుగ్రహం",
            "book_page_start": 41,
            "pdf_page_start": 55,
            "pdf_page_end": 58,
            "author": "కె. సరస్వతి",
            "genre": "జానపద కథ",
            "moral": "అదృష్టం, దైవ సహాయం ఉన్నప్పుడు, తెలివిగా వ్యవహరించడం ద్వారా అపారమైన సంపదను పొందవచ్చు.",
            "keywords": [
                "సాద్కో",
                "సముద్రరాజు",
                "బంగారు చేప",
                "తంబురా",
                "పందెం",
                "వర్తకుడు"
            ],
            "characters": [
                "సాద్కో",
                "సముద్రరాజు",
                "వర్తకులు"
            ],
            "locations": [
                "నవగోరద్ నగరం",
                "సరస్సు",
                "రష్యాదేశం"
            ],
            "content": "పూర్వం రష్యాదేశంలోని నవగోరద్ నగ\nరంలో సాద్కో అనే గాయకుడు ఉండేవాడు.\nనగరంలో ఏ సంపన్నుల ఇంట ఏవిధమైన\nవిందు జరిగినా సాద్కోను పిలిపించి, అతని\nచేత వీరగాధలు పాడించి విని ఆనందించే\nవారు. అతనికి ఆవిధంగా మంచి విందు\nభోజనంతోబాటు కొద్దిగా డబ్బులుకూడా\nముట్టుతూ ఉండేవి.\nసాద్కో పేదవాడు, అయినప్పటికీ అత\nనిని దాదాపు ప్రతిరోజూ ఎవరో ఒకరు ఆహ్వా\nనిస్తూనే ఉండేవారు. కాని ఒకరోజు అతనిని\nఎవరూ ఆహ్వానించలేదు అందుచేత ఆరోజు\nఅతనికి భోజనప్రాప్తి లేకపోయింది. ఆరోజు\nఅతను తన తంబురా తీసుకుని నగరానికి\nదూరంగా ఉండే సరస్సు వద్దకు వెళ్లి, దాని\nఒడ్డున కూచుని తన పాటలు పాడసాగాడు.\nఅతను అలా పాడుతూ ఉండగా సాయం\nకాలం వేళకు ఒక వింత జరిగింది. సర\nస్సులో ఏదో కలవరం చెలరేగింది, నీరంతా\nకెలకబారింది, తాడి ప్రమాణాన అలలు\nలేవసాగాయి. ఈ ఉపద్రవం, చూసి బెదిరి\nపోయి సాడ్కో అక్కడినుంచి పారిపోయి\nరాత్రిలోపుగా నగరం చేరుకున్నాడు.\nఆ రాత్రి గడిచింది. మర్నాడుకూడా\nసాద్కోను ఎవరూ ఆహ్వానించేవారు లేక\nపోయారు. అందుచేత అతను మళ్ళీ తన\nతంబురా తీసుకుని సరస్సు ఒడ్డుకు వెళ్ళి\nకిందటిరోజులాగే పాడసాగాడు. మళ్లీ సాయం\nకాలం వేళకు సరస్సులో ఉపద్రవం చెల\nరేగింది. సాద్కో మళ్లీ భయభ్రాంతుడై పారి\nపోయి ఇల్లు చేరుకున్నాడు.\nమూడోరోజుకూడా సాద్కోను ఎవరూ\nఆహ్వానించలేదు. అతను మూడోనాడుకూడా\nచేసేది లేక సరస్సు ఒడ్డుకు వెళ్లి, తంబురా\nమీటుతూ తన పాటలు పాడుకున్నాడు.\nసాయంకాలమయేసరికి ఎప్పటిలాగే సరస్సు\nకెలకబారటమూ, తాడి ప్రమాణాన కెర\nటాలు రావటమూ జరిగింది గాని, సాద్కో\nఆ కల్లోలాన్ని గమనించలేదు.\nఅంతలోనే అతని ఎదట ఆకాశం ఎత్తున\nఒక ఆకారం వెలిసింది. దాన్ని చూసి\nసాద్కో కొయ్యబారిపోయాడు.\n\" నాయనా, నేను సముద్రరాజును\nమూడురోజులుగా ఈ సరస్సు అడుగున\nనేనూ నా అతిథులూ విందు చేసుకుంటు\nన్నాము. ఈ మూడురోజులూ నీ అద్భుత\nమైన పాటలు మా అందరికీ ఎంతో ఆనం\nదాన్ని చేకూర్చాయి. ఇందుకు ప్రత్యుప\nకారంగా నీకొక సహాయం చేద్దామని ఇలా\nవచ్చాను. రేపటినుంచీ నీకు యధాప్రకారం\nగొప్పవాళ్ల ఇళ్లకు పిలుపులు వస్తాయి. రేపే\nఒక గొప్ప ఇంట విందు జరుగుతుంది.\nదానికి నగరంలో ఉండే కోటీశ్వరులూ వర్త\nకులూ వస్తారు. అందరూ బాగా తిని, తాగి\nప్రగల్భాలు పలుకుతారు. అప్పుడు నువు\nకూడా ఒక విషయం చెప్పు. ఆదేమిటంటే,\nఈ సరస్సులో బంగారు రెక్కల చేప\nలున్నాయి. ఆ మాట నువు చెప్పావంటే\nఎవరూ నమ్మరు. నీమీద పందాలు వేస్తారు.\nఅన్ని పందాలకూ ఒప్పుకో. తరువాత నువు\nసన్నటి పట్టుదారాలతో అల్లిన చిన్న వల\nతెచ్చి సరస్సులో వెయ్యి. అందులో బంగారు\nరెక్కలు గల చేపలు పడేటట్టు నేను చేస్తాను.\nనువు పందాలు గెలుచుకుని సంపన్నుడివి\nఅవుదువుగాని!” అన్నాడు సముద్రరాజు.\nఆయన అంతర్ధానం కాగానే సాద్కో తన\nతంబురా తీసుకుని ఇంటికి తిరిగి వచ్చాడు.\nసముద్రరాజు చెప్పినట్టే మర్నాడు ఒక రాజు\nగారి ఇంటికి రమ్మని సాద్కోకు ఆహ్వానం\nవచ్చింది. అక్కడ పెద్ద విందు జరిగింది.\nదానికి నగరంలో ఉండే కోటీశ్వరులూ,\nసముద్రవ్యాపారం చేసే వర్తకులూ వచ్చారు.\nవిందు సమయంలో సాద్కో పాటలు\nపాడాడు. వాటిని విని అందరూ తన్మయు\nలయినారు. తరవాత అతిథులు తాగ నారం\nభించారు. ఒకరిని మించి ఒకరు ప్రగల్భాలు\nపలకసాగారు. ఒకడు తన వర్తకాన్ని\nగురించీ, ఒకడు తన భవనాలను గురించీ,\nఒకడు తన భార్య అందం గురించి, ఒకడు\nతన బలపరాక్రమాలను గురించి ప్రగ\nల్భాలు పలికారు.\nసాద్కో అందరిమాటలూ వింటూ\nమౌనంగా ఉండిపోయాడు.\n\"అందరూ మాట్లాడుతుంటే సాద్కో\nమాట్లాడడేం?” అని ఎవరో అడిగారు.\n\" అయ్యా మీరందరూ గొప్పలు చెప్పు\nకుంటున్నారు. చెప్పుకోవటానికి మీకు ఏదో\nఒకటి ఉన్నది. కాని నేను ఏంగొప్ప చెప్పు\nకునేది? నాకేమీ లేదు. అయితే మీకెవరికీ\nతెలియని ఒక రహస్యం నాకు తెలుసును!”\nఅన్నాడు సాద్కో.\n\"ఏమిటది? ఏమిటది?\" అని అందరూ\nఅడిగారు.\n\" మన నగరం వెలపల ఉండే సరస్సులో\nబంగారు రెక్కలు గల చేపలున్నాయి!\"\nఅన్నాడు సాద్కో.\nఈ మాటను ఎవరూ నమ్మలేదు. కొందరు\nఆ మాట అబద్ధమన్నారు. సాద్కో ఈ సంగతి\nకల్పించాడని మరికొందరు అన్నారు. రోజూ\nఎంతోమంది ఆ సరస్సులో వల వేస్తున్నప్ప\nటికీ బంగారు రెక్కలు గల చేప ఎన్నడూ\nఒక్కటికూడా పడలేదన్నారు మరికొందరు.\n\"నేను అబద్ధం ఆడలేదు. నిజమే\nచెప్పాను,” అన్నాడు సాద్కో.\n\"ఆ సరస్సులో బంగారు రెక్కల చేప\nలున్నట్టు రుజువుచేస్తే నగరంలో నాకు గల\nదుకాణాలన్నీ ఇచ్చేస్తాను,\" అన్నా డెక\nపెద్ద వర్తకుడు.\nమిగిలిన వర్తకులంతా పోటీలు పడి\nఆమాటే అన్నారు.\n\" నాకు పందెం ఒడ్డటానికి నా తల తప్ప\nఇంకేమీ లేదు. సరస్సులో బంగారు రెక్కలు\nగల చేపలున్నట్టు రుజువు చెయ్యకపోతే\nనా తల ఇచ్చేస్తాను,” అన్నాడు సాద్కో,\nఅందరూ ఒప్పుకుని సరస్సువద్దకు\nబయలుదేరారు. సాద్కో పట్టుదారాలతో\nఅల్లిన ఒక చిన్న వల మాత్రం తీసుకున్నాడు.\nతనతో పందెం కట్టిన వర్తకులందరినీ\nఒడ్డున నిలబెట్టి సాద్కో నీటిలోకి దిగి వల\nముంచి పైకి ఎత్తాడు. అందులో బంగారు\nరెక్కలు గల చిన్న చేప ఒకటి కొట్టుకుంటూ\nకనిపించింది.\n\"ఇందులో ఏదో మోసం ఉన్నది,”\nఅన్నారు వర్తకులు.\nమోసం ఏమీ లేదని చూపటానికి సాద్కో\nవలనుంచి ఆ చేపను తీసేసి మళ్లీ వలను\nనీటిలో వేసి పైకి లాగాడు. అందులో మరొక\nబంగారు రెక్కల చేప ఉన్నది!\nఈ విధంగా సాద్కో ఎన్నోసార్లు తన\nవలను సరస్సులో వేసి పైకి తీసి, ప్రతిసారీ\nఒక బంగారు రెక్కల చేపను పట్టి వర్తకు\nలకు చూపించాడు.\nనగరపు వర్తకులు ఓడిపోయినట్టు ఒప్పు\nకోక తప్పింది కాదు. వాళ్ళు తమ దుకాణా\nలన్నిటినీ సాద్కో పరం చేసేశారు. సాద్కో\nఆ నగరాని కంతకూ మేటి వర్తకుడై,\nసముద్రవర్తకం చేసి ప్రపంచలోకెల్లా గొప్ప\nధనికుడయాడు.",
            "book_page_end": 44
        },
        {
            "title": "కోణార్క సూర్యాలయం",
            "book_page_start": 59,
            "pdf_page_start": 59,
            "pdf_page_end": 59,
            "author": "చందమామ బృందం",
            "genre": "చారిత్రక వ్యాసం",
            "moral": "N/A",
            "keywords": [
                "కోణార్క",
                "సూర్యాలయం",
                "ఒరిస్సా",
                "నరసింహదేవుడు",
                "వాస్తువైచిత్రీ"
            ],
            "characters": [],
            "locations": [
                "కోణార్క",
                "ఒరిస్సా",
                "పూరీక్షేత్రం",
                "భువనేశ్వరం"
            ],
            "content": "కోణార్క (ఒరిస్సా రాష్ట్రం) వద్ద గల సూర్యా\nలయం మన దేశపు అద్భుతాలలో ఒకటి. ఈ\nఆలయం పూరిక్షేత్రానికి ఈశాన్యంగా 53 మైళ్ల\nదూరంలో ఉన్నది. పూరినుంచి ఇక్కడికి రహదారి\nఉన్నది. భువనేశ్వరం నుంచి కూడా ఇక్కడికి\nరావచ్చు. ఈ దారి 40 మైళ్లు మాత్రమే.\nపూరీ జగన్నాథస్వామి ఆలయాన్ని తెల్ల ఆలయ\nమనీ, కోణార్క సూర్యాలయాన్ని నల్ల ఆలయమని\nఅంటారు. ఈ ఆలయాన్ని క్రీ. శ. 1238-1264\nమధ్య ఓడ్రరాజు మొదటి నరసింహదేవుడు\nనిర్మింప జేశాడు. ఈ ఆలయం ఒకప్పుడు బ్రహ్మాండ\nమైన ప్రమాణం కలిగినదై ఉండాలి. ఎందుకంటే\nఆలయమంతా శిథిలమై పోగా ఈనాడు మిగిలి\nఉన్న ముఖభాగమే ఎంతో పెద్దదిగా ఉండి, చుట్టు\nపక్కల ఎంతో దూరానికి కానవస్తున్నది.\nఈ ఆలయం మీద సహజ ప్రమాణం గల\nసింహాలూ, ఏనుగులూ, అనేక ప్రతిమలూ అద్భు\nతంగా చెక్కి ఉన్నాయి. హిందూ ఆలయాలు\nవేటిలోనూ ఇలాటి ప్రతిభ గల కళా, శిల్పమూ,\nవాస్తువైచిత్రీ కనిపించదని ప్రవీణులు భావిస్తున్నారు.",
            "book_page_end": 59
        },
        {
            "title": "పునర్వివాహం (బే.క.)",
            "book_page_start": 46,
            "pdf_page_start": 60,
            "pdf_page_end": 64,
            "author": "చందమామ బృందం",
            "genre": "బేతాళ కథ",
            "moral": "పరిస్థితులు అనుకూలించనప్పుడు లేదా తెలియని ప్రమాదం జరిగినప్పుడు, దైవ నిర్ణయాన్ని లేదా అదృష్టాన్ని నమ్మడం జరుగుతుంది.",
            "keywords": [
                "విక్రమార్కుడు",
                "బేతాళుడు",
                "సుజాత",
                "పురందరుడు",
                "మిళిందుడు",
                "పునర్వివాహం"
            ],
            "characters": [
                "విక్రమార్కుడు",
                "బేతాళుడు",
                "ఉదయసేనుడు",
                "సుజాత",
                "పురందరుడు",
                "మిళిందుడు"
            ],
            "locations": [
                "వజ్రశిలానగరం",
                "కాళికాలయం",
                "శ్మశానం"
            ],
            "content": "పట్టు విడవని విక్రమార్కుడు చెట్టువద్దకు\nతిరిగి వెళ్ళి, చెట్టు నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు శవం\nలోని బేతాళుడు, \"రాజా, వాగ్దానం నిల\nబెట్టుకోవటంలో నీ కున్నంత దీక్ష అందరికీ\nధర్మాచరణలో ఉంటే ఎంత బాగుండును.\nఉదయసేనుడి కుమార్తె అయిన సుజాత\nవంటి శీలవతికూడా పునర్వివాహం చేసు\nకున్నదిగద. శ్రమ తెలియకుండా ఉండ\nగలందులకు నీ కామె కథ చెబుతాను విను,\"\nఅంటూ ఈవిధంగా చెప్పసాగాడు :\nపూర్వం వజ్రశిలానగరంలో ఉదయ\nసేనుడనే కులీన క్షత్రియుడుండేవాడు.\nఆయనకు సుజాత అని ఒక కుమార్తె\nఉండేది. ఆమెకు యుక్తవయసు రాగా\nఉదయసేనుడు సంబంధాలు విచారిస్తూ\nఒక్కటీ నచ్చక తలకిందులై పోసాగాడు.\nకాని సుజాతను పురందరుడనే ఒక\nసామాన్య క్షత్రియ యువకుడు ప్రేమించి\nపెళ్లాడగోరాడు. అతను ముందుగా ఉదయ\nసేనుడితో మాట్లాడి ఆయనకు తన కోరిక\nతెలియజేశాడు. అయితే అతనికి తన\nకుమార్తె నివ్వటానికి ఉదయసేనుడు సుత\nరామూ సమ్మతించలేదు. \"మీ వంశ\nమేమిటి? నీ హెూదా ఏమిటి? నా కుమా\nర్తెను ఏ రాజకుమారుడో, ఏ మహా వీరుడైన\nసేనాధిపతో చేసుకోవలిసిందే తప్ప నీలాటి\nఅనామకుడు పెళ్ళాడటం ఎన్నటికీ జర\nగదు!” అన్నాడాయన పురందరుడితో.\nపురందరుడు అంతటితో హతాశుడైపోక\nసుజాతకు ఆమె దాసిద్వారా తన కోరిక\nతెలియజేశాడు. పేరుప్రతిష్ఠలు గల భర్తను\nచేసుకోవటంకంటె తనను నిజంగా ప్రేమిం\nచినవాణ్ణి చేసుకోవటం సుజాతకు ఉచిత\nమనిపించింది. తాను పురందరుణ్ణి బహి\nరంగంగా పెళ్ళాడటానికి తండ్రి ఒప్పుకోడు\nగనక రహస్యంగా ఇంటి నుంచి వెళ్ళిపోయి\nపురందరుడికి భార్య అయిపోవటానికి ఆమె\nసంసిద్ధురాలయింది.\nఈ సంగతి తెలియగానే పురందరుడు\nపరమానందం చెంది, తమ వివాహానికి\nముహూర్తం పెట్టించి, వజ్రశిలానగరానికి\nమూడుకోసుల దూరాన నట్టడవిలో ఉన్న\nకాళికాలయం ఆవరణలో పెళ్ళి జరిగే\nటందుకు ఏర్పాట్లు చేసి వివరాలన్నీ సుజా\nతకు తెలిపాడు.\nపురందరుడు పెళ్ళి ప్రయత్నాలు చెయ్య\nటానికి మరొక గ్రామం వెళ్ళాడు. పెళ్లిరోజు\nసాయంకాలమే అతను పురోహితుణ్ణి, ఒక\nముత్తయిదువునూ, బోయీలతో ఒక\nమేనానూ కాళికాలయానికి పంపాడు. ఆ\nగ్రామానికి కాళికాలయం ఆరుకోసుల\nదూరం ఉన్నది. అతను జాము పొద్దు\nపోయి తన గుర్రంమీద కాళికాలయానికి\nబయలుదేరాడు. ముహూర్తం అర్ధరాత్రి\nదాటి నాలుగు గడియలకు.\nఆ రాత్రి సుజాత మామూలుగానే\nభోజనంచేసి వెళ్ళి పడుకున్నది. ఆమె దీపం\nఆర్పేసింది కాని నిద్రపోలేదు. త్వరలోనే\nఆమె దాసి కిటికీ వద్దకు వచ్చి, \"అమ్మా,\nగుర్రం సిద్ధంగా ఉన్నది. అందరూ నిద్ర\nపోతున్నారు!\" అన్నది. సుజాత బయటికి\nవెళ్ళింది. ఆమె, దాసి కలిసి గుర్రం ఎక్కి\nకాళికాలయానికి బయలుదేరారు. వారు\nకాళికాలయానికి చేరబోయే సమయానికి\nపెద్ద హెూరుగాలి సాగింది. దానితోబాటు\nవానకూడా ఆరంభమయింది.\nఈ తుఫాను ఆరంభమయే సమయానికి\nపురందరుడు అప్పుడే అరణ్యంలోకి ప్రవే\nశించాడు. గాలికి చెట్లు విరిగి పడి దారులన్నీ\nమూసుకుపోయాయి. లేని దారులు చేసు\nకుంటూ అతను తన గుర్రాన్ని ముందుకు\nనడిపించాడు. అంతకంతకూ తుఫాను\nఉధృతం హెచ్చి ప్రయాణం అసంభవ\nమవుతున్నది. అతను ఆ అడవిలో అలా\nపడి దిక్కు తెలియకుండా ఎంత సేపు తిరి\nగాడో తెలియదు. గుర్రం అలిసిపోయింది.\nచేసిన ప్రయత్నమంతా వృధా అయిపోతున్న\nదనే బెంగతో అతనుకూడా మానసికంగా\nనీరసించిపోయాడు.\nకొంతసేపటికి తుఫాను తగ్గిపోయింది.\nతూర్పు తెల్లవారసాగింది. ఆ మసక వెలు\nగులో అరణ్యమంతా భీభత్సంగా ఉంది.\nఅతను సూర్యోదయంవేళకు ఎలాగో కాళి\nకాలయం చేరుకున్నాడు. కాని అక్కడ\nఎవరూ లేరు!\nఅయితే ఆ రాత్రి కాళికాలయంలో\nసుజాతకు మాత్రం పెళ్లి అయిపోయింది.\nపెళ్ళిమూహూర్తం మించిపోతున్నదని\nఅందరూ ఆందోళనపడుతూండే సమ\nయంలో అక్కడికొక యువకుడు వానదెబ్బ\nతిని గుర్రంపైన వచ్చాడు. \"పెళ్ళికొడుకు\nవచ్చాడు! వచ్చాడు!\" అన్నారు. ఆరుతూ\nవెలుగుతూ ఉన్న గుడ్డి దివిటీ వెలుతురులో\nపురోహితుడు వారిద్దరికీ పెళ్లి చేసేశాడు.\nపెళ్లికొడుకు తన మెడలో పుస్తె కట్టబోతున్న\nసమయంలో సుజాత తల ఎత్తి చూసి,\n\"ఈయన కాదు!\" అన్నది. మరుక్షణం ఆమె\nస్పృహతప్పి పడిపోయింది.\nతెల్లవారేలోపుగా సుజాతను దాసీది\nఎలాగో ఇల్లు చేర్చింది. అదిమొదలు రెండు\nవారాలపాటు ఆమె తీవ్రమైన జ్వరంతో\nతీసుకున్నది. ఆమె విషయం విచారించి\nపోవటానికి వచ్చిన పురందరుడు ఆమె\nదాసితోకూడా మాట్లాడలేకపోయాడు. పెళ్ళి\nకొడుకు ఏమైపోయాడో ఎవరికీ తెలియదు.\nఇంతలో ఆ రాజ్యానికీ పరిసర రాజ్యానికీ\nమధ్య యుద్ధం వచ్చింది. పురందరుడు ఆ\nయుద్ధంలో పాల్గొనబోయాడు. అందులోనే\nఅతను చనిపోయాడు.\nసుజాత వ్యాధి నుంచి కోలుకున్నదిగాని\nవెనకటి మనిషిమటుకు కాలేదు. ఆమె\nహృదయం మనోవ్యధతో బరూవెక్కి\nపోయింది. తరవాత కొంతకాలానికి ఆమె\nతండ్రి అయిన ఉదయసేనుడుకూడా మర\nణించాడు. ఆయన యావదాస్తికి ఆమె\nవారసురాలయింది.\nఎందరో గొప్పగొప్పవాళ్ళు ఆమెను\nపెళ్లాడతామని వచ్చారు. ఆమె ఆ విషయం\nమాట్లాడటానికి కూడా నిరాకరించింది. ఆమె\nహితం కోరినవారందరూ, \"ఇలా ఎంత\nకాలం కన్నె చెరలో ఉంటావు?” అని అడి\nగారు. \"నాకు తెలియదు!\" అని ఆమె\nసమాధానం చెప్పింది.\nఇంతలో ఆ నగరానికి ఒక క్షత్రియ\nయువకుడు వచ్చాడు. అతనిపేరు మిళిం\nదుడు. అతనుకూడా యుద్ధంలో గొప్ప పరా\nక్రమం చూపించి ఉండటంచేత రాజుగారి\nదగ్గిర మంచి ఉద్యోగం దొరికింది. ఈ\nమిళిందుడు సుజాతగురించి విన్నాడు, తర\nవాత ఆమెను పరిచయం చేసుకున్నాడు.\nఆమె విషాదగాధ విని అతను మొదట జాలి\nచెందాడు, ఎంతో చక్కనిదీ, బుద్ధిమంతు\nరాలూనూ! సామాన్య యువకుణ్ణి ప్రేమిం\nచింది! అతన్ని పెళ్ళాడటానికి తండ్రి ఒప్ప\nలేదు! తరవాత ఆ యువకుడు కాస్తా\nయుద్ధంలో మరణించాడు! అంతకంటె\nఆమె మనసు విరచటానికి ఇంకేంకావాలి?\nమిళిందుడి జాలి క్రమంగా ప్రేమగా\nమారింది. అతను ఒకనాడు సుజాతతో,\n\"జరిగినదాన్ని గురించి ఎంతకాలం దిగులు\nపడతావు, సుజాతా? నేను నిన్ను ప్రేమిస్తు\nన్నాను. చచ్చిపోయిన పురందరుణ్ణి మరిచి\nపోయి నన్ను పెళ్ళాడినట్టయితే నీకు\nఏ లోటూ లేకుండా అన్ని సౌఖ్యాలూ ఒన\nగూర్చుతాను!” అన్నాడు.\n\"నేను పురందరుణ్ణి మరిచిపోయి చాలా\nకాలమయింది. మీకు నామీద నిజంగానే\nప్రేమ ఉన్నపక్షంలో తప్పక పెళ్ళాడతాను,”\nఅన్నది. వారిద్దరికీ వైభవంగా వివాహం\nజరిగింది.\nబేతాళుడీ కథ చెప్పి, \" రాజా, సుజాత\nచేసిన పని ధర్మబాహ్యంగా లేదా? ఆమె\nఒకణ్ణి ప్రేమించింది. అతను పోయాడు.\nదైవికంగా ఇంకొకణ్ణి పెళ్ళాడింది. అతను\nఏమైనాడో ఎవరికీ తెలియదు. ఆటువంటి\nపరిస్థితిలో సుజాత శీలవతి అయితే మిళిం\nదుణ్ణి పెళ్ళాడుతుందా? ఆమె అలా చెయ్య\nటానికి కారణమేమిటి ? దీనికి సమాధానం\nతెలిసికూడా చెప్పకపోయావో నీ తల పగిలి\nపోతుంది,\" అన్నాడు.\n\"సుజాత ఆ రాత్రి కాళికాలయంలో\nదైవికంగా పెళ్ళాడినది ఈ మిళిందుణ్ణి\nఅయి ఉండాలి! లేకపోతే ఎవరితోనూ తన\nపెళ్ళి గురించి చర్చించని మనిషి ఇతణ్ణి\nపెళ్ళాడటానికి ఒప్పదు!” అన్నాడు విక్ర\nమార్కుడు.\nరాజుకు ఈవిధంగా మౌనభంగం కలగ\nగానే బేతాళుడు శవంతో సహా మాయమై\nమళ్లీ చెట్టెక్కాడు.\n—(కల్పితం)",
            "book_page_end": 50
        },
        {
            "title": "అదృష్టం",
            "book_page_start": 51,
            "pdf_page_start": 65,
            "pdf_page_end": 66,
            "author": "సి. శేషాద్రి",
            "genre": "నీతి కథ",
            "moral": "పురుషుడు, విద్యతో పాటు, అదృష్టం కూడా విజయానికి అవసరం.",
            "keywords": [
                "అదృష్టం",
                "విష్ణుగుప్తుడు",
                "బ్రాహ్మణుడు",
                "తురకవాడు",
                "గుమ్మడికాయ",
                "ముత్యాలు"
            ],
            "characters": [
                "తాతయ్య",
                "పిల్లలు",
                "విష్ణుగుప్తుడు (రాజు)",
                "బ్రాహ్మడు",
                "తురకవాడు"
            ],
            "locations": [
                "వ్యాఘ్రపురం"
            ],
            "content": "రాత్రి భోజనాలు కాగానే తాతయ్య చల్ల\nగాలికి ఆరుబయట పడక కుర్చీ వేసుకుని\nపౌర్ణమి చంద్రుణ్ణి చూస్తూ కూచున్నాడు.\nపిల్లలు చాపలు వేసుకుని ఆయన చుట్టూ\nకూచున్నారు.\nఉన్నట్టుండి తాతయ్య ఒక శ్లోకం\nచదివాడు :\n\"భాగ్యం ఫలతి సర్వత్ర ;\nనవిద్యా నచ పౌరుషమ్—\nకూష్మాండాభ్యంతరే ముక్తా\nస్తురుష్కేణ విలోకితః”\n\"అంటే ఏమిటి, తాతయ్యా ?” అని\nపిల్లలు ఒక్కసారిగా అడిగారు.\nతాతయ్య రొండినుంచి తాపీగా పొడుం\nకాయ తీసి, ఒక్క చిటికెడు పొడుం చేతిలో\nవేసుకుని, దాన్ని పట్టుపట్టి పీల్చి, \"ఆ శ్లోకా\nనికి అర్థమేమిటనా అడుగుతున్నారు?\nచెబుతా వినండి: ఎక్కడనైనా అదృష్టమే\nఫలిస్తుందిసుమా! కేవలమూ విద్య ఉన్నంత\nమాత్రానా, పౌరుషం ఉన్నంత మాత్రానా,\nచాలదు. గుమ్మడి కాయలో ఉన్న ముత్యాలు\nతురకవాడికిగదా కనిపించాయీ అని!”\nఅన్నాడు.\n\"గుమ్మడికాయలో ముత్యాలేమిటి,\nతాతయ్యా?...తురకవాడెవరు తాతయ్యా?...\nఆ కథ ఏమిటో చెప్పవు, తాతయ్యా?”\nఅంటూ పిల్లలు తలా ఒక ప్రశ్నా వేశారు.\n\"కథ చెప్పమనా అడుగుతున్నారు?\nఅయితే వినండి,\" అన్నాడు తాతయ్య....\nఅనగనగా వ్యాఘ్రపురమని ఒక ఊరు.\nదాన్ని విష్ణుగుప్తుడనే రాజు పాలించేవాడు.\nఈయన చిత్రమైన మనిషి. పెద్దలు చెప్పే\nమాటలు నిజమో, కావో అని మధ్య మధ్య\nపరీక్షకు పెట్టేవాడు. ఒకరాత్రి ఆ రాజు\nనిద్ర పట్టక ఏదో ఆలోచిస్తూ ఉండగా ఒక\nశ్లోకం జ్ఞాపకంవచ్చింది. అదేమిటంటే :\n“హరిణాపి, హరేణాపి,\nబ్రహ్మణాపి, సురైరపి,\nలలాట లిఖితా రేఖా.\nపరిమాష్టం నశక్యతే”\nదాని అర్ధమేమిటంటే: బ్రహ్మ విష్ణు\nమహేశ్వరులయేది, దేవతలయేది నొసట\nవ్రాసినదాన్ని తప్పించటం ఎవరికీ సాధ్యం\nకాదూ అని.\nఇది నిజమా, కాదా తేల్చుకోవాలని ఆ\nరాజు ఏంచేశాడంటే ఒక గుమ్మడికాయ\nసంపాదించి, దాని లోపల గుజ్జు ఉపా\nయంగా తీసేసి దానినిండా ముత్యాలు\nనించాడు.\nమర్నాడు తెల్లవారుతూనే ఆయన వద్దకు\nఒక బ్రాహ్మడు రాగా ఆయనకు రాజు ఆ\nగుమ్మడికాయ దానం చేశాడు. అదే సమ\nయానికి ఒక తురకవాడు రాజుగారి దర్శనం\nచేసుకోవచ్చాడు. రాజుగారు ఆ తురకవాడి\nచేతిలో ఒక పావలా పెట్టాడు.\nఆ బ్రాహ్మడూ, తురకవాడూ ఒకే దారిన\nనడవసాగారు. అప్పుడు బ్రాహ్మడు ఏమను\nకున్నాడంటే, \"ఈ గుమ్మడికాయ\nనాకెందుకు? పట్టి మోతచేటు! ఇంటిలో\nబోలెడన్ని గుమ్మడికాయలు ఉండెగదా!”\nఅని.\nఇలా అనుకుని తురకవాడితో,\n\"సాయిబూ, కావలిస్తే నీ దగ్గిరఉన్న\nపావలా ఇచ్చి ఈ గుమ్మడికాయ నువు\nపుచ్చుకో !” అన్నాడు.\nతురక వాడు సరేనని తన పావలా\nబ్రాహ్మడి కిచ్చి ఆ గుమ్మడికాయ పుచ్చు\nకున్నాడు. అతడు ఇంటికి పోయి గుమ్మడి\nకాయను తరిగి చూస్తే, ఇంకేముందీ? దాని\nనిండా ముత్యాలు! తురకవాడు రాజుగారి\nవద్దకు వెళ్లి జరిగినదంతా చెప్పాడు.\n\" నీ అదృష్టం బాగుంది! ఆ ముత్యాలు\nనీవే ఉంచుకో!” అన్నాడు రాజు.\n\"చూశారా? అదృష్టం కలిసిరావాలి!”\nఅన్నాడు తాతయ్య.",
            "book_page_end": 52
        },
        {
            "title": "తఱికొండ",
            "book_page_start": 67,
            "pdf_page_start": 67,
            "pdf_page_end": 67,
            "author": "సూర్యదేవర సూర్యనారాయణ",
            "genre": "స్థల పురాణం",
            "moral": "N/A",
            "keywords": [
                "రాయలసీమ",
                "రాయదుర్గం",
                "నృసింహస్వామి",
                "కాటకము",
                "తఱికొండ"
            ],
            "characters": [
                "లక్ష్మీనరసాంబ",
                "నృసింహస్వామి"
            ],
            "locations": [
                "రాయలసీమ",
                "రాయదుర్గం",
                "ప్రత్తిమిట్ట",
                "తఱికొండ"
            ],
            "content": "రాయలసీమలోని రాయదుర్గమునకు సమీ\nపములో గలదు. ఈ గ్రామమును గురించి\nప్రజలొక గాధను చెప్పుకొందురు :\nపూర్వమొక పర్యాయ ము రాయదుర్గ\nమందు కాటకము సంభవించెను. ప్రజలం\nదరు యొకచోట చేరి జలము, ఆహారము\nదొరుకునట్టి మరియొక చోటికి తరలిపోవ\nతీర్మానించుకొనిరి. ఆ మరుదినముననే\nగ్రామస్థులందరు గృహములను వదలి తమ\nతమ పశువులనెల్ల దోలుకొని కుటుంబములతో\nబయలుదేరిరి. వారట్లు పగలంతయు పయ\nనించి ప్రత్తిమిట్ట యను స్థలమునకు చేరిరి.\nదూరమునుండి నడిచివచ్చిన అలసటచేత\nఆ రాత్రి వారందరు అచటనే, తమ వెంట\nదెచ్చుకొనిన ఆహారపదార్ధముల భుజించి\nనిద్రించిరి. నిద్రపోయేముందు కొందఱు తమ\nబాధలు తీర్చమని నృసింహుని ప్రార్ధించిరి.\nతెల్లవారు ఝామున వారిలో లక్ష్మీనరసాంబ\nయను కాంత తన వాడుకచొప్పున మజ్జిగ\nచిలుకుచుండెనట. ఆమెకు కుండలో యొక\nరాయి తగిలెను. ఆమె మజ్జిగ చేయుట ఆపి,\nకుండలో రాయిని తీయుటకు చేయిబెట్టి వెతు\nకగా నేమియు కన్పించలేదు. మరల మజ్జిగ\nచేయ మొదలిడగా మరల శిల తగిలెను. కాని\nవెతికి చూడగా నేమియు కాన్పించలేదు.\nఆమె విస్మయముతో తన భర్తను లేపి చూపిం\nచగా, అతడును అచ్చెరువు చెంది తోడి\nవారలనందరిని లేపి చూపించగా, వారందరు\nవిస్మితులైరి. ఆ మాయ నెరుగజాలక\nఅందరు నృసింహస్వామిని వేడుకొనిరట.\nఅపుడు వారికి మింటనుండి, \"మీ కష్టములు\nగట్టెక్కించుటకీ తఱకుండలో బుట్టితిని.\nయిచట తిప్పపై నా కాలయము నిర్మింపుడు.\nఈ గ్రామములోనే మీరు నిలిచి గృహములు\nనిర్మించుకొని దీనిని తఱకుండ యని పిలు\nవుడు,\" అను మాటలు వినపడెనట. కొంత\nసేపటికా తఱికుండయందు చూడగా\nనృసింహస్వామి విగ్రహము కనపడెనట.\nఅప్పుడు వారచట ఒక దేవాలయము ను\nనిర్మించి, అండా విగ్రహమును ప్రతిష్ఠించి\nరట. కొంతకాలమునకు ఉచ్చారణ వేగ\nములో తఱకుండ “తఱికొండ” గా మారెనట.",
            "book_page_end": 67
        },
        {
            "title": "తెలివైన గుర్రం",
            "book_page_start": 63,
            "pdf_page_start": 68,
            "pdf_page_end": 70,
            "author": "చందమామ బృందం",
            "genre": "జానపద కథ",
            "moral": "ఇతరుల పరిస్థితిని పూర్తిగా తెలుసుకోకుండా తొందరపడి జోక్యం చేసుకోకూడదు.",
            "keywords": [
                "యోధుడు",
                "వృద్ధురాలు",
                "కోడలు",
                "పులి",
                "సాహసం"
            ],
            "characters": [
                "యోధుడు",
                "వృద్ధురాలు",
                "కోడలు",
                "కొడుకు"
            ],
            "locations": [
                "చీనాదేశం",
                "గ్రామం",
                "అడివి"
            ],
            "content": "పూర్వం చీనాదేశంలో ఒక మహావీరుడుండే\nవాడు. అతను సమస్త అస్త్రాలలోనూ ఎంతో\nనిపుణుడు. అందుచేత అతను బలహీను\nలను బలవంతులైన దుర్మార్గుల బారినుండి\nరక్షిస్తూండేవాడు.\nఒకనాడీ వీరయోధుడు తన ఖడ్గాన్నీ,\nధనుర్బాణాలనూ పట్టుకుని తన గుర్రాన్ని\nఎక్కి రాజధాని నగరానికి బయలుదేరి పగ\nలంతా ప్రయాణంచేసి రాత్రికి మజిలీ స్థలా\nలలో నిలుస్తూ కొన్నాళ్లు ప్రయాణించినాక,\nఒకనాడు దారి తప్పటం జరిగింది. చీకటి\nపడబోతున్నదిగాని మజిలీస్థలం కనిపించ\nలేదు. అందుచేత మన యోధుడు ఒక\nగ్రామం చేరి ఆ రాత్రి అక్కడ ఉండిపోదా\nమనుకున్నాడు.\nఆ గ్రామంలో ఒక ఇంటి ప్రాకార\nద్వారం తెరిచి ఉన్నది. లోపల ఇంట్లోనుంచి\nదీపం వెలుగు కనిపిస్తున్నది. అందుచేత\nమన యోధుడు ఆ ఇంటిముందు గుర్రం\nఆపి, దిగి, దాన్ని నడిపించుకుంటూ ఇంటి\nముందున్న ఆవరణలోకి ప్రవేశించాడు. ఆ\nఆవరణలో మూడు పెద్ద కొండరాళ్ళు తప్ప\nఇంకేమీ లేవు. ఆవరణ అవతల వరసగా\nమూడు గదులూ, వాటికి రెండుపక్కలా\nచెరొక గదీ ఉన్నాయి. ఒక వృద్ధురాలు\nఇంటిమధ్య కూచుని వడుకుతున్నది.\nగుర్రపుడెక్కల చప్పుడు వింటూనే ఆమె\nలేచి వచ్చి మన యోధుణ్ణి ఏంపని అని\nఅడిగింది.\n“అమ్మా, నేను దారితప్పాను. ఈ రాత్రి\nపడుకునేటందుకు కాస్త చోటు ఇప్పించ\nగలరా? తెల్లవారగానే లేచి నాదారిన\nపోతాను,” అన్నాడు యోధుడు.\n\"చోటు ఇవ్వటమూ, ఇవ్వకపోవటమూ\nనా చేతిలో లేదు, నాయనా!” అన్నది వృద్ధు\nరాలు విచారంగా.\n\"ఇంటికైన మగవాళ్ళు ఏరీ? మీరు\nఒంటరిగా ఉన్నారేం?” అని యోధుడు\nఆమెను అడిగాడు.\n\" నేను విధవరాలిని, నాయనా. నాకున్న\nఒక్క కొడుకూ వ్యాపారంమీద తిరుగుతూ\nఉంటాడు,” అన్నది వృద్ధురాలు.\n\"మరి మీ కోడలు ఏదీ?” అన్నాడు\nయోధుడు.\n\"ఎందుకు అడుగుతావు, నాయనా. అది\nపొరపాటున ఆడపుటక పుట్టిందిగాని, దానికి\nఎంతలేసి మగవాళ్ళూ సమంకారు. మనిషి\nజమాజెట్టీలాగుంటుంది, వట్టి కోపిష్టిది.\nఅయినదానికీ కానిదానికీ మండిపడుతుంది.\nతలుచుకుంటే అది నన్ను చిటికెనవేలుతో\nచంపెయ్యగలదు. అందుకని ఎంతో అణిగి\nమణిగి అతి జాగ్రత్తగా ఉంటాను. అయినా\nఅది నన్ను అడుగడుగునా కసురుతూనే\nఉంటుంది. అందుకే నేను నీ కోరిక తీర్చ\nలేని స్థితిలో ఉన్నానని చెప్పాను, నాయనా!”\nఅన్నది వృద్ధురాలు, తన కన్నీరు పైట\nచెంగుతో తుడుచుకుంటూ.\nఇదంతా వినేసరికి యోధుడికి మండి\nపోయింది.\n\"ఎంత విడ్డూరం! ఎంత అన్యాయం!\nఈ గయ్యాళిమనిషి ఎక్కడ? నీకు ఆ\nమనిషి పీడ లేకుండా విరగడ చేసేస్తాను,”\nఅన్నాడు యోధుడు.\nఅనాథ అయిన ఈ వృద్ధురాలిని రక్షించ\nటానికి అతనికి మంచి అవకాశం దొరికింది.\nఅతను తన గుర్రాన్ని ఒక బండరాయికి\nకట్టేసి కత్తిదూసి నిలబడ్డాడు.\n\" ఊరుకో, నాయనా! ఇది నీకు సాధ్య\nమయే పనికాదు. మా కోడలి సంగతి\nనువ్వెరగవు. దానికి ఆడపనులేవీ చేతగావు,\nకానీ రోజూ అది అడివికి వెళ్ళి కర్రపుల్ల\nకూడా సాయం లేకుండా ఏదో ఒక జంతు\nవును ఉత్త చేతులతో చంపి తెస్తుంది,\nవాటిని అమ్మగా వచ్చిన డబ్బుతో మేము\nకాలక్షేపం చెయ్యగలుగుతున్నాము. అందుకే\nనేను దానికి కోపం తెప్పించటానికి వెరు\nస్తాను,” అన్నది వృద్ధురాలు.\nవృద్ధురాలు ఈ మాట అనగానే మన\nయోధుడు కత్తిని మళ్ళీ ఒరలో పెట్టేశాడు.\n\"నా జీవితమంతా ఆనాధలను దుర్మా\nర్గుల బారినుంచి రక్షించటానికి కంకణం\nకట్టుకున్నాను. నీ కోడలుపైన నీ బతుకు\nఆధారపడి ఉందంటున్నావుగనక నేనా\nమెను చంపను! మెత్తగా తన్ని బుద్ధి వచ్చే\nలాగ చేస్తాను!\" అన్నాడు మన యోధుడు.\nమరికొంచెం సేపటిలో కోడలు రానే\nవచ్చింది. ఆమె తన వీపుపైనుంచి ఒక పెద్ద\nపులిని ఆవరణలో పడేసి, \"ముసలిదానా,\nదీపం తెచ్చి, దీన్ని లోపలికి తీసుకుపో!”\nఅని కేక పెట్టింది.\nముసలిది దీపం తెచ్చి దాని వెలుతురులో\nపులిని చూసి బెదిరింది. మన యోధుడి\nగుండెకూడా ఆ చచ్చిన పులి కనబడగానే\nచప్పున చల్లబడింది.\n\"ఆ గుర్రం ఎక్కణ్ణుంచి వచ్చింది?”\nఅని కోడలు అత్తను అడిగింది.\nమన యోధుడు ముందుకు వచ్చి,\n\"ఆ గుర్రం నాదేనండి. నేను రాజధానికి\nప్రయాణమై పోతూ, దారి తప్పానండి.\nమీ గ్రామం చేరేసరికి చీకటి పడిందండి.",
            "book_page_end": 65
        }
    ],
    "statistics": {
        "total_stories": 12,
        "author_counts": {
            "చక్రపాణి": 1,
            "చందమామ బృందం": 6,
            "టి. రాఘవరావు": 1,
            "ఉత్పల సత్యనారాయణాచార్య": 1,
            "కె. సరస్వతి": 1,
            "సి. శేషాద్రి": 1,
            "సూర్యదేవర సూర్యనారాయణ": 1
        },
        "genre_counts": {
            "సంపాదకీయం": 1,
            "పౌరాణికం": 2,
            "సాహసం": 1,
            "నీతి కథ": 2,
            "నాటకం": 1,
            "జానపద కథ": 2,
            "చారిత్రక వ్యాసం": 1,
            "బేతాళ కథ": 1,
            "స్థల పురాణం": 1
        }
    }
}