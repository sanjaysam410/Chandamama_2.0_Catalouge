{
    "book_id": "చందమామ_1960_10",
    "stories": [
        {
            "title": "ఆహ్వానము",
            "book_page_start": 1,
            "pdf_page_start": 15,
            "pdf_page_end": 15,
            "author": "చ క్ర పాణి",
            "genre": "సంపాదకీయం",
            "moral": "ఇతరుల ప్రాణాలు కాపాడటం ఉత్తమ ధర్మం.",
            "keywords": [
                "జీమూతవాహనుడు",
                "నాగానందం",
                "అంతరిక్ష యాత్రలు",
                "బౌద్ధ ధర్మం"
            ],
            "characters": [
                "జీమూతవాహనుడు"
            ],
            "locations": [],
            "content": "తన ప్రాణం ఒడ్డి అయినా ఇతరుడి ప్రాణం కాపాడటం ఉత్తమ ధర్మం అని బౌద్ధులు నమ్ముతారు. ఇటువంటి ధర్మాన్ని అవలంబించిన జీమూతవాహనుడి కథ కథాసరిత్సాగ రంలో బేతాళ పంచవింశతి కథలలో ఉన్నది. దీనిని లోగడ [1955 డిసెంబరు] బేతాళ కథగా ప్రకటించాము. ఇదేకథను శ్రీహర్షుడు \"నాగానందం\" అనే నాటకంగా రచించాడు.\nఇటీవల సోవియెట్ శాస్త్రజ్ఞులు నాలుగున్నర టన్నుల బరువు గల ఒక గోళంలో కుక్కలనూ, ఎలుకలనూ, ఈగ లనూ, మొక్కలనూ, విత్తనాలనూ పెట్టి, అంతరిక్షంలోకి పంపి, ఒకరోజల్లా భూమిచుట్టూ తిరగనిచ్చి, తిరిగి క్షేమంగా భూమిపైకి తెప్పించుకున్నారు. ఇక మనిషి అంతరిక్షంలోకి వెళ్ళే కాలం ఎంతో దూరంలో లేదు. దీపావళిలోగా ఇదికూడా జరుగుతుందని ఆశించుదాం!",
            "book_page_end": 1
        },
        {
            "title": "మహాభారతం",
            "book_page_start": 2,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "పౌరాణికం",
            "moral": "శ్రీకృష్ణుడి యోగమాయ శక్తి అపారం.",
            "keywords": [
                "అర్జునుడు",
                "భీముడు",
                "సాత్యకి",
                "సైంధవుడు",
                "శ్రీకృష్ణుడు"
            ],
            "characters": [
                "అర్జునుడు",
                "భీముడు",
                "సాత్యకి",
                "ధర్మరాజు",
                "ద్రోణుడు",
                "కర్ణుడు",
                "భూరిశ్రవుడు",
                "శ్రీకృష్ణుడు",
                "సైంధవుడు"
            ],
            "locations": [
                "కురుక్షేత్రం"
            ],
            "content": "మహారధుడైన సాత్యకి దారిలో అడ్డు తగి లిన యోధులనూ, సైన్యాలనూ చించి చెండాడుతూ అర్జునుడు యుద్ధంచేసే చోటును సమీపించాడు.\nఅయితే ధర్మరాజుకు అర్జునుడేమయాడో నన్న విచారం పట్టుకున్నది. అర్జునుడికి తోడు వెళ్ళిన సాత్యకి కూడా తిరిగి రాలేదు. ఆయన భీముడితో, \" అర్జునుడి జాడగాని, అతనికోసం వెళ్లిన సాత్యకి జాడగాని తెలియ రాలేదు. నువు వారిద్దరికీ అండగా వెళ్ళు,” అని చెప్పాడు.\nభీముడు ధర్మరాజును కాపాడే భారం ధృష్టద్యుమ్నుడి పైన పెట్టి తానుకూడా రథంలో అర్జున సాత్యకులు వెళ్లిన దిక్కుగా బయలుదేరాడు. అతన్ని ముందుగా ద్రోణుడు అడ్డగించాడు. అర్జున సాత్యకుల లాగే భీముడుకూడా తనకొక ప్రదక్షిణం చేసి ముందుకు సాగిపోతాడని ద్రోణుడు అనుకున్నాడు. కాని భీముడు అలాటిదేమీ చేయకపోగా ఒక బ్రహ్మాండమైన గదను గిరగిరా తిప్పి ద్రోణుడి రథంపైన విసిరాడు. అది చూస్తూనే, ద్రోణుడు రథం పైనుంచి కిందికి దూకేశాడు.\nఆ కౌరవ వ్యూహ ముఖాన భీముడు ధృతరాష్ట్రుడి కొడుకులతో తలపడి భయం కరమైన యుద్ధం చేసి, కుండభేది, సుషే ణుడు, దీర్ఘ నేత్రుడు, బృందారకుడు, అభ యుడు, రౌద్రకర్ముడు, దుర్విమోచనుడు, సుశర్ముడు, సుదర్శనుడు మొదలైనవారిని చంపేశాడు.\nభీముడు అర్జునుడు యుద్ధంచేసే ప్రాంతానికి చేరుకున్నాడు. అంతదూరాన అర్జునుడు కనిపించగానే భీముడు దిక్కులు పిక్కటిల్లే ఒక పెడబొబ్బ పెట్టాడు. అది విని ధర్మరాజు, అర్జునుడు క్షేమంగా ఉన్నా డని గ్రహించి ఎంతో సంతోషించాడు.\nఇక్కడ భీముడికి కర్ణుడు అడ్డుపడ్డాడు. ఇద్దరికీ అతి భయంకరమైన యుద్ధం జరి గింది. చిత్రమేమిటంటే భీముడు విల్లుతో యుద్ధం చేస్తూ కర్ణుణ్ణి ఓడించి విరధుణ్ణి చేశాడు. కర్ణుడు చావుదెబ్బ తిని పారిపోయి కూడా మరొక రథం ఎక్కి వచ్చి మళ్ళీ కలియబడ్డాడు.\nకాని చివరకు భీముడు విరధుడూ, నిరా యుధుడూ అయిపోయాడు.\nఆ క్షణాన భీముడి ప్రాణాలు కర్ణుడి చేతిలో ఉన్నాయి. అయితే కర్ణుడు కుంతికి మాట ఇచ్చిఉన్నాడు : ఒక్క అర్జునుడు తప్ప మిగిలిన పాండవులెవరు తనకు చిక్కినా ప్రాణాలతో పదులుతానన్నాడు. అందుచేత కర్ణుడు భీముణ్ణి బాణంతో పొడుస్తూ, \"తిండిపోతా, హాయిగా ఇంటి పట్టున తింటూ కూచోక మాబోటి యోధు లతో పోట్లాడవస్తావా?” అని ఆక్షేపించాడు.\nభీముడు తోకతొక్కిన తాచులాగా రోషంతో బుసలుకొడుతూ, \"ఓరీ, దుష్టుడా, నా చేతిలో ఇన్నిసార్లు ఓడి పారిపోయి ఏమని గర్విస్తున్నావు? చాతనయితే నాతో మల్లయుద్ధానికి రా! ఆ కీచకుడున్నచోటికి పంపిస్తాను!” అన్నాడు. ఇంతలో అర్జునుడి బాణాలు వచ్చి కర్ణుడికి తగిలాయి. కర్ణుడు భీముణ్ణి విడిచి వెళ్లిపోయాడు. భీముడు సాత్యకి రథమెక్కాడు. అర్జున భీమ సాత్య కులు ఒకచోట చేరుకున్నారు.\nతరవాత సాత్యకికీ భూరిశ్రవుడికీ యుద్ధం జరిగింది. ఈ యుద్ధంలో సాత్యకి నిరా యుధుడయాడు. సాత్యకిని చంపే ఉద్దే శంతో భూరిశ్రవుడు కత్తి ఎత్తేసరికి, అర్జు నుడు సమయానికి ఒక అర్థచంద్రాకారం గల బాణాన్ని గాండీవానికి సంధించి విడిచి భూరిశ్రవుడు ఎత్తిన చెయ్యి తెగవేశాడు. తర వాత సాత్యకి భూరిశ్రవుడి తల నరికేశాడు. భూరిశ్రవుడి హత్య అధర్మంగా జరిగిందని కొందరు కౌరవులు విమర్శించారు. \"నిరా\nయుధుడైన కుర్రవాడు అభిమన్యుడు చచ్చి నప్పుడు మీ ధర్మబుద్ధి ఏమయింది?\" అని సాత్యకి వారిని అడిగాడు.\nత్వరలోనే అర్జునుడి రథం సైంధవుడి కేసి వెళ్ళింది. ఇదిచూసి దుర్యోధనుడు కర్ణుడితో, సైంధవుడికి సహాయంగా రమ్మ న్నాడు. \"భీముడు ఇవాళ నన్ను చాలా పీడించాడు. ఇవాల్టికి ఇక యుద్ధం వద్దను కున్నాను. అయినా నా శక్తికోద్ది అర్జునుడికి అడ్డుపడతాను,\" అన్నాడు కర్ణుడు.\nసూర్యాస్తమానం కావస్తున్నది. కాస్సేపు అర్జునుణ్ణి ముందుకు రానివ్వకుండాచేస్తే అతను చితి పేర్చుకు చస్తాడన్న ఆశతో దుర్యోధనుడూ, కర్ణుడూ, వృషసేనుడూ, శల్యుడూ, కృపుడూ, అశ్వత్థామా అర్జును డితో తలపడ్డారు. భీమ సాత్యకులు అర్జును డికి సహాయంగా ఉన్నారు. ఆ ముగ్గురి తోనూ కర్ణుడు చాలా గొప్ప యుద్ధం చేశాడు. అప్పుడు కృష్ణుడు అర్జునుడితో, \"అర్జునా, సూర్యాస్తమయం గురించి ఏమాత్రమూ విచారించక అవకాశం దొరకగానే సైంధవుణ్ణి చంపెయ్యి,” అంటూ తన యోగమాయచేత చీకటి కలిగించాడు.\nకౌరవవీరుల ఆనందానికి మేరలేదు. వారు సూర్యుడున్నవేపు చూడసాగారు. సైంధవుడుకూడా మెడ నిక్కించి చూశాడు. \"ఇదే సమయం!\" అని కృష్ణుడు హెచ్చ రించగా, అర్జునుడు ఒక దివ్యాస్త్రంతో అతని తల తెగ వేసి, అది భూమిమీద పడకుండా వెళ్ళి సైంధవుడి తండ్రి ఒడిలో పడేలాగు చేశాడు. సైంధవుడి తలను ఎవరైతే భూమిపై పడేస్తారో వారు తల పగిలి చస్తారు. సైంధ వుడి తండ్రి ఇలా శాపం పెట్టాడు. ఆ శాపం ఆయనకే తగిలింది. ఎక్కడో కూచుని తపస్సు చేసుకుంటున్న ఆ ముసలివాడి ఒడిలో పడిన సైంధవుడి తల ఆయన లేవ గానే కింద పడింది. సైంధవుడి తండ్రి తల పగిలి చచ్చాడు.",
            "book_page_end": 4
        },
        {
            "title": "క్షీరసాగర మథనము",
            "book_page_start": 5,
            "pdf_page_start": 19,
            "pdf_page_end": 22,
            "author": "ఉత్పల సత్యనారాయణాచార్య",
            "genre": "పౌరాణికం (గేయం)",
            "moral": "దైవకార్యాన్ని సాధించడానికి కష్టాలను భరించాలి.",
            "keywords": [
                "క్షీరసాగరం",
                "మంథనం",
                "వాసుకి",
                "హాలాహలం",
                "శివుడు",
                "కూర్మావతారం"
            ],
            "characters": [
                "దేవతలు",
                "దానవులు",
                "వాసుకి",
                "విష్ణువు (కూర్మరాజు)",
                "శివుడు",
                "పార్వతి",
                "ఇంద్రుడు",
                "బలిరాజు"
            ],
            "locations": [
                "క్షీరసాగరం",
                "కైలాసం"
            ],
            "content": "అమృతమందు ఆశతోడ\nఅరుదెంచిన నాగేంద్రుని\nతరిగొండకు చుట్టబెట్టి,\nత్రచ్చుటకై కొనిపోయిరి..\nవాసుకి తల నాదిత్యులు\nవహియింపగ, రక్కను లది\nచూచి తాము తోక గొనుట\nనీచముగా భావించిరి.\n\"మేము తోక పట్టుకొనము,\nమీకంటెను తీసిపోము;\nతలభాగము మాకిం,” డని\nదైత్యులు పోట్లాడినారు.\nఇంద్రుడంత లోలోపల\nఎంతయె సంతోషించుచు,\nతలభాగము వారికిచ్చి,\nతమవారికి తోకిచ్చెను.\nవాసుకి తల రక్కసులును\nవాలమ్మును దేవతలును\nతిరుగ గొని తరిగొండను\nతెచ్చి తరువ దొడగినారు.\nమెడనొప్పికి ఆ వాసుకి\nపడగ విప్పి బుసకొట్టెను;\nగిజగిజమని గింజుకొనుచు\nక్రేళ్ళుఱుకుచు గీపెట్టెను.\nభయమున రక్కసులంతట\nపట్టు వదలి పెట్టినారు;\nమందరగిరి బుడబుడమని\nసందరమున మునిగిపోయె.\nఅయ్యోయని వారందఱు\nఅంతులేని దుఃఖమందు\nమునిగి, ఏమి చేయలేక\nమ్రొక్కుకొనిరి దైవమునకు.\nఒక్క పెద్ద తాబే లపు\nడువ్వెత్తుగ బయలువెడలె.\nపాలవెల్లి జలజలమని\nపల్లమ్మున కోడిగిల్లె.\nఆ కూర్మము వీపుమీద\nలోకమెల్ల నిలువవచ్చు,\nఅఖిల జంతు జాలములను\nఅది మ్రింగిన మ్రింగవచ్చు.\nఅంత పెద్ద కూర్మము గని\nవింతపడిరి దైతేయులు;\nశ్రీ విష్ణువుగాగ తలచి\nసేవించిరి ఇంద్రాదులు.\nఅంతలోన కూర్మరాజు\nఅటకు వచ్చి, మందరమును\nఉవ్వెత్తుగ పైకెత్తెను,\nఒక ముత్యపు చిప్పనువలె!\nమందరగిరి పయికి తేల\nఅందఱు ముదమొందినారు;\nఇరువైపుల చేరి వారు\nమరల తరువ సాగినారు.\nతరిగొండయు కుడి యెడమల\nదిరదిరదిర తిరుగుచుండె;\nసంద్ర మపుడు చిమ్మి రేగి\nజల్లుల కురిపించుచుండె.\nపకపకమని నవ్వుకొనుచు,\nఎకసక్కెము లాడుకొనుచు,\nదేవతలును రక్కసులును\nతెగబడి మథియించినారు.\nతెరలి తెర్లి పాలవెల్లి\nనురుగులతో తెట్టగట్ట;\nకలగబాఱి పాలవెల్లి\nనిలుకడతో నిట్టనిలిచె.\nఅమృత మెపుడు పుట్టునొ అని\nఆత్రముతో వారందఱు\nపట్టుదలను విడువకుండ\nపంతమ్మున చిలికినారు.\nఅంతలోన పాలవెల్లి\nఅడుగునుండి విషము వెడలె,\nభుగభుగమని దానితోడ\nపొగ లెగసెను, సెగ లెగసెను!\nవిష వహ్నుల కాగలేక\nవిలవిలమని తన్నుకొనుచు,\nవాసుకి నట వదలిపెట్టి\nవారందఱు పరుగెత్తిరి !\nవిషమొక పెనుభూతమగుచు\nవెంబడించెనని, వారలు\nవెనుక చూపు లేకుండగ\nవేగముగా పరుగెత్తిరి !\nఅలాగున పఱచి వారు\nకైలాసము చేరినారు;\nపరమ శివుని కాళ్ళమీద\nపడి సాగిలి మ్రొక్కినారు !\n\"హరహరహర ! మహాదేవ!\nకరుణింపుము సాంబశివా!\nపాలవెల్లిలో పుట్టిన\nహాలహలము మాన్పు, శివా!”\nఅని వారలు ప్రార్థించిన\nఆనందము పొంది శివుడు,\n\"విషము బట్టి భక్షింతును,\nవిశ్వము రక్షింతు,”ననెను.\nపార్వతి నొడ బఱచి శివుడు\nపాలకడలి కరుదెంచెను,\nవినువీధికి పొంగులెత్తు\nవిషవహ్నుల పరికించెను.\nశివు డప్పుడు మేను పెంచి,\nచేయి సాచి హుంకరించి,\nవిషపు ముద్ద నొడిసిపట్టి\nవెన్నను వలె కబళించెను,\nకడుపున పడకుండ విషము\nకంఠమందు గదియించెను.\n\"జేజే శ్రీకంఠ!\" యనుచు\nశివు నెల్లరు స్తుతియించిరి.\nతన యెదుటను నాట్యమాడు\nపెనుబాముల పైన శివుడు\nగొంతుకలో నిలుపుకొన్న\nకొంత విషము నుమిసిపోయె.\nఆ ఉమ్మిని తిని పాములు\nఅతని వెంట బడి పోయెను—\nనాటినుండి సర్పములకు\nనోట చేదు విషమాయెను.\nఇంద్రాదులు అటుపిమ్మట\nఈశ్వరానుమతిని పొంది,\nక్షీర సాగరమును మరల\nచేరి తరువ సాగినారు.\nఅంతలోన కామధేను\nవను నొక తెలుపైన ఆవు\nఆ సంద్రమునందు పుట్టి\nహంసవోలె పయికి లేచె.\nఆటనుండిన దేవమునులు\nఆ యావును చూచి, తమకు\nదానముగా ఒసగుడనుచు\nదనుజుల ప్రార్థించినారు.\n\"ఆ వక్కఱలేదు మాకు\nఅమృత మొకటె కావలయును,”\nఅని రక్కసు లా యావును\nమునులకిచ్చి పంపినారు.\nవారందఱు కలసి మరల\nక్షీరాబ్దిని చిలుకుచుండ,\nతెల్ల గుఱ్ఱ మొకటి తేల\nదితి కొడుకులు ఉప్పొంగిరి,\n\"బలే గుఱ్ఱ మేతెంచెను !\nబలిరాజున కర్పింతము,”\nఅని దైత్యులు పలుకుచుండ\nవిని దేవత లూరుకొనిరి. -(సశేషం)",
            "book_page_end": 8
        },
        {
            "title": "జ్వాలాద్వీపం-10",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహసం",
            "moral": "శత్రువుల బలహీనతలను గుర్తించి తెలివిగా వ్యవహరించాలి.",
            "keywords": [
                "చిత్రసేనుడు",
                "నాగవర్మ",
                "ఉగ్రాక్షుడు",
                "రాజద్రోహం",
                "కపిలపురం"
            ],
            "characters": [
                "చిత్రసేనుడు",
                "ఉగ్రాక్షుడు",
                "వీరసింహుడు",
                "నాగవర్మ",
                "కాంతిమతి",
                "అమరపాలుడు",
                "కరవీరుడు"
            ],
            "locations": [
                "కపిలపురం కోట",
                "ధవళగిరి",
                "జ్వాలాద్వీపం"
            ],
            "content": "[చిత్రసేనుడూ, ఉగ్రాకుడూ తమ అనుచరులతో కపిలపురం కోటను వశపరుచుకుని, చీకటికొట్లో బంధించబడివున్న కపిలపురం రాజు వీరసింహుణ్ణి బంధవిముక్తున్ని చేశారు. ద్రోహి నాగవర్మ ఎక్కడ? అని వీరసింహుడు ప్రశ్నించాడు. అతణ్ణి పట్టుకునేందుకు తన సేనానాయకుణ్ణి పంపినట్టు చిత్రసేనుడు ఆయనతో చెప్పాడు. తరవాత —]\n\"అవును మహారాజా! ఉగ్రాక్షుడు మాట్లాడే ధోరణి కొన్ని అపోహలకు కారణం అయింది. మీ కుమా ర్తెకూడా అలాంటి అపో హకే గురి అయింది.\" అన్నాడు చిత్రసేనుడు.\nచిత్రసేనుడి మాటలు వింటూనే వీర సింహుడు చాలా ఆశ్చర్యపడ్డాడు. అతడు ఉగ్రాక్షుడికేసి ఓమారు చూసి, చిత్రసేనుడి కేసి తల తిప్పుతూ, \" ఈ ఉగ్రాక్షుడికి నీకూ వున్న సంబంధం యజమానీ సేవకులమధ్య వుండే సంబంధంలాటిదని నేను వినలేదు. నాకు వచ్చిన వర్తమానం మరొకటి. అందు వల్లనే, నాగవర్మ ద్రోహం చేయనున్నాడని ముందుగా తెలిసికూడా, పొరుగురాజువైన నీ సహాయం కోరలేకపోయాను,” అన్నాడు.\nఅతడి మాటలకు కాంతిమతి చిరునవ్వు నవ్వింది. ఉగ్రాక్షడి లో చలనం లేదు. అతడు స్థాణువులా వీరసింహుడికేసి చూస్తూ వుండిపోయాడు. వీరసింహుడు ఓ క్షణ కాలం ఏదో ఆలోచిస్తున్నవాడిలా వూరు కుని, తరవాత ఉగ్రాక్షడితో, \" చిత్రసేనుడు\nచెప్పినదాంట్లో అబద్ధం ఏమీ లేదుకదా, ఉగ్రాక్షా?\" అన్నాడు.\n\"చిత్రసేన మహారాజు చెప్పినదంతా నిజం. ఆయన వివాహం ఆడి, ఎప్పుడు మహారాణిని తెచ్చుకుంటాడా అని నేను ఎదురు చూస్తున్నా ను,” అన్నాడు ఉగ్రాక్షుడు.\nవీరసింహుడు సిగ్గుతో తల వంచుకున్న తన కుమార్తెతో ఏమో అనబోయేంతలో యిద్దరు సైనికులు రొప్పుతూ అక్కడికి పరి గెత్తుకు వచ్చి, \"మహారాజా! నాగవర్మ పెద్ద సైన్యంతో మన కోటను సమీపిస్తు న్నాడు.\" అని చెప్పారు.\nనాగవర్మ పేరు వింటూనే వీరసింహుడు ఉలిక్కిపడ్డాడు. చిత్రసేనుడికి కలిగిన ఆశ్చర్యం అంతా యింతాకాదు. అతడికి ఆ క్షణంలో అనేక అనుమానాలు కలిగినై. నాగవర్మ ధవళగిరిని జయించి తిరిగి యిక్కడికి వస్తున్నాడా? అలాకాక అక్కడ జరిగిన యుద్ధంలో ఓడిపోయి యిక్కడికి పారిపోయి రావటం జరిగితే, తను సైన్యా లతో పంపిన తన సేనానాయకుడు ఎక్కడ వున్నట్టు? ఏది ఏమైనా తను వెంటనే కోట రక్షణకు పూనుకోవటం అవసరం!\n\"ఉగ్రాక్షా! నువ్వు నీ సేవకులతో కోట ద్వారాలను కాపాడు. బురుజులమీద రక్ష ణకు కొంతమంది విలుకాళ్ళను వుంచటం మంచిది. అమరపాలుడెక్కడ?” అన్నాడు చిత్రసేనుడు.\n\"ఆయన స్వయంగా శత్రుసైన్యాల బలం ఏపాటో చూసేందుకు అడవిలోకి వెళ్లాడు,” అని సైనికులు జవాబు చెప్పారు.\n\" ఉగ్రాక్షా, యిక నువ్వు నీ సేవకులతో కోట ద్వారాలను...” అని చిత్రసేనుడు చెప్పబోయేంతలో, ఉగ్రాక్షుడు బిగ్గరగా నవ్వి, \"మహారాజా! ఇంక కోటకు ద్వారాలూ బురుజులూ ఎక్కడ వున్నవి? ఇప్పుడు కోటగోడల్లో ఎక్కడ చూసినా ద్వారాలే.\nనా సేవకులు గునపాలతో గోడ అంతా కన్నాలు వేశారు. కొన్నిచోట్ల గోడను పునా దులతో కూడా ఎత్తివేశారు. ఇక బురుజు లంటారా? అవన్నీ రాళ్ళూ రప్పలుగా కింద భూమిమీద చెల్లాచెదురై వున్నవి. మనం కోటను వశపరుచుకునేందుకు చేసిన భీభత్సం మీరు గమనించినట్టు లేదు,” అన్నాడు.\n\"అలాగా,” అంటూ చిత్రసేనుడు ఆశ్చర్యపోయాడు. \"మనం చిక్కులో పడ్డాం. శత్రువులు మనను అన్నివైపుల నుంచీ ఎదుర్కోవచ్చు. నాగవర్మ యింత త్వరలో ధవళగిరి వద్ద విజయం సంపా యించి యిక్కడికి తిరిగి వస్తాడని నేను వూహించలేదు,” అన్నాడు.\nఅంతలో అమరపాలుడు అక్కడికి పరి గెత్తుకుని వస్తూ, \"ఆ ద్రోహి విజయుడై యిక్కడికి రావటంలేదు మహారాజా, పారి పోయి వస్తున్నాడు. అతడి వెంట వున్న సైన్యంకూడా ఏమంత పెద్దదికాదు. ఆ సైన్యాన్ని వెన్నాడి వస్తూ, దూరంగా కొండల్లో మరొక సైన్యం కనిపించింది. ఆ సైన్యం బహుశా మీ తండ్రిగారిదిగానీ, లేక మీరు సహాయం పంపిన మన సేన గానీ అయి వుంటుంది,” అన్నాడు\nఅమరపాలుడి మాటలు వింటూనే ఉగ్రా క్షుడు భవనం ప్రతిధ్వనించేలా నవ్వాడు. చిత్రసేనుడికి ఎక్కడ లేని ఆనందం కలి గింది. అతడు అమరపాలుడితో, \" అమర పాలా, నువ్వు సైనికులందర్నీ ఒకచోట చేర్చి, నాకోసం వేచివుండు. ఆ ద్రోహిని కోట ముందు మైదానంలోనే సర్వనాశనం చేద్దాం,” అన్నాడు.\n\"నాకొక మంచి యోచన కలిగింది, మహారాజా! మీరు అనుమతించితే చెపు తాను.” అన్నాడు ఉగ్రాక్షుడు.\n\"త్వరగా చెప్పు. ఏమిటది?” అని ప్రశ్నిం చాడు చిత్రసేనుడు.\n\" నాగవర్మను తన అనుచరులతో కోట లోకి అడుగు పెట్టనివ్వటం మంచిది. ఆ తర వాత అతణ్ణి చుట్టుముట్టి, ఒక్కగానొక్క శత్రువైనా పారిపోకుండా మట్టుపెట్టవచ్చు,” అన్నాడు ఉగ్రాక్షుడు.\n\"ఇది మంచి ఉపాయమే మహారాజా!\nవెనకనుంచి తనను సైన్యాలు తరుముతున్న\nవని ఆ ద్రోహికి తెలియంది కాదు. ఈ కోట\nతనకు రక్షణ యివ్వగలదని అతడు యొక్క\nడికి పారిపోయి వస్తున్నాడు. ఇది మన అధీ\nనంలో వుందని అతడు గ్రహించినప్పుడు,\nమనకు దొరక్కుండా మరెటువైపుకైనా\nపారిపోవచ్చు\" అన్నాడు అమరపాలుడు.\n\"అదీ నిజమే!\" అంటూ చిత్రసేనుడు ఓ క్షణకాలం ఆలోచిస్తూ వూరుకుని తర వాత ఉగ్రాక్షుడి కే సి తిరిగి, \" ఒకసారి ఆ శత్రు సైనికుల్ని కోట ఆవరణలోకి ప్రవే శించనిస్తే, వాళ్ళల్లో కొందరైనా రాజ ప్రాసాదంలోకి జొరబడే ప్రమాదం కలగ వొచ్చుగదా?” అని అడిగాడు.\n\"అలాంటి చిక్కు రాకుండా చూసే బాధ్యత నాది, మహారాజా! నా రాక్షస బంట్ల బలం మీకు సాంతం తెలీదు. ఆ నాగవర్మను ఎలాగైనా చేజిక్కించుకుని బలిపెడితే తప్ప లేకపోతే, ఈ ప్రాంతాలకు శాంతి వుండదు. వాడు మనకు దొరక్కుండా పారిపోయాడో, వాడు ఎప్పటికీ మనకు పక్కలో బల్లెమే!” అన్నాడు ఉగ్రాక్షుడు.\n\"బాగా చెప్పావు. ఉగ్రాక్షా!” అంటూ వీరసింహుడు అతణ్ణి మెచ్చుకుని, చుట్టూ వున్న సైనికులతో, \"మీలో ఎవరైనా సరే, ఆ ద్రోహి నాగవర్మను ప్రాణాలతో పట్టి నాకు ఒప్పచెపితే అర్ధరాజ్యం యిస్తాను. తల తెచ్చినవాడికి వెయ్యి బంగారు కాసులు యిస్తాను,” అన్నాడు ఉద్రేకంగా.\n\"అర్ధరాజ్యమా?\" అంటూ రాజకుమారి కాంతిమతి ఆశ్చర్యపోయి, తన తండ్రికేసి చూసింది.\n\"అవును అర్ధరాజ్యమే! ఆ ద్రోహి నన్ను అసమర్ధుణ్ణి చేసి యింతకాలంగా రాజ్యాన్ని అల్లకల్లోలపరచటమే గాక, నన్ను ఈ చీకటి కొట్లో బంధించి నానా హింసల పాలూ చేశాడు,” అన్నాడు వీరసింహుడు.\n\"అయితే, కోటలో పురుగు వున్నట్టు కూడా ఆ నాగవర్మకు తెలియకూడదు. సైనికులందర్నీ వారివారి స్థానాల్లో దాచి వుంచి, వాడు సైన్యంతో కోటలో ప్రవేశించ గానే ఒక్కుమ్మడిగా మీద పడి అందర్నీ యమపురికి ప్రయాణం కట్టించాలి,” అన్నాడు చిత్రసేనుడు.\n\"అవును మహారాజా! ఆ పని, నాకూ అమరపాలుడికీ వదలండి మీరూ, వీర సింహ మహరాజు గారూ, రాజకుమారీ భవనంమీద ఎక్కడైనా వుండి, మా ప్రతాపం తిలకించండి,\" అంటూ ఉగ్రాక్షుడు, తన సేవకులకేసి తిరిగి, \"ఒరే, బంట్లూ, ఎక్కడ?\" అని హుంకరించాడు.\nఅమరపాలుడీ, ఉగ్రాక్షుడీ నాయ కత్వంలో సైనికులూ, రాక్షసులూ కోట లోపలి భవనాల వెనకా, చెట్లచాటునా దాగి వుండే ప్రయత్నాలు చేస్తూండగా, కోట సమీపంలోని అడవిని చేరిన నాగవర్మ, గుర్రంమీద లేచి నిలబడి కోట బురుజుల కేసి చూస్తూ, \"కరవీరా! మనం వూహిం చిందే నిజమయింది. శత్రువులు కోటమీద పడి నానా భీభత్సం చేసి ఎటో వెళ్ళి పోయారు,” అంటున్నాడు.\nఈ కరవీరుడనేవాడు జ్వాలాద్వీపం నుంచి వచ్చిన పులిరాయుళ్ళ నాయకుడు. నాగవర్మ వెంట కొందరు అనుచరులతో ధవళగిరిమీదికి దాడి వెళ్ళి, అక్కడ చిత్ర సేనుడి తండ్రి అయిన తారకేశ్వర మహా రాజువల్ల చావుదెబ్బలు తిని, కపిలపురం కోటకు పారిపోయి వస్తున్నాడు.\n\"అవును, మహారాజా! మీరు చెప్పింది నిజం. శత్రువులు కోటలో వున్న మన భటు\nలను ఓడించి, దాన్ని ఆక్రమించుకున్నట్టు తెలుస్తూనే వున్నది. కాని, ఇప్పుడు ఎక్కడా ఒక్క శత్రు సైనికుడైనా వున్నట్టు లేదు. కోటలో వున్నదంతా దోచుకుని వాళ్లు తిరిగి చిత్రసేనుడి రాజధానికి వెళ్లివుంటారు. నాకు కలిగే ఆశ్చర్యం అల్లా, నా అనుచరులూ, ఆ రెండు భయంకర పక్షులూ ఏమయా యని!” అన్నాడు కరవీరుడు.\nఏమైనా మనం కోటలో ప్రవేశించి, తారకేశ్వ రుడి సైన్యాలు వచ్చేలోపల రక్షణలను బల పరుచుకోవటం క్షేమం. కోట గోడల్ని రక్ష ణగా పెట్టుకుని, మనం శత్రువులను ఎంత కాలం అయినా ఎదిరించి నిలబడవచ్చు,” అన్నాడు నాగవర్మ.\nఆ తరవాత నాగవర్మా, కరవీరుడూ తమ తమ అనుచరులకు హెచ్చరికలు చేశారు. \"మనను వెనకనుంచి శత్రుపులు తరుముకు వస్తున్నారు. అసంఖ్యాకులైన వాళ్ళ చేతుల్లో పడి చావకుండా తప్పించుకోవాలంటే, మనకు కపిలపురం కోట ఒక్కటే రక్షణ యివ్వగలదు. ఊఁ కదలండి!\" అంటూ నాగవర్మ కేకలుపెట్టాడు.\nనాగవర్మా, కరవీరుడూ గుర్రాలమీద ముందు బయలుదేరారు. వారికి వెనకగా కాల్బటులూ, వాళ్ళ వెనక మరికొందరు గుర్రపురౌతులూ కదిలారు. ఓ పావుగంట గడిచేసరికి అందరూ కోట గోడల ముందున్న మైదానం చేరారు. నాగవర్మా, కరవీరుడూ సైన్యాలను ఆగమని హెచ్చరించి, కూలి పోయిన కోట ముఖద్వారాల దగ్గిరకు వెళ్ళి లోపలికి తొంగి చూశారు. లోపల అంతా నిశ్శబ్దం. చీమ చిటుక్కుమన్నా వినబ డేంత నిశ్శబ్దం.\n\"ఇందులో ఏమయినా మోసం లేదు ముందుకు నడిపి, రహస్యం చెప్పేవాడిలా గదా?\" అన్నాడు. నాగవర్మ.\n\" మోసం ఏముంటుంది? కోటలో వున్న నగా నట్రా దోచుకుని శత్రువులు వాళ్లదారిన వాళ్ళు వెళ్లారు. వాళ్లకు కావలసిన ముసలి రాజు వీరసింహుడు కూడా వాళ్ళకు దొరికి వుంటాడు,” అన్నాడు కరవీరుడు.\n\"మన సైనికుల్లో కొందరైనా యుద్ధంలో చచ్చివుంటారుగదా? కాని ఒక్కడి శవం కూడా కనిపించటంలేదు. శవాలుకూడా ఎలా మాయమయినై? ఉగ్రాక్షుడు తన రాక్షస బంట్లను తేలేదుగదా?” అన్నాడు నాగవర్మ.\nనాగవర్మకేసి మెడ వంచి.\n“ఏమిటదీ?” అని అడిగాడు నాగవర్మ అనుమానంగా.\n\"కోట ఇంత నిర్జనంగా, నిశ్శబ్దంగా వుండటం నాకు ఆశ్చర్యమేకాక అనుమానం కూడా కలిగిస్తున్నది. ఆ రాక్షసులూ వాళ్ళ నాయకుడూ మనకోసం ఏదైనా మాటు వేశారేమోనని నా భయం. అట్లని మనకు రక్షణ యిచ్చే ఈ కోటను ఆక్రమించు కోకుండా వదిలి పోవటం ప్రమాదకరం. మనను వెన్నంటి వచ్చే తారకేశ్వరుడి సైన్యాలు మనను ఈ అడవిలో మృగాలను వేటాడినట్టు వేటాడగలవు. కనుక, మనం కోటలో ముందు ప్రవేశించకుండా, మన సైనికులను ముందు ప్రవేశ పెట్టి, ఏమి జరుగుతుందో చూసి, ప్రమాదం లేకపోతే, వెనగ్గా మనం కోటలో జొరబడవచ్చు,” అన్నాడు కరవీరుడు. — (ఇంకావుంది)",
            "book_page_end": 16
        },
        {
            "title": "నాగానందం",
            "book_page_start": 17,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "త్యాగం",
            "moral": "ఇతరుల ప్రాణాల రక్షణ కోసం ఆత్మత్యాగానికి సిద్ధపడటం గొప్ప ధర్మం.",
            "keywords": [
                "జీమూతవాహనుడు",
                "మలయవతి",
                "గరుత్మంతుడు",
                "శంఖచూడుడు",
                "అహింస"
            ],
            "characters": [
                "జీమూతకేతువు",
                "జీమూతవాహనుడు",
                "ఆత్రేయుడు",
                "మలయవతి",
                "మిత్రావసువు",
                "శంఖచూడుడు",
                "గరుత్మంతుడు"
            ],
            "locations": [
                "మలయ పర్వతం",
                "గౌర్యాశ్రమం",
                "సముద్రతీరం"
            ],
            "content": "జీమూతకేతువు అనే విద్యాధర రాజుకు జీమూతవాహనుడనే కుమారుడుండేవాడు. జీమూత కేతువు ముసలివాడై తన భార్యతో సహా అరణ్యాలలో తపస్సు చేసుకోబోతూ తన కుమారుడైన జీమూతవాహనుడికి రాజ్యాభిషేకం చేసి వనానికి వెళ్లాడు. కాని జీమూతవాహనుడికి రాజ్యభోగా లనుభ వించటంకంటే తానుకూడా వనవాసం చేస్తూ తల్లిదండ్రుల సేవ చెయ్యటమే ఆనందదాయకంగా కనబడింది. అందుచేత అతనుకూడా వనవాసమే అవలంబించి తల్లి దండ్రుల వెంట ఉండిపోయాడు. రాజ్య భారమంతా మంత్రులపైన పడింది.\nఒక వనంలో కొంతకాలం ఉన్నాక ఆ ప్రాంతంలో కందమూలాదుల కరవు ఏర్ప డింది. అందుచేత ముసలిరాజు తన కుమా రుడితో మలయ పర్వత ప్రాంతాన మంచి ఆశ్రమం చూసి రమ్మని చెప్పాడు. జీమూత వాహనుడు తన చెలికాడైన ఆత్రేయుడనే బ్రాహ్మణ్ణి వెంటపెట్టుకుని మలయప్రాంతం లోని గౌర్యాశ్రమానికి వచ్చాడు. వారిద్దరూ గౌరీ ఆలయం సమీపించే సమయానికి ఆలయంలో ఎవరో యువతి వీణ వాయిస్తూ మహా శ్రావ్యంగా దేవీ సంకీర్తన చేస్తూ ఉండటం వినిపించింది.\nఆ సమయంలో ఆలయంలో దేవిని ఆరా ధిస్తున్న చిన్నది విశ్వావసువు అనే విద్యా ధరుడి కుమార్తె, మిత్రావసువు అనేవాడి చెల్లెలు. ఆమె పేరు మలయవతి. ఆమె గానానికి ముగ్ధుడై జీమూతవాహనుడు ఆలయం వెలపలినుంచి పాట ఆలకించ సాగాడు. అయితే మధ్యలో ఆలయంనుంచి సంభాషణ వినిపించింది: \"కన్యక అయిన ఈ దేవిని ఎంత ఆరాధించి ఏంలాభమమ్మా! ఈమె నీకు తగిన భర్తను ఇవ్వబోదు!” అని మలయవతితో ఆమె చెలికత్తె అన్నది.\nఈ సంభాషణనుబట్టి గానంచేసే మనిషి పెళ్ళికానిదనీ, ఆమెను చూడటం తప్పు కాదనీ గ్రహించి జీమూతవాహనుడు ఆల యంలో ప్రవేశించాడు. అప్పుడు మలయ వతీ జీమూతవాహనులు ఒకరినొకరు చూసు కుని ప్రేమించుకున్నారు.\nమలయవతి సిగ్గుచేత అతిథిసత్కారం కూడా చేయలేకపోయింది. ఇంతలో ఇంటి నుంచి ఆమెకు పిలుపుకూడా వచ్చింది.\nతరవాత జీమూతవాహనుడు తన తల్లి దండ్రులను గౌర్యాశ్రమానికి చేర్చాడు.\nజీమూతవాహనుణ్ణి చూసినది మొదలు మలయవతి ప్రేమతో తపించిపోతోంది. ఒక నాడు ఆమె శైత్యోపచారాలకుగాను చెలి కత్తెతోసహా చందన లతాగృహానికి వెళ్లింది. అక్కడ చెలికత్తె ఆమెకు చందనపు చిగుళ్ల పసరు పూసి అరటి ఆకుతో విసురుతూ ఉండగా జీమూతవాహనుడు తన చెలికా డైన ఆత్రేయుడితో సహా అక్కడికే వచ్చాడు. అక్కడ ఉండే పాలరాతి అరుగును వదలి స్త్రీలిద్దరూ చెట్లచాటుగా, ఇంకా లోపలికి వెళ్ళిపోయారు.\nఅక్కడ మగవాళ్ళ సంభాషణనుబట్టి జీమూతవాహనుడు ఎవతెనో ప్రేమించి బాధ పడుతున్నట్టు స్పష్టమయింది. ఆ స్త్రీ ఎవతో మలయవతికి తెలియలేదు. జీమూతవాహ\nనుడు తాను ప్రేమించిన స్త్రీ రూపాన్ని అరుగుపైన రచించాడు. అది మలయవతికి కనిపించలేదు. తాను ఇంతగా ప్రేమించే జీమూతవాహనుడు మరెవతెనో ప్రేమిస్తున్నా డనుకుని ఆమె ఈర్ష్య చెందిందికూడా.\nఇంతలో జీమూతవాహనుణ్ణి వెతుకుతూ మలయవతి అన్న మిత్రాపసువు అక్కడికి వచ్చాడు. జీమూతవాహనుడు తాను చిత్రిం చిన బొమ్మను అరటి ఆకుతో కప్పి మిత్రా వసువుతో మాట్లాడాడు.\n\"మా నాన్నగారు నా చెల్లెలైన మలయ వతిని నీకిచ్చి పెళ్లిచెయ్యాలని ఉన్నట్టు చెప్పమన్నారు,” అన్నాడు మిత్రావసువు.\n\"మీతో సంబంధం చేసుకోవటం చాలా గొప్ప విషయమేగాని, నా మనస్సు మరొక చోట లగ్నం అయిఉండటంచేత నేనీ సంబంధానికి ఒప్పుకోలేను,” అన్నాడు జీమూతవాహనుడు. తాను ప్రేమించే స్త్రీ మలయవతేనని అతనికి తెలియదు.\nజీమూతవాహనుడి ఈ మాటలు వింటూనే మలయవతి మూర్ఛపోయింది.\n\"ఇతను పెళ్లికి ఒప్పుకునేదేమిటి? ఇతని తండ్రిచేత చెప్పిస్తే తప్పక ఒప్పుకుంటాడు!” అనుకుంటూ మిత్రాపసుపు వెళ్లిపోయాడు.\nఈలోపల చెలికత్తె చేసిన సపర్యలతో మలయవతి మూర్ఛ తెలిసి, \"మా అన్న\nఇంకా ఉన్నాడో, వెళ్ళాడో చూసి రావే!\"\nఅని చెలికత్తెను పంపేసి, అక్కడ ఉన్న\nతీగతో ఉరి పోసుకోవటానికి యత్నించింది.\nమలయవతి మనస్థితి తెలుసుకున్న చెలికత్తె\nచాటున ఉండి ఈ సంగతి చూసి, \"రక్షిం\nచండి ! రక్షించండి!\" అని కేకలుపెట్టింది.\nపక్కనే ఉన్న జీమూతవాహనుడు పరిగెత్తు\nకుంటూ వచ్చి మలయవతి మెడ చుట్టూ\nఉన్న తీగెను లాగివేశాడు.\nతరవాత జరిగిన సంభాషణలో అపోహ\nలన్నీ విచ్చిపోయాయి. తనకు మిత్రావసువు\nఇస్తానన్న మలయవతి తాను ప్రేమించిన\nమనిషేనని జీమూతవాహనుడు తెలుసు\nకున్నాడు; అరిటి ఆకు ఎత్తి అరుగుపైనున్న\nచిత్తరువును చూపించేసరికి, జీమూతవాహ\nనుడి ప్రేయసి తానే అయినట్టు మలయవతి\nకూడా తెలుసుకున్నది.\nవారిద్దరికీ త్వరలోనే యధావిధిగా\nవివాహం జరిగింది.\nఆ సమయంలోనే మిత్రావసువు తన\nకొత్త బావమరిదికి ఒక దుర్వార్త తెచ్చి విని\nపించాడు : మతంగుడనే శత్రువు జీమూత\nవాహనుడి రాజ్యాన్ని కాస్తా కాజేశాడు.\n\" ఇంతపని చేసిన ఆ మతంగుణ్ణి ఇప్పుడే\nవెళ్లి చించి చెండాడేస్తాను. నాకు అనుమతి\nఇయ్యి” అన్నాడు మిత్రావసువు,\n\"మరొకరికోసం నా ప్రాణాలనైనా ఇవ్వా\nలన్నది నా మతమై ఉండగా, ఇంకొకరిని\nచంపి రమ్మని నేను ఎలా అనగలను?”\nఅంటూ జీమూతవాహనుడు మిత్రావసువుకు\nఅహింసాధర్మబోధ చేశాడు.\nకొంతకాలం గడిచింది. ఒకనాడు మిత్రా\nవసువూ, జీమూతవాహనుడూ కలిసి మలయ\nపర్వత ప్రాంతంలోని సముద్రతీరానికి\nసముద్రపు పోటు చూడ వెళ్ళారు.\n\"ఆహా, ఆ కొండలు చూడు, తెల్లగా\nహిమాలయ శిఖరాలులాగా ఉన్నాయి!”\nఅన్నాడు జీమూతవాహనుడు.\n\" అయ్యో, అవి మలయసానువు లను కుంటున్నావేమిటి? కావు, పాముల అస్థి రాసుల గుట్టలు,\" అన్నాడు మిత్రావసువు.\n\"ఇన్ని పాములు ఎలా చావటం జరి గింది?” అని జీమూతవాహనుడు అడిగాడు.\n\"పూర్వం గరుత్మంతుడు ఇక్కడికి వచ్చి తన రెక్కల గాలిచేత సముద్రపు నీటిని తోసివేసి, అడుగున ఉండే పాములను పట్టుకుపోయి భక్షించేవాడు. అప్పుడు నాగ రాజైన వాసుకి గరుత్మంతుడితో, రోజుకొక నాగుణ్ణి బలి ఇచ్చి, మిగిలిన పాములకు అకారణ భయం లేకుండా ఉండేటట్టు ఒప్పందం చేసుకున్నాడు!\" అని మిత్రా వసువు చెప్పాడు.\n\"అయ్యో, వాసుకికి వెయ్యితలలూ, రెండువేల నాలుకలూ ఉన్నాయే, అందులో ఒక్క నాలుక అయినా, 'ఓ గరుత్మంతుడా, ఇవాళ నన్ను తిని ఒక్క నాగుడి ప్రాణం కాపాడు!' అనలేకపోయిందా?” అన్నాడు జీమూతవాహనుడు.\nఅతను తనలో, \"నా దేహం గరుత్మం తుడికి ఆహారంగా ఇచ్చి ఒక్క నాగుడి ప్రాణం కాపాడే అవకాశం దొరికితే నేనెంత ధన్యుణ్ణి!” అనుకున్నాడు. ఇంతలో అక్క డికి ఒక నౌకరు వచ్చి మిత్రావసువుతో,\n\" మిమ్మల్ని మీ తండ్రిగారు రమ్మంటు న్నారు!\" అని చెప్పాడు. మిత్రావసువు జీమూతవాహనుడితో, \" ఇది ఆపత్కరమైన చోటు, ఎక్కువసేపు మసలక త్వరగా వచ్చెయ్యి,” అని చెప్పి వెళ్ళిపోయాడు.\n\"లేదు, నీటిదాకా వెళ్ళి వచ్చేస్తాను,” అంటూ జీమూతవాహనుడు సముద్రతీరాని కేసి కదిలాడు. ఇంతలో అతనికి, \" అయ్యో, నాయనా ! శంఖచూడా! నీ చావు చూడవలి సిన గతి పట్టిందా నాకు?” అన్న రోదనం వినిపించింది.\nఆ సమీపంలోనే వధ్యశిల ఉన్నది. ఆ రోజు గరుత్మంతుడికి ఆహారం కావటం\nశంఖచూడుడనే నాగుడి వంతు. వాడి తల్లి ముసలిది. ఆమెకు వాడు ఒక్కడే కొడుకు. పద్యచిహ్నమయిన ఎర్ర బట్టలను పట్టు కుని శిలవద్ద కింకరుడొకడున్నాడు. ఆ బట్టలు కట్టుకుని శిలపైన పడుకుంటే గరుత్మంతుడు వచ్చి తిని పోతాడు.\nశంఖచూడుడు చావటానికి సంసిద్ధుడై ధైర్యంగానే ఎర్రబట్టలు తీసుకున్నాడు. కాని వాడి తల్లి కడుపు పగిలేటట్టు ఏడు స్తున్నది. వాడు ఆమెను సముదాయించ లేకుండా ఉన్నాడు. ఈ సమయంలో జీమూతవాహనుడు అక్కడికి వచ్చి సంగ తంతా గ్రహించాడు. పుత్రశోకంతో మతి\nపోయి ఉన్న ముసలిది జీమూతవాహనుడి కాళ్ళపైన పడి, \"ఓ గరుత్మంతుడా, ఇవాళ నాగరాజు నీకు నన్నే ఆహారంగా పంపాడు. నన్ను తిను!” అని ఏడ్చింది. ఆమె స్థితి చూసి జీమూతవాహనుడి గుండె కరిగిపోయింది.\n\"అమ్మా, నేను గరుత్మంతుణ్ణి కాను. ఆ ఎర్ర బట్టలు నాకిచ్చినట్టయితే నేను గరు త్మంతుడికి ఆహారమై నీ కొడుకు ప్రాణాలు కాపాడుతాను,\" అన్నాడు జీమూత వాహనుడు.\n\"అంతమాట అన్నవాడివి నాకు శంఖ చూడుడికన్న ఎక్కువైనవాడివి, నాయనా ! అటువంటి పనికి ఒప్పుకోను!!\" అన్నది\nముసలిది. జీమూతవాహనుడు ఎన్ని విధాల చెప్పినా శంఖచూడుడు కూడా ఎర్ర బట్టలు ఇయ్యలేదు. గరుత్మంతుడు వచ్చే సమయం దగ్గిర పడిందని శంఖచూడుడు గోకర్టే శ్వరుడికి ప్రదక్షిణం చేసి రావటానికి పరి గెత్తుకుంటూ వెళ్ళాడు. తల్లికూడా వాడి వెంట వెళ్ళింది.\nసరిగా ఆ సమయానికి మలయవతి తల్లి ఒక నౌకరుచేత జీమూతవాహనుడికి ఇవ్వ మని ఎర్రబట్టలు పంపింది. జీమూతవాహ నుడు వాటిని సంతోషంతో తీసుకుంటూ, \"నువు పద! అమ్మగారికి నా నమస్కారాలు చెప్పు!\" అన్నాడు. చిత్తమంటూ నౌకరు వెళ్లిపోయాడు. జీమూతవాహనుడు ఆ ఎర్ర బట్టలు ధరించి వధ్యశిలపైన పడుకున్నాడు. ఇంతలో గరుత్మంతుడు వచ్చి జీమూతవాహ నుణ్ణి పట్టుకుని, తినటానికై మలయపర్వత శిఖరంపైకి తీసుకుపోయాడు.\nఈలోగా జీమూతవాహనుడి కోసం అత్త వారింటినుంచి ఒక నౌకరు జీమూతకేతుడి ఇంటికి వచ్చాడు. అతను అక్కడా ఇక్కడా కూడా లేనట్టు స్పష్టమయింది. ఇంతలో జీమూతవాహనుడి చూడామణి ఆకాశం నుంచి నెత్తురుతో తడిసి ఆ సమీపంలో పడింది. దానిని జీమూతవాహనుడి తల్లి గుర్తించింది.\nఆ సమయానికే ఏడుస్తూ, ఎర్రబట్టలతో శంఖచూడుడు అటుగా వచ్చాడు. వాడి మాటలను బట్టి జీమూతవాహనుడు గరు త్మంతుడికి ఆహారమైనట్టు స్పష్టమయింది. జీమూతకేతువూ, ఆయన భార్యా, మలయ వతీ కూడా అగ్నిప్రవేశం చెయ్యటానికి నిశ్చయించుకున్నారు.\n\" నేను ముందుగా వెళ్లి ఆ గరుత్మంతుణ్ణి కలుసుకుంటాను. మీరు అగ్ని తీసుకుని రండి,\" అంటూ శంఖచూడుడు బయలు దేరాడు. గరుత్మంతుడు జీమూతవాహనుణ్ణి ఒకవంక పీక్కుతింటూనే అతనిలో భయాం దోళనలు లేకపోవటమూ, ముఖాన సంతోష చ్ఛాయలూ గమనించి, \" ఎవరయ్యా, నువు?\" అని అడిగాడు.\n\"ఆకలిమీద ఉన్నావు. ముందు నీ కడుపు నించుకో!\" అన్నాడు జీమూతవాహ నుడు. ఇంతలో శంఖచూడుడు, \"గరుత్మం తుడా, వదులు, వదులు! అతను నాగుడు\nకాడు. నన్ను భక్షించు!\" అంటూ పరిగెత్తు కుని వచ్చాడు.\nఇద్దరు ఎర్రబట్టలవాళ్ళను చూసేసరికి గరుత్మంతుడికి ఎవరు నాగుడో తెలియ లేదు. శంఖచూడుడు తన పడగలు చూపాడు. తాను తింటున్నది విద్యాధరుడని తెలిసి గరుత్మంతుడు చాలా నొచ్చు కున్నాడు. అతనికి పశ్చాత్తాపం కలిగింది, కాని ప్రాయశ్చిత్తం తెలియలేదు. ఎన్నటికీ జీవహింస చేయవద్దని జీమూతవాహనుడు గరుత్మంతుడికి ఉపదేశం చేశాడు.\nగరుత్మంతుడు స్వర్గానికి వెళ్లి అమృతం తెచ్చి జీమూతవాహనుడి పైనా, పాముల ఎముకల గుట్టలపైనా చల్లాడు. జీమూత వాహనుడితోబాటు నాగులందరూ బతికారు. తరవాత జీమూతవాహనుడు తన రాజ్యం పొందటమే గాక విద్యాధరుల కందరికీ చక్ర వర్తి అయి మలయవతితోబాటు సుఖంగా రాజ్యపాలన చేశాడు.",
            "book_page_end": 24
        },
        {
            "title": "బంగారు కొండ",
            "book_page_start": 25,
            "pdf_page_start": 39,
            "pdf_page_end": 44,
            "author": "బి. వీరాంజనేయులు",
            "genre": "జానపదం",
            "moral": "తెలివి, విశ్వసనీయత మరియు కష్టపడే గుణం వంచనను ఎదుర్కోవడానికి సహాయపడతాయి.",
            "keywords": [
                "గ్రీష్క",
                "వర్తకుడు",
                "బంగారు కొండ",
                "వంచన",
                "రాక్షస పక్షులు"
            ],
            "characters": [
                "గ్రీష్క",
                "వర్తకుడు",
                "వర్తకుడి కూతురు",
                "యువకులు"
            ],
            "locations": [
                "రష్యా",
                "రేవు",
                "లంక",
                "బంగారు కొండ"
            ],
            "content": "ఒకప్పుడు రష్యాదేశంలో గ్రీష్క అనే కాపు కుర్రవాడుండేవాడు. వాడు పొట్టగడవక పార భుజాన పెట్టుకుని కూలి చేసుకునే టందుకు బస్తీకి వచ్చాడు. పెద్ద బజారులో కూలికోసం చూసేవాళ్ళంతా ఒక చోట నిల బడి ఉన్నారు. గ్రీష్క కూడా వారితో చేరి నిలబడ్డాడు. ఎప్పుడైనా ఒక వర్తకుడు వచ్చి కూలి మనుషులలో ఒక్కణ్ణి తీసుకుపోవటం జరుగుతూ వచ్చింది. ఎన్నిగంటలు నిల బడినా గ్రీష్కను ఎవరూ కూలికి పిలు చుకు పోలేదు.\nఇంతలో పెద్ద చప్పుడుతో ఒక బంగారు బండి అటుగా వచ్చింది. దానికి రెండు తెల్లటి గుర్రాలు కట్టి ఉన్నాయి. కూలి వాళ్ళందరూ ఆ బండిమీద మూగుతారని గ్రీష్క అనుకున్నాడు, కాని అలా జరగ లేదు. ఆ బండిని అంత దూరాన చూస్తూనే కూలివాళ్ళంతా పారిపోయారు.\nగ్రీష్క ఒక్కడే అక్కడ మిగిలిపో యాడు. అతడికి ఆశ్చర్యం కలిగింది.\nబండిలోనుంచి ఒక వర్తకుడు తల బయ టికి పెట్టి, 'పని చేస్తావా?' అని గ్రీష్కను అడి గాడు. అందుకే నిలబడి ఉన్నానన్నాడు. గ్రీష్క. \" రోజుకు ఏమివ్వమంటావు?” అని వర్తకుడు అడిగాడు. గ్రీష్క కొంచెం ఆలో చించి, రోజుకు వంద రూబుళ్ల కూలి ఇవ్వ మన్నాడు. \"రోజుకు వంద రూబుళ్ళే?” అన్నాడు వర్తకుడు.\n\"ఎవరన్నా తక్కువకు వస్తే తీసుకు పొండి. తమరు రావటం చూసి కూలివా ళ్ళంతా పారిపోవటం నేను గమనించా లెండి,” అన్నాడు గ్రీష్క,\n\"అయితే రేపు సూర్యోదయం వేళకు రేవు దగ్గిరికి రా. నీ కోసం కనిపెట్టుకుని ఉంటాను,” అని చెప్పి వర్తకుడు తన బండిలో వెళ్లిపోయాడు.\nమర్నాడు సూర్యోదయం వేళకు గ్రీష్క రేవు చేరాడు. అక్కడ వర్తకుడి నౌక బయలుదేరటానికి సిద్ధంగా ఉన్నది. గ్రీష్క ఎక్కగానే నౌక ప్రయాణమయింది. ఆది చాలా రోజులు సముద్రంపైన పోయి, పోయి చివరకు ఒక లంక చేరింది. లంకలో మంటలు లేస్తున్నట్టుగా గ్రీష్కకు కన బడింది. వర్తకుడితో ఆ మాట చెబితే, \"అవి మంటలు కాపు. నా బంగారు భవనం ఎండ పడి అలా మెరుస్తోంది!” అన్నాడు.\nవర్తకుడి నౌక లంకను చేరగానే ఒడ్డున వర్తకుడి భార్యా, కూతురూ కనిపించారు. వర్తకుడి కూతుర్ని చూసి గ్రీష్కకు ప్రేమ పుట్టుకొచ్చింది. ప్రపంచంలో అంత అంద గత్తె ఉంటుందని వాడెన్నడూ వినలేదు. గ్రీష్క కూడా అందమైనవాడు కావటంచేత ఆ పిల్లకూడా వాణ్ణి చూస్తూనే ప్రేమించింది.\nఆ రాత్రి వర్తకుడి బంగారు భవనంలో గొప్ప విందు జరిగింది. \" ఈ పూటకు తనివి తీరా తిను, తాగు! రేపు పని ప్రారంభింతాం!” అన్నాడు గ్రీష్కతో వర్తకుడు. ఆ రాత్రి గ్రీష్క మహారాజులు చేసే భోజనం చేశాడు.\nభోజనాలయినాక వర్తకుడి కూతురు గ్రీష్కను అవతలికి తీసుకుపోయి, ఒక ఆగ్గి పెట్టె వాడి చేతిలో పెట్టి, \"ఇది ఎప్పుడూ నీదగ్గిరే ఉంచుకో. ఇందులో ఉక్కు\nముక్కా, చెకుముకిరాయీ ఉన్నాయి. పానీయం ఇచ్చాడు. అది నోటికి తగిలీ\nఈ లంకలో నీకు ఏ ప్రమాదం జరిగినా తగలటంతోనే గ్రీష్క స్పృహ తప్పి కింద\nఉక్కుతో చెకుముకిని కొట్టు, వెంటనే ఆపద పడిపోయాడు.\nతొలగిపోతుంది,” అని రహస్యంగా చెప్పింది.\nమర్నాడు తెల్లవారి వర్తకుడు గ్రీష్కను\nవెంటబెట్టుకుని ఒక కొండవద్దకు వెళ్ళాడు.\nఅది బంగారు కొండ, వర్తకుడు గ్రీష్కను\nకొండ శిఖరానికి ఎక్కమన్నాడు. కాని\nకొండ చాలా నున్నగా ఉండి కాలికి పట్టు\nదొరకకపోవటంచేత గ్రీష్క కొండను ఎక్క\nలేకపోయాడు.\nవెంటనే వర్తకుడు తనవెంట తెచ్చిన\nగుర్రాన్ని చంపి, దాని పొట్టలో గ్రీష్కను\nపెట్టి కుట్టి, తాను వెళ్లి పొదలలో దాగాడు.\nకొద్దిసేపటికి రెండు పెద్ద పక్షులు వచ్చి గుర్రం\nకళేబరాన్ని తమ గోళ్ళతో పట్టి కొండ శిఖ\nరానికి తీసుకుపోయి, అక్కడ దాన్ని పీక్కు\nతినసాగాయి. కొద్దిసేపట్లో గుర్రం అస్థి\nపంజరం మాత్రమే మిగిలింది.\n\"నీకు బలం చాలటంలేదు. ఈ మందు\nకొంతసేపయాక గ్రీష్క స్పృహ తెలిసి,\nతాగు,” అంటూ వర్తకుడు గ్రీష్కకు ఏదో తాను ఎక్కడ ఉన్నదీ ఊహించలేక,\n\"ఏమయ్యోయ్, వర్తకుడా, ఎక్కడు న్నావు?” అని పొలికేక పెట్టాడు.\n\"నేను కొండకింద ఉన్నాను. నువు కొండమీద ఉన్నావు. నీ పారతో కొండ పైభాగాన తవ్వి బంగారాన్ని కిందికి దొర్లించు,\" అని వర్తకుడు నవ్వుతూ సమాధానమిచ్చాడు.\nఅలాగే గ్రీష్క సాయంకాలందాకా బంగారం తవ్వి కిందికి దొర్లించాడు. వర్త కుడు తన వెంట తెచ్చిన బళ్లన్నీ నిండినాక, “ఇక చాలులే, గ్రీష్క! చాలా ఉపకారం చేశావు. నేను వెళుతున్నాను,\" అన్నాడు.\n” నేనో?” అన్నాడు గ్రీష్క,\nవర్తకుడు పెద్దగా నవ్వి, \"అక్కడే ఉండిపో. నీవంటివాళ్ళు తొంభైతొమ్మిది మంది అక్కడే దిగబడిపోయారు. నువు నూరోవాడివి!\" అని, బళ్ళను తోలుకుని వెళ్లిపోయాడు.\nదుర్మార్గుడైన వర్తకుడి మోసం మూలాన తనకా కొండమీద తిండికి మాడి చచ్చే గతి పట్టిందని గ్రీష్క మొదట భయపడ్డాడు; కాని అంతలోనే వాడికి వర్తకుడి కూతు రిచ్చిన ఆగ్గిపెట్టె జ్ఞాపకం వచ్చింది. వాడా పెట్టె తెరిచి ఇనపముక్కతో చెకుముకి రాతిని కొట్టాడు. అందులోనుంచి రెండు రవ్వలు వచ్చాయి. అవి ఇద్దరు యువ\nకులుగా మారి, \"ఏంకావాలి?' అని గ్రీష్కను అడిగాయి.\n\"నన్ను కిందికి చేర్చండి!” అన్నాడు గ్రీష్క. మరుక్షణమే వాడు సముద్రతీరాన ఉన్నాడు. కొద్దిసేపట్లో అటుగా ఒక ఓడ వచ్చింది. వాడు కళాసులను బతిమాలి, ఆ ఓడలో ఎక్కి తన దేశానికి తిరిగి వెళ్లాడు.\nకొంతకాలం గడిచింది. మళ్ళీ గ్రీష్క పార భుజాన పెట్టుకుని పెద్ద బజారులో కూలివాళ్ళతో కలిసి నిలబడ్డాడు. బంగారు బండిలో వర్తకుడు అటుగా వచ్చాడు. ఆ బండిని చూస్తూనే గ్రీష్క తప్ప మిగిలిన కూలీలందరూ పారిపోయారు.\nవర్తకుడు గ్రీష్క నిలబడి ఉన్న చోట బండి ఆపి, బయటికి తొంగి చూసి, గ్రీష్కను 'పనిచే స్తావా?' అని అడిగాడు. గ్రీష్క చేస్తానన్నాడు.\n\" రోజుకూలి ఏమి ఇవ్వమంటావు?” అన్నాడు వర్తకుడు గ్రీష్కను గుర్తించక.\n\"రెండువందల రూబుళ్లు ఇప్పించండి,” అన్నాడు గ్రీష్క.\n\"రెండువందల రూబుళ్ళే? అందులో సగంకంటె నేనెవరికీ ఎన్నడూ ఇవ్వలేదు,” అన్నాడు వర్తకుడు.\n“ఇష్టమైతే ఇవ్వండి, లేకపోతే ఇంకోర్ని చూసుకోండి. మీరు రావటం చూసి అందరూ\nపారిపోయారు, నేను చూశాలే,” అన్నాడు లేని కారణంచేత వర్తకుడు గ్రీష్క\nగ్రీష్క అమాయకత్వం నటిస్తూ.\n\"సరే అయితే రేపు సూర్యోదయం వేళకు\nరేవుకు రా. నీకోసం కని పెట్టుకు ని\nఉంటాను,” అంటూ వర్తకుడు బండిలో\nవెళ్లిపోయాడు.\nమర్నాడు ఉదయం గ్రీష్క వర్తకుడి\nనౌకలో ఎక్కి లంకకు వెళ్ళాడు. అంతా\nకిందటిసారిలాగే జరిగింది. ఇద్దరూ బంగారు\nకొండవద్దకు చేరినాక వర్తకుడు గ్రీష్కను\nకొండ ఎక్కమన్నాడు. గ్రీష్క ఎక్కలేక\nపోయాడు.\n\"ఇదుగో ఈ మందు తాగు, బలం\nయిచ్చిన పానీయం తాగి స్పృహ తప్పి\nకింద పడిపోయాడు.\nగ్రీష్క ఒక గుర్రాన్ని చంపి, వర్తకుణ్ణి\nఅందులో పెట్టి కుట్టి, తాను వెళ్లి పొదలలో\nదాక్కున్నాడు. పక్షులు వచ్చి వర్తకుణ్ణి,\nగుర్రాన్నీ కొండ శిఖరంమీదికి చేర్చి,\nగుర్రాన్ని తినేసి వెళ్లిపోయాయి. వర్తకుడు\nగుర్రం అస్థిపంజరంనుంచి బయటికి వచ్చి,\n\"ఒరే, ఎక్కడ ఉన్నావు రా?” అని\nపెద్దగా అరిచాడు.\n\"తమరు కొండమీద ఉన్నారు. నేను\nకొండకింద ఉన్నాను. నేను పోతున్నాను.\nవస్తుంది,” అంటూ వర్తకుడు గ్రీష్కకు మీరు అక్కడే ఉండండి. ఇప్పటికి తొంభై\nఏదో పానీయం ఇచ్చాడు.\n\"నా దగ్గిరకూడా తాగే పానీయం ఉన్నది.\nముందు తమరు తాగండి,” అంటూ గ్రీష్క\nతన నీటి బుడ్డినుంచి వర్తకుడికి కొంత\nపానీయం ఇచ్చాడు. ఎట్టి అనుమానమూ\nతొమ్మిదిమంది ఆయారు. మీరు నూరో\nవారు!\" అని వర్తకుడితో చెప్పి గ్రీష్క వర్త\nకుడి ఇంటికి తిరిగి వచ్చి, వర్తకుడి కుమా\nర్తెను పెళ్ళాడి, బంగారు భవనంలో ఆమెతో\nకూడా సుఖంగా ఉన్నాడు.",
            "book_page_end": 30
        },
        {
            "title": "వడ్డీతో సహా",
            "book_page_start": 31,
            "pdf_page_start": 45,
            "pdf_page_end": 46,
            "author": "ఎన్. వసుందర",
            "genre": "నీతి కథ",
            "moral": "ఇతరులకు చేసిన మేలు దైవం ద్వారా రెట్టింపు ఫలితాన్నిస్తుంది. స్వార్థంతో ఇతరుల మంచిని కోరుకోనివారికి నష్టం కలుగుతుంది.",
            "keywords": [
                "రైతు",
                "వడ్డీ వ్యాపారి",
                "రాముడు",
                "దానం",
                "శంఖం"
            ],
            "characters": [
                "రైతు",
                "వడ్డీ వ్యాపారి",
                "రైతు భార్య",
                "బ్రాహ్మణుడు",
                "యోగి",
                "పేదవాడు (రాముడు)"
            ],
            "locations": [
                "ఊరు"
            ],
            "content": "ఒక ఊళ్ళో ఒక పేద రైతు ఉండేవాడు. పంటలు పండకా, అప్పులు చేసి, పంటలు పండినప్పుడు ఫలసాయమంతా వడ్డీకింద చెల్లుగట్టీ ఆ రైతు అడుగంటాడు.\nఆ స్థితిలో వాడు వడ్డీవ్యాపారిదగ్గిరికి వెళ్లి, \"ఇదుగో చూడు, నాదగ్గిర నుంచి ఇక నీకు చిల్లిగవ్వకూడా రాదు. నాకు ఉన్నదంతా అయిపోయింది. నువు చాలా డబ్బు గడించిన వాడివి గనక ఆ కిటుకేదో చెబితివా నేను కూడా సుఖంగా బతుకుతాను,” అన్నాడు.\n\"ఓరి పిచ్చివాడా ! డబ్బు ఆ రాముడివ్వ వలిసిందే,” అన్నాడు వడ్డీవ్యాపారి.\nరైతు ఆ రాముణ్ణి అడిగి డబ్బు తెచ్చు కోవటానికి ప్రయాణమయాడు. వాడి భార్య వాడికి మూడు రొట్టెలు కట్టి ఇచ్చింది. కొంతదూరం పోయాక రైతుకు ఒక సద్ర్బా హ్మడు ఎదురయాడు. రైతు తన మూట విప్పి ఒక రొట్టె ఆ బ్రాహ్మడి చేతిలో పెట్టి, \"స్వామీ, నేను రాముణ్ణి చూద్దామని పోతు న్నాను. తమకు తెలిస్తే దారి కాస్త చెబు తారా?” అన్నాడు. బ్రాహ్మడు రొట్టె తీసు కుని, ఆకాశంకేసి చూసి కళ్లు మూసుకుని, ఏమీ అనకుండా తనదారిన తాను పోయాడు.\nరైతు మరికొంత దూరం వెళ్ళాక ఒక యోగి ఎదురయాడు. రైతు యోగికి ప్రణ మిల్లి లేచి, తన మూటలోనుంచి ఇంకొక రొట్టె తీసి ఇచ్చుకుని, \"స్వామీ, రాముడి దగ్గిరికి వెళ్ళాలి, దారి ఎటు?” అని అడి గాడు. యోగి మౌనస్వామిలాగా మాట్లాడక తనదారిన తాను వెళ్ళాడు.\nమరికొంత దూరం వెళ్ళాక దారిపక్క ఒక పేదవాడు కనిపించాడు, ఆ మనిషిని చూస్తేనే ఎంతోకాలంగా అన్నం తిన్న పాపాన పోయినట్టులేడు. రైతు అతణ్ణి చూసి జాలిపడి, అతని పక్కనే కూచుని, తనవెంట తెచ్చిన మూడో రొట్టె ఇచ్చి తినమన్నాడు.\nఆ పేదవాడు ఆ రొట్టెను తిని, \" ఎక్క డికి పోతున్నావు, బాబూ?” అని అడిగాడు.\n\"రాముణ్ణి చూస్తే డబ్బిస్తాడట, చూడ బోతున్నాను. ఎవరినడిగినా దారి చెప్ప కుండా ఉన్నారు. తెలిస్తే కాస్త చెబుదూ!\" అన్నాడు రైతు.\nపేదవాడు నవ్వి, “నేనే రాముణ్ణి. నువు ఎక్కడికీ పోనవసరంలేదు. ఇదుగో ఈ శంఖం తీసుకో. దీన్ని ఎలా ఊదాలో నేను చెబుతాను. నువు ఏది కోరినా ఈ శంఖం ఊదగానే ఆ కోరిక సిద్ధిస్తుంది,” అన్నాడు. రైతు ఆ రాముడి సహాయంతో ఆశంఖం ఊదటంలో గల కిటుకు తెలుసుకుని ఇంటికి తిరిగి వచ్చాడు. అది మొదలు రైతుకు ఏలోటూ లేదు. ఏది కావాలన్నా శంఖం ఊదగానే దానంతట అదే వచ్చేసేది.\nఒకనాడు వడ్డీవ్యాపారి రైతుదగ్గిరికి వెళ్ళి సంగతంతా తెలుసుకున్నాడు. తరవాత రైతు శంఖం దొంగిలించి తన ఇంటికి తీసుకుపోయాడు. కాని వాడికి దాన్ని ఊదే వైనం తెలియలేదు.\nఅందుచేత వడ్డీ వ్యాపారి రైతువద్దకు వచ్చి, \"ఇదుగో చూడు, నీ శంఖం నా దగ్గి రికి వచ్చింది. నీకు దాన్ని ఒక్క షరతు మీద అయితే యిస్తాను. ఆ శంఖంవల్ల నీకు ఎంత కలిగితే నాకు రెట్టింపు కలగాలి. అలా కాదంటే నేనా శంఖాన్ని నీ పాతబాకీకింద జమ వేసుకుంటాను,” అన్నాడు.\nవిధిలేక రైతు సరేనన్నాడు. వడ్డీవ్యాపారి శంఖం తిరిగి ఇచ్చాడు. అది మొదలు శంఖం రైతుకు ఏమిచ్చినా వడ్డీవ్యాపారికి రెట్టింపు ఇస్తూ ఉండేది.\nఇంతలో ఒకనాడు రైతుకు ఒక గొప్ప ఆలోచన వచ్చింది. వాడు తన మనస్సులో, \"నా కన్ను ఒకటి పోవాలి!” అని కోరుకుని శంఖం ఊదాడు. రైతుకు ఒక కన్ను పోయింది. వడ్డీవ్యాపారి రెండు కళ్ళూ పోయాయి. రైతుకు తృప్తి కలిగింది.",
            "book_page_end": 32
        },
        {
            "title": "మార్కోపోలో సాహస యాత్రలు",
            "book_page_start": 33,
            "pdf_page_start": 47,
            "pdf_page_end": 50,
            "author": "చందమామ బృందం",
            "genre": "చారిత్రక సాహసం",
            "moral": "తెలివైన వ్యూహాలు, ఆవిష్కరణలు విజయాన్ని సాధిస్తాయి.",
            "keywords": [
                "కుబిలాయాఖాన్",
                "మంజీ దేశం",
                "బయాన్",
                "రాతి విసిరే యంత్రం",
                "ముట్టడి"
            ],
            "characters": [
                "పెద్దఖాను (కుబిలాయాఖాన్)",
                "ఫక్ఫూర్ రాజు",
                "బయాన్ చింగ్ సియాంగ్",
                "రాణి",
                "పోలోలు-మార్కో"
            ],
            "locations": [
                "మంజీ దేశం",
                "కిన్సాయ్ నగరం",
                "సియాంగ్-యాంగ్-ఫూ"
            ],
            "content": "కారామోరాన్ నదికి దక్షిణంగా మంజీ అనే గొప్పదేశం ఉండేది. ఇది సిరిసంపదలతో తులతూగుతూ ఉండేది. ఈ దేశాన్ని పెద్ద ఖాను జయించక పూర్వం ఫక్ఫూర్ అనే రాజు పాలించుతూ ఉండేవాడు. ఒక్క పెద్దఖానును మినహాయిస్తే ఫక్ఫూర్ను మించిన రాజు ఎక్కడా లేడని చెప్పవచ్చు.\nఈ రాజు ఆదర్శప్రాయంగా తన ప్రజలను పరిపాలిస్తూ ఉండేవాడు పేదలయెడ ఎంతో ఆదరంగా ఉండేవాడు. బీదవాళ్లు బిడ్డలను కని, పోషించలేక విడిచి పెట్టి నట్టయితే ఈ రాజు ఆ బిడ్డలకు జాతకాలు రాయించి అనాధ శిశుపోషణాలయాలలో ఉంచి దాదులచేత పోషణ చేయించేవాడు. ఇటువంటి శిశు శరణాలయాలు ఆ దేశంలో ఎన్నో ఉండేవి. వాటిలో 20 వేలమంది శిశువులు పెరుగుతూ ఉండేవారు.\nఈ రాజుగారికి ఇంకొక చిత్రమైన అల వాటుండేది. ఆయన సవారీఅయి వెళ్లేవారిలో రెండు మంచి భవంతుల మధ్య ఒక పూరి ఇల్లు కనిపించినట్టయితే, అది అలా ఎందు తున్నదో విచారించి, మధ్య ఇల్లు కలవాడు పేదవాడని తెలిసినట్టయితే తన ఖర్చుతో మధ్య ఇంటిని ఇరుపక్కలా ఉండే ఇళ్లతో సమంగా కట్టింపించేవాడు.\nఅయితే ఈ రాజులో ఉండిన ఒక్క లోటూ ఏమిటంటే ఆయన యోధుడు కాడు.\nప్రజలు కూడా యుద్ధం చెయ్యటం తెలిసిన వాళ్లు కారు. ఈ మంజీదేశం. అనాదిగా శాంతి సౌఖ్యాలు అనుభవిస్తూ ఉండటమే దీనికి కారణం. ఈ దేశంపైకి ఎన్నడూ ఎవరూ దాడిచేసి ఉండలేదు. ఈ దేశంలోని ప్రతి నగరమూ లోతయిన నీటి అగడ్తలతో చుట్టబడి ఉండేది. నగరం దాటటానికి వంతెనలుండేవి. శత్రుబలాలు ఈ అగడ్త లను దాటివచ్చి నగరాలపై పడటం దాదాపు అసంభవంగా ఉండేది.\nమంజీ ప్రజలు యోధులు కాకపోవ టమూ, ఆ దేశంలో కనీసం గుర్రాలుకూడా లేకపోవటమూ మూలాన పెద్దఖాను ఈ\nదేశాన్ని జయించగలిగాడుగాని లేకపో తే ఇది ఆయనకు సాధ్యంకాకపోను. ఇది అంతా ఇలా ఉండగా జ్యోతిష్కులు ఈ దేశం గురించి ఒక జోస్యం చెప్పారు: నూరు కళ్ళవాడు వచ్చేదాకా దేశానికి శత్రుభయం ఏమీ లేదన్నారు.\nపెద్దఖాను అయిన కుబిలాయాఖాన్ కింద పన్నెండుగురు శక్తిమంతులైన సామంతు లుండేవారు. వారిలో బయాన్ చింగ్ సియాంగ్ ఒకడు. క్రీ శ. 1268 లో పెద్ద ఖాను ఈ బయాన్ వెంట అంతులేని ఆశ్విక బలమూ, కాల్బలమూ ఇచ్చి, అనేక పడ వలు కూడా ఆయత్తపరిచి మంజీ రాజ్యాన్ని గెలుచుకురమ్మని పంపాడు.\nపడవల సహాయంతో నదులను దాటుతూ బయాన్ మంజీ రాజ్యాన్ని చేరవచ్చి, మొట్ట మొదటగా హ్వాయ్-న్గాన్-చౌ అనే నగరం చేరి, పెద్దఖానుకు లొంగిపోవలిసిందని ప్రజలను ఆదేశించాడు. ఆ నగరంలోని ప్రజలు ఇందుకు పూర్తిగా నిరాకరించారు. బయాన్ వారినేమీ చెయ్యక మరొక నగ రానికి వెళ్ళాడు; ఆ నగరంవాళ్ళు కూడా లొంగిపోవ నిరాకరించారు. ఈవిధంగా అయిదు నగరాలచేత నిరాకరించబడిన బయాస్ ఆరో నగరంపైన పడి ఆక్రమించు\nకున్నాడు. అతను ఈ నగరంలోని ప్రజల నందరినీ చంపేశాడనికూడా చెబుతారు.\nబయాన్ మొదటి అయిదు నగరాలనూ ఉపేక్షించటానికి కారణం లేకపోలేదు. పెద్ద ఖాను వెనకగా మరొక బ్రహ్మాండమైన సేన పంపుతున్నాడని అతనికి తెలుసు. ఆ అయిదింటినీ విడిచిపుచ్చిన బయాన్ పన్నెండు నగరాలను వరసగా జయించి, మంజీ రాజధాని అయిన కిన్సాయ్ నగరానికి వెళ్లాడు. రాజూ రాణి ఈ కిన్సాయ్ నగరం లోనే ఉండేవారు.\nరాజు భయపడి, వెయ్యి పడవలలో తన బలగాన్ని ఎక్కించుకుని సముద్రంలోని దీవులకు పారిపోయాడు; ఆ దీవుల నుంచి ఆయన మరి తిరిగి రానేలేదు. ఈ లోపల రాణి మాత్రం నగరంలోనే ఉండి బయాన్ దాడిని నిరోధించటానికి యత్నించింది. ఇంతలో ఆమెకు తమ శత్రుసేనాని పేరు బయాన్ అని తెలియవచ్చింది. బయాన్ అంటే నూరు కళ్లు గలవాడని అర్థం. ఆమెకు జోస్యం జ్ఞాపకం వచ్చి నిరుత్సాహం ఏర్పడి, వెంటనే బయాన్కు లొంగిపోయింది.\nఎప్పుడైతే రాజధాని పెద్దఖానుకు లొంగి పోయిందో అప్పుడే మంజీలోని మిగిలిన నగరాలన్నీ లొంగిపోయాయి. ఒక్కటే ఒక్క నగరం లొంగలేదు; దానిపేరు సియాంగ్-యాంగ్-ఫూ. మంజీ యావత్తూ పెద్దఖానుకిందికి వచ్చిన మూడేళ్ల అనంతరం ఈ నగరం ఇంకా పెద్దఖాను సేనల ముట్టడిని ప్రతిఘటించుతూనే ఉండింది.\nఇది ఎలా సాధ్యమయింది? పెద్దఖాను బలాలు ఈ నగరాన్ని ముట్టడించికూడా ఎందుకు లొంగదీసుకోలేకపోయాయి?\nఈ నగరానికి మూడువైపుల ఒక లోతైన సరస్సు ఉండి శత్రుభయం లేకుండా కాపాడుతూ ఉండేది. ఒక్క ఉత్తర పార్శ్వాన్ని మాత్రమే పెద్దఖాను బలాలు ముట్టడించాయి. నగరవాసులు సహజంగా\nఈ ముట్టడిని ఖాతరు చెయ్యలేదు. ఎందు కంటే వారికి కావలిసిన సంబారాలన్నీ నీటిమీదుగా వారికి చేరుతూవచ్చాయి. అందుచేత ముట్టడి పూర్తిగా విఫలమయింది.\nపెద్దఖాను కొలువులో ఉన్న పోలోలు- మార్కో, అతని తండ్రులూ - సహాయపడక పోయినట్టయితే సియాంగ్ - యాంగ్ - ఫూ ఎన్నటికీ పెద్దఖానుకు లోబడేది కాదు.\nఒకనాడు సియాంగ్-యాంగ్-పూనుంచి కొందరు మనుషులు పెద్దఖానువద్దకు తిరిగి వచ్చి, మూడేళ్లుగా నడిచిన ముట్టడి ఎందుకూ కొరగాకపోయిందని విన్నవించారు.\n\"ఈ నగరాన్ని జయించటానికి ఏదో ఒకటి చేయాలిగద!” అన్నాడు పెద్దఖాను.\nఅప్పుడు పోలోలు ఆ నగరాన్ని జయించే సాధనం ఒకటి ఉన్నదనీ, దానిని నిర్మించ గలవారు తమవెంట ఉన్నారనీ పెద్దఖానుకు విన్నవించారు. అది రాళ్లను విసిరే యంత్రం —వంద వీశెల బరువు గల కొండరాళ్ళను సయితం, వడిసెలలాగా, ఎంతో దూరం విసరగలదు.\n\"అయితే అలాటి యంత్రాన్ని వెంటనే తయారుచేయించండి!\" అని పెద్దఖాను పోలోలకు ఉత్తరువిచ్చాడు. పోలోల పరి వారంలో ఈ యంత్రాలు చెయ్యగలవాళ్ళు ఇద్దరున్నారు. వారు త్వరలోనే మూడు వడి సెల యంత్రాలను తయారుచేశారు. పెద్ద ఖానూ, అతని పరివారమూ వాటి ప్రయో గాలను చూసి ఆనందపరవశులయారు.\nపెద్దఖాను సైనికులు ఈ యంత్రాలను సియాంగ్-యాంగ్ ఫూ వద్దకు చేరవేశారు. ఒక్క యంత్రం నుంచి విసిరిన రాయి నగ రంలోని ఇళ్లపైన పడి మహెూత్పాతం కలి గించేసరికి నగర ప్రజలు బెదిరిపోయి, ఈ ఉత్పాతానికి విరుగుడు లేదని నిశ్చ యించుకుని, ఇతర నగరాలు లొంగిపోయిన షరతులమీదనే పెద్దఖానుకు లొంగిపోవ టానికి సమ్మతించారు. — (ఇంకావుంది)",
            "book_page_end": 36
        },
        {
            "title": "గడ్డంలో గడ్డిపరక",
            "book_page_start": 37,
            "pdf_page_start": 51,
            "pdf_page_end": 51,
            "author": "చందమామ బృందం",
            "genre": "హాస్యం",
            "moral": "నిజమైన దొంగను పట్టుకోవడానికి తెలివితేటలు అవసరం.",
            "keywords": [
                "అక్బరు",
                "బీరబల్",
                "దొంగ",
                "గడ్డిపరక",
                "నగ"
            ],
            "characters": [
                "అక్బర్",
                "బీరబల్",
                "నౌకరు (దొంగ)"
            ],
            "locations": [
                "శయనాగారం"
            ],
            "content": "ఒక రోజున అక్బర్ చక్రవర్తి శయనాగారంలోని అల్మారానుంచి ఖరీదైన ఒక నగను ఎవరో దొంగిలించారు. అక్కడ పనిచేస్తూండే నౌకర్లలో దొంగ ఎవడో తెలుసుకునేదెట్లా? అక్బరు దొంగను పట్టే పని వీరబల్కు ఒప్పచెప్పాడు. వీర బల్ నగ పోయిన అల్మారా దగ్గిరకు వెళ్ళి, దాంట్లో తల దూర్చి, కొంచెం సేపు ఏదో వింటున్నట్టుగా నటించి, తరువాత అక్బరుకేసి తిరిగి, \"ఈ అల్మారా, దొంగను దొరకపుచ్చుకునే మార్గం చెప్పింది. ఆ నగ దొంగిలించినవాడి గడ్డంలో ఒక ' చిన్న గడ్డిపరక వుంటుందట!” అన్నాడు.\nవీరబల్ యిలా అనగానే అక్కడున్న నౌకర్లలో ఒకడు వేళ్ళతో గడ్డం సవిరించుకున్నాడు. వీరబల్ వాణ్ణి పట్టుకుని ప్రశ్నించేసరికి, వాడు బెదిరిపోయి దొంగిలించిన నగ తెచ్చియిచ్చాడు.",
            "book_page_end": 37
        },
        {
            "title": "పేదబ్రతుకు",
            "book_page_start": 38,
            "pdf_page_start": 52,
            "pdf_page_end": 58,
            "author": "చందమామ బృందం",
            "genre": "బేతాళ కథ",
            "moral": "ప్రేమను ప్రదర్శించడమే కాదు, ప్రేమికుల కష్టాలను కూడా పంచుకోగలగాలి. ప్రేమ పరీక్షలో హేమాంబిక విఫలమైంది.",
            "keywords": [
                "విక్రమార్కుడు",
                "బేతాళుడు",
                "హేమాంబిక",
                "వినయగుప్తుడు",
                "పేదరికం",
                "ప్రేమ పరీక్ష"
            ],
            "characters": [
                "విక్రమార్కుడు",
                "బేతాళుడు",
                "ధనగుప్తుడు",
                "హేమాంబిక",
                "వినయగుప్తుడు"
            ],
            "locations": [
                "వలభీనగరం",
                "శ్మశానం"
            ],
            "content": "పట్టు వదలని విక్రమార్కుడు మరొకసారి చెట్టువద్దకు వెళ్లి, చెట్టునుంచి శవాన్ని దించి భుజాన వేసుకుని, ఎప్పటిలాగే శ్మశానంకేసి నడవసాగాడు. అప్పుడు శవంలోని బేతా ళుడు, \"రాజా, మహావైభవాలకు అలవాటు పడిన నీవు ఈ హేయమైన పనిని ఎలా అంత దీక్షగా చేస్తున్నావో నాకు నిజంగా అర్ధం కాకుండా ఉన్నది. వినయగుప్తుణ్ణి ఎంత గానో ప్రేమించిన హేమాంబిక తాను నివ సించబోయే పేద ఇంటిని కొద్దిసేపైనా భరించలేక తన ప్రేమను సయితం 'కోల్పో యిందిగద! నీకు శ్రమ తెలియకుండా ఉండగలందులకు వారిద్దరి కథ చెబుతాను విను,” అంటూ ఈవిధంగా చెప్పసాగాడు:\nవర్తకానికి ప్రసిద్ధి గన్న వలభీనగరంలో ధనగుప్తుడనే వైశ్యుడుండేవాడు. ఆయన కావటానికి సంపన్నుడే అయినా కలిమిక మించిన వైభవంతో జీవించి తన ఆస్తి కొంచెం కొంచెంగా పోగొట్టుకోసాగాడు. భవి\nష్యత్తు మాట ఎలా ఉన్నా, ఆయన భార్యా, పిల్లలూ చీని చీనాంబరాలు ధరించారు, మేనాలలో ఎక్కి తిరిగారు, అన్ని భోగాలూ అనుభవించారు.\nధనగుప్తుడి కుమార్తె హేమాంబికకు యుక్తవయసు వచ్చేసరికి వారి సంపద చాలాభాగం తరిగిపోయింది. అందుచేత ఆమెను పెళ్లాడటానికి గొప్పఇంటివా రెవరూ ముందుకు రాలేదు.\nఅయితే కొన్నాళ్ళకు అదృష్టవశాత్తూ హేమాంబికకు ప్రేమపాత్రుడైన వినయ గుప్తుడనే వలభీనగర యువకుడు ఒకడు వరుడుగా లభించాడు.\nఈ వినయగుప్తుడు ఎంతో అందగాడు మాత్రమే గాక, మాన మర్యాదలు తెలిసిన వాడు, సంస్కారమూ చదువూ ఉండి, ఎవరితో ఎలా మసులుకోవాలో చక్కగా తెలిసినవాడు.\nఅటువంటివాడు ఏ రాజసభకైనా అలం కారంగా ఉండగలడు.\nఅయితే వినయగుప్తుడు గొప్ప వంశంలో పుట్టినవాడు కాడు. పేదకుటుంబంలో పుట్టినవాడు. పేదరికం అనుభవిస్తూనే, స్వశక్తిచేతా, కృషి చేసే పైకి వచ్చి, వలభి నగరంలోని వర్తకులవద్ద కొలువు సంపా\nదించుకుని హాయిగా జీవయాత్ర గడుపు కుంటున్నవాడు.\nహేమ వినయుణ్ణి పెళ్ళాడటానికి సిద్ధ పడిందిగాని ఆ పెళ్లి ఆమె తల్లిదండ్రులకు అంతగా ఇష్టం లేదు. వినయుడు అంద గాడూ, బుద్ధిమంతుడూ, పైకి రాదగిన వాడూ అని వాళ్ళు ఒప్పుకున్నారు; కాని హేమ గొప్పఇంటివాణ్ణి ఎవరినైనా పెళ్లాడితే బాగుంటుందని వారి ఉద్దేశం. ధనగుప్తుడు తన కుమార్తెకు కొన్ని గొప్ప సంబంధాలు చూశాడు, కాని వాటిలో ఒక్కటి హేమకు నచ్చలేదు. వినయుడిలో ఉండే ఆకర్షణలో నూరోవంతు కూడా వారిలో ఆమెకు కన\nబడలేదు. వినయుడికి గల మంచి లక్షణా లన్నీ గల యువకుణ్ణి గొప్ప వంశంనుంచి తీసుకువచ్చే శక్తి ధనగుప్తుడికి లేదు. అందు చేతనూ, వినయుడంటే హేమకు ఎంతో ఇష్టంగా ఉన్నదిగనకనూ ఆమె తల్లి దండ్రులు ఈ పెళ్ళికి సమ్మతించారు.\nహేమ వినయుల పెళ్లికి నిశ్చితార్థం జరి గింది. ముహూర్తంకూడా ఏర్పాటుచేశారు. వినయుడు హేమతో, \"మన పెళ్ళికి మీవాళ్ళు ఒప్పుకోవటం నాకు ఎంతో గొప్ప అదృష్టం. నీవెంట నాకింకా మంచి రోజులు వస్తాయనుకుంటున్నాను. మనం కాపరం చెయ్యబోయే ఇంటిని నీవింతదాకా చూడనే\nలేదు. ముందే వచ్చి చూసుకున్నావంటే పెళ్ళి అయి గృహప్రవేశం చేసే లోపుగా నీవు కోరే మార్పులేమైనా ఉంటే చేయించ గలను\" అన్నాడు.\nమర్నాడే హేమ మేనా సిద్ధంచేయించి, తనకు గల మంచి జరీ పట్టుచీరెలలోకెల్లా మంచిదిగా చూసి ధరించి, వినయుడు చెప్పిన గుర్తులు బోయీలకు చెప్పి, మేనాలో బయలుదేరి తాను మెట్టబోయే ఇంటికి బయలుదేరింది.\nమేనా రాజవీధులూ, మామూ లు వీధులూ దాటి గొందులవెంట ముందుకు పోసాగింది. మిద్దెలూ, మేడలూ పోయి పూరి\nపాకలూ, పశువుల శాలలూ, ఇళ్ళ పక్కన\nపెంట పోగులూ కంట పడసాగాయి. \" ఇదే\nమిటి, వినయుడి ఇంటికి పోయే దారి ఇంత\nహీనంగా ఉన్నది!\" అని హేమ తనలో\nఆశ్చర్యపడింది.\nచివరకు మేనా అలాటి ఇళ్లమధ్యనే ఒక\nపెంకుటింటిముందు ఆగింది. హేమ\nమేనాలోనుంచి దిగి ఆ యింటికేసి వింతగా\nచూసింది. అది అడుసు గోడలు గల ఇల్లు.\nగోడలకు పూసిన పేడ బెత్తికలు అక్క\nడక్కడా ఊడిపోయాయి.\nవినయుడు బయటికి వచ్చి నవ్వుతూ,\n\" ఇదే మన యిల్లు! లోపలికి వచ్చి అంతా\nచూడు. చూడటానికి ఎంతో సేపు పట్ట\nదులే!” అన్నాడు.\nలోపలికి పోయే నడవ చాలా ఇరుకుగా\nఉన్నది. హేమ లోపలికి అడుగు పెడు\nతుండగానే కాళ్ళకు చీపురుకట్ట ఒకటి తగి\nలింది. ఆమె చీదరించుకుంటూ పక్కకు\nఒత్తిగిలేసరికి ఆమె భుజానికి నడవ గోడ\nతగిలి పమిట కొంగుకు నల్లగా మట్టి మరక\nఅయింది. తళతళలాడే జరీపైన అది చాలా\nవికారంగా కనిపించింది. హేమ కళ్ళనీళ్ళ\nపర్యంతమయింది.\nవినయుడు ఇదేమీ పట్టించుకోలేదు,\nగమనించనుకూడా లేదు. అతను ముందు\nనడుస్తూ లోపలికి దారితీశాడు. \"ఇది నట్టిల్లు, ఈ పక్క వంటిల్లు, ఇవతలపక్క పడకగది. వెనక వసారా, సామాన్లగదీ ఉన్నాయి.” అంటూ అతను ఇంటి వివరా లన్నీ ఆమెకు చెప్పాడు.\n\"ఇల్లు బాగుచేసేవాళ్లు ఇప్పుడే వచ్చారు. వాళ్ళతో మాట్లాడి ఇప్పుడే వస్తాను. ఈ లోపుగా ఈ కుర్చీలో కూచుని ఇంటికి కావలి సిన వేమిటో ఆలోచించు. కొద్ది ఖర్చుతో మనం ఈ ఇంటిని వీలయినంత సుఖంగా చేసుకోవచ్చు!\" అని హేమతో చెప్పి విన యుడు బయటికి వెళ్ళాడు.\nహేమకిదంతా కలలాగా ఉన్నది. ఆమె కుర్చీలో కూచుని దానిపై చెయ్యి ఆనించే సరికి చేతికి దుమ్ము తగిలింది. ఆమె చివా లున లేచి, మెడ వెనక్కు తిప్పి తన చీరె అంతా దుమ్ము అయినట్టు తెలుసుకున్నది. ఆమెకిక దుఃఖం ఆగలేదు. \"ఛీ, ఛీ ! వెధవ కొంప! ఎక్కడ చూసినా మసీ, దుమ్మూ, బూజూనూ!” అని తిట్టుకుని ఏడుస్తూ పమిట కొంగుతో కళ్ళు తుడుచుకున్నది. ఆమె కళ్ళూ, చెంపలూ మట్టితో నల్లగా అయిపోయాయి.\nఆమె దుఃఖం మరింత అయింది. చీరె కొంగుతో ముఖం కప్పుకున్నది.\nఆమె ఈ దుఃఖంలో ముణిగి ఉండగా వినయుడు తిరిగి వచ్చాడు. \"ఏమిటీ? ఏమయింది? ఎందుకు ఏడుస్తున్నావు?” అని అతను హేమను ఎంతో ప్రేమగా అడిగాడు.\n\"ఛీ! నా వళ్ళంతా మసి, చేతులంతా మసి, ముఖమంతా మసి! బంగారమంటి పట్టుచీరె అంతా మసి కొట్టుకుపోయింది! నేనిక్కడ ఒక్క క్షణం ఉండను! వెళ్ళి పోతాను!” అన్నది హేమ ఏడుస్తూనే.\n\" చీరె మట్టి అయిందనా ఏడుస్తున్నావు? ఇది రాజభవనం అనుకున్నావా? మన పెళ్లి అయినాక ఈ ఇంటికి మట్టి దులపటం, బూజు దులపటంలాటి పనులు నువేకదా చూడాలి. మట్టిచూసి భయపడితే ఎలాగా?” అన్నాడు వినయుడు.\n\"నా బంగారమంటి చీరె! నా ఒళ్లంతా మట్టే! ఇంటికి పోయి తలంటు స్నానం\nచేస్తేగాని ఈ దిక్కుమాలిన మట్టి వద లదు!\" అన్నది హేమ, వినయుడన్న మాట వినిపించుకోకుండా.\nవినయుడిలో పెద్ద మార్పు వచ్చింది. అతను గంభీరంగా, \" క్షమించు, హేమా! నిన్నిక్కడికి రమ్మనటం చాలా పొరపా టయింది. ఇటువంటి చోట నీవు ఒక్క క్షణం ఉండలేవు, కాపరం ఎలా చెయ్య గలవు?” అన్నాడు.\nహేమ మేనా ఎక్కి తన ఇంటికి వెళ్ళి పోయింది. ఆమెను చూడటానికి వినయుడు మరి వెళ్ళలేదు. అతను ధనగుప్తుడి వద్దకు మనిషిని పంపి, తాను హేమాంబికను\nపెళ్ళాడటానికి అర్హుడుకాడనీ, అందుచేత పెళ్ళి ప్రయత్నాలన్నీ విరమించవలిసిందనీ చెప్పించాడు.\nహేమకు ఈ సంబంధం తప్పిపోయినం దుకు తల్లిదండ్రులు కొంచెంకూడా దిగులు పడలేదు. తమ పిల్ల అదృష్టం బాగుండటం పల్లనే ఇలా జరిగిందనుకున్నారు. విన యుడు తనను నిజంగా ప్రేమించలేదనీ, అందుకే అకారణంగా తనపై అలిగి పెళ్ళి మానుకున్నాడనీ అనుకున్నది హేమ.\nబేతాళుడికథ చెప్పి, \" రాజా, వినయుడు హేమను ప్రేమించకపోవటానికి కారణ మేమిటి? కనీసం ఆమెపైన ప్రేమ ఉన్నట్టు నటించక, దుఃఖిస్తున్నదాన్ని ఓదార్చనైనా ఓదార్చకుండా, ఆమెను అలాగే పంపేశాడు గదా, అటువంటివాడు ఆమెను మొదట పెళ్ళాడటానికి ఎందుకు సిద్ధపడ్డాడు? ఈ ప్రశ్నలకు సమాధానం తెలిసికూడా చెప్పక పోయావో నీ తల పగిలిపోతుంది,” అన్నాడు.\nదానికి విక్రమార్కుడు, \"వినయుడికి హేమపై ప్రేమ ఉన్నదనటానికి ఎటువంటి సందేహమూ లేదు. హేమ కూడా వినయుణ్ణి ప్రేమించిందిగాని, అతని దారిద్ర్యాన్ని స్వయంగా చూడకుండానే ఆమోదించింది. ఆమె అతని ఇంటికి వెళ్లటం ఆమె ప్రేమకు పరీక్ష అయిందిగాని, వినయుడి ప్రేమకు పరీక్ష కాలేదు. అతని దారిద్ర్యాన్ని కొద్దిసేపు భరించలేని మనిషి ఆ దారిద్య్రంతో కల కాలం కాపరం చెయ్యగలదా? ఒకవేళ పంతానికి ఆ దారిద్ర్యాన్ని ఆమె ఆమోదించి నప్పటికీ అది ఆమెకు ఎంతో త్యాగమవు తుంది. ఆమెచేత అంత త్యాగం చేయిం చటం అతనికి ఇష్టం లేకపోయిందంటే అందుకు కారణం అతనికి ఆమెపైన గల ప్రేమేగాని మరొకటి కాదు!” అన్నాడు.\nరాజుకు ఈవిధంగా మౌనభంగం కలగ గానే బేతాళుడు శవంతో సహా మాయమై మళ్లీ చెట్టెక్కాడు. — (కల్పితం)",
            "book_page_end": 44
        },
        {
            "title": "తప్పించుకుపోయిన దొంగ",
            "book_page_start": 45,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "జానపదం",
            "moral": "అతి తెలివి, లంచగొండితనం వినాశనానికి దారితీస్తాయి.",
            "keywords": [
                "గజదొంగ",
                "ఇదుగో వచ్చాను",
                "న్యాయాధికారి",
                "జైలు అధికారి",
                "దొంగతనం"
            ],
            "characters": [
                "గజదొంగ",
                "న్యాయాధికారి",
                "రక్షకభటులు",
                "కొత్వాలు",
                "జైలు అధికారి",
                "జైలు అధికారి భార్య"
            ],
            "locations": [
                "హాంగ్ చౌ నగరం",
                "జైలు"
            ],
            "content": "వెయ్యి సంవత్సరాల క్రితం హాంగ్ చౌ సగ రంలో ఒక ప్రసిద్ధుడైన గజదొంగ ఉండే వాడు. వాడి అసలుపేరేమిటో, మనిషి ఎలా ఉంటాడో ఎవరికీ తెలియదు. వాడు ఎన్ని ఇళ్లలోనో జొరబడి ఎన్నో దొంగతనాలు చేసి నప్పటికీ వాణ్ణి కళ్ళతో చూసినవారు లేరు. అయితే వాడు దొంగతనం చేసినప్పుడల్లా ఇంటి లోపలి గోడమీద \"ఇదుగో వచ్చాను” అని రాస్తూ ఉండేవాడు.\nఈ కారణంచేత అందరూ వాణ్ణి \" ఇదుగో వచ్చాను” అనేవాళ్ళు.\nరానురాను \"ఇదుగో వచ్చాను” దొంగ తనాలు దుర్భరమైపోయాయి. ఈ గజదొంగ బారినుంచి తమను కాపాడవలిసిందిగా వారు ప్రభుత్వానికి మొరపెట్టుకున్నారు. \"ఇదుగో వచ్చాను\" అన్న దొంగకోసం నగరమంతా ఘాలించి పట్టుకోవలిసిందని నగరపు న్యాయాధికారి రక్షకభటులను\nఆజ్ఞాపించాడు. ఈ దొంగను పట్టుకోవటానికి ఆయన ఒక గడువుకూడా ఏర్పరిచాడు.\nరక్షకభటులు పెద్ద చిక్కులో పడ్డారు. దొంగ చూడబోతే దేవాంతకుడు వాడు ఎవడో, ఎలా ఉంటాడో, ఎక్కడ ఉంటాడో చెప్పగలవాడు ఒక్కడూ లేడు. ఆటువంటి వాణ్ణి ఇన్నిరోజులలోగా పట్టుకోవాలి అంటే అది సులువైన పని కాదు. అయినప్పటికీ దీక్షతో పనిచేస్తే సాధించరానిదంటూ ఉండదు గనక రక్షకభటులు ఒక మనిషిని పట్టి న్యాయాధి కారివద్దకు తెచ్చి, \"అయ్యా, వీడే 'ఇదుగో వచ్చాను'. వీడికి శిక్ష విధించి నగరానికి పీడ విరగడ చెయ్యండి!” అని చెప్పారు.\n\"గజదొంగ వీడేననటానికి సాక్ష్యం ఏమిటి?\" అని న్యాయాధికారి అడిగాడు,\n\"మేము బహు శ్రద్ధగా ఆచోకీ చేసి వీణ్ణి పట్టుకున్నాము. మీరు మా మాటయందు\nవిశ్వాసం ఉంచవచ్చును!\" అన్నారు రక్షక భటులు ఏక కంఠంగా.\n\"మహాప్రభూ, వీళ్లు తమ బాధ్యత వది లించుకోవటానికిగాను ఎవరినో ఒకరిని పట్టుకుందామనుకున్నారు. నా కర్మకొద్దీ నేను దొరికాను!” అన్నాడు పట్టుబడినవాడు.\nన్యాయాధికారి అనుమానంలో పడటం చూసి రక్షకభటుల నాయకుడైన కొత్వాలు, \"వీడి మాటలు నమ్మి వీణ్ణి విడిచిపుచ్చేరు! వీడే అసలు దొంగ. వీణ్ణి పట్టుకునేసరికి మా తల ప్రాణాలు తోకకు వచ్చాయి. ఇప్పుడు విడిచిపుచ్చారో వీడు మరి దొర కడు!” అని గట్టిగా చెప్పాడు.\nకొత్వాలు అంత గట్టిగా చెప్పినమీదట న్యాయాధికారి, \"సరే ప్రస్తుతానికి ఖైదులో ఉంచండి. విచారణలో నిజం తేలు తుంది!”అన్నాడు.\nపట్టుబడినవాడు నిజంగా గజదొంగే. వాడు ఖైదులో అడుగు పెడుతూనే జైలు అధికారితో ఎంతో వినయంగా, \"అయ్యా, కొత్త ఖైదీలు ఉత్త చేతులతో తమవద్దకు రావటం ఆచారం కాదు. కాని ఏంచెయ్యను. రక్షకభటులు నన్ను పట్టుకున్నప్పుడు నా దగ్గిర ఉన్నదంతా ఊడగొట్టి లాగేసు కున్నారు. తమకు అభ్యంతరం లేకపోతే, కొండదేవర గుడికి వెళ్లి, అక్కడ పగిలిన ఇటుకరాయికింద నేను దాచుకున్న వెండి తెచ్చుకోండి,” అన్నాడు.\nజైలు అధికారి ఈ మాటలు నమ్మలేదు, కాని తీరా వెళ్లి చూస్తే ఖైదీ చెప్పినచోట శేరు వెండి దొరికింది.\nఅది మొదలు జైలు అధికారి ఖైదీని చక్కగా చూస్తూ వాడితో చాలా సఖ్యంగా ఉండసాగాడు.\nకొద్ది రోజులు పోనిచ్చి ఖైదీ జైలు అధి కారితో, \"వంతెనకింద కూడా కొద్దిమొత్తం దాచుకున్నాను. అదికూడా తెచ్చేసుకో రాదా?” అన్నాడు.\n\"వంతెనమీద ఎప్పుడూ జనం తిరుగు తూంటారే!” అన్నాడు జైలు అధికారి.\n\"నదిలో బట్టలు ఉతకటానికి వెళ్ళి నట్టుగా గంప తీసుకుపొండి. డబ్బు తీసి గంపలో పెట్టుకుని, దాని పైన గుడ్డలు కప్పేస్తే నరమానవుడికి తెలియదు!” అన్నాడు ఖైదీ.\nఅధికారి ఆ ప్రకారమే చేసి వీశెడు వెండి తెచ్చుకున్నాడు. ఆ తరవాత ఇద్దరికీ మధ్య ప్రాణస్నేహం ఏర్పడింది. ఆ రాత్రి జైలు అధికారి ఖైదీతో కలిసి తాగటానికి సారా కూడా పట్టుకువచ్చాడు.\n\"చూడు, అన్నా! ఈ రాత్రి నేను ఇంటికి వెళ్లి వస్తాను. తెల్లారేసరికల్లా తిరిగి వస్తాను, నీపైన ఒట్టు! పారిపోతానని భయ పడకు. పారిపోతే నా నేరం నేనే ఒప్పు కున్నట్టుకాదా? పైగా పారిపోవటం అర్థం లేని పని. ఇవాళ కాకపోతే రేపైనా న్యాయాధికారిగారు నన్ను వొదిలిపెట్టా ల్సిందే. నేను దోషినికానుగద!\" అన్నాడు ఖైదీ నమ్మకంగా.\nఖైదీని పోనివ్వటం తనకు ప్రమాదమేనని తెలిసికూడా, కాదు కూడదనటానికి అధి కారి మొహమాటపడి సరేనన్నాడు. ఖైదీ బయటికి వెళ్లటానికి జైలు గేటు తలుపులు\nఉపయోగించక కప్పుమీదికి ఎక్కి వెళ్ళిపోయాడు.\nమళ్లీ తెల్లవారుజామున కప్పుమీదినుంచే దిగివచ్చి, ఇంకా నిద్ర లేవని జైలు అధి కారిని లేవగొడుతూ, \"ఇదుగో వచ్చాను! ఇదుగో వచ్చాను!\" అన్నాడు.\n\"మొత్తంమీద అన్న మాట నిలబెట్టు కున్నావే! భలే మంచివాడివి.” అన్నాడు అధికారి సంతోషిస్తూ.\n\" అమ్మమ్మా! లేకపోతే నీ పరువు పోదా, అన్నా? నువు నాకు చేసిన ఈ మేలు ఎన్న టికీ మరవను. నా కృతజ్ఞత చూపటానికి ఉడతాభక్తిగా మీ ఇంట చిన్న కానుక పడేసి\nవచ్చాను. ఇప్పుడే వెళ్లి చూసుకో. నేనిక్కడ\nఎంతో కాలం ఉండబోనులే!\" అన్నాడు ఖైదీ.\nజైలు అధికారి ఇంటికి వెళ్ళాడు.\n\"మీకోసం కబురుపెడదామనుకుంటుం\nడగా మీరే వచ్చారు. తెల్లారుజామున ఎంత\nచిత్రం జరిగిందనుకున్నారు? ఇంటి కప్పు\nమీద ఏదో చప్పుడయింది. ఇంతలోనే ఈ\nపొట్లం గదిలో పడింది. తెరిచి చూద్దును\nగదా వెండి పళ్ళాలూ, బంగారు పళ్ళాలూ\nఉన్నాయి!” అన్నది జైలు అధికారి భార్య.\nతన ఖైదీ ఇచ్చిన కానుక ఇదేనని అధి\nకారికి అర్థమయింది. \"పైకి అనకే, నీకు\nపుణ్యం ఉంటుంది! వాటిని భద్రంగా దాయి!\nతరవాత మెల్లి మెల్లిగా అమ్మి సొమ్ము చేసు\nకుందాం!” అన్నాడాయన భార్యతో.\nఆ రోజు న్యాయస్థానానికి వచ్చినవారిలో\nఆరేడుగురు గృహస్థులు తమ ఇంట కిందటి\nరాత్రి \" ఇదుగో వచ్చాను\" జొరబడి, దొంగ\nతనాలు చేసి, గోడలమీద తన పేరు రాసి\nవెళ్లినట్టు ఫిర్యాదులు తెచ్చారు. ఈ గజ\nదొంగను వెంటనే పట్టుకోమని కూడా వారు\nన్యాయాధికారిని వేడుకున్నారు.\n\" నేను అప్పుడే అనుకున్నాను! రక్షక\nభటులు పట్టుకున్నది మరొక ణ్ణి — అసలు\nదొంగ తిరుగుతూనే ఉన్నాడు!\" అను\nకున్నాడు న్యాయాధికారి ఒక నిర్దోషికి\nఅన్యాయం జరిగిందని తోచి ఆయన, ఖైదీని\nవెంటనే విడుదల చెయ్యవలిసిందిగా జైలు\nఅధికారికి ఆజ్ఞాపత్రం పంపుతూ, ఫలాని\nగడువు లోగా \" ఇదుగో వచ్చాను” అనే గజ\nదొంగను పట్టుకోవలిసిందిగా రక్షకభటులను\nతిరిగి ఆజ్ఞాపించాడు.\nగజదొంగ ఖైదులో పడి కూడా తప్పిం\nచుకు పారిపోయాడు. ఆ పోయినవాడే గజ\nదొంగ అన్న విషయం ఒక్క జైలు అధి\nకారికి మాత్రమే అర్థమయింది; కాని\nఆయన దొంగ సొత్తు తిని ఉండటంచేత\nకుక్కిన పేనులాగా ఉండిపోయాడు.",
            "book_page_end": 48
        },
        {
            "title": "న్యాయ నిర్ణయం",
            "book_page_start": 50,
            "pdf_page_start": 64,
            "pdf_page_end": 66,
            "author": "ఎ. బంగారయ్య",
            "genre": "నీతి కథ",
            "moral": "సోమరితనం తీర్పుకు అర్హత కాదు. తెలివైన న్యాయాధికారి సోమరుల వాదనలను సైతం వారి తెలివిని పరీక్షించడానికి ఉపయోగించాడు.",
            "keywords": [
                "న్యాయాధికారి",
                "సోమరితనం",
                "ఆస్తి వివాదం",
                "తెలివితేటలు",
                "న్యాయం"
            ],
            "characters": [
                "ముగ్గురు అన్నదమ్ములు",
                "న్యాయాధికారి"
            ],
            "locations": [
                "గ్రామం"
            ],
            "content": "ఒక గ్రామంలో ముగ్గురు అన్నదమ్ములుండే\nవారు, ఆస్తి పంపకంలో వారికి ఒక పొలం\nగురించి తగాదా వచ్చింది. ఆ పొలం తనకే\nరావాలని ఎవరిమటుకు వారు వాదించారు.\nఆ పొలంమీద ప్రతి ఒక్కడికీ పూర్తి హక్కు\nఉండటంచేత మధ్యవర్తి నిర్ణయం\nచెయ్యటం ఎవరికీ సాధ్యంకాలేదు.\nచివరకు ముగ్గురు అన్నదమ్ములూ ఒక\nన్యాయాధిపతి వద్దకు వెళ్లి తమ తగాదాలో\nతీర్పు చెప్పమన్నారు. ముగ్గురి వాదాలూ\nవిని న్యాయాధికారి వారితో, \"రేపల్లా ఆలో\nచించి ఎల్లుండి తీర్పు చెబుతాను. ఎల్లుండి\nనా వద్దకు రండి,\" అని చెప్పాడు.\nన్యాయాధికారి అలా చెప్పాడేగాని, ఎంత\nఆలోచించినప్పటికీ ఎవరిపక్షంగా తీర్పు\nచెప్పాలో ఆయనకు తోచలేదు. ఆ పొలం\nమీద ఆ ముగ్గురికీ సమంగానే పూర్తి హక్కు\nఉన్నట్టు కనబడింది. అయినప్పటికీ,\nన్యాయాధికారి అయినవాడు తగాదాలో ఏదో\nఒక విధంగా తీర్పు ఇచ్చి తీరాలిగనక,\nయుక్తిని ప్రయోగించి తీర్పు చెప్పటానికి\nన్యాయాధికారి నిశ్చయించుకున్నాడు.\nగడువునాటికి ముగ్గురు అన్నదమ్ములూ\nన్యాయాధికారి వద్దకు వచ్చారు.\n\"చట్టరీత్యా ఆ పొలంమీద మీకు గల\nహక్కులన్నీ పరిశీలించాను. కాని నేను\nతీర్పు చెప్పేముందు మీగురించి కొన్ని విష\nయాలు నాకు తెలియాలి. అందుకని నేను\nకొన్ని ప్రశ్నలు వేస్తాను. వాటికి సమా\nధానాలు చెప్పండి. మీరు ముగ్గురూ సోమరి\nపోతుల్లాగే ఉన్నారు, కాని మీ ముగ్గురి\nలోనూ ఎవరు ఎక్కువ సోమరిపోతు?” అని\nన్యాయాధికారి అడిగాడు.\nముగ్గురూ నేనంటే నేను అన్నారు.\n\" నేను దారికి అడ్డంగా పడుకుని\nఉండగా అటుగా పశువులమంద వస్తే వాటి\nకాళ్ళకింద నలిగి అయినా పోతానుగాని దారిలోనుంచి లేవను!” అన్నాడు పెద్దవాడు.\n\"నేను పడుకున్న ఇల్లు అంటుకుని మంటలు మీదికి వస్తున్నా నేను లేవను,” అన్నాడు రెండోవాడు.\n\"పైనుంచి బూజు కంట్లో పడుతున్నా కళ్లు మూసుకోలేనంత ఒళ్లు బద్ధకం నాకు!” అన్నాడు మూడోవాడు.\n\"ఎవరికీ ఎవరూ తీసిపోయేట్టు లేరే! సరే, ఇది చెప్పండి : మీలోకల్లా ఎవరు వయసులో పెద్ద?” అన్నాడు న్యాయాధికారి. అన్న దమ్ములు మళ్ళీ నేనంటే నేను అన్నారు.\n\"పిల్లులు కాళ్ళకు అడ్డం వస్తే మను ఘలు వాటిని తన్నని రోజులు నాకింకా జ్ఞాపకం,” అన్నాడు పెద్దవాడు.\n\"ఆడవాళ్లు ఒకళ్ళనొకళ్లు ఎత్తిపొడుచు కోని రోజులు నాకు బాగా జ్ఞాపకం,” అన్నాడు రెండోవాడు.\n\"పదిమందిలో ఒకడు నిజం చెప్పేవా డుండిన రోజులు నేనెరుగుదును,” అన్నాడు మూడోవాడు.\n\" అలా అయితే మీలో ఎవరు పెద్ద అనేది తేల్చటం కష్టమే మరి. చూడండి, మీలో ఎవరికి చూపు బాగా అనుతుంది?” అని అడిగాడు న్యాయాధికారి.\n\"పదిమైళ్ళ దూరాన ఉండే ఆ కొండ పైన కూచున్న పక్షి కళ్ళార్పితే అది నాకు కనిపిస్తుంది,” అన్నాడు పెద్దవాడు.\n\" ఆ పక్షి కంట్లో నలుసు పడి అది కళ్లు ఆర్పుతున్నదీ, ఊరికేనే ఆర్పుతున్నదీ నేను చెప్పగలను,\" అన్నాడు రెండోవాడు.\n\"ఆ పక్షి కంట్లో పడినది ఏ నలుసైనదీ. నేను చెప్పగలను,\" అన్నాడు మూడోవాడు.\n\"ముగ్గురూ ముగ్గురేనే! మరొక సంగతి. మీలో ఎవరు ఎక్కువ చలాకీ అయిన వాళ్ళు?” అని న్యాయాధికారి అడిగాడు.\n\"నేనే లెండి. ఒక పొలంలో ఒక వేట కుక్కనూ, కొన్నివేల కుందేళ్ళనూ పెట్టి\nనట్టుగా వాడికి చొక్కాను కుట్టేస్తాను,” అన్నాడు పెద్దవాడు.\n\"నేనూ కొలిచినట్టుగా చొక్కా కుట్టే స్తాను! నాకు జుట్టు రంగు కూడా అవసరం లేదు, మనిషి దగ్గటం నాకు వినిపిస్తేనే చాలు!\" అన్నాడు రెండోవాడు.\nన్యాయాధికారి మూడోవాడికేసి తిరిగి, \"నీమాట ఏమిటి?” అన్నాడు.\n\"నా తెలివితేటలా? ఏ వ్యాజ్యంలోనైనా తీర్పు చెప్పవలిసివచ్చి ఎలా చెప్పాలో తెలియని పరిస్థితి ఏర్పడినప్పటికీ చచ్చినా రెండోకంటి వాడికి ఆ సంగతి తెలియ నివ్వను!” అన్నాడు మూడోవాడు.\nవెంటనే న్యాయాధి కారి గొంతు సవి\nరించుకుని, \"మీరు తెచ్చిన తగాదాలో గల\nన్యాయసూత్రాలన్నిటినీ పరిశీలించిన మీదట\nఆ పొలం మీలో మూడోవాడికి చెందుతుం\nదని నేను నిర్ణయించాను. ఆ ప్రకారమే\nతీర్పుకూడా ఇచ్చేస్తున్నాను!” అన్నాడు.",
            "book_page_end": 52
        },
        {
            "title": "గలివర్ యాత్రలు",
            "book_page_start": 53,
            "pdf_page_start": 67,
            "pdf_page_end": 70,
            "author": "చందమామ బృందం",
            "genre": "సాహసం/కల్పితం",
            "moral": "చిన్నవైనా, గొప్పవైనా జీవితంలో అనుభవాలు కొత్త విషయాలను నేర్పిస్తాయి.",
            "keywords": [
                "గలివర్",
                "రాక్షస ప్రపంచం",
                "ఎలుకలు",
                "ప్రదర్శన",
                "రాణి"
            ],
            "characters": [
                "గలివర్",
                "ఇంటావిడ",
                "ఇంటావిడ కుమార్తె (దాది)",
                "రైతు",
                "రాణి",
                "రాజు",
                "మరుగుజ్జు"
            ],
            "locations": [
                "రాక్షస ప్రపంచం",
                "రాజభవనం"
            ],
            "content": "నేను పడుకున్న ఆ మంచం 8 గజాల ఎత్తు 20 గజాల వెడల్పు వుంది. మెళుకువ వచ్చి లేచి చూద్దునుగదా రెండువైపులా భయంకరమైన రెండు ఎలకలు నామీద దూకబోతున్నాయి. వెంటనే కత్తి దూసి ఒక ఎలకని పొడిచి చంపేశా. రెండోది పారిపోయింది. ఎలక శవం తోక ఏకంగా ఆరడుగులుంది !\nఇంతలో ఇంటావిడ వచ్చి ఎలకనీ రక్తాన్నీ చూసి, తన తొమ్మిదేళ్ల అమ్మాయిని పిలిచి నన్ను జాగ్రత్తగా చూసే బాధ్యత వప్పచెప్పింది.\nఆ అమ్మాయి తన బొమ్మ ఉయ్యాలలో నన్ను వుంచి, వాళ్ళ భాష నేర్పించింది. ఆమె చిన్న పిల్లే కనక నలభై అడుగులే ఎత్తున్నది.\nఓరోజున ఇంటాయన స్నేహితుడు ఒక ముసీలి రైతు నన్ను చూడ్డానికొచ్చాడు. అతని కళ్లజోడు నాకు చందమామలాగ కనిపించి నవ్వేశాను.\nఅతను వుడుక్కుని ఇంటాయనని ఓ పక్కకి తీసికెళ్ళి నన్ను వూరూరా చూపించి డబ్బు చేసుకోరాదా అని సలహా ఇచ్చాడు.\nఇంటాయన మర్నాడు నన్నొక పెట్టిలో పెట్టి అమ్మాయి ఒళ్ళో ఆ పెట్టి వుంచి పక్కవూరి సంతకి బయలుదేరదీశాడు.\nఆ గుర్రం ఒక అంగలో నలభై అడుగులు దాటే స్తూంటే నేను బంతిలాగ ఎగిరెగిరి పడసాగాను. ఆ వూళ్ళో దిగిన తరువాత....\n'బుడతడి అద్భుత ప్రదర్శనం!' అంటూ వూరంతా టముకు వేయించాడు. ఒహ గదిలో మూడొందల అడుగుల చదరం వున్న బల్లమీద ప్రదర్శనం ఏర్పాటుచేశాడు. నా దాది అడిగిన ప్రశ్నలకి జవాబు చెప్పడం — కత్తిదూసి ఝళిపించడం - అటూ ఇటూ నడవడం - ఇదీ నేను చెయ్యవలసింది.\nనా ఖ్యాతి వూరూరా పాకిపోయింది. డబ్బు బాగా రావడంతో నా యజమాని ఆశకూడా పెరిగింది. తిన్నగా రాజధాని నగరం చేరాడు.\nరోజుకు పన్నెండాటలు ఆడ్డంతో నేను బాగా నీరసించిపోయాను. నా అవస్థ చూసి పాపం నా దాది కంట నీరు పెట్టుకుంది.\nఓ రోజు రాణీగారి వద్దనుంచి నన్ను తీసుకు రమ్మని కబురు వచ్చింది. యజమాని వెంటనే రాజభవనానికి బయలుదేరాడు.\nరాణిగారి చిటికిన వేలు ముద్దు పెట్టుకుని నమ స్కారం చెప్పాను. ఆవిడ తనవద్ద వుండి పొమ్మని అడిగింది. నాకు ఇష్టమే అని చెప్పాను.\nయజమానికి వెయ్యి బంగారు నాణాలు ఇచ్చి పంపేశారు. దాదిపిల్ల మాత్రం నాకూడానే వుండాలని షరతు పెట్టాను.\nఆ రైతు డబ్బు ఆశ మూలంగా నన్ను ఎంత అవస్థ పెట్టిందీ వచ్చీ రాని వాళ్ల భాషలో రాణి గారికి చెప్పుకున్నాను.\nనా అంత చిన్న ప్రాణికి కూడా ఇంత జ్ఞానం వున్నందుకు ఆవిడ ఆశ్చర్యపోయి నన్ను రాజుగారికి చూపింది. ఆయన మొదట నన్ను ఒక బొమ్మ అని కొట్టిపారేశాడు. కానీ నా మాటలూ చేష్టలూ విని, చూసి నమ్మకం కలిగింది.\nనన్ను బాగా పరకాయించి చూసి మరింత ఆశ్చర్యపోయాడు. నన్ను జాగ్రత్తగా చూడమని ఆదేశించాడు.\nనా నివాసానికి 16 అడుగుల వెడల్పు 12 అడు గుల ఎత్తు గల ఒక కర్రపెట్టి చేయించారు. రెండు కుర్చీలూ బల్లలూ అమర్చారు.\nరోజూ రాణిగారితో భోజనం చేసి రాజుగారితో కబుర్లు చెప్పేవాణ్ణి. ఆయన మా దేశం గురించి ప్రశ్నించి నా జవాబులు శ్రద్ధగా వినేవారు.\nరాణిగారికి నేనంటే చాలా ఇష్టంగా వుండేది. అప్పుడప్పుడు నన్ను తన మొహానికి దగ్గరగా నిలబెట్టి అద్దంలో చూసుకునేది.\nరాజుగారి కొలువులో ముప్ఫై అడుగుల మరు గుజ్జు ఒకడుండేవాడు. నేనంటే సహించలేక నన్నో రోజు మిగడ గిన్నెలో పడేశాడు.",
            "book_page_end": 56
        },
        {
            "title": "మేకపోతు గాంభీర్యం",
            "book_page_start": 57,
            "pdf_page_start": 71,
            "pdf_page_end": 71,
            "author": "రోహిణి",
            "genre": "గేయ కథ",
            "moral": "గాంభీర్యం, ధైర్యం ఉంటే చిన్న బలహీనులు కూడా బలవంతులను భయపెట్టవచ్చు.",
            "keywords": [
                "మేకపోతు",
                "సింహం",
                "గాంభీర్యం",
                "అడవి"
            ],
            "characters": [
                "చింబోతు (మేకపోతు)",
                "సింహం"
            ],
            "locations": [
                "గిరి గుహ",
                "అడవి"
            ],
            "content": "రంగని దొడ్లో కలవవి యెన్నో రకముల గొర్రెలు మేకలును\nకొమ్ము పొటేళ్ళును, పులులనైన ఎగజిమ్మే మేల్ చింబోతులును.\nనిటారు కొమ్ముల చింబోతులలో\nనిలువెత్తుది ఒక చింబోతు,\nమూరెడు గడ్డం గల చింబోతది\nదారి తప్పె ఒకనాడడవిస్\nగాలీ వానా నింగికి, నేలకు\nతాళం వేసిన గతినుండెన్\nదారి తప్పి చింబోతొక గిరి గుహ\nదూరె ప్రాణ రక్షణకై అంత\nమృగరాజొక్కటి ఆటకే వచ్చెను బిగబట్టిన ప్రాణంతోను\nమృగరాజును గని చింబోతప్పుడు జగడంబాడగ కాల్దువ్వెన్\nసింగము దానిని కని యీ గడ్డం\nపెంచితి వెందుకు చెప్పుమనన్\nతొంభైతొమ్మిది సింహాల్ మ్రింగితి\nనీకై పెంచితి ఈ గడ్డం\nఅని భీకరముగ చూచుచు ముందుకి\nఅతి వేగముగ దుముకగనే\nఅరచేతను ప్రాణాల నుంచుకొని\nహడలుచు సింహం పరువెత్తెన్.",
            "book_page_end": 57
        }
    ],
    "statistics": {
        "total_stories": 14,
        "author_counts": {
            "చ క్ర పాణి": 1,
            "చందమామ బృందం": 8,
            "ఉత్పల సత్యనారాయణాచార్య": 1,
            "బి. వీరాంజనేయులు": 1,
            "ఎన్. వసుందర": 1,
            "ఎ. బంగారయ్య": 1,
            "రోహిణి": 1
        },
        "genre_counts": {
            "సంపాదకీయం": 1,
            "పౌరాణికం": 1,
            "పౌరాణికం (గేయం)": 1,
            "సాహసం": 1,
            "త్యాగం": 1,
            "జానపదం": 2,
            "నీతి కథ": 2,
            "చారిత్రక సాహసం": 1,
            "హాస్యం": 1,
            "బేతాళ కథ": 1,
            "సాహసం/కల్పితం": 1,
            "గేయ కథ": 1
        }
    }
}