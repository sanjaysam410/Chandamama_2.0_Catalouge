{
    "book_id": "చందమామ_1960_07",
    "stories": [
        {
            "title": "చందమామ ఆహ్వానము",
            "book_page_start": 1,
            "pdf_page_start": 3,
            "pdf_page_end": 3,
            "author": "చక్రపాణి",
            "genre": "సంపాదకీయం",
            "moral": "",
            "keywords": [
                "జన్మదిన సంచిక",
                "చక్రపాణి",
                "త్రివర్ణచిత్రాలు",
                "ఆత్మకథ",
                "క్షీరసాగర మథనం"
            ],
            "characters": [],
            "locations": [],
            "content": "“చందమామ” జన్మదిన సంచిక ప్రకటించుకుంటున్నదని తెలిసి పాఠకులు పంపిన ఆశీః పరంపరకు అంతులేదు.\nఈ సంచిక వారి ఉత్సాహానికి అనుగుణంగా ఉంటుందని నమ్ముతున్నాము. ఈ సంచికలో \"బాపు\" త్రివర్ణచిత్రాలు గల \"చందమామ ఆత్మకథ\", \"చిట్టి బొమ్మ\" అనే అదనపు వ్యాసాలున్నవి. వీటిని ప్రత్యేకంగా \"ఆఫ్ సెట్”లో ముద్రించాము.\nఈ జన్మదినావకాశాన్ని పురస్కరించుకుని “చందమామ” పాఠకులు లోగడ అయాచితంగా పంపిన ప్రశంసలూ, ఆశీ స్సులూ ఈ సంచికలో ప్రకటించుతున్నాము. అందుచేత ఈసారి ప్రశ్నోత్తరాలు లేవు. శ్రీ సత్యనారాయణాచార్యగారి కొత్త గేయకథ \"క్షీరసాగర మథనం\" దీనిలో ప్రారంభ మవుతున్నది.\nసంపుటి 27 : 221960 సంచిక 1",
            "book_page_end": 1
        },
        {
            "title": "మహాభారతం",
            "book_page_start": 2,
            "pdf_page_start": 4,
            "pdf_page_end": 10,
            "author": "చందమామ బృందం",
            "genre": "ఇతిహాసం",
            "moral": "అన్యాయంగా వీరుడిని చంపడం అధర్మం.",
            "keywords": [
                "అభిమన్యుడు",
                "సైంధవుడు",
                "పద్మవ్యూహం",
                "అర్జునుడి ప్రతిజ్ఞ",
                "కురుక్షేత్రం"
            ],
            "characters": [
                "అభిమన్యుడు",
                "దుర్యోధనుడు",
                "ద్రోణుడు",
                "కర్ణుడు",
                "దుశ్శాసనుడి కొడుకు",
                "సైంధవుడు",
                "ధర్మరాజు",
                "భీముడు",
                "సాత్యకి",
                "అర్జునుడు",
                "కృష్ణుడు",
                "వ్యాసమహాముని"
            ],
            "locations": [
                "కురుక్షేత్రం",
                "పద్మవ్యూహం",
                "పాండవ శిబిరం"
            ],
            "content": "అభిమన్యుడు పద్మవ్యూహం ప్రవేశించగానే అతను చిక్కిపోయినట్టుగా కౌరవయోధులు జబ్బలుచరిచి, రంకెలుపెట్టి, సింహనాదాలు చేశారు. అయితే త్వరలోనే అభిమన్యుడు వారి ఉత్సాహాన్ని నీరుకార్చేశాడు. అతను కౌరవ సేనపై యముడిలాగా పడి నాశనం చెయ్యసాగాడు. అతని ధాటికి తట్టుకోలేక కౌరవసేనలు చెదరిపోసాగాయి.\nదుర్యోధనుడు అలిగి అభిమన్యుడిపైకి వచ్చాడు, అతనికి అండగా కౌరవయోధు లందరూ వచ్చిపడ్డారు. అభిమన్యుడు అందరితోనూ భయంకరంగా పోరుతూ, కర్ణుడి శరీరం దూసుకుపోయేటట్టు బాణంతో కొట్టి, శల్యుణ్ణి మూర్ఛపోగొట్టి, సుషేణుడు, దీర్ఘ లోచనుడు, కుండభేది అనే యోధులను చంపేశాడు. శల్యుడి తమ్ముడి తల తెగ వేశాడు. అర్జునుడికీ, కృష్ణుడికీ తెలిసిన అస్త్రాలన్నీ బాలుడైన అభిమన్యుడికి తెలు సును; వాటిని అతను వారితో సమంగా ప్రయోగించ గలిగాడు. అతను ఒక్కొక్క యోధుణ్ణి బలి తీసుకుంటుంటే ద్రోణుడు చూస్తూనే ఉండికూడా అతణ్ణి ఏమీ చెయ్య లేక పోయాడు.\nపైపెచ్చు ఆయన దుర్యోధనుడితో, \"ఆహా, ఈ బాలుడు ఎంత గొప్పగా యుద్ధం చేస్తున్నాడో చూశావా? వీడు పాండవులకు ఎందులో తీసిపోతాడు? వీడితో ఎవరు యుద్ధం చెయ్యగలరు? ఎందుకో వదిలేశాడు గాని, కావాలంటే మన సేనలన్నిటినీ వీడే నాశనం చెయ్యగలడు!\" అన్నాడు.\nద్రోణుడాడిన ఈ మాటలు దుర్యోధను డికి శూలాల్లాగా గుచ్చుకున్నాయి. అతను వెటకారంగానూ, కోపంగానూ నవ్వుతూ, కర్ణ దుశ్శాసన శల్య బాహ్లికాది యోధులతో, \"పాపం, ఈ బ్రాహ్మడికి అర్జునుడి కుమారు డైన ఈ కుర్రకుంకను చంపే ఉద్దేశం ఉన్నట్టు లేదు. మీరైనా వెంటనే ఆ పనికి పూనుకోండి!” అన్నాడు.\nఅప్పుడు దుశ్శాసనుడు, \" అన్నా, ఒక్క నిమిషంలో నేను ఈ అభిమన్యుణ్ణి చంపే స్తాను. ఆ వార్త విని కృష్ణార్జునులు కుమిలి చస్తారు. వారి చావుతో పాండవులు ఆత్మ హత్యలు చేసేసుకుంటారు. నీకు శత్రు నాశనం అవుతుంది,\" అంటూ అభిమన్యుడి పైకి వెళ్లాడు. అభిమన్యుడు ఒక్క బాణాన్ని చెవిదాకా లాగి దుశ్శాసనుడి రొమ్ము చీలే లాగ కొట్టాడు. దుశ్శాసనుడు మూర్ఛ పోయాడు. అతని రథ సారధి రథాన్ని తొల గించి తీసుకుపోయాడు. అదిచూసి పాండవ యోధులు సింహనాదాలు చేశారు.\nకర్ణుడికి కోపం వచ్చింది. అతను బాణాలు వేసుకుంటూ అభిమన్యుడిపైకి వెళ్ళాడు. అభిమన్యుడు ఒకే బాణంతో కర్ణుడ్ ధ్వజాన్నీ, చేతిలోని బాణాన్నికూడా నిర్మూ లించి అతన్ని అసహాయుణ్ణి చేశాడు. కర్ణు డికి అండగా అతని తమ్ముడు వచ్చేసరికి అభిమన్యుడు ఒక్క బాణంతో వాడి తల తెగి పడేలాగ కొట్టాడు. కర్ణుడు తన తమ్ముణ్ణి చూసి ఏడుస్తూ ఉండగా అభిమన్యుడు అతన్నీ, అతని సైన్యాన్ని తరమనారం భించాడు. కౌరవసేన కంగారుపడి రెండుగా చీలి చెరొక దిక్కూ పారిపోసాగింది. ఇక అభిమన్యుడు సాగించిన వధకు అంతులేదు.\nఅలా శత్రునిర్మూలన చేస్తూ ముందుకు వెళ్ళే అభిమన్యుడికి రక్షగా ధర్మరాజూ, భీముడూ, సాత్యకీ, నకుల సహదేవులూ, ధృష్టద్యుమ్నుడూ, విరాటుడూ, దృపదుడూ వారివారి సేనలూ ముందుకు వచ్చాయి. వారందరినీ ఆనాడు సైంధవుడు అడ్డగించి ఆపగలిగాడు.\nదీనికొక కారణం ఉన్నది. ధృతరాష్ట్రుడి అల్లుడైన ఈ సైంధవుడు ఒకప్పుడు ద్రౌపదిని బలవంతాన ఎత్తుకుపోవటానికి ప్రయత్నించి భీముడిచేత పరాభవించబడి, పరమేశ్వరుణ్ణి గురించి త ప స్సు చేసి, శిపుణ్ణి కలలో ప్రత్యక్షం చేసుకుని, ఒక్క అర్జునుడు తప్ప మిగిలిన పాండవులందరినీ యుద్ధంలో వారించేలాగ వరం పొందాడు. ఆ వరం ఈనాడు అక్కరకువచ్చింది. అభిమన్యుడు కౌరవసేనలను ఎలా చీకాకుపరిచాడో, సైంధవుడు పాండవ సేనలను అలా చీకాకు పరిచి తరిమికొట్టాడు.\nఅభిమన్యుడు మాత్రం ఒంటరిగా కౌరవసేనలను నిర్మూలించుతూ, తనతో తలపడిన యోధులందరినీ ఓడించుతూ ముందుకు సాగాడు. వృషసేనుడనేవాడు సారథిని పోగొట్టుకుని, ప్రాణాలతో తప్పిం చుకు పారిపోయాడు. ఇనపకవచం ధరించి వచ్చి వసాతీయుడనేవాడు అభిమన్యుడి చేతిలో చచ్చాడు. ఎందరో యోధులు అభి మన్యుడిపైకి పోయి మళ్ళీ వెనక్కు తిరిగి రాకుండా అతనికి బలి అయిపోయారు.\nఇలా పోయినవారిలో శల్యుడి కొడుకు రుక్మరధుడొకడు. అది చూసి రుక్మరధుడి మిత్రులైన రాజకుమారులు అభిమన్యుడిపై కలియబడ్డారు. అంతమందిని ఒక్కసారి ఎదుర్కోవటానికిగాను అభిమన్యుడు గాంధ ర్వాస్త్రం ప్రయోగించి వారికందరికీ భ్రమ కలిగించి, అనంతరం వారిని వందల సంఖ్యలో చంపాడు. ఈ దారుణ హత్యా కాండ చూసి కోపంతో దుర్యోధనుడు అభి మన్యుడితో తలపడి ఒక్క క్షణంపాటు మాత్రమే యుద్ధంచేసి, అభిమన్యుడి దెబ్బ లకు తాళలేక పారిపోయాడు.\nయుద్ధరంగంలో తేరిపార చూడటానికి వీలులేకుండా ఉన్న అభిమన్యుడిపైకి ద్రోణుడూ, అశ్వత్థామా, బృహద్బలుడూ, కృపుడూ, కృతవర్మా, కర్ణుడూ మొదలైన వారు ఏకమై బయలుదేరారు. లక్ష్మణుడు అభిమన్యుడితో తలపడ్డాడు. తనకొడుకుకు అండగా దుర్యోధనుడు వెంట వచ్చాడు. ఇద్దరికీ కొద్దిసేపు భయంకరమైన యుద్ధం జరిగింది. చివరకు అభిమన్యుడు లక్ష్మీణ కుమారుడి తల తెగవేశాడు.\nదుర్యోధనుడు శోకాగ్రహాలను పట్టలేక, \"ఒరే, వాణ్ణి చంపెయ్యండి!\" అని గట్టిగా అరిచాడు. ఈసరికి మిగిలిన యోధులు చేరువకు వచ్చారు. సైంధవుడి తాలూకు యోధులుకూడా వచ్చి చేరారు. అందరూ కలిసి తనతో యుద్ధం చేస్తున్నప్పటికీ అభి మన్యుడు వారిలోని క్రాథపుత్రుడు అనేవాణ్ణి చంపేశాడు. ద్రోణ, కృప, కర్ణ, అశ్వత్థామ, బృహద్బల, కృతవర్మలు తప్ప మిగిలిన వారు వెనక్కు తగ్గారు. ఈ ఆరుగురూ అభిమన్యుణ్ణి చుట్టుముట్టారు. అభిమన్యుడు ఇంతమందిపైనా బాణవర్షం కురిపిస్తూనే, దుర్యోధనుడి తమ్ములలో ఒకడైన బృందా రకుడనేవాణ్ణి చంపేశాడు; కోసల రాజైన బృహద్బలుడి గుర్రాలనూ, ధ్వజాన్నీ, సారధినీ, విల్లునూ కొట్టి, అతను డాలూ, కత్తి పట్టి మీదికి వచ్చే సమయంలో ఒక్క బాణంతో బృహద్బలుడి గుండె బద్దలుచేసి చంపేశాడు. తరవాత కర్ణుడి వెంటఉన్న ఆరుగురు మంత్రులను వధించాడు.\nఆ రోజు అభిమన్యుడు పదివేలమంది క్షత్రియులను చంపాడు.\nఈ విధంగా అసహాయశూరుడై పోరాడే అభిమన్యుణ్ణి చంపటానికి ద్రోణుడు తన అనుచరులతో ఈ విధంగా చెప్పాడు: \"వీడి బాణాలు సాటిలేనివి. కవచధారణలో వీడికి అర్జునుడికి గల నేర్పంతా ఉన్నది. వాడి చేతిలో విల్లుండగా మనం ఎంత సేపు పోరినా వాణ్ణి జయించలేము. వీడు ఎందునా అర్జునుడికి తీసిపోడు. ఒక్కసారి వీడి విల్లు విరిచి విరధుణ్ణి చేసినట్టయితే మనం వీణ్ణి చంపగలుగుతాము,\" ఆన్నాడు.\nఒక్కసారిగా అందరూ తమతమ పనులు నిర్వర్తించారు. కర్ణుడు అభిమన్యుడి విల్లు కొట్టేశాడు, భోజుడు అతని గుర్రాలు చంపాడు, కృపుడు సారథిని చంపాడు, మిగిలిన వారందరూ అభిమన్యుడిపైన బాణవర్షం కురిపించారు. అభిమన్యుడు డాలూ, కత్తి పట్టికూడా ఎంతో ప్రతాపం కనబరిచాడు. ఆ స్థితిలోకూడా అతను ఎవరి పైకి దూకుతాడో అని అందరికీ హడలు)గానే ఉన్నది. ద్రోణుడు అతని చేతిలోని కత్తిని బాణంతో కొట్టాడు, అదేసమయంలో కర్ణుడు డాలును ఎగరగొట్టాడు.\nఅభిమన్యుడు తోక తొక్కిన పులిలాగా అయి ఒక చక్రం తీసుకుని ద్రోణుడిపైకి లంఘించాడు. అతని శరీరమంతా రక్తంతో తడిసి ఉన్నది. ఆ చక్రాన్ని కౌరవయోధులు తమ బాణాలతో ముక్కలు ముక్కలుగా కొట్టేశారు. అభిమన్యుడు ఒక గద తీసుకుని అశ్వత్థామ రథంపైకి వెళ్ళేసరికి, అశ్వత్థామ మూడడుగులు వెనక్కు వేశాడు. అభి మన్యుడు గదతో అతని గుర్రాలనూ, సారధినీ చంపాడు, శకుని తాలూకు యోధు లను డెబ్బయ్యెనిమిదిమందిని చంపాడు, ఏడుగురు కైకేయ యోధులను చంపాడు, దుశ్శాసనుడి కొడుకు రథంపైకి వెళ్ళాడు.\nదుశ్శాసనుడి కొడుకు మండిపడి ఒక గద తీసుకుని అభిమన్యుడితో కలియ బడ్డాడు. ఇద్దరూ గదాయుద్ధం చేసి కింద పడ్డారు. అప్పటికి అభిమన్యుడి పని అయి పోయింది. అతను బాగా అలిసిపోయి, నీర సించి ఉన్నాడు. దుశ్శాసనుడి కొడుకు ముందు లేచి నిలబడి, లేవటానికి ప్రయ త్నిస్తున్న అభిమన్యుడి తలమీద తన గదతో కొట్టాడు. అభిమన్యుడు పడిపోయి, మరి కదలలేదు.\nఅభిమన్యుడు మరణించాడని కౌరవులు పొందిన ఆనందానికి మేరలేదు. వారు సింహనాదాలు చేశారు. పాండవబలాలు పారిపోసాగాయి, ఆరుగురు మహాయోధులు కలిసి ఒక అసహాయుడైన పసివాణ్ణ చంపారు. అయితే ఆ పసివాడు నూరుమంది పెట్టుగా పోరాడి ఎంతో శత్రునిర్మూలనం చేశాడు.\nపాండవయోధులందరూ తమ అస్త్రా లను అవతల పారేసి ధర్మరాజు చుట్టూ మూగారు. \" అయ్యో, ఎంత పాపాత్ముణ్ణి! నేనే అభిమన్యుణ్ణి ఆ పద్మవ్యూహంలోకి చావటానికి పంపాను. ఇక అర్జునుడిముఖం ఎలాచూసేది? కృష్ణుడి ముఖం ఎలా చూసేది? ఇంక నాకు జయమెందుకు? రాజ్యమెందుకు?\" అని ధర్మరాజు వాపో యాడు. అప్పుడు వ్యాసమహాముని అక్కడికి వచ్చి, \"ధర్మరాజా, శోకించకు. అభిమన్యుడి కంటె కూడా మహాయోధులైనవారు సహితం రణరంగంలో మరణంచారు. బ్రహ్మ లగాయతు సృష్టిలో ప్రతి ఒక్కరికీ చావు తప్పదు,” అని ఓదార్చి, ధర్మరాజుకు మన శ్శాంతి కలగటంకోసం కొన్ని కథలు చెప్పి వెళ్ళిపోయాడు.\nఇంతలో సూర్యాస్తమానమయింది. సైన్యాలు తమ శిబిరాలకు వెళ్ళిపోయాయి. అర్జునుడు సంశప్తకులను నిర్మూలించి కృష్ణుడితో తన శిబిరానికి తిరిగివస్తూ దుశ్శకు నాలు గమనించి కలతపడ్డాడు. ధర్మరాజు కేమైనా ప్రమాదం జరిగిందేమో అనుకు న్నాడు. శిబిరం చేరవస్తూండగా అతని ఆందోళన మరింత హెచ్చింది. ఎలాంటి ఆర్భా టాలూ, మంగళతూర్యాలూ, దుందుభులూ, వీణావాద్యాలూ లేక శిబిరం నిశ్శబ్దంగా, పాడుబడినట్టుగా ఉన్నది. వందిమాగధ స్తోత్రాలు లేవు. అర్జునుడి కంటపడిన యోధులు తలలు వంచి తప్పుకుపోతున్నారు.\nకృష్ణార్జునులు శిబిరం ప్రవేశించి మిగి లిన పాండవులు చింతాక్రాంతులై కూర్చుని ఉన్నచోటికి వెళ్ళి చివరకు అభిమన్యు వధా వృత్తాంతం తెలుసుకున్నారు. అర్జునుడి దుఃఖం కట్టలు తెగి ప్రవహించింది. తన కొడుకును కళ్ళారా చూసుకునేటందుకు తానుకూడా చచ్చిపోవటం తప్ప వేరే మార్గం లేదనిపించింది. తరవాత అతని దుఃఖంతో ఆందోళన ఏకమయింది. \"మీరంతా ఉండి నా కొడుకును ఎలా చావనిచ్చారు? మీ ఆయుధాలూ, కవచాలూ అలంకార మాత్ర మేనా?\" అని అడిగాడు.\nఅప్పుడు ధర్మరాజు సైంధవుడు తమ నందరినీ ఎలా అడ్డనదీ వివరించాడు. అది విని అర్జునుడు వెర్రివాడులాగా అయిపోయి, చేతులు నులుపుకుంటూ, \"ఓ యోధులారా, రేపు సైంధవుణ్ణి చంపేస్తాను ! వాడు కౌరవు లను వదిలిపెట్టి పోకుండానే ఉండాలి, మమ్మల్నిగాని, ధర్మరాజునుగాని, కృష్ణుణ్ణి గాని శరణుచొరకుండానే ఉండాలి, ఎవరు వాణ్ణి రక్షించినా సరే రేపు రణరంగంలో ఉంటే వాడు నాచేత చచ్చాడే! నాతో ఉండిన స్నేహాన్ని మరిచి వాడు దుర్యో ధనుడి పక్షం కావటమే గాక నా కొడుకు చావుకు కారకుడౌతాడా? రేపు సూర్యాస్త మయం లోపుగా వాణ్ణి చంపకపోయానో యుద్ధరంగంలోనే చితి పేర్చుకుని అందులో ప్రవేశిస్తాను. ఇదే నా ప్రతిజ్ఞ. దీనికి తప్పి నట్టయితే పితృ హంతకులూ, మాతృ హంత కులూ, సమస్త పాపులూ పోయేగతికి పోతాను!” అని ఘోరప్రమాణం చేశాడు.\nవెంటనే కృష్ణుడు పాంచజన్యం పూరించాడు. ఆర్జునుడు దేవదత్తం పూరించాడు. పాడుపడినట్టున్న పాండవ శిబిరంలో విజయార్భటులు మారుమోగాయి.",
            "book_page_end": 8
        },
        {
            "title": "జ్వాలాద్వీపం",
            "book_page_start": 2,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "సాహసం",
            "moral": "రాజ్య విస్తరణ, కోరికలకై ఇతరుల ధర్మాన్ని గౌరవించకపోవడం మంచిది కాదు.",
            "keywords": [
                "కపిలపురం",
                "ఉగ్రాక్షుడు",
                "చిత్రసేనుడు",
                "అమరపాలుడు",
                "నాగవర్మ",
                "పులిరాయుళ్ళు",
                "కాంతిమతి",
                "వీరసింహుడు"
            ],
            "characters": [
                "అమరపాలుడు",
                "చిత్రసేనుడు",
                "ఉగ్రాక్షుడు",
                "కాంతిమతి",
                "నాగవర్మ",
                "వీరసింహుడు",
                "రాక్షసులు",
                "జ్వాలాద్వీపవాసులు"
            ],
            "locations": [
                "జ్వాలాద్వీపం",
                "కపిలపురం",
                "ధవళగిరి",
                "అడవి"
            ],
            "content": "[ఉగ్రాక్షుడికి దొరికిపోయిన ఆమరపాలుడు, చిత్రసేనుడితో జ్వాలాద్వీపవాసులను గురిం చిన కొన్ని రహస్యాలు చెప్పాడు. రాజద్రోహి నాగవర్మను గురించికూడా కొన్ని రహస్యాలు చిత్రసేనుడికి తెలిసినై, ఆ ద్రోహికి సహాయం చేస్తున్న పులిరాయుళ్ళనూ, వాళ్ల భయంకర పక్షుల్ని కొట్టాలకు నిప్పుపెట్టి సర్వనాశనం చేస్తానని అమరపాలుడు అన్నాడు తరవాత — ]\nఅమరపాలుడి మాటలు వింటూనే చిత్ర సేనుడు ఉగ్రాక్షుడికేసి చూశాడు. ఉగ్రాక్షు డికి అమరపాలుడి మాటల్లో పూర్తి విశ్వాసం కలిగింది. అతడు వుత్సాహంగా లేచి నిలబడి, \"నా సేవకులైన రాక్షసుల్లో యిద్దరు ముగ్గుర్ని తోడుగా పంపుతాను. ఈ పని సానుకూలం అయితే, అమరపాలుణ్ణి గొప్పగా బహూక రించగలను,\" అన్నాడు.\nచిత్రసేనుడు ఓ క్షణకాలం ఆలోచించి, \" పనిలో పనిగా, ఆ కపిలపురాన్ని కూడా ఆక్ర మించుకోవటం బావుంటుందిగదా? రాజును చెరపట్టిన సేనాని నాగవర్మ. నా తండ్రిగారి రాజ్యమైన ధవళగిరిమీదికి దాడి వెళ్ళాడు. బహుశా యిప్పుడు కపిలపురానికి రక్షణగా పెద్ద సైన్యం వుండి వుండదు. కనుక మనం హఠాత్తుగా దాడిచేస్తే కపిలపురం కోటను ఆక్రమించుకోవచ్చు.\" అన్నాడు.\nచిత్రసేనుడి మాటలు వింటూనే ఉగ్రా క్షుడు ఎగిరి గంతేసి, \"మహా పసందైన ఆలోచన, చిత్రసేనా! మనం కపిలపురాన్ని ఆక్రమించుకోవటమే గాదు, వీరసింహ మహా రాజు కుమార్తె కాంతిమతినికూడా, నాగ వర్మ పాలుకాకుండా కాపాపదాం. నువ్వు యువకుడివి, బ్రహ్మచారివి. ఒక్క వేటుతో నీ రాజ్యం రెండితలు కావటమే గాక, గొప్ప సౌందర్యవతి అయిన రాజకుమార్తెకూడా నీకు భార్య అవుతుంది,” అన్నాడు.\nఉగ్రాక్షుడి మాటలు చిత్రసేనుడికి ఏవ గింపు కలిగించినై. కపిలపురం రాజైన వీర సింహుడు బతికి వుండగానే, అతడి రాజ్యాన్ని తన రాజ్యంలో కలుపుకోవటంగాని, అతడి కుమార్తెను తండ్రి అనుమతి లేకుండా వివాహం ఆడటంగాని న్యాయం అనిపించు కోదు. పైగా ఆ కాంతిమతి యీసరికే మరొక వరుణ్ణి ఎన్నుకుని వుండవచ్చు. రాక్ష సుడైన ఉగ్రాక్షుడికి మానవులు పాటించే మంచీ మర్యాదల గురించి ఏమీ తెలియదు.\n\"ఉగ్రాజా! ఇప్పటి మన ప్రయత్నం నాగవర్మను ఓడించటం. ఆ విధంగా మనకు పక్కలో బల్లెమైన ఒక దుష్టుడి పీడ విరగడ అవుతుంది. కపిల పుర రాజ్యానికి వీర సింహుణ్ణి తిరిగి రాజుగా పట్టాభి షేకం చేస్తాం. కాని, ఇవన్నీ సాధించాలంటే ముందుగా మనం ఆ భయంకర పక్షుల్నీ, వాటి రౌతుల్నీ తుదముట్టించాలి. వాళ్లు ఆ రాజ్యం పొలిమేరలలో వుండగా మనం ఎంత సైన్యంతో వెళ్ళినా కపిలపురాన్ని ఆక్రమించుకోలేం సరిగదా, మనమే వాళ్ళ చేతుల్లో సర్వనాశనం అవుతాం.” అన్నాడు చిత్రసేనుడు.\n\"ఆ బాధ్యత నామీద పెట్టండి. మీరు సైన్యాలతో అడవిలో దాగివుండి, భయంకర పక్షులు కొట్టాల్లో మాడి చాపగానే, కపిల పురంమీద దాడి చెయ్యవచ్చు,” అన్నాడు అమరపాలుడు.\nఇందుకు చిత్రసేనుడూ, ఉగ్రాక్షుడూ అంగీకరించారు. వెంటనే అమరపాలుడికి తోడుగా ఇద్దరు రాక్షసులూ, నలుగురు చిత్ర సేనుడి సైనికులూ బయలుదేరారు. అమర పాలుడు వాళ్లను వెంటబెట్టుకుని చూస్తూండ గానే అడవిచెట్లలో మాయమయాడు. చిత్ర సేనుడూ, ఉగ్రాక్షుడూ తమ సైన్యాలనూ, అనుచరులనూ సమాయత్తం చేసేందుకు భటులద్వారా ఆజ్ఞలు పంపారు.\nఈలోపల అమరపాలుడు సైనికుల్ని వెంటపెట్టుకుని అడవిదారుల వెంట ప్రయాణిస్తూ మిట్టమధ్యాహ్నం వేళకు, కపిలపురం సమీపాన గల అడవిని చేరాడు. ఆ అడవిలోనే దాదాపు నూరు భయంకర పక్షులు పెద్ద పెద్ద కొట్టాలలో కట్టివేయబడి వున్నవి. వాటిని కాపలా కాసేవాళ్లు ఆ సమీపంలోనే చిన్న చిన్న గృహాల్లో వుంటున్నారు.\nఅమరపాలుడు తన అనుచరు లందర్నీ ఒక చోట చేర్చి, వారికి కాపలావాళ్లుండే గృహాలు చూపుతూ, \"నేను ఈ ప్రాంత మంతా బాగా ఎరిగినవాణ్ణి. ఆ కాపలా వాళ్లల్లోకూడా ప్రతి ఒక్కడూ నాకు తెలుసు. నేను ముందుగా వాళ్లదగ్గిరకు వెళ్లి అందర్నీ ఒకచోట చేర్చుతాను. ఆ సమయంలో మీరు హఠాత్తుగా వాళ్లమీద పడి నిర్దాక్షిణ్యంగా చంపేయండి. తరువాత భయంకర పక్షులున్న కొట్టాలకు నిప్పు పెడదాం.” అన్నాడు. ఇందుకు అందరూ సరేనన్నారు.\nతరవాత అమరపాలుడు కాపలావాళ్ల గృహాల కేసి పరిగెత్తుతూ, కేకలు పెట్టాడు. ఆ కేకలు వింటూనే కాపలావాళ్లు ఇళ్లల్లోనుంచి హడా విడిగా బయటికి వచ్చి, అమరపాలుణ్ణి చుట్టుముట్టారు. వాళ్లు అందరూ కలిసి దాదాపు ఇరవై మందికన్న ఎక్కువ వుండరు.\n\"అమరపాలా! బతికి బయటపడ్డావా? నువ్వు ఆ రాక్షసుల చేతిలో చిక్కి చచ్చి పోయావని మేమంతా అనుకున్నాం,” అన్నారు వాళ్లు.\n\"చావవలసిన వా, కాని భూమిమీద యింకా నూకలుండి ప్రాణాలతో పారిపోయి యిక్కడికి రాగలిగాను. ఎన్ని జిత్తులు ప్రయోగించి వాళ్ల వలలో పడకుండా బయట పడ్డానో, ఆ పరమాత్ముడికే ఎరుక. పక్షుల్లో ఏ ఒకటి చావకుండా, అన్నీ కొట్టాలకు చేరినయ్యా?\" అన్నాడు అమరపాలుడు.\n\"అన్నీ సురక్షితంగానే వున్నవి. నాగవర్మ మహారాజు ధవళగిరిమీదికి దండువెడలాడు. యిప్పుడు కపిలపురానికి రక్షకులం మనమే. కోటలో కొద్దిమంది భటులు మాత్రమే వున్నారు. వారైనా కోట రక్షణకన్న రాజ కుమార్తె కాంతిమతి పారిపోకుండా చూసేందుకే వుంచబడ్డారు. నాగవర్మరాజు సర్వ సైన్యాల్ని వెంట బెట్టుకుని ముందు ధవళగిరినీ, ఆ తరవాత అడవిలో వున్న చిత్రసేనుడి కోటనూ ఆక్రమించుకుని — అంతా ఓ చుట్టు చుట్టి యిక్కడికి వస్తారు. ఆ తరవాత మనలో ప్రతి ఒక్కడూ ఒక సామంత రాజవుతాడనుకో,” అన్నారు వాళ్లు.\nఆ మాటలు వింటూనే అమరపాలుడు పరమానందం చెందినవాడిలా పెద్దగా నవ్వి, గంతులు వేస్తూ చేతులు పైకెత్తి సంజ్ఞలు చేశాడు. మరుక్షణంలో చెట్ల చాటునుంచి భయంకరంగా రంకెలు వేస్తూ రాక్షసులూ, సైనికులూ పరుగెత్తుకుని వచ్చి కాపలావాళ్ల మీద పడ్డారు. అదే అదనులో అమరపాలుడు కూడా క త్తిదూసి, కాపలావాళ్ళయిన జ్వాలా ద్వీపవాసుల్ని నరకసాగాడు. నిరాయుధు లుగా వున్న ఆ క్రూరులు నిమిషాల మీద యమపురికి ప్రయాణంకట్టారు.\nఆ వెంటనే అమరపాలుడూ, రాక్షసులూ ఇళ్ళలోకి జొరపడి నూనెలో ముంచిన కాగ డాలను వెలిగించి, భయంకర పక్షులు కట్టి వేయబడివున్న తాటాకు కొట్టాలకు అన్ని వైపుల నుంచి నిప్పుపెట్టారు. గాలితాకిడికి క్షణాలమీద కొట్టాలన్నీ ముట్టుకుని భగభగ మంటూ మండసాగినై. బలమైన ఇనపగొలు సులతో కట్టివేయబడిన భయంకర పక్షులు అగ్నిజ్వాలల నుంచి బయటపడేందుకు భీక రంగా ఆరుస్తూ, ముక్కులతో కాళ్ళ గొలు సులను ఛేదించేందుకు ప్రయత్నించినై. కాని, ఈలోపలే కొట్టాల కప్పలు కాలి దభి మంటూ లోపలికి కూలటంతో, ఆ మంటల్లో కొన్ని కాలిపోయినై. గొలుసులను ఛేదించుకో గలిగిన కొన్ని భయంకర పక్షులు మండు తూన్న దేహాలతో పైకెగిరి అంతలోనే భూమి మీద పడిపోయి, గిలగిల కొట్టుకుంటూ ప్రాణాలు వదిలినై\nఅమరపాలుడూ అతని అనుచరులూ సంతోషం పట్టలేక కుప్పిగంతులు వేస్తూ పాటలు పాడసాగారు. వున్నట్టుండి దాపుల వున్న ఒకానొక కొండప్రాంతాన్నుంచి భేరీ మోతలు వినబడినై. ఆ ధ్వని వింటూనే అమరపాలుడు ఆ దిక్కుకేసి చూస్తూ, \"చిత్రసేన మహారాజూ, ఉగ్రాక్షుడూ సైన్యా లతో వస్తున్నారు. ఇక్కడ మనం రేపిన మంటలు వాళ్ళకు కనబడి వుంటవి. ఇక మనం కపిలపురాన్ని ఆక్రమించుకోవటమే తరువాయి. మీలో ఒకరిద్దరు సైన్యాలకు ఎదురు వెళ్ళి, యిక్కడ పని సానుకూలం అయినట్టు చెప్పండి,” అన్నాడు అను చరులతో. అమరపాలుడు యిలా చెప్పగానే రాక్షసులిద్దరు రాతి గదలను గిర్రుగిర్రున తిప్పుతూ, పొదలమీదినుంచి దూకుతూ భేరీ ధ్వనులు వచ్చిన వైపుకు పరిగెత్తారు.\nకొద్దిసేపటి తరవాత చిత్రసేనుడూ, ఉగ్రాకుడూ సైన్యంతో అక్కడికి వచ్చారు. వాళ్లకు అమరపాలుడు చేసిన భీభత్సం కంటబడింది. ఇంకా అక్కడా యిక్కడా మంటలు లేస్తూ, ఆకాశంకేసి పొగలు జిమ్ముతున్న భయంకర పక్షుల కొట్టాలను చూసి ఉగ్రాకుడు పట్టలేని ఆనందంతో అమరపాలు సమీపించి, అతణ్ణి చేతులు పట్టుకుని లేవనెత్తి గాలిలో గిర్రున తిప్పుతూ, \"ఆహా, వీరుడివంటే నువ్వోయ్, ఆమర పాలా! నా అడవికి శత్రుభయం లేకుండా చేశావ్. ఏంకావాలో కోరుకో” అన్నాడు.\n\"నీ తిప్పుడికి గుండెలవిసి చావకముందే, నన్ను వదిలిపెట్టు, అంతే చాలు!” అన్నాడు. అమరపాలుడు ఆయాసపడుతూ.\nఉగ్రాక్షుడు అతణ్ణి తిరిగి భూమిమీద నిల బెట్టి భుజం తడుతూ, \"ఒక్క భయంకర పక్షికూడా పారిపోకుండా, అన్నిటినీ నిప్పుల్లో మాడ్చావుగదా?\" అని అడిగాడు.\n\"అవును, ఒక్కగానొక్కటికూడా పారి పోలేదు. ఇక మిగిలిండల్లా వాటి రౌతుల్లో కొందరు. ఇక్కడ దాదాపు ఇరవైమంది చచ్చారు. తతిమ్మావాళ్లు కపిలపురం కోటలో వుంటారని నా అనుమానం,” అన్నాడు. అమరపాలుడు.\n\"ఓఁ, ఇక వాళ్ళెక్కడికి పోతారు? మనం సైన్యాలతో కోటను చుట్టుముట్టి భస్మీ పటలం చేసేస్తాం,” అంటూ ఉగ్రాక్షుడు జబ్బలు చరిచాడు.\n\" అలాచేస్తే, రాజకుమార్తె కాంతిమతి క్కూడా ప్రమాదం కలుగుతుంది. ఆ కోటను పట్టుకునే పని నాకు వదులు, ఉగ్రాక్షా!\" అన్నాడు చిత్రసేనుడు.\n\"అవునవును, ఆ అమ్మాయిమాటే మరి చాను. కోటకు ఎలాంటి హానీ జరక్కూడదు, విన్నారా?\" అంటూ ఉగ్రాక్షుడు తన సేవ కులకేసి గుడ్లురిమాడు.\n\"విన్నాం, విన్నాం మహానాయకా!” అంటూ వాళ్లు ఏకకంఠంగా కేకలు పెట్టారు.\nఆ తరవాత అమరపాలుడి నాయకత్వం కింద పదిమంది అశ్వసైనికులు వేగు చూసేందుకు కపిలపురం వైపుకు పంప బడ్డారు. మిగిలిన సైనికులు వంట తయారు చేసే పనిలో నిమగ్నమయారు.\nసూర్యుడు పడమటిదిక్కుకు వాలు తున్నాడు. సైనికులు భోజనాలు ముగించి చెట్ల నీడల్లో విశ్రాంతి తీసుకుంటున్నారు. ఆ సమయంలో వేగు పంపబడిన ఆశ్వికుల్లో ఒకడు అక్కడికి వచ్చి, \"మహారాజా! ప్రమాదం. యాభై అరవైమంది పులి రాయుళ్లు రాజకుమార్తెను మేనాలో ఎక్కించుకుని, కోటవదిలి అడవిలో ఎక్కడికో పోతున్నారు,\" అని చెప్పాడు.\nఈ వార్త వింటూనే చిత్రసేనుడూ, ఉగ్రామడూకూడా తుళ్లిపడ్డారు. ఇక్కడ భయంకర పక్షులు మరణించిన సంగతి, కపిలపురం కోటలో వున్న పులిరాయుళ్లకు తెలిసి వుంటుంది. ఇక్కడ లేచిన మంటలూ, పొగా ఆ విషయాన్ని బయట పెట్టివుంటవి. అందువల్ల యిక కోట తమ రక్షణకు ఉపయోగించదని తెలుసుకుని, వాళ్లు రాజకుమార్తెను ఎక్కడో కొండల్లో దాచేందుకు తీసుకుపోతూ వుండి వుంటారు.\nచిత్రసేనుడు యిలా వూహించి, తన సైనికుల్లో రాటుతేలిన యోధులు యాభై మందిని, ఉగ్రాక్ష అతడి అనుచరుల్లో కొద్దిమందినీ వెంటపెట్టుకుని, రాజకుమార్తె కోసం అడ్డదారివెంట బయలుదేరాడు. తతిమ్మా సైన్యం అమరపాలుడి నాయ కత్వాన కపిలపురం కోట వశపరచు కునేందుకు వెంటనే బయలుదేరవల సిందిగా ఆజ్ఞాపించాడు.\nవేగు వెళ్లిన ఆశ్వికుడు దారి చూపగా కొద్ది సేపటికల్లా చిత్రసేనుడు తన అనుచరు లతో పులిరాయుళ్లు వున్న ప్రాంతానికి వచ్చాడు. వేగువాడు చెప్పినట్టుగానే ఒక మేనాను నలుగురు బోయీలు మోస్తున్నారు. దానికి ముందూ వెనకా కత్తులూ, కఠార్లూ, ధరించిన పులిరాయుళ్లు నడుస్తున్నారు.\nచిత్రసేనుడు తమను సమీపిస్తుండటం చూస్తూనే, పులిరాయుళ్ల నాయకుడు కత్తి పైకెత్తి భీకరంగా గర్జిస్తూ, “మేనా దించండి,” అని బోయీలను ఆజ్ఞాపించి, తన అనుచరు లతో, \"మన గొంతులో ఊపిరి వుండగా, కాంతిమతి శత్రువుల చేజిక్కరాదు. మనలో ఆఖరివాడు చచ్చే ముందు, ఆమెను చంపి చావాలి. ఇది మహారాజు నాగవర్మగారు, యిచ్చిన ఆజ్ఞ!\" అన్నాడు. — (ఇంకా వుంది)",
            "book_page_end": 9
        },
        {
            "title": "బలవంతపు పెళ్లి",
            "book_page_start": 3,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "కల్పితం",
            "moral": "నిజమైన ప్రేమ బలవంతంతో కాకుండా స్వచ్ఛందంగా పుడుతుంది.",
            "keywords": [
                "విక్రమార్కుడు",
                "బేతాళుడు",
                "అగ్నిమిత్రుడు",
                "కుంతల",
                "కాళీవర్మ",
                "కపిత్థనగరం",
                "బలవంతపు వివాహం"
            ],
            "characters": [
                "విక్రమార్కుడు",
                "బేతాళుడు",
                "అగ్నిమిత్రుడు",
                "కుంతల",
                "కాళీవర్మ",
                "పురోహితుడు"
            ],
            "locations": [
                "కపిత్థ దేశం",
                "కపిత్థ నగరం",
                "లోయ",
                "దేవాలయం",
                "శ్మశానం"
            ],
            "content": "విసుగుచెందని విక్రమార్కుడు తిరిగి చెట్టు వద్దకు వెళ్లి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవం లోని బేతాళుడు, \"రాజా, నీవు చాలా మొండి వాడివిలాగా కనపడుతున్నావు. వెనకటికి అగ్నిమిత్రుడుకూడా తన పట్టుదల మాని కుంతలను వివాహమాడాడు గాని, నీవు నీ పట్టు వదిలేటట్టు లేవు. నీకు శ్రమ తెలియ కుండా ఉండగలందులకు వారిద్దరి కథ చెబుతాను విను,\" అంటూ ఈ విధంగా చెప్పసాగాడు :\nపూర్వం కపిత్థదేశానికి రాజధాని అయిన కపిత్థ నగరంలో కాళీవర్మ అనే ఒక వృద్ధ క్షత్రియుడుండేవాడు. ఆయన ఒకప్పుడు రాజుగారి కొలువు చేసి, ఎన్నో యుద్ధాలలో వీరోచితంగా పోరాడి గొప్ప కీర్తి సంపాదించు కున్నవాడు. ఇప్పుడాయన వయసు ఎనభై సంవత్సరాలు. కపిత్థనగరం ఒక కొండ చరియ పైన కట్టినది. దాని దక్షిణపు భాగంలో కాళీవర్మకు చిన్న కోటలాటి భవనం ఉన్నది. ఆ భవనానికి దక్షిణంగా అగాధమైన లోయ ఉన్నది. కాళీవర్మకు కుటుంబమంటూ లేదు. అంత భవనంలోనూ ఆయనా, ఆయన మనమరాలు కుంతల అనే పిల్లా మాత్రమే ఉండేవారు. అయితే ఆయనకు ఒక వంద మంది సొంత సైనికులుండేవారు, ఇతర పరిచారకులుండేవారు. వీరంతా ఆ భవనం లోనే ఉండేవారు.\nకుంతల బుద్ధి తెలిసినప్పటినుంచి తాత గారి వద్దనే పెరిగింది. ఎందుచేతనంటే ఆమెకు చిన్నతనంలోనే తల్లిదండ్రు లిద్దరూ పోయారు. తన తాతగారి ఇంటనే పెరిగి నప్పటికీ ఆమెకు ఆయనదగ్గిర ఏమాత్రమూ చనువు లేదు. అందుచేత ఆమెకు జీవితం ఒక ఖైదులాగా గడిచింది. ఆమె ఒక్క ముచ్చటగాని, మురిపెంగాని ఎరగదు. ఆమె మనసుకు కష్టం కలిగితే ఓదార్చేవారు లేరు, ఆనందం కలిగితే ఆ ఆనందాన్ని పంచు కునేవారు లేరు. ఆమె ఎప్పుడు ఎలా ప్రవర్తించాలో తాతగారు శాసించేవాడు. ఆమె అలా కత్తిమీద సాము చేయటానికి అలవాటు పడిపోయింది.\nఒక పండగనాడు కుంతల దేవాలయానికి వెళ్లింది. ఆమె దేవి దర్శనం చేసుకుని బయటికి వస్తుండగా ఒక క్షత్రియ యువకుడు ఆమెను సమీపించి, \"నీతో రెండు క్షణాల సేపు మాట్లాడాలి. ఈ రాత్రికి మీ తలవాకిలి తలుపు తెరిచి ఉండేలాగు చూడు!\" అని రహస్యంగా అన్నాడు.\nఅతను ఎవరో కుంతల ఎరగదు. అతను తనతో ఏమి మాట్లాడగోరాడో ఆమెకు తెలియదు. ఆమెమీద ఎన్నడూ ఎవరూ ఎలాంటి అభిమానమూ చూపి ఉండలేదు. ఈ యువకుడు మొట్టమొదటిసారిగా ఆమె పైన అభిమానం చూపిన కారణంచేత ఆమె మనసులో అతనిపట్ల కొంత సానుభూతి కలిగింది. అందుచేతనే ఈ యువకుణ్ణి గురించి ఆమె తన తాతగారితో చెప్పదలచ లేదు. కాని కాళీవర్మకు ఈ సంగతి వెంటనే తెలిసింది. కుంతల, దేవి ఆలయానికి బయలుదేరిన మరుక్షణమే ఆయన తన మనుషులను ముగ్గురిని, ఆమెకు తెలియ కుండా వెన్నాడటానికి పంపాడు. వారిలో ఒకడు కుంతలకన్న ముందుగానే ఇంటికి తిరిగి వచ్చి, కుంతలతో ఆలయం బయట ఎవరో క్షత్రియ యువకుడు క్షణంపాటు ఏదో రహస్యం మాట్లాడిన సంగతి కాళీవర్మకు తెలిపాడు.\nకుంతల ఇంటికి రాగానే కాళివర్మ ఆమెను మామూలు ప్రశ్నలు వేసి, \"తెలి సిన వారెవరైనా కనిపించారా?” అని అడిగాడు.\n\" ఎవరూ కనిపించలేదు. దేవి దర్శనం కాగానే నేరుగా ఇంటికి వచ్చేశాను,\" అన్నది కుంతల.\n\"ఆలయం బయట నీతో మాట్లాడిన యువకుడి మాట ఏమిటి?\" అన్నాడు కాళీవర్మ.\nకుంతల ముఖం వెలవెలపోయింది. ఆమె వాలకం చూసి కాళీవర్మ ఆమె దోషి అని రూఢిచేసుకున్నాడు. ఆయన తన మనమరాలితో ఇలా అన్నాడు:\n\" బుద్ధి తెలిసిన నాటినుంచీ నా శిక్షణలో పెరిగినప్పటికీ నీకు మన వంశం ఎలాటిదో, మనం ఎంత ఆత్మగౌరవం కలవాళ్ళమో నీకు తెలిసిరానట్టున్నది. నీవు నా అనుమతి లేకుండా ఎవరినో ప్రేమించటం ఒక తప్పు. మీరిద్దరూ బహిరంగంగా గుసగుసలాడటం లోకానికి తెలిసిపోయాక మీకు వివాహం జరగకపోతే అది మరింత పెద్దతప్పవుతుంది. వాడు నీకు తగినవాడు అయినపక్షంలో ఎవరికీ ఇబ్బందిలేదు; తగినవాడు కాని పక్షంలో అందుకు ఫలితం నీవే బతికున్న న్నాళ్ళూ అనుభవించుతావు నేనుగాని, మరొకరుగాని నీకు చేయగల సహాయం ఏమీ ఉండదు. చెప్పు, ఎవడు వాడు? వాడి పేరేమిటి? వాడి ఇల్లు ఎక్కడ?”\nఈ ప్రశ్నలకు కుంతల దిగ్రమ చెంది తనకు ఆ మనిషి ఎవరో తెలియదన్నది.\n\"చూశావా? వాణ్ణి పెళ్ళాడ వ లిసి వస్తుందని అబద్ధాలాడుతున్నావు. నీకు వాణ్ణి పెళ్లి చేసి తీరుతాను. కావాలన్నా తప్పించు కోలేవు. వాడు నీతో ఏమని చెప్పాడు?\" అని కాళీవర్మ కుంతలను అడిగాడు.\n\"నాతో కొద్దిగా మాట్లాడవలిసి ఉన్న దన్నాడు. రాత్రికి తలవాకిలి తలుపు తెరిచి ఉంచమన్నాడు,\" అన్నది కుంతల జరి గినది దాచకుండా.\n\" సరే, మిగిలినది నేను చూస్తాను,\" అన్నాడు కాళీవర్మ.\nతనను ఆ యువకుడి కిచ్చి పెళ్లి చెయ్యటంలో తనకు ఏదో శిక్ష ఉన్నట్టు కుంతల భావించలేదు. తనమీద ఇంత అభిమానం చూపేవాణ్ణి ఎవడినైనా సరే పెళ్లాడి ఈ చెరలాటి జీవితంనుంచి బయట పడటానికి ఆమె సిద్ధంగానే ఉన్నది.\nఆ రాత్రి దీపాలు పెట్టేవేళ కుంతలను పెళ్లికూతుర్ని చేశారు. ఒక పురోహితుణ్ణి పిలిపించి పెళ్లితంతు జరిపించటానికి సిద్ధంగా ఉంచారు.\nకొద్దిరోజుల క్రితం కపిత్థనగరానికి అగ్ని మిత్రుడనే ఒక క్షత్రియ యువకుడు రాజు గారి కొలువు సంపాదించ వచ్చి ఒక తెలిసిన వారి ఇంట దిగాడు. అతను రోజూ నగరం చూడబోయి చీకటి పడేలోగా తిరిగి ఇల్లు చేరుతూ ఉండేవాడు. చీకటి పడినాక వీధులలో తిరగటం ప్రమాదం. ఎందు కంటే, నగరంలో అరాచకం హెచ్చుగా ఉండటంచేత రాత్రివేళ ఎవరైనా ఆయు ధాలు ధరించి ఎదురుపడితే మీద పడి పొడిచెయ్యమని ఉత్తరువు పొంది సైనికులు గస్తీ తిరుగుతున్నారు.\nఒకనాడు ఈ గస్తీమాట మరిచిపోయి అగ్నిమిత్రుడు నగర పరిసరాల గల కొండ లన్నీ సంచారంచేసి, చీకటిపడి నగరం ప్రవేశించాడు. అసలే అమావాస్య చీకటి, దానికి తోడు ఆకాశంనిండా మబ్బులుండటం చేత కన్ను పొడుచుకున్నా కానరావటం లేదు. ఆ చీకటిలో అతను దారి తప్పాడు. ఎన్నో సందులూ గొందులూ తిరిగినా అతని బస ఉండే ప్రాంతం తగలలేదు.\nఅతను ఎలా చేరాడో నగరపు దక్షిణ ప్రాంతం చేరాడు. అతను ఒక పెద్ద భవంతి సమీపానికి వచ్చేసరికి సైనికులు పెద్దగా నవ్వుతూ, పాటలు పాడుతూ తనకేసి రావటమూ, వారి దివిటీల వెలుగూ తెలియ వచ్చింది. ఆ సైనికులు తాగిఉన్నట్టు కూడా అతనికి తోచింది.\nయోధుడిలాగా కత్తి ధరించిన తాను వారి కంట పడటం క్షేమం కాదనుకుని అగ్నిమిత్రుడు ఆ భవనం తలవాకిలి తలుపును ఆనుకుని ఒదిగి నిలబడ్డాడు. చిత్రంగా, అతని బరువు పడగానే ఆ తలుపు కాస్తా తెరుచుకున్నది. ఇదీ మేలే, అనుకుని అతను చప్పున లోపలికి వెళ్లి తలుపు మూసే సరికి ఎవరో అతన్ని చుట్టుముట్టి పట్టేసి పై అంతస్థుకు తీసుకుపోయారు!\nపైన ఒక విశాలమైన గదిలో ఒక అతి వృద్ధుడు కూచుని ఉన్నాడు. అగ్ని మిత్రుణ్ణి పట్టుకున్న వాళ్లు అతన్ని ఆ వృద్ధుడున్న గదిలో విడిచి బయటికి వెళ్లిపోయారు.\n\"కూచో ! నీకోసమే ఎదురు చూస్తున్నాను. నీకిపాటి అంద చందాలుంటాయనీ, నీలో ఇంతగా ఉత్తమ క్షత్రియలక్షణా లుంటా యనీకూడా నేను అనుకోలేదు,” అన్నాడు వృద్దుడు. ఆయనే కాళీవర్మ.\n\"మీరు పొరబడ్డారు. నేను మిమ్నల్ని ఎన్నడూ చూడలేదు. నన్ను చూసి ఎవరను కున్నారో! నా పేరు అగ్నిమిత్రుడు,\" అంటూ అతను తన వివరాలన్నీ చెప్పాడు.\nకాళివర్మ నవ్వి, \"నన్ను నీవు చూడ లేదు కాని నా మనమరాలిని బాగా ఎరుగు దువు. నీకు దాన్ని పెళ్లాడే ఉద్దేశం స్వతహాగా ఉన్నదో లేదో నాకైతే తెలియదు గాని బల వంతాన మీ ఇద్దరికీ పెళ్లి చెయ్యటానికి నిశ్చయించాను. పురోహితుడుకూడా సిద్ధంగా ఉన్నాడు,\" అన్నాడు. ఆయన గొంతెత్తి తన నౌకర్లతో కుంతలను తీసుకురమ్మని కేక పెట్టాడు. కుంతల పెళ్ళికూతురిలాగా ముస్తాబై లోపలికి వచ్చింది. ఆమె ముఖాన ఉండిన చిరునవ్వు అగ్నిమిత్రుణ్ణి చూడగానే మాయమయింది. \"ఆ మనిషి ఈయన కాదు!\" అన్నదామె.\n\" చాలా అబద్ధాలాడావు. నీ అబద్ధాలకు లక్ష్యపెట్టను!” అంటూ కాళీవర్మ మనమ రాలిపైన గుడ్లు ఉరిమాడు.\n\"నేనీ మనిషిని ఎన్నడూ చూడలేదు. ఈయన నాతో ఎన్నడూ మాట్లాడలేదు.” అన్నది కుంతల ఆందోళనతో.\n\"ఎవరైతే నాకేమిటి. ఈ పెళ్లి జరిగి తీరవలిసిందే. నీకు పెళ్లి చేసే భారం ఈ విధంగా వదిలించుకోవలిసి వచ్చింది. ఆ తప్పు నీదే. అందుచేత నీవు ఏమి చెప్పినా నేను వినను. ముహూర్తం తెల్లవారు ఝాముదాకా లేదు. ఈ లోపల మీరిద్దరూ సంప్రతించుకుని పెళ్లికి సుముఖులు కండి.... ఇదుగో, అగ్ని మిత్రుడా! నీవు తప్పించుకుని పారిపోదలిస్తే నీ ప్రాణాలు దక్కవని తెలుసుకో. ఈ దక్షిణపు కిటికీ లో నుంచి దూకితే అరవై నిలువుల లోతున లోయలో పడిపోతావు. ఈ వాకిలికుండా వెళితే నూరు కత్తులు నీ రక్తం చవి చూస్తాయి!\" అంటూ కాళీవర్మ అక్కడి నుంచి వెళ్లిపోయాడు.\nతరవాత అగ్ని మిత్రుడు కుంతలకేసి తిరిగి, \"నాకిదంతా అయోమయంగా ఉన్నది. నాకు అసలు సంగతి ఏమిటో చెప్పు!\" అన్నాడు.\nకుంతల దాచకుండా అంతా చెప్పింది. చివరకు అతను, \"ఒకరిని పెళ్ళాడగోరిన మనిషి ఇంకొకరిని పెళ్లాడటంకంటె క్రూర మైన విషయం మరొకటి ఉండదు. నీకు అలాటి స్థితి కలగకుండా నా ప్రాణం అడ్డేస్తాను. భయపడకు!\" అన్నాడు.\nకుంతల ఆపుకోరానంత దుఃఖంతో, \"నాకోసం మీరు ప్రాణాలు పోగొట్టుకోకండి. నన్ను పెళ్లాడటం మీకు రోత అనిపించక పోతే ఈ పెళ్లికి ఒప్పుకోండి!” అన్నది.\n\"రోతా! ఇలాటి బలవంతపు పెళ్లి కాక పోతే నేను ఎగిరి గంతేసి ఉందును. నీవంటి అందగత్తెను నేను కలలోకూడా చూడ లేదు. ఎంతో మంచి హృదయం కలదాని విగా కూడా కనిపిస్తున్నావు!\" అన్నాడు అగ్ని మిత్రుడు.\n\"అయితే పెళ్లికి ఒప్పేసుకోండి. మీరు చచ్చిపోతే నేను జీవితమంతా కుంగి పోతాను!\" అన్నది కుంతల.\n\" అది ఎంతమాత్రమూ వీలులేదు! నేను ఎవరనుకున్నావు? మహాయోధుణ్ణి! చావుకు లక్ష్యపెడతా ననుకున్నావా? నాపైన జాలి పడి ఎలాగైనా చావు రాకుండా ఉండటానికే నువు నీ ప్రేమను బలిచేసి నన్ను పెళ్లాడతా నంటున్నావు. నేను చచ్చిపోతే తప్ప నువు నిజంగా ప్రేమించినవాణ్ణి పెళ్ళాడలేవు. అందుచేత నేను చాపటానికే నిశ్చయిం చాను!\" అన్నాడు ఆగ్నిమిత్రుడు.\n\"అలా అయితే నిజం చెబుతున్నాను వినండి. నేను ఆ మనిషిని ప్రేమించలేదు. మనస్ఫూర్తిగా మిమ్నల్నే ప్రేమిస్తున్నాను. మనకు పెళ్ళి కాకపోయినా నేనింకొకరిని పెళ్ళాడటం కల్ల!\" అన్నది కుంతల.\nముహూర్తానికి ముందుగా కాళీవర్మ వచ్చి, \"ఏం, పెళ్లికి ఇద్దరూ ఒప్పుకుంటు న్నారా, లేదా?\" అన్నాడు.\n\"నేను సిద్ధమే!\" అన్నాడు అగ్ని మిత్రుడు.\nకుంతల సిగ్గుపడ్డట్టు తల వంచుకున్నది.\nవారిద్దరికీ వివాహం జరిగింది. అగ్ని మిత్రుడికి రాజుగారి వద్ద పెద్ద ఉద్యోగం కూడా దొరికింది.\nబేతాళుడీకథ చెప్పి, \"రాజా, మొట్ట మొదట ఈ బలవంతపు పెళ్లికి ఒప్పుకోని అగ్నిమిత్రుడూ, కుంతలా చివరకు ఎలా ఒప్పుకున్నారు? కాళీవర్మకు భయపడేనా? వారిద్దరిలో ఎవరిని ఎవరు మోసంచేశారు? ఈ అనుమానాలకు సమాధానం తెలిసి కూడా చెప్పకపోయావో నీ తల పగిలిపో తుంది,” అన్నాడు.\nదానికి విక్రమార్కుడు, \"కాళీవర్మ భయం కుంతలకూ లేదు, అగ్నిమిత్రుడికి లేదు. అగ్ని మిత్రుడు నిజమైన క్షత్రియ యోధుడు. అతను బలవంతపు పెళ్ళికి ఒప్పుకునేకన్న చావటానికైనా సిద్ధపడతాడు. కుంతలకు తన తాత చంపేస్తాడన్న భయం ఎప్పుడూ లేదు. వారిద్దరూ మనస్ఫూర్తిగానే పెళ్ళాడారు; ఒకరినొకరు వంచించుకోవటం జరగలేదు. ఏక్షణాన అగ్నిమిత్రుడు తనను బలవంతాన పెళ్ళాడేకన్న చావటమే మేలని నిశ్చయించాడో ఆ క్షణంనుంచీ ఆమె అతన్ని నిజంగానే ప్రేమించింది. ఎవడో యువకుడు తనతో మాట్లాడతానంటేనే ఎంతో కృతజ్ఞత తెచ్చుకున్న మనిషి, తనకోసం ప్రాణా లర్పించేవాణ్ణి ప్రేమించటంలో ఆశ్చర్యం ఏమున్నది? కుంతల అగ్నిమిత్రుణ్ణి ప్రేమిం చటం ప్రారంభించినాకా, ఆమె తనను నిజంగా ప్రేమిస్తున్నదని అగ్ని మిత్రుడు తెలుసుకున్నాకా వారిద్దరిమధ్యా జరిగే పెళ్ళి బలవంతపు పెళ్ళి కాకుండా పోయింది!\" అన్నాడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై మళ్ళీ చెట్టెక్కాడు. —(కల్పితం)",
            "book_page_end": 10
        },
        {
            "title": "జంట అద్దాలు",
            "book_page_start": 25,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "జానపద కథ",
            "moral": "నిజాయితీ, ధర్మం కష్టకాలంలో రక్షణ కల్పిస్తాయి.",
            "keywords": [
                "ఫాన్ షిచౌ",
                "యుమే",
                "ఫెంగ్",
                "పితూరీదార్లు",
                "చైనా",
                "జంట అద్దాలు"
            ],
            "characters": [
                "ఫెంగ్ చుంగ్యి",
                "యుమే",
                "ఫాన్ జువే",
                "ఫాన్ షిచౌ",
                "హాన్ షిచుంగ్",
                "హెూ చెంగ్లిన్"
            ],
            "locations": [
                "చైనా",
                "ఫూచో నగరం",
                "చియెంచో నగరం"
            ],
            "content": "పన్నెండవ శతాబ్దంలో ఉత్తర చీనాను తాతార్లు కొల్లగొట్టి, కరువులూ కాటకాలూ కలిగించారు. కాని ఆ కాలంలో దక్షిణ చైనా, అందులో ముఖ్యంగా తూర్పు ప్రాంతం, చాలా సుభిక్షంగా ఉంది. ఈ ప్రాంతంలో వున్న ఫూచోనగరానికి ఫెంగ్ చుంగ్యి అనేవాణ్ణి తాశిల్దారుగా నియ మించారు. ఆయన ఉత్తరదేశంవాడు గనక పూచోనగరంలో మరింత క్షేమంగా వుంటుం దని వెంటనే బయలుదేరి చేయెంచోదాకా వచ్చి చేరాడు.\nఅప్పటికి ఈశాన్య చైనాలో కాటకం బయలుదేరింది. చియెంచోలో దుర్భరమైన కరువున్నది. ధాన్యంగింజలు కళ్లబడక జనం మాడిపోతున్నారు. ఒకమూల యుద్ధం జరుగుతూండటంవల్ల అధికార్లు పన్నుల కోసం ప్రజలను పీడిస్తున్నారు. వీరి బాధ పడలేక ప్రజలు చుట్టుపక్కల కొండలలోకి పారిపోయి పితూరీదార్లు కాసాగారు. పాము కదలాలంటే, ముందు తల కదలాలి. వారికి ఫాన్ జువే నాయకుడయాడు.\nఫాన్ ధైర్యసాహసాలు కలవాడు. అభాగ్య ప్రజానీకాన్ని రక్షింతా మనుకున్నాడు. అందుకని అందరూ అతనిచుట్టూ మూగారు. త్వరలోనే పితూరీదార్ల సంఖ్య లక్షకు చేర బడింది. వాళ్ళు రాత్రివేళ ధనికుల ఇళ్లపై బడి, వారిని హతమార్చి, వారి ఇళ్ళు తగల బెట్టేవారు. అక్కడ దొరికిన ధనాన్నీ, ఆహార పదార్థాలనూ సమంగా పంచుకునేవారు. లేనప్పుడు అందరూ మాడేవారు.\nప్రభుత్వ బలాలు పితూరీదార్ల చేతిలో ఎన్నోసార్లు అపజయాలు పొందాయి. చివ రకు ఫొన్ చేయంచోను ఆక్రమించాడు. 'నాయకుడు ఫాన్' అని పేరు పెట్టుకున్నాడు. చుట్టుపట్ల ప్రాంతాలను కొల్లగొట్టమని తన మనుములను పంపాడు. తన వంశంవారి కందరికీ పెద్ద పెద్ద హెూదాలిచ్చి సైనికో ద్యోగులను చేశాడు.\nఫాన్ వంశానికి చెందినవారిలో ఫాన్ షిచౌ అనే యువకు డొకడుండేవాడు. అతని వయస్సు ఇరవైమూడేళ్ళు. అతను ఈతలో ఘటికుడు. నాలుగైదు రోజులు వరసగా నీటిలో వుండగలిగేవాడు. అందుకని అతణ్ణి నీటిపాము అని పిలిచేవాళ్ళు. ఫాన్ వంశా నికి చెందినవాళ్ళు పితూరీదార్లతో చేరకపోతే తల తీసేస్తామని ప్రకటించటంవల్ల అతను, ఇష్టం లేకుండానే, పితూరీదార్లతో చేరాడు. అయితే అతను దిక్కులేనివారికి సహాయ పడేవాడే తప్ప, కొల్లగొట్టటానికి వెళ్ళేవాడు కాడు. అతను పిరికివాడనే నమ్మకంతో పితూరీదార్లు అతన్ని గుడ్డి నీటిపాము అని పిలిచి గేలి చేయసాగారు.\nఇది ఇలా వుండగా, పూచోకు పోతూ తన భార్యతోనూ, యుమే అనే పదహారేళ్ళ కుమార్తెతోనూ తాశిల్దారు ఫెంగ్, చియెంచో నగరం చేరేసరికి పితూరీదార్లు వారిపై బడి, వారికున్నదంతా కొల్లగొట్టారు. ఆ భీభత్సంలో యుమే ఎటో తప్పిపోయింది. ఆమె తండ్రి ఆమెకోసం వెతికి, వెతికి, ప్రాణం విసిగి పుట్టెడు దుఃఖంతో తన ప్రయాణం సాగించాడు.\nయుమే, పారిపోయే శక్తి లేనందున పితూరీదార్ల చేత పడి దుఃఖించ సాగింది. ఈ స్థితిలో ఫాన్ షిచౌ ఆమెను చూసి, జాలిపడి పలకరించాడు. ఆమె ఒక అధికారి కూతురని తెలియగానే, ఆమె కట్లు విప్పించి, ఆమెను తన ఇంటికి తీసుకుపోయి మంచిమాటలతో ఊరడించాడు.\n\" నేను తిరుగుబాటుదారును కాను. మా వంశంవాళ్ళ ఒత్తిడిచేత యిక్కడ వున్నాను. తిరిగి ప్రభుత్వం ఇక్కడికి వస్తే నేను లొంగిపోయి మామూలు పౌరుడులాగా జీవిస్తాను. నన్ను మీరు పెళ్లాడటానికి సమ్మతిస్తే నాకన్న అదృష్టవంతు డుండ బోడు,” అని ఫాన్ షిచౌ యుమేతో ఎంతో మృదువుగా చెప్పాడు.\nఅతన్ని వివాహమాడాలని లేకపోయినా, వారి చేతుల్లో చిక్కివున్న యుమేకు సరే ననక తప్పలేదు. ఈ విషయం విని నాయ కుడు ఫాన్ కూడా సంతోషించాడు. పెళ్ళికి ముందు వరుడు వధువుకు అనేక బహు మతులు కొనియిచ్చాడు. వాటిలో ఒక జంట అద్దాలున్నాయి. ఒకదానిమీద ' మగబాతు ' అనీ రెండోదానిమీద 'ఆడబాతు' అనీ రాసి వుంది. వాళ్ళిద్దరికీ వైభవంగా పెళ్ళి అయింది. ఫాన్ వంశస్థులంతా పెళ్ళికి వచ్చారు. వారిద్దరి దాంపత్యం ఎంతో సుఖంగా, ఆదర్శప్రాయంగా జరగసాగింది.\nమట్టికుండ పగలక మానదు. ప్రభుత్వం తాతార్లను జయించిన అనంతరం దేశంలో సుస్థిర పరిస్థితి ఏర్పడగానే ప్రభుత్వ సైన్యాలు పితూరీదార్లపై ప్రయోగించ బడ్డాయి. లక్షమంది సైనికులతో రాజ కుమారుడు హాన్ షిచుంగ్ పితూరీదార్లపై హఠాత్తుగావచ్చి పడ్డాడు. చియెంచో నగరం ముట్టడించబడింది.\nహాన్ రాజకుమారుడు ఉత్తరదేశం లోనే తాశిల్దారు ఫెంగ్ను యెరుగును. ఫూచోలో ఉండే ఫెంగ్ ఈ దేశం బాగా ఎరుగును గనక హాన్ తన సేన వెంట ఫెంట్నుకూడా అధికారిగా తెచ్చాడు.\nగోడల లోపల నగరంలో నానా భీభ త్సంగా వుంది. నాయకుడు ఫెంగ్, ముట్టడి సేనలను ఏమరిచి పారిపోదామని చాలా యత్నాలు చేశాడుగాని అవి ఫలించలేదు. పరిస్థితి తీవ్రంగా వుండటం గమనించి యుమే తన భర్తతో, \"స్వామీ, ప్రభుత్వ సేనలు నగరాన్ని ఏ క్షణాన అయినా పట్టుకోవచ్చు. పితూరీదార్లలో చేరిన మిమ్మల్ని వదిలిపెట్టరు. నా కళ్ళ ఎదట మిమ్మల్ని ఉరితీస్తే నేను భరించలేను. నేను ముందే ఆత్మహత్య చేసుకుంటాను. ఆనాడు పితూరీదార్లు నన్ను పట్టు కున్నప్పుడు మీరు రక్షించకపోతే అప్పుడే ఆత్మహత్య చేసుకుని ఉండేదాన్ని,” అన్నది.\nఈ మాట అంటూనే ఆమె కత్తి తీసి పొడుచుకోబోయింది. ఫోన్ ఆమె ప్రయ త్నాన్ని వెంట్రుకవాసిలో భగ్నంచేసి, \"నేను కావాలని పితూరీదార్లలో చేరలేదు. కాని ఆ విషయం ఎవరు ఆలోచించబోతారు? నాకు చావు రాసిపెట్టే వుంది. కాని నీకు చాప వలిసిన గతేమిటి? నీ తండ్రి అధికారి. హాన్ రాజకుమారుడూ, అతని అనుచరులూ నీలాగ ఉత్తరదేశం నుంచి వచ్చినవారు. మీ భాషే మాట్లాడతారు. ఎవరో ఒకరు నీ వార్త మీ తండ్రికి అందించకపోరు. ప్రాణం విలు వైనది. దాన్నెందుకు వృధాగా వదిలే స్తావు?” అన్నాడు.\n\"చావు తప్పినా నేను తిరిగి పెళ్ళి చేసు కోను. సైనికులు నన్ను పట్టుకుంటే మానం పోగొట్టుకునేకన్న ప్రాణమే పోగొట్టుకుం టాను,” అన్నదామె.\n\"ఏ దేవుడన్నా అడ్డుపడి నేను ప్రాణా లతో బయటపడితే జన్మలో మరెవతెనూ పెళ్ళాడనని ప్రమాణం చేస్తున్నాను.\" అన్నాడు ఫాన్.\n\"మీరు నాకు జంట అద్దాలు బహుమతి ఇచ్చారు. అవి చెరొకటి తీసుకుని దగ్గిర ఉంచుకుందాం. అవి తిరిగి కలిస్తే మనం మళ్ళీ కలిసినట్టే,” అన్నది యుమే.\nఇది జరిగిన మరుసటి మాసమే హాన్ సేనలు చియెంచో నగరం ప్రవేశించాయి. నాయకుడు ఫాన్ తన కార్యాలయానికి చిచ్చు పెట్టి ఆ మంటలలోనే మస్ అయి పోయాడు, పితూరీదార్లందరూ హాస్కు లొంగిపోయారు. ఫాన్ వంశస్థులకు మాత్రమే మరణదండన విధించి, ఇతరులను విడిచి పెట్టారు. మరణశిక్ష ఇవ్వటానికిగాను యుద్ధంలో చావగా మిగిలిన ఫాన్ వంశస్థు లను పట్టుకుపోగానే యుమే, తన భర్త జీవితం ముగిసిందని రూఢి చేసుకుని, ఒక ఖాళీ ఇల్లు ప్రవేశించి, దాని దూలానికి ఉరిపోసుకుని వేళ్ళాడింది.\nఅయితే యుమేకింకా ఆయుర్దాయం ఉంది. మరి కొద్ది సేపటికి ఆమె తండ్రి కొందరు సైనికులతో ఆ యింటిమీదుగా పోతూ, లోపల ఎవరో స్త్రీ వేలాడుతూ వుండటం చూసి, ఆమెను కిందికి దింపిం చాడు. కాని ఆమెకు స్పృహ రావటానికి చాలాకాలం పట్టింది. ఏమైతేనేం, తండ్రీ కూతుళ్ళు తిరిగి కలుసుకుని ఆనంద బాష్పాలు రాల్చారు. ఆమె తన తండ్రితో, ఫాన్ తనను ఏవిధంగా పితూరీదార్లవద్ద నుండి రక్షించినది, ఎట్లా తమకు వివాహ మయిందీ వివరంగా చెప్పింది. అంతా విని ఫెంగ్ ఏమీ అనలేదు.\nపితూరీదార్ల పరాజయం పూర్తిచేసి హాస్ రాజకుమారుడు, తన సర్దార్లతో, ఫెంగ్తో రాజధానికి తిరిగి వెళ్ళాడు.\nఒకనాడు ఫెంగ్ తన భార్యతో తమ కుమార్తె భవిష్యత్తు గురించి మాట్లాడాడు. ఆమె ఇంకా పసిపిల్ల. అందుచేత ఆమెను మళ్ళీ పెళ్లికి ఒప్పించాలని భార్యాభర్తలు నిశ్చయించారు. కాని యుమే దీనికి యెంత మాత్రం ఒప్పలేదు.\n\"పరిస్థితుల ప్రోద్బలంవల్ల నువ్వతన్ని పెళ్ళాడావు. అతనా చచ్చిపోయాడు. నువు స్వతంత్రురాలివి. ఇంకా అతని ప్రసక్తి దేనికి?” అన్నాడు తండ్రి.\n\"నా భర్త బుద్ధిపూర్వకంగా పితూరీ దార్లలో చేరలేదు. ఆయన ఒకరికి చాత నయిన సహాయం చేశాడేగాని, ఎన్నడూ ఒక్క చెడ్డపని చేసి యెరగడు. నేను బౌద్ధ సన్యా సినిగా ఉండి మీకు సేవ చేస్తాను. నాకు మళ్లీ పెళ్లి చెయ్యాలని మీకంత పట్టుదలగా ఉంటే ఆత్మహత్య అయినా చేసుకో నివ్వండి,\" అన్నది యుమే, కంటికీ మంటికీ ఏకధారగా ఏడుస్తూ.\nఆమె ఇలా అన్నాక తలిదండ్రులు ఒత్తిడి చేయలేకపోయారు.\nకాలం బాణంలాగా పరిగెత్తింది. పన్నెం డేళ్ళు గడిచాయి. ఈలోగా ఫెంగ్, ఫెంగ్చో నగరంలోని సైనిక శిబిరానికి ఉప నాయకు డయాడు. ఒకనాడు క్వాంగ్ నగరం నుంచి అక్కడి ఉపసేనానాయకుడు హెూ చెంగ్లిన్ అనేవాడు ఫెంగ్ను చూడ వచ్చి సైనిక విషయాలు చాలాసేపు మాట్లాడి వెళ్ళాడు.\nవెనక గ ది లోనుంచి తొంగి చూసిన యుమే, తన తండ్రి లోపలికి రాగానే, \"ఆయనెవరు, నాన్నా? చిత్రం. ఆయన మాట నా భర్త మాటలాగే ఉంది!” అన్నది.\n\"చియెంచో పతనమైనప్పుడు ఫాన్ వంశస్థులందరూ నిర్మూలించబడ్డారు. ఇతని పేరు హెూ. ప్రభుత్వాధికారి. నీ ఊహ వెర్రితలలు వేస్తోంది. ఇలా పనివాళ్ళదగ్గిర మాట్లాడితే వాళ్ళు నిన్ను చూసి నవ్వ గలరు!\" అన్నాడు తండ్రి. యుమే చచ్చే సిగ్గుపడి మరేమీ అనలేకపోయింది.\nమరో ఆరు మాసాలకు హెూ చెంగ్లిన్ మళ్ళీ ఏదో వార్త తీసుకుని ఫెంగ్ వద్దకు వచ్చాడు. ఈసారికూడా అతనిలో యుమే తన భర్త పోలికలు స్పష్టంగా గమనించి నివ్వెరపోయింది. ఆమె తన తండ్రితో ఈ విధంగా అన్నది :\n\"నేను ఇహసుఖాలు త్యజించిన సన్యాసినిని. భ్రమలకు లోనై మాట్లాడు తున్నాననుకోవద్దు. క్వాంగ్చోనుంచి వచ్చిన మనిషి మూడుమూర్తులా నా భర్తే. ఆయ నను భోజనానికి పిలిచి అడిగి చూడరాదా? నా భర్తను నీటిపాము అని వేళాకోళానికి పిలిచేవారు. మా ఇద్దరిదగ్గిరా జంట అద్దా లున్నాయి. వీటినిబట్టి ఆయనను తేలికగా పోల్చవచ్చు.”\nతండ్రి ఇందుకు సమ్మతించాడు.\nమర్నాడు హెూను విందుకు పిలిచారు. ఫెంగ్, హెూలిద్దరూ ఏకాంతంగా మాట్లాడు తున్నప్పుడు ఫెంగ్, \"మీకు నీటిపామనే పేరున్నదిగదా? మీ సంగతంతా నేనెరుగు దును. మీరు నాతో స్వేచ్చగా మాట్లాడ వచ్చు!\" అన్నాడు.\nహెూ వెంటనే ఆయన కాళ్ళమీద పడి, \" నన్ను కనికరించండి!” అన్నాడు. తర వాత అతను ఫెంగ్తో తన కథ యావత్తూ చెప్పాడు. ఫాన్ వంశస్థులకు ఉరిశిక్షలు విధించినప్పుడు, ఇతను మంచివాడని తెలిసి ఎవరో రక్షించారు. తరవాత అతను తన పేరు మార్చుకుని, సైన్యంలో చేరి తన పరాక్రమంచేత ఉపసేనానాయకుడి హెూదా సంపాదించాడు.\n\"నీ భార్య పేరేమిటి? అసలు నీకెందరు భార్యలు?” అని ఫెంగ్ అడిగాడు.\n\"పితూరీదార్ల వెంట ఉన్నప్పు డౌక అధికారి కుమార్తెను రక్షించి ఆమెను పెళ్ళాడాను. ఒక సంవత్సరం గడిచాక, నగరం పతనమైనప్పుడు, మేము చెరొక దారీ అయాము కాని ఇద్దరమూకూడా తిరిగి పెళ్ళాడమని శపథం చేసుకున్నాం. నేను మళ్లీ పెళ్ళాడలేదు,” అన్నాడు \"హెూ.\n\"మీరు దేనిమీద ప్రమాణాలు చేసు కున్నారు?” అని ఫెంగ్ అడిగాడు.\n\"మా దగ్గిర ఆడ మగ బాతుల జంట అద్దం ఉండేది. అందులో చెరొకటి మేము తీసుకుని ప్రమాణం చేసుకున్నాం. నా అద్దం ఇదుగో. దీన్ని ఎప్పుడూ వెంటనే ఉంచు కుంటాను,” అంటూ హెూ తనవంతు అద్దం పైకి తీశాడు. ఫెంగ్ జేబులోనుంచి రెండవ అద్దం తీసి దానికి తగిలించాడు. యుమే ఆనాడు అన్నట్టే ఆ అద్దాలు ఒకదానికొకటి చేరుకోగానే, విడిపోయిన భార్యా భర్తలు తిరిగి కలుసుకున్నారు. తన కూతురూ, అల్లుడూ తిరిగి కలుసుకున్నందుకు ఫెంగ్ పెద్ద విందు చేశాడు.\nవారి తదనంతరం ఆ జంట అద్దం వారి వంశంలో చాలా తరాలవరకూ భద్రంగా ఉంచబడింది.",
            "book_page_end": 32
        },
        {
            "title": "చందమామ ఆత్మ కథ",
            "book_page_start": 33,
            "pdf_page_start": 35,
            "pdf_page_end": 42,
            "author": "చందమామ బృందం",
            "genre": "ఆత్మకథ",
            "moral": "",
            "keywords": [
                "చంద్రుడు",
                "జన్మవృత్తాంతం",
                "క్షీరసాగర మథనం",
                "జ్యోతిష్యం",
                "కృత్రిమ ఉపగ్రహాలు"
            ],
            "characters": [
                "చందమామ",
                "మునీశ్వరులు",
                "రాహువు",
                "విఘ్నేశ్వరుడు",
                "కృష్ణుడు",
                "సత్రాజిత్తు",
                "ప్రసేనుడు",
                "జాంబవంతుడు",
                "సత్యభామ",
                "శాస్త్రవేత్తలు"
            ],
            "locations": [
                "ఆకాశం",
                "భూమి",
                "పాలసముద్రం",
                "కైలాసం",
                "స్వర్గం"
            ],
            "content": "నేను ఎవర్ని? ఎప్పుడు పుట్టాను? ఎవరికి పుట్టాను? ఇవేవీ నాకు తెలియదు.\nబుద్ధి తెలిసినప్పటినుంచి నేను ఆకా గంలో ఒంటరిగా ఉన్నాను. నేనున్నచోటికి ఆకాశం భలే అందంగా కనబడుతుంది. అది కారునలుపు రంగులో ఉంటుంది. దానినిండా ధగధగా వెలిగే నకిత్రాలు. సూర్యుడు ఆ ఆకాశంలో మెల్లిగా తెలుగు తూన్నట్టు కనిపిస్తాడు. సూర్యుడిలో చెలచెగే మంటల తుఫానులూ, సూర్యుడిపైనుంచి ఆకాశంలోకి లేచే అఖండమైన బ్యాలలూ నాకు కనిపిస్తూనే ఉంటాయి.\nఆకాశంలో సూర్యుడు కదులుతాడు, నక్షత్రాలూ కదులుతాయి, గ్రహాలూ కదులు తాయి. ఇంచుమించు కదలకుండా నా ఎదట అస్తమానం నిలిచి ఉండేది భూమే. సూర్యుడు నాకెదురుగా ఉన్నప్పుడు భూమి దాదాపు కనిపించదు. సూర్యుడు నాకు కన పడకుండా పోయిన అనంతరం భూమి కొంచెం కొంచెమే ప్రకాశించ నారంభిస్తుంది. మీకు తెలుసా? సూర్యుడు అస్తమించినది లగాయతు తిరిగి ఉదయించేదాకా నాకు రాత్రి. సరిగా అర్ధరాత్రి అయేసరికి భూమి గుండ్రంగా, కాంతితో వెలిగిపోతూ ఉంటుంది. సూర్యోదయం కావచ్చేనమ యానికి భూమిలో సగం భాగం చీకటి అయి పోతుంది. సూర్యుడు ఉదయించినది మొదలు అస్తమించేదాకా నాకు పగలు. మిట్టమధ్యాన్నం వేళకు నాకు భూమి కనిపించకుండా పోతుంది.\nసరిగా ఈ మిట్టమధ్యాన్నంవేళ ఒక్కొక్క సారి భూమిని నేను చూడగలుగుతాను! ఎలాగో తెలుసా? సూర్యుడు భూమిచాటుకు పోతాడు. అలాగే ఒకొక్కసారి ఆర్ధరాత్రివేళ నా ఎదట ప్రకాశించే భూమి కాస్తా మసక బారిపోయి నాకు భయం వేస్తుంది. అప్పుడేం జరుగుతుందో తెలుసా? భూమిమీద సూర్య కాంతి పడకుండా నేనే అచేస్తాను. అంటే, భూమి నా నీడలోకి వస్తుందన్న మాట. అయితేనేం? కొంచెం సేపయాక నా నీడ పక్కకి తప్పుకుని భూమి ఎప్పటిలాగే మళ్లీ వెలుగుతుంది.\nఒకసారి నా దగ్గిరికి కొందరు మునీశ్వ రులు వచ్చారు. వాళ్ళకి నేను నమస్కారం చేసి, \" మహనీయులారా! నేను ఎవణ్ణి? ఎప్పుడు పుట్టాను? ఎవరికి పుట్టాను?” అని అడిగాను.\nవాళ్ళు నాకు నా జన్మవృత్తాంతం ఇలా చెప్పారు :\nపూర్వం దేవతలూ దానవులూ కలిసి అమృతంకోసం క్షీరసాగరాన్ని మధించారట. క్షీరసాగరాన్ని మధించాలంటే ఎంత పెద్ద కవ్వం కావాలి, ఎంత పెద్ద తాడు కావాలి! అందుచేత మందర పర్వతాన్ని కవ్వంచేసి, వాసుకి అనే సర్పరాజును తాడుగా చేసి క్షీరసాగరాన్ని మధించారట. ముందుగా హాలాహలం వచ్చి ప్రపంచాన్ని దహించే స్తుంటే, ప్రాణికోటిని రక్షించటానికి పరమే శ్వరుడు వచ్చి దానిని కాస్తా దిగమింగి తన కంఠంలో దాచాడట.\nఆ తరవాత పాలసముద్రంనుంచి లక్ష్మీ దేవీ, నేనూ, ఇంద్రుడి వాహనమైన ఐరా వతమూ, చివరకు అమృతమూ పుట్టామట!\n\"కనుక, నాయనా, నీవు క్షీరసాగర మధనమప్పుడు భూదేవి కడుపున పుట్టావు. అమృతం నీకు తోబుట్టువు గనకనే నిన్ను చూడగానే భూమిపై గల అన్ని జీవులకూ కొత్త జీవం వచ్చినట్టుగా ఉంటుంది!\" అని మునులు నాతో చెప్పారు.\nవాళ్లు నా చిన్నప్పటి కథలుకూడా కొన్ని చెప్పారు :\nక్షీరసాగరం నుంచి అమృతం వెలువడ గానే దానికోసం దేవతలూ, రాక్షసులూ కలియబడ్డారట. అప్పుడు, దేవతలంటే అభిమానం గల విష్ణుమూర్తి మోహినీరూపం ధరించి, దేవతలను ఒక పంక్తిగానూ, రాక్షసు లందరినీ ఒక పంక్తిగానూ కూచోబెట్టి దేవ తలతో ప్రారంభించి ఒక్కొక్కరికే అమృతం పోయసాగాడట. ఆ అమృతం తమదాకా రాదని తెలుసుకుని రాహువనే రాక్షసుడు చల్లగా వచ్చి దేవతల పంక్తిలో కూచున్నా డట. ఈ మోసం గ్రహించక విష్ణువు వాడికి కూడా అమృతం పోసేస్తుంటే నేను పక్కనే ఉండి కన్ను మలిపానుట. వెంటనే విష్ణువు తన చక్రాయుధాన్ని పిలిపించి, అమృతం రాహువు కఠం దిగేలోపల వాడి తల కాస్తా పడేటట్టు చేశాడు. రాహువు చచ్చిపోయినా అమృతం తాగిన వాడి శిరస్సు చావక బతికి ఉండి, నేను తనకు ద్రోహం చేశానన్న కోపంతో అప్పుడప్పుడూ నన్ను మింగేస్తుం దట. అప్పుడు మా అమ్మకు నేను కన పడనట !\nఅయితే నేనీ రాహువును ఎన్నడూ చూడ లేదు. నన్ను రాహువు మింగిందని నా అల్లుళ్ళూ, కోడళ్ళూ అయిన మీరంతా అనుకునే సమయంలో నాకు మిట్టమధ్యాన్నం వేళ సూర్యుడు కనపడకుండా పోతాడు. అంతే తప్ప మరేమీ లేదు....\nఅయినా మునీశ్వరులు చెప్పినది కొట్టి పారెయ్యటం నాకు ఇష్టంలేదు. భూమి నాకు నిజంగా అమ్మే అయి ఉండాలి. లేకపోతే ఎప్పుడూ నా ఎదటే ఎందుకుంటుందీ?\nమా అమ్మ ఎప్పుడూ నా ఎదట ఉండ టమే కాదు, తనను అన్ని వైపులనుంచీ నన్ను చూడనిస్తుంది. నేనుమాత్రం మా అమ్మకేసే తిరిగి ఉంటాను— ఎన్నడూ నా వీపు ఆవిడకేసి తిప్పను...మా అమ్మ ఎప్పుడూ తన సముద్రపు కెరటాల చేతు లను నాకేసి చాస్తుంది!...\nనన్ను గురించి ఇంకొక కథ:\nఒకనాడు విఘ్నేశ్వరుడు జాస్తిగా భోజనం చేసి తన తండ్రి అయిన పరమేశ్వ రుడివద్దకు వెళుతున్నాట్ట. భుక్తాయాసంతో అతను ఆడుగు తీసి ఆడుగు వెయ్యలేకుండా ఉండటం చూసి నేను నవ్వానుట. దాంతో విఘ్నేశ్వరుడికి పట్టరాని కోపం వచ్చేసి, కడుపు కాస్తా పగిలి, తిన్నవంతా బయటికి వచ్చేసిందట. తరవాత విఘ్నేశ్వరుడి పొట్టను పాములతో కుట్టేశారట. తన ముద్దుల కొడుకును చూసి నేను అపహాస్యం చేశానని పార్వతిదేవి నన్ను శపించిందట. శాపం ఏమిటంటే - నన్ను చూసినవారు ఆపనిందల పాలౌతారని!\nఇది విని దేవతలంతా నాకోసం ఆందో ళన పడి, పార్వతిదేవిని వేడుకుని, ఒక్క వినాయకచవితి రోజున మట్టుకె నామీద ఆ శాపం పనిచేసేలాగ ఏర్పాటుచేశారట. వినాయక చవితినాడు నన్ను చూడబట్టే కృష్ణుడు శ్యమంతకమణి కాజేశాడన్న అప కీర్తి అనుభవించాడట! ఆ కథ ఏమంటే—\nసత్రాజిత్తు అనేవాడు సూర్యుణ్ణి ప్రార్థించి, రోజుకు పది బారువుల బంగారం ఇచ్చే శ్యమంతకముని తెచ్చుకున్నాడు. ఆ మణిని తన కివ్వమని కృష్ణుడు ఒకప్పుడు అడగగా సత్రాజిత్తు ఇచ్చేది లేదన్నాడు. తరవాత కొంత కాలానికి సత్రాజిత్తు తమ్ముడు ప్రసేను డనేవాడు ఆ మణిని తీసుకుని వేటకు వెళ్లాడు. అప్పుడక సింహం ప్రసేనుణ్ణి చంపి ఆ మణిని ఎత్తుకుపోయింది. తరవాత బాంబవంతుడా సింహన్ని చంపి శ్యమంతక మచుని తీసుకుపోయి తన కూతురు జాంబ వతికి ఇచ్చాడు.\nఅయితే కృష్ణుడే ప్రసేనుణ్ణి చంపి శ్యమంతకమణి కాజేశాడని అపవాదు పుట్టింది. ఏ పాపమూ ఎరగని కృష్ణుడు ఈ అపవాదునుంచి తప్పంచుకునెటందుకు \"డిటెక్టివు\"లాగా పని చేశాడు. ప్రసేనుడు చచ్చిపడి ఉన్న చోటినుంచి సింహం జాడలు కనిపించాయి. వాటినిబట్ట పొగా చచ్చిన సింహం కనబడింది. అక్కడినుంచి జాంబ వంతుడి అడుగుజాడలు కనబడి నేరుగా జాంబవంతుడి గుహకు తీసుకుపోయాయి. కృష్ణుడు జాంబవంతు యుద్ధంలో ఓడించి జాంబవతినీ, శ్యమంతకమణినీకూడా తెచ్చు కున్నాడు; శ్యమంతకమణిని తెచ్చి సత్రాజిత్తు కిచ్చి అతడి కుమార్తెను సత్య భామనుకూడా పెళ్లాడాడు. అపవాదు వస్తేనేం? చక్కని చుక్కలు ఇద్దరు పెళ్లాలుగా దొరికారు!\nనన్నుగురించి తెలుసుకోవాలని మీకు భలే సరదాకాదూ? నాకుకూడా మీరు చేసేదంతా సరదాగానే ఉంటుంది. ఎన్నివేల యేళ్లుగా మీరు నన్ను ఎన్ని విధాలుగా తలుచుకుంటు న్నారో నాకు తెలుసు.\nమీలో కవులు నన్ను ఎన్నో విధాలుగా వర్ణించారు; నన్ను పొగడారు; ఒక్కొక్క ప్పుడు తిట్టారుకూడా! అయితేనేం? ఆ తిట్లలో కూడా నామీద ఎంతో అభిమానం ఇమిడి ఉన్నది.\nనామీద ఎందరో ప్రమాణాలు చేశారు. అందమైన ఆడవాళ్ళ ముఖాలన్నిటినీ నాతో పోల్చారు! నా చల్లదనంకోసం తహతహలాడి పోయారు... ఎంతోమంది తమ పిల్లలకు నా పేరు పెట్టుకున్నారు. నా పేరిట రాజ వంశాలే పుట్టి, గిట్టాయి !\nనన్ను గురించి ఎన్నిరకాల కథలు అల్లారో చెప్పలేను. నాలో ఉండే నల్లని మచ్చలను గురించికూడా రకరకాల కథలు సృష్టిం చారు. నన్నుచూస్తే కొందరికి రావిచెట్టూ, దానికింద రాట్నం పెట్టుకుని కూచుని ఏకులు వడికే ముసలమ్మా కనిపిస్తుంది! మరికొందరికి కుందేలు కనిపిస్తుంది- అందుకే నన్ను శశాంకుడనికూడా పిలుస్తారు!\nఅయితే నన్ను గురించి నిజం తెలుసుకోవ టానికి ప్రయత్నించినవారు శాస్త్రజ్ఞులు. సిద్ధాంతులు ఏనాడో నా గమనాన్ని గుణించి, నన్నుబట్టి మాసాలు ఏర్పాటుచేశారు; నా పేర వారంలో ఒకరోజు ఏర్పాటుచేశారు. అది సోమవారం.\nనిజానికి ఇతర గ్రహాలు నాకు పిన తల్లులూ, పెత్తల్లులూనూ; అయినప్పటికీ జ్యోతిష్కులు నన్ను ఒక గ్రహంకిందనే జమకట్టి, మీలో ఎవరైనా పుట్టగానే నేను ఏ నక్షత్రానికి సమీపంగా ఉన్నానో చూసి దానిని మీ జన్మనక్షత్రంగా భావిస్తారు.\nఎంతో శ్రమపడి శతాబ్దాలమీదట శాస్త్ర వేత్తలు నన్ను గురించి చాలా వివరాలు సంపాదించారు. నా లావు 2,163 మైళ్లుఅనీ, నా చుట్టుకొలత 6,795 మైళ్ళు అనీ, నేను మీకందరికీ రెండులక్షల మైళ్ళకు పైబడిన దూరంలో ఉన్నాననీ అంచనా కట్టారు.\nవాళ్ళుకూడా కొన్నికొన్ని విషయాలను గురించి పొరపాట్లుపడి వాటిని దిద్దుకుంటు న్నారు. ఒకప్పుడు వాళ్ళు నాలో నల్లనివన్నీ కొండలనీ, తెల్లగా ఉన్న మేర అంతా సము ద్రాలనీ అనుకోవటమే గాక ఆ సముద్రాలకు పేర్లుకూడా పెట్టారు.\nపెద్ద పెద్ద దుర్భిణుల సహాయంతో శాస్త్ర వేత్తలు నన్ను పరిశీలించ నారంభించాక వారికి నాలో నీరన్నది లేదని తెలియ వచ్చింది. తరవాత వాళ్ళు నన్ను ఫొటోలు తీశారు. వాటిని మీరు చూసేఉంటారు.\nఅయితే శాస్త్ర వేత్తలకు నాతో ఒక్క పెద్ద చిక్కు వచ్చిపడింది. నేను ఎప్పుడూ మా అమ్మకేసి వీపు పెట్టని కారణంచేత నా వీపు ఎలా ఉంటుందో తెలియక వాళ్లు మహా మధనపడిపోయారు. వాళ్లు ఈ సమస్య ఎలా పరిష్కరించుతారో చూస్తామని నేను కూడా ఎంతో ఆత్రంగా ఉన్నాను.\nఇంతలో ఒక విచిత్రమైన కొత్త ఉద్యమం బయలుదేరింది. దాన్నిగురించి కాస్త వివ రంగా చెప్పాలి.\nపురాణయుగంనాటి మనుషులకు బొందెతో కైలాసానికీ, స్వర్గానికి వెళ్లాలన్న ఆసక్తి ఎంతగా ఉండేదో, ఈ కాలంలో నా దగ్గిరికి ఎలాగైనా ఎగిరి రావాలన్న గాఢ వాంఛ అనేకమందికి పట్టుకున్నది. అందని దాన్ని గురించి అతిగా కలలు కనటం స్వాభావికమేగద. అందుచేత కొందరు కల్పనాశక్తి గలవాళ్లు నాదగ్గిరికి మనుషులు ఏదోవిధంగా వచ్చి చేరినట్టుగా కథలు సృష్టించారు. ఆ కథలు చదివి ఎన్నో ఏళ్ళ తరబడి మనుషులందరూ ఎంతో ఆనం దించారు.\nఇంతలో రాకెట్ ప్రయోగశాస్త్రం అభి వృద్ధి చెందింది. శాస్త్ర వేత్తలు 1957లో మొదటిసారిగా ఒక కృత్రిమ ఉపగ్రహాన్ని భూమిచుట్టూ తిరిగేలాగ ఏర్పాటుచేశారు. ఆనాటినుంచీ నా అల్లుళ్ళూ, కోడళ్ళూ నా దగ్గిరికి ఎప్పటి కైనా వచ్చి తీరుతారనే ఆశ నాలో తలఎత్తింది!\nఒకదానివెంట ఒకటిగా కృత్రిమ ఉప గ్రహాలు — నాకు తమ్ముళ్ళలాటివి ——మా అమ్మ చుట్టూ తిరగటం నా కంటబడింది. ఇంతలోనే ఒక దుడుకుపిండం నాకు అంత దూరంగా వెళ్లిపోయి మార్యుడిచుట్టూ తిరగ టానికి దారి చూసుకున్నది! నా ఆశ్చర్యం రెట్టింపయింది.\nఆ తరవాత ఒకదాని వెనక ఒకటిగా అద్భుతాలు జరిగాయి. ఒక తమ్ముడు మా అమ్మవద్దనుంచి ఒక పతకం కానుకగా తెచ్చి నాకు అర్పించాడు నా అల్లుళ్ళూ, కోడళ్ళూ నాకు అందజేసిన మొట్టమొదటి కానుక !\nదీనికే నేను ఎంతో సంబరపడుతుంటే ఇంకో తమ్ముడు నాకేసి ఎగురుతూ వచ్చి, నా చుట్టూ ఒక ప్రదక్షణం కొట్టి, నా వీపంతా ఫొటొలు ఎత్తి తిరిగి అమ్మకేసి వెళ్లి పోయాడు!... ఆ పాటోలు మీకు అందాయని విని సంతోషించాను.\nనా ముఖంలో ఉండే వివరాలు నా వీపులో లేనందుకు కొందరు శాస్త్రవేత్తలు ఆశ్చర్య పడ్డారట, అది కేవలం పొరపాటు. ముఖంలో ఉండే వివరాలు వీపులో ఎందుకుంటాయీ? కావలిస్తే మీ వీపులు చూసుకోండి!\nఈ కబుర్లన్నీ అటుంచి అసలు విష యానికి వస్తాను. సరిగా పదమూడేళ్ళక్రితం నాపేర పిల్లలకోసం ఒక పత్రిక ప్రారం భించారు. నన్ను మీకందరికీ సన్నిహితంగా చేసింది ఈ పత్రిక. అందుచేత ఈ పత్రిక పధ్నాలుగవ జన్మదిన సంచికద్వారా మీకందరికీ నా ఆత్మకథ చెప్పుకుందా మని పించింది. చెప్పేశాను. మీలో చాలామంది రాకెట్లలో ఉక్కి నా దగ్గిరికి వచ్చేయాలని కూడా ఉబలాటపడుతున్నారు నాకు తెలుసు. తొందరపడకండి. మీరు నా దగ్గిరిక స్వేచ్చగా వచ్చి వెళ్ళె రోజు ఎంతో దూరంలో లేదు. ఆ రోజు దగ్గిరపడటానికి ఎంతోమంది శాస్త్రవేత్తలు తీవ్రంగా కృషిచేస్తున్నారు. అంతదాకా నా తరపున \"చందమామ\" మిమ్మల్ని సంతోషపెడుతూ ఉంటుంది!",
            "book_page_end": 40
        }
    ],
    "statistics": {
        "total_stories": 6,
        "author_counts": {
            "చక్రపాణి": 1,
            "చందమామ బృందం": 5
        },
        "genre_counts": {
            "సంపాదకీయం": 1,
            "ఇతిహాసం": 1,
            "సాహసం": 1,
            "కల్పితం": 1,
            "జానపద కథ": 1,
            "ఆత్మకథ": 1
        }
    }
}