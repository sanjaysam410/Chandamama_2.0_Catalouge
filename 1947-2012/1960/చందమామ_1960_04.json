{
    "book_id": "చందమామ_1960_04",
    "stories": [
        {
            "title": "మహాభారతం",
            "book_page_start": 2,
            "pdf_page_start": 20,
            "pdf_page_end": 26,
            "author": "చందమామ బృందం",
            "genre": "Mythology",
            "moral": "క్షత్రియుల ధర్మం, కర్మఫలం తప్పించుకోలేనిది.",
            "keywords": [
                "మహాభారతం",
                "కురుక్షేత్రం",
                "భీష్ముడి పతనం",
                "కర్ణుడి ప్రతిజ్ఞ",
                "దుర్యోధనుడు"
            ],
            "characters": [
                "భీష్ముడు",
                "దుర్యోధనుడు",
                "కర్ణుడు",
                "దుశ్శాసనుడు",
                "ధర్మరాజు",
                "కృష్ణుడు",
                "అర్జునుడు",
                "అభిమన్యుడు",
                "శిఖండి",
                "ద్రోణుడు",
                "అశ్వత్థామ"
            ],
            "locations": [
                "కురుక్షేత్రం",
                "శిబిరం",
                "విరాటనగరం"
            ],
            "content": "ఎనిమిదో రోజు రాత్రి దుర్యోధన దుశ్శాసన\nశకుని కర్ణులు సమావేశమయారు. దుర్యో\nధనుడు ఈ విధంగా అన్నాడు: \"మన భీష్మ\nద్రోణ కృప శల్యులందరూ ఉండికూడా\nపాండవులను నిర్మూలించ లేకుండా\nఉన్నారు. కారణం తెలియదు. పాండవులు\nచూడబోతే విజృంభించి యుద్ధంచేస్తున్నారు.\nమన బలాలు నానాటికీ క్షీణిస్తున్నాయి.\nదేవుడూ, పాండవులూ ఏకమై హేళన చేస్తు\nన్నట్టుగా ఉన్నది నా బ్రతుకు. ఈ యుద్ధంలో\nఎలా జయిస్తానో తెలియటంలేదు.”\n\nఈ మాటలు విని కర్ణుడు, \"మహారాజా,\nచింతించకండి. భీష్ముణ్ణి యుద్ధం విరమించు\nకోమనండి. నేను నా బంధువులతో సహా ఆ\nపాండవులను క్షణంలో యమలోకానికి\nపంపుతాను. భీష్ముడికి పాండవులంటే తీపి,\nపైగా ఆయనకు దురభిమానమూ, ముక్కో\nపమూనూ. అందుచేత ఆయన పాండవులను\nఒక్కనాటికి నిర్మూలించలేడు. ఆయన ఈ\nక్షణాన అస్త్రసన్యాసం చేస్తే నేను మరుక్షణాన\nకదనరంగం ప్రవేశించి, నా శౌర్య పరాక్ర\nమాలు ఆయనకే చూపుతాను,\" అన్నాడు.\n\nఈ మాటలకు దుర్యోధనుడు సంతో\nపించి, మర్నాటి యుద్ధానికి సేనలను\nఆయత్తం చెయ్యమని దుశ్శాసనుడితో చెప్పి,\nకర్ణుడితో, \"కర్ణా, నేనిప్పుడే భీష్ముడి శిబిరా\nనికి వెళ్ళి ఆయనను అస్త్ర సన్యాసానికి\nఒప్పించి వస్తాను,\" అని చెప్పాడు.\n\nతరవాత దుర్యోధనుడు మంచి బట్టలూ,\nనగలూ ధరించి అట్టహాసంగా ముస్తాబై,\nగొప్ప పరివారాన్ని వెంటబెట్టుకుని భీష్ముడి\nశిబిరానికి వెళ్ళాడు. భీష్ముడు అతనికి తగిన\nవిధంగా స్వాగతమిచ్చి కూచోబెట్టాడు.\nఅతను భీష్మడితో, \"తాతా, కేకయ\nపాంచాల సోమకుల నందరినీ రూపుమాపు\nతానని లోగడ ప్రతిజ్ఞచేసి ఉన్నావుగదా,\nఅపని ఎందుకుచేయవు. ఒకవేళ నీకు పాండ\nపుల మీద ప్రేమ ఉన్నా, లేక, నాపైన\nఆగ్రహం ఉన్నా నీవు యుద్ధం చెయ్యటం\nమాని యుద్ధ భారమంతా కర్ణుడిపైన పెట్టు.\nఅతను పాండవులను బంధుమిత్ర పరివార\nసమేతంగా మారణం చేసేస్తాడు!\" అన్నాడు.\n\nఈ మాటలు వినేసరికి భీష్ముడికి పట్ట\nరాని ఆగ్రహం వచ్చింది. కళ్ళు ఎర్రబడి\nపోయాయి. ఆయన ఆ కోపాన్ని ఎలాగో\nఅణుచుకుని, \" దుర్యోధనా, ఎందుకిలా\nనన్ను శూలాలతో గుచ్చినట్టుగా మాట్లాడ\nతావు? నీకోసమేగదా శత్రుసైన్యాలను\nకార్పిచ్చులాగా దహించుతున్నాను? అర్జు\nనుడు ఎలాటి యోధుడైనదీ నీకుమాత్రం\nతెలియదా? నిన్ను గంధర్వులు పట్టుకు\nపోయినప్పు ఢతను ఒంటరిగా వచ్చి విడిపిం\nచాడే! అప్పుడు నీ తమ్ములందరూ పారిపో\nలేవా? ఈ కర్ణుడు ఏమైనా చెయ్యగలిగాడా?\nతిరిగి ఈ అర్జునుడే విరాటనగరం దగ్గిర\nమనల నందరినీ ఓడించాడుగదా! అతను\nఅసహాయ శూరుడనటానికి ఇంకేం నిద\nర్శనం కావాలి? నేను ఒక్క శిఖండిని\nతప్ప మిగిలిన సోమక పాంచాలుల నంద\nరినీ చంపేస్తాను, లేదా వారి చేతిలో చచ్చి\nఅయినా పోతాను. రేపు నేను చేయబోయే\nయుద్ధం నీవే చూద్దువుగాని!\" అన్నాడు.\n\nఈ మాటలకు తృప్తిచెంది దుర్యోధనుడు\nపరివారంతో సహా శిబిరానికి వెళ్ళిపోయాడు.\n\nతెల్లవారుతూనే కౌరవసైన్యాలు సర్వతో\nభద్రమనే వ్యూహంలో ఆయత్తమయాయి.\nఈ తొమ్మిదవరోజు యుద్ధంలో గొప్పగా\nపోరాడి శత్రుసైన్యాలను చించి చెండా\nడిన వారిలో ఆభిమన్యుడొకడు. ఆ రోజు\nఆతడి ధాటికి ద్రోణ కృప అశ్వత్థామలూ,\nసైంధవుడూ కూడా తట్టుకోలేకపోయారు.\nఅది చూసి దుర్యోధనుడు ఆలంబునుడనే\nరాక్షసుణ్ణి అభిమన్యుడిపైకి పంపాడు. ఇద్ద\nరికీ భయంకరమైన యుద్ధం జరిగింది.\nఅలంబునుడు బాగా దెబ్బతిని మాయ పన్ని\nఅంతటా అంధ కారం కల్పించాడు. ఆ ఆంధ\nకారాన్ని భేదించటానికి అభిమన్యుడు\nసూర్యాస్త్రం ప్రయోగించాడు. చివరకు\nఅలంబుసుడు ఓడి పారిపోయాడు. అభి\nమన్యుడు కౌరవ సేనలను భీభత్సపరిచాడు.\n\nత్వరలోనే కౌరవయోధులు అభిమన్యుణ్ణి\nచుట్టుముట్టి ఒంటరివాణ్ణి చేశారు. అతన్ని\nరక్షించటానికి అర్జునుడు వచ్చాడు. తర\nవాత ఉభయ పక్షాల వీరులకూ అనేక రకా\nలుగా ద్వంద్వ యుద్ధాలు సాగాయి. ఆ రోజు\nయుద్ధంలో అర్జునుడు కూడా అభిమన్యుడికి\nతీసిపోకుండా శత్రునాశనం సాగించాడు.\nఅయితే అందరికన్న శత్రువులపైన\nప్రళయ తాండవం సాగించినవాడు\nభీష్ముడు. పాండవులు కౌరవ సైన్యాలను\nఎలా నిర్మూలించారో, భీష్ముడు అలాగే\nపాండవ సైన్యాలను నిర్మూలించాడు.\nఆయన ధాటికి తట్టుకోలేక పాండవ సైన్యాలు\nపారిపోతుంటే వాటిని ఆపటం ఏ ఒకరికి\nసాధ్యంకాలేదు. ఆయన అలా యుద్ధం\nచేస్తూండగానే సూర్యాస్తమయం అయింది.\nసూర్యుడితోపాటే పాండవుల ధైర్యం కూడా\nఅస్తమించింది. కౌరవుల ఆనందానికి\nమటుకు మేరలేదు.\n\nముందు జరగవలసిన యుద్ధంగతి\nగురించి పాండవ యోధులు మాట్లాడు\nకున్నారు. ధర్మరాజు కృష్ణుడితో, \" అవతల\nభీష్ముడుండగా ఈ యుద్ధాన్ని తలపెట్టడం\nఎంత అవివేకమైన పని! ఆయన మమ్మల్ని\nబతకనివ్వడు, బతికి ఉంటే ఏ ధర్మమైనా\nసాధించవచ్చు. చచ్చి ఏమి సాధించగలం?\nనేనీ యుద్ధం మానేస్తాను. నీ సలహా\nఏమిటి?” అన్నాడు.\nదానికి కృష్ణుడు, \"భీష్ముడు చచ్చిన\nట్టయితే నీకు విజయం తప్పదు. భీష్ముణ్ణి\nచంపటం అర్జునుడికి ఇష్టంలేని పక్షాన\nనన్ను యోధుడుగా నియమించు. నీ ఆజ్ఞతో\nఅస్త్రం పట్టి నేనా భీష్ముణ్ణి క్షణంలో వధించి\nనీకు విజయం చేకూర్చుతాను!\" అన్నాడు.\n\n\"కృష్ణా, నీవు అస్త్రం పట్టనని అని\nఉన్నావు. నీ మాట అబద్ధం చెయ్యటం\nనా కిష్టంలేదు. యుద్ధం చెయ్యటం తప్ప\nమాకు నీవల్ల ఏ యితర సహాయం లభిం\nచినా అదే పదివేలు. మొదట్లో భీష్ముడు నా\nపక్షాన యుద్ధం చెయ్యకపోయినా ఇతర\nరీతిగా సహాయపడతా నన్నాడు. ఆయన\nనా మేలు కోరేవాడు. అందుచేత మనం\nఆయనవద్దకు వెళ్ళి ఆయన ఎలాగు చచ్చి\nపోతాడో ఆ ఉపాయం అడుగుదాం.... కృష్ణా,\nతండ్రి లేని మమ్మల్ని ఆయన తండ్రిలాగా\nపెంచాడే, ఆయనను చంపటానికి\nచూస్తున్నాంగదా, ఈ క్షత్రియ జన్మ ఏమి\nజన్మ!” అన్నాడు ధర్మరాజు.\n\nకృష్ణుడు ధర్మరాజు సూచనను ఆమె\nదించి. భీష్ముడు ఎలా చస్తాడొ ఆయననే\nఅడగటంలో తప్పు లేదన్నాడు. పంచపాండ\nవులూ, కృష్ణుడూ ఆయుధాలూ కవచాలూ\nతీసివేసి, కిరీటాలు కూడా లేకుండా భీష్ముడి\nశిబిరానికి వెళ్ళి ఆయనకు భక్తితో నమ\nస్కారాలు చేశారు.\n\nభీష్ముడు వారిని ఎంతో ఆదరంతో కూర్చో\nబెట్టి కుశలప్రశ్నలు వేసి, వచ్చిన పని\nఅడిగాడు. ధర్మరాజు ఆయనతో, \"తాతా,\nఆరోజు కారోజు జనక్షయం అవుతున్నదేగాని\nమేము గెలిచే జాడ లేదు. నిన్ను యుద్ధంలో\nఎలా గెలవాలో మాకు తెలియటంలేదు.\nనిన్ను జయించే ఉపాయం ఏదైనా ఉంటే\nచెప్పవా?\" అన్నాడు.\n\nదానికి భీష్ముడు, \"పాండవులారా, నేను\nజీవించి ఉండగా ఈ యుద్ధంలో మీకు\nవిజయం లభించేది కల్ల. మీకు గెలవాలని\nఉంటే నన్ను శీఘ్రంగా పడగొట్టండి.\nఇందుకు మీకు శిఖండ్ ఉన్నాడు. వాడు\nమహారధుడు, రణశూరుడు. కాని వాడు\nమొదట స్త్రీ అయిఉండి అనంతరం పురుషు\nడైన కారణంచేత నేను వాడితో యుద్ధం\nచెయ్యను. కనుక వాణ్ణి ముందుంచుకుని\nమన అర్జునుడు నాపైకి యుద్ధానికి వస్తే\nనన్ను సులువుగా చంపగలుగుతాడు. ఆ తర\nవాత కౌరవ సేనలు ఎలాగూ ఓడిపోతాయి,\"\nఅన్నాడు. పాండవులు ఈ సలహా తీసుకుని\nపితామహుడికి నమస్కరించి తమ శిబిరా\nలకు వెళ్ళిపోయారు.\n\nఇంతా అయాక అర్జునుడు నీరు కారి\nపోయాడు. అతను కృష్ణుడితో, \"నన్ను\nభీష్ముడు దుమ్ములో ఆడుకుంటూంటే\nచూసి బాధపడేవాడు. ఒకనాడాయన తొడ\nమీద కూచుని 'నాన్నా' అని పిలిస్తే, 'నేను\nనీకు తండ్రిని కాను, నాయనా, తాతను,'\nఅన్నాడు. ఆయనను ఎలా చంపను ?\nఆయన మమ్మలjందరినీ చంపినా సరే!”\nఅన్నాడు దీనంగా.\n\nఅర్జునుణ్ణి కృష్ణుడు మందలించాడు.\nచేసిన ప్రతిజ్ఞ నిలబెట్టుకోవటానికి భీష్ముణ్ణి\nచంపవలసిందే నన్నాడు. తనను చంప\nబూనినవాణ్ణి చంపటం క్షత్రియధర్మ\nమని బోధించాడు.\n\nపదవ రోజు తెల్లవారింది. ఈ రోజు\nపాండవులు శిఖండిని ముందుంచుకుని\nతమ సైన్యాలతో యుద్ధరంగానికి కదిలారు.\nకౌరవసైన్యాలకు భీష్ముడు ముందు నిల\nబడ్డాడు. యుద్ధం ఆరంభమవుతూనే పాండవ\nసృంజయులు విజృంభించి కౌరవసైన్యా\nలను చెండాడసాగారు. ఇది చూసి భీష్ముడు\nమండిపడి పాండవ సైన్యాలను దారుణ\nహింసాకాండకు గురి చేయసాగాడు. ఆయన\nదుర్యోధనుడితో, \"నేను పదివేల రధికులను\nచంపకుండా యుద్ధం చాలించనని నియమం\nపెట్టుకున్నాను. ఆ ప్రకారమే ఈ రోజు పది\nవేలమంది రధికులను చంపుతాను. అధైర్య\nపడకు,\" అన్నాడు.\n\nఅవతల పాండవ యోధులందరూ ఆ\nరోజు భీష్ముణ్ణి చంపటమే తమ లక్ష్యంగా\nపెట్టుకుని ఆయనపైకే వచ్చారు. అలాగే\nకౌరవ యోధులు ఆయనను రక్షించటమే\nతమ లక్ష్యంగా పెట్టుకుని, భీష్ముడిపైకి\nవచ్చే శత్రు యోధులకు అడ్డుపడి ప్రాణాలపై\nఆశ వదిలి యుద్ధంచేశారు. ఈ విధంగా\nఆ పదవరోజు యుద్ధమనే జూదంలో\nభీష్ముడు పణం అయాడు.\n\nఅర్జునుడు శిఖండితో, \"నీతో భీష్ముడు\nయుద్ధం చేయడు. నువు ఇవాళ ఆయనను\nచంపితీరాలి. ఇతర కౌరవ యోధులందరూ\nకలిసి నిన్ను ఆడ్డినా వారినందరినీ నే\nనొక్క ఎదుర్కొని, వారివల్ల నీకేమీ\nప్రమాదం రాకుండా చూస్తాను. ఎలాగైనా\nఈనాడు భీష్ముణ్ణి చంపి నీవు శాశ్వత కీర్తి\nసంపాదించాలి!\" అని హెచ్చరించాడు.\n\nఆ రోజు అర్జునుడు శిఖండిని వెన్నాడే\nఉన్నాడు. పాండవపక్షాన గల యోధు\nలందరూ భీష్ముణ్ణి చంపటానికి కంకణం\nకట్టుకుని ఆయనపైకి వచ్చారు. అదేవిధంగా\nకౌరవ వీరులందరూ ఆయనను రక్షించ\nటానికి కంకణం కట్టుకుని పాండవ వీరు\nలను హోరాహోరి ఎదిరించారు. ఆ రోజు\nదుశ్శాసనుడు ప్రత్యేకించి భీష్ముణ్ణి అంటి\nపెట్టుకుని ఉండి అద్భుతమైన శౌర్య ప్రతా\nపాలు ప్రదర్శించాడు. ద్రోణుడికి భీష్ముడా\nరోజు యుద్ధంలో పడిపోతాడని ఎందుకో\nసందేహం కలిగింది. ఆయన తన కొడుకైన\nఅశ్వత్థామతో, \"నాయనా, ఏ తండ్రి కూడా\nకొడుకు మరణం కోరడు. కాని ఇవాళ\nనీవు నీ ప్రాణాలను కూడా లక్ష్యంచేయక\nభీష్ముణ్ణి కాపాడాలని నా ఆజ్ఞ!” అన్నాడు.\n\nతన పక్షపు యోధులు పాండవయోధు\nలను ఎదిరించి పోరాడుతూంటే భీష్ముడు\nతన ప్రాణాలకోసం కొంచెంకూడా లక్ష్య\nపెట్టక మృత్యువిహారం చేస్తూ తాను అను\nకున్న ప్రకారం పదివేల మంది శత్రురథికు\nలనూ చంపాడు, విరాటుడి తమ్ముడైన\nశతానీకుణ్ణి చంపేశాడు.\nఆయన ఒంటరిగా ఉభయ సైన్యాల\nమధ్య నిలబడి పాండవసేనలను మారణ\nహెూమం చేస్తున్న సమయంలో శిఖండి\nరథం వెనకగా కృష్ణుడు అర్జునుడి రథాన్ని\nతోలుకుంటూ ఆయనను సమిపించాడు.\n\nభీష్ముడు శిఖండితో యుద్ధం చెయ్యలేదు,\nకాని అతని గుర్రాలనూ సారధినీ కొట్టాడు.\nఅర్జునుడు శిఖండి వెనుకనుంచి భీష్ముడి\nచేతిలోని విల్లు విరగగొట్టాడు. ఆయన ఎన్ని\nవిల్లులు ఎత్తితే అన్నిటినీ తన బాణాలతో\nవిరగగొట్టాడు. ఈలోపుగా శిఖండి భీష్ముడి\nశరీరంనిండా బాణాలు గుచ్చేస్తున్నాడు, కాని\nభీష్ముణ్ణి అవి బాధించలేదు, అయితే అర్జు\nనుడి బాణాలు తగిలినప్పుడల్లా ఆయన\nబాధతో నొచ్చుకుని, \"ఈ బాణాలు శిఖండివి\nకావు,\" అన్నాడు.\n\n\"మీరంతా భీష్ముడిపై తలపడండి,\nమీకేమీ ప్రమాదం రాదు!\" అని ధర్మరాజు\nతన పక్షపు యోధులను హెచ్చరించాడు.\nరెండు గడియలపాటు భీష్ముడి చుట్టూ అతి\nభయంకరమైన యుద్ధం చెలరేగింది. ఆ\nతరవాత దుర్యోధనాదులందరూ చూస్తూండ\nగానే భీష్ముడు తూర్పువైపు తల ఉంచి రథం\nమీదనుండి కిందికి ఒరిగిపోయాడు. అయితే\nఆయన దేహం నేలకు తగలకుండా\nఆయన శరీరంలో గుచ్చుకున్న బాణాలే\nఆపాయి. ఎక్కడా రెండంగుళాలు ఖాళీ\nలేకుండా ఆయన శరీరంనిండా బాణాలు\nగుచ్చుకున్నాయి. అవే ఆయనకు అంప\nశయ్య అయాయి.\n\nభీష్ముడు పడిపోగానే సైన్యంలో హాహా\nకారాలు చెలరేగాయి. అది దక్షిణాయన\nకాలం. మహనీయులు ఉత్తరాయణంలో\nప్రాణాలు వదలగోరుతారు.\n\nభీష్ముడు ప్రాణవరిత్యాగం తన చేతిలో\nఉన్నవాడు. అందుచేత ఆయన ఉత్త\nరాయణం వచ్చేదాకా జీవించి ఉండటానికి\nసంకల్పించాడు.",
            "book_page_end": 8
        },
        {
            "title": "జ్వాలాద్వీపం-4",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "Fantasy/Action",
            "moral": "తెలియని శత్రువుల శక్తిని తక్కువ అంచనా వేయకూడదు.",
            "keywords": [
                "రాక్షసులు",
                "జ్వాలాద్వీపం",
                "చిత్రసేనుడు",
                "పోరాటం",
                "వింత పక్షులు"
            ],
            "characters": [
                "చిత్రసేనుడు",
                "ఉగ్రాక్షుడు",
                "ఉగ్రాక్షుడి సేవకులు",
                "పులిచర్మాలు ధరించిన మనుషులు"
            ],
            "locations": [
                "ఉగ్రాక్షుడి కోట",
                "కుంభికుప్ప ప్రాంతం",
                "జ్వాలాద్వీపం"
            ],
            "content": "[పౌరులు చిత్రసేనుడితో ఉగ్రాక్షుడు తమ పశువులనూ, మనుషులనూ ఎత్తుకుపోతున్నట్టు\nచెప్పారు. చిత్రసేనుడు, ఉగ్రాక్షుడి కోటకు వెళ్ళాడు. రాజ్యంలో పశువులనూ, మనుషు\nలనూ ఎత్తుకు పోతున్నది జ్వాలాద్వీపం నుంచి వస్తున్న భయంకర మానవులని ఉగ్రాక్షుడు\nఅన్నాడు. వాళ్ళను చూపుతానని అతడు చిత్రసేనుడికి మాట యిచ్చాడు. తరవాత—]\nఉగ్రాకుడు చిత్రసేనుణ్ణి, అతడి వెంట\nవచ్చిన పరివారాన్ని, భటులనూ వెంటపెట్టు\nకుని వారికి తన కోటలోని వెలలేని రత్నరాసు\nలనూ, వెండి బంగారాలనూ చూపించాడు.\nప్రపంచం పుట్టినప్పటినుంచి. ఆనాటివరకూ\nరాక్షసులు వాడిన వివిధ రకాల ఆయుధాలూ,\nవిచిత్రమైన శిరస్త్రాణాలూ చూచి, చిత్ర\nసేనుడు చాలా అబ్బురపడ్డాడు. కాని,\nఅతణ్ణి అన్నిటికన్నా ఆశ్చర్యపరిచింది\nరాక్షసుడి కోటలో వున్న ధనరాసులు. రాక్షసు\nలకు ధనంతో ఏం పని? \"!\nరాక్షసులైన మీకు, ఈ ధనకనకాలతో ఏం\nపని?” అని అడిగాడు చిత్రసేనుడు.\nఈ ప్రశ్న వింటూనే ఉగ్రాక్షుడు పెద్దగా\nనవ్వి, \"ఏనాటికైనా, మా రాక్షసజాతి నాగ\nరికులై, మీలాగా వర్తక వ్యాపారాలూ, వ్యవ\nసాయప్పనులూ చేయదలిస్తే, వీటిని ఉపయో\nగించుకుంటారు. అదొక్కటే కాక, మరో\nపద్దెనిమిదేళ్లకు సంభవించనున్న ఒకానొక\nముఖ్య సంఘటనను మనసులో వుంచుకుని\nకూడా, ఈ ధన కనకాలను కోటలో భద్ర\nపరిచాను,\" అన్నాడు.\n\nపద్దెనిమిదేళ్ల తరవాతి ముఖ్య సంఘ\nటన అంటూ ఉగ్రాక్షుడు మాట్టాడగానే,\nచిత్రసేనుడికి, యిందులో ఏదో మోసం\nవున్నదన్న అనుమానం కలిగింది. అయినా,\nతన అనుమానాన్ని రాక్షసుడు పసికట్టేలా\nప్రవర్తించటం మంచిదికాదు. తను పద్దెనిమి\nదేళ్ల తర్వాతో ఎప్పుడో, నిజంగా తన కొడు\nకును అతడి పరం చేస్తానని, వాడు నమ్మితే\nనమ్మనీ అనుకున్నాడతడు.\n\nచిత్రసేనుడు రాక్షసుడి కోటలోని అద్భు\nతాలన్నీ చూసేలోపల సూర్యాస్తమయ\nమయింది. ఉగ్రాక్షుడు, తన అతిథికీ, అతడి\nఅనుచరులకూ గొప్ప విందు చేశాడు. విందు\nమధ్యలో ఉగ్రాక్షుడి సేవకుడొకడు, యజ\nమాని దగ్గిరకు పరిగెత్తుకువచ్చి, \" ప్రభో!\nజ్వాలాద్వీప వాసులు ఎక్కివచ్చే భయంకర\nపక్షి ఒకటి కుంభికుప్ప ప్రాంతంలో కనిపిం\nచింది. అక్కడ కాపలా వాళ్లు మంటలు వేసి,\nఆ సంగతి తెలియపరిచారు,” అన్నాడు.\n\nసేవకుడి మాటలు వింటూనే ఉగ్రాక్షుడు\nఅదిరిపడి, \"చిత్రసేనా! మనం త్వరగా\nబయలుదేరటం మంచిది. నీ రాజ్యంలో\nప్రజలను ఎత్తుకుపోయే, మహా క్రూరుల్ని\nనీకు చూపెడతాను,” అన్నాడు.\nఅందరూ క్షణాలమీద భోజనాలు చేసి\nఉగ్రాక్షుడి వెంట బయలుదేరారు. ఉగ్రా\nక్షుడు, తనవెంట చిత్రసేనుణ్ణి, కొద్దిమంది\nఆయుధధారులైన తన సేవకుల్ని తీసుకుని\nతతిమ్మావారిని, తన అనుచరుల వెంట మరో\nదిక్కుగా పంపాడు.\n\nఉగ్రాక్షుడూ, చిత్రసేనుడూ కోట వదిలి\nతూర్పుదిక్కు గా కొంతదూరం అడివిలో\nనడిచేసరికి, హఠాత్తుగా కోటవైపునుంచి పెద్ద\nరెక్కల చప్పుడూ, కీచుమనే వికృత\nధ్వనులూ వినిపించాయి. అందరూ చెట్ల\nమధ్య ఆగి కోటకేసి చూశారు. కోటమీద\nవలయాకారంగా రెక్కలు చాచిన కొన్ని\nవింత ఆకాఠాలు ఎగురుతున్నవి. కోట\nరక్షకులైన రాక్షసులు పాడుగాటి దివిటీలు\nగాలిలోకి ఎత్తి, కేకలు పెడుతూ అవి\nకిందికి దిగకుండా భయపెడుతున్నారు.\n\n\"ఉగ్రాడొ ! ఈ వికృతాకారాలు భయో\nత్పాతం కలిగించేలా వున్నవే! అవి నీ కోట\nమీద దిగి, దాన్ని ఆక్రమించుకోవాలని\nప్రయత్నిస్తున్నవా?\" అన్నాడు చిత్రసేనుడు.\n\n\"జ్వాలాద్వీప వాసులు, అలాంటి\nప్రయత్నం లోగడ ఒకటి రెండుసార్లు\nచేశారు. కాని, నా సేవకులు పెద్ద పెద్ద కాగ\nడాలూ, ఈటెలూ వుపయోగించి, ఆ భయం\nకర పక్షులపై స్వారీ చేస్తున్న ఒకణ్ణి కింద\nపడగొట్టారు. వాణ్ణి గానుగకు కట్టి నాలుగైదు\nచుట్లు తిప్పేసరికి, తను ఎక్కడినుంచి\nవచ్చింది చెప్పాడు. కాని, తతిమ్మా వివ\nరాలు తెలుసుకునే లోపలే వాడు చావటం\nజరిగింది. ఇప్పుడు, వాడి అనుచరులు నా\nమీద పగ తీర్చుకునేందుకు ప్రయత్నిస్తు\nన్నారు. అంతే. వాళ్లు సాహసించి కోటలో\nదిగరని నా నమ్మకం,” అన్నాడు ఉగ్రాక్షుడు,\n\nఉగ్రాక్షుడు మాటలు ముగించి ముగిం\nచక ముందే, ఆ చుట్టుపట్లగల చెట్టుచేమలు\nగాలికి వూగిపోయినై. ఆ వెంటనే గుండెలవిసే\nలాంటి భీకర ధ్వనులతో రెండు పక్షులు,\nఅల్లంత ఎడంలో కిందికి దిగినై. వాటి వీపుల\nమీదినుంచి, పులిచర్మాలు ధరించిన నలు\nగురు మనుషులు దిగారు.\n\nవెంటనే ఉగ్రాక్షుడు, చిత్రసేనుణ్ణి తన\nఅనుచరులనూ వొత్తుగా వున్న చెట్లమాటుకు\nతీసుకుపోయాడు. వింత పక్షులనుంచి దిగిన\nమనుషులు నేలబారున పడుకుని చుట్టూ\nచెట్లలోకి కొద్దిసేపు జాగ్రత్తగా పరీక్షించి\nచూసి, తరవాత లేచి ఏమో సంప్రతించు\nకుని, ముందుకు నడిచారు. వారి వెనకగా\nరెక్కలల్లాడిస్తూ పక్షులు బయలుదేరినై\n\nనిజానికి రెక్కలున్నా వాటిని పక్షులనేం\nదుకు వీల్లేదు. వాటి ముక్కులు దాదాపు\nమూడడుగుల పొడవున్నవి. ముక్కులు తెరి\nచినప్పుడల్లా, వాటి నోళ్ళల్లో పులికోరల్లాంటి\nపళ్లున్నవి. శరీరంమీద ఎక్కడా ఈకలు\nలేవు. జంతువులకున్నట్టు వాటికి చిన్న తోక\nఒకటి వున్నది. అవి పక్షులలాగే రెండు కాళ్ల\nమీద కొంచెం ముందుకు వంగి నడుస్తున్నవి.\nవాటి ఎత్తు ఏడెనిమిది అడుగులుంటుంది.\n\n\"నిజమైన ప్రమాదం ఆ పులిచర్మం\nగాళ్లనుంచి కాదు, ఈ వింతపక్షుల నుంచి,\nఅవి వాళ్లకు వాహనాలుగానూ, రక్షకులు\nగానూ పనిచేస్తవి. ఎవరైనా ఆ క్రూరుల్ని\nఎదుర్కొంటే, ముందుగా వచ్చి మీద పడేవి\nఈ పక్షులు. రకరకాల ఈలలతో వాటిని\nతమ శత్రువులమీదికి ఆ పులిరాయుళ్ళు\nఉసికొల్పుతారు. నా సేవకుల్లో కొందర్ని ఈ\nపక్షులు తమ ముక్కుల్తో, కాలి గోళ్ళతో\nచీల్చి ముక్కలుముక్కలుగా చేసినై,”\nఅన్నాడు ఉగ్రాక్షుడు.\n\nఉగ్రాకుడు ఇలా మాట్లాడుతున్నంతలో,\nవింత పక్షులమీదనుంచి దిగినవాళ్లు మెల్లగా\nఈలలువేస్తూ, చెట్లలోకి నడవసాగారు.\nపక్షులు రెండూ ఒకసారి ముక్కులు పైకెత్తి,\nరెక్క లాడించి వాళ్ల వెనకగా కదిలినై.\n\n\" అదుగో, ఆ కొండ పాదంలో వున్న\nగూడెంకేసే వీళ్ల ప్రయాణం మరికొందరు\nనీ పౌరులు మాయమవ బోతున్నారు,\"\nఅన్నాడు ఉగ్రాక్షుడు.\n\n\" అయితే, మనం చూస్తూ వూరుకో\nవలసిందేనా?\" అన్నాడు చిత్రసేనుడు\nఉద్రేకంగా.\n\n\"ఆఁ అంతకన్న చేసేదేముంది? వాళ్ల\nవెంట ఆ భయంకర పక్షులుండగా, మనం\nచెయ్యగలిగిందేమీ లేదు. ఆ ద్వీపవాసులు\nఒంటరిగా దొరికితే, నా బొటనవేలుతో నొక్కి\nచూర్ణం చూర్ణం చేయగలను,\" అన్నాడు\nఉగ్రాక్షుడు కోపంగా\n\nఇంతలో ఉగ్రాక్షుడూ, చిత్రసేనుడూ\nనిలబడివున్న చెట్టు మీదినుంచి చెవులు\nగింగుర్లెత్తేలా గుడ్లగూబ ఒకటి అరిచింది. ఆ\nఅరుపు వింటూనే, పులిరాయుళ్లు చప్పున\nవెనుదిరిగారు. వాళ్ల చేతుల్లోని బరిసెలు\nచీకట్లో తళతళ మెరిసినై. భయంకర\nపక్షులుకూడా ఆగి. పెద్దగా ముక్కులు\nతెరిచి, వికృతంగా కూతపెట్టినై.\n\n\"ఇక్కడెవరో వున్నట్టు వాళ్లు పసి\nగట్టారు!\" అన్నాడు ఉగ్రాక్షుడు. ఆ వెంటనే\nతన సేవకుల్ని దగ్గిరకు పిలిచి, రహస్యంగా\nఏమో చెప్పాడు. వాళ్లు రెండు ముఠాలుగా\nచీలి వెళ్లిపోయారు. మరుక్షణం భయంకర\nపక్షులు ముక్కులు సాచి, ఉగ్రాక్షుడూ,\nచిత్రసేనుడూ వున్న చోటుకు పరిగెత్తి\nరాసాగినై. వాటి వెనకగా పులిచర్మం\nధరించినవాళ్లు బరిసెలు వూపుతూ\nముందుకు దూకుతున్నారు.\n\nచిత్రసేనుడు కత్తి దూశాడు. ఉగ్రాక్షుడు\nదిక్కులు పిక్కటిల్లేలా రంకెవేసి తనచేత\nగల రాతిగద ఝళిపిస్తూ, కుప్పించి\nముందుకు దూకాడు. అతడు రాతి గదతో\nతలమీద బలంగా కొట్టేసరికి, ఒక భయం\nకర పది పక్కకు పడిపోయింది. కాని,\nరెండోది అతడి కుడిభుజాన్ని కాళ్లతో గట్టిగా\nతన్నుతూ, ముక్కుతో బలంగా తలమీద\nపొడిచింది. అదే క్షణాన ఉగ్రాక్షుడి సేవకు\nలైన రాక్షసులు, గుండె లదిరేలా అరుస్తూ,\nవెనకనుంచి రెండు ముఠాలుగా వచ్చి, పులి\nచర్మాలు ధరించిన వాళ్లమీద పడ్డారు. ఇదే\nఅదనుగా చిత్రసేనుడు కూడా ముందుకు\nలంఘించి, తన కత్తితో ఒక శత్రువును\nఅడ్డంగా నరికాడు.\n\nఆ తరవాత క్రూరాతిక్రూరమైన పోరు\nప్రారంభమైంది. ఉగ్రాక్షుడు తనకు తగిలిన\nగాయాలను సరకుచేయక, భీకరంగా\nరంకెలు వేస్తూ, తన చేత గల రాతి గదతో\nభయంకర పక్షులను మోదసాగాడు. ఆవి\nఅతడి దెబ్బలను తప్పుకుంటూ, పక్కకు\nఎగిరి అంతలోనే వచ్చి ఆతడిమీద కలబడ\nసాగినై. వాటి ముక్కుపోట్లకూ, కాలిగోళ్ళ\nదెబ్బలకూ, ఒక్క ఉగ్రాక్షుడే కాక, అతడి\nసేవకులుకూడా గురి అయారు. కొందరు\nబాధతో అరుస్తూ కింద పడిపోయారు.\n\nచిత్రసేనుడు తన కత్తి దెబ్బకు ఒక\nశత్రువు కింద పడగానే, తతిమ్మావాళ్లమీదికి\nవురికాడు. వాళ్లు తమ బరిసెలతో అతడి\nకత్తినుంచి రక్షణ చేసుకుంటూ, విచిత్ర\nమైన ఈలలు వేస్తూ వెనక్కు తగ్గసాగారు.\nవాళ్లను చుట్టుముట్టాలన్న ప్రయత్నం\nపక్షులు అడ్డురావటంతో, చిత్రసేనుడికి, ఉగ్రా\nకుడి అనుచరులకూ సాధ్యంకాలేదు. అవి\nతమ రెక్కలతో, ముక్కులతో, కాళ్లతో\nవారిని చితక బాదుతూ, తమ యజమాను\nలతోపాటు వెనక్కు వెళ్లసాగినై.\n\nఇది చూసిన ఉగ్రాక్షుడు భయంకరంగా\nఘూర్ణిల్లుతూ, రాతి గదను రెండు చేతులతో\nరివ్వురివ్వుమని తిప్పుతూ, ముందుకురికాడు.\nఆసరికి చావగా మిగిలిన శత్రువులు\nముగ్గురూ, పక్షుల రెక్కలమీదికి ఎగబాకారు.\nవాళ్లు కీచుమంటూ పెద్దగా ఈల వేయగానే\nపక్షులు గాలిలోకి లేచినై. ఉగ్రాక్షుడు రాతి\nగదను గాలిలో గిర్రున తిప్పి, వాటికేసి విసి\nరాడు. ఆ ఊపుకు అతడు వెల్లకిలా పడిపో\nయాడు. బాణంలా మీదికి వస్తున్న గదను\nఒక భయంకర పక్షి ముక్కుతో గట్టిగా పొడి\nచింది. ఆ వెంటనే రాతిగద దభీమంటూ\nకింద పడిపోయింది.\n\nగాయాలవల్ల రక్తం వరదలై పారుతూ\nకింద పడివున్న ఉగ్రాకుణ్ణి, చిత్రసేనుడు\nసమీపించి, \"ఉగ్రాక్షా! ప్రాణాపాయకరమైన\nదెబ్బలేమీ తగలలేదుగదా?\" అని అడిగాడు.\n\"ప్రాణాపాయమా!\" అంటూ ఉగ్రాక్షుడు\nబాధతో మూలిగి, \" ప్రాణాపాయం ఏమీ\nలేదు. బహుశా, పదిరోజులపాటు మంచం\nపట్టవలసివస్తుంది. నా సేవకు లెంతమంది\nచచ్చారు?” అని అడిగాడు.\n\n\" ఇద్దరిని భయంకర పక్షులు ముక్కు\nలతో చీల్చివేసినై. నలుగురు గాయాల\nబాధతో మూలుగుతున్నారు,” అంటూ సమీ\nపానికి వస్తున్న రాక్షసులకేసి తిరిగి, \" శత్రు\nవుల్లో ఒక్కడేగదా, చచ్చిందీ?\" అని\nఅడిగాడు చిత్రసేనుడు.\n\n\"అవును, రాజా!” అన్నారు వాళ్ళు.\n\"ఛీ, పిరికిపందల్లారా! ఇంతమంది\nరాక్షస వీరులం వుండగా, ఎక్కడినుంచో\nవచ్చిన మానవమాత్రులు మనల్ని చావచితక\nకొట్టటమా? ఛీ!” అంటూ ఉగ్రాక్షుడు లేవ\nబోయాడు. అంతలో, అతడి సేవకులు దగ్గిరకు\nవచ్చి, అతణ్ణి నడుమూ, భుజాలూ పట్టుకుని\nలేవనెత్తి, నిలబెట్టారు. — (ఇంకా వుంది)",
            "book_page_end": 16
        },
        {
            "title": "వాసవదత్త",
            "book_page_start": 17,
            "pdf_page_start": 35,
            "pdf_page_end": 42,
            "author": "భాసనాటక కథ",
            "genre": "Historical Drama",
            "moral": "రాజ్య క్షేమం కోసం చేసిన త్యాగం, పతి పట్ల భార్యకున్న ప్రేమ.",
            "keywords": [
                "ఉదయన",
                "వాసవదత్త",
                "పద్మావతి",
                "యౌగంధరాయణుడు",
                "రాజకీయం"
            ],
            "characters": [
                "ఉదయనుడు",
                "వాసవదత్త",
                "పద్మావతి",
                "యౌగంధరాయణుడు",
                "రుమణ్వంత",
                "వసంతుడు",
                "దర్శక మహారాజు",
                "ఆరుణ్",
                "ప్రద్యోతుడు",
                "వసంతకుడు"
            ],
            "locations": [
                "వత్సరాజ్యం",
                "కౌశాంబి",
                "లావాణకం",
                "మగధ",
                "రాజగృహం",
                "ఉజ్జయిని",
                "నర్మదా తీరం"
            ],
            "content": "ఉదయన వాసవదత్తల వివాహం జరిగాక\nకొంతకాలం వినోద విలాసాలతోనూ, వేట\nతోనూ వేడుకగా గడిచిపోయింది. ఈ సమ\nయంలో ఆరుణ్ అనేవాడు వత్సరాజ్యంలో\nచాలాభాగం అపహరించి కౌశాంబీ రాజ\nధానిని కూడా ఆక్రమించుకున్నాడు.\n\nవత్సరాజుకు అతని రాజ్యం తిరిగి సంపా\nదించి పెట్టేటందుకు ఆయన మంత్రులైన\nయౌగంధరాయణ, రుమణ్వంత, వసంతు\nకులు ఆలోచన చేశారు; మగధ రాజైన\nదర్శకుడికి పద్మావతి అనే చెల్లెలున్నది,\nఆమెకూ ఉదయన మహారాజుకూ ఎలాగైనా\nవివాహం జరిపించినట్టయితే, మగధరాజు\nసహాయంతో ఆరుణిని జయించి వత్స\nరాజ్యాన్ని తిరిగి సంపాదించవచ్చునని\nవారు నిశ్చయించారు.\n\nఅయితే వత్సరాజుకు ప్రియభార్య వాసవ\nదత్త ఉండగా తన చెల్లెలు పద్మావతిని\nఇవ్వనని దర్శక మహారాజు ఖచ్చితంగా\nచెప్పేశాడు. అందుకని మంత్రులు ఒక\nనాటకం ఆడారు: లావాణకం వద్ద వత్స\nరాజు వేటాడుతున్నాడు, ఆ సమయంలో\nశిబిరం నిప్పు అంటుకుని అందులో వాస్తవ\nదత్త మరణించినట్టూ, ఆమెను రక్షించబోయి\nయౌగంధరాయణుడు కూడా చనిపోయి.\nనట్టూ వత్సరాజుకు మిగిలిన ఇద్దరు\nమంత్రులూ తెలిపారు. ఇందుకు వాసవదత్త\nకూడా ఒప్పుకున్నది.\n\nవత్సరాజు వేటనుంచి శిబిరానికి వచ్చే\nలోపుగా యౌగంధరాయణుడు బ్రాహ్మణ\nతాపసి వేషం ధరించాడు, వాసవదత్త\nబ్రాహ్మణస్త్రీ వేషం ధరించి ఆవంతిక అని\nపేరు మార్చుకున్నది; ఇద్దరూ కలిసి మగ\nధకు రాజధాని అయిన రాజగృహానికి\nబయలుదేరారు. వారు రాజగృహం వెలపల\nఉండే ఒక ఆశ్రమం చేరారు.\nవారు ఆశ్రమం చేరవచ్చేటప్పుడు రాజ\nసోదరి పద్మావతి ఆశ్రమం చూడవచ్చింది.\nభటులు, \" తొలగండి, దారి ఇవ్వండి!\" అని\nకేకలు పెడుతూ ముందు వచ్చారు. అటు\nవంటి ఆదిలింపు యౌగంధరాయణుడికీ,\nవాసవదత్తకి కూడా అలవాటు లేదు. కాని\nవారి వెనకగా వచ్చేది పద్మావతి అని తెలిసి\nఇద్దరూ సంతోషించారు.\n\nపద్మావతికి ఆశ్రమస్త్రీలు ఆప్యాయంగా\nస్వాగతమిచ్చారు. ఆమె వెంట ఉండే\nకంచుకి ఆశ్రమవాసులతో, ఎవరి కేమేమి\nకావాలో పద్మావతిని అడగమన్నాడు.\nఎవరూ ఏమీ కోరలేదు, కాని యౌగంధ\nరాయణుడు ముందుకు వచ్చి, \" అయ్యా,\nనాదొక మనవి. ఈమె నా చెల్లెలు. ఆమె\nభర్త దేశాంతరాలలో ఉన్నాడు. నేను తిరిగి\nవచ్చేదాకా ఈమెను రాజసోదరి తనవద్ద\nఉంచుకోవాలని నా కోరిక,\" అన్నాడు.\n\nపద్మావతి అందుకు సమ్మతించింది.\n\nఆ సమయంలో అక్కడికి లావాణకం\nనుంచి ఒక విద్యార్థి వచ్చాడు. అతను కావ\nటానికి రాజగృహం వాడేగాని, లావాణకంలో\nవేదవిద్యాభ్యాసం చేస్తున్నాడు. అతను\nలావాణకం విశేషాలు చెబుతూ, శిబిరంతో\nపాటు వాసవదత్తాదేవీ, యౌగంధరాయ\nణుడూ కాలిపోగా వేటనుంచి తిరిగివచ్చిన\nఉదయన మహారాజు తన భార్యతాలూకు\nకాలిపోయిన ఆభరణాలూ మొదలైనవి\nగుండెకు హత్తుకుని విలపించి, తానుకూడా\nఆ మంటలలోనే పడి ఆత్మహత్య చేసుకో\nబోయాడనీ, మంత్రులు ఎంతో బలవంతంగా\nఆయనను ఆపారనీ, ఆయన దుఃఖంతో\nస్పృహ తప్పిపోయాడనీ చెప్పాడు.\n\nఇదంతా విని వాసవదత్త కన్నీరు కార్చే\nసరికి ఆమెది ఎంత సున్నితమైన మనస్సో\nనని అందరూ అనుకున్నారు. ఉదయన\nమహారాజుకు తిరిగి స్పృహ వచ్చినట్టు\nవిద్యార్థి చెప్పినాక పద్మావతి ఒక పెద్ద\nనిట్టూర్పు విడిచి, తనకు ఉదయనుడిపై\nగల అనురాగం బయట పెట్టుకున్నది.\n\nతరవాత యౌగంధరాయణుడు పద్మా\nవతి వద్ద సెలవు తీసుకుని ఆశ్రమప్రాంతం\nనుంచి వెళ్లిపోయాడు.\n\nపద్మావతి వాసవదత్తను తనవెంట\nతీసుకుపోయింది. పద్మావతి తన భర్త\nఅయిన ఉదయనుణ్ణి ప్రేమించి పెళ్లాడగోరు\nతున్నట్టు వాసవదత్త తెలుసుకున్నది. త్వర\nలోనే వారిద్దరి వివాహంకూడా స్థిరపడింది.\nకాని ఇందుకుగాను ఉదయనుడు ఎలాటి\nప్రయత్నమూ చేయలేదు. వత్సరాజైన ఉద\nయనుడు ఏదో పనిమీద రాజగృహానికి రాగా\nదర్శక మహారాజు అతని అభిజాత్యమూ,\nయౌవనమూ, అందమూ చూసి తన సోద\nరిని చేసుకోమని కోరాడు. పెళ్ళిముహూర్తం\nచేరవస్తున్నకొద్దీ వాసవదత్తకు చీకటి తనను\nచుట్టుముట్టుతున్న ట్టయింది.\n\nఆమె అందరిమధ్యా నిలవలేక ఒంటరిగా\nవెళ్ళి ఒక పాదరింట కూచుని తన దుస్థితికి\nవిచారిస్తూ ఉంటే ఒక దాసి పూలు పట్టు\nకుని ఆమెను వెతుక్కుంటూ వచ్చి, పెళ్ళి\nకూతురికోసం వివాహ మాల కట్టమన్నా\nరని చెప్పింది. పాపం, వాసవదత్త మాల\nకట్టి ఇచ్చి, \"ఇకనుంచి నా భర్తకూడా నా\nవాడుకాడు!\" అనుకున్నది.\nఒకనాడు పుష్పవనంలో రాతి తిన్నెపైన\nపద్మావతీ, వాసవదత్తా, ఒక చెలికత్తే చేరి\nమాట్లాడుకుంటున్నారు. ఆ సమయంలో,\nపద్మావతికి ఉదయనుడిపై ఎలాటి ప్రేమ\nఉన్నది తెలుసుకోవటానికి వాసవదత్త\nప్రయత్నించింది.\n\n\" నేనేమీ చెప్పలేను, కాని ఆయన దగ్గిర\nలేకపోతే ఒంటరిగా ఉన్నట్టు తోస్తుంది.\nవాసవదత్తాదేవి ఆయనను నాలాగే ప్రేమిం\nచేదా అని అనుకుంటూ వుంటాను,”\nఅన్నది పద్మావతి.\n\n\"ఇంతకంటె కూడా హెచ్చుగా ప్రేమిం\nచేది!” అన్నది వాసవదత్త నోరు జారి.\n\"ఆ సంగతి నీకెలా తెలుసూ?” అని\nపద్మావతి అడిగింది.\nవాసవదత్త తెప్పిరిల్లుకుని, \"లేకపోతే\nఅయినవారిని కూడా తృణీకరించి ఆయన\nవెంట వెళ్ళిపోయి పెళ్ళాడుతుందా?”\nఅని జవాబిచ్చింది.\n\nతరవాత పద్మావతి తన భర్త ఇంకా\nవాసవదత్తను మరిచిపోలేదనీ, తాను వీణ\nవాయిస్తానంటే ఆయన పెద్దగా ఒక్క\nనిట్టూర్పు విడిచి మౌనంగా ఉండిపోయా\nడనీ చెప్పింది.\n\n\"అలా అయితే ధన్యురాలిని!” అని\nవాసవదత్త తన మనసులో అనుకున్నది.\n\nఈ సమయంలో ఉదయనుడూ, వసంత\nకుడూ పద్మావతిని వెతుకుతూ అటుగా\nవచ్చారు. తనవెంట వాసవదత్త ఉండటం\nచేత రాజు కంట పడటం ఇష్టంలేక పద్మా\nవతి తన చెలికత్తెలిద్దరితోనూ ఒక పొదరిం\nట్లోకి వెళ్ళిపోయింది. అప్పటికీ వసంతకుడు\nఆ పొదరింట్లో వెదుకుదామని సమీపించాడు;\nపద్మావతి చెలికత్తె తేనెతుట్టెను రేపే\nసరికి తేనెటీగలకు భయపడి వసంతకుడు\nవెనక్కు వచ్చేశాడు.\n\nతరవాత రాజూ, విదూషకుడైన వసంత\nకుడూ రాతితిన్నె పైన కూచుని సంభాషించు\nకున్నారు. \"ఇక్కడ ఎవరూ లేరు. మిమ్మల్ని\nఒక్కమాట అడగాలనివుంది; అడగనా?”\nఅన్నాడు వసంతకుడు. ఉదయనుడు\nఅడగమన్నాడు.\n\n\"నీకు పద్మావతి అంటే ఎక్కువ\nఇష్టమా? వాసవదత్త అంటే ఎక్కువ\nఇష్టమా?” అని వసంతకుడు అడిగాడు.\n\nఉదయనుడు ఆ ప్రశ్నకు సమాధానం\nచెప్ప నిరాకరించాడు. దానినిబ పద్మావతి,\nఆయన వాసవదత్తను ఎక్కువగా ప్రేమిం\nచాడని అర్ధంచేసుకున్నది. తరవాత వసంత\nకుడు రాజు నోటితోనే ఆ మాట చెప్పిం\nచాడు కూడా. అది విని వాసవదత్త, \"ఆహా,\nఇన్ని కష్టాలు పడ్డందుకు ఈ ప్రతిఫలం\nచాలు!\" అనుకున్నది.\n\nపద్మావతి దాసిమాత్రం, \" చూడవమ్మా,\nమహారాజుగారు ఎంత అన్యాయంగా\nమాట్లాడుతున్నారో!” అన్నది.\n\n\"సుగుణవతి అయిన వాసవదత్తాదేవిని\nఆయన ఇప్పటికీ మరిచిపోకుండా ఉండటం\nగొప్పవిషయం కాదుటే!\" అన్నది పద్మావతి.\n\nవాసవదత్త వెంటనే పద్మావతితో,\n\"అమ్మా, ఎంత ఉత్తమురాలివో నీ మాటలే\nచెబుతున్నాయి!\" అన్నది. తరవాత ఆమె\nపద్మావతిని రాజు ఉన్నచోటుకి పంపేసి\nతాను అవతలికి వెళ్ళిపోయింది.\nకొద్దిరోజులు గడిచాయి. పద్మావతి శిరో\nవేదనతో బాధపడుతూ సముద్ర గృహంలో\nపడుకుంటానని, ఆవంతికను పిలుచుకు\nరమ్మనీ, ఆమె చక్కని కథలు చెప్పి తన\nబాధ నయంచేస్తుందనీ దాసీలతో చెప్పింది.\nరాజును పిలుచుకు రమ్మని ఒక దాసి వెళ్లి\nవసంతకుడితో కూడా చెప్పింది.\n\nఉదయనుడూ విదూషకుడూ సముద్ర\nగృహానికి వచ్చేసరికి అక్కడ ఎవరూ లేరు,\nపక్క మాత్రం ఉన్నది. ఉదయనుడు పక్క\nమీద పడుకుని, ప ద్మావ తి వచ్చేదాకా\nఏవైనా కథలు చెప్పమన్నాడు. విదూషకు\nడైన వసంతకుడు ఏదో చెబుతూండగా\nరాజుకు నిద్ర వచ్చేసింది. అదిచూసి వసంత\nకుడు లేచి వెళ్ళిపోయాడు.\n\nత్వరలోనే వాసవదత్త అక్కడికి వచ్చింది.\nగదిలో ఒక్క చిన్న దీపం మాత్రమే వెలుగు\nతున్నది. ఆ వెలుగులో ఆమె తన భర్తను\nపక్కమీద చూసి పద్మావతి అని భ్రమ\nపడింది. \"ఒక గుడ్డిదీపం ఉంచి, ఆమెను\nఒంటరిగా విడిచి అందరూ వెళ్ళిపోయారు!\"\nఅనుకుంటూ ఆమె వెళ్లి పక్కమీద కూచు\nన్నది. ఇంతలో ఉదయనుడు నిద్రలో,\n\"వాసవదత్తా! వాసవదత్తా!” అని పిలిచాడు.\n\nవాసవదత్త చివాలున లేచి నిలబడి.\n\"ఇది నా భర్త! పద్మావతి కాదు! అయ్యో,\nఆయన నన్ను చూడలేదుగద, చూస్తే\nయౌగంధరాయణుడి పథకమంతా పాడై\nపోతుంది. నేను జీవించి ఉన్నానని తెలిస్తే\nదర్శక మహారాజు నా భర్తకు సహాయం\nచెయ్యడు!\" అనుకున్నది.\n\nకాని ఆమె అక్కడినుంచి వెళ్ళిపోలేదు.\nఅక్కడ ఎవరూ లేరు గనక తన భర్తను\nతనివితీరా చూద్దామని ఉండిపోయింది.\nఅంతేకాదు, నిద్రలో ఉదయనుడు తనతో\nమాట్లాడుతూంటే తానా మాటలకు సమా\nధానంకూడా చెప్పింది. ఆఖరుకు తానక్కడ\nఉండటం భావ్యంకాదని తోచినాకకూడా\nతన భర్త బయటికి చాచిన చేతిని భద్రంగా\nమంచంమీద పెట్ట యత్నించింది. ఆమె\nవెళ్ళిపోతూండగా ఉదయనుడు కళ్ళు\nతెరిచి, \"ఆగు, వాసవదత్తా, ఆగు!” అని\nకేక పెట్టాడు; ఉదయనుడు లేచి ఆమె\nవెళ్ళిన దిక్కుగా పరిగెత్తి, తలకు తలుపు\nతగలగానే తాను ఒకవేళ కల గన్నానేమో\nనని అనుమానించాడు.\n\nఇంతలో వసంతకుడు వచ్చి రాజు\nచెప్పినదంతా విని, అదంతా కలే అయి\nఉంటుందన్నాడు.\n\nఆరుణితో యుద్ధానికి ఉదయనుడి\nమంత్రి అయిన రుమణ్వంతుడు సైన్యా\nలను ఆయత్తం చేసుకుని వచ్చాడు. దర్శక\nమహారాజు తన సైన్యాలను కూడా సిద్ధం\nచేసి, ఈ సేనలన్నిటికీ నాయకత్వం వహించ\nమని కోరుతూ ఉదయనుడికి కబురు\nపంపాడు. ఉదయనుడు పక్కమీది నుంచి\nలేచి వెళ్ళిపోయాడు.\n\nయుద్ధంలో వత్సరాజు గెలిచి, పోయిన\nతన రాజ్యాన్ని తిరిగి సంపాదించుకున్నాడు.\nతలవని తలంపుగా అతని వీణ ఘోషవతి\nకూడా దొరికింది. దానిని ఎవరో నర్మదా\nతీరాన చూసి పట్టుకువచ్చి కౌశాంబి రాజ\nసౌధం దగ్గిర మోగిస్తుంటే ఉదయనుడు\nవిని గుర్తించాడు. ఘోషవతిని చూడగానే\nఅతనికి వాసవదత్త జ్ఞాపకం వచ్చి దుఃఖం\nఆగలేదు.\n\nఅదే సమయానికి ఉజ్జయిని నుంచి ప్రద్యో\nతుడు రెండు బొమ్మలు పంపాడు. అవి\nవాసవదత్తా ఉదయనులవి; వాటిని పెట్టే\nఉజ్జయినిలో వివాహకాండ జరిపించారు.\nవాసవదత్త బొమ్మను చూస్తూనే పద్మావతి\nఆవంతికను పోల్చుకుని, \" వాసవదత్తాదేవికీ\nఈ బొమ్మకూ పోలికలున్నాయా?\" అని\nభర్త నడిగింది.\n\n\"పోలిక లుండటం కాదు, ఈ బొమ్మ\nఅచ్చు వాసవదత్తే, \" అన్నాడు ఉదయ\nనుడు. పద్మావతి తొట్రుపడుతూ, “ఇలాటి\nస్త్రీ ఇక్కడే ఉన్నది,” అన్నది. వెంటనే\nఆవంతికను పిలుచుకురమ్మని ఉదయ\nనుడు కోరాడు. పద్మావతి వెళ్ళి ఆవంతి\nకను తెచ్చింది.\n\nబ్రాహ్మణ వేషంలో యౌగంధరాయ\nణుడు కూడా అక్కడికి వచ్చాడు.\n\nనిజం బట్టబయలయింది. యౌగంధ\nరాయణుడు తాను ఎందుకీ నాటకమంతా\nఆడినది వివరించి రాజును క్షమాపణ\nకోరాడు. ఉదయనుడు క్షమాపణ నిరాక\nరించి ఆయనకు తన కృతజ్ఞత తెలిపాడు.\n\nతరవాత ఉదయనుడు తన ఇద్దరు\nభార్యలతో సుఖంగా ఉన్నాడు.",
            "book_page_end": 24
        },
        {
            "title": "చెడ్డ శిష్యుడు",
            "book_page_start": 25,
            "pdf_page_start": 43,
            "pdf_page_end": 43,
            "author": "చందమామ బృందం",
            "genre": "Fable",
            "moral": "గురువు పట్ల కృతజ్ఞత, గురుభక్తి, అహంకార భంగం.",
            "keywords": [
                "గురువు",
                "శిష్యుడు",
                "కుస్తీ",
                "మల్లవిద్య",
                "అహంకారం"
            ],
            "characters": [
                "వస్తాదు",
                "శిష్యుడు",
                "రాజు"
            ],
            "locations": [
                "రాజ్యం"
            ],
            "content": "ఒక రాజ్యంలో పేరుమోసిన వస్తాదు ఒకడుండేవాడు. అతడి దగ్గిర మల్లవిద్య నేర్చుకునేందుకు\nఅనేక ప్రాంతాలనుంచి యువకులు వస్తూండేవారు. వస్తాదుకు నూట నలబైఒక్క కుస్తీపట్లు తెలుసు.\nవాటిలో నూట నలభై పట్లను తన శిష్యుల్లో మంచివాడని భావించినవాడికొకడికి నేర్పాడు. కొన్నాళ్ళ\nతరవాత ఆ శిష్యుడు రాజుగారి దగ్గిరకు పోయి, \"మహారాజా! రాజ్యంలో నన్ను మించిన వస్తాదు.\nమరొకడు లేడు. ఆఖరికి నాకు విద్య చెప్పిన గురువునై నాసరే ఓడించగలను. కాని, ఆయన\nముసలివాడు కావటంవల్లా, నాకు విద్య నేర్పిన వాడవటంవల్లా కృతజ్ఞతకొందికీ ఆయనమీద సవాలు\nచేయదలచలేదు,” అన్నాడు.\n\nశిష్యుడి మాటలు వింటూనే రాజుగారికి మండిపోయింది. అంత విద్య నేర్పిన గురువుపై\nకృతజ్ఞతాభావం లేనందుకు అతణ్ణి కోప్పడి, \"అయినా, నీ మాటల్లో వున్న నిజం ఎంతో తెలిసిపోతుంది.\nమీ ఇద్దరికీ కుస్తీ ఏర్పాటుచేశాను,\" అన్నాడు.\n\nగురుశిష్యుల కుస్తీ చూసేందుకు చాలామంది జనం వచ్చారు. యువకుడూ, బలశాలీ అయిన\nశిష్యుడు ఏనుగుపిల్లలా ముసలి గురువుమీదికి దూకాడు. గురువుకు తను బలంలో శిష్యుడికి తీసికట్టని\nతెలుసు. అందువల్ల అతడు శిష్యుడికి నేర్పకుండా వదిలిన ఆ ఒక్క కుస్తీపట్టు ప్రయోగించి, అతణ్ణి\nగాలిలోకి ఎత్తి దూరంగా విసిరివేశాడు.\n\n\" ఈ పట్టు నువ్వు నాకు నేర్పలేదు, ఇది అన్యాయం!\" అన్నాడు శిష్యుడు, పడ్డచోటునుంచి\nలేచి మన్ను దులుపుకుంటూ.\n\n\" ఇలాంటి సమయం రావచ్చనే దాన్ని నీకు నేర్పలేదు,\" అన్నాడు ముసలిగురువు. రాజూ,\nచూడవచ్చిన ప్రజలూ గురువును మెచ్చుకున్నారు.",
            "book_page_end": 25
        },
        {
            "title": "ప్రతీకారం",
            "book_page_start": 26,
            "pdf_page_start": 44,
            "pdf_page_end": 50,
            "author": "ఆర్. కామేశ్వరరావు",
            "genre": "Historical Fiction",
            "moral": "పట్టిన పట్టు వదలకూడదు; అన్యాయానికి ప్రతీకారం తప్పదు.",
            "keywords": [
                "చంద్రముఖి",
                "కాలకేతుడు",
                "ఇంద్రవర్మ",
                "ప్రతీకారం",
                "రాజభ్రష్టు"
            ],
            "characters": [
                "విక్రమసింహుడు",
                "పద్మముఖి (చంద్రముఖి)",
                "ఇంద్రవర్మ",
                "కాలకేతుడు",
                "కాలకేతుడి తల్లి",
                "ఇందుమతి",
                "శక్తిసింహుడు"
            ],
            "locations": [
                "వజ్రగిరి",
                "రత్నగిరి",
                "శృంగపురం",
                "నది"
            ],
            "content": "వజ్రగిరి రాజైన విక్రమసింహుడికి పద్మ\nముఖి అనే కుమార్తె ఉండేది. ఆమె అస\nమాన సౌందర్యవతి అని దేశదేశాలా పేరు\nమోసింది. ఆమెను పెళ్ళాడాలని నానా\nదేశాల రాజకుమారులు ప్రయత్నించారు.\nవారిలో రత్నగిరి రాజకుమారుడైన ఇంద్ర\nవర్మను మాత్రమే ఆమె పెళ్ళాడ నిశ్చ\nయించింది.\n\nఆమెను పెళ్ళాడగోరిన వారిలో శృంగ\nపురపు రాజైన కాలకేతుడు కూడా ఉన్నాడు.\nఅతని తల్లి అతనితో, \"నాయనా, నీకు పద్మ\nముఖి వంటిదే భార్య కావాలి. అందుచేత\nనీవు వెళ్ళి విక్రమసింహుడికి మాట్లాడు.\nనీ సంబంధానికి వారు తప్పక ఒప్పుకుం\nటారు!\" అని ప్రోత్సహించి పంపింది. కాల\nకేతుడు వజ్రగిరికి వచ్చి తన కోరికను\nవిక్రమసింహుడికి తెలుపుకున్నాడు. విక్రమ\nసింహుడు అతని కోరిక నిరాకరించాడు.\nకాలకేతుడు తల వంచుకుని వచ్చిన\nదారినే వెళ్ళిపోయాడు. ఆ తరవాత విక్రమ\nసింహుడు రత్నగిరి నుంచి ఇంద్రవర్మను\nపిలిపించి, పద్మముఖిని అతనికి ప్రధానం\nచేశాడు. ఇంద్రవర్మ సంతోషంతో రత్నగిరికి\nతిరిగివచ్చి పెళ్ళి ప్రయత్నాలు ప్రారం\nభించాడు.\n\nఇంతలో కొండరాజు దండులు వచ్చి\nరత్నగిరిపై దాడిచేశాయి. రత్నగిరి బలాలు\nవీరోచితంగా పోరాడినప్పటికీ విజయం అను\nమానాస్పదంగా కనబడింది. అందుచేత\nఇంద్రవర్మ తన కాబోయే మామగారికి\nకబురుచేసి సహాయం అడిగాడు. వెంటనే\nవజ్రగిరినుంచి విక్రమసింహుడూ, ఆయన\nకొడుకు శక్తిసింహుడూ తమ బలాలతోసహా\nకదిలి ఇంద్రవర్మకు సహాయం వెళ్ళారు.\n\nఈ సంగతులన్నీ శృంగపురంలో తెలి\nశాయి. కాలకేతుడితో అతని తల్లి, \"నాయనా,\nఇప్పుడు వజ్రగిరి కోటకు రక్షణ ఏమీ లేదు.\nనీవు కొద్ది బలాలతో వెళ్ళి కోటను వశపరుచు\nకుని పద్మముఖిని ఎత్తుకురా. మీకిద్దరికీ\nఇక్కడే పెళ్ళిచేసి ఆ విక్రమసింహుడికి\nగట్టి ప్రాయశ్చిత్తం చేస్తాం!\" అన్నది.\n\nతల్లి సలహాప్రకారం కాలకేతుడు వజ్ర\nగిరికి వెళ్ళి బలాత్కారంగా పద్మముఖిని\nబందీనిచేసి శృంగపురానికి తెచ్చాడు. అతను\nవెళ్ళిన పని సాధించుకు వచ్చినందుకు\nఅతని తల్లీ, చెల్లెలు ఇందుమతీ ఎంతగానో\nసంతోషించారు.\n\nఈ లోపల రత్నగిరివద్ద జరిగిన\nయుద్ధంలో విక్రమసింహుడు ప్రాణాలు\nకోల్పోయాడు, ఇంద్రవర్మ రాజ్య భ్రష్టు\nడయాడు. ఈ వార్తకూడా శృంగపురానికి\nవచ్చి చేరింది. ఈ పరిస్థితిలో చంద్రముఖి\nకాలకేతుణ్ణి తప్పక పెళ్ళాడుతుందని\nఅందరూ అనుకున్నారు. కాని చంద్రముఖి\nఅతన్ని పెళ్లాడటానికి ఎంతమాత్రమూ ఒప్ప\nలేదు. \" నేను పెళ్ళాడితే ఎప్పటికైనా ఇంద్ర\nవర్మనే పెళ్ళాడతాను! అలా జరగకపోతే\nసన్యాసినిగా జీవిస్తానుగాని మరొకరిని ఎన్న\nటికీ పెళ్ళాడను!\" అన్నది.\n\nకాలకేతుడు అభిమానం కలవాడు.\nఅతని తల్లి వారిద్దరికీ బలాత్కార వివాహం\nచేయ తలపెట్టింది, కాని అందుకతను\nసమ్మతించలేదు; \"ఏనాటికైనా ఆమె\nఇష్టంమీదనే పెళ్ళాడతాను,” అన్నాడు.\n\nఅతని తల్లి చంద్రముఖిని నయాన వంచ\nలేక భయపెట్ట జూసింది, కాని చంద్రముఖి\nభయపడలేదు. అందుచేత ఆమె చంద్ర\nముఖితో, \"నీవు నా కోడలివై నీ మర్యాద\nదక్కించుకుంటా పనుకున్నాను. అందుకు\nసమ్మతించావు కావు గనక ఇకనుంచి నీవు\nమా బానిసవు మాత్రమే,\" అంటూ ఆమెచేత\nఅడ్డమైన చాకిరీ చేయించసాగింది.\n\nచంద్రముఖి నిద్ర లేచినది మొదలు\nరాత్రి ఎంతో పొద్దుపోయినదాకా బట్టలు\nఉతకటమూ, వంట చెయ్యటమూ, అంట్లు\nతొమటమూ మొదలైన పనులు చేసి, ఒక\nమూల పడుకుని నిద్రపోయేది. ఇవి చెయ్య\nటానికైనా ఆమె ఒప్పుకున్నది గాని కాల\nకేతుణ్ణి పెళ్ళాడటానికి ఒప్పుకోలేదు.\n\nతల్లి ఆమెను ఇలా చూడటం కాలకేతు\nడికిగాని, అతని చెల్లెలైన ఇందుమతికిగాని\nఇష్టంలేదు. ఇందుమతి పైకేమీ అనలేదు;\nకాలకేతుడు మాత్రం తల్లితో, \" అమ్మా, ఆ\nపిల్ల రాజకుమార్తె. ఆమెను గౌరవంగా\nచూడటం మనకే గౌరవం!\" అన్నాడు. కాని\nతల్లి, \" నీకు తెలియదురా, నాయనా! దానికి\nమనమీద పిసరంత గౌరవం లేదు. దానికి\nబుద్ధి రావాలంటే అదేదారి. ఎప్పటికైనా\nదాన్ని నీ భార్య చేసి తీరుతాను, చూస్తూ\nఉండు!\" అన్నది. కాలకేతుడు తల్లికి\nమారాడలేదు.\n\nచంద్రముఖి మూడేళ్ళపాటు ఈ యమ\nచర అనుభవించింది. ఆమె విచారంతోనూ,\nచాకిరితోనూ చిక్కి శల్యమయింది. ఒక\nనాటి ఉదయం ఆమె బట్టలు తీసుకుని\nఉతకటానికి నది వద్దకు వెళ్ళింది. నదికి\nదిగువగా కొంత దూరంలో ఒక తెప్ప కదు\nలుతూ ఉండటం ఆమె మొదటనే\nచూసింది. అయితే ఆమె ఒక్కొక్క బట్టే\nఉతికి ఒడ్డున పెడుతూ మధ్యలో తలఎత్తి\nచూసేసరికి ఆ తెప్ప తనకు చాలా సమీ\nపంలో కనబడింది. ఆ తెప్పలో ఇద్దరు\nమనుషులున్నారు. ఆమె లేచి నిలబడి వారి\nకేసి ఆశ్చర్యంతో చూడసాగింది. ఎందుకంటే\nఆ తెప్పలో ఉన్నది తన తమ్ముడైన శక్తి\nసింహుడూ, తనకు భర్త కావలసి ఉండిన\nఇంద్రవర్మా.\n\nవారుమాత్రం ఆమెను గుర్తించలేదు.\nశక్తిసింహుడు ఆమెతో, \" అమ్మా, ఇది కాల\nకేతుడు ఏలే శృంగపురంకాదా?\" అన్నాడు.\nఅవునన్నది చంద్రముఖి.\n\n\"కొంత కాలంక్రితం వారు వజ్రగిరి రాజు\nకూతురు పద్మముఖిని ఎత్తుకువచ్చారు.\nఆమె బతికి బాగున్నదా?\" అని శక్తి\nసింహుడు మళ్ళీ అడిగాడు.\n\n\"బాగానే ఉన్నది. మహారాణి కావటా\nనికి ఇష్టంలేక బట్టలు ఉతుకుతూ, రాజ\nకుటుంబానికి ఊడిగం చేస్తున్నది!.... నన్ను\nగుర్తించలేదా, శక్తి?” అన్నది చంద్రముఖి.\n\nశక్తిసింహుడు ఆక్కను కౌగలించుకుని\nఏడ్చాడు. ఇంద్రవర్మకు కూడా కళ్లు చెమ్మ\nగిల్లాయి. ఆమె వారిద్దరికీ జరిగిన సంగతి\nఅంతా చెప్పింది.\n\n\"అయిందేదో అయింది. ఇక మన\nకష్టాలు గట్టెక్కినట్టే. కొండరాజును అంద\nరమూ కలిసి ఓడించాం. ఇప్పుడు రత్నగిరికి\nఇంద్రవర్మే రాజు. నీ జాడ తెలిసేదాకా\nఅతను రాజ్యాభిషేకం చేసుకోదలచలేదు.\nమేము సైన్యంతోనే వచ్చాం. కాని నీకేమం\nకోరియుద్ధం ప్రకటించలేదు. నీవు కనిపిం\nచావు గనక యుక్తితో శత్రువును లోబరుచు\nకుంటాం!\" అన్నాడు శక్తిసింహుడు.\n\n\"శక్తి, మనకు యుద్ధంతో పనిలేదు\nసరికదా, యుక్తితోనూ పనిలేదు. చంద్ర\nముఖిని ఈ తెప్పలోనే ఎక్కించుకుని\nవచ్చినదారే పోదాం!\" అన్నాడు ఇంద్రవర్మ.\n\n\"అందులో ప్రతీ కారం ఏమున్నది,\nఇంద్రా? నా సోదరిని ఇంత చేసిన ఆ రాక్ష\nసినీ, దాని వంశాన్ని విడిచిపుచ్చుతామా ?\nఅది కల్ల!.... రేపు జాము పొద్దెక్కేసరికి\nఆకస్మికంగా కోటపై వచ్చి పడతాం. మేము\nవచ్చేదాకా ఎలాగో ఆత్మరక్షణ చేసుకో!\"\nఅని శక్తిసింహుడు తన అక్కతో అన్నాడు.\nతెప్ప వెళ్ళిపోయింది.\n\n\"నా దుర్దినాలు అంతరించాయి. ఇక\nనేను దాసిని కాను. ఒక రాజకుమారుడి\nఅక్కను, మరొక రాజుకు కాబోయే\nభార్యను!\" అంటూ చంద్రముఖి తాను\nతెచ్చిన బట్టలన్నీ నదిలో గిరవాటువేసి\nఇంటికి తిరిగి వెళ్ళిపోయింది.\n\nఆమెను చూస్తూనే రాజమాత, \" అంత\nసేపు బట్టలు ఉతకటమా? మిగతా పను\nలన్నీ ఎప్పుడు చేద్దామనుకున్నావు? నీకు\nగట్టిగా బుద్ధి చెప్పాలి,” అన్నది.\n\n\"నాతో మర్యాదగా మాట్లాడు!\" అన్నది\nచంద్రముఖి కొరడాతో కొట్టినట్టు.\n\n\"నీకింత పొగరా?\" అంటూ రాజమాత\nచంద్రముఖిని కొట్టించటానికి భటులను పిలి\nచింది. చంద్రముఖి ఆమెతో, \"నేను రేపే\nరాణిని కావటానికి నిశ్చయించాను. ఇప్పుడు\nనామీద ఎవరన్నా చెయ్యి చేసుకున్నారో\nరేపు తప్పక వారి ప్రాణాలు తీసేయిస్తాను,\nజాగ్రత్త!\" అన్నది.\n\nఈ మాటలు వినగానే రాజమాతకు\nఎక్కడ లేని ఆనందమూ పొంగివచ్చి కాల\nకేతుడికి కబురుచేసింది. అతనుకూడా\nచంద్రముఖి తనను పెళ్ళాడటానికి ఎలా\nగైతేనేం ఒప్పుకున్నదిగదా అని సంతోషించి\nమర్నాడు వివాహం జరపుకోటానికి ఏర్పాట్లు\nప్రారంభించాడు.\n\nమర్నాడు తెల్లవారింది. రాజ ప్రాంగణ\nమంతా పెళ్ళి సన్నాహంలో సందడిగా\nఉన్నది. జాము పొద్దెక్కింది. భటులు రోజు\nకుంటూ వచ్చి రాజభవనంముందు యుద్ధం\nజరుగుతున్నదని, పెద్ద సేన వచ్చి దాడి\nచేసిందనీ చెప్పారు. రాజభవనంలో ఉన్న\nపురుషులందరూ రాజుగారివెంట శత్రు\nసైన్యాన్ని ఎదుర్కొనటానికి పరిగెత్తారు.\nఆడవాళ్ళందరూ అంతఃపురంలో నక్కి\nభయంతో వణుకుతున్నారు. యుద్ధ కోలా\nహలం అంతకంతకూ దగ్గిరిగా వినవస్తున్నది.\nమధ్యమధ్య సైనికులు వచ్చి ఆపజయ\nవార్తలు తెలుపుతున్నారు. కాలకేతుడు\nమరణించిన వార్తకూడా వచ్చింది. రాజ\nమాత ముఖం భయంతో పాలిపోయింది.\n\nకొద్దిసేపట్లో ఒక సేనాపతి అక్కడికి\nవచ్చాడు. అతను స్త్రీజనంకేసి నిశితంగా\nచూసి, \"మీలో చంద్రముఖీదేవి ఎవరు?\nఆమెనూ, ఆమె దాసీలనూ తప్ప మిగిలిన\nఅందరు స్త్రీలనూ తల తీయమని శక్తిసింహ\nమహారాజు ఉత్తరువు!\" అన్నాడు.\n\nఎవరూ మాట్లాడలేదు. ఇందుమతి\nమాత్రం చంద్రముఖికేసి ఒకసారీ, సేనాని\nకేసి ఒకసారీ చూసి తల వంచుకున్నది.\n\nచంద్రముఖి ఒక్క ఆడుగు ముందుకు\nవచ్చి, \" నేనే చంద్రముఖిని. ఇక్కడ ఉన్న\nస్త్రీలంతా నా దాసీలే!\" అన్నది. సేనాని\nవంగి ఆమెకు నమస్కారం చేసి అక్కడి\nనుంచి వెళ్ళిపోయాడు. అతనివెంట ఉన్న\nసైనికుడు రాజమాత మొదలుకొని దాసీదాని\nవరకూ అందరికీ సంకెళ్ళు తగిలించి\nతీసుకుపోయాడు.\n\nతరవాత కొద్దిరోజుల కే ఇంద్రవర్మ\nచంద్రముఖిని పెళ్ళాడి రాజ్యాభిషేకం చేసు\nకున్నాడు. చంద్రముఖి తన తమ్ముడికి\nఇందుమతిని చూపించి, \" ఈ పిల్ల నన్ను\nతన వదినెగా చేసుకోవాలని ఎంతో ఉబ\nలాట పడింది. నాకు ఏనాడూ కొంచెంకూడా\nబాధ కలిగించలేదు. ఈమెను నువు పెళ్ళా\nడితే నేను సంతోషిస్తాను!\" అన్నది. శక్తి\nసింహుడు ఇందుకు సమ్మతించి ఇందు\nమతిని పెళ్ళాడి వజ్రగిరికి రాణిని చేశాడు.\n\nకాలకేతుడి తల్లి మాత్రం బతికి\nఉన్నంత కాలమూ ఊడిగం చేసింది.\nఆమెకు చంద్రముఖి సరి అయిన ప్రతీ\nకారం చేసింది.",
            "book_page_end": 32
        },
        {
            "title": "పేదవాడి బరువు",
            "book_page_start": 33,
            "pdf_page_start": 51,
            "pdf_page_end": 56,
            "author": "చందమామ బృందం",
            "genre": "Fable",
            "moral": "మానవత్వం, కష్టాల్లో ఉన్నవారికి సహాయం చేయడం, కర్మ.",
            "keywords": [
                "బెస్తవాడు",
                "మిత్రవిందుడు",
                "అనాథ పిల్లలు",
                "దారిద్య్రం",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "మిత్రవిందుడు",
                "మిత్రవిందుడి భార్య",
                "అనాథ స్త్రీ",
                "అనాథ పిల్లలు"
            ],
            "locations": [
                "తూర్పు సముద్ర తీరం",
                "పల్లె",
                "శ్మశానం"
            ],
            "content": "విసుగు చెందని విక్రమార్కుడు చెట్టు\nవద్దకు తిరిగి వెళ్ళి, శవాన్ని దించి భుజాన\nవేసుకుని, ఎప్పటిలాగే మౌనంగా శ్మశానం\nకేసి నడవసాగాడు. అప్పుడు శవంలోని బేతా\nళుడు, \"రాజా, నీ సహనం నిజంగా నిరుప\nమానం. నిన్నుచూస్తే వెనకటి మిత్రవిందు\nడనే బెస్తవాడు జ్ఞాపకం వస్తున్నాడు. నీకు\nశ్రమ తెలియకుండా ఉండగలందులకు\nమిత్రవిందుడి కథ చెబుతాను విను, ”\nఅంటూ ఈ విధంగా చెప్పసాగాడు:\n\nపూర్వం తూర్పు సముద్ర తీరాన మిత్ర\nవిందుడనే పల్లెవాడుండేవాడు. వాడు చాలా\nపేదవాడు. రోజూ సముద్రంమీదికి తెప్పలో\nవెళ్ళి చేపలు పట్టి తెచ్చి వాటితో తన\nభార్యనూ, అయిదుగురు బిడ్డలనూ పోషిస్తూ\nఉండేవాడు. సముద్రంలో ఒక్కచోటనే\nచేపలు దొరికేవి. వాడికి ఆ స్థలం తెలుసును,\nఅందుచేత ఎంత గాలివానలోనైనా సరే\nఅక్కడికే వెళ్ళి చేపలు తెచ్చుకునేవాడు.\nవాడి ఆర్జన కుటుంబం పోషించటానికి బొటా\nబొటీగా సరిపోతూ ఉండేది. అందువల్ల ఏనా\nడైనా వాడికి చేపలు దొరక్కపోతే ఆనాడు\nవాడూ, భార్యా, పిల్లలూ పస్తులు పడుకో\nవలిసి వచ్చేది.\n\nఈ విధంగా మిత్రవిందుడు రోజూ సము\nద్రంతో ఘర్షణపడుతూ అతి కష్టంమీద\nసంసారం ఈదుకొస్తున్నాడు. వాడికి ఇతర\nపల్లెవాళ్లుకూడా సాయం లేరు. ఎందుకంటే,\nఅది పదిమంది పల్లెవాళ్లకు భుక్తి ఇవ్వగల\nతీరం కాదు. వాడి భార్య ఒక్కతే వాడికి\nసమస్తమూనూ. ఆమె వాడి వలలు బాగు\nచేసేది, గాలాలు జాగర్తపరిచేది. తన భర్త\nసముద్రం మీదికి వెళ్ళి ఇంటికి వచ్చేడాకా,\n\"నా మొగుడు ఎంత కష్టపడుతున్నాడు!\nఏమైపోతాడో!' అనుకుని ఆరాటపడేది.\n\nమిత్రవిందుడు కూడా ఇల్లు బయలు\nదేరినది మొదలు ఇంటికి వచ్చేదాకా తన\nభార్య అస్తమానం పడే శ్రమను గురించి\nఆలోచించుకుని జాలిపడేవాడు : తన\nభార్యనూ పిల్లలనూ ఇంకా ఎక్కువ సుఖ\nపెట్టలేనందుకు విచారించేవాడు.\n\nభార్యాభర్త లిద్దరూ మంచి హృదయం\nగలవాళ్ళు.\n\nఒకసారి ఆ సమీపంలో ఉండే ఒక పేద\nవాడు చనిపోయాడు. వాడి భార్యా, ఇద్దరు\nపిల్లలూ బొత్తిగా దిక్కు లేనివాళ్ళయి\nపోయారు. మిత్రవిందుడు వాళ్ళకోసం తన\nఇంటికి కొంత దూరంలో ఒక గుడిసె వేసి\nఇచ్చాడు. అంతకంటె వాడు ఆ అనాధులకు\nఏమీ చెయ్యలేకపోయాడు. ఆ అనాధ స్త్రీ\nతన ఇద్దరు పిల్లలనూ తనకు చాతనయినట్టు\nసాకుతూ వచ్చింది.\n\nకొద్ది రోజులు గడిచాయి. ఒకనాడు మిత్ర\nవిందుడు తెప్ప వేసుకుని బయలుదేరగానే\nపెద్ద గాలివాన సాగింది. మిత్రవిందుడి\nభార్య చీకటి పడగానే పిల్లలందరికీ అంత\nగంజి కాచి పోసి, వాళ్ళని వెచ్చగా పడుకో\nబెట్టి భర్తకోసం ఎదురుచూస్తూ కూచున్నది.\nతమకోసం అంత తుఫానులోకూడా తన\nభర్త సముద్రంమీద శ్రమ పడుతూండటం\nతలుచుకుంటే ఆమె గుండె కరిగి\nనీరయింది. పిల్లలు పెద్దవాళ్ళయి కాస్త\nచేతికి అందివస్తే తన భర్తకు కొంత శ్రమ\nతగ్గుతుందిగదా అనుకున్నది.\n\nఅర్ధరాత్రి అయినా మిత్రవిందుడు తిరిగి\nరాలేదు. ఆమెకు భయం జాస్తి అయింది.\nఆమె ఒక చిన్న దివిటీ తయారుచేసుకుని\nదానిని వెలిగించి పట్టుకుని సముద్ర తీరా\nనికి బయలుదేరింది.\nమధ్యదారిలో ఆమెకు అనాధస్త్రి ఉండే\nగుడిసె తగిలింది. గుడిసె వాకిలి తలుపు\nగాలికి అటూ ఇటూ కొట్టుకుంటూ ఉండటం\nచూసి ఆశ్చర్యపడి, మిత్రవిందుడి భార్య\nతన దివిటీతోసహా ఆ గుడిసెలోకి అడుగు\nపెట్టింది. మరుక్షణమే గుడిసె మధ్యను పడి\nఉన్న అనాధస్త్రి శవం కానవచ్చింది.\nకప్పులో కంతలుండటంచేత ఆ శవం\nముఖాన వాననీరు పడి ఆ దిక్కులేని మనిషి\nకన్నీరులాగా కిందికి కారుతున్నది.\n\nఒక పక్కగా వాన కురవని చోట ఒక\nగంపలో గుడ్డలలో పడుకుని ఆమె బిడ్డ\nలిద్దరూ కనిపించారు. వారు నిశ్చింతగా నిద్ర\nపోతూ నిద్రలో నవ్వటం మిత్రవిందుడి\nభార్య చూసింది.\n\nఆమెకా బిడ్డలను చూడగానే గుండె\nగుభేలుమన్నది. అదివరకే తండ్రిని పోగొట్టు\nకున్న బిడ్డలకు ఇప్పుడు తల్లికూడా లేకుండా\nపోయింది. అభమూ శుభమూ ఎరగని ఆ\nపిల్లలకు తమకు రాబోయే కష్టాలేవీ తెలి\nయవు గద! ఇక వాళ్ళకు దిక్కెవరు? వీరు\nకూడా తల్లిలాగే దిక్కులేని చావు చావ\nవలసిందేనా?\n\nఈ మాట అనుకోగానే ఆమెకు తన\nఅయిదుగురు పిల్లలూ జ్ఞాపకం వచ్చారు.\nఆమె ఇంకేమీ ఆలోచించక ఆ ఇద్దరు పిల్ల\nలనూ గంపలోనుంచి ఎత్తి గుడ్డలలో చుట్టి\nభద్రంగా పట్టుకుని తన ఇంటికి వచ్చేసి,\nనిద్రపోయే తన పిల్లల పక్కనే ఆ ఇద్దరినీ\nకూడా పడుకోబెట్టింది. అప్పటికిగాని\nఆమెకు తన భర్త జ్ఞాపకంరాలేదు.\n\nసముద్రపు హెూరు తుఫాను హెూరులో\nకలిసి వినవస్తున్నది. మధ్యమధ్య తరగలు\nఫెళఫెళా విరిగి పడుతున్న చప్పుడవు\nతున్నది. అయిదుగురు పిల్లల్ని పెంచటానికే\nఇన్ని ఇక్కట్లు పడుతున్న తన భర్త ఇంకా\nఇద్దర్ని తెచ్చినందుకు మండిపడతాడేమో!\nఅతను ఇంటికి వచ్చి తనను చితకతన్నినా\nతప్పు లేదనుకున్నది. భర్తచేత తన్నులు\nతినవలసి వస్తుందన్న భయంకంటె అతను\nఇంటికి తిరిగి రాడేమోనన్న భయం ఆమెకు\nజాస్తి అయింది.\n\nతూర్పు తెల్లవారుతుండగా మిత్ర\nవిందుడు ఇంటికి చేరి తలుపు తట్టాడు.\nభార్య తలుపు తెరిచి బయటికి వచ్చి తడిసి\nముద్ద అయిఉన్న తన భర్తను చూసి,\n\"ఎంతసేపటికీ రాకపోతే ఏమైనావో అని\nభయపడి చస్తున్నాను,” అన్నది.\n\n\"ఎంత గాలి! ఎంత వాస! ఈ వానలో\nనువూ పిల్లలూ ఎట్లా ఉన్నారోనని నాకు\nఒకటే దిగులు! ఒక్క చేప దొరకలేదు.\nవలంతా చిరిగిపోయింది. తెప్పకట్టు తాడు\nకాస్తా తెగింది. అయితే అయిందిలే! అన్ని\nటికీ దేవుడే ఉన్నాడు!\" అన్నాడు .మిత్ర\nవిందుడు నిశ్చింతగా,\n\n\"పాపం, ఆ దిక్కులేని ఆడమనిషి\nరాత్రి చచ్చిపోయింది. ఇద్దరు పిల్లలూ కళ్ళు\nతెరవని కూనలు! పాపం వాళ్ళగతి\nఎంకాను?” అన్నది భార్య.\n\nమిత్రవిందుడు ఆదుర్దాగా, \" అయ్యో,\nపాపం! వెంటనే వెళ్లి వాళ్ళను తీసుకురా.\nఅయిదుగురికి ఏడుగురవుతారు. మనకు\nగంజి ఇచ్చిన రోజున దేవుడు వాళ్ళకవ్వక\nపోతాడా? అవసరమైతే ఇంతకన్న ఇంకా\nఎక్కువ శ్రమపడి ఏదోవిధంగా పోషిస్తాను!”\nఅన్నాడు. భార్య కదలకపోవటం చూసి\nవాడు, \"ఏమిట్ అట్లా అనుమానిస్తున్నావు?\nవెంటనే వెళ్ళి ఆ పిల్లల్ని తీసుకురా!\" అని\nమళ్ళీ అన్నాడు.\n\n\"నేనేమీ అనుమానించటం లేదు. లోప\nలికి వచ్చి చూడు!\" అన్నది భార్య.\n\nభార్య ఆ దిక్కులేని పిల్లలను ఆదివరకే\nఇంటికి తెచ్చినందుకు మిత్రవిందుడు\nపరమానంద భరితుడైనాడు.\n\nబేతాళుడి కథ చెప్పి, \"రాజా, మిత్ర\nవిందుడు మూఢుడా, లేక దారిద్య్ర్యబాధ\nఎలాటిదో నిజంగా గ్రహించనివాడా ? ఉన్న\nసంసారాన్నే ఈదటానికి నానా అగచాట్లూ\nపడుతూ అనాధ శిశువులను కూడా ఎందుకు\nచేరదీయటానికి సిద్ధపడ్డాడు? భగవంతుడి\nమీద భారం వేసినవాడైతే ఆ శిశువులను\nరక్షించే భారం భగవంతుడిపైనే వేసి\nఊరుకోవచ్చుగా? తన భారం పెంచుకో\nవడం దేనికీ? ఈ ప్రశ్నకు సమాధానం\nతెలిసికూడా చెప్పకపోయావో నీ తల పగిలి\nపోతుంది,” అన్నాడు.\n\nదానికి విక్రమార్కుడు, \" మిత్రవిందుడు\nమూఢుడు కాడు. మూఢుడైనవాడు తన\nభార్యనూ, బిడ్డలనూ పోషించటానికి అంత\nశ్రమ పడడు. తుఫానులో తెల్లవార్లూ కొట్టు\nకుని ఒక్క చేపకూడా దొరకక వలలు\nతెంచుకుని వచ్చినవాడికి దారిద్య్ర బాధ\nబాగానే తెలుసు. వాడు తన ప్రయత్నం తన\nకుటుంబ పోషణకు చాలని కారణంచేత\nభగవంతుడిపైన భారం వేశాడేగాని, భగ\nవంతుణ్ణి నమ్ముకుని ముక్కు మూసుకుని\nకూచున్నవాడుకాడు. తన పిల్లల క్షేమం\nకోసం అలా ఒళ్ళు దాచుకోకుండా పనిచేసే\nవాడు ఇతర పిల్లలను ఎన్నడూ దేవుడి\nదయకు వదలలేడు,” అన్నాడు.\n\nరాజుకు ఈ విధంగా మౌన భంగం\nకాగానే బేతాళుడు శవంతోసహా మాయమై\nమళ్ళీ చెట్టెక్కాడు. —(కల్పితం)",
            "book_page_end": 38
        },
        {
            "title": "రాజూ - దొంగా",
            "book_page_start": 40,
            "pdf_page_start": 58,
            "pdf_page_end": 66,
            "author": "జి. సత్యనారాయణరావు",
            "genre": "Action/Drama",
            "moral": "మంచి దొంగ రాజ్యాన్ని రక్షించాడు. రాజభక్తి, దుష్ట శిక్షణ.",
            "keywords": [
                "రాజు",
                "దొంగ",
                "సహదేవుడు",
                "ఉగ్రసేనుడు",
                "శూరసేనుడు",
                "రాజద్రోహం"
            ],
            "characters": [
                "ఉగ్రసేనుడు",
                "సహదేవుడు",
                "శూరసేనుడు",
                "సామంతులు",
                "దేవత"
            ],
            "locations": [
                "పాటలీపుత్రం",
                "అరణ్యం",
                "శూరసేనుడి కోట",
                "రాజభవనం"
            ],
            "content": "పూర్వం పాటలీపుత్రంలో ఉగ్రసేనుడనే\nమహావీరుడైన రాజు ఉండేవాడు. ఆయన\nకింద ఉండే సామంతు అందరూ యోధాన\nయోధులే. అందుచేత ఉగ్రసేన మహా\nరాజును చూస్తే శత్రువులకు సింహస్వప్నంగా\nఉండేది. అయితే ఆయనకుగల సామంతు\nలలో అవినీతిపరులూ, ప్రజా పీడకులూ\nఅయినవారు కొంద రుండేవారు. రాజుగారి\nఅభిమానానికి పాత్రులైన కారణంగా వారు\nనిరంకుశంగా ప్రవర్తించసాగారు.\n\nఉగ్రసేనుడిపట్ల అమిత విశ్వాసం గల\nచిల్లరయోధులలో సహదేవుడనే యువకుడు\nఒకడున్నాడు. దుష్టులైన సామంతులు తమ\nదుర్మార్గాలతో మహారాజు పరిపాలనకు\nతీరని కళంకం తెచ్చిపెడుతున్నా రనిపించి\nఈ యోధుడు ప్రజలను కాపాడటానికీ,\nదుర్మార్గులను శిక్షించటానికీ కంకణం కట్టు\nకుని, ప్రజాపీడకు లందరినీ దోచటమూ,\nచిక్కినప్పుడల్లా శిక్షించటమూ సాగించాడు.\nదానితోబాటు తాను కొల్లగొట్టినది పేదప్రజ\nలకు పంచుతూ వచ్చాడు.\n\nసహదేవుడు గజదొంగలాగా తయారయా\nడని ఫిర్యాదులు రాగానే మహారాజు అతనిని\nపట్టుకునేటందుకు భటులను పంపాడు.\nఅయితే సహదేవుడు వారికి అందకుండా\nతిరుగుతూ రహస్యజీవితం గడపసాగాడు.\nదానిమీదట మహారాజు సహదేవుణ్ణి గజ\nదొంగగా ప్రకటించి, రాజ్యంలో ప్రతి పౌరు\nడికీ అతనిని చంపే అధికారం ఇచ్చేశాడు.\n\nకొంతకాలం గడిచింది. ఒకనాటి రాత్రి\nఉగ్రసేన మహారాజుకు కలలో ఒక దేవత\nకనిపించి, \"రాజా, లే! వెళ్ళి దొంగతనం\nచేసిరా! ఇది ఈశ్వరాజ్ఞ!” అన్నది. మహా\nరాజు ఉలిక్కిపడి లేచి ఈ విపరీతమైన\nకలను స్మరించి ఆశ్చర్యపడ్డాడు. కాని\nఆయన మళ్లి కన్ను మూశాడో లేదో, అదే\nదేవత మళ్లీ కనిపించి, \"రాజా, నీవు వెళ్ళి\nదొంగతనం చేసి రా కపోయా వో, నీకు\nరాజ్యమూ, ప్రాణమూకూడా దక్కవు! ఇది\nఈశ్వరాజ్ఞ!” అన్నది.\n\nరెండుసార్లు వచ్చిన ఈ కలను గురించి\nఏమనుకోవాలో మహారాజు నిశ్చయించ\nలేకపోయాడు. ఆయన మళ్ళీ నిద్రపోవ\nటానికి యత్నించేసరికి, మూడవసారి మళ్ళీ\nఅదే కల వచ్చింది. ఇందులో ఏదో దైవప్రే\nరణ ఉన్నదనీ, ఆ దేవత ఆజ్ఞప్రకారం\nదొంగతనం చేసి తీరాలనీ మహారాజు నిర్ణ\nయించుకుని, పక్కమీదినుంచి లేచి చప్పుడు\nకాకుండా భవనం వెలపలికి వెళ్ళాడు.\n\n\" నేను దొంగతనం చెయ్యటమేమిటి?\nఇలా దొంగలాగా బయటికి వెళ్లటం చూస్తే\nనా నౌకర్లు ఏమనుకుంటారు?” అనుకున్నా\nడాయన. కాని అదృష్టవశాత్తూ ఎవరికంటా\nపడకుండానే ఆయన అశ్వశాలను చేరుకుని\nతన గుర్రంమీద ఎక్కి, అరణ్యంకేసి\nబయలుదేరాడు. దొంగలాగే ఆయన తన\nముఖం కిందిభాగాన్ని, నెత్తినీ గుడ్డతో\nకప్పుకున్నాడు.\n\nఆలోచించినకొద్దీ ఆయనకు దొంగలమీద\nగౌరవం హెచ్చింది. దొంగతనం చెయ్యటానికి\nఎంత నేర్పు కావాలి! ఎంత గుండెధైర్యం\nకావాలి! పట్టుబడితే జనం చంపేస్తారు;\nఒకవేళ జనం చంపకపోతే రాజు ఉరితీయి\nస్తాడు. తాను రాజే అయినాకూడా దొంగ\nతనం చెయ్యటంలో తనకూ ప్రమాదం\nఉన్నది: దొంగతనం చేస్తూ దొరికిపోతే,\nతాను ఫలానా అని తెలిసేలోపుగా అవతలి\nవాళ్ళు చంపెయ్యవచ్చు; ఒకవేళ, వాళ్ళు\nచంపేలోపుగా తాను రాజునని రుజువు\nచేసుకో గలిగినా బతికిఉన్నంత కాలమూ\nతీరని అవమానం!\n\n\"నేను ఒంటరిగా దొంగతనం చెయ్య\nలేను. నాకెవరైనా దొంగ ఒకడు జతపడితే\nబాగుండును!\" అనుకున్నాడు మహారాజు.\nకాని ఆయనకు దారిలో ఎవరూ ఎదురు\nతగలలేదు. కాని అరణ్యం ప్రవేశించిన కొద్ది\nసేపటికి, ఒక నల్లగుర్రం ఎక్కి, ముఖం\nగుర్తించటానికి లేకుండా కప్పుకుని ఒక\nవ్యక్తి ఎదురయాడు.\n\n\"ఇంత రాత్రివేళ ఎక్కడికి పోతున్నావు?\nనీ పని ఏమిటి? పేరేమిటి?” అని రాజు\nప్రశ్నించాడు. కాని రెండవ మనిషి సమా\nధానం ఇవ్వలేదు. రాజు వాడ్మీదికి కలియ\nబడి, \"చాతనైతే ఆత్మరక్షణ చేసుకో!”\nఅన్నాడు. ఇద్దరూ గుర్రాలపైననే ఉండి\nకొంతసేపు యుద్ధంచేశారు, తరవాత నేల\nమీద దిగి యుద్ధంచేశారు. చివరకు రాజు\nగారే గెలిచాడు. రెండోవాడు పడిపోయి\nరాజుకు చిక్కి, \"నీ కంటె మంచి యోధుణ్ణి\nనేనెన్నడూ ఎదుర్కోలేదు. కావాలంటే\nనన్ను చంపెయ్యి, నాకేమీ అభ్యంతరం\nలేదు,” అన్నాడు.\n\n\"నీ ప్రాణాలు తీస్తే నాకేంలాభం ? నీవూ\nమంచి యోధుడవే, నీ స్నేహం నాకు\nలాభించవచ్చు. నీ పేరేమిటి?” అని మహా\nరాజు అడిగాడు.\n\n\"నా పేరు సహదేవుడు,” అన్నాడు ఓడి\nపోయినవాడు.\n\n\"ఓహెూ, నీవూ దొంగవేనా? బాగా దొరి\nకావు. ఇద్దరమూ ఎటైనా పోయి దొంగతనం\nచేద్దాం పద. రాజుగారి ఇంటికి కన్నం వేద్దా\nమంటావా?\" అని రాజు అడిగాడు.\n\n\"వద్దు, మహారాజుకు నేనెన్నడూ ఎలాటి\nద్రోహమూ చేయలేదు. కావలిస్తే శూరసే\nనుడి ఇంటిని దోచుకుందాం,” అన్నాడు\nసహదేవుడు. శూరసేనుడు ఉగ్రసేనుడి\nసామంతులలో ముఖ్యుడు. మహారాజు చెల్లె\nలిని పెళ్ళాడి దగ్గిరబంధువుకూడా అయాడు.\n\n\"రాజుమీద ఎంతో భక్తి ఉన్నట్టు కని\nపిస్తావే, ఆయన చెల్లెలి భర్తను ఎలాదోస్తావు?\nఇదేనా నీ రాజభక్తి?” అని రాజు అడిగాడు.\n\n\"నా రాజభక్తి శూరసేనుడి రాజభక్తి\nకన్నా ఎక్కువే. అవసరమైతే ప్రాణం ఒడ్డి\nరుజువుచేస్తాను. పాపం, రాజుగారి చెల్లెలు\nఆ భర్తతో ఏమీ సుఖపడటంలేదని\nవిన్నాను,” అన్నాడు సహదేవుడు.\n\nఈ మాటలకు రాజు ఆశ్చర్యపడ్డాడు;\nశూరసేనుడు తన కుడిభుజంలాటివాడనీ,\nఅతనికి భార్యమీద ఎంతో అభిమానమనీ\nఆయన అనుకుంటూ వచ్చాడు. కాని సహ\nదేవుడు చెప్పేది మరొకవిధంగా ఉన్నది.\n\"సరే, అక్కడే దొంగతనం చేద్దాం పద !\"\nఅన్నాడు రాజు.\n\nఇద్దరూ గుర్రాలెక్కి శూరసేనుడి కోటను\nచేరుకున్నారు. సహదేవుడు ఆరితేరిన దొంగ\nకావటంచేత పహరావాళ్ల కళ్ళుకప్పి రాజును\nతన వెంటబెట్టుకుని కోటను ప్రవేశించాడు.\nవాడి సమర్థతకు రాజు ఆశ్చర్యపడి, \"వీడు\nవెంట ఉండకపోతే నేనీపాటికి పహరా\nవాళ్లకు చిక్కి ఉందును!” అనుకున్నాడు.\n\nసహదేవుడు పైకి అనలేదుగాని, తన\nఅనుచరుడికి దొంగతనంలో అనుభవం\nఅంతగా లేదని తెలుసుకున్నాడు. అతను\nమహారాజును ఒక చీకటి స్థలంలో చేర్చి,\n\" నేను వెళ్లి క్షణంలో ధనం తెస్తాను. నేను\nవచ్చినదాకా ఇక్కడే ఉండు; కదలకు!\"\nఅని చెప్పి వెళ్ళిపోయాడు.\n\nకొద్దిసేపటికల్లా వాడు బరువైన మూట\nలతో ధనమూ, సగలూ అవి మోసుకు\nవచ్చాడు. రాజుకు వాణ్ణి చూస్తే అపరిమిత\nమైన ఆశ్చర్యం కలిగింది. \"మనం ఈ ఓరు\nవును గుర్రాలమీద వేసుకుని త్వరగా వెళ్లక\nపోతే చిక్కిపోగలం!\" అన్నాడాయన.\n\n\" తొందరపడకు. ఇంకొక్క దొంగతనం\nఉన్నది. మేడమీది పడకగదిలో శూర\nసేనుడి బంగారు మువ్వల జీను ఉంటుంది.\nదాన్ని అపహరించకుండా వెళ్ళటం నాకు\nఅవమానకరం. ఇప్పుడే వస్తాను,” అంటూ\nసహదేవుడు మళ్లీ మాయమయాడు.\n\nఅతను కొంచెంకూడా చప్పుడు చేయ\nకుండా పై అంతస్తు చేరుకుని శూరసేనుడి\nపడకగది ప్రవేశించాడు. మంచంమీద శూర\nసేనుడూ, భార్యా నిద్రపోతున్నారు. సహ\nదేవుడు బంగారుమువ్వల జీను ఎక్కడ\nఉన్నది తెలుసుకుని, దాన్ని తీసుకుని ఎత్తు\nతూండగా మువ్వలు చప్పుడయాయి. ఆ\nకాస్త చప్పుడుకే శూరసేనుడు చివాలున\nలేచి కూచుని, \" ఎవరక్కడ? ఏది కత్తి?”\nఅని కేకలుపెట్టాడు.\n\nఈ కేకలకు భార్య నిద్ర మేలుకుని,\n\"ఏమిటది? ఎందుకు కేకలు పెడుతు\nన్నారు?\" అన్నది.\n\n\"గదిలోకి ఎవడో చేరాడు. ఏదో చప్పు\nడయింది!\" అన్నాడు శూరసేనుడు.\n\"గాలికి చెట్ల కొమ్మలు కదిలి\nఉంటాయి. కాకపోయినా ప్రతిరాత్రీ మీరేదో\nపీడ కలలు కనటమూ, ఉలికిపడి లేవట\nమూనూ! మీ మనసులో ఏదో రగులుతూ\nబాధపెడుతున్నది. అదేమిటో నాక్కూడా\nకాస్త చెప్పకూడదా ? ఒంటరిగా ఎంతకాలం\nభరిస్తారు ఆ బాధ?” అన్నది భార్య.\n\nశూరసేనుడు వికటంగా నవ్వి, \"నీ\nకెందుకు దిగులు? రేపటితో నా బాధలన్నీ\nఅంతమవుతాయిలే. రేపు సాయంకాలం\nలోపల అర్ధ రాజ్యం నాదైపోతుంది!”\nఅన్నాడు.\n\n“రేపు మహారాజు కొలువుకు వెళుతున్నా\nనన్నారుగాని, ఈ అర్ధరాజ్యం ఇస్తున్నారని\nచెప్పారుకారే?” అన్నది మహారాజు చెల్లెలు\nఆశ్చర్యపోతూ.\n\n\"ఒకరిచ్చేదేమిటి? మేమే పుచ్చు\nకుంటాం. నేనూ నా మిత్రులు కొందరూ\nకలిసి రేపు కొలువులో మహారాజును హత్య\nచేసి రాజ్యం పంచుకుంటాం!” అంటూ\nదుష్టుడైన శూరసేనుడు తన భార్యకు\nకుట్రలో పాల్గొంటున్న సామంతులందరి\nపేర్లూ చెప్పాడు.\n\n\" నా బొండెలో ఊపిరి ఉండగా మా\nఅన్నను హత్యచేయనివ్వను,\" అంటూ శూర\nసేనుడి భార్య లేవబోయింది. శూరసేను\nడామెను స్పృహ తప్పిపోయినదా కా\nకొట్టాడు. ఆయన మళ్ళీ పడుకోగానే సహ\nదేవుడు వచ్చిన దారినే కిందికి దిగివెళ్ళి, తన\nతోటి దొంగతో తాను చూసినదీ, విన్నదీ\nపూసగుచ్చినట్టు చెప్పేసి, \"నా కత్తి నా\nకిచ్చెయ్యి, ఆ రాజద్రోహిని ఇప్పుడే చంపి\nవస్తాను. ఒకవేళ నేను తిరిగి రాకపోతే\nచచ్చిపోయాననుకుని నీ దారిన నువు\nవెళ్ళిపో!\" అన్నాడు.\n\nశూరసేనుడు రాజద్రోహం కోసం కుట్ర\nపన్నటమే గాక కొంతమంది సామంతులను\nఅప్పుడే కూడగట్టాడనికూడా విని రాజు తన\nచెవులను తానే నమ్మలేకపోయాడు. కాని\nసహదేవుడు అబద్ధమాడవలసిన పనే\nమున్నదీ? అందుచేత ఈ వార్త నిజమేనని\nరాజు నమ్మవలసివచ్చింది.\n\nఆయన సహదేవుడితో, \"నీకేమైనా మతి\nపోయిందా ఏమిటి? రాజుకోసం నీ ప్రాణాలు\nబలిచేస్తానంటున్నావు, ఆ రాజు నీకేం ఒరగ\nబెట్టాడు?\" అన్నాడు.\n\n\" నువు నా ప్రాణాన్ని దానంచేశావు గనక\nసరిపోయిందిగాని, ఈ మాట అన్నందుకు\nచంపేసి ఉందును. రాజు సత్పురుషుడు.\nఆయనకు కీడు రావటానికి వీల్లేదు. నా కత్తి\nఇచ్చెయ్యి,” అన్నాడు సహదేవుడు.\n\n\"వద్దు, మనం వెళ్ళి ఈ వార్త రాజుకే\nచెబుదాం. రాజద్రోహుల సంగతి ఆయనే\nచూసుకుంటాడు.\" అన్నాడు రాజు.\n\n\"తన మిత్రుడూ, బావమరిదీ అయిన\nశూరసేనుడిమీద నేను ఆరోపణలు చేస్తే\nరాజు వింటాడా? నేను దొంగను, దేశబహి\nష్కార శిక్ష పొందినవాణ్ణి. నన్ను చూస్తూనే\nరాజుగారు ఉరితీయిస్తాడుగాని, కుట్రలను\nగురించి నేను చెప్పేదంతా వింటూకూచోడు,”\nఅన్నాడు సహదేవుడు.\n\n\" నేను దేశ బహిష్కారం పొందినవాణ్ణి\nకాను. నేనే వెళ్లి ఆయనను హెచ్చరిస్తాను,”\nఅన్నాడు రాజు. తరవాత దొంగ లిద్దరూ\nఅరణ్యంలో ఒకచోట కలుసుకునేటందుకు\nకూడా సంకేతం ఏర్పరచుకున్నారు.\n\nతెల్లవారకముందే, ఎవరికంటా పడ\nకుండా రాజు తన భవనానికి తిరిగి వచ్చాడు.\nకుట్రలో చేరిన సామంతుల పేర్లు ఆయనకు\nతెలుసు గనక, వారిని మినహాయించి మిగి\nలిన సామంతులను అప్పటికప్పుడే పిలి\nపించి వారితో తనకు వచ్చిన కల గురించి,\nతాను సహదేవుణ్ణి కలుసుకోవటం గురించీ,\nశూరసేనుడి కుట్ర విషయం గురించి అంతా\nచెప్పాడు. సామంతులు శూరసేనుడితోనూ\nఇతర కుట్రదార్లతోనూ ప్రాణాలకు తెగించి\nపోరాడతామని శపథాలు చేశారు.\n\"గోరుతో పోయేదానికి గొడ్డలి దేనికి? కుట్ర\nదారులు మనమీదికి దండెత్తి రారుకదా !\nఒకరొకరే వస్తారు; ఒక్కొక్కరి ఆయుధాలే\nలాగేసుకుంటే సరిపోతుంది.” అన్నాడు\nఉగ్రసేన మహారాజు.\n\nఅలాగే జరిగిందికూడా. కుట్రదారు\nలందరూ వెంట ఆయుధాలు దాచుకుని\nవచ్చి, నలుగురూ చుట్టుముట్టేసరికి వాటిని\nబయటికి తీసి ఇచ్చేశారు. ఆఖరుకు వచ్చిన\nవాడు శూరసేనుడు. అతన్ని పట్టుకుని రాజు\nవద్ద ఉంచారు. తన అనుచరులు తనకన్న\nముందే బందీలుగా చిక్కి పోయారని\nగ్రహించి అతను, “ ప్రభూ, ఏమిటీదౌర్జన్యం?\nమీ బావమరిది, మీ సామంతునూ అయిన\nనాకు ఇలాగేనా స్వాగతమిచ్చేది?\" అన్నాడు.\n\n\"కాదు, ఇది రాజద్రోహులకిచ్చే\nస్వాగతం,\" అన్నాడు రాజు.\n\n\"ఎవడా మాట అన్నది? వా పిలిపిం\nచండి, నా కత్తితో వాడికి సమాధానం చెబు\nతాను,” అన్నాడు శూరసేనుడు.\n\nరాజు తన మనిషిని అరణ్యంలోని\nసంకేతస్థలానికి పంపాడు. వాడు అక్కడికి\nచేరి సహదేవుణ్ణి చూసి \"రాజుగారు\nమిమ్మల్ని రమ్మంటున్నారు!\" అన్నాడు.\nతన అనుచరుడు రాజుగారికి దొరికిపోయి\nఉంటాడనీ, తననికూడా పట్టుకునేటందుకు\nఎత్తు వేశాడనీ సహదేవుడు సంకోచించాడు.\nకాని రాజు అంత నీచానికి ఒడిగట్టడనుకుని,\nరాజు మనిషివెంట రాజభవనానికి వచ్చాడు.\n\nఅతను రాజుతో, \"మహారాజా, నేను\nదొంగను. దేశబహిష్కారం పొందినవాణ్ణి.\nఅయినా తమ ఆజ్ఞ ననుసరించి, మీ మంచి\nతనంలో విశ్వాసం ఉంచి వచ్చాను,”\nఅన్నాడు. \"పిచ్చివాడా, నిన్నరాత్రి చంప\nకుండా విడిచి పెట్టినవాణ్ణి, ఇవాళ చంపి\nస్తానా?” అన్నాడు రాజు.\n\n\"నిన్న రాత్రి అడవిలో కనబడింది మీరా?”\nఅన్నాడు సహదేవుడు ఆశ్చర్యంతో.\n\n\"అవును, నిన్న నాకు దొంగతనం\nనేర్పావు. ఈపూట ఇంకొక సహాయం నీవల్ల\nకావాలి. ఈ రాజద్రోహితో ద్వంద్వయుద్ధం\nచేస్తావా?” అని రాజు ఆడిగాడు.\n\nసహదేవుడు సంతోషంగా సమ్మతించి\nశూరసేనుడితో కత్తియుద్ధం సాగించాడు.\nచాలాసేపు ఇద్దరూ సమ ఉజ్జీలుగా పోరా\nడిన తరవాత అదృష్టవశాత్తూ శూరసేనుడు\nసహదేవుడి చేతిలో ప్రాణాలు వదిలాడు.\n\nసహదేవుడిపైన ఉన్న ఆంక్షలన్నీ ఉప\nసంహరించి ఉగ్రసేన మహారాజు అతనికి\nశూరసేనుడి జాగీరిచ్చి తన సామంతులలో\nఒకడుగా చేసుకున్నాడు.",
            "book_page_end": 48
        },
        {
            "title": "గలివర్ యాత్రలు",
            "book_page_start": 53,
            "pdf_page_start": 67,
            "pdf_page_end": 70,
            "author": "చందమామ బృందం",
            "genre": "Adventure/Cartoon",
            "moral": "పెద్దవారికి కూడా చిన్న చిన్న సమస్యలు అడ్డంకులుగా మారవచ్చు.",
            "keywords": [
                "గలివర్",
                "యాత్ర",
                "నౌక ప్రమాదం",
                "లిల్లిపుట్",
                "చిత్రకథ"
            ],
            "characters": [
                "లెమ్యూల్ గలివర్",
                "చిన్న మనుషులు"
            ],
            "locations": [
                "సముద్రం",
                "ఏంటిలోవ్ నౌక",
                "తీరం",
                "లిల్లిపుట్"
            ],
            "content": "నా పేరు లెమ్యూల్ గలివర్. అది 1700\nసంవత్సరం. నేను \"ఏంటిలోవ్” అనే బ్రిటిష్\nవాణిజ్య నౌకలో ప్రయాణం చేస్తున్నాను:\nదారిలో పెద్ద గాలీ తుఫానూ వచ్చింది. ఆ హడా\nవుడిలో మా ఓడ నీళ్ళ మధ్యనున్న రాతికి\nకొట్టుకుని బద్దలైపోయింది.\nనేను ఇంకొక అయిదుగురితో కలిసి ఓ పడవలో\nదూకాను. శక్తినంతా వుపయోగించి తెడ్లెసి\nఆ రాళ్లకి దూరంగా పడవ నడిపాము.\nమా ఓడ చాలా వంతు మునిగిపోయింది.\nచాలామంది మునిగిపోయారుకూడా.\nఅరగంట తరవాత సుమారు మూడు మైళ్ల\nదూరంలో తీరం కనబడింది.\nమేమందరం బాగా అలిసిపోయాం. పెద్ద కెరటం\nవచ్చి మా పడవని తల్లకిందులు చేసింది.\nనా తోటివారు మునిగిపోయారు. అదృష్టవశాత్తూ\nనేను చుక్కాని కర్ర దొరకబుచ్చుకున్నాను.\nకొంత సేపు తరువాత కాళ్లకి నేల తగిలింది.\nఒక మైలు నీళ్లలో నడిచి ఒడ్డు చేరుకున్నాను.\nఒడ్డు దాటి ఓ అరమైలు నడచానుగానీ మనుష్య\nసంచారం ఏమీ కనబడలేదు.\nబాగా అలసిపోయి వున్నానేమో కళ్లుమూసుకు\nపోసాగాయి. అక్కడే గడ్డి మీద నడ్డివాల్చాను.\nకళ్ళు తెరిచేప్పటికి బాగా తెల్లవారింది. లేద్దామని\nప్రయత్నిస్తే కదల్లేకపోయాను.\nచుట్టూరా సన్నటి గొంతుకలు మెల్లిగా వినిపిస్తున్నాయి. కళ్లు అటూ ఇటూ తిప్పిచూద్దునుగదా,\nచేతులూ కాళ్ళూ సన్నటి తాళ్ళతో కట్టేసివున్నాయి. పొడుగాటి నా జుట్టుకూడా అలాగే కట్టేసివున్నది.\nఅరంగుళాల ఎత్తున్న మనిషి కత్తితో నా\nముఖంవైపు వస్తున్నాడు.\nఅతని వెనకాల అలాటివాళ్ళే మరికొందరు\nరావడం కనిపించింది. నేను గట్టిగా అరిచాను.\nవెంటనే తాళ్లు తెంపుకునే ఉద్దేశంతో అటూ ఇటూ గింజుకున్నాను. ఎడం చేతిని వున్న తాళ్లు\nచాలామటుకు ఫట్ మని తెగాయి. ఎడంవైపు జుట్టుని కట్టేసిన తాళ్లుకూడా కొన్ని వదులయ్యాయి.\n\"టోర్గో ఫోనాక్” అనేకేకలు వినబడ్డాయి. చిన్న\nచిన్న బాణాలు మొహానికి గుచ్చుకున్నాయి.\nఆడుగున్నర ఎత్తు మంచెమీద ఒహాయన ఎక్కి\nఉపన్యాసం ఇచ్చాడు.\nనాకు ఆకలి వేస్తోందని అతడికి సంజ్ఞలు చేశాను.\nనా ఉద్దేశం అతడికి అర్థమయి వుంటుంది.\nబోలెడుమంది బులి బుల్లి మనుషులు ఆహార\nపానీయాలతో నా దేహం మీదకు ఎక్కసాగారు",
            "book_page_end": 56
        },
        {
            "title": "మార్కోపోలో సాహస యాత్రలు - 1",
            "book_page_start": 49,
            "pdf_page_start": 71,
            "pdf_page_end": 74,
            "author": "చందమామ బృందం",
            "genre": "History/Travelogue",
            "moral": "వర్తకంలోనూ, రాజకీయంలోనూ తెలివితేటలు, ప్రపంచ జ్ఞానం అవసరం.",
            "keywords": [
                "మార్కోపోలో",
                "తాతార్లు",
                "కుబిలాయ్ ఖాన్",
                "వర్తకం",
                "చరిత్ర"
            ],
            "characters": [
                "నికోలో పోలో",
                "మఫియో పోలో",
                "మార్కో పోలో",
                "ఛింఘిజ్ ఖాన్",
                "కుబిలాయ్ ఖాన్",
                "హులగుఖాన్",
                "ఖలీఫా"
            ],
            "locations": [
                "వెనిస్",
                "చీనా",
                "కాతే",
                "మంగోలియా",
                "జార్జియా",
                "బాగ్దాదు"
            ],
            "content": "ఏడువందల ఏళ్ళక్రితం వెనిస్ నగరంలో\nఇద్దరు అన్నదమ్ము లుండేవారు. పెద్దవాడు\nనికోలో పోలో, చిన్నవాడు మఫియో పోలో,\nవారు వర్తకం చేస్తూ అనేక దేశాలు తిరిగారు.\nవారు 1260 లో వర్తకంమీద కాన్స్టాంటి\nనోపుల్ దాకా వెళ్ళి, అక్కడినుంచి తలవని\nతలంపుగా ఏడాదిపాటు ప్రయాణంచేసి\nఎక్కడో చీనాదేశంలో ఉన్న తాతార్ చక్ర\nవర్తి కుబిలాయ్ ఖాన్ వద్దకు వెళ్ళటం తట\nస్థించింది. ఆ కాలంలో యూరపు దేశం\nనుంచి ప్రాచ్య దేశాలకు ఆ విధంగా వెళ్ళిన\nవారెవరూ లేరు.\n\nతాతార్లు మంగోలియా దేశానికి చెందిన\nఒక తెగ. వారు అనాగరికులు. 1206 లో\nవారు తమ పుణ్యక్షేత్రమైన కారకోరం మైదా\nసంలో సమావేశమై తమ నాయకుడుగా\nఛింఘిజ్ ఖాన్ అనే వాణ్ణి ఎన్ను కున్నారు.\nఛంఘిజాఖాన్ పరిపాలన ప్రారంభమైన\nపన్నెండేళ్ళ లోపల వారు చినా ఉత్తర\nప్రాంతంలోని స్వతంత్ర దేశమైన కాతేను\nజయించి ఆక్రమించుకున్నారు. ఆ తరవాత\nవారు ప్రపంచమంతటినీ జయించటానికి\nతీర్మానించుకుని, ఇండోచీనా, ఇండియా,\nఅరేబియా, పశ్చిమ యూరపు తప్ప మిగతా\nయూరపు ఆసియా ఖండాలను జయిం\nచేశారు. ఏ రాజ్యమూ లేకుండా దిగ్విజయా\nనికి పూనుకున్న తాతార్లు రెండు తరాల\nకాలంలో, అదివరకు గాని ఆ తరువాతగాని\nఎవరూ పరిపాలించనంత విస్తృతమైన\nసామ్రాజ్యాన్ని ఏర్పరచుకున్నారు. ఛింఘిజ్\nఖాన్ వారసులకు \"పెద్దఖాను” అన్న\nబిరుదు సంక్రమించింది. కాతే ఆయన కింద\nఉండేది. మిగిలిన సామ్రాజ్యమంతా\nముగ్గురు చిన్న ఖానుల పరిపాలనకింద\nపంచారు. వారు పెద్దఖానుకు లోబడి పాలన\nసాగించారు.\n\nకాతేను పరిపాలించిన పెద్ద ఖానులలో\nకుబిలాయ్ అయిదోవాడు, ఆయన ఛంఘిజ్\nఖాన్ కు మనవడు. ఆయన పోలో సోదరు\nలను గొప్పగా ఆదరించి, వారి ద్వారా\nప్రపంచ రాజ్యాలను గురించి అనేక విష\nయాలు తెలుసుకుని, వారిని రోమునగరంలో\nఉండే పోప్ వద్దకు తన దూతలుగా వెళ్ల\nమని కోరాడు.\n\nపోలో సోదరులు ఇందుకు సమ్మతించి\nప్రయాణమై వచ్చేసరికి పోప్ చనిపోయాడనీ,\nకొత్త పోప్ ఎన్నిక ఇంకా జరగలేదనీ తెలి\nసింది. అందుచేత వారు వెనిస్నగరానికి\nతిరిగి వెళ్లి, అక్కడ కొద్దికాలం ఉండి, పెద్ద\nఖాను కనిపెట్టుకుని ఉంటాడన్న భయంతో\nమళ్లీ కాతేకు ప్రయాణమయారు.\n\nఈ ప్రయాణంలోనే వారివెంట మార్కో\nపోలో బయలుదేరాడు. పోలో సోదరులలో\nపెద్దవాడైన నికొలోకు మార్కో కుమారుడు.\nఈ మార్కో పోలోయే తన తండ్రులవెంట\nకాతేకు వెళ్లి, అక్కడ పదిహేడేళ్లపాటు\nపెద్దఖానుకింద కొలువు చేసి అనంతరం\nస్వస్థలానికి వచ్చి తన ప్రపంచ పర్యటన\nఅనుభవాలు రాసుకున్నాడు.\n\n*\n\nజార్జియాను పరిపాలించే రాజులందరికీ\nడేవిడ్ మాలిక్ (డేవిడ్ రాజు) అని పేరుం\nడేది. ఈ రాజు తాతార్ల సామంతు. జార్జియా\nప్రజలు అందమైనవాళ్ళు మంచి\nయోధులు. అలెగ్జాండరు పడమటి దేశాల\nపైకి దండెత్తిపోతూ జార్జియాగుండా వెళ్ళ\nలేకపోయాడు. ఎందుచేతనంటే అతను\nవెళ్ళవలిసిన దారి ఇరుకైనది; ఒక పక్క\nసముద్రం ఉన్నది, రెండవపక్క ఎత్తయిన\nకొండలూ, అశ్వారోహకులు ప్రవేశించటానికి\nసాధ్యంగాని అరణ్యాలూ ఉన్నాయి. కొండ\nలకూ సముద్రానికి మధ్య 14 మైళ్ళ పొడ\nవున ఉన్న ఈ ఇరుకుదారిన ఎంతమంది\nవచ్చినా కొద్దిమంది సైనికులు ఆటంకపరచ\nవచ్చు. అందుకే అలెగ్జాండరు ఆ దారిన\nవెళ్ళలేకపోయాడు. జార్జియావారు తనపైన\nవచ్చి పడకుండా అలెగ్జాండరు ఇక్కడ ఒక\nబురుజూ, కోటా నిర్మించాడు. దాన్ని ఇనప\nద్వారం అనేవారు.\n\nజార్జియాకు ఉత్తరంగా నల్లసము\nద్రమూ, తూర్పుగా బకూసముద్రమూ,\nఉన్నాయి. ఈ బకూ (కాస్పియన్) సముద్రం\nనిజంగా సముద్రం కాదు, ఒక బ్రహ్మాండ\nమైన సరస్సు; దాని చుట్టుకొలత 2,800\nమైళ్లు, దీనిలో జనం నివసించే లంకలూ,\nఅండమైన నగరాలూ ఎన్నో ఉన్నాయి.\n\nబాగ్దాదులో ముత్యాలకు రంధ్రాలు వేసే\nనిపుణులుండేవారు. ఇండియానుంచి\nముత్యాలు ఇక్కడికి వచ్చి ఇక్కడి నుంచి\nక్రైస్తవ దేశాలకు ఎగుమతి అయేవి. ఇక్కడ\nబంగారు పోగులతోనూ, వెండి పోగులతోనూ\nవస్త్రాలు నేసేవారు. ఆ ప్రాంతాల అంత గొప్ప\nనగరం మరొకటి లేదు. అక్కడ ముస్లిము\nమతధర్మాలే గాక, ఇంద్రజాల విద్యా, ఇతర\nశాస్త్రాలూ నేర్చుకునేవారికి సౌకర్యాలుండేవి.\n\nప్రపంచంలో ఏ వ్యక్తివద్దా లేనంత\nసంపద ఖలీఫావద్ద ఉండేది. 1258 లో ఒక\nసంఘటన జరిగింది. హులగుఖాన్ అనే\nవాడు గొప్ప తాతారు సైన్యంతో బాగ్దాదు\nపైకి దండెత్తి వచ్చాడు. ఇతను మొంగు\nఖాన్ తమ్ముడు. వారు నలుగురు అన్న\nదమ్ములు. వారు కాతేను జయించినాక\nప్రపంచాన్నంతా జయించ బూనుకుని,\nనాలుగు దిశలూ నలుగురూ పంచుకున్నారు.\nదక్షిణదిశ హులగు వంతుకు వచ్చింది.\nఆయన దిగ్విజయం చేసుకుంటూ బాగ్దాదు\nదాకా వచ్చాడు. బాగ్దాదు బలంతో వశం\nకావటం దుర్ఘటమని ఆయన దానిని\nయుక్తితో జయించ నిశ్చయించాడు. ఆయన\nవెంట కాల్బలం కాక, ఇరవైవేల ఆశ్విక\nసైనికులున్నారు; అయినా ఆయన తనవెంట\nచాలా స్వల్ప బలాలున్నట్టు ఖలీఫాకు తోచే\nలాగ చేశాడు. బాగ్దాదు చేరబోయేముందు\nఆయన తన సైనికులలో హెచ్చుమందిని\nదారికి అటూఇటూ గల చెట్ల తోపులలో\nదాచాడు, మిగిలిన సైన్యంతో ఆయన\nబాగ్దాదు ద్వారంపై దాడిచేశాడు.\n\nఖాన్ వెంట ఉన్న సైన్యం చాలా కొద్ది\nపాటిదని ఖలీఫా అలక్ష్యంగా తన బలాలతో\nశత్రువును ఎదుర్కొవచ్చాడు. ఇదిచూచి\nహులగు పారిపోతున్నట్టు అభినయించాడు.\nఖలీఫా బలాలు మోసపోయి శత్రువును\nవెంబడించి, మాటులో చిక్కుకుపోయాయి.\nవారిని హులగుఖాన్ బలాలు చుట్టుముట్టి\nనిర్మూలించేశాయి. బాగ్దాదు నగరంతోబాటు\nఖలీఫాకూడా తాతార్ల వశమయాడు.\n\nతరవాత హులగు ఒక బురుజునిండా\nబంగారం దాచి ఉండటం చూసి నిర్ఘాంత\nపోయాడు. బందీ అయిన ఖలీఫాను తన\nవద్దకు రప్పించి, \"ఖలీఫా, ఈ బంగార\nమంతా ఇలా ఎందుకు పేర్చి పెట్టావు?\nదీనితో ఏంచేద్దా మనుకున్నావు? నిన్ను\nదోచుకోవటానికి నేను సైన్యాలతో వస్తున్నా\nనని ఎరగవా? దీనినంతా నీ సైనికులకూ,\nయోధులకూ పంచిపెట్టి నగర రక్షణ చేయ\nమని ఎందుకు కోరలేదు?” అని అడిగాడు.\n\nదీనికేమనాలో తెలియక ఖలీఫా ఉలకక\nపలకక ఊరుకున్నాడు.\n\n\"నీకు ధనమంటే అంత ప్రీతి గనక\nనీ ధనం నీవే భోజనం చెయ్యి!” అంటూ .\nహులగు, ఖలీఫాను బురుజులో బంధించ\nమనీ, తినేటందుకేమీ ఇవ్వవద్దనీ ఉత్తరువు\nచేశాడు. నాలుగు రోజులపాటు ఆ బురుజు\nలోనే ఉండి అనంతరం ఖలీఫా మరణం\nచాడు. ఆ తరవాత ఖలీఫాలు మరి లేరు.\n—(ఇంకా వుంది)",
            "book_page_end": 52
        },
        {
            "title": "గంగావతరణం (గేయ కథ)",
            "book_page_start": 57,
            "pdf_page_start": 75,
            "pdf_page_end": 78,
            "author": "ఉత్పల సత్యనారాయణాచార్య",
            "genre": "Mythology/Poetry",
            "moral": "పట్టుదలతో కూడిన తపస్సు అసాధ్యమైన లక్ష్యాలను సాధించగలదు.",
            "keywords": [
                "గంగావతరణం",
                "భగీరథుడు",
                "తపస్సు",
                "కపిల మహర్షి",
                "ఊర్వశి"
            ],
            "characters": [
                "అంశుమంతుడు",
                "కపిలర్షి",
                "భగీరథుడు",
                "దిలీప రాజు",
                "దేవేంద్రుడు",
                "ఊర్వశి",
                "బ్రహ్మ",
                "విష్ణుమూర్తి"
            ],
            "locations": [
                "స్వర్గం",
                "భూలోకం",
                "బిందుసరోవరం",
                "వనం"
            ],
            "content": "అని పలికిన మునికి మ్రొక్కి\nఅంశుమంతు డిట్లనియెను :\n\"ఓ మహాత్మ సెలవీయుము\nతామెఱుగని దేదిలేదు.\n\nస్వామీ! మా తండ్రులకిక\nశాంతియెట్లు లభియించును?\nదుర్గతులగు మావారికి\nస్వర్గమెట్లు లభియించును?\n\nఒక ఉపాయ మేదైనను\nఊహచేసి ఆనతిమ్ము\" .\nఅనియడిగిన కపిలర్షియు\nఆలోచన చేసి పలికె :\n\n\"ఒక ఉపాయమున్నదోయి\nఒనరింపగలేరు మీరు\nఇట గంగను పారించిన\nఎల్లరకును శాంతికలుగు.”\n\"గంగ ఎవ్వ”రనె నాతడు\nకపిలర్షియు చెప్పెనిట్లు,\n\"గంగానది విష్ణుమూర్తి\nకాలినుండి జన్మించెను.\n\nబ్రహ్మ తన కమండలమున\nపట్టియుంచుకొనే దానిని\nఆ గంగను ఇటుతెచ్చిన\nఅందఱకును శాంతికలుగు.”\nఅని కపిలుడు చెప్పినంత\nఅంశుమంతు డాత్రముపడి\n\"ఏ విధమున గంగ నిటకు\nతేవలయునొ తెల్పు”డనెను.\n\n\"గంగ నిటకు గొనితెచ్చుట\nకష్టమ్మది ఓ కుమార !\nబహుతపమ్ము చేయవలయు\nబ్రహ్మను మెప్పించవలయు.\nదివి నుండిన గంగానది\nభువి మీదికి ఏతెంచిన\nభూలోకము స్వర్గమగును\nపుణ్యమగును మీవారికి.”\n\nఅని చెప్పిన కపిలర్షికి\nఅతడపుడు మ్రొక్కినాడు\nదీవనలిడి సెలవిమ్మని\nదివ్యర్షిని అడిగినాడు.\n\nఆ మహర్షి దీవనలిడి\nహయమునిచ్చి పంపించెను\nగంగ నిటకు తేవలెనను\nకాంక్షతోడ అతడేగెను.\n\nచతుర్థాశ్వాసము :\nసగరరాజు యజ్ఞమెల్ల\nసంపూర్ణమ్మయి పోయెను\nఅంశుమంతు రాజు జేసి\nఅత డడవుల బడి పోయెను.\n\nఅంత కొంత కాలమునకు\nఅంశుమంతు డడవి కేగి\nబ్రహ్మను మెప్పించ దలచి\nబహుతపమ్ము గావించెను.\n\nఎంతయె తప మతడు చేసె\nఏండ్లు పూండ్లు గడచి పోయె\nబ్రహ్మదేవు డప్పటికిని\nప్రత్యక్షము కాకపోయె.\n\nఅంశుమంతునికి పిమ్మట\nఅతని పుత్రుడగు దిలీప\nరాజు కూడ తపము చేసి\nలాభమ్మును పొందడాయె.\n\nఆ దిలీపరాజు కొడుకు\nఅతనిపేరు భగీరథుడు\nపట్టుదలను విడువనట్టి\nదిట్టతనముగల యోధుడు.\n\nతన పూర్వులు ముక్తి నొంద\nతన తాతల కోర్కె దీర\nగంగ నిటకు తేవలెనని\nగట్టి పట్టు పూనె నతడు.\nతన కొడుకును రాజు చేసి\nవనమునకును పోయినాడు\nబిందుసరోవరము చెంత\nపెద్ద తపము పూనినాడు.\n\nజడలు కట్టె సిగ యంతయు\nవడలిపోయె ఒళ్ళంతయు\nరోజురోజు కతడు దివ్య\nతేజముతో మెఱసిపోయె !\n\nఅన్నపానములను వదలె\nకన్నుగవను విప్పడాయె\nదినదినమున కతడు దివ్య\nతేజముతో మెఱసిపోయె!\n\nమండుటెండలోని తపమె\nమంచులోని తపమె తపమే!\nజడివానలలోన తపమె\nచలిగాడ్పుల తపమె తపమె!\n\nతప మాతని రూపు దాల్చె\nతపము రూప మత డయ్యెను\nఎపుడు తపమె ఎపుడు తపమె.\nతపము! తపము ! తపము ! తపము !\n\nఅతని తపమునకు స్వర్గము\nట్టుడికినయ ట్టుడికెను\nతలకు భయ మయ్యెను\nంద్రుడు అదిరిపడెను !\nపావనమగు గంగానది\nపంపించము భువి మీదికి\nమావారిది గంగానది\nమానవులకు దుర్లభ మది.\n\nఅని తలంచి దేవేంద్రుడు\nతనదు సభకు రమ్మటంచు\nఊర్వశియను అప్సరసకు\nఉత్తరువును పంపించెను.\n\nఅందాలకు నెలవైనది\nఅప్సరసలలో చిన్నది\nఒయ్యారపు నడకలతో\nఊర్వశి అరుదెంచినయది.\nదేవేంద్రుని కామె మ్రొక్కి\n\"దేవపతీ! ఏమి ఆజ్ఞ\nసెలవిమ్మని అడిగినంత\nచెప్పె నిట్లు దేవేంద్రుడు :\n\n\" బిందుసరసు చెంత నొకడు\nపెద్ద తపము పూనినాడు\nవలపుల గొలిపించి నీవు\nవాని తపము చెఱపి రమ్ము.”\n\n'చిత్త'మంచు నామె మరల\nచేతులు జోడించి మ్రొక్కి\nఆ క్షణమున అచ్చోటికి\nహంసవోలె ఎగిరిపోయె.\n\nబిందుసరమునం దెల్లెడ\nఅందమ్ములు ఇనుమడించే\nవన మెల్లను విరియ బూచి\nకనులపండు గయ్యె నపుడు !\n\nతీవ తీవ పూలు పూచె\nపూవు పూవు పొళ్ళు రాల్చె\nకొమ్మకొమ్మ కోయిలమ్మ\nకోకోయని కూయసాగె!\n\nఆపు డూర్వశి ఏతెంచెను\nతపసి రూపు పరికించెను\nగజ్జెలు ఘలుఘల్లనంగ\nకాలు కదిపి నర్తించెను.\n\nభగీరథుడు కనులు మోడ్చి\nబ్రహ్మను ధ్యానించుచుండె\nఅతని యెదుట నామె సొగసు\nఅడవి గాయు వెన్నె లాయె!\n\nఆట నాపి ఊర్వశి యొక\nపాట బాడ సాగించెను\nచెవిటికి సం కూదినట్లు\nచివర కదియు వ్యర్థమాయె!\n\nఆడి యాడి అలసి సొలసి\nపాడి పాడి ఆ యూర్వశి\nకొప్పులోని దండ తీసి\nకోపముతో విసరివైచె. (సశేషం)",
            "book_page_end": 60
        }
    ],
    "statistics": {
        "total_stories": 10,
        "author_counts": {
            "చందమామ బృందం": 6,
            "భాసనాటక కథ": 1,
            "ఆర్. కామేశ్వరరావు": 1,
            "జి. సత్యనారాయణరావు": 1,
            "ఉత్పల సత్యనారాయణాచార్య": 1
        },
        "genre_counts": {
            "Mythology": 1,
            "Fantasy/Action": 1,
            "Historical Drama": 1,
            "Fable": 2,
            "Historical Fiction": 1,
            "Action/Drama": 1,
            "Adventure/Cartoon": 1,
            "History/Travelogue": 1,
            "Mythology/Poetry": 1
        }
    }
}