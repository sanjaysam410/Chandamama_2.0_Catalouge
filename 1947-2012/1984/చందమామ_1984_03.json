{
    "book_id": "చందమామ_1984_03",
    "stories": [
        {
            "title": "అబద్ధం మీడ అబద్ధం",
            "book_page_start": 7,
            "pdf_page_start": 7,
            "pdf_page_end": 10,
            "author": "బొమ్మిడి అచ్చారావు",
            "genre": "నీతి కథ",
            "moral": "ఒక అబద్ధాన్ని కప్పిపుచ్చడానికి మరెన్నో అబద్ధాలు ఆడవలసి వస్తుంది. అబద్ధం నిప్పులాంటిది.",
            "keywords": [
                "అబద్ధాలు",
                "జమీందారు",
                "నౌకరు",
                "నిజాయితీ",
                "చిక్కులు"
            ],
            "characters": [
                "గోవిందుడు",
                "జమీందారు",
                "ముసలి నౌకరు"
            ],
            "locations": [
                "మాధవరం"
            ],
            "content": "మాధవరం జమీందారు దగ్గిర, గోవిందుడనే పని కుర్రవాడుండేవాడు. వాడి తండ్రి జమీందారు వద్ద నౌకరీ చేస్తూ, గోవిందుడింకా పసివాడుగా వుండగానే హఠాత్తుగా చనిపోయాడు. వాడికి తల్లి తప్ప, దగ్గర బంధువులంటూ ఎవరూ లేరు. జమీందారు వాడి మీద జాలిపడి దివాణంలోనే పెంచి పెద్దచేసి, వాడికి తండ్రి నౌకరీ యిచ్చి, చాలా దయగా చూస్తూండేవాడు. వాడికి ఇప్పుడు పద్ధెనిమిదేళ్ళ వయసు.\nఒకసారి జమీందారు గోవిందుడికి ఒక పని అప్పగించాడు. ఆయన కుమార్తెకు రాబోయే పౌర్ణమినాడు పక్క ఊరి జమీందారు కొడుకుతో నిశ్చితార్థం జరపవలసివున్నది. అయితే, కారణాంతరాల వల్ల, ఆ ముహూర్తం విదియ నాటికి వాయిదా పడింది. ఆ విషయం కాబొయ్యే వియ్యంకుడికి చెప్పి రమ్మని జమీందారు, గోవిందుడికి చెప్పి, బస్తీలో ఏదో పని వుండి వెళ్ళాడు.\nగోవిందుడు పక్క ఊరుకు ప్రయాణం అవుతూండగా, ముందు దివానూ, తరవాత రాణివాసంలోని వాళ్ళూ, రకరకాల పనులు చెప్పారు. దానితో వాడికి సూర్యాస్తమయం యింకొక గంటలో వున్నదనగా తీరుబాటు చిక్కింది.\nవాడు పెళ్ళి కొడుకు వాళ్ళ ఊరు పోయి, సంగతి చెప్పి, దారీ డొంకా సరిగా లేని అక్కడి నుంచి చీకట్లో తిరిగి రావడం సాధ్యపడే పని కాదు. కాని, యజమాని చెప్పింది ముఖ్యమైన పని గనక వెళ్ళక తప్పదు.\nగోవిందుడు ఏమి చేయడమా అని ఆలోచిస్తున్నంతలో, ముసలి నౌకరొకడు సంగతి తెలుసుకుని “పురుగూ పుట్రా - చీకటి ప్రయాణం ఎందుకు పెట్టుకుంటావు? నిశ్చితార్థానికి యింకా నాలుగు రోజులు గడువుంది. రేపు ఒంట్లో బాగో లేదని సెలవు తీసుకుని, ఊరు వెళ్ళిరా. బస్తీ నుంచి తిరిగి వచ్చి రాత్రికి బాబుగారడిగితే కబురు అందజేశానని చెప్పు, స రిపోతుంది,\" అని సలహా యిచ్చాడు.\nఈ సలహా గోవిందుడికి బాగా నచ్చింది. రాత్రి జమీందారు. బస్తీనుంచి వస్తూనే గోవిందుణ్ణి వార్త అందజేశావా అని అడిగాడు.\n\"అందించానండయ్యా.\" అన్నాడు గోవిందుడు.\n\"వారింట్లో ఎవరికైనా చెప్పావా ? జమీందారు గారికే చెప్పి వచ్చావా?\" అని అడిగాడు జమీందారు.\n\"జమీందారుగారికే చెప్పి వచ్చాను,\" అన్నాడు గోవిందుడు.\n\"దానికి ఆయనేమన్నారు?'' అన్నాడు జమీందారు.\n“అలాగే న ని చెప్పమన్నారయ్యా..\" అని జవాబిచ్చాడు గోవిందుడు.\n\"వారి ఊరు వెళ్ళేదారిలో వున్న వాగు పొంగిందట. ఎ లా వెళ్ళగలిగావు ?\" అన్నాడు జమీందారు.\nగోవిందుడు ఏమాత్రం తొణక్కుండా, \"నాకు ఈత వచ్చుగదా, వాగు ఈది వెళ్ళాను. వచ్చేటప్పుడు బల్లకట్టు మీద దాటానయ్యా,\" అన్నాడు.\nజమీందారు తలాడించి, \"జమీందారు గారి అబ్బాయి, వాళ్ళ మేనమామల ఊరు నుంచి నిన్న తిరిగి వస్తాడని చెప్పారు. వచ్చేశాడా ?\" అని అడిగాడు.\n\"వచ్చేశారండి. ఎప్పుడు తిరిగొచ్చారో తెలియదు గాని, వచ్చి ఇంట్లో వున్నా రండి.\" అని జవాబిచ్చాడు గోవిందుడు.\n\"అలాగా ! జమీందారుగారి పెరటి గోడ పక్కన వున్న మామిడిచెట్టు పూత పట్టిందిరా, గోవిందూ?'' అని ప్రశ్నించాడు జమీందారు.\nఅది మామిడి చెట్లు పూత వేసే కాలం కావడంతో, గోవిందుడు తడుముకోకుండా, \"ఇప్పుడిప్పుడే పూత కొస్తున్నది. బాబు గారూ,\" అనేశాడు.\nగోవిందుడికి యిలా అబద్ధాలు చెప్పు కుంటూ పోవలసి రావడం సంకటంగానే వున్నది. ఇంతటితో యజమాని తనను వదలితే బావుండును అనుకున్నాడు. కాని జమీందారు అందుబాటులో వున్న కుర్చీలో కూర్చుంటూ. \"వారి ఎల్లావుకు. మధ్య నలతగా వున్నదని విన్నాను. ఇప్పు డెలా వుందిరా ?\" అని అడిగాడు.\nగోవిందుడికి వెంటనే ఏం జవాబివ్వాలో తోచింది కాదు. కాని, జమీందారంతటి వాడు ఆవుకు వైద్యం చేయించలేక పోతాడా, అది బతక్క పోతుందా అన్న ధైర్యంతో వాడు, '' ఇప్పుడు రోగం కుదిరి బావున్నదయ్యా.'' అని జవాబిచ్చాడు.\nఆ జవాబుతో జమీందారు చిన్నగా నవ్వి, “ఇంతకూ భోజనం చేశావట్రా, గోవిందూ ?'' అన్నాడు.\nవాడికి ఆ సమయంలో బాగా ఆకలిగా వున్నది. తనిప్పుడు ఆ జమీందారుగారి ఇంట్లో భోజనం చెయ్యలేదంటే, ఆయన్ను ' కించపరిచినట్టవుతుంది.\nఇలా ఆలోచించి వాడు, \" వియ్యాల వారు తృప్తిగా భోజనం పెట్టారండయ్యా. ఇక యింటికి పోతాను సెలవిప్పిస్తే!\" అన్నాడు.\nగోవిందుడుకి యింకా అబద్ధాలాడ వలసివస్తుందేమో అని భయం పట్టు కున్నది.\nజమీందారు, వాడి ముఖంకేసి సూటిగా చూస్తూ, ''అబద్ధాలాడడం ఎప్పటి నుంచి నేర్చావురా, గోవిందా ?” అని అడిగాడు.\nఈ ప్రశ్నతో వాడు, తాను అబద్ధాలాడు తున్నట్లు జమీందారుకు తెలిసిపోయిందని గ్రహించాడు. వాడికి భయంతో దడపుట్టు కొచ్చింది.\nజమీందారు శాంతంగా నవ్వి, \"ఒరే వెళ్ళలేక పోయివుండవచ్చు. ఆ సంగతి నాకు చెబితే, రేపు వెళ్ళమనే వాణ్ణికదా ! ఆ మాత్రానికి అబద్ధం చెప్పడం దేనికి ? ఒక అబద్ధం కప్పిపుచ్చడానికి, అబద్ధం మీద అబద్ధం ఆడవలసి వస్తుంది. ఈ సంగతి యిప్పటికి నీకు తెలిసి వచ్చి వుండాలి,'' అన్నాడు.\nగోవిందుడు చిన్నగా వణుకుతూ, తల వంచుకు వుండిపోయాడు.\n\"ఈ సాయంత్రం జమీందారుగారు, నాకు బస్తీలో కనిపించారు. ముహూర్తం మార్పు గురించి ఆయనకు చెప్పాను. ఆయన ఇంట్లో వున్నారని అబద్ధం చెప్పావు. వాగు పొంగిందంటే, నిజమే ననుకుని మరొక అబద్ధం ఆడావు. అది పూర్తిగా ఎండిపోయి వున్నదన్న సంగతి నీకు తెలియదు, అవునా?\" అని అడిగాడు జమీందారు.\n\" తెలీదు బాబుగారూ! ఆ వాగుకేసి వెళ్ళి చాలా రోజులైంది.'' అన్నాడు గోవిందుడు బొంగురుపోయిన గొంతుతో.\nజమీందారు ఆ జవాబుకు పెద్దగా నవ్వి \"జమీందారుగారి అబ్బాయి, ఇంకా మేనమామల ఇంటినుంచి తిరిగి రాలేదు. ఇకపోతే, జమీందారుగారి పెరట్లో మామిడి చెట్టనేదే లేదు. అక్కడ వున్నది ఒక వేపచెట్టు మాత్రం. ఇలాగే, ఎల్లావుకు జబ్బు చెయ్యడం వగైరా,\" అన్నాడు.\nగోవిందుడు వంచిన తల ఎత్తలేదు.\nజమీందారు కుర్చీలోంచి లేస్తూ, \"గోవిందా, యిక ఏనాడూ అబద్ధద్ లాడకు. అబద్ధం నిప్పులాంటిది. ఈనాడు కాకున్నా, రేపయినా బయట పడుతుందని మరిచిపోకు,\" అన్నాడు.\nగోవిందుడు చేతులు జోడించి, \"క్షమించండయ్యా! ఇక్కడి ఇంటి పను లతో బాగా ఆలస్యమయింది. తమరు వెళ్ళ నందుకు కోప్పడతారని అబద్ధం ఆడాను. ఇంకెప్పుడూ అబద్ధం చెప్పను, బాబు గారూ!\" అన్నాడు.\n“సరే ! పోయి అమ్మగారినడిగి అన్నం పెట్టించుకు తిను,\" అన్నాడు జమీందారు.",
            "book_page_end": 10
        },
        {
            "title": "ముగ్గురు దొంగలు",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "జానపద కథ",
            "moral": "దుర్మార్గులకు ఎప్పుడూ తాత్కాలిక విజయమే దక్కుతుంది. సత్యం, ధర్మం చివరకు విజయం సాధిస్తాయి.",
            "keywords": [
                "సోదర ద్రోహం",
                "ఓడసరంగు",
                "మాయా సంచీ",
                "పశ్చాత్తాపం",
                "అదృష్టం"
            ],
            "characters": [
                "పింగళుడు",
                "జీవదత్తుడు",
                "లక్షదత్తుడు",
                "ఓడసరంగు",
                "పింగళుడి తల్లి",
                "భల్లూకకేతుడు"
            ],
            "locations": [
                "అవంతీ నగరం",
                "సముద్రతీరం"
            ],
            "content": "[పింగళుడు తన తల్లి ద్వారా అన్నలు ఆమెను పెట్టిన హింసలు తెలుసుకున్నాడు. కాని, అన్నలు దొంగ ఏడ్పులు ఏడుస్తూ వచ్చేసరికి, సోదరప్రేమకొద్దీ వారిని యింట్లోకి ఆహ్వానిం చాడు. వాళ్ళిద్దరూ పింగళుడు తెచ్చిన ఆస్తికోసం, అతణ్ణి ఒకానొక ఓడసరంగుకు బానిసగా అమ్మేందుకు కుట్రపన్ని, ఆ పథకం ప్రకారం సరంగును కలుసుకున్నారు. తరవాత—]\nజీవదత్తుడు తన తమ్ముణ్ణి గురించి చెప్పినదంతా విని ఓడసరంగు, చేతులు బారచాచి వికటంగా నవ్వాడు. దాని అంతరార్థమేమిటో తెలీక, జీవదత్తుడూ, లక్షదత్తుడూ కళవెళ పడిపోయి ముఖ ముఖాలు చూసుకున్నారు.\nఓడసరంగు కొంచెం సేపు ఆలోచిస్తూ వూరుకుని, తరవాత జీవదత్తుడి కళ్ళల్లోకి గుచ్చి చూస్తూ, \"నువు చెప్పేదంతా నిజమేనా ? నిజంగా మీ తమ్ముడు పింగ ళుడు అనేవాడు, మిమ్మల్ని, మీ తల్లినీ హింసిస్తున్నాడా? నా దగ్గిర అబద్ధాలు పనికిరావు.\" అన్నాడు.\n\"నిజం, సరంగూ, నిజం ! మా అన్న చెప్పిందాంట్లో ఆవగింజంత అబద్ధం కూడా లేదు. ఇంతకాలం నుంచీ పరమ దుష్టుడైన మా తమ్ముడు పెట్టే బాధలను మేము ఎలా భరించుకు వస్తున్నామో ఆ పరమాత్ముడికే ఎరుక!\" అన్నాడు లక్షదత్తుడు దీనంగా.\nఓడసరంగు మరోసారి ఆ అన్నదమ్ముల ముఖాలను పరీక్షగా చూసి, తల వూపుతూ, \"అయితే మీ తమ్ముణ్ణి కొనేందుకు నాకు ఏమీ అభ్యంతరం లేదు. వాణ్ణి నా పడ వల్లో కళాసుగా రెండు మూడేళ్ళు వుంచి, వాడి తిక్క కుదిరి దారికి రాగానే, తిరిగి మీ యింటికి పంపేస్తాను. సరా?\" అన్నాడు.\n\"అయ్యా, మీ పుణ్యం ఉంటుంది. ఆ పని మాత్రం చేయకండి!'' అంటూ జీవదత్తుడు అదిరిపడ్డాడు. \"అసలే వాడు పరమదుర్మార్గుడు. అటువంటివాణ్ణి మీరు రెండు మూడు సంవత్సరాల తరవాత తిరిగి యింటికి పంపితే-వాడు తప్పక మా ప్రాణాలూ, మా తల్లి ప్రాణాలూ తీస్తాడు. వాడి పగ తాచుపాము పగ అనుకోండి !\" అన్నాడు.\n\"అలా అయితే, వాణ్ణి నాకు బానిసగా అమ్మేందుకు మీతోపాటు, మీ తల్లి కూడా ఒప్పుకుంటుందా? తరువాత రాజుగారి దగ్గర నా మీద వ్యాజ్యం చేస్తే లాభం లేదు. ఆలోచించుకు చెప్పండి.\" అన్నాడు సరంగు.\nజీవదత్తుడూ, లక్షదత్తుడూ దూరంగా వెళ్ళి ఏదో రహస్యంగా మాట్లాడుకున్నట్టు నటించి, తరవాత సరంగుతో వినయం పుట్టిపడేలా యిలా అన్నారు :\n\"అయ్యా. సరం గూ ! అన్ని సంగతులూ మా అమ్మతో మాట్లాడే వచ్చాం. ఆమె వుద్దేశం కూడా ఏదో విధంగా వాణ్ణి యింట్లోనుంచి బయటికి పంపమనే. ఎంత కన్నకొడుకైనా వాడి దుర్మార్గాన్ని సహించే ఓర్పు యిక ఆమెకు లేదు. అలా అని ఆమెకై ఆమె తన నోటిమీదుగా వాణ్ణి బానిసగా తీసుకుపొమ్మని మీతో చెప్పలేదు. అందుకే మేం వచ్చాం !''\n\"అలాగా, సరే! వాణ్ణి యీ సాయంత్రం సూర్యాస్తమయం వేళకు ఏదో వంక పెట్టి సముద్రతీరానికి తీసుకురండి. తరవాత పని నేను చూసుకుంటాను. ఇదిగో వాడికి నేనివ్వదలుచుకున్న ఖరీదు.\" అంటూ సరంగు వంద మొహరీలు జీవదత్తుడికి యివ్వబోయాడు.\nజీవదత్తుడు. సరంగు యివ్వచూపిన డబ్బు తీసుకోకుండా: \"అయ్యా. వాణ్ణి మేము సముద్రతీరానికి తీసుకురాగలగడం సాధ్యమయే పని కాదు. వాడిలో వంద నక్కలకుండే జిత్తులూ. ఎనభై ఎను బోతుల బలమూ వుంది. కనక, మీరే యీ రాత్రికి మా యింటికి వచ్చి వాణి ఎలాగో చేజిక్కించుకోండి.\" అన్నాడు.\nజీవదత్తుడి భయం చూసి సరంగు బిగ్గరగా నవ్వాడు. “వాడి జిత్తులూ, ఎనభై ఎనుబోతుల బలమూ నా దగ్గిర ఉప్పు గల్లుక్కూడా మారవు. ఆఖరికి రాక్షసుణ్ణ యినా, కంటికి కనబడి చేతికి అందితే, కాళ్ళకూ మెడకూ ఇనపగొలుసులు తగిలించి, నా ఓడలో కళాసుపని చేయిస్తాను. సరే, రాత్రికి మరిద్దరు కళా సుల్ని వెంటబెట్టుకుని మీ యింటికి వస్తాను. మీ యిద్దరూ సర్వసిద్ధంగా వుండండి,\" అన్నాడు.\n\"వెయ్యి నమస్కారాలు. మీ సహా 'యానికి చాలా కృతజ్ఞులం!'' అంటూ జీవదత్తుడూ, లక్షదత్తుడూ ఓడసరంగు యిచ్చిన నూరు మొహరీలూ తీసుకుని, పట్టరాని ఆనందంతో యింటికి బయలు దేరారు.\n\"ఇప్పుడు మనం పింగళుడికి అను మానం కలక్కుండా వుండే విధంగా ఏదైనా యుక్తి పన్నాలి. సరంగు మరిద్దరు కళానుల్ని వెంటపెట్టుకుని మనింటి కి రావటం వాడికి అనుమాన కారణం కావొచ్చు!\" అన్నాడు లక్షదత్తుడు.\n'ఓఁ, అలాంటి భయం ఏమీ లేదు. దానికి అవసరం అయిన ఉపాయం ముందే ఆలోచించి వుంచాను,\" అంటూ జీవదత్తుడు ఓసారి చుట్టూ కలయచూసి, లక్షదత్తుడి చెవిలో రహస్యంగా చెప్పాడు.\nలక్షదత్తుడు పెద్దగా నవ్వుతూ చప్పట్లు చరిచి గంతులేస్తూ, \"అన్నా, నువ్వు బుద్ధికి బృహస్పతిని మించినవాడివి, నాకు తెలుసు ! పింగళుడు తెచ్చిన డబ్బు మ న ద యి నప్పుడు. భాగాల్లో నాకేమీ అన్యాయం చేయవుగదా ?” అన్నాడు.\n\"అన్యాయమా, ఛ ఛ, సోదరుణ్ణి చూస్తూ చూస్తూ ఎలా మోసపుచ్చు తానురా ? అది మన వంశంలోనే లేదు గదా !'' అన్నాడు జీవదత్తుడు.\nఅన్నదమ్ము లిద్దరూ నవ్వుతూ, కేరిం తలు కొడుతూ యింటిని సమీపించి, వాకిట్లో పింగళుణ్ణి చూడగానే, ముఖాల మీద ఎక్కడలేని విచారాన్నీ తెచ్చి పెట్టుకుని అతణ్ణి సమీపించారు.\nపింగళుడు వాళ్ళ వాలకం చూసి. \"అన్నల్లారా ఎందుకు అంత విచారంగా వున్నారు? ఏం జరిగింది ?\" అని అడి గాడు.\nజీవదత్తుడు బొంగురుపోయిన గొంతు పెట్టి, “మరేం లేదు, తమ్ముడూ! ఇవ్వాళ. దారంట వస్తూంటేమా పాత స్నేహితుడు ఒక ఓడసరంగు కనిపించాడు. అతడు ఈ పట్టణానికి ఏదో వ్యాపారం మీద వచ్చాడట. లోగడ అతడు మా ఇద్దరికీ అనేకసార్లు తన విడిదిలో ఆతిథ్యం యిచ్చి ఎంతో గౌరవించాడు. కాని, బదులుగా అతడికి ఈనాటివరకూ మేము ఆతిథ్యం ఇవ్వలేకపోయాం. మేము పుట్టుదరి ద్రులం గదా ?'' అన్నాడు.\n\"అన్నా మీ స్నేహితుడు నా స్నేహి తుడు కాకుండా పోతాడా? మనం ఇప్పుడు దరిద్రులం ఏమీ కాదు. కావాలంటే అవంతీనగరంలో వున్న ప్రతి ఒక్కరికీ మనం రోజూ సంతర్పణ చేయగలం. మీ స్నేహితుడైన ఓడసరంగును అనుచరు లతో కూడా, ఈ రాత్రి మన యింటికి విందుకు ఆహ్వానించండి! కావాలంటే విడిది కూడా యిక్కడే ఏర్పాటు చేద్దాం.\" అన్నాడు పింగళుడు.\n\"నిజమా, తమ్ముడూ నిజమా ?\" అంటూ అన్నలిద్దరూ ఎక్కడలేని సంతో షాన్ని నటిస్తూ పింగళుణ్ణి ప్రశ్నించారు.\n\"నిజం. మీ స్నేహితుణ్ణి తప్పక తీసుకురండి. మన ఇంట్లో మంచి విందు ఏర్పాటు చేద్దాం!\" అన్నాడు పింగళుడు సంతోషంగా.\n\"సరే, అయితే ఇప్పుడే ఈ సంగతి మా స్నేహితుడితో చెప్పివస్తాం!'' అంటూ జీవదత్తుడూ, లక్షదత్తుడూ తిరిగి పట్టణం లోకి బయలుదేరారు.\nవాళ్ళిద్దరూ ‘సూర్యాస్తమయం వరకూ జూదగృహాల్లోనూ, పానశాలల్లోనూ కాలం గడిపి, చీకటి పడగానే సరంగు విడిదికి వెళ్ళి, అతణ్ణి బయలు దేర మన్నారు. సరంగు చాలా సంతోషించి, బలశాలులైన ఇద్దరు కళాసుల్ని వెంటబెట్టుకుని అన్న దమ్ముల వెంట బయలుదేరాడు.\nసరంగుకూ, అతడి అనుచరులకూ పింగళుడు హృదయ పూర్వక మైన స్వాగతం యిచ్చాడు. వాళ్ళందరూ ఒక గదిలో సుఖాసీనులైన తరువాత పింగ ళుడూ, తల్లీ కలిసి మహత్తుగల సంచి నుంచి రకరకాల పదార్థాలూ, పానీయాలూ తీసి వాళ్ళకు వడ్డించారు. సరంగుకు మాత్రం సంచీని గురించిన రహస్యం ఏమీ తెలియదు. జీవదత్తుడూ, లక్ష దత్తుడూ తన కిలాంటి మర్యాదలు చేస్తున్నారని అతడు భావించాడు.\nరాత్రి బాగా పొద్దుపోయే వరకూ అందరూ కులాసాగా కబుర్లాడుతూ కాలం గడిపారు. పింగళుడు నిద్రమత్తుతో జోగు తున్నప్పుడు, హాఠాత్తుగా మీద పడి అతణ్ణి బంధించి పట్టుకుపోవాలని సరంగు ఎత్తు వేశాడు. కానీ, ఎంతకీ పింగళుడు నిద్ర మత్తు లక్షణాలు కనబరచక. ఎంతో ఉత్సాహంగా కథలూ, కబుర్లూ చెప్పే స్తున్నాడు.\nఇక యిలా కాలం వృథాపుచ్చటం మంచిది కాదని నిర్ణయించుకుని సరంగు తన అనుచరులకూ, జీవదత్తుడికీ లక్ష దత్తుడికి సౌజ్ఞచేశాడు. వెంటనే అందరూ మూకుమ్మడిగా పింగళుడి మీద పడ్డారు. కొందరు అతడి కాళ్ళూ చేతులూ కదల కుండా పట్టుకున్నారు. జీవదత్తుడూ, లక్ష దత్తుడూ అతడు కేకలు పెట్టకుండా నోట్లో గుడ్డముక్కలు కుక్కారు.\nపింగళుడు మొదట ఆశ్చర్యపడి నిశ్చేష్టుడయినా, ఆ వెంటనే తెప్పరిల్లి. తనను బంధించేవాళ్ళ నుంచి విడిపించు కునేందుకు గట్టి ప్రయత్నం చేశాడు. కాని తాను ఒకడు. తనను బంధించ చూసేవాళ్ళు అయిదుగురు! వెంటనే అతడికి తన సేవకుడైన భల్లూకకేతుడు గుర్తుకు వచ్చాడు. ఎలాంటి కష్టంలో వున్నా సరే, ఒకానొక మంత్రం ఉచ్చరిస్తే తను మరు నిమిషాన సహాయానికి వస్తా నని, అతడు పింగళుడికి ఒక మంత్రం చెప్పి వున్నాడు. కాని, ఆ కష్ట సమయంలో ఎంత బుర్ర బద్దలు కొట్టుకున్నా. ఆ మంత్రం పింగళుడికి స్ఫురించలేదు.\nఅతడు నిస్సహాయంగా అన్నల కుట్రకు . లోనై, ఓడసరంగుకు బానిసగా చిక్కి పోయాడు.\nపక్కగదిలో నిద్రిస్తున్న తల్లికి యివేమీ తెలియవు. పింగళుణ్ణి కాళ్ళూ, చేతులూ కట్టెం తరవాత కళాసులు యిద్దరూ కలిసి అతణ్ణి దుంగలాగా భుజం మీద వేసుకుని తమ యజమాని సరంగు వెనక బయటికి నడిచారు. జీవదత్తుడూ, లక్షదత్తుడూ కూడా వాళ్ళ వెనక సముద్రతీరం వరకూ వెళ్ళి, ఓడ సరంగుతో, \"అయ్యా, మావాణ్ణి మాత్రం ఎట్టి పరిస్థితులలోనూ వదల కండి. వాడు విషసర్పం! ఆ సంగతి మీకు లోగడే మనవి చేసుకున్నాం గదా?\" అన్నారు.\n\"విషసర్పం నోరు బిగించాం. ఇక ఆ కోరలు లేకుండా చేయటం ఎలాగో కూడా నాకు తెలుసు. నా పడవలో ఒకసారి తెడ్డువేసే యినప కమ్మీకి అతణ్ణి గొలు సుతో బిగించానంటే, ఆ పరమేశ్వరుడు కూడా అతణ్ణి అక్కడ నుంచి కదిలించ లేడు.\" అన్నాడు సరంగు.\nజీవదత్తుడూ, లక్షదత్తుడూ సరంగుకు ఒకటికి రెండుసార్లు కృతజ్ఞత చెప్పుకుని యింటికి వచ్చారు. అప్పటికి యింకా తెల్లవారనందున కాసేపు నిద్రపోతున్నట్టు నటించి, తెల్లవారగానే ఆదుర్దాగా తల్లి వద్దకు వెళ్ళి ఆమెను నిద్రలేపి, \"అమ్మా, పింగళు డెక్కడ ?\" అని అడిగారు.\nతల్లి వాళ్ళకేసి అమాయకంగా చూసి, \"ఏం, ఎందుకంత ఆదుర్దాపడుతున్నారు? వాడి గదిలో నిద్రపోతున్నాడే మో చూడండి.\" అన్నది.\n\"గదిలో లేడు. ఇంట్లో మరెక్కడా వున్న జాడ కూడా లేదు.\" అన్నాడు జీవదత్తుడు.\nఆ మాటలతో తల్లికి ఎక్కడలేని భయమూ పట్టుకున్నది. ఆమె హడావిడిగా మంచంలోంచి లేచి యిల్లంతా కలయ వెతికింది. ఆమె ఆదుర్దా గమనించిన జీవదత్తుడు, 'అమ్మా. నా కొక అను మానం కలుగుతున్నది. తమ్ముడు రాత్రి మన యింటికి వచ్చిన ఓడసరంగుతో కలిసి సముద్ర ప్రయాణానికి వెళ్ళి వుంటాడేమో!'' అన్నాడు అమాయకంగా.\n\"అంతే జరిగి వుండొచ్చు. ఏదో ఒక ద్వీపంలో పెద్ద పాడుబడిన కోటలు వున్నా యనీ, వాటి పునాదుల్లో గొప్ప నిధులు వున్నాయనీ సరంగు మనవాడితో చెపుతు న్నాడు. అలాటివాటిని బయటికి లాగ టంలో నాది అందెవేసిన చేయి, అని పింగళుడు అంటున్నాడు.\" అన్నాడు. లక్షదత్తుడు.\nఅమాయకురాలైన తల్లికి యిందులో కొంత సత్యం వున్నట్టు తోచింది. ఆమె నిస్పృహగా చేతులు జోడించి \"అవును, నాయనలారా ! పింగళుడు ఎప్పుడూ అదృష్టవంతుడే! వాడి న్యాయబుద్ధి, సన్మార్గవర్తనే వాణ్ణి అన్ని ఆపదలనుంచీ కాపాడుతుంది. నా తండ్రి త్వరలోనే తిరిగివస్తాడు!'' అంటూ దేవుణ్ణి ప్రార్థిం చింది.\nతల్లి ప్రవర్తన దుష్టులైన కొడుకు లిద్దరికీ పట్టరాని ఆగ్రహం తెప్పించింది. వాళ్ళు తల్లికేసి వికటంగా నవ్వి, “వాడు బుద్ధిమంతుడూ, మేము దుష్టులమూనన్న మాట ? మొదటినుంచీ నువ్వు వాడి మీద పక్షపాతం కనబరుస్తున్నావని మాకు తెలుసు. ఇక యీ యింట్లో మేం క్షణం వుండం. నాన్న వదిలిపోయిన ఆస్తి ఎక్కడ వుందో వెతికి ఎత్తుకుపోతాం,\" అంటూ బయలుదేరారు.\nతల్లి వాళ్ళను వారిస్తూ, “మీ నాన్న సంపాయించిన ఆస్తి యావత్తూ, మీరు ఎప్పుడో తగలవేశారు. ఈ యింట్లో యిప్పుడున్న డబ్బంతా పింగళుడు కష్టించి సంపాయించుకున్నదే,” అన్నది.\nఆ మాటల్తో అన్నద మ్ము లిద్దరూ ఉగ్రులైపోయి, తల్లిని నానా తిట్లూ తిట్టి, పింగళుడు మహా మంత్రవేత్త అయిన పద్మ పాదుడి నుంచి తెచ్చి దాచిన ధనమూ, మహత్తుగల సంచీ వెతికి బయటకి లాగారు. —(ఇంకావుంది)",
            "book_page_end": 18
        },
        {
            "title": "శ్రామణుడి కథ",
            "book_page_start": 19,
            "pdf_page_start": 19,
            "pdf_page_end": 23,
            "author": "చందమామ బృందం",
            "genre": "బేతాళ కథ",
            "moral": "తన అభివృద్ధికి నిజమైన మార్గాన్ని గుర్తించి, కఠిన సత్యాన్ని చెప్పేవారి సలహాలను పాటించాలి. అల్ప సంతోషాలకు లొంగరాదు.",
            "keywords": [
                "కవిత్వం",
                "రాజాశ్రయం",
                "జ్ఞానదాహం",
                "సలహా",
                "వివేకం"
            ],
            "characters": [
                "విక్రమార్కుడు",
                "బేతాళుడు",
                "చంద్రపాలుడు",
                "శ్రావణుడు",
                "శంకరానందుడు",
                "విశాలుడు"
            ],
            "locations": [
                "కాంభోజ దేశం",
                "కాశీ",
                "కోసల"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టుపై నుంచి శవాన్ని దించి, భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \"రాజా, ఈ భయంకరమైన శ్మశానంలో, యింత రాత్రివేళ నువ్వు పడుతున్న శ్రమ అంతా వృథా అయ్యే అవకాశం లేకపోలేదు. అలా జరిగిననాడు, నువ్వు ఎవరి మీద ఆగ్రహించీ ప్రయోజనం వుండదు. అంతా స్వయంకృతం అని సరిపెట్టుకోవలసి వస్తుంది. ఇందుకు ఉదాహరణగా నీకు, శ్రావణు డనే కవి కథ చెబుతాను, శ్రమ తెలియకుండా విను,\" అంటూ యిలా చెప్పసాగాడు :\nకాంభోజ దేశాన్ని చంద్రపాలు డనే రాజు పాలిస్తూండేవాడు. ఆయన చాలా దయాగుణం కలవాడు. సహాయం కోరి వచ్చిన వారికి లేదనకుండా, ఎంతో కొంత ధన సహాయం చేస్తూండేవాడు. ఆయన ఆస్థానంలో కవి పండితులు చాలామంది వుండేవారు. రోజూ సాయం సమయాల్లో కవితాగోష్ఠి జరుగుతూండేది.\nఒకనాడు శ్రావణు డనే కవి రాజా శ్రయం కోరి వచ్చి, చంద్రపాలుడి మీద ఆశువుగా కవిత్వం చెప్పాడు. అది విని ఆయన చాలా ఆనందించి, శ్రావణుడికి తన ఆస్థానంలో మంచి వేతనం మీద ఉద్యోగం యిచ్చాడు.\nమర్నాటి నుంచి శ్రావణుడు సభకు రాసాగాడు. సాయం సమయాల్లో కవులు తమ కావ్యాలు వినిపిస్తూంటే, పండితులు చర్చలు జరుపుతూంటే ఉత్సాహంగా వింటూండేవాడు, చంద్రపాలుడు. కాని, కొత్తగా వచ్చిన శ్రావణుడికి, తన తోటి కవుల కవిత్వంలో అనేక అసందర్భాలూ, శబ్దదోషాలూ కనిపించసాగాయి. సభా ప్రవేశం చేసిన తొలి రోజుల్లోనే, వారిని ఖండిస్తూ మాడ్లాడడం బావుండదని, శ్రావణుడు కొంతకాలం సహించాడు. కాని, రాను రాను వారి దోషపూరితమైన విద్వత్తు, అతడికి భరించరానిదయింది.\nఅయితే, రాజు చంద్రపాలుడు వాళ్ళ కవిత్వాన్నీ, చర్చలనూ విని ఆనందించు తూండడం, శ్రావణుడికి చాలా ఆశ్చర్యం కలిగించింది. కాని, అతడికి ఒక అను మానం కూడా కలగకపోలేదు. ఒక వేళ చంద్రపాలుడు, కవి పండితులను నిరాశ్రయుల్ని చేయడం యిష్టంలేక, వాళ్ళను భరిస్తున్నాడా ?\nశ్రావణుడు వాళ్ళ స్థితిగతుల్ని గురించి విచారించగా, ఏ ఒకరిద్దరో తప్ప, మిగతా వాళ్ళందరూ రాజాశ్రయం లేకపోయినా సుఖంగా జీవించే స్థితిలోనే వున్నట్టు తెలిసింది.\nఅప్పుడు శ్రావణుడికి, రాజు తెలివి తేటల మీదా, తన కవితా పటిమ మీదా అనుమానం కలిగింది. చంద్రపాలుడు రోజూ కవిత్వం వినడ మేతప్ప స్వయంగా ఏనాడూ కవిత్వం చెప్పలేదు. పండితుల చర్చలు విని ఆనందించడమేగాని, వాళ్ళ గోష్ఠిలో పాల్గొనలేదు.\nఆ తరుణంలో, శంకరానందు డనే పండిత శ్రేష్ఠుడు కాశీ నుంచి కాంభోజ పొరుగు దేశమైన కోసలకు వెళుతూ, నగ రంలో ఒకరోజు విడిది చేయడం జరి గింది. శ్రావణుడు ఆయన దర్శనం చేసుకుని, తన కవిత్వం వినిపించి, \"కవిగా నన్ను నేను యింకా అభివృద్ధి పరుచుకునేందుకు, మీ దగ్గిరకు వచ్చాను. ప్రస్తుతం రాజాస్థానంలో వుంటున్నాను. కవిగా, నా అంతస్తు గురించి తమ అమూల్యాభిప్రాయం తెలియజేయండి.\" అని కోరాడు.\nశంకరానందుడు చిరునవ్వు నవ్వి, \"నీకు రాజాశ్రయం దొరికిందా? అది కవిగా కాక, వ్యక్తిగా, నీఅదృష్టం! నాయనా, నువ్వు కవి అనిపించుకునేందుకు ఎంతో కృషి చేయవలసి వున్నది,” అన్నాడు.\nశ్రావణుడు, శంకరానందుడికి తన కృతజ్ఞత చెప్పుకుని తిరిగి వచ్చి, చంద్ర పాలుడి మంత్రి అయిన విశాలుణ్ణి చూడ బోయి \"అయ్యా, కవిగా నా కున్న అతి స్వల్పమైన పాండిత్యాన్ని మెచ్చుకుని, రాజుగారు తమ ఆస్థానంలో చోటు యిచ్చి నందుకు చాలా కృతజ్ఞుణ్ణి. నేను యింకా విద్యాభ్యాసం చేయదలచి కాశీ వెళ్ళ బోతున్నాను. నాకు శెలవిప్పించ కోరు తాను,'' అన్నాడు.\nమంత్రి శ్రావణుడి ముఖంకేసి ఒకసారి పరీక్షగా చూసి, \"శ్రావణా. నువ్వు కేవలం మర్యాద మన్ననలు తెలిసిన వాడివే కాక, చాలా తెలివిమంతుడివి కూడా. అటువంటి నీవు, నీకు ఆశ్రయం యిచ్చిన రాజుగారికిగాక, నాకు వీడ్కోలు చెప్పడం ధర్మం కాదు,'' అన్నాడు.\nఆ మాటలకు శ్రావణుడు చిరునవ్వు నవ్వి, ''అయ్యా, తమకా సందేహం అక్కరలేదు. రాజుగారి ఆదరాభిమానా లను మరిచిపోయి, వేరుగా ప్రవర్తించేంత కృతఘ్నుణ్ణి కాను,” అన్నాడు.\nతర్వాత శ్రావణుడు. రాజు క్కూడా వీడ్కోలు చెప్పి వెళ్ళిపోయాడు.\nబేతాళుడు ఈ కథ చెప్పి, \"రాజా, శ్రావణుడు తన మీద ఆశువుగా చెప్పిన ఒక్క పద్యానికే మెచ్చి, రాజు అతడికి ఆస్థానంలో చోటు కల్పించాడు. ఇలా దొరికిన మంచి అవకాశాన్ని అతడు జార విడుచుకోవడం అవివేకం వల్లనేకదా? ఇది కేవలం స్వయంకృతం; సభలో ఏ కవిపండితుళ్లో నిందించి ప్రయోజనం లేదు. వాళ్ళు తమకున్న విద్వత్తుతో సుఖంగా బతికిపోతున్నారు. మరొక సంగతి: కవి కావడానికి శ్రావణుడు యింకా ఎంతో కృషి చేయవలసి వున్నదని శంకరానందుడు అన్నాడు. అటు వంటివాణ్ణి మంత్రి విశాలుడు చాలా తెలివైనవాడంటూ పొగిడాడు. ఇలా అన డంలో మంత్రి ఉద్దేశం ఏమిటి? ఈ సందేహానికి సమాధానం తెలిసి కూడా చెప్పక పోయా వో, నీ తల పగిలి పోతుంది.\" అన్నాడు.\nదానికి విక్రమార్కుడు, “శ్రావణుడు మంచి తెలివిగల వాడనడంలో సందేహం లేదు. కాని, యిక్కడ మనం కథా సందర్భాన్నిబట్టి ముఖ్యంగా చూడ వలసింది. అతడేపాటి కవి అన్నది. శంకరానందుడు అతడికి కవిగా రాజా శ్రయం దొరికిందని విని ఆశ్చర్యపడ్డాడు. అతణ్ణి కవిగా కాక, వ్యక్తిగా అదృష్ట వంతుడివని చెప్పి, కవిత్వ విషయంలో ఎంతో కృషి చేయవలసి వున్నదని సలహా యిచ్చాడు. శ్రావణుడు జ్ఞానదాహం కల వాడు. తనను తాను అభివృద్ధిపరచుకోవా లనుకునే వాడికి, అతడి గుణదోషాలను ఎత్తి చూపే వ్యక్తులు అవసరం. చంద్ర పాలుడి ఆస్థానంలో అటువంటి వారు ఎవరూ అతడికి కనిపించలేదు. అతడి రసహీనమైన కవిత్వాన్నే విని, చంద్ర పాలుడు చాలా ఆనందపడ్డాడు. అలాంటి రాజాస్థానంలో వుంటే శ్రావణుడు ఏనాటికీ నిజమైన కవీ కాలేడు. అందువల్లనే అతడు మరొకచోటుకు వెళ్ళి పోవాలనుకున్నాడు.\nరాజు చంద్రపాలుడు అంతగా తెలివి తేటలూ, వివేకం కలవాడు కాదన్న అను మానం, శ్రావణుడికి కలిగింది. ఆ మాటే నిజమైతే, రాజ్యపాలన సక్రమంగా సాగ డానికి వెనక వుండి చక్రం తిప్పుతున్నది. మంత్రి విశాలుడై వుండాలి. అందుకే, శ్రావణుడు విశాలుణ్ణి కలుసుకుని కృత జ్ఞతలు చెప్పి వీడ్కోలు తీసుకున్నాడు. ఇన్ని ఊహించినవాణ్ణి మంత్రి తెలివైన వాడివని పొగడడంలో ఆశ్చర్యం లేదు.\nనీకు ఆశ్రయం యిచ్చిన రాజుగారికి కాక, నాకు వీడ్కోలు చెప్పడం ధర్మం కాదు — అని మంత్రి అనడంలో హెచ్చ రికతోపాటు, ఒక సూచన కూడా వున్నది. అదేమిటంటే, రాజు చంద్రపాలుడి అజ్ఞా నాన్ని ఎక్కడా బయట పెట్టవద్దని. శ్రావణుడు సూక్ష్మగ్రాహి. అందువల్లనే అతడు మంత్రితో రాజుగారి ఆదరాభి మానాలు మరిచిపోయి, వేరుగా ప్రవర్తిం చేంత కృతఘ్నుణ్ణి కాను, అన్నాడు.\nరాజు చంద్రపాలుడు అంతగా తెలివి గలవాడు కాకపోవచ్చు; కాని, గొప్ప ఉదారవంతుడు. ఆ సంగతి శ్రావణుడికీ, మంత్రికీ బాగా తెలుసు. రాజుపట్ల వారి ప్రవర్తనలో కనిపిస్తున్న భేదం, వారి వారి స్థానాలకు అనుగుణమైనది,” అన్నాడు.\nరాజుకు ఈ విధంగా మౌనభంగంకలగ గానే, బేతాళుడు శవంతోసహా మాయమై, తిరిగి చెట్టెక్కాడు. —(కల్పితం)",
            "book_page_end": 23
        },
        {
            "title": "నియమాలు తప్పినవాడు",
            "book_page_start": 24,
            "pdf_page_start": 24,
            "pdf_page_end": 26,
            "author": "గుంటక సాంబిరెడ్డి",
            "genre": "నీతి కథ",
            "moral": "గురువు చెప్పిన నియమాలను భక్తి శ్రద్ధలతో పాటించాలి. అహంకారం, అగౌరవం అనర్థాలకు దారి తీస్తాయి.",
            "keywords": [
                "మంత్రశక్తి",
                "గురుభక్తి",
                "అహంకారం",
                "శాపం",
                "అంగవైకల్యం"
            ],
            "characters": [
                "మాతంగస్వామి",
                "భైరవానందుడు",
                "విరూపుడు",
                "సుభానుడు",
                "డేగ"
            ],
            "locations": [
                "వింధ్యపర్వత ప్రాంతం",
                "గురుకులం",
                "రాజధాని నగరం"
            ],
            "content": "వింధ్యపర్వత ప్రాంతాల్లోని ఒకానొక సరస్సు తీరాన గురుకులం ఒకటుండేది. మాతంగస్వామి అనే మహాపండితుడు దాన్ని నడుపుతూండేవాడు. ఆయన గురు కులంలో, గొప్ప సంపన్నులైన కుటుంబాల నుంచి వచ్చిన అనేకమంది కుర్రవాళ్ళు చదువుకుంటూండేవాళ్ళు. వాళ్ళల్లో విరూపు డనేవాడు, ఆ దేశాన్నేలే రాజు గారి బావమరిది కుమారుడు.\nవిరూపుడు కొంచెం పెంకెగా ప్రవర్తిస్తూ, గురుకుల నియమాలను ఉల్లంఘిస్తూండే వాడు. మాతంగస్వామి కుడికాలు కొంచెం కుంటి. ఇది అవకాశంగా తీసుకుని విరూపుడు తోటివాళ్ళ దగ్గిర ఆయనను కుంటిస్వామి అంటూండేవాడు. ఈ సంగతి మాతంగస్వామికి తెలిసింది.\nఆయన ఒకనాడు శిష్యులకు పాఠాలు చెప్పడంఅయ్యాక, ఒకకథయిలాచెప్పాడు:\nఇప్పటికి దాదాపు యాభైఏళ్ళ క్రితం, సరస్సుకు ఆవలితీరంలో భైరవానందు డనే విద్యావేత్త గురుకులం ఒకటి నడుపు తూండేవాడు. ఆయన అన్ని శాస్త్రాలతో పాటు మంత్రశాస్త్రంలో కూడా గొప్పనిధి. తన శిష్యుల విద్యాభ్యాసం పూర్తి అయాక, కోరినవారికి మంత్రశాస్త్రంలో కూడా ప్రవేశం కల్పించేవాడు.\nఒకసారి సుభానుడు మతంగుడు అనే యిద్దరు శిష్యలు విద్య ముగి సి న తరవాత, ఆయనను మంత్రశాస్త్ర పరంగా ఏదైనా ఉపదేశం చేయమని కోరారు.\nఅందుకు భైరవానందుడు సరేనని, వాళ్లకు ఒక మంత్రం ఉపదేశించి, ''నాయన లారా, యీ మంత్రం ద్వారా మీరు కోరిన రూపాలను ధరించగలరు. అయితే, యిందుకు కొన్ని నియమ నిబంధనలు ఉన్నవి. అత్యవసరం అయినప్పుడే, మీరీ మంత్రాన్ని ఉపయోగించాలి. . కేవలం మంత్రశక్తిని పరీక్షించడం కోసమో, ఉబుసుపోకో మాత్రం దీనిని ఉపయో గించరాదు. ఏ కారణం వల్లనైనా అంగ వైకల్యం కలిగితే, యీ మంత్రం పని చెయ్యదు,” అని చెప్పాడు.\nశిష్యులిద్దరూ గురువుగారి దగ్గిర సెలవు తీసుకుని, రాజాస్థానంలో ఉద్యోగ ప్రయత్నం చేద్దామని, రాజధానీనగరానికి బయలుదేరారు. దారిలో వారొక నది దాటవలసి వచ్చింది. వాళ్ళు అక్కడికి చేరేప్పటికి నది దాటించే పడవవాడు. అవతలి ఒడ్డున వున్నాడు.\nఅప్పుడు మతంగుడు, సుభానుడితో “ఆ దరినుంచి వచ్చే మనుషులు దొరికితే గాని, పడవవాడు యీ దరికి రాడు. మన గురువుగారు. ఉపదేశించిన మంత్రం వున్నది గదా? మనం చేపలరూపాలు ధరించి, నదిలో ఈదుతూ అవతలి ఒడ్డు చేరుకుందాం,'' అన్నాడు.\n\"కేవలం మంత్రశక్తిని పరీక్షించడం కోసం, దానిని ఉపయోగించవద్దని గురువు గారు నియమం పెట్టారు!\" అన్నాడు సుభానుడు.\nఈ జవాబుకు మతంగుడు విసుక్కుని, \"అలా అయితే, నువ్వు పదవలోనేరా. నేను మాత్రం చేపరూపంతో నది దాటు తాను,\" అని, చేపరూపం ధరించి నది అవతలి ఒడ్డుకు చేరాడు.\nకొంత సేపటికి సుభానుడుపడవలో నది దాటి మతంగుణ్ణి కలుసుకున్నాడు. అక్షడి నుంచి కాలినడకన రాజధాని వెళ్ళడం చాలా శ్రమగా తోచింది, మతంగుడికి.\n“మనం ఏ పక్షి రూపమో ధరించి రాజధాని చేరడం బావుంటుంది కదా?' అన్నాడు మతంగుడు, సుభానుడితో.\nఇందుకు సుభానుడు ఒప్పుకోలేదు.\nమతంగుడు అతణ్ణి అవివేకి కింద జమకట్టి, వెంటనే పావురం రూపం ధరించి, ఆకాశంలోకి ఎగిరాడు. అతడలా ఆకా శంలో కొంతసేపు ప్రయాణించి అలసట తీర్చుకునేందుకు ఒక చెట్టు కొమ్మపై వాలాడు. డేగ ఒకటి ఆకాశంలో తిరుగుతూ, చెట్టుకొమ్మ మీద పావురం రూపంలో వున్న మతంగుణ్ణి చూసి, రివ్వుమంటూ వచ్చి దాన్ని గోళ్ళతో పట్టి, తిరిగి ఆకాశం లోకి పోయింది. డేగ బారినుంచి తప్పించు కునేందుకు మతంగుడు మనిషిగా మారాడు.\nతన గోళ్ళ మధ్య చిక్కిన పావురం మనిషిగా మారడం చూస్తూనే, డేగ బెదిరి పోయి దాన్ని వదిలివేసింది. మతంగుడు చాలా ఎత్తు నుంచి దిగువనున్న పొదల మీద పడ్డాడు. ఆ కారణం వల్ల అతడికి ప్రాణాపాయం కలగలేదుగాని, ఒళ్ళంతా దెబ్బలు తగిలి, కుడికాలు విరిగింది.\nఆ దారిన పోతున్న తీర్థయాత్రికుల సాయంతో మతంగుడు కొన్నాళ్ళకు, గురు వైన భైరవానందుణ్ణి చేరి, జరిగినదంతా చెప్పి, దుఃఖించసాగాడు.\nభైరవానందుడు అతణ్ణి ఓదార్చి విరిగిన కాలుకు ఎన్నో చికిత్సలు చేశాడు. అందువల్ల గాయం నయమయిందే తప్ప, మతంగుడి కుంటితనం మాత్రం పోలేదు. ఈ అంగవైకల్యం వల్ల గురువు ఉపదేశిం చిన మంత్రం పనికి రాకుండా పోయింది.\nసుభానుడు మాత్రం రాజాస్థానంలో ఉద్యోగం సంపాయించి, కాలక్రమాన ముఖ్య విద్యాశాఖాధికారి అయ్యాడు,\nమాతంగస్వామి క థ చెప్పడం ముగించి, ''గురువు పెట్టిన నియమాలు పాటించనందున, మ తంగుడు కుంటి వాడు కావడంతోపాటు, మంత్రం ద్వారా తనకు లభించిన అపూర్వశక్తులను కూడా పోగొట్టుకున్నాడు. ఆనాటి మ తంగుణ్ణి, నేనే! గురువుపట్ల భక్తి గౌరవాలు లేని వాడు ఎన్నటికీ విద్యావంతుడు కాలేడు,” అని చెప్పి, కుంటుకుంటూ తన కుటీరం లోకి వెళ్ళాడు.\nఆ తరవాత విరూపుడెన్నడూ గురుకుల నియమాలను ఉల్లంఘించలేదు. మాతంగ స్వామిని తోటి విద్యార్థుల దగ్గిర కుంటి స్వామి అని పిలవలేదు.",
            "book_page_end": 26
        },
        {
            "title": "గడుసు పెళ్ళాం",
            "book_page_start": 27,
            "pdf_page_start": 27,
            "pdf_page_end": 29,
            "author": "చందమామ బృందం",
            "genre": "హాస్యం/సాంఘికం",
            "moral": "అతి గడుసుదనం, మొండితనం అనర్థాలకు దారి తీస్తాయి. భార్యాభర్తలు సహనంతో మెలగాలి.",
            "keywords": [
                "మొండి భార్య",
                "చాకిరీ",
                "జాబితా",
                "పండుగ",
                "నీతి"
            ],
            "characters": [
                "సంసారి (భర్త)",
                "భార్య"
            ],
            "locations": [
                "పల్లెటూరు",
                "నీళ్ళ గుంట"
            ],
            "content": "ఒక ఊళ్ళో ఒక సంసారి ఉండేవాడు. అతను పెళ్ళి చేసుకున్న మనిషి చాలా గడుసుది. మొగుడు మెత్తనివాడు కావ టంతో ఆమె మరింత కొరకరాని కొయ్య అయింది.\nభార్య కాపరానికి వచ్చిన కొత్తలో భర్త అచ్చగా మగపనులే చేసేవాడు. కాని రాను రాను ఆడపనులు కూడా ఒక్కొక్కటే అతని పైన పడసాగాయి. అతని భార్య పొలం పనిలో ఆవగింజంత అయినా సహాయపడకపోగా ఇంటి పనులు కూడా అతనికే అంటగట్టింది. ఆవులనూ, మేకలనూ అతనే చూడాలి. చివరకు నీళ్ళు తేవటమూ, కసువు ఊడ్చటమూ, బట్టలు ఉతకటమూ, పొయ్యి రాజెయ్య టమూ కూడా అతనిపైనే పడ్డాయి.\nఇంత కష్టపడి అడ్డమైన చాకిరీ చేస్తున్నా అతని భార్య అతన్ని రోజల్లా దుమ్మెత్తి పోస్తూనే ఉండేది. అతను చేసిన పనికీ, చేయని పనికీ తప్పు పట్టేది. భార్య పెట్టే శాపనార్ధాలు వినటానికిగాను కాస్సేపు నిలబడటానికైనా అతనికి తీరిక ఉండేది కాదు. అందుచేత, అతను పనులమీద అటూ ఇటూ తిరుగుతూంటే, భార్య ఒకచోట నిలబడి, అతనికి వినపడే లాగా గొంతెత్తి, \"నీకు ఒక్క పనీ చేత గాదు! ఏది ముందు చెయ్యాలో ఏది వెనక చెయ్యాలో తెలీదు ! ఇంత చేతగాని మొగుడితో నేనెట్ల కాపరం చేసేదంట!'' అని చుట్టుపక్కల కోసు దూరం వినపడే టట్టు కేకలు పెట్టేది.\nభార్య ఇంత చేస్తున్నా ఆ మానవుడు నోరెత్తక అన్నీ పడేవాడు. అతనికి అటు వంటి భార్యతో ఘర్షణపడటం ఎంత మాత్రం ఇష్టం లేదు. అందరూ తనని చూసి నవ్వుకుంటున్నారని అతనికి తెలుసు. అతను తన మి | మి త్రు ల తో, \"ఎందుకు నవ్వుతారు? నవ్విన నాపచేనే పండుతుంది !\" అనేవాడు.\nఒక రోజు భార్య భర్తతో “పాలుకాస్తా విరిగాయి! నువ్వే పని సరిగ్గా చేశావు గనక ?'' అన్నది నిష్ఠురంగా.\nభర్త ఆశ్చర్యంతో, ‘\"పాలు విరగటం కూడా నా తప్పే?\" అన్నాడు.\n\"పాలదుత్తను నువు పీచుపెట్టి తోమి ఉంటే పాలెందుకు విరుగుతాయీ?\" అన్నది భార్య.\n\"ఇదుగో, పాలదుత్త దగ్గిర నుంచీ నేనే తోమాలని నాకు తెలీదు. ఇప్పుడే నువ్వు చెబుతున్నావు.\" అన్నాడు భర్త.\n\"ఎన్ని పనులని నేను చూసుకునేది. మగ దిక్కంటూ ఉన్నందుకు నాకు నీ సహాయం ఉండక్కర్లేదా ఏమిటి?'' అన్నది భార్య.\n\"అదంతా నాకు తెలియదు. నేను చెయ్యవలసిన పనులు ఏమేమిటో ఒక జాబితా రాసి ఇయ్యి! అవి చెయ్యకపోతే తప్పు పట్టు! ఇది నోటి మాటలతో తేలే వ్యవహారం కాదు,\" అన్నాడు భర్త.\nఅతను కాగితం మీద రాసుకుంటూంటే భార్య అతను చేయవలసిన పనులన్నీ చెప్పింది. అది కొండవీటి చేంతాడంత జాబితా అయింది.\nకొద్ది రోజులు గడిచాయి. సంక్రాంతి వచ్చింది. రేపు పండగ అనగా భార్య తమ ఇంటి సమీపాన ఉన్న నీళ్ళగుంట దగ్గిర చాకిరేవు పెట్టింది. భర్త బట్టలు ఉతికి, పిండి, అందిస్తూంటే భార్య వాటిని ఆరవేస్తున్నది. ఈ పని చేస్తున్నంత సేపూ ఆమె భర్తను తిడుతూనే ఉన్నది : “రేపే పండగ ! మా మూ లు పనులే కాలేదు. ఇక పండగ పనులు ఏమవు తాయో! జాబితా రాసుకున్నావు. ఏం ప్రయోజనం? చాలామంది వాజలున్నారు గాని, నీ అంత పనికిమాలిన వాజను నేనెక్కడా చూడలేదు. మా అమ్మ ఏనాడో చెప్పింది- ఆమె మాట పూర్తి చెయ్యకమునుపే ప్రమాదం జరిగిపోయింది. ఆమె భర్త పిండిన బట్టను అందుకోవటానికి గుంట ఒడ్డున ఉన్న పాకుడురాయి మీద కాలు' పెట్టింది. మొగుణ్ణి తిట్టే ఉద్రేకంలో ఆమె ఆ రాయిని సరిగా చూడలేదు. దాని మీద కాలు పెట్టిన మరుక్షణమే కాలు జారి నీళ్ళ గుంటలో పడిపోయింది.\n\"ముణిగిపోతున్నాను! చచ్చిపోతు న్నాను ! పైకి లాగు!\"-అన్నది భార్య.\n“ముణిగిపోవులే. గుంట లోతు లేదు. నీ మెడవరకే నీరున్నది!\" అన్నాడు భర్త.\n\"చలికి ఒళ్ళంతా బిగుసుకుపోతు న్నది! వేగిరం నన్ను పైకి తియ్యి!\" అన్నది భార్య చలికి వణుకుతూ.\n\"అదెట్లా? జాబితాలో నేను చెయ్య వలసిన పనులు చాలా ఉన్నాయి. ఇది జాబితాలో లేని పని!” అన్నాడు భర్త.\n\"నన్ను ముందు పైకి తీస్తావా, తియ్యవా? అమ్మయ్యో, జలగలు!\" అని భార్య చావుకేక పెట్టింది.\n“మనం చేసుకున్న ఏర్పాటు అప్పుడే మరిచినట్టున్నావు. కావలిస్తే ఇప్పుడే ఇంటికి పోయి జాబితా తెచ్చి వినిపిస్తా నుండు!'' అంటూ భర్త చిటికెలో జాబితా తెచ్చి చదవసాగాడు.\nభార్య చలితోనూ, జలగల భయం తోను వణికిపోతూ హీనస్వరంతో, ''చచ్చి పోతున్నాను, ఆ జాబితా చించి పారేసి నన్ను దబ్బున బయటికి తీద్దూ, నీకు పుణ్యముంటుందీ!'' అన్నది.\n\"ఆ మాట అన్నావు. బాగుంది! ఈ జాబితాతో ఇక మనకు పని లేదు. ఇక నుంచీ నువు ఆడపనులు చెయ్యి, నేను మగ పనులు చేస్తాను! అందుకు సమ్మత మేనా?'' అన్నాడు భర్త.\nభార్య సరేనన్నది. భర్త ఆమెను గుంటలో నుంచి బయటికి లాగి ఇంట్లోకి తీసుకుపోయి చలిమంట వేశాడు.\nతరవాత భార్య అతన్ని ఎన్నడూ పల్లెత్తు మాట అనలేదు. తన పనులు అతనికి చెప్పలేదు కూడా.",
            "book_page_end": 29
        },
        {
            "title": "మానవజన్మ",
            "book_page_start": 30,
            "pdf_page_start": 30,
            "pdf_page_end": 34,
            "author": "చందమామ బృందం",
            "genre": "జాతక కథ",
            "moral": "ఉన్నతమైన ఆశయాలు పెట్టుకుని మానవ జన్మను సద్వినియోగం చేసుకోవాలి. భోగభాగ్యాల కంటే ముక్తి శ్రేష్ఠమైనది.",
            "keywords": [
                "నాగరాజు",
                "బోధిసత్వుడు",
                "పునర్జన్మ",
                "ఉపవాసం",
                "విముక్తి"
            ],
            "characters": [
                "బోధిసత్వుడు",
                "మగధరాజు",
                "నాగరాజు (చంపేయ్యుడు)",
                "సుమన",
                "కాశీరాజు"
            ],
            "locations": [
                "మగధ రాజ్యం",
                "అంగ రాజ్యం",
                "చంపానది",
                "నాగలోకం",
                "కాశీ నగరం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే కాలంలో బోధిసత్వుడు మగధరాజ్యంలో ఒక పేదవాడుగా జన్మించి, మగధరాజు పరివారంలో ఒకడుగా ఉంటూ ఉండే వాడు.\nమగధదేశానికీ, అంగదేశానికీ మధ్యగా చంపానది ప్రవహిస్తూ ఉండేది. ఆ నది అడుగున నాగ రాజ్యం ఉండేది. చంపేయ్యుడు ఆ రాజ్యానికి రాజు.\nమగధరాజ్యానికీ అంగరాజ్యానికీ మధ్య ఎల్లప్పుడూ యుద్ధాలు సాగుతూండేవి. అలా జరిగిన ఒక యుద్ధంలో మగధరాజు ఓడిపోయాడు. ఆయన తన గుర్రం మీద ఎక్కి పారిపోతూ చంపానది వద్దకు వచ్చి, తన శత్రువు చేతికి చిక్కి చావటంకంటె ఆత్మహత్య చేసుకోవటం మంచిదనే ఉద్దే శంతో, తన గుర్రంతో సహా నదిలోకి ఉరి కాడు. మగధరాజుతో సహా గుర్రం నది అడుగున వున్న నాగరాజు కొలువు కూటంలో వాలింది.\nనాగరాజు తన సింహాసనం నుంచి లేచి వచ్చి మగధరాజుకు ఆదరపూర్వకంగా స్వాగతమిచ్చి, ఆయన కథ యావత్తూ తెలుసుకున్నాడు.\n“జరిగినదానికి మీరు విచారకండి. అంగరాజుతో జరిగే ఈ యుద్ధంలో మీకు విజయం లభించటానికి నేను తోడ్పడ గలను,\" అని నాగరాజు తన అతిథికి మాట ఇచ్చాడు.\nఆ ప్రకారమే నాగరాజు మగధరాజుకు యుద్ధంలో సహాయపడ్డాడు. అంగరాజు మగధరాజు చేతిలో చనిపోయాడు. మగధ రాజు రెండు దేశాలకూ రాజై వైభవంగా పరిపాలించసాగాడు.\nఅది మొదలు మగధరాజుకూ, నాగ రాజుకూ బద్ధమైత్రి ఏర్పడింది. మగధ రాజు ఏటా ఒక రోజున సపరివారంగా చంపానదీతీరానికి వెళ్ళేవాడు. ఆ రోజున నాగరాజు నది నుంచి అత్యంత వైభవంతో వెలువడి మగధరాజు తెచ్చిన బహుమా నాలు అందుకునేవాడు.\nమగధరాజు పరివారంలో ఒక భృత్యు డుగా ఉంటున్న బోధిసత్వుడు ఏటా నాగరాజు వైభవాన్ని కళ్ళారా చూస్తూ వచ్చాడు. ఆయన చనిపోయే క్షణాన ఈ నాగరాజు వైభవమే ఆయన మనసులో మెదిలింది. ఆ కారణంచేత ఆయన నాగ రాజు చనిపోయిన ఏడవనాడు తానే నాగ రాజుగా జన్మించాడు.\nకాని కిందటి జన్మలో పుణ్యాత్ముడై ఉండిన కారణం చేత ఆయన కిప్పుడు తన పాము శరీరం చూసుకోగానే ఎంతో రోత పుట్టింది: నాగరాజు ఐశ్వర్యాన్ని కాంక్షించినందుకు ఆయనకు పశ్చాత్తాపం కూడా కలిగింది. ఆయన ఆత్మహత్య చేసుకుని ఈ జన్మ చాలింతామనుకుం టున్న సమయంలో సుమన అనే నాగకన్య తన చెలికత్తెలను వెంటబెట్టుకుని వచ్చి, ఆయనకు ప్రణామం చేసింది.\nసుమనను చూడగానే నాగరాజు ఆత్మ హత్యా ప్రయత్నం మానేసి, ఆమెను తన భార్యను చేసుకుని నాగ లోకాన్ని పరిపాలించసాగాడు.\nకాని కొంత కాలానికి ఆ య న కు ఉపవాసాలూ, నిష్ఠలూ జరిపి, పుణ్యం సంపాదించుకోవాలనే కోరిక కలిగింది. ఇందుకుగాను ఆయన తన లోకాన్ని విడిచి మానవలోకంలోకి వెళ్ళ నిశ్చయిం చాడు. ఉపవాసదినాలు వచ్చినప్పుడాయన తన భవనం వెలువడి, ఒక రహదారి పక్కన ఉండే చీమలపుట్ట మీద చుట్ట చుట్టుకు పడుకుని, ''నన్ను ఏ గరుడపక్షి అయినా తన్నుకుపోనీ ! ఏ పాములవాడైనా పట్టుకుపోనీ!\" అనుకునేవాడు.\nకాని ఆయన అనుకున్నట్టు జరగలేదు. రహదారి వెంట వెళ్ళే మనుష్యులు పుట్ట మీద చుట్టుకుని ఉన్న పామును చూసి దేవతగా భావించి, పూలతోనూ చందనం తోనూ పూజించసాగారు. ఆ సమీపాన ఉండే గ్రామానికి చెందినవారు కొందరు ఆ నాగరాజుండే పుట్టవద్ద ఒక ఆలయం కట్టారు. ప్రతిరోజూ అక్కడికి రకరకాల ప్రజలు వచ్చి పిల్లలు కావాలనీ, తమ శరీర వ్యాధులు నయం కావాలనీ, తమ కోరికలు తీరాలనీ మొక్కుకోసాగారు.\nనాగరాజు ఉపవాసదినాలన్నీ యీ విధంగా పుట్ట మీద గడిపి ప్రతి మాసమూ కృష్ణ పాడ్యమి నాడు యింటికి తిరిగి పోతూ ఉండేవాడు.\nఒకనాడు సుమన ఆయనకు, \"స్వామీ, మీరు తరుచు మానవలోకంలోకి వెళుతు న్నారు. లోకం అపాయకరమైనది, భయంకరమైనది. మీ కేదైనా ప్రమాదం జరిగే పక్షాన నాకా సంగతి తెలిసేదెలా?\" అని అన్నది.\nనాగరాజు సుమనను ఒక కొలను వద్దకు తీసుకుపోయి, \"ఈ నీరు చూడు! నాకేదైనా దెబ్బ తగిలితే ఈ నీరు మురికి అవుతుంది. నన్నేదైనా గరుడపక్షి తన్నుకు పోతే ఈ నీరు ఇగిరిపోతుంది. అలా కాక, ఏ మంత్రగాడైనా నన్ను పట్టుకున్న పక్షంలో ఈ నీరు రక్తవర్ణంగా మారు తుంది,\" అని ఆమెతో చెప్పాడు.\nకాశీనగరవాసి అయిన ఒక బ్రాహ్మణ యువకుడు తక్షశిలకు వెళ్ళి అక్కడ వశీకరణవిద్య నేర్చుకుని తన దేశానికి తిరిగిపోతూ నాగరాజు పడుకునే చోటికి రహదారి వెంబడి వచ్చాడు. పుట్టపైన చుట్టుకుని పడుకుని ఉన్న నాగరాజు అతని కంట పడ్డాడు. వెంటనే ఆ యువ కుడు పామును మంత్రంతో బంధించి పట్టుకుని, ఒక బుట్టలో పెట్టి, ఒక గ్రామానికి తీసుకుపోయి, అక్కడ ఆ పామును ఆడించాడు.\nఇది చూడవచ్చిన గ్రామస్థులు పాము లాటకు చాలా సంతోషించి బ్రాహ్మణ యువకుడికి డబ్బూ, ఇతర విలువైన బహుమానాలూ ఇచ్చారు.\n“ఈ కుగ్రామంలోనే ఇంత డబ్బు వస్తే ఇంక పట్టణాలలో పాము నాడిస్తే ఇంకా ఎంత వస్తుందో!\" అని బ్రాహ్మణ యువకుడికి ఆశ కలిగింది.\nఅతను పామును వెంటతీసుకుని కాశీ నగరానికి బయలుదేరి, బండి మీద ప్రయాణం చేస్తూ, ఒక మాసానికల్లా కాశీ నగరాన్ని చేరుకున్నాడు.\nఈ నెల రోజులపాటూ నాగరాజు ఉప వాసాలు చేశాడేగాని, ఆహారంగా బ్రాహ్మణ యువకుడిచ్చిన కప్పలను తాకనేలేదు.\n\"నేను ఆహారం తిన్నంతకాలమూ నాకీ బుట్టలో మంత్రశక్తులున్న యీ యువకుడి వల్ల ఖైదు తప్పదు!\" అని ఆయన తెలుసు కున్నాడు.\nబ్రాహ్మణ యువకుడు నాగ రాజు ను కాశీనగర సమీపాన గల అనేక గ్రామా లలో ఆడించి అక్కడి ప్రజలనుంచి అంతులేని డబ్బు సంపాదించాడు.\nఈ పాములాట వినోదం గురించి త్వర లోనే కాశీరాజుకు తెలియవచ్చింది. ఆయన బ్రాహ్మణ యువకుణ్ణి పిలిపించి తన వినోదం కొరకు పాములాట ఏర్పాటు చేయించాడు.\nఈలోపల నాగలోకంలో సుమన, నెల రోజులుగా తన భర్త ఇంటికి రాకపోవటం గమనించి ఏదో జరిగివుంటుందని భయ పడి, నిజం తెలుసుకునేటందుకు కొలను వద్దకు వెళ్ళింది. కొలనులో నీరు ఎర్రగా, రక్తం రంగులో ఉన్నది. ఎవడో పాముల వాడు తన భర్తను పట్టుకున్నట్టు సుమన తెలుసుకున్నది. ఆమె తన భర్తను వెతుక్కుంటూ బయలుదేరి, దారిలో విచారిస్తూ, త్వరలోనే కాశీనగరం చేరు కున్నది.\nఆమె అక్కడికి చేరేసరికి, పాములాట జరుగుతున్నది. రాజుగారూ, అనేకమంది ప్రజలూ చేరి వినోదం చూస్తున్నారు. తన భార్యను చూడగానే నాగరాజు సిగ్గుపడి, ఆట మాని, చప్పున బుట్టలోకి వెళ్ళి పోయాడు.\nసుమన మానవ స్త్రీ రూపం ధరించి రాజును సమీపించి, చేతులు జోడించి, \"మహారాజా, నాకు పతిభిక్ష పెట్టండి !\" అని వేడుకున్నది.\nఇంతలోనే పాము కూడా బుట్టలో నుంచి బయటికి పాకివచ్చి, అందరూ చూస్తూండగానే, ఒక ఆకర్షణీయమైన యువకుడి ఆకారం ధరించింది.\nకాశీరాజు ఆ నాగదంపతులను చూసి ఎంతో ముచ్చటపడి, వారిని వారం రోజుల పాటు తన అతిథులుగా ఉంచుకుని, అటు తరవాత వారి వెంట తాను కూడా సపరివారంగా ప్రయాణమై నాగలోకానికి వెళ్ళాడు.\nనాగ లోకంలో ని ఐ శ్వ ర్య మూ, అందమూ, వైభవమూ చూసి కాశీరాజుకు చెప్పతరంకాని ఆశ్చర్యం కలిగింది.\n\"ఇంత వైభవంలో ఓలలాడుతూ మీరు పాము రూపంలో చీమల పుట్టపై చుట్టచుట్టుకుని పడుకోవటానికి కారణ మేమిటి?\" అని కాశీరాజు నాగరాజును అడిగాడు.\n\"రాజా, ఇక్కడ ఎంత వైభవం ఉన్నప్పటికీ, జన్మ రాహిత్యం పొందే సౌకర్యం మీ మానవ లోకంలో మాత్రమే ఉన్నది!\" అని నాగరాజు ఆయనకు సమాధానం చెప్పాడు.\nకాశీరాజు ఈ మాట విని పరమానందం చెందాడు. ఆయన తన రాజ్యానికి తిరిగి వెళ్ళేటప్పుడు నాగరాజు ఆయనకు అంతు లేని బహుమానా లిచ్చి పంపాడు.",
            "book_page_end": 34
        },
        {
            "title": "కృష్ణకుమారి",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చారిత్రక కథ",
            "moral": "ఆత్మత్యాగం ద్వారా తన కుటుంబాన్ని, నగరాన్ని రక్షించుకోవడం ఆమె గొప్పతనం.",
            "keywords": [
                "రాజస్థాన్",
                "ఉదయపూర్",
                "అంతఃకలహం",
                "ఆత్మత్యాగం",
                "యువరాణి"
            ],
            "characters": [
                "కృష్ణకుమారి",
                "మహారాణా భీమ్సింగ్",
                "జగత్సింగ్",
                "మాన్సింగ్",
                "అమీర్ ఖాన్",
                "జవాన్ దాస్"
            ],
            "locations": [
                "ఉదయపూర్",
                "జయ్పూర్",
                "మార్వార్"
            ],
            "content": "రాజస్థాన్లోని ఉదయపూర్ రాజ్యం, మహారాణాల కాలంలో అతి వైభవంగా వెలుగొందింది. మహారాణా భీమ్సింగ్ పరిపాలించినప్పుడు, ఉదయపూర్ అందాల నగరంగా అభివృద్ధి చెందింది.\nఆ అందాల నగరంలో, మహారాణా కుమార్తె కృష్ణకుమారి అందాలరాశిగా పేరుగాంచింది. ఆమె అందానికి ముగ్ధులై అందరూ ఆమెను 'రాజస్థాన్ కుసుమం'గా చెప్పుకునేవాళ్ళు. ఆమె మధురమైన సున్నిత స్వభావం, ఉదయ పూర్ ప్రజలకు ఎంతో సంతోషం కల్గిం చింది.\nజయ్పూర్ పాలకుడైన జగత్సింగ్ యువరాణిని పెళ్ళాడాలని ఆశించి తన దూతను మహారాణా వద్దకు పంపాడు. త్వరలోనే తన నిర్ణయాన్ని తెలియ జేయగలనని మహారాణా, జగత్సింగ్ దూతకు మాట ఇచ్చి పంపాడు. కూతురి పెళ్ళి విషయం రాణితోనూ, మంత్రులతోనూ సంప్రతించాలని మహా రాణా అనుకున్నాడు.\nమాన్సింగ్్కు అమీర్ ఖాన్ అనే మిత్రుడు వుండేవాడు. అతడు సమయం దొరికి నపుడల్లా మాన్సింగ్ ఉదయపూర్ యువరాణిని తప్పకుండా పెళ్ళాడాలని పురికొల్ప సాగాడు. ఆ ప్రోత్సాహంతో మాన్ సింగ్, మహారాణా వద్దకు మాటి మాటికీ తన దూతలను పంపి, ఒత్తిడి చేయసాగాడు.\nఆఖరుకు, మాన్సింగ్ తరపున, అమీర్ ఖాన్ స్వయంగా మహారాణాను కలుసు కుని, \"మాన్సింగ్కు నీ కుమా ర్తెను ఇవ్వకపోతే, ఉదయపూర్ను నాశనం చేస్తాం. నీ కుమార్తెను నీవు చంపినా ఫరవాలేదు. కాని, ఆమెను జగత్సింగ్కు మాత్రం ఇవ్వకూడదు,\" అని హెచ్చ రించాడు.\nతన తల్లిదండ్రులకు ఏర్పడిన సంకట పరిస్థితిని గురించి విన్న కృష్ణకుమారి ఎంతో విషాదం చెందింది. తన మూలంగా, ఉదయపూర్ నగరం నాశనం కావడం ఇమెకు ఇష్టం లేదు.\nఅయినా ఆమె ఏ తప్పూ చేయకుండానే, కన్నవాళ్ళు కూడా ఆమెతో మాట్లాడడం మానేశారు.\nయుద్ధం ముగిశాక మాస్సింగ్ ప్రతినిధి, ఉదయపూర్ మహారాణాను కలుసు కుని, “యువరాణి కృష్ణకుమారిని, మా రాజు మాస్సింగ్ వివాహమాడాలని ఆశిస్తున్నాడు. యుద్ధంలో జయించిన వీరుడైన మా రాజుకు మీ కుమార్తెను ఇవ్వడానికి సంతోషంగా అంగీకరించ గలరని నమ్ముతున్నాము,” అన్నాడు.\nఅయితే, ఆ వెంటనే, జగత్సింగ్కూ, మార్వార్ పాలకుడైన మాస్సింగ్్కూ యుద్ధం జరిగింది. యుద్ధంలో జగత్సింగ్ ఓడిపోయాడని మాన్సింగ్ ప్రకటిం చాడు. అయినా జగత్సింగ్ ఓటమిని అంగీకరించలేదు. పర్యవసానంగా ఇద్దరూ బద్ధశత్రువులయ్యారు.\nమహారాణా, రాణీ సందిగ్ధంలో పడ్డారు. జగత్సింగ్, మాన్సింగ్ ఇద్దరూ కూడా బలంగలవాళ్ళే. కనక తమ కుమార్తెను ఎవరికి ఇవ్వమన్నా వారితో ఉదయ పూర్కు విరోధం తప్పదు. అప్పటి ఉదయపూర్ ఏ ఒక్కరినిగానీ ఎదుర్కో గల స్థితిలో లేదు.\nకొన్ని రోజులు గడిచేలోపలే, జగత్సింగ్, మాస్సింగ్ ఇద్దరూ కూడా, ఉదయ పూర్ను పట్టుకుని, యువరాణిని పెళ్ళాడడానికి బయలుదేరారు. నగర మంతా భయం అలముకున్నది. రాజుకూ, ఆయన పరివారానికి ఏం చెయ్యడానికి పాలుపోలేదు.\nఒకనాడు రాత్రి యువరాణి పడుకుని ఉన్నప్పుడు, మ స క చీకట్లో, చేతిలో కత్తితో ఒక వ్యక్తి తనను సమీపిం చడం గమనించి 'బాబాయ్' అని కేక పెట్టింది. వెంటనే ఆ వచ్చిన జవాన్ దాస్ అనే మహారాణా బంధువు కత్తిని దూరంగా విసిరివేసి అక్కడి నుంచి పారిపోయాడు.\nతన మరణం ఒక్కటే నగరానికి వచ్చిన ఆపాయాన్ని తప్పిస్తుంది కాబట్టి, తన్ను చంపడానికే పెద్దలు జవాన్ దాస్ ను నియోగించినట్టు యువరాణి గ్రహిం చింది. వెంటనే ఆమె, చెలికత్తెలను విషం తెమ్మన్నది. విషాదం నిండిన నవ్వుతో, విషాన్ని తాగి, తన కుటుం బాన్నీ, నగరాన్నీ రక్షించడం కోసం ఆమె ప్రాణం విడిచింది.",
            "book_page_end": 38
        },
        {
            "title": "తొందరపాటు",
            "book_page_start": 39,
            "pdf_page_start": 39,
            "pdf_page_end": 42,
            "author": "చందమామ బృందం",
            "genre": "సాహస కథ",
            "moral": "తొందరపాటుతో తీసుకునే నిర్ణయాలు జీవితాంతం పశ్చాత్తాపాన్ని మిగులుస్తాయి.",
            "keywords": [
                "వర్తకుడు",
                "కవలలు",
                "ద్వీపం",
                "తొందరపాటు",
                "పశ్చాత్తాపం"
            ],
            "characters": [
                "అబ్దుల్ రజాక్",
                "రజాక్ భార్య",
                "కవల కొడుకులు",
                "రాజు",
                "కళాసు"
            ],
            "locations": [
                "బస్రా నగరం",
                "అరేబియా ద్వీపం"
            ],
            "content": "బస్రానగరంలో అబ్దుల్ రజాక్ అనే వర్తకుడుండేవాడు. అతడికి ఇద్దరు కవల కుమారులు. ఒకసారి అతడు వర్తకం పనిమీద ఓడలో బయలుదేరి, చాలాకాలం ప్రయాణం తర్వాత ఒక ద్వీపాన్ని చేరాడు. అక్కడ అతడు తెచ్చిన వస్తువు లకు గిరాకీ వుండడంతో, వ్యాపారం చాలా లాభసాటిగా జరిగింది. ఆ ద్వీపాన్నేలే రాజు స్వయంగా అతడి ఓడ దగ్గిరకు వచ్చి, విలువైన అనేక వస్తువులు కొన్నాడు.\nరజాక్ ఓడ వర్తకం చేస్తూ లోగడ అనేక ద్వీపాలు తిరిగి వున్నాడు. రాజు, అతణ్ణి తన భవనానికి ఆహ్వానించి గొప్ప విందుచేసి, అతడి ద్వారా ఆయా ద్వీపా ల్లోని విశేషాలు విన్నాడు. ఆయనకు రజాక్ లాంటి అనుభవజ్ఞుడి నుంచి కొత్త విషయాలు తెలుసుకోవాలన్న కోర్కె కలి గింది. ఆ కారణంవల్ల రాజు, అతణ్ణి తన ఆస్థానంలో కొంతకాలం వుండవలసిందిగా వత్తిడి చేశాడు.\nఈ విధంగా కొన్ని సంవత్సరాలు గడిచి పోయినై. రజాక్ భార్య. తన భర్త ఎంతకూ తిరిగి రానందుకు విచారగ్రస్తు రాలై, తన యిద్దరు కొడుకులను వెంట బెట్టుకుని అతడున్న ద్వీపానికి బయలు దేరింది.\nకొన్నాళ్ళకు వాళ్ళు ఒక రేవుపట్టణం చేరారు. ఆ రేవుకు రజాక్ వున్న ద్వీపం నుంచి రాత్రివేళ ఒక ఓడ వస్తున్నట్టు రజాక్ భార్యకు తెలిసింది. ఆమె తన యిద్దరు కొడుకులనూ, ఆ ఓడలో వున్న వాళ్ళను అడిగి తమ తండ్రిని గురించిన సమాచారం తెలుసుకు రమ్మని పంపింది.\nకవలలిద్దరూ రేవు చేరి ఓడలోకి వెళ్ళారు. ఆ ఓడ మరెవరిదో కాదు; వాళ్ళ తండ్రిదే! అతడు, రాజుకు వీడోలు చెప్పి బస్రాకు తిరుగుప్రయాణమై వస్తు న్నాడు. కవలలు ఓడలోకి వెళ్ళిన అదే సమ యంలో, రజాక్ తన డబ్బు సంచీ కనబడక, దాన్ని గురించి కళాసులను ప్రశ్నిస్తున్నాడు. ఆ సంచీ దొంగిలించిన కళాసు, కొత్తగా ఓడలోకి వచ్చిన కవల లను రజాక్కు చూపించి, వాళ్ళు డబ్బు సంచీ దొంగిలించడం తాను చూశానని చెప్పాడు.\nరజాక్ పట్టరాని కోపంతో, ఆ కుర్ర వాళ్ళు తన కొడుకులని తెలియక, ఇద్దర్నీ సముద్రంలో పారవేయమని కళాసులను ఆజ్ఞాపించాడు. వాళ్ళు వెంటనే కవలలను ఓడ మీది నుంచి సముద్రంలోకి గిరవాటు వేశారు.\nరజాక్ భార్య తన కొడుకులు తిరిగి రానందుకు రాత్రంతా దిగులుతో గడిపి, తెల్లవారుతూనే ఓడ దగ్గిరకు వెళ్ళింది. రజాక్ ఆమెను చూసి పరమానందం చెందాడు. కాని, ఆమె తమ కవలపిల్ల లను గురించి చెప్పగానే, అతడు దుఃఖం ఆపుకోలేకపోయాడు. రాత్రి తాను సము ద్రంలో తోయించిన వాళ్ళు తన కొడుకు లని రజాక్ గ్రహించాడు.\nవాళ్ళు ఏదో విధంగా ఒడ్డుచేరి వుంటా రన్న ఆశ, ఆ భార్యాభర్తలకు కలిగింది. వాళ్ళు ఎన్నో రోజులపాటు కవలల కోసం సముద్రతీర ప్రాంతాలు గాలించి, వాళ్ళ జాడ తెలియకపోవడంతో ఇంటికి తిరిగి వచ్చారు.\nకొంతకాలం గడిచింది. రజాక్, అతడి భార్య ఎవరైనా కుర్రవాణ్ణి దత్తు చేసుకోవా లనుకున్నారు. ఒకనాడు రజాక్ బానిసల సంత నుంచి ఒక యువకుణ్ణి కొని, ఇంటికి తీసుకు వచ్చాడు.\nఅతడి భార్య వాణ్ణి చూస్తూనే, భర్తతో, '\" అయ్యో, మీరు గుర్తించనే లేదా? వీడు ఎవరో కాదు — మన కవలల్లో చిన్న వాడు!\" అన్నది కొడుకును ఆప్యా యంగా కావిలించుకుంటూ.\nరజాక్ కు కలిగిన సంతోషం అంతా యింతా కాదు. అతడు చిన్నవాణ్ణి, వాడి అన్నను గురించి అడిగాడు. వాడికి అన్న ఏమైనదీ తెలియదు. సముద్రంలో పడి గిలగిల్లాడుతున్న అతణ్ణి ఒక పడవవాడు చూసి రక్షించి, బానిస వర్తకుడికి అమ్మి వేశాడు.\nఆరు నెలలు తిరక్కుండానే తండ్రీ, కొడుకులిద్దరూ కొన్ని వ్యాపార వస్తువు లతో ఓడలో బయలుదేరి ఒక ద్వీపం చేరారు. చిన్నవాడు, ఆ ద్వీపాన్నేలే యువకుడైన రాజుకు బహుమతిగా కొన్ని విలువైన వస్తువులు తీసుకుని, అతడి భవ నానికి వెళ్ళాడు.\nరాజు, ఆ బహుమాన వస్తువులు చూసి సంతోషించి, చిన్నవాణ్ణి కొంతకాలంపాటు తనకు అతిథిగా వుండమని కోరాడు. ఈ విధంగా వాళ్ళిద్దరి మధ్యా మంచి స్నేహం ఏర్పడింది. ఇది. రాజ పరివారంలోని కొందరికి కోపకారణమైంది. వాళ్ళు చిన్న వాడికి హాని చేసేందుకు పథకాలు వేయ సాగారు.\nఒకనాటి సాయంత్రం రాజుకు హఠాత్తుగా జబ్బు చేసింది. చిన్నవాడు అక్కడికి చేరిన కొద్ది దినాల్లోనే, రాజో ద్యోగుల్లో కొందరు, రాజును బాగా ద్వేషి స్తున్నట్టు తెలుసుకున్నాడు. అలాంటి వాళ్ళకు జబ్బుపడి నిస్సహాయ స్థితిలో వున్న రాజును తుదముట్టించడం ఏమంత కష్టం కాదు!\nచిన్నవాడు యిలా ఆలోచించి, ఆ రాత్రి రాజు పడకగది ముందు కత్తి పట్టుకు నిలబడి, తెల్లవార్లూ కాపలా కాశాడు. తెల్లవారాక రాజుకు కొంత స్వస్థత కలిగింది.\nరాత్రి చిన్నవాణ్ణి రాజుగారి పడకగది ముందుచూసిన రాజోద్యోగులు ఆయనతో, \"రాత్రి వర్తకుడి కొడుకు కత్తిదూసి, మీ పడకగది వైపుకు పోతూండడం, మా కళ్ళబడింది. మమ్మల్ని చూసి భయపడి వూరుకున్నాడు గాని లేకపోతే మిమ్మల్ని హత్యచేసి వుండేవాడు. ఈ దుష్టుణ్ణి వెంటనే ఉరితీయించండి!\" అని చెప్పారు.\nరాజు కొంచెం సేపు ఆలో చించి, \"తొందరపాటు ఎన్ని దుష్ఫలితాలకు కారణం అవుతుందో, నాకు తెలుసు. ముందు వీణ్ణి ఖైదులో పెట్టండి. తరవాత ఏంచేయడం బావుంటుందో నిర్ణయిస్తాను,” అన్నాడు.\nఈ వార్త తెలిసి వర్తకుడు రజాక్, పరుగుపరుగునా రాజు దగ్గిరకు వచ్చి, \"ప్రభూ, నా కొడుకు నేరస్థుడవునో కాదో ముందు విచారణ జరపండి. తొందరపడి ఏ పనీ చేయరాదు. అది ఒక్కొక్కసారి ఎంతో కీడు కలిగిస్తుంది. ఒక్క తొందర పాటు కారణంగా, నేను జీవితమంతా మరువలేని దుఃఖం అనుభవిస్తున్నాను.\" అన్నాడు.\nఆ మాటలకు రాజు ఆశ్చర్యపోతూ, \"ఏమిటి నీ తొందరపాటు?\" అని అడిగాడు.\n“నా కన్నకొడుకు లిద్దర్నీ సముద్రంలో తోయించాను. ఇది నమ్మగలరా ?” అంటూ రజాక్ జరిగినదంతా చెప్పాడు.\nరాజు సంతోషంతో చిన్నగా కేక పెట్టి, \"నాన్నా యిప్పుడు నేను ఖైదు చేయిం చినవాడు, నా తమ్ముడన్నమాట !\" అంటూ రాజాక్ను కావిలించుకున్నాడు.\nతన పెద్దకొడుకు కూడా జీవించి వున్న సంగతి విని, రజాక్ పరమానందం చెందాడు. రాజు అప్పటికప్పుడే తమ్ముణ్ణి ఖైదు నుంచి రప్పించాడు.\nజరిగినదేమంటే; సముద్రంలో పడిన పెద్దవాడు ఒక కొయ్య సాయంతో ప్రాణాలు రక్షించుకుంటూ, ఈ ద్వీపం చేరాడు. ద్వీపాన్నేలే రాజుకు పిల్లలు లేరు. వృద్ధుడు. ఆయన పెద్దవాణ్ణి దత్తు చేసు కుని, తన మరణ సమయంలో, అతణ్ణి రాజుగా ప్రకటించాడు.\nఈ విధంగా కథ సుఖాంతమై, ఆ ద్వీపంలో రజాక్, అతడి భార్యా తమ పిల్లలతో చాలా కాలం హాయిగా జీవించారు.",
            "book_page_end": 42
        },
        {
            "title": "పెద్దదిక్కు",
            "book_page_start": 43,
            "pdf_page_start": 43,
            "pdf_page_end": 48,
            "author": "మాచిరాజు కామేశ్వరరావు",
            "genre": "సాంఘిక కథ",
            "moral": "ఆరోగ్యం, శ్రేయస్సు (ఆరోగ్యం) గొప్ప సంపద. ఇతరుల సహాయం (పెద్దదిక్కు) విలువైనది. అహంకారం/గడుసుదనం కష్టాలకు దారి తీస్తాయి.",
            "keywords": [
                "గడుసుతనం",
                "అదృష్టం",
                "స్వార్థం",
                "పశ్చాత్తాపం",
                "ఆరోగ్యం"
            ],
            "characters": [
                "సింహాచలం",
                "లావణ్య",
                "మీనాక్షి (పినతల్లి)"
            ],
            "locations": [
                "చిన్న గ్రామం",
                "అడవి దారి",
                "పట్నం"
            ],
            "content": "సింహాచలం ఒక చిన్న గ్రామంలో వుంటూ పట్నంలోని గురవయ్యకిరానాదుకాణంలో పద్దులురాసే ఉద్యోగం చేస్తూండేవాడు. అతడి జీతం నెలకు రెండువందల రూపాయిలు. చిన్నతనంలో తల్లిదండ్రులు పోగా, అతణ్ణి పినతల్లి మీనాక్షి పెంచి పెద్ద చేసింది. ఆమెకొక కూతురు. పెళ్ళీడు రాగానే కూతురుకు వివాహం చేసి, అత్తవారింటికి పంపి, తాను మాత్రం సింహాచలం ఇంట్లోనే వుంటున్నది.\nసింహాచలం ఏమాత్రం అందగాడు 'కాదు; పైపెచ్చు చిన్న జీతగాడు. ఐనా అతడి పెళ్ళి మంచి అందచందాలు గల లావణ్యతో జరిగింది. అందుక్కారణం లావణ్య తల్లిదండ్రులు పేదవాళ్ళు కావడం.\nఈ పెళ్ళి కాకముందు లావణ్య. తన అందం చూసి మురిసిపోయి, ఏ జమీం దారు కొడుకో తనను చేసుకుంటాడని కలలుకనేది. సింహాచలంతో పెళ్ళి ఆమెకు ఎంతమాత్రం యిష్టం లేదు. సింహాచలం పిన్ని మీనాక్షి, తన తల్లి దండ్రులను పెద్ద కట్నం కోరాల నీ, ఆ విధంగా యీ పెళ్ళి తప్పిపోవాలనీ, ఆమె ఎందరో దేవుళ్ళకు మొక్కు కున్నది.\nఅయితే, మీనాక్షి మాత్రం లావణ్య తల్లిదండ్రులతో, \"మా నుంచి కట్న కానుకల ప్రసక్తే వుండదు. ఈ శుభ సమయంలో దాని సంగతి మరిచిపోదాం,” అన్నది.\nఈ మాట విని లావణ్య కుంగి పోయింది; ఆమె తల్లిదండ్రులు పొంగి పోయారు. ఈ విధంగా లావణ్యకు యిష్టం లేని పెళ్ళి జరిగిపోయింది. అందువల్ల, కాపురానికి వచ్చిన రోజు నుంచీ ఆమె, కట్నం కోరని మీనాక్షిని శత్రువును చూసి నట్టు చూడసాగింది.\nనెల తిరక్కుండానే ఒకనాటి రాత్రి ఆమె, సింహాచలంతో, “ఈ రోజుల్లో సొంత అత్తలనే చూసేవాళ్ళు లేరు; ఇక పిన అత్తగారికి ఊడిగం చేసేదెవరు! మీ పిన్నిని, వాళ్ళ కూతురు దగ్గిరకు వెళ్ళ మని చెప్పు.\" అన్నది.\nఈ మాటలకు సింహాచలం నొచ్చుకుని, \"అదేం మాట | మా పిన్ని, మనకు ఇంట్లో పెద్ద దిక్కుగా వుంటుంది కదా,” అన్నాడు.\nఆ జవాబుకు లావణ్య విసుక్కుంటూ, \"మనకే తిండికి దిక్కులేదు. నీదేమైనా సముద్ర వ్యాపారమా? ఈ కరువు కాలంలో తిండి దండగ మనుషుల్ని ఎంతకని పోషిస్తాం?\" అన్నది.\nపక్క గదిలో నిద్రపోతూ, మంచినీళ్ళ కోసం లేచిన మీనాక్షి, యీ మాటలు విన్నది. ఆమె తెల్లవారుతూనే, ఏ కారణం చెప్పకుండా కూతురు ఇంటికి ప్రయాణం కట్టింది. సింహాచలానికి యిది చాలా కష్టం అనిపించినా, భార్య నోటికి భయ పడి, అతడేమీ మాట్లాడ లేదు.\nఅతడు బాడుగబండిలో పినతల్లిని, ఆమె కూతురు ఇంట దిగవిడిచి, పట్నం చేరేసరికి చాలా ఆలస్యం అయిపోయింది.\nఆ కారణంగా, అతడు బాగా పొద్దుపోయే వరకూ దుకాణంలో వుండవలసివచ్చింది.\nపట్నం నుంచి అతడి పల్లెకు మామూలు దారి కాకుండా మరొక అడ్డదారి వున్నది. తొందరగా ఇల్లు చేరాలన్న ఆత్రంలో అతను, జనం మసలని ఆ అడవిదారి పట్టాడు. సింహాచలం అడవి మధ్య వుండగానే చీకటిపడింది. అయితే, పున్నమి రోజు కావడంవల్ల పుచ్చపువ్వులా వెన్నెల కాస్తున్నది.\nఅతడు ఒక చెట్టు కిందికి వచ్చేసరికి, చెట్టు ఆకులు గలగలమన్నవి. ఆ వెంటనే ఆకుల మధ్య నుంచి, \"ఎవరో, వారెవరో రావాలి ! వారికి అడిగిందివ్వాలి!'' అంటూ కర్ణకఠోరమైన గొంతుతో ఒక పాటవిని పించింది.\nసింహాచలం ఆశ్చర్యపోతూ తల ఎత్తి చూసి, అది ఒక నేరేడుచెట్టని గ్రహించి, \"నేరేడుచెట్టు ఏమివ్వగలదు? నేరేడు పండేగా !'' అన్నాడు.\nఆ మరుక్షణం నేరేడు పండొకటి అతడి కాళ్ళ దగ్గిర పడింది. దాన్ని తీసుకుని సంచీలో వేసుకుని ముందుకు నడిచాడు సింహాచలం.\nకొద్ది దూరం నడవగానే మరొక చెట్టు ఆకులు గలగలమన్నవి. తరవాత, \"ఏమివ్వను ? నీకేమివ్వను?'' అంటూ మరింత కర్ణకఠోరమైన పాట వినిపించింది.\nసింహాచలం ఆ చెట్టును వెలగచెట్టుగా గుర్తించి, \"వెలగచెట్టు యివ్వగలిగేది, వెలగపండు. అంతేగదా?'' అన్నాడు.\nమరుక్షణం అతడి కాళ్ళ దగ్గిర ఒక వెలగపండు పడింది. సింహాచలం దాన్ని కూడా సంచీలో వేసుకున్నాడు. అతడు మరి కొద్ది దూరం నడవగానే, మరొక చెట్టు ఆకులు కదిలి, \"అందిస్తాను. అందుకో ! అడిగింది ఆలోచించక యిస్తాను, తీసుకో!\" అన్న మరింత కర్ణకఠోరమైన పాట వినిపించింది.\nసింహాచలం రెండు చెవులూ మూసు కుని, ఆ చెట్టు మామిడిచెట్టని గ్రహించి, \"మామిడిచెట్టు, మామిడిపండు గాక యివ్వగలిగిందేముంటుంది!'' అన్నాడు.\nవెంటనే అతడి కాళ్ళ దగ్గిర మామిడి పండొకటి పడింది. సింహాచలం దాన్ని కూడా తీసుకుని కొంతసేపటికి ఇల్లు చేరాడు.\nలావణ్య సంచీలో వున్న, ఆ మూడు పళ్ళనూ చూసి ఆశ్చర్యపోయి, \"కాలు కాని కాలంలో యివి ఎక్కడ దొరికినై, నీకు?\" అంటూ భర్తను అడిగింది.\nసింహాచలం జరిగినదంతా ఆమెకు చెప్పాడు.\nలావణ్య అతడి కేసి కోపంగా చూస్తూ, \"ఎంత బుద్ధిమాలిన పని చేశావు! నీతో మాట్లాడింది, ఆ చెట్లే అనుకున్నావా? ఆ మాట్లాడింది. ఆ చెట్ల మీద వుండే పరోపకారి పిశాచాలో, వనదేవతలో అయి వుంటవి. రేపు మళ్ళీ చీకటిపడ్డాక, ఆ దారినే రా. వాటిని ఏం అడగాలో తెల్లవా రాక, నీకు చెబుతాను,'' అన్నది.\nఆమె రాత్రి అంతా నిద్రమాని, పిశాచా లను ఏం అడగాలో బాగా ఆలోచించి, తెల్లవారాక భర్తకు చెప్పింది.\nరాత్రి విన్న మాటలు కూడా స్పష్టంగా వినిపించినై.\nభార్య చెప్పింది బాగా గుర్తు పెట్టు కున్న సింహాచలం, \"నేరేడు చెట్టు నాకు అందాన్ని ప్రసాదిస్తే, ఎంత ఆనందపడ తాను !'' అన్నాడు.\nచెట్టు మీది నుంచి ధారగా నీరు అతడి మీద పడింది. మెరుపుల వెలుగులో సింహా చలం తన శరీరాన్ని చూసుకుని అది పసిమిఛాయలో వుండడంతో పరమా నందం చెందాడు.\nఅతడు వెలగచెట్టును చేరేలో పల పెద్ద శబ్దంతో పిడుగుపడి నేరేడుచెట్టు భగభగమనే మంటలతో నేల కూలింది.\nవెలగచెట్టును చేరిన సింహాచలం, \"వెలగచెట్టు వెలలేని ఐశ్వర్యం యిస్తే, అద్భుతం కదా !\" అన్నాడు.\nఅతడి కాళ్ళ దగ్గిర ఒక ఖాళీ సంచీ పడింది. సింహాచలం దాన్ని చేతికి తీసు కునేంతలో, సంచీలోంచి జలజలమంటూ ఆగకుండా బంగారుకాసులు పడసాగాయి. అతడు కిందపడిన కాసుల్ని వదల బుద్ధి కాక, వాటిని సంచీలో వేసుకుని, ఆ సంచీ మోసుకుంటూ బయలుదేరాడు.\nఅతడు మామిడిచెట్టును సమీపించ గానే, పిడుగుపాటుకు గురిఅయి వెలగ చెట్టు నేలకు ఒరిగింది.\n“మామిడిచెట్టు నా పైన అదృష్టాన్ని ముద్రగా వేస్తే, అమోఘంగా వుండదా!\" అన్నాడు సింహాచలం చెట్టు కొమ్మల్లోకి చూస్తూ.\nవెంటనే అతడి తలపైన ఏదో పడినట్ట యింది; కాని తడిమి చూసుకుంటే అతడి చేతికి ఏమీ తగలలేదు. సింహాచలం అక్కడి నుంచి కొంచెం ముందుకు కదల గానే మామిడిచెట్టు కూడా పిడుగుదెబ్బకు గురి అయింది.\nఆ తరవాత ఇంటి దారిపట్టిన సింహా చలానికి పెనుగాలివల్లా, బంగారంతో బరువుగా వున్న సంచీవల్లా నడవడం కష్ట సాధ్యం కాసాగింది. అతడు కొంచెం ఎత్తుగా వున్న దిబ్బనొకదాన్ని ఎక్కి దిగ బోతూ కాలుజారి పక్కనే వున్న ఊబిలో పడిపోయాడు. బంగారుకాసుల సంచీ ఊబి అడుక్కు మునిగిపోయింది. అతడి శరీరం క్రమంగా భుజాలవరకూ ఊబిలో దిగబడి పోయాడు.\nఇక తనకు చావు తప్పదనుకున్నాడు. సింహాచలం. కాని, అదృష్టం అతణ్ణి అంటిపెట్టుకునే వున్నది. హఠాత్తుగా దాపులనున్న చెట్టుకొమ్మ ఒకటి ఫెళ ఫెళ మంటూ విరిగి, అతడికి చేరువగా ఊబిలో పడింది. అతడు దాన్ని పట్టుకుని, ఊబి నుంచి బయటపడ్డాడు.\nసింహాచలం తూర్పు తెల్లవారు తూండగా ఇల్లు చేరి, స్పృహ తప్పి పడి పోయాడు. లావణ్యకు ఆ స్థితిలో వున్న భర్తను చూసి దడ పుట్టుకు వచ్చింది. ఏం చెయ్యాలో చెప్పేందుకు ఇంట్లో అను భవం గల పెద్దదిక్కంటూ లేదు! ఏమీ పాలుపోని లావణ్య. మీనాక్షికి కబురు పంపింది.\nమధ్యాహ్నానికల్లా పుట్టెడు దిగులుతో మీనాక్షి వచ్చింది. ఆమె సపర్యలతో సింహా చలం ఒక నెల రోజులకు మామూలు మనిషి అయాడు. అతడికి అడవిలో లభించిన బంగారం, పచ్చని శరీరచ్ఛాయా పోగా — కొత్తగా శరీరం మీద అక్క డక్కడా మానిన గాయపు మచ్చలు మాత్రం మిగిలినై !\nజరిగిందేమిటో వివరంగా విన్న మీనాక్షి, లావణ్యతో, '“ నీ భర్తకు, మొదటి పిశా చాన్ని అందం అడగమని చెప్పావు; అందం కన్న ఆరోగ్యం ముఖ్యం. అది లేకపోతే, రెండో ఎశాచి యిచ్చిన బంగారం వృథా. మొత్తం మీద మూడో దాన్ని కోరిన అదృష్టమే అతణ్ణి ఊబి నుంచి కాపాడింది,\" అన్నది.\n\"మీరు ఆ సమయంలో సలహా చెప్ప డానికి లేరు. అందువల్లనే నేను, ఆయనను యీ అవివేకపు కోరికలు కోరమని, నానా అగచాట్లకూ గురిచేశాను,\" అన్నది లావణ్య కళ్ళనీళ్ళతో.\nఇప్పుడై నా మించిపోయిందేం లేదు. అదృష్టం అండగా కష్టపడి పనిచేసే నీ భర్త. తప్పక అభివృద్ధిలోకి వస్తాడు. పది కాలాల పాటు సుఖంగా వుండండి !\" అని మీనాక్షి తిరుగు ప్రయాణానికి వెంట తెచ్చుకున్న పెట్టెలో బట్టలు సర్దుకో సాగింది.\nలావణ్య కళ్ళనీళ్ళు తుడుచుకుని, ఆమె రెండు చేతులూ పట్టుకుని \"అత్తయ్యా, నా మూర్ఖత్వాన్ని క్షమిం చండి! మీరు ఎక్కడికీ వెళ్ళవద్దు. మీరు తప్ప మాకు పెద్ద దిక్కు లేదు,\" అన్నది దీనంగా.\nలావణ్యలో వచ్చిన మార్పు మీనాక్షికే కాక, సింహాచలానిక్కూడా ఎంతో ఆనందం కలిగించింది.",
            "book_page_end": 48
        },
        {
            "title": "మతిమరుపు నౌకరు",
            "book_page_start": 49,
            "pdf_page_start": 49,
            "pdf_page_end": 50,
            "author": "యం. ఐ. కిషన్",
            "genre": "హాస్యం/సాంఘికం",
            "moral": "కొందరి మతిమరుపు వల్ల సమస్యలు వచ్చినా, వారి నిష్కపటమైన స్వభావం, నిజాయితీ క్షమాపణకు అర్హమైనవి.",
            "keywords": [
                "మతిమరుపు",
                "నౌకరు",
                "జమీందారు",
                "వైద్యుడు",
                "నిజాయితీ"
            ],
            "characters": [
                "సిద్దయ్య",
                "పంకజనాభుడు (జమీందారు)",
                "శేషాచారి (వైద్యుడు)"
            ],
            "locations": [
                "ఆత్రేయపురం",
                "జమీందారు దివాణం"
            ],
            "content": "ఆత్రేయపురం జమీందారు పంకజనాభుడి దివాణంలో, సిద్దయ్య అనే ఒక నౌకరు వుండేవాడు. వాడికి ఎక్కడలేని మతి మరుపు. ఇప్పుడు విన్నది. మరి కాసేపటికి మరిచిపోయేవాడు. యజమాని ఒక పని చెబితే, మతిమరుపువల్ల మరేదో పని చేస్తూండేవాడు. అయితే, స్వతహా గా నమ్రతకలవాడూ, ఒళ్ళు దాచుకోకుండా పని చేసేవాడూ కావడం వల్ల, జమీం దారు వాణ్ణి క్షమించి ఊరుకునేవాడు.\nఒకనాటి రాత్రి జమీందారుకు అకస్మా త్తుగా కడుపునొప్పి వచ్చింది. ఆయన సిద్దయ్యను వైద్యుడు శేషాచారి దగ్గి రకుపోయి కడుపునొప్పికి మాత్రలు తీసుకురమ్మని చెప్పాడు. సిద్దయ్య, శేషా చారి దగ్గిరకు వెళ్ళి. ఆయన యిచ్చిన మాత్రలతో పావు గంటకల్లా తిరిగి వచ్చాడు. కాని, ఆ మాత్రలు వేసుకున్న జమీందారుకు కడుపునొప్పి తగ్గలేదు. తెల్లవార్లూ ఆయనబాధపడుతూనేవున్నాడు\nమర్నాటి ఉదయానే శేషాచారి జమీం దారును చూడవచ్చి, ''మీ తలనొప్పి ఎలా వుంది ?'' అని అడిగాడు.\nజమీందారు కోపంతో మండిపోతూ, “నాకు తలనొప్పని, నీకు చెప్పిందెవరు ? సిద్దయ్యతో కడుపునొప్పి అని చెప్పి పంపిం చాను. కొంపదీసి తలనొప్పి మాత్రలుగాని యిచ్చావేమిటి? నీ మూలంగా తెల్లవార్లూ ఎంత బాధపడ్డానో తెలుసా!'' అన్నాడు.\nశేషాచారి బిక్కచచ్చిపోయి, “తమరు అలా అంటున్నారేమిటి? సిద్దయ్య నాతో, మీకు తలనొప్పి అనే చెప్పాడు. అందు వల్లే, తలనొప్పి మాత్రలు యిచ్చి పంపాను.\" అన్నాడు.\nజమీందారుకు పొరబాటు సిద్దయ్యదే అని తెలిసిపోయింది. ఆయనకు రాత్రి తాను పడ్డ బాధ తలుచుకునేసరికి ఒళ్ళు మండింది. వెంటనే సిద్దయ్యను పిలిచి గట్టిగా చీవాట్లు పెట్టి, \"ఒరే, నీ మూలంగా రాత్రంతా నేను విపరీతమైన బాధకు గురయ్యాను. నీలాంటి మతిమరుపు వెధ వను పనిలో పెట్టుకోవడం, నాదే పొర బాటు. నీ మతిమరుపువల్ల ముందు, ముందు ప్రాణాలే పోవచ్చు. నిన్ను పని లోంచి తీసేశాను,\" అని, వాడికి రావల సిన జీతం డబ్బులు యిచ్చి పంపేశాడు.\nఅయితే, ఆ మర్నాడు సిద్దయ్య మామూలు ప్రకారం దివాణానికి వచ్చి, జమీందారుకు కనిపించాడు.\nజమీందారు వాడికేసి కోపంగా చూసి, \"నిన్ను పనిలోంచి తీసేసినట్టు నిన్ననే చెప్పాగదా. మళ్ళీ ఎందుకొచ్చావు?\" అని అడిగాడు.\n\"అవును, దొరా! ఆమాటే మరిచాను. ఇక నుంచి పనికి రానులెండి,\" అంటూ సిద్ధయ్య దుస్తుల్లోంచి కొంత డబ్బు తీసి, \"నిన్న తమరెందుకో యీ పైకం, నా కిచ్చారు. దాచమని చెప్పారేమో!\" అని, నిన్న జమీందారు జీతం కింద యిచ్చిన డబ్బును ఆయన ముందు పెట్టి, అక్కణ్ణించి బయలుదేరాడు.\nజమీందారుకు, సిద్దయ్య మతిమరుపు చూస్తూంటే, యీసారి కోపానికి బదులు, వాడిమీద చాలా జాలికలిగింది.\nఆయన వాణ్ణి వెనక్కుపిలిచి, \"ఒరే, మతిమరుపు వెధవా! ఆ డబ్బు, నీదే. నిన్న నిన్ను పనిలోంచి తీసేస్తూ, నీకు రావలసిన జీతం కింద, ఆ మొత్తం యిచ్చాను, ఇదుగో, తీసుకో !'' అన్నాడు.\n\"అవును, ఆమాటే మరిచిపోయాను,\" అంటూ జమీందారు యిచ్చిన డబ్బు తీసుకుని వెళ్ళిపోబోయాడు సిద్దయ్య.\nజమీందారువాణ్ణి ఆగమని, “సిద్దయ్యా, నిన్ను మళ్ళీ పనిలో పెట్టుకుంటున్నాను. లోపలికి పో.\" అని చెప్పి, మరొక నౌకరు ద్వారా, మతిమరుపుకు మంచి మందున్న దేమో కనుక్కునేందుకు వైద్యుడు శేషా చారికి కబురుపెట్టాడు.",
            "book_page_end": 50
        },
        {
            "title": "విష్ణు కథ",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణిక కథ",
            "moral": "ధర్మాన్ని పాటించడం, ప్రజల క్షేమాన్ని కాంక్షించడం, త్యాగాలు చేయడం రాజధర్మం. దైవాంశ సంభూతులు సైతం కర్మఫలాన్ని అనుభవించాలి.",
            "keywords": [
                "రామరాజ్యం",
                "సీతాపరిత్యాగం",
                "శంబుకుడు",
                "దశావతారం",
                "కర్మఫలం"
            ],
            "characters": [
                "రాముడు",
                "లక్ష్మణుడు",
                "సీత",
                "లవకుశులు",
                "శంబుకుడు",
                "యముడు",
                "నరనారాయణులు",
                "సహస్రకవచుడు"
            ],
            "locations": [
                "అయోధ్య",
                "సరయూ నది",
                "వాల్మీకి ఆశ్రమం",
                "క్షీరసాగరం"
            ],
            "content": "రాముడు పట్టాభిషిక్తుడై, లక్ష్మణ భరత శత్రుఘ్నుల అండదండలతో రాజ్యాన్ని చక్కదిద్ది, ఆదర్శప్రాయంగా రాజ్య పాలన చేస్తూండగా, ప్రజలు అన్నివిధాలా ఆనందిస్తున్నారు.\nఒకనాడు పల్లెటూరి బ్రాహ్మణుడు ఒకడు తన అయిదేళ్ళ కొడుకు శవం తెచ్చి -రా జద్వారం దగ్గిర నిలబడి ఏడవటం మొదలు పెట్టాడు. తనకున్న ఒకే కొడుకు అకాలమరణం పొందినం దుకు ఏడుస్తూ ఆ బ్రాహ్మణుడు—రాజు సరిగా పాలిస్తే ఇలాటి అకాలమరణా లుండవనీ, ఇన్నాళ్ళకు ఇక్ష్వాకుల పరిపా లనలో, రాముడి హయాంలో దేశం దిక్కు మాలినదయిందనీ అన్నాడు.\nరాముడీ సంగతి తెలుసుకుని చాలా చింతించి, తన మంత్రులనూ, వసిష్ఠుడు మొదలైన బ్రాహ్మణులనూ పిలిపించి, వారితో బ్రాహ్మణ బాలుడి అకాలమరణం గురించి చెప్పాడు. శంబుకు డనే ఒక శూద్రుడు గొప్ప తపస్సు చేస్తున్నాడనీ అది యుగధర్మానికి విరుద్ధమనీ, అందుకే ఆ బాలుడు చనిపోయాడనీ, నారదుడు రాముడితో అన్నాడు.\nరాముడు లక్ష్మణుడితో “నీవు వెళ్ళి ఆ బ్రాహ్మణుణ్ణి ఓదార్చి, ఆ బాలుడి కళేబరాన్ని తైలభాండంలో భద్రంగా వుంచు,\" అన్నాడు. తరవాత అతను ఆయుధాలు తీసుకుని పుష్పకం ఎక్కి పడమరా, ఉత్తరమూ, తూర్పూ గాలించి, చివరకు దక్షిణదిక్కున ఒక సరస్సులో తలకిందుగా తపస్సు చేస్తున్న మనిషి నొకణ్ణి చూశాడు.\nరాముడు పుష్పకం దిగి, తన కత్తి దూసి శంబుకుడి తల నరికాడు. శంబుకుని తల కళ్ళు విప్పి ఆనందంగా రాముణ్ణి చూసి, \"రాఘవా! మరణమన్నది ఏదో ఒకలాగ తప్పనిది, నీవు నిమిత్తమాత్రుడివి. వర్ణాశ్రమ ధర్మాలకు కట్టుబడి ఉన్న వివిధవర్గాలతో కూడిన ప్రజలకు నీవు రాజువి : రాజు ప్రజా సేవకుడు, ఆ ధర్మాన్ని నిర్వ ర్తించావు. నీవు విచారించ వలసిన పనిలేదు. నిన్నెటువంటి పాతకమూ అంటదు; నేను కులానికీ, వృత్తికి అతీతు డైన యోగిని; విష్ణుసాయుజ్యాన్ని పొందు తున్నాను!\"\" అని చెప్పి కళ్ళు మూసింది.\nశంబుకుని భార్య కవిల రాముడితో. \"సీతాపతీ! రాజధర్మ నిర్వహణలో మున్ముందు నీవు ఎదుర్కొనవలసి ఉన్న కఠోర పరీక్షకు ఇది నాంది! నేను నా భర్తతో సంతోషంగా వెళ్తున్నాను. దృఢ చిత్తుడవై కర్తవ్య పాలన చెయ్యి! \" అని చెప్పి భర్తతో చితిపై సహగమనం చేసింది.\nరాముడు తిరిగి వస్తున్న దారిలో, ఒక గుడ్లగూబకు చెందిన చెట్టు తొర్రను దురా క్రమణ చేసిన గ్రద్దను శిక్షిస్తున్నట్లుగా దాని తలమీద చేత్తో తట్టాడు.\nఆ. వెంటనే గ్రద్ద రూపం పోయి బ్రహ్మదత్తుడనే రాజు శాపవిమోచనం పొంది వెళ్ళాడు.\nవిశ్వామిత్రుడు రాముడి కొలువుకు వచ్చి తనను అవమానించిన శకుంతుడు అనే రాజును వధించవలసిందిగా ఆజ్ఞా పించాడు.\nఅప్పటికప్పుడే రాముడు గురువు ఆన తిని తలదాల్చి శకుంతుణ్ణి వధించడానికి బయలుదేరాడు.\nహనుమంతుడి తల్లి అంజనాదేవి శకుంతుడికి శరణు ఇచ్చింది. హను మంతుడు తల్లి మాట నిలపడానికి, రామ బాణానికి ఎదురొడ్డి రామనామం జపిస్తూ కన్నులు మూసి నిలబడ్డాడు. రాముడు విడిచిన బాణం హనుమంతుని హృద యంలో లీనమైంది.\nఇది చూసిన విశ్వామిత్రుడు దురా గ్రహం విడిచి శకుంతుణ్ణి దీవించి అక్కడి నుంచి వెళ్ళాడు.\nఒక అర్ధరాత్రి రాముడి శయన మందిరం ముందు ఒక కుక్క న్యాయం కోసం ఆర్తనాదం చేసింది. రాముడు దిగ్గున వచ్చి రక్తం కారుతూన్న దాని గాయాన్ని అదిమి పట్టాడు.\nకుక్క తాను కిందటిజన్మలో పూజారిగా ఉన్నందువల్లే కుక్కగా పుట్టాననీ, నిష్కా రణంగా తన్ను కొట్టినవాడిని పూజారిగా నియమించవలసిందనీ, అదే తగిన శిక్ష అనీ చెప్పింది. దాని గాయం మాయమై సుఖంగా వెళ్ళింది.\nఏ ప్రాణికీ నొప్పి కలగకుండా చక్కగా రాజ్యపాలన జరుగుతున్న రామ రాజ్యంలో —“ పరాయివాడి ఇంట ఉన్న భార్యను తెచ్చిపెట్టుకొనేలాంటి సిగ్గుచేటు పని చేయడానికి, రాజ్యమేలే రాముడిని కాను—!”అనే మాట ఒక అల్పుడి నోట వెలువడింది.\nసీతను అరణ్యంలో వదిలి రమ్మని రాముడు లక్ష్మణుడితో చెప్పాడు. లక్ష్మ ణుడు అక్రోశంతో ఆవేశపడుతూంటే, \"లక్ష్మణా! ఒక అల్పుడు ఆడంబరంగా పలికిన మాట ఎంతోమంది మనస్సుల్లోనో దాగి ఉండవచ్చును గదా! రాజ్యమంటే నేలకాదు, మనుషులు! భిన్నవర్గాలతో నిండిన ఆ ప్రజల్ని పాలించడం అనేది కత్తి పదును మీద నడక! స్వార్థానికి ఏ మాత్రం తావు లేదు. జనవాక్యాన్ని కర్తవ్యంగా ఎంచి, గుండెను రాయి చేసుకొనవలసిన రాజును నేను!\" అని రాముడు అన్నాడు.\nమునిపత్నులతో ఆశ్రమాల్లో ముచ్చటగా గడపాలన్న నిండు చూలాలైన సీత కోరిక చెల్లించే నెపంతో, లక్ష్మణుడు రథం మీద సీతను తీసుకెళ్ళి కీకారణ్యంలో దిగవిడిచి వచ్చి. '\" అయ్యో ! ఆ నాడు హనుమంతుడు సంజీవిని తెచ్చి నన్ను బ్రతికించింది ఇందుకా!\" అని గుండె లవిసేలాగ రోదించాడు.\nవాల్మీకి మహర్షి సీతను తన ఆశ్ర మానికి తీసుకెళ్ళాడు. సీత కుశుడు, లవుడు అనే అందమైనకవలకుమాళ్ళను కన్నది.\nఅయోధ్యా రాజ్యంలో అనావృష్టి ఏర్ప డింది. వర్షాలు సరిగ్గా కురవక భూమి బీటలు బారింది. సీతావియోగంతో కుమిలి పోతున్న రాముడితో అశ్వమేధ యాగం చేయమని పెద్దలు ఆదేశించారు. బంగా రంతో సీత విగ్రహాన్ని చేయించి పక్క నుంచుకొని రాముడు యాగదీక్ష పట్టాడు.\nలవకుశులు వాల్మీకి రచించినరామాయ ణాన్ని గానం చేస్తూ అ యో ధ్య కు వచ్చారు. ముని బాలకులమని చెప్పుకొన్న వారిని చూసి రాముడు ముచ్చటపడి కౌగలించుకొని కానుకలిచ్చి పంపాడు.\nరఘు వంశీయులకు తప్ప అన్యులకు పట్ట శక్యం కాని అశ్వమేధయాగాశ్వాన్ని లవకుశులు పట్టి కట్టేశారు.\nయాగాశ్వాన్ని విడిపించడానికి వచ్చిన శత్రుఘ్న, భరత, లక్ష్మణులతో యుద్ధం చేసి, వాళ్ళను మూర్ఛపోయేలా చేసిన లవకుశులను రాముడు ఎదుర్కొన్నాడు.\nలవకుశులు తల్లి మీద ఆన పెట్టి బాణాలు వదిలారు. రాముడు మూర్ఛ పోగా సీత వచ్చి పాదాలుపట్టి మేల్కొలి పింది. రాముడితోబాటు అంతా మూర్ఛ నుండి లేచారు.\nవాల్మీకి రాముడికి కుమాళ్ళ నూ, సీతనూ అప్పగించాడు. రాముడు సీతతో సింహాసనంపై కూర్చొని లవకుశులను తొడలపై కూర్చుండబెట్టుకొని వారిని యువరాజులుగా ప్రకటించాడు.\nతరువాత రాముడు సీత తన ఔచిత్యా నికి తగ్గట్టుగా అయోధ్యా ప్రజలముంధు శపథం చేయవలసిందని చెప్పాడు.\nసీత అయోధ్యానగర మధ్యంలో నిల బడి ఆకాశాన్ని చూసి. అయోధ్యా రాజ్యంపై వర్షం కురవాలని పలికింది. మరుక్షణంలో ఆకాశం మబ్బులతో నిండి అమృత జలధారలతో రాజ్యమంతటా వాన కురిసింది.\nఆ తరువాత సీత నేలను చూస్తూ, \"అమ్మా! రఘువంశదీపకులైన కుమాళ్లు తండ్రి అండ చేరుకున్నారు. నాకు కావ లసిందింకేమీలేదు, నన్ను స్వీకరించు!\" అన్నది.\nభూమి కంపించింది. భూమి రెండు పాయలుగా చీలింది. దివ్యకాంతులు వెలువడ్డాయి. రత్నసింహాసనంపై భూదేవి మీదకువచ్చి సీతను తన ఒడిలోకి తీసు కొని భూమిలోకి వెళ్ళిపోయింది. పుష్ప వృష్టి కురిసింది. భూమి వెంటనే మూసుకుంది.\nరాముడు భూమిని చీలుస్తానని విల్లెక్కుపెట్టాడు. అప్పుడు ఆకాశవాణి, “రామా! భూదేవిపై ఆగ్రహించడం పాడి కాదు. సీత భూజాత. భూమిలోకి వెళ్ళి నిజనివాసం చేరింది!\" అని పలికింది.\nరాముడు కుమాళ్ళను చూసుకొంటూ చాలా కాలం రాజ్యం చేశాక, యమధర్మ రాజు బ్రాహ్మణవేషంతో వచ్చి. దేవ రహస్యం చెప్పవలసి ఉందనీ, లక్ష్మణు డిని ద్వారం దగ్గిర కాపుంచమనీ, ఎవరి నైనా రానిచ్చితే లక్ష్మణుడు మరణదండన పొందాలనీ, రాముడితో చెప్పి ఒప్పిం చాడు. లక్ష్మణుడు ద్వారపాలన చేస్తు న్నాడు. యముడు నిజరూపంతో కనిపించి రాముడితో అవతరించిన పని తీరిందనీ. వైకుంఠానికి విష్ణువుగా చేరవలసిందనీ చెప్పాడు.\nఅదే సమయంలో దుర్వాసుడు వచ్చి తక్షణం రాముడిని చూడటానికి వెళ్ళ నివ్వకపోతే రఘువంశాన్ని శపిస్తానన్నాడు.\nదుర్వాసుణ్ణి లోనికి వెళ్ళనిచ్చి. లక్ష్మ ణుడు అలాగే వెళ్లి సరయూనదిలో మునిగి పోయాడు.\nరాముడు లవకుశులను పట్టాభిషిక్తుల్ని చేసి రాజ్యపాలన చేయించాడు.\nఅది శ్రావణమాసం. సరయూ నది నిండుగా ఉరకలెత్తి ప్రవహిస్తున్నది. ఆనాడు పూర్ణిమ. చంద్రగ్రహణపర్వదినం.\nమంగళ తూర్యనాదాలు మ్రోగుతూం డగా, భరతశత్రుఘ్నులు ఇరువైపులా అంటిపెట్టుకొని నడుస్తుండగా, రాముడు సరయూనదికి బయలుదేరాడు. అశేష ప్రజానీకం అనుసరించారు.\nరాముడు నదీజలాల్లో ప్రవేశించాడు. వెనుకనే తమ్ముళ్ళు దిగారు. అప్పుడే గ్రహణం విడిపోయి, నిండు చంద్రబింబం దేదీప్యమానంగా ప్రకాశించింది. ఆకాశం నుండి జలజలా అఖండంగా పూలవాన కురిసింది. సామ, దేవగాంధార, హిందోళ, సురట రాగాల మేళవింపుతో వీణాధ్వనులు దిక్కులు మారుమ్రోగుతూండగా వినిపిం చాయి.\nఅంతటా వెన్నెల మరింత తెల్లగా వెల్లి విరుస్తున్నది. పూలవాన కురుస్తున్నది; క్షీరసాగరం లాగ సరయూనది పూల రాసులతో నిండిన ఉవ్వెత్తు కెరటాలతో వడివడిగా సాగింది !\nఅంతకుముందే క్షీరసాగరంలో లక్ష్మ ణుడు శేషతల్పంగా, సీత లక్ష్మిగా అమరి ఎదురుచూస్తున్నారు. భరతశత్రుఘ్నులు శంఖచక్రాలుకా గా రామావతారం చాలించి, విష్ణువు లక్ష్మిపాదాలొత్తగా శేష తల్పం ఆలంకరించాడు.\nమాయామానుష విగ్రహుడై ఉత్తమ మానవతామూర్తిగా పితృవాక్యపాలనకై వనవాసం చేసి, కార్యసాధకుడైన మానవ మాత్రుడిగా వానరులను కూడగట్టుకొని వారధినికట్టి, అజేయుడనని విర్రవీగిన రావణుడినికొట్టి రాక్షసపాలన అంత మొందించి సీతను తెచ్చి. ఏకపత్ని వ్రతుడై ఆదర్శపాలన చేసిన రాముని అవతారం విష్ణువు దశావతారాల్లో విశేష మైనదిగా కీర్తింపబడింది. రామరాజ్యం ఆచంద్రార్కం పేర్కొన బడుతుంది —\nఅని సూతమహర్షి రామావతారం ముగించి, కృష్ణావతారం గురించి చెప్పడం ప్రారం భించాడు.\nఒకానొకప్పుడు శివుడు తన భక్తులైన దానవప్రముఖుల్ని అవలీలగా విష్ణువు అంతమొందించడం చూసి అసహనంగా కనుబొమలు ముడిచాడు. ఆ బొమముడి నుండి స హ స్ర కవచుడు అనే ఘోరా కారుడు ఉద్భవించాడు. పొరలుగా వెయ్యి కవచాలు, అజేయప్రభావంగల కుండలాలుగల సహస్రకవచుడు ప్రళయ భీకర గర్జనచేసి, \"నేను తెలివిమాలిన రాక్షస మాత్రుణ్ణికాను, రుద్రాంశ సంభూ తుణ్ణి! చేవగలవాడైతే ఆ విష్ణు నన్నేం చేయ గ ల డో చెయ్యమనండి!” అని లోకాలు దద్దరిల్లేలాగ అరిచి విజృం భించాడు.\nవిష్ణువు నర, నారాయణులనే జంట ఋషులుగా అవతరించాడు. నరనారాయ ణులు సహస్రకవచుడిని జయించగల శక్తి సాధనకు తపస్సు ప్రారంభించారు.\nఇంద్రుడు వారి తపోభంగానికి అప్స రసల్ని పంపాడు. నారాయణుడు తన తొడ నుండి ఊర్వ శి ని పుట్టించాడు, ఊర్వశి ముందు రంభాది అప్సరసలు వెలవెలపోయారు. ఇంద్రుడు నరనారాయ ణులకు క్షమాపణ చెప్పుకొని - ప్రణ మిల్గాడు. నారా యణుడు ఊర్వశిని తీసుకుపొమ్మన్నాడు. అప్సరసలతో కలిసి ఊర్వశి స్వర్గలోకం చేరింది.\nనారాయణుడు, నరుడు ఒకరు తపస్సు చేస్తుంటే ఒకరు విల్లమ్ములు ధరించి సహస్రకవచుడితో పోరాటంచేస్తూ, అలాగ వేల సంవత్సరాల పొడుగున సాగిన యుద్ధంలో, తొమ్మిదివందల తొంభైతొమ్మిది సహస్రకవచుడి కవచాలను ఛేదించారు.\nసహస్రకవచుడు ఒకే కవచంతో పారి పోయి సూర్యుడిలో దాక్కున్నాడు.\n\"ప్రగల్భాలు పలికి చివరికి పారి పోయి దాక్కున్నాడు, పిరికిపంద ! వీడి పని కృష్ణావతారంలో పట్టించాలి!\" అని విష్ణువు నిశ్చయించుకున్నాడు.",
            "book_page_end": 58
        },
        {
            "title": "సమర్థుడు",
            "book_page_start": 59,
            "pdf_page_start": 59,
            "pdf_page_end": 63,
            "author": "వసుంధర",
            "genre": "నీతి కథ",
            "moral": "కేవలం అధికారం, కటువైన మాటలతో కాక, మనుషుల మనస్తత్వం తెలుసుకుని వ్యవహరించడం ద్వారానే ఒక సమర్థుడుగా విజయవంతం కాగలం.",
            "keywords": [
                "సమర్థుడు",
                "రాజధర్మం",
                "తలబిరుసు",
                "భయం",
                "మానసిక విజయం"
            ],
            "characters": [
                "పద్మనందుడు (రాజు)",
                "సీతన్న (రైతు)",
                "దండకుడు",
                "శమంతకుడు (అధికారి)",
                "చిన్న అధికారి"
            ],
            "locations": [
                "దంతపురి రాజ్యం",
                "గ్రామం",
                "సత్రం"
            ],
            "content": "దంతపురి రాజ్యాన్నేలే మహారాజు పద్మ నందుడు మారువేషంలో దేశసంచారం చేస్తూ, ఒక గ్రామంలో అనుకోకుండా ఉన్నపళాన జబ్బుపడ్డాడు. ఆ గ్రామంలో సీతన్న అనే రైతు పద్మనందుణ్ణి సమ యానికి ఆదుకుని వైద్యం చేయించాడు. తన ఆరోగ్యం కుదుటపడ్డాక పద్మనం దుడు తానెవరైందీ రైతుకు చెప్పకుండా, \"నీవు చేసిన ఉపకారం మరువలేనిది. రాజధానిలో నాకు మంచి పలుకుబడి వున్నది. నీకు ప్రత్యుపకారం ఏం కావాలో అడుగు,'' అన్నాడు.\nరైతు వినయంగా, \"నాకేం కోరికలూ లేవు. నేరకపోయి నా రెండోకొడుకు దండ కుడికి, చదువు చెప్పించాను. ఇప్పుడు వాడు వ్యవసాయం చేయనంటున్నాడు. ఏ చోటనైనా కొలువులో పెడదామంటే, వాడు తలబిరుసుమనిషి. అందరితోనూ కజ్జాలు పెట్టుకుంటాడు. వాడు ముందు, ముందు ఏమైపోతాడో అని, నా కెంతో బెంగగా వున్నది,\" అన్నాడు.\nపద్మనందుడు వెంటనే, \"నీ కొడు కును, నాతో పంపించు. వాడి భవిష్యత్తు నేను చక్కదిద్దుతాను. నీకెలాంటి బెంగా అవసరం లేదు.\" అన్నాడు.\nదండకుడు కూడా రాజధానికి వెళ్లాలని ఉబలాటపడ్డాడు. తండ్రి సంతోషంగా వాణ్ణి, పద్మనందుడితో పంపించాడు.\nరాజధాని చేరుకున్నాక, రాజు దండ కుడికి ఒక సత్రంలో బసఏర్పాటు చేయిం చాడు. ప్రయాణంలో కలిగిన అను భవాన్నిబట్టి, దండకుడు నిజంగానే దురుకుమనిషి అనీ వాడు కొలువుకు పనికిరాడనీ ఆయన గ్రహించాడు.\nఅయినా, రైతుకు యిచ్చిన మాట తప్ప డానికి లేదు.\nదండకుణ్ణి సత్రంలో వదిలిం తరవాత రాజు. శమంతకుడికి కబురుపెట్టాడు. ఈ శమంతకుడు రాజ్యంలో జరిగే ఆదాయ వ్యయాలను పరిశీలించే అధికారిగా వుంటున్నాడు. అతడి కింద పదిమంది చిన్న అధికారులున్నారు. ప్రతి అధికారి వద్దా పన్నెండుగురు ఉద్యోగస్థులుంటారు.\nశమంతకుడు చాలా సమర్థుడైన అధి కారి అనీ, ఎటువంటివారి చేతనైనా పని చేయించగలడనీ కొలువులో అందరూ చెప్పుకుంటారు.\nపద్మనందుడు, శమంతకుడితో, \"దండ కుడనేవాణ్ణి, నువ్వు పనిలోకి తీసుకోవాలి. వాడు తలపొగరుమనిషి; చాలా దుడుకు స్వభావం. ఉద్యోగం పోతుందేమో అన్న భయం వాడికి లేదు. శిక్షలకు భయపడని మొండితనం కూడా వాడికున్నది. నీవు సమర్థుడైన అధికారివని అంతా అంటు న్నారు. వాణ్ణి లొంగదీయడం, నీ సమర్థ తకు పరీక్ష!'' అన్నాడు.\n\"మహారాజా, వాణ్ణి నేను తప్పక లొంగ దీయ గ ల ను. రేపు నా వద్దకు పంపండి.\" అన్నాడు శమంతకుడు వినయంగా.\nమర్నాడే దండకుడు. శమంతకుణ్ణి కలుసుకున్నాడు. శమంతకుడు వాడిని కొన్ని ప్రశ్నలు వేశాడు. దండకుడు అన్నింటికీ తలబిరుసు సమాధానాలే చెప్పాడు.\nఅయినప్పటికీ శమంతకుడు కోపగిం చుకోకుండా, \"నీవు. నాకు బాగా నచ్చావు. నీవల్ల మా కెంతో ప్రయోః నం వున్నదనిపిస్తున్నది. నీకు నెలకు యాభై వరహాల జీతం యిస్తాను.” అన్నాడు.\nఇందుకు దండకుడెంతగానో సంతో షించాడు.\nశమంతకుడు తనవద్ద వుండే ఒక చిన్న అధికారిని పిలిచి, అతడికి దండకుణ్ణి అప్పగించాడు.\nరెండు రోజుల తర్వాత, ఆ చిన్న అధికారి శమంతకుడి దగ్గిరకు వచ్చి, ''అయ్యా. దండకుడు పని చెయ్యడు; కొలువులో పని సాగనివ్వడు. వాడితో నేను వేగలేను.\" అని చెప్పాడు.\nశమంతకుడు కోపంగా, \"నీ కింది వాళ్ళచేత పనులు చేయించలేకపోతే, అది నీ అసమర్థత అవుతుంది. వాడిచేత నువ్వు పని చేయించినాసరే లేదా వాడి పని నువ్వు చేసినాసరే!” అన్నాడు.\nఆ రోజు నుంచీ చిన్న అధికారి, దండకుడి పని కూడా తానే చేస్తుండేవాడు.\nఈ కారణం వల్ల అతడికి దండకుడంటే చాలా కోపంగా వుండేది. రోజూ వాణ్ణి బెదిరిస్తూండేవాడు.\n\"నీ సంగతి' రాజుకు తెలిస్తే, ఏదో రోజున ఆయన నిన్ను కఠినంగా శిక్షిస్తాడు. ఇక్కడి శిక్షలు భరించలేనివి గా వుంటాయి, జాగ్రత్త!\" అనేవాడు చిన్న ఆధికారి.\nదండకుడు ఈ మాటలు లెక్క చేసే వాడు కాదు. కాని, రాజు విధించే శిక్షలు ఎలా వుంటాయో మాత్రం వాకబు చేసి తెలుసుకున్నాడు. అవి నిజంగానే చిన్న అధికారి చెప్పినట్టు చాలా కఠినంగా వున్నా యని వాడికి అనిపించింది.\nకొన్నాళ్ళ తర్వాత రాజు పద్మనందుడు, శమంతకుణ్ణి పిలిపించి, “దండకుడెలా పని చేస్తున్నాడు? దారికి వచ్చినట్టేనా?\" అని అడిగాడు.\n“రాక ఎక్కడికిపోగలడు, మహారాజా!\" అన్నాడు శమంతకుడు వినయంగా.\nరాజు ఆ జవాబుకు తృప్తిపడక, రహ స్యంగా దండకుణ్ణి గురించి వివరాలు తెలుసుకుని, శమంతకుడికి కబురు పెట్టి, \"నువ్వు, దండకుడి ప్రవర్తనలో మార్పు తీసుకురాలేదు. నీ అధికార బలంతో, అమాయకుడైన కింది అధికారిని బెది రించి, అతణ్ణి శ్రమ పెడుతున్నావు.\" అన్నాడు కోపంగా.\n''అతడు అమాయకుడు కాదు, మహా రాజా ! అధికారి దండకుడి చేత పని చేయించలేకపోతే, అది అతడి అసమర్థత అవుతుంది. అతడు తన అసమర్థతకు శిక్ష అనుభవిస్తున్నాడు.\" అన్నాడు శమంతకుడు.\n''ఆ అధికారికి చేతకాని పక్షంలో, దండకుణ్ణి మరొక సమర్థుడైన అధికారి దగ్గిరకు మార్చలేకపోయావా?'' అన్నాడు రాజు.\n\"దండకుడి సంగతి. వాళ్ళందరికీ తెలిసిపోయింది. వాడిని, వాళ్ళు పనిలోకి తీసుకోరు,\" అన్నాడు శమంతకుడు.\n“అయితే, నువ్వు, నా పరీక్షలో ఓడి పోయావు!'' అన్నాడు రాజు.\n“లేదు, మహారాజా ! తమరు, నాకు అదనంగా ఒక మనిషిని యిచ్చారు. అప్పటి నుంచి అదనంగా ఒక మనిషి చేయగల పని కొలువులో జరిగిపోతు న్నది.\" అన్నాడు శమంతకుడు.\n\"అలా కాదు. నువ్వు, దండకుడి నుంచి పని రాబట్టుకున్నప్పుడే సమర్థు డైన అధికారి వనిపించుకుంటావు, \" అన్నాడు రాజు.\n“నాకు మరికొంత గడువివ్వండి. నా సమర్థతను ఋజువుచేస్తాను,'' అన్నాడు శమంతకుడు.\nరాజు పద్మనందుడు యిందుకు అంగీ కరించాడు.\nశమంతకుడు, మర్నాడే దండకుణ్ణి పిలిపించి, \"నీకు కొలువులో ఉద్యోగం చెయ్యాలని వున్నదా, లేదా ?\" అని అడిగాడు.\nదండకుడికి ఉద్యోగం నచ్చింది. రాజ ధానిలో ఇంటి అద్దెతో సహా వాడికి పాతిక వరహాలు కూడా ఖర్చు కావడం లేదు. గ్రామం కన్న పట్టణ జీవితం బాగున్నది. ఈ సంగతే వాడు శమంతకుడికి చెప్పాడు.\nశమంతకుడు కొంచెం సేపు ఆలోచించి, \"నువ్వు తలబిరుసు మనిషివనీ, పని చేయవనీ, నీ అధికారి చెబుతున్నాడు. కాని, నేనా మాటలు నమ్మడం లేదు. నీలో నాకు వినయగుణంకనబడుతున్నది. కొంత కాలంపాటు నేనే, నీ సమర్థతను పరీక్షిస్తాను. ఆ అధికారి మాటల్లో నిజం కనబడితే, నీ ఉద్యోగం తీసేస్తాను. నువ్వు సమర్థుడివని ఋజువైతే - ఆ అధికారి ఉద్యోగం తీసేస్తాను. అంతే కాకుండా, నీ జీతం పెంచుతాను,\" అన్నాడు.\nఆ రోజు నుంచీ దండకుడిలో ఊహిం చని మార్పు వచ్చింది. కొద్ది రోజుల్లోనే వాడు పనిలో మంచి సమర్థుడని పేరు తెచ్చుకున్నాడు.\nఈ సంగతి విన్న రాజు ఆశ్చర్యపడి. శమంతకుణ్ణి పిలిపించి, “దండకుడిలో యింత మార్పు ఎలా తేగలిగావు?'' అని అడిగాడు.\n\"వాడికి ముందు యిక్కడి కొలువులో వున్న సౌఖ్యం తెలియజేశాను, మహారాజా! తరవాత వాడి మీద చిన్న అధికారి ఫిర్యా దులు చేస్తున్నాడనీ, కాని వాటిని నేను నమ్మడం లేదనీ చెప్పాను. వాడు నిజంగా సమర్థుడైతే, చిన్న అధికారిని పనిలోంచి తొలిగిస్తానని కూడా చెప్పాను. ఆ అధి కారి మీది వైరం కొద్దీ వాడు ఎంతో శ్రద్ధగా పని చెయ్యడం మొదలుపెట్టాడు. ఒకసారి పని చెయ్యడం అలవాటుపడిం తరవాత, వాడు మామూలుగా అందరు ఉద్యోగు ల్లాగే తయారయ్యాడు,\" అన్నాడు శమం తకుడు వినయంగా.\nదండకుడి తండ్రికి తానిచ్చిన మాటను పూర్తిచేయడంలో సహాయం చేసిన శమంతకుణ్ణి, రాజు పద్మనందుడు ఘనంగా సన్మానించాడు.",
            "book_page_end": 63
        }
    ],
    "statistics": {
        "total_stories": 12,
        "author_counts": {
            "బొమ్మిడి అచ్చారావు": 1,
            "చందమామ బృందం": 7,
            "గుంటక సాంబిరెడ్డి": 1,
            "మాచిరాజు కామేశ్వరరావు": 1,
            "యం. ఐ. కిషన్": 1,
            "వసుంధర": 1
        },
        "genre_counts": {
            "నీతి కథ": 3,
            "జానపద కథ": 1,
            "బేతాళ కథ": 1,
            "హాస్యం/సాంఘికం": 2,
            "జాతక కథ": 1,
            "చారిత్రక కథ": 1,
            "సాహస కథ": 1,
            "సాంఘిక కథ": 1,
            "పౌరాణిక కథ": 1
        }
    }
}