{
    "book_id": "చందమామ_1984_01",
    "stories": [
        {
            "title": "ముగ్గురు",
            "book_page_start": 9,
            "pdf_page_start": 9,
            "pdf_page_end": 16,
            "author": "చందమామ బృందం",
            "genre": "ధారావాహిక",
            "moral": "తెలివైన ఉపాయాలతో, బల ప్రదర్శన లేకుండానే సమస్యలను పరిష్కరించవచ్చు. (ఈ అధ్యాయానికి సంబంధించినది)",
            "keywords": [
                "మహామాయుడు",
                "భల్లూకకేతుడు",
                "పింగళుడు",
                "పద్మపాదుడు",
                "పిశాచాలు"
            ],
            "characters": [
                "పద్మపాదుడు",
                "పింగళుడు",
                "భల్లూకకేతుడు",
                "పిశాచాలు",
                "వృద్ధ గురువు"
            ],
            "locations": [
                "భల్లూక పర్వతాలు",
                "అవంతీ నగరం"
            ],
            "content": "[మహామాయుడి నుంచి పింగళుడు అద్భుతశక్తులు గల వస్తువులన్నిటినీ హరించగానే, భల్లూక పర్వతాల మీద గల దుష్టశక్తులన్నీ విజృంభించినై. పద్మపాదుడు భల్లూకకేతుడి కోసం పింగళుణ్ణి పంపాడు. పింగళుడు భల్లూకకేతుణ్ణి తీసుకువచ్చాడు. అప్పుడు పిశాచా లన్నీ పెద్దగా అరుస్తూ భల్లూకకేతుడు వున్న చోటుకు పరిగెత్తుకు రాసాగాయి. తరవాత—]\nతమ వద్దకు పరిగెత్తుకు వస్తున్న పిశాచా లను చూసి, పద్మపాదుడు చిరునవ్వు నవ్వాడు, భల్లూకకేతుడు మాత్రం వాటి కేసి చూసి, అయిష్టంగా తల పక్కకు తిప్పి, పింగళుడికి ఎంతో వినయంగా నమస్కరిస్తూ, '' ప్రభో, ఈ క్షుద్రజీవా లకు నేను నాయకుడుగా వుండలేను. దయవుంచి నన్ను మీ వెంట తీసుకు పొండి !'' అన్నాడు.\nపింగళుడు జవాబేమీ చెప్పలేదు. అప్పుడు పద్మపాదుడు, భల్లూకకేతుడి భుజం తడుతూ, “భల్లూకకేతా! నువ్వు ఈ పర్వత ప్రాంతాల, ఈ రక్కసిగణానికి నాయకత్వం వహించి బతకటమే అన్ని విధాలా మంచిదని నా అభిప్రాయం!'' అన్నాడు.\n\"అయ్యా, ప్రభో! జీవితం ఇక నాకు వద్దు!\" అంటూ భల్లూకకేతుడు, \nఅతడు ఈ పిశాచాలకు నాయకుడుగా, ఈ పర్వతప్రాంతాల వుండేందుకు అంగీ కరించటం లేదు. మనం ఈ పిశాచాలను ఇలాగే వదలిపోతే, అవి ఎలాంటి అఘా యిత్యాలు చేయగలవో మనకు తెలీదు. అందువల్ల వీటిని దుంపనాశనం చేయటమే మంచిది. వీటి మీద మహా మా యు డి కత్తిని ఉపయోగిద్దాం!\" అన్నాడు పింగళుడు.\nపింగళుడు ఇలా అనేసరికి, పిశాచా లన్నీ హాహాకారాలు చేసినై. అవన్నీ ఏక కంఠంతో, \" మహామాంత్రికులారా ! మమ్మల్ని సర్వనాశనం చేయకండి. మా ప్రభువు భల్లూకకేతుడు మాకు నాయ కత్వం వహించకపోతే, మేమే నాయకుణ్ణి ఎన్నుకోగలం!' అన్నవి.\n‘“అందుకు అభ్యంతరం ఏమీ లేదు. మీరు నాయకత్వపు సమస్యను ఎలా పరిష్కరించుకోగలరో చూడాలని నాకు కుతూహలంగా వుంది.\" అన్నాడు పద్మపాదుడు.\n\"మీ మానవుల్లో లాగానే మాలోనూ బలదర్పాలు గలవాడే నాయకుడు! ఆ శక్తులు ఎవరిలో ఎక్కువగా వున్నవో రుజువు చేసుకుంటాం!'' అంటూ పిశాచా లన్నీ బాహాబాహి, ముష్ఠాముష్టి యుద్ధానికి ఉపక్రమించినై.\n\"భేష్, ఈ పద్ధతి చాలా బావుంది!'' అంటూ పింగళుడు చప్పట్లు చరిచాడు.\nఇక పిశాచాలు నాయకత్వం కోసం పోరు ప్రారంభించినై. అవి క్షణక్షణానికీ అనేక రూపాలను ధరిస్తూ యుద్ధం సాగించినై. పులిరూపం దాల్చినవాటిని మట్టుపెట్టేందుకు కొన్ని ఏనుగు రూపాలు ధరిస్తే, వాటిని హతమార్చేందుకు మరి కొన్ని పిశాచాలు సింహాకృతులు ధరించినై. కొన్ని నాగుబాములైతే మరి కొన్ని గరుడపక్షులు !\nఈ విధంగా జరిగిన ఘోరసంగ్రా. మంలో చావగా మిగిలిన కొద్ది పిశాచాలు, చివరకు తమ నాయకుడుగా ఒక పెను భూతాన్ని భుజాల మీద ఎక్కించుకుని పర్వతాల మీదికి వెళ్ళిపోయినై. అప్పుడు పద్మపాదుడు, పింగళుడి కేసి తిరిగి, \"పింగళా! మనం అష్టకష్టాల కోర్చి, కావలసిన శక్తులన్నిటినీ సంపాదించు కొన్నాం. యిందులో నీవు చేసిన సహాయం నేనెన్నడూ మరువరానిది. నీవు నీ యింటికి వెళ్ళేముందు, నాకు కొద్ది రోజులపాటు అతిథిగా వుండవలసిందని కోరుతున్నాను.\" అన్నాడు.\nపింగళుడు అందుకు అంగీకరించాడు. పద్మపాదుడు ఓ చిటికెడు మన్ను తీసు కుని మంత్రించి భూమి మీద చల్లాడు. వెంటనే ఓండ్రిస్తూ పిశాచ గార్ధభాలు \nపెళ పెళారావాలతో భూమిలోంచి బయటికి దూకినై.\nపద్మపాదుడు ఒక పిశాచగార్దభాన్ని ఎక్కి కూర్చున్నాడు. పింగళుడు రెండవ గార్దభం దగ్గిరకు వెళ్ళబోయేంతలో, భల్లూకకేతుడు అతడిముందు మోకరిల్లి, \"ప్రభో! మీరు నా భుజాలమీద ఎక్కండి. నేను మీకు సదా సేవకుణ్ణి!\" అన్నాడు.\nపింగళుడు నవ్వుతూ, భల్లూకకేతుడి భుజాల మీద ఎక్కి కూర్చున్నాడు. పద్మ పాదుడు కూర్చున్న గార్దభం గాలిలోకి లేచింది. ఆ వెంటనే భల్లూకకేతుడు కూడా గాలిలోకి ఎగిరాడు. రౌతులేని రెండవ పిశాచగార్దభం వారివెంట ఎగిరి రాసాగింది.\nఅడవులూ, కొండలూ, నదులూ దాటుతూ సూర్యాస్తమయం వేళకు వారు ఒకానొక నగరం సమీపించారు. పద్మ పాదుడు కింద బొమ్మరిళ్ళలా వున్న ఆ నగర భవనాలను పింగళుడికి పేరు పేరునా చూపిస్తూ, “ఆ కొండ పక్కన పాములా కదులుతున్న సెలవీరు కనబడు తున్నది గదా! దాని వెంట వున్న ఆ చెట్ల గుంపు చూడు! అందులో పాలరాతితో నిగనిగలాడుతున్నదే, నా పితృగృహం ! నా అన్నలిద్దరూ చిలకసరస్సుకు ఆహుతి అయిపోయారు. కనక, యిప్పుడు నేనే ఆ గృహానికి అధిపతిని. నా తండ్రి వదిలి పోయిన మంత్రగ్రంథం కూడా నాదే!\" అన్నాడు ఉత్సాహంగా.\nఅంతలో పద్మపాదుడు ఎక్కి వున్న పిశాచగార్దభం క్రమంగా కిందకు దిగి ఎత్తయిన ప్రాకారం గల పద్మపాదుడి యింటిముందు ఆగింది. భల్లూకకేతుడు కూడా కిందికి దిగాడు. ప్రాకార ద్వారానికి గల పెద్ద యినప తలుపులముందు, యిద్దరు నీగ్రో బానిసలు పహరా తిరుగు తున్నారు. వారు పద్మపాదుణ్ణి చూస్తూనే. తమ చేతుల్లో గల శూలాలను పైకి ఎత్తి, \"జై, పద్మపాదా !\" అంటూ జయజయ ధ్వానాలు చేశారు.\nపద్మపాదుడు గార్దభం మీంచి దిగి ముందు దారి తీశాడు. పింగళుడు కూడా, భల్లూకకేతుడి భుజాల మీంచి కిందకు దూకి అతణ్ణి అనుసరించాడు. అందరూ భవనం ముందుగల చిత్రవిచిత్రమైన చెట్లలోంచి నడుస్తూ, భవనాన్ని సమీపించే సరికి, మెట్లవద్ద తెల్లని బారెడు గడ్డంతో వున్న ఒక వృద్ధుడు ఎదురయ్యాడు. పద్మ పాదుడు అతణ్ణి చూస్తూనే భక్తితో వంగి ప్రణామం చేసి, వెనుదిరిగి పింగళుడితో, \" వీరే మా తండ్రి గురువులు!'' అన్నాడు.\nపింగళుడు కూడా ఆయనకు నమస్క రించాడు.\nవృద్ధుడు అందరూ సమీపించేవరకూ ఆగి, తరువాత పింగళుడి కేసి వేలు చూపుతూ, \" పద్మపాదా! యీ యువకు డెవరు?'' అంటూ ఆగి, '' అవంతీ నగరపు జాలరి కాదు గదా?\" అన్నాడు.\nపద్మపాదుడు అవునన్నట్టు తల వూపాడు. వృద్ధుడు పరమానందం పొంది, “అయితే, నువ్వు మహామాయుడి సమాధిలో గల అపూర్వశక్తులనన్నిటినీ వశపరుచుకున్నావన్నమాట!\" అన్నాడు.\nపద్మపాదుడు మారు మాటాడకుండా, తన వేలిన గల ఉంగరాన్నీ, వజ్రాలు తాపిన పిడి గల కత్తినీ, భూగోళాన్నీ వృద్ధుడికి చూపించాడు. వృద్ధుడు వాటిని కొంచెం సేపు పరీక్షగా చూసి, \"పద్మ పాదా ! ఇక నిన్ను జయించగల మాంత్రి కుడు ఈ ప్రపంచంలో మరొకడు లేడు. నీ తండ్రి ఎంతో ప్రయత్నించి కూడా సాధించలేకపోయిన వాటిని నువ్వు సాధిం చావు. ఆ విధంగా అతడి ఆత్మకు శాంతి కలుగుతుంది !'' అన్నాడు.\n“నా తండ్రి వదిలిపోయిన మంత్ర గ్రంథం యిప్పుడు నాదేగదా?'' అన్నాడు పద్మపాదుడు.\nవృద్ధుడు చిరునవ్వు నవ్వి, \"ప్రపం చాన్నే జయించగల సర్వశక్తులూ నీ స్వాధీనం అయిన తరవాత, ఆ మంత్ర గ్రంథంతో నీకు కొత్తగా జరగబోయే మేలు ఏమున్నది ? నీవు సంపాయించిన శక్తుల కన్న, అందులో గొప్ప శక్తులేమీ లేవు. తను సాధించలేకపోయిన వాటిని తన కొడుకుల చేత సాధింపచేయాలనే, నీ తండ్రి మరణించే ముందు, ఆ మంత్ర గ్రంథాన్ని గురించి అలాంటి షరతులు పెట్టాడు. మహామాయుడు నీ తండ్రికి ప్రబల విరోధి! నువ్వు అతణ్ణి జయిం చావు.\" అన్నాడు వృద్ధుడు.\nపద్మపాదుడు అంత చెప్పిన తరవాత గాని, పద్మపాదుడికి తన తండ్రి అభిప్రాయం ఏమిటో అర్థం కాలేదు. తనకు ప్రబల విరోధి అయిన మహామాయుణ్ణి, శక్తి హీనుణ్ణి చేసేందుకు ఆయన తనను ఉపయోగించుకున్నాడన్నమాట !\nపద్మపాదుడు ఇలాంటి ఆలోచనలతో సతమత మవుతూండగా, వృద్ధుడు పింగ ళుడి భుజాన్ని ఆప్యాయంగా తడుతూ, \n“అవంతీనగరపు జాలరివైన నువ్వు, విధి ప్రేరణవల్ల, పద్మపాదుడికి తటస్థపడి — మహత్కార్యాన్ని సాధించావు. ఇందుకు నేను నిన్ను అభినందిస్తున్నాను” అన్నాడు.\nపింగళుడు వారం రోజులపాటు పద్మ పాదుడికి అతిథిగా వుండి తిరుగు ప్రయా ణానికి సిద్ధమయాడు. పద్మపాదుడు అతడికి విలువైన దుస్తులతోపాటు, చాలా బంగారమూ, రత్నాలూ, మణులూ బహూ కరించాడు. పింగళుడు వాటినన్నిటినీ కృతజ్ఞత కనబరుస్తూ స్వీకరించాడు.\nతీరా పింగళుడు యింటి ప్రాకారపు ద్వారాలు దాటి బయటికి వచ్చిం తరవాత, పద్మపాదుడు అతడికి, మహామాయుడి సమాధి నుంచి తెచ్చిన వస్తువులన్నీ చూపెడుతూ, ''పింగళా! వీటిలో నీకు కావాలన్న ఏ ఒకటైనా సంతోషంగా యిచ్చివేస్తాను, తీసుకో !'' అన్నాడు.\nపింగళుడు అందుకు అంగీకరించ లేదు. అతడు చిరునవ్వు నవ్వుతూ, \"పద్మపాదా !. ఆ మహాశక్తి సంపన్నమైన వస్తువులు. జాలరినైన నా దగ్గిరకన్న, మంత్ర వేత్తపయిన నీ దగ్గిరే ఎంతో రాణిస్తవి. మరోలా అనుకోకపోతే, నేను కోరదలిచిన వస్తువు నీ దగ్గిర ఒకటి వున్నది.'' అన్నాడు.\n“ఏమిటదీ? నిరభ్యంతరంగా కోరుకో, యిచ్చేస్తాను!\" అన్నాడు పద్మపాదుడు.\n\"ని దగ్గిర మహత్తు గల సంచీ ఒకటి వున్నది గదా ? వంటచేసే బాధ లేకుండా సకల పదార్థాలూ అందులో దొరుకుతవి ! అది నా దగ్గిర వుంటే వృద్ధురాలైన నా తల్లికి రోజూ వంటచేయవలసిన బాధతప్పి, ఎంతో సంతోషిస్తుంది.\" అన్నాడు పింగళుడు.\nపద్మపాదుడు, పింగళుడు కోరిన విధంగా ఆ సంచిని ఇచ్చేశాడు. తరవాత పింగళుడు వృద్ధి మంత్రవేత్తకూ, పద్మ పాదుడికి వీడ్కోలు చెప్పి, భల్లూకకేతుడి భుజాల మీద కూర్చుని ఆకాశమార్గాన బయలుదేరాడు.\nభల్లూకకేతుడు దట్టంగా మేఘాలతో కప్పబడిన ఆకాశమార్గాన ఎగురుతూ, సరిగా మిట్టమధ్యాహ్నం వేళకు అవంతీ నగర పరిసరాలకు చేరాడు. పింగళుడు, ఆ నగరాన్నీ, ఆ నగరం పొలిమేరలలో వున్న తన పూరిగుడిసెనూ చూస్తూనే, ఉలిక్కిపడి భల్లూకకేతుడి భుజం తట్టి, \"భల్లూకా! నువ్వు యిక ముందుకు సాగకుండా, ఆ దిగువ కనిపిస్తున్న చెట్ల మధ్యకు దిగు!\" అన్నాడు ఆదుర్దాగా.\nభల్లూకకేతుడు, పింగళుడు కోరిన విధంగా, అవంతీనగర పొలిమేరలలో వున్న ఒకానొక చెట్లగుంపు మధ్య దిగాడు. పింగళుడు అతడి భుజం మీంచి దిగి \" భల్లూకా ! నిన్ను యీ రూపంలో నగరంలోకి తీసుకుపోవటం. అనేక చిక్కులకు కారణం కాగలదు. యిప్పుడేం దారి ?'' అన్నాడు నిస్పృహగా.\nపింగళుడి భయానికి కారణం ఏమిటో గ్రహించిన భల్లూకకేతుడు పెద్దగా నవ్వి, \"ప్రభో! అయితే మీరు ఒంటరిగానే నగరంలోకి వెళ్ళండి. నా సహాయం కావలసివచ్చినప్పుడు యీ మంత్రం పఠిం చండి! వెంటనే నేను మీ సాన్నిధ్యంలో వుంటాను,\" అంటూ ఏదో మంత్రం పింగ ళుడి చెవిలో చెప్పి, అదృశ్యుడయాడు.\nపింగళుడు, పద్మపాదుడు యిచ్చిన ధనరాసుల్ని మోసుకుంటూ తన యింటి వైపుకు నడిచాడు. అతడు కొంత సేపటికి యింటిని సమీపించేసరికి, చిక్కి శల్యమైపోయిన స్థితిలో వున్న అతడి తల్లి, వాకిట్లో కూర్చుని నీరసపడిన గొంతుతో, ''అయ్యా! ధర్మదాతలు, యీ ముసలి దానికి ఏమైనా ధర్మం చెయ్యండి. ఆకటితో అలమటిస్తున్నాను!\" అంటూ దీనాతిదీనంగా చేతులు చాచటం అతడి కంటబడింది.\nపింగళుడు ఆ దృశ్యాన్ని చూస్తూనే నిలువెల్లా వణికిపోయి, వచ్చే దుఃఖాన్ని ఆపుకుంటూ, \" అమ్మా ! నీకు యీ దుస్థితి ఎలా కలిగింది!\" అంటూ తల్లి కేసి పరిగెత్తాడు. —(ఇంకావుంది)",
            "book_page_end": 16
        }
    ],
    "statistics": {
        "total_stories": 1,
        "author_counts": {
            "చందమామ బృందం": 1
        },
        "genre_counts": {
            "ధారావాహిక": 1
        }
    }
}