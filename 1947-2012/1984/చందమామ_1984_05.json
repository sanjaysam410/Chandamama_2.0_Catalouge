{
    "book_id": "చందమామ_1984_05",
    "stories": [
        {
            "title": "చందమామ కబుర్లు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "సమాచారం",
            "moral": "N/A",
            "keywords": [
                "డైనోసార్స్",
                "అంతరిక్షం",
                "స్వస్తిక్",
                "మానవుడు"
            ],
            "characters": [],
            "locations": [
                "భూగోళం",
                "లండన్",
                "టెక్సాస్"
            ],
            "content": "రాక్షసబల్లులు ఎందుకు నాశనం అయ్యాయి?\nదాదాపు ఆరున్నరకోట్ల సంవత్సరాల క్రితం భూగోళమంతా వ్యాపించి\nవుండిన దినోసార్స్ అనే రాక్షసబల్లులు, ఉన్నట్టుండి ఎలా అదృశ్య\nమయ్యాయి ? అంతరిక్షం నుంచి వచ్చిన చిన్న గ్రహం ఒకటి,\nభూగోళానికి ఢీకొని ప్రళయాన్ని సృష్టించిందనీ, ఆ ప్రళయంలోనే\nరాక్షసబల్లులు ఒక్కసారిగా సమూలంగా నాశనమై వుంటాయనీ —\nవిజ్ఞానవేత్తలు విశ్వసిస్తున్నారు.\nమనిషీ = మృగమూ\nక్రీ॥ పూır ఆరువేల సంవత్సరాల నాటి నుంచే మానవుడు జంతువులను\nతన అదుపులోకి తీసుకోగలిగాడని, ఇన్నాళ్ళూ మన చరిత్రకారులు\nచెబుతూ వచ్చారు. కాని, లండన్ విశ్వవిద్యాలయానికి చెందిన\nపాల్ బాన్ అనే పురాతత్వ వస్తుపరిశోధన శాస్త్రవేత్త, దాదాపు లక్ష\nసంవత్సరాల క్రితమే మానవుడు, జంతువులను-ముఖ్యంగా గుర్రాలను\nఅదుపుచేయడం నేర్చుకున్నాడని ఇటీవలి తన పరిశోధనల ద్వారా\nకనుగొన్నాడు.\nఆకాశంలో స్వస్తిక్ చిహ్నం\nవేలకొలది సంవత్సరాల నుంచే స్వస్తిక్ చిహ్నం, హిందువులకు\nపవిత్రచిహ్నంగా వుంటున్నది. పురాతన గ్రీకు దేశంలోనూ, మధ్య\nయుగాలలో క్రైస్తవులూ దీన్ని పవిత్రంగా భావించేవారు. చాలా కాలం\nక్రితం —తోకచుక్క వెలుగు కిరణాలు- భూగోళ అయస్కాంత\nక్షేత్రంగుండా పోయినప్పుడు ఆకాశంలో స్వస్తికాకారం కనిపించి\nవుండవచ్చని — టెక్సాస్కు చెందిన సి. జె. రాన్సమ్, హాన్స్ స్క్రటర్\nఅభిప్రాయపడుతున్నారు.\nమీకు తెలుసా?\n1. అభిజ్ఞానశాకుంతలం అనే సంస్కృక\nనాటకాన్ని రచించిందెవరు.\n2. ఇలియడ్, ఒడిస్సీ అనే గ్రీకు కావ్యాలను\nరచించిందెవరు ?\n3. 'పేరడైజ్ లాస్ట్' అనే ఆంగ్ల కావ్యాన్ని\n4. రచించిన కవి ఎవరు ?\nఅర్థశాస్త్రం రచించిన వారెవరు ?\n5. సాహిత్యం కోసం నోబెల్ బహుమతి\nపొందిన బ్రిటిష్ ప్రధానమంత్రి ఎవరో\nమీకు తెలుసా?\n(సమాధానాలు 64వ పేజీలో)",
            "book_page_end": 6
        },
        {
            "title": "రైతు బంగారం",
            "book_page_start": 7,
            "pdf_page_start": 7,
            "pdf_page_end": 10,
            "author": "జొన్నలగడ్డ రామలక్ష్మి",
            "genre": "సామాజిక కథ",
            "moral": "సోమరితనం మాని సొంత శ్రమతో పనిచేస్తేనే నిజమైన సంపద, సంతోషం లభిస్తాయి.",
            "keywords": [
                "సోమరితనం",
                "రైతు",
                "వ్యవసాయం",
                "నగలు",
                "స్వీయకష్టం"
            ],
            "characters": [
                "రంగడు",
                "రంగడి భార్య",
                "స్నేహితుడు",
                "రైతు దంపతులు"
            ],
            "locations": [
                "పల్లెటూరు",
                "సంత",
                "పొరుగూరు"
            ],
            "content": "రంగడు మహాసోమరి. వాడికి తల్లిదండ్రు\nలిచ్చిపోయిన, నాలుగెకరాల మాగాణి\nభూమి వున్నది. అది కౌలు కిచ్చి, వచ్చే\nదాంతో ఎలాగో రోజులు వెళ్ళబుచ్చు\nతున్నాడు. వాడి భార్య మాత్రం పొద్దస్త\nమానం, ఏదైనా వ్యాపారం చేయ\nకూడదా ?\" అని పోరుతూండేది.\n\"మనకేం లోటు వచ్చింది? సుఖంగా\nవున్నాం కదా !\" అనేవాడు రంగడు.\n\"సుఖమంటే కూర్చుని తినడమేనా ?\nనాకు కాసుల పేరూ, వడ్డాణం చేయిస్తా\nవని, ఎన్నాళ్ళనుంచో ఎదురు చూస్తు\nన్నాను. నీ ఆదాయం చూస్తూంటే, అది\nయీ\nజన్మకు సాధ్యపడేలా లేదు,\"\nఅన్నది రంగడి భార్య.\nభార్యకు కాసుల పేరూ, వడ్డాణం\n'చేయించాలని రంగడు కూడా అను\nకుంటున్నాడు. అప్పుడు యిరుగుపొరుగు\nలలో తన ప్రతిష్ఠ పెరుగుతుంది. కానీ,\nఎంతకాలమైనా వాడి ఆదాయం తినడానికే\nసరిపోవడం లేదు.\nడబ్బెలా సంపాయించాలీ? అని వాడు\nతన స్నేహితుల్లో ఒకణ్ణి సలహా అడిగాడు.\nస్నేహితుడు రకరకాల సలహాలిచ్చాడు.\nఒక్కటీరంగడికి రుచించలేదు.\n“నువ్వు చెప్పేవన్నీ కష్టమైన పనులు.\nఅందుకు బోలెడు రోజులు కూడా పడు\nతుంది. ఒక్క రోజులో సులభంగా డబ్బు\nసంపాయించే మార్గం చెప్పు.\" అన్నాడు\nరంగడు.\n“నువ్వడిగేది చాలా బాగుంది ! ఒక్క\nరోజులో డబ్బు సంపాయించాలంటే,\nదొంగతనం మినహా వేరేదారి లేదు.\"\nఅన్నాడు స్నేహితుడు.\nరంగడు దొంగతనం చేయాలను\nకున్నాడు. ఉన్న ఊళ్ళో అయితే అందరూ\nతెలిసినవాళ్ళే కాబట్టి, పొరుగూరు వెళ్ళా\nలనుకున్నాడు.\nమర్నాడు ఉదయమే రంగడు\nభార్యతో, ''డబ్బు సంపాయించుకు\nరావడానికి పొరుగూరు వెళుతున్నాను.\nరాగానే నీకు కాసుల పేరూ, వడ్డాణం\nచేయిస్తాను,\" అని ఇంట్లోంచి బయలు\nదేరాడు.\nవాడి భార్య ఎంతో సంతోషించింది.\nమధ్యాహ్నానికల్లా రంగడు పొరుగూరు\nచేరుకున్నాడు. అప్పుడక్కడ సంత\nజరుగుతున్నది. సంతలో ఒక్కొక్కళ్ళనే\nచాలా జాగ్రత్తగా గమనిస్తున్నాడు, రంగడు.\nఅక్కడివారిలో ఎవరు భాగ్యవంతుల్లా\nకనబడితే, ఆ రాత్రికి వాళ్ళ ఇంట్లో\nప్రవేశించి దొంగతనం చేయాలని, వాడి\nఆలోచన.\nழூ\nసమయంలో వాడికి ఒక రైతు\nదంపతులు కనిపించారు. వాళ్ళు చూడ\nడానికి పేదవాళ్ళలా వున్నారు కానీ, రైతు\nభార్యతో, ‘‘ఏమేవ్, సంచిలో వున్న కాసుల\nపేరూ, వడ్డాణం ఇంటికి వెళ్ళగా నే\nజాగ్రత్తగా గూట్లో దా చా లి సుమా,\"\nఅన్నాడు.\nఈ మాటలు వినగానే రంగడు ఆగి\nపోయాడు. వాడు తన సమస్య తీరి\nపోయినట్టే భావించాడు. తను డబ్బు\nదొంగిలించి. దానితో కాసుల పేరూ,\nవడ్డాణం చేయించాలనుకుంటున్నాడు !\nసరాసరి ఆ వస్తువులే దొరుకుతూంటే,\nఅంతకన్న అదృష్టమేముంటుంది ?\nరంగడు రైతు దంపతులను బాగా\nగుర్తుంచుకున్నాడు. వాళ్ళనే అనుసరించి\nతిరిగాడు. వాళ్ళు సంత నుంచి ఇల్లు\nచేరగానే, వాళ్ళ దగ్గిరకు వెళ్ళి.\n\"అయ్యా, పరదేశిని. ఈ రాత్రికి మీ\nఇంట్లో, నాకు ఆశ్రయమిస్తారా?'' అని\nఅడిగాడు.\nరైతు సాదరంగా, ''ఈ రాత్రే కాదు,\nనీ యిష్టమైనంతకాలం, నా ఇంట్లో\nవుండు,\" అన్నాడు.\nఆ రాత్రి రైతు భార్య, రంగడికి రుచి\nకరమైన వంటకాలు చేసి పెట్టింది.\nరంగడు మాత్రం మత్తుతో నిద్ర పడుతుం\nదన్న భయంతో, కడుపునిండా భోజనం\nచేయలేదు.\nరాత్రి పడుకోబోయేముందు రైతు,\nభార్యను, \"కాసుల పేరూ, వడ్డాణం\nజాగ్రత్తగా గూట్లో దాచావా?'' అని\nఅడిగాడు. దాచానన్నది భార్య.\nఈ మాటలు రంగడు విని, తన పంట\nపండిందని సంతోషించాడు. వాడు\nగూడును బాగా గుర్తు పెట్టుకుని, ఒక రాత్రి\nపూట లేచి రైతు దంపతులున్న గదిలో కి\nవెళ్ళాడు.\nరైతు పెద్ద పెట్టున గుర్రు పెడు\nతున్నాడు. రైతు భార్య నిండా దుప్పటి\nకప్పుకుని నిద్రపోతున్నది.\n\"వీళ్ళు చాలా అజాగ్రత్త మనుషులు.\nఅంత బంగారం దాచుకుని, ఇంట్లో\nపరదేశి వుండగా, ఎంత నిశ్చింతగా నిద్ర\nపో తున్నారో !'' అని రంగడు అను\nకున్నప్పటికీ, అదీ ఒక రకంగా తన\nఅదృష్టమేనని సంతోషిస్తూ ' గూడు\nదగ్గిరకు వెళ్ళాడు.\nగూట్లో ఒక మూట వున్నది. ఆ మూట\nచాలా బరువుగా వున్నది. కాసుల పేరూ,\nవడ్డాణం వున్న మూట అంత బరువుగా\nవున్నందుకు రంగడు ఆశ్చర్యపడుతూ,\nదాన్ని గూట్లోంచి బలంగా లాగబోయి,\nపొరబాటున పక్కనే వున్న ముక్కాలి\nపీటను కాలితో తన్నాడు. వెంటనే పెద్ద\nచప్పుడయింది.\nరైతూ, రైతు భార్యా లేచి రంగణ్ణి\nచూశారు. రంగడు సిగ్గుతో తల వంచు\nకున్నాడు. వాడికి పారిపోయే అవకాశం\nకూడా లేదు.\n\"ఆ గూటి దగ్గిర, నీకేం పని?” అని\nఅడిగాడు రైతు.\n\"కాసుల పేరూ, వడ్డాణం లేవు; నా\nపొలానికి విత్తనాలు మాత్రం వున్నవి.\"\nఅని, అదేపనిగా నవ్వసాగాడు. రైతు.\n\"చూడ్డానికి పెద్ద మనిషిలా వున్నావు.\nదొంగతనానికి వచ్చావా?'' అన్నది రైతు\nభార్య ఆశ్చర్యంగా.\n“నేను దొంగతనం చేయాలనుకోలేదు.\nమీరు చాలా మంచివాళ్ళు. కొత్తవాళ్ళను\nనమ్మకుండా, మీ కొక పాఠం చెప్పాలను\nకున్నాను. గూట్లోని బంగారాన్ని కాజేసి,\nమిమ్మల్ని ఒక రోజంతా ఏడ్పించి,\nఅప్పుడు దాన్ని తిరిగి యిచ్చివేయాలను\nకున్నాను. కానీ, తీరాచూస్తే, అసలు\nగూట్లో బంగారమే లేదు!” అన్నాడు\nరంగడు తన తప్పును కప్పి పుచ్చుకునేం\nదుకు ప్రయత్నిస్తూ.\nరైతు నవ్వి, “నీ ఉద్దేశం ఏమైనా,\nమా ఇంట్లో బంగారమంటూ లేదు.\nసంగతేమంటే, యింతకాలంగా నాకు\nసొంత పొలం లేదు. నాలుగేళ్ళపాటు\nకౌలుకు ఇతర్ల పొలం సాగు చేశాక,\nకొంత డబ్బు కూడబెట్టి, ఈ ఏడే సొంత\nపొలం కొన్నాను. రెండెకరాల సొంత\nపొలం వుంటే, నా భార్యకు కాసుల పేరూ,\nవడ్డాణం చేయించడానికి ఒక సంవత్సరం\nచాలు. అందుకే, ఈ రోజు సంతలో\nవిత్తనాలు కొని, వాటిని కాసుల పేరూ,\nవడ్డాణం అని ముద్దుగా పిలుస్తున్నాను.\"\nఅన్నాడు.\nరెండెకరాల - సొంత పొలంతో, ఒక్క\nసంవత్సరంలో భార్యకు నగలు చేయించ\nగలనని రైతు అనగానే, రంగడికి బుద్ధి\nవచ్చింది. తాను నాలుగెకరాల సొంత\nపొలం వున్న రైతు! సోమరితనం వదిలిం\nచుకుని సొంతంగా వ్యవసాయం చేసు\nకుంటే, తను భార్యకు కాసులపేరూ,\nవడ్డాణమే కాదు, మరి కొన్ని నగలు\nకూడా చేయించవచ్చు!\nవాడు రైతుకు తన కృతజ్ఞత చెప్పు\nకుని, ఇల్లు చేరి, సొంత వ్యవసాయం\nప్రారంభించి, ఏటేటా భార్యకు కొత్త\nనగలు చేయించసాగాడు.\nఆ తరవాత రంగడి భార్య. ఏనాడూ\nవాణ్ణి ఏదైనా వ్యాపారం చేయమని పోరు\nబెట్టలేదు.",
            "book_page_end": 10
        },
        {
            "title": "ముగ్గురు మిత్రులు",
            "book_page_start": 13,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "సాహసం",
            "moral": "ఆపదలో ధైర్యంతో తెగించి పోరాడటమే స్వేచ్ఛకు మార్గం.",
            "keywords": [
                "పడవ",
                "బానిసలు",
                "సరంగు",
                "యుద్ధం",
                "రాజీ"
            ],
            "characters": [
                "పింగళుడు",
                "సరంగు",
                "బానిసలు",
                "శత్రు నావికులు"
            ],
            "locations": [
                "సముద్రం",
                "ఓడ"
            ],
            "content": "[పింగళుడి అన్నలు ఇంట్లో వున్న డబ్బును పంచుకుని, మహత్తు గల సంచీ ఎవరి భాగానికి\nరావాలనే దగ్గిర పేచీపడి కొట్లాడుకోసాగారు. ఈ సంగతి రాజుకు తెలిసి వాళ్ళిద్దర్నీ ఖై దులో\nపెట్టించాడు. ఇక పింగళుడున్న ఓడకూ, మరో ఓడకూ మహా సముద్రం మీద యుద్ధం\nప్రారంభమయింది. సరంగు, బానిసలను విడిపించి, వాళ్ళకు ఆయుధాలిచ్చాడు. తరవాత−]\nసరంగు ఆజ్ఞ కాగానే గొలుసులకు\nబంధింపబడి వున్న బానిసలందరూ విడి\nపించబడ్డారు. వారిలో ప్రతి ఒక్కరికీ\nకత్తి, విల్లమ్మూ యివ్వబడింది. ఆ సమ\nయంలో సరంగు వాళ్ళమీద ఎక్కడలేని\nఆప్యాయతా కనబరుస్తూ, “ మీరు యీ\nక్షణం నుంచీ బానిసలుకారు: యోధులు!\nమన ఓడ పెద్ద అపాయంలో చిక్కు\nకున్నది. మన ఓడను వశపరుచుకో\nచూస్తున్న ఆ శత్రు ఓడకు మనం లొంగి\nపోయామంటే, ఆ తరవాత బతికివున్న\nన్నాళ్ళూ వాళ్ళకు మనం బానిసవృత్తి\nచేస్తూ హీనంగా జీవించవలసి వస్తుంది.\nఅలాకాక మనం జయిస్తే, అందరం\nస్వేచ్ఛగా హాయిగా కాలం గడపవచ్చు.\nకనక, ప్రాణరక్షణ కోసం, స్వతంత్రం\nకోసం, స్వేచ్ఛకోసం ధైర్యంతో తెగించి\nపోట్లాడండి.\" అన్నాడు.\nసరంగు మాటల్లో బానిసలకు నమ్మకం\nకుదరలేదు. అతడు తమనెంత క్రూరంగా\nహింసించాడో వాళ్ళల్లో ప్రతి ఒక్కరూ\nగుర్తు పెట్టుకునే వున్నారు. అయినా యీ\nతరుణంలో చేయవలసిందేమిటి ? శత్రు\nఓడలోంచి ఎడతెరిపి లేకుండా బాణాలూ,\nఅగ్నిగోళాలూ వచ్చి తమ ఓడ మీద పడు\nతున్నవి. ఓడ నిప్పంటుకుని కాలి మునిగి\nపోతే, దానితోపాటు తామూ సర్వనాశనం\nకాక తప్పదు.\nబానిసల మనసుల్లో కదుల్తున్న యీ\nఅనుమానాలూ, సంశయాలూ పింగళుణ్ణి\nకూడా బాధించినై. కాని, అతడు వెంటనే\nఒక నిర్ణయానికి వచ్చాడు. తాము వున్న\nఓడ నీట మునగకుండా రక్షించవలసిన\nఅవసరం వుంది. కాని, అతి క్రూరుడైన\nసరంగు మాత్రం బతికివుండటం ప్రమాద\nకరం. ముందు అతణ్ణి తుదముట్టిం\nచాలి. తరవాత వీలు చూసుకుని శత్రు\nఓడలోని పారితో రాజీపడి తమ దారిన\nతాము పోవాలి !\nపింగళుడు యిలా ఆలోచించి, తన\nతోటి బానిసలకు కర్తవ్యం ఏమిటో తెలియ\nబరిచాడు. ప్రస్తుతానికి ఆ శత్రు ఓడ\nసంగతి మరిచిపోయి, ముందు తమ ఓడ\nసరంగునూ, అతడి అనుచరులనూ తుద\nముట్టించటం క్షేమమని చెప్పాడు. బానిస\nలందరూ యిందుకు ఒప్పుకున్నారు.\nయువకుడూ, తెలివిగలవాడూ, సాహసీ\nఅయిన పింగళుడి నాయకత్వాన్ని వాళ్ళు\nఅంగీకరించారు.\nపింగళుడు వెంటనే సముద్రం మారు\nమోగేలా అరుస్తూ, \"సరంగునూ, వాడి\nఅనుచరులనూ హతమార్చండి. రండి !''\nఅంటూ ముందుకు దూకాడు.\nబానిసలందరూ ఒకేసారి సింహాల్లా\nగర్జిస్తూ తమను హింసలపాలు చేసిన\nసరంగు మీదా, అతడి అనుచరుల మీదా\nకత్తులు దూసి దూకారు. పరిస్థితి యిలా\nవిషమంగా పరిణమిస్తుందని సరంగు\nవూహించలేదు. ఒకవైపు నుంచి శత్రు\nఓడ నిప్పులు చెరుగుతూ వస్తున్నది. అదే\nసమయంలో తన ఓడలోని బానిసలు తన\nమీద కత్తులు దూశారు.\nసరంగుకు ఆలోచించేందుకు వ్యవధి\nలేదు. అతడు తన అనుచరులకు ఆజ్ఞలు\nయిచ్చేలోపలే బానిసలు వారి మీద పడి\nకత్తులతో వాళ్ళను ముక్కలుగా నరికేస్తు\nన్నారు. \"ద్రోహం, మోసం! ముందు\nయీ బానిసలను యమపురికి పంపండి!\"\nఅంటూ సరంగు భీకరంగా అరిచి వాళ్ళ\nమీద పడ్డాడు. బలశాలీ, జిత్తులమారీ\nఅయిన సరంగు క త్తిదెబ్బకు కనుమూసి\nతెరిచేంతలో అయిదారుగురు బానిసలు\nఆహుతి అయారు. అది చూసిన కొందరు\nబానిసలు భయకంపితుల్లై వెనక్కు పారి\nపోసాగారు.\nపింగళుడు ప్రమాదం గుర్తించాడు.\nవెంటనే అతడు కత్తి పైకెత్తి సరంగు\nకేసి లంఘిస్తూ, పారిపోతున్న బానిసలను\nహెచ్చరించాడు: \"సరంగును ఒక్క\nక్షణంలో నా కత్తికి ఎరచేస్తాను. మీరు\nప్రాణభయంతో పారిపోయినా, మిమ్మల్ని\nసముద్రం పొట్ట పెట్టుకోక మానదు.\nమీ స్వేచ్ఛకొరకు తెగించి పోరాడండి!\"\nపింగళుడి మాటలు పారిపోతున్న\nబానిసలలో తిరిగి ధైర్యోత్సాహాలను కలి\nగించినై. యీ లోపల పింగళుడు కొదమ\nసింహంలా గర్జిస్తూ, సరంగును ఎదుర్కొ\nన్నాడు. అతడు తొలిసారిగా విసిరిన కత్తి\nదెబ్బ, సరంగు గుండెలను రాచుకుంటూ\nపోయింది. సరంగు \" హా. భైరవీ !\"\nఅంటూ గుండె మీద చేయి నొక్కిపట్టి,\nనిప్పులు చెరిగే కళ్ళతో పింగళుడి మీదికి\nకత్తి ఝళిపిస్తూ వురికాడు.\nసరంగు దేహబలం, కత్తి యుద్ధంలో\nఅతడి నేర్పూ చూసిన పింగళుడు,\nచప్పున పక్కకు తప్పుకున్నాడు. సరంగు\nఆ ఆవేశంలో పింగళుడు తన కత్తి\nదెబ్బకు అందకపోగా, ముందుకు తూలి,\nఒక తాడు కాలికి చుట్టుకునేసరికి బోర్లా\nపడిపోయాడు. పింగళుడికి యిది మంచి\nఅవకాశం యిచ్చింది. అతడు భీకరంగా\nఅరుస్తూ, సరంగు వీపుమీద కత్తిని గుచ్చ\nబోయాడు. కాని, సరంగు తనకు రానున్న\nప్రమాదాన్ని గ్రహించి చటుక్కున పక్షకు\nదొర్లాడు. పింగళుడి కత్తి అక్కడ వున్న\nకొయ్యలో బలంగా గుచ్చుకుని ఠపీమని\nమధ్యకు విరిగిపోయింది.\nసరంగు వికటాట్టహాసం చేశాడు.\n\" ఓహెూ, నువ్వు బానిసల నాయకుడివి\nకాబోలు! నాయకుడు ఎంత ప్రమాదంలో\nచిక్కుకుపోయాడు! యీ కత్తితో నిన్ను\nముక్కలుగా నరికి సముద్రంపాలు చేస్తాను.\nతరవాత నీ అనుచరులందర్నీ....”\nసరంగు ఒళ్ళు తెలియని ఆవేశంలో\nవుండి, పింగళుడు ఏమి చేస్తున్నదీ గమ\nనించలేదు. తన కత్తి విరిగిపోగా నే\nపింగళుడు రానున్న ప్రమాదాన్ని వెంటనే\nగ్రహించాడు. మరో కత్తి దొరకపుచ్చు\nకునేందుకు అందుబాటులో ఎక్కడా\nలేదు. తన అనుచరులైన యితర బాని\nసలు సరంగు అనుచరులతో పోరాడు\nతున్నారు.\nపింగళుడు మెరుపులా పక్కన పడి\nవున్న తాడు నొకదానిని చేతికి తీసుకుని,\nదాని కొసను ఉచ్చులా బిగించి, సరంగు\nకోసం సర్వసిద్ధంగా వున్నాడు. ఒళ్ళు\nమరిచిన ఆవేశంలో సరంగు అరుస్తూ\nకత్తితో ముందుకు దూకబోయేంతలో,\nపింగళుడి చేతనున్న తాడు గిర్రున\nతిరుగుతూపోయి, సరంగు గొంతు కు\nఉచ్చుబిగుసుకున్నది. వెంటనేపింగళుడు\nతన చేతగల తాడును గట్టిగా గుంజుతూ\nవెనక్కు పరిగెత్తాడు.\nసరంగు పెద్దగా ఓండ్ర పెట్టి, మానులా\nదభీమని ముందుకు పడిపోయాడు. కాని,\nఅతడు తన చేతి కత్తితో తాడును\nకోసేందుకు ప్రయత్నించాడు. అది గమ\nనించిన పింగళుడు వెనక్కు తిరిగి తన\nఅనుచరులను కేకవేశాడు. వెంటనే\nయిద్దరు బానిసలు పరిగెత్తుతూ వచ్చి,\nసరంగు కిందపడి వుండటం చూస్తూనే\nఅతడి మీదికి వురికి, తమ కత్తులతో\nతూట్లుపడేలా పొడిచారు.\nసరంగు మరణంతోగాని పింగళుడికి\nచుట్టూ ఏమి జరుగుతున్నదీ చూసే అవ\nకాశం కలగలేదు. ఆతడు ఒక బానిస\nవద్ద నుంచి కత్తి తీసుకుని, ఓడలో ఒక\nమూల జరుగుతున్న పోరాటం కేసి పరి\nగెత్తాడు. అతడు ఆ ప్రాంతానికి చేరేసరికి,\nకొద్దిగా మిగిలి వున్న సరంగు అనుచరులు\nకూడా చంపబడటమో, గాయపడి ఖైదీ\nలుగా దొరకటమో జరిగిపోయింది.\nఈ లోపల శత్రు ఓడలోని సైనికులు\nకోలాహలంగా అరుస్తూ, పింగళుడున్న\nఓడను సమీపిస్తున్నారు. వాళ్ళు విధీ\nవిరామం లేకుండా ఓడమీదికి బాణాలు\nవదలటం మాత్రం మానలేదు. తమ శత్రు\nఓడలో ఏదో కలహం ప్రారంభమయిం\nదనీ, యిదే అదనుగా తాము దాన్ని వశ\nపరుచుకోవచ్చుననీ వాళ్ళు భావించారు.\nపింగళుడికి ఏమి చేసేందుకూ పాలు\nపోలేదు. ఆ శత్రు ఓడతో పోరాడటం\nతన వెంట వున్న కొద్దిమంది అనుచరుల\nవల్లా సాధ్యమయేది కాదు. అలా కాదని\nదానికి లొంగిపోతే, వాళ్ళు తిరిగీ తమను\nబంధించి, తమచేత బానిసవృత్తి చేయించ\nవచ్చు. అసలు శత్రు ఓడలో వున్న\nనావికు లెందరు ?\nపింగళుడు, సరంగునుంచి లాక్కున్న\nదుర్భిణీలోంచి శత్రు ఓడకేసి చూశాడు.\nఓడ అంతా నావికులతో కిటకిటలాడి\nపోతున్నది. ఇక వాళ్ళతో పోరాడి లాభం\nలేదని పింగళుడు గ్రహించాడు. ముందు\nతన ఓడమీద తెల్లజెండా ఎత్తి, తమ పరి\nస్థితిని ఆ ఓడలోని వారికి తెలియపరిచి,\nరాజీమార్గంగా ఎవరి దారిన వాళ్ళు\nపోవటం ఒక్కటే మంచి మార్గంగా\nఅతడికి తోచింది. కాని, వాళ్ళు అందుకు\nఅంగీకరిస్తారా ?\nతమ ఓడ మీదికి శత్రు నావికులను\nరానీయకుండా, ఆ ఓడను అంతదూరాన\nవుంచి రాజీ రాయబారాలు నడపటం\nక్షేమమని పింగళుడు నిర్ణయించు\nకున్నాడు. వెంటనే అతడి ఆజ్ఞ ప్రకారం\nఓడకొయ్యకు తెల్లజెండా ఎత్తబడింది.\nమరుక్షణం శత్రు ఓడలోంచి విజయ\nధ్వానాలు విన్దబడినై.\nపింగళుడు పెద్ద బూరలాంటి సాధనం\nలోంచి, శత్రు ఓడలోని వారితో, తన\nఓడలో జరిగిన దానిని గురించి చెప్పాడు:\n\"మీ ఓడను అటకాయించి, వశపరుచు\nకోవాలని చేసిన ప్రయత్నంతో మా కెవరికీ\nసంబంధం లేదు. బానిసలమైన మేమంద\nరమూ, క్రూరుడైన మా యజమాని సరం\nగునూ, అతడి అనుచరులనూ హత\nమార్చాము. ఇక యిప్పుడు మేము కోరే\nదల్లా మా ఓడను ఏదో ఒక రేవుకు నడిపి,\nఅక్కడినుంచి ఎవరెవరి దేశాలకు వాళ్ళం\nవెళ్ళిపోవటం. కనక, మీరు రాజీపడి\nమా జోలికి రాక, సముద్రం మీద మీ\nదారిన మీరు వెళ్ళవలసిందిగా కోరు\nతున్నాము,” అన్నాడు పింగళుడు ఎంతో\nఉత్సాహంగా.\nఈ మాటలు వింటూనే శత్రు ఓడలో\nగందరగోళం బయలుదేరింది. కొంచెం\nసేపు తరవాత అది సర్దుమణగ్గానే, భీకర\nమైన ఒక గొంతు యిలా అరిచింది :\n\"బానిసలైన మీకు స్వేచ్ఛగా మహా.\nసముద్రాల మీద ఓడను నడిపే హక్కు\nలేదు. పైగా యజమానినీ, అతడి అను\nచరులనూ చంపటం ద్వారా మీరు\nక్షమించరాని నేరం చేశారు. అందుకు\nమీరు శిక్ష అనుభవించవలసిందే. లేక\nపోతే, మీ నుంచి పాఠం నేర్చుకుని, మా\nఓడలోని బానిసలు కూడా ఒకానొకరోజున\nమమ్మల్నందర్నీ తుదముట్టించవచ్చు.\nఓడకు లంగరు దించి, కిమ్మనకుండా\nమాకు లొంగిపొండి !''\nఈ మాటలు వింటూనే పింగళుడు\nనిర్విణుడయిపోయాడు. అది వర్తకపు\nఓడ ముసుగులో దాగివున్న సముద్రపు\nదొంగల ఓడ అని అతడికి అర్థమై\nపోయింది. అలాటి ఓడలోనివారికి తనూ,\nతన అనుచరులూ లొంగటమంటే, తిరిగి\nతామందరూ బానిసలుగా అమ్ముడు\nపోవటమేనన్నమాట.\nఒకటి రెండు మాటల్లో పరిస్థితినంతా\nపింగళుడు తన అనుచరులకు చెప్పాడు.\nవారిలో ప్రతి ఒక్కరూ పోరాడటానికే\nసిద్ధమన్నారు. లొంగిపోయి జీవితమంతా\nబానిసలుగా బతకటం కన్న. పోరాడుతూ\nచచ్చి సముద్రంపాలు కావటం ఉత్తమం\nఅని వాళ్ళు ఏకకంఠంగా జవాబిచ్చారు.\nవెంటనే ఓడస్తంభం మీంచి తెల్ల\nజెండా దించబడింది. ఓడలోంచి జయ\nజయ ధ్వానాలు మిన్నుముట్టినై. సంఖ్యా\nబలంలో అధికులైన శత్రుసైనికులు,\nఒకసారి తన ఓడలోకి ఎక్కగలిగితే,\nయి క తను చేయగలిగిందేమీలేదు. కనుక,\nసాధ్య మైనంత వరకూ శత్రు ఓడకు\nదూరంగా వుండి బాణాలతో యుద్ధం\nచేస్తూ, యిక తప్పనిసరి అయితే, తన\nఓడతో శత్రు ఓడను ఢీ కొట్టాలని\nపింగళుడు నిశ్చయించుకున్నాడు.\nతిరిగి యుద్ధం ప్రారంభమయింది.\nపింగళుడి అనుచరులు బాణాలు ఎక్కు\nపెట్టి శత్రు ఓడమీదికి వదులుతున్నారు.\nపింగళుడు ఓడను వెనక్కు నడప\nమన్నాడు. సాధ్యమైతే, పోరాడుతూనే తన\nఓడను శత్రు ఓడకు అందకుండా నడి\nపించుకు పారిపోవాలని కూడా పింగళుడు\nనిర్ణయించుకున్నాడు. కాని, శత్రు ఓడ\nనుంచి పారిపోవటం సాధ్యమయే పని\nకాదని కొద్దిసేపట్లోనే తేలిపోయింది.\nచూస్తూండగానే ఆ ఓడ బహు వేగంగా\nముందుకు రాసాగింది.\nపింగళుడు చటుక్కున ఒక నిర్ణ\nయానికి వచ్చాడు. విజయమో, వీర\nస్వర్గమో— అంతకన్న మార్గం లేదు.\nఓడను వేగంగా ముందుకు నడిపి, శత్రు\nఓడను ఢీ కొట్టవలసిందిగా అతడు తన\nఅనుచరులను ఆజ్ఞాపించాడు. వెంటనే\nఓడ ముందుకు కదలసాగింది. మొదట\nఆశ్చర్యపడి, అంతలోనే పింగళుడు\nతల పెట్టినదేమిటో గ్రహించిన శత్రుసైని\nకులు భయంతో కంపించిపోయి, ఒక్క\nసారిగా హాహాకారాలు చేశారు.\nఓడను వెనక్కు నడపటం ద్వారా\nప్రమాదాన్నుంచి బయటపడేందుకు శత్రు\nసైనికులు చేసిన ప్రయత్నం ఫలించ\nలేదు. పింగళుడు కత్తి ఝళిపిస్తూ, తన\nఅనుచరులకు ఓడను వేగంగా ముందుకు\nనడిపి శత్రు ఓడను ఢీ కొట్టవలసిందిగా\nహెచ్చరిస్తున్నాడు.\nచూస్తూండగానే ఓడ మహా వేగంతో\nముందుకు కదిలి, శత్రు ఓడను తాకింది.\nఆ మరుక్షణంలో వేయిగొంతులు కలిసి\nకట్టుగా చేసిన ఆర్తనాదం సముద్రం మీద\nమారుమోగింది.\nరెండు ఓడలూ ఢీ కొనటంలో కలిగిన\nతాకిడికి, పింగళుడు తను వున్న చోటు\nనుంచి గాలిలోకి ఎగిరి, గిరవాటు వేసి\nనట్టు, అల్లంత దూరాన సముద్రంలోపడి\nపోయాడు.\n—(ఇంకావుంది)",
            "book_page_end": 20
        },
        {
            "title": "ధనాశాపరుడు",
            "book_page_start": 19,
            "pdf_page_start": 19,
            "pdf_page_end": 25,
            "author": "చందమామ బృందం",
            "genre": "బేతాళ కథ",
            "moral": "ధనాశ (డబ్బుమీద అత్యాశ) ఎప్పుడూ మంచిది కాదు. దొంగతనం వల్ల వచ్చే సంపద కన్నా, ఉన్నదానితో తృప్తిగా బతకడమే శ్రేయస్కరం.",
            "keywords": [
                "బేతాళుడు",
                "విక్రమార్కుడు",
                "ధనాశ",
                "మంత్రం",
                "సన్మానం"
            ],
            "characters": [
                "విక్రమార్కుడు",
                "బేతాళుడు",
                "రామశర్మ",
                "కృష్ణశర్మ",
                "సిద్ధుడు",
                "రాజు",
                "మంత్రి",
                "దొంగలు"
            ],
            "locations": [
                "వైశాలీ నగరం",
                "శ్మశానం",
                "హిమాలయాలు",
                "ఈశ్వరాలయం"
            ],
            "content": "పట్టువదలని విక్రమార్కుడు చెట్టువద్దకు\nతిరిగి వెళ్ళి, చెట్టుపై నుంచి శవాన్ని\nదించి, భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు “రాజా,\nనీ పట్టుదలా, కార్యసాధన పట్ల అచంచల\nమైన దీక్షా చూస్తూంటే, నువ్వేదో అపూర్వ\nశక్తులను సాధించదలచావని అనుమానం\nకలుగుతున్నది. మంత్రతంత్రాల ద్వారా\nవాటిని సాధించడం చాలా కష్టం; సాధిం\nచిన వాటిని స్వప్రయోజనానికి ఉపయో\nగించుకోగలగడం, అంతకన్న కూడా\nకష్టం. ఇందుకు హెచ్చరికగా నీకు, రామ\nశర్మ, కృష్ణశర్మ అనే తండ్రీకొడుకుల\nకథ చెబుతాను. శ్రమ తెలియకుండా\nవిను,'' అంటూ యిలా చెప్పసాగాడు:\nవైశాలీ నగరంలో రామశర్మ అనే\nపౌరోహిత్య బ్రాహ్మణుడుండేవాడు. పౌరో\nహిత్యం మీద అతడికి సంపాదన బాగానే\nవుండేది. అతడి సంసారం కూడా ఏమంత\nపెద్దది కాదు. అతడూ, భార్యా, కొడుకూ,\nఒక కూతురూ.\nఎలాంటి ఆర్థిక యిబ్బందులులేకుండా\nకాలం గడిచిపోతున్నా, రామశర్మకు\nజీవితంపట్ల తీరని అసంతృప్తి వుండేది.\nఅతడు రాజాస్థానంలోని ఉద్యోగులా,\nకవి పండితులా భోగభాగ్యాలు చూసి\nతరచూ ఈర్ష్యపడుతూండేవాడు. తానూ\nఏదో విధంగా రాజాదరణ పొందగలిగితే,\nవాళ్ళ లాగా ధనకనక వస్తువాహనాలతో\nఎంతో గొప్పగా బతకవచ్చని కలలు\nకంటూండేవాడు.\nరామశర్మ కొడుకు కృష్ణశర్మ యుక్త\nవయస్కుడై, పౌరోహిత్యంలో తండ్రికి\nసాయపడసాగాడు.\nఆ స్థితిలో రామ\nశర్మకు ఒక ఆలోచన కలిగింది. తాను\nహిమాలయాలకు పోయి, అక్కడ వున్న\nసిద్ధుల ద్వారా, ఏవైనా అపూర్వశక్తులు\nసంపాయించగలిగితే, క్షణాల మీద గొప్ప\nఐశ్వర్యవంతుడై పోవచ్చు !\nరామశర్మ యిలా ఆలోచించి, ఇంట్లో\nఎవరికీ చెప్పకుండా, ఒకనాడు బయాలు\nదేరి హిమాలయాలకు వెళ్ళిపోయాడు.\nఅక్కడ ఒక సిద్ధుణ్ణి ఆశ్రయించి,\nఆయనకు భక్తి శ్రద్ధలతో సేవలు చేస్తూ.\nత్వరలోనే ఆయన ఆదరణకు పాత్రు\nడయ్యాడు.\nసిద్ధుడు రామశర్మ వచ్చిన కారణం\nగ్రహించి ఒకనాడు అతడితో, \" నాయనా,\nనువ్వు భార్యాబిడ్డలుకలవాడివి. ముఖ్యంగా\nనీ కూతురూ, కొడుకుల పెళ్ళి బాధ్యత\nనీ మీద వున్నది. కనక, ఇంటికి తిరిగిపో.\nఇంతకాలంగా నాకు ఎంతో భక్తిశ్రద్ధలతో\nసేవలు చేశావు. నువ్వేదయినా కోరదలిస్తే\nకోరు యిస్తాను,\" అన్నాడు.\nఅందుకు రామశర్మ, \" స్వామీ, నాకు\nఅపూర్వశక్తులు లభించేందుకు, ఏదైనా\nమంచి మంత్రోపదేశం చేయండి.\"\nకోరాడు.\nసిద్ధుడు అందుకు సరేనని, ‘“నాయనా,\nనీకు ఒక మంత్రం ఉపదేశిస్తాను.\nమంత్రశక్తి కారణంగా, నీకు కొన్ని\nఅపూర్వశక్తులు స్వాధీనంలో వుండ\nగలవు. ఏనాడూ ధనవ్యామోహానికి దాసు\nడవు కాకు. మంత్రశక్తిని పదిమంది\nమేలుకు ఉపయోగించు.\" అని, రామ\nశర్మకు మంత్రాన్ని ఉపదేశించాడు.\nఈ విధంగా రామశర్మ వెళ్ళిన పని\nసాధించుకుని, ఇంటికి తిరిగి వచ్చాడు.\nఅతడు లేని సమయంలో అతడి కొడుకు\nకృష్ణశర్మ పౌరోహిత్యం చేస్తూ, ఏ\nయిబ్బందులూ లేకుండా కుటుంబాన్ని\nపోషించుకు వస్తున్నాడు.\nఅయితే, రామశర్మ తిరిగి వచ్చిన\nసమయంలో, వైశాలీ రాజ్యం కరువు\nకాటకాలకులోనై, ప్రజలు నానాయికట్లూ\nపడుతున్నారు. అప్పటికి రెండేళ్ళుగా\nరాజ్యంలో వర్షాలు లేవు. రాజు వర్షం\nకోసం వరుణజపాలూ, రుద్రయాగాలూ\nమొదలైనవి ఎన్నో చేయించాడు. కాని,\nఫలితం లేకపోయింది. ఎవరైనా తమ\nశక్తియుక్తులతో రాజ్యంలో వర్షాలు కురి\nపిస్తే, వాళ్ళకు కనకాభిషేకం చేస్తానని\nరాజు ప్రకటించాడు.\nకనకాభిషేకం మాట వింటూనే రామ\nశర్మ ఎంతో ఉత్సాహంగా కొడుకును\nపిలిచి రహస్యంగా, \" బాబూ, ఎన్నో\nశ్రమలుపడి అవస్థలకోర్చి నేను హిమా\nలయాలు చేరాను. అక్కడ ఒక సిద్ధుడు\nనా కొక మంత్రాన్ని ఉపదేశించాడు. ఆ\nమంత్రశక్తితో నేను, మన రాజ్యంలో\nవర్షాలు కురిపించగలను!” అన్నాడు.\nతండ్రి మాటలకు కృష్ణశర్మ ఆశ్చర్య\nపడి, \"నిజమా? మీరు మంత్రశక్తి ద్వారా\nవానలు కురిపించగలరా! ప్రజలు\nనీళ్ళు దొరక్క అవస్థలుపడుతున్నారు.\nవెంటనే వర్షాలు కురిసేలా చేసి, రాజ్యానికి\nమేలు చేయండి,\" అన్నాడు.\n\" రాజ్యానికి మేలు మాట సరే, మన\nమేలు మాటేమిటి ? ముందుగా రాజు\nగారికి చెప్పకుండా ఆ పని చేస్తే, రాజు\nగారు అందుక్కారణం నేనని, ఎలా\nనమ్మగలరు? అప్పుడు, ఆయన చేస్తా\nనన్న కనకాభిషేకం, నాకు దక్కకుండా\nపోతుంది,\" అన్నాడు రామశర్మ.\nఏనాడూ తండ్రి మాటకు ఎదురు పల\nకని కృష్ణశర్మ కొంత ధైర్యం తెచ్చుకుని,\n\"నాన్నగారూ, మనం, మనకు చేతనైన\nవృత్తిలో సుఖంగానే బతుకుతున్నాం\nకదా. ఈ కనకాభిషేకాలెందుకు?\"\nఅన్నాడు.\nఆ జవాబుకు రామశర్మ కోపం తెచ్చు\nకుని, \"నువ్వు అంతగా లోకజ్ఞానం లేని\nవాడివి, నే చెప్పినట్టు విను,” అని కొడు\nకును మందలించి, “సిద్ధుడు ఉపదేశిం\nచిన మంత్రం నువ్వూ నేర్చుకోవడం\nమంచిది.\" అని కృష్ణశర్మకు మంత్రం\nచెప్పి, \"నువ్వు శుచిగా స్నానం చేసి,\nతరవాత ఈశ్వరధ్యానం చేసి, ఉత్తరాభి\nముఖంగా ఒంటికాలిపై నిలబడి, ఆ\nమంత్రాన్ని మూడుసార్లు పఠిస్తే వర్షం\nకురుస్తుంది. వర్షాన్ని ఆపాలంటే, ఉప\nసంహరణ మంత్రాన్ని అదే పద్ధతిలో\nమూడుసార్లు పఠించాలి,” అని, అప్పుడే\nబయలుదేరి రాజుగారి దగ్గిరకు వెళ్ళాడు.\nరాజు, రామశర్మ చెప్పింది విని, చాలా\nసంతోషించి, వెంటనే వర్షం కురిపించ\nమని అతణ్ణి అర్థించాడు.\nరామశర్మ వైశాలీ నగరానికి ఉత్తర\nదిశగా, ఒక చెరువు కట్టపైన వున్న ఈశ్వ\nరాలయానికి వెళ్ళాడు. ముందుగా అతడు\nచెరువులో స్నానం చేసి, దాని గట్టుపై\nఉత్తరదిశగా ఒంటికాలుపై నిలబడి,\nమంత్రాన్ని మూడుసార్లు పఠించాడు.\nఅప్పటివరకూ ఎక్కడాలేని కారు\nమ బ్బు లు, క్షణాల్లో వైశాలీ రాజ్య\nమంతటా వ్యాపించి, భూమి దద్దరిల్లేలా\nపెద్ద గాలిహెూరుతో వర్షం కురవడం\nప్రారంభమయింది. రామశర్మ ఆనందంగా\nఈశ్వరాలయంలో ప్రవేశించాడు. నగర\nప్రజలు ఆనందోత్సాహాలతో, ఇళ్ళ నుంచి\nవీధుల్లోకి వచ్చి, నృత్యం చేయసాగారు.\nరాజు సపరివారంగా వర్షంలో తడు\nస్తూనే ఈశ్వరాలయానికి వచ్చి చేతులు\nజోడించి రామశర్మతో, “మహానుభావా,\nతమ కటాక్షం వల్ల వర్షం కురిసి, దేశం\nరక్షించబడింది. నేను వర్షం ఆపమని\nతమకు కబురు పంపేవరకూ, యిలాగే\nకురవనివ్వండి,\" అని ఒక పెద్ద బంగారు\nపళ్ళెం నిండా బంగారుకాసులూ, నవ\nరత్నాలూ వుంచి, దాన్ని రామశర్మకు\nయిచ్చి, తన ప్రాసాదాని కి తిరిగి\nపోయాడు.\nబయట ఫెళ ఫెళారావాలతో వర్షం\nకురుస్తూండగా, నిర్మానుష్యంగా వున్న\nఈశ్వరాలయంలో రామశర్మ ఒంటరిగా\nకూర్చుని, రాజు యిచ్చిన బంగారాన్నీ,\nరత్నాలనూ మెరిసే కళ్ళతో లెక్కపెట్ట\nసాగాడు. ఆ సమయంలో నలుగురు\nదొంగలు ఆలయం ప్రవేశించి, రామ\nశర్మను హత్యచేసి, ధనం మూటగట్టుకుని\nపారిపోయారు.\nఆ సాయంత్రం వరకూ వర్షం కురు\nస్తూనే వున్నది. రాజుగారు, మంత్రితో\nసంప్రతించి, అప్పటివరకూ కురిసిన వర్షం\nచాలునన్న నిర్ణయానికి వచ్చాడు. ఆయన\nతన మంత్రిని, రామశర్మకు ఆ సంగతి\nచెప్పవలసిందిగా, ఈశ్వరాలయానికి\nపంపాడు. అక్కడ మంత్రికి హత్య చేయ\nబడిన రామశర్మ కనిపించాడు.\nమంత్రి తిరిగిపోయి, యీ సంగతి\nరాజుకు చెప్పాడు. రాజు జరిగినదానికి\nచాలా విచారించి, యిప్పుడీ\nప్రళయాన్ని ఆపేందుకు రామశర్మ\nకొడుకు ఏమైనా సాయపడ గ లడేమో\nతెలుసుకోవలసిందిగా, మంత్రిని అతడి\nఇంటికి పంపాడు.\nకృష్ణశర్మ, తండ్రి మరణవార్త విని\nదుఃఖించాడు. అతడి తల్లీ, చెల్లెలి\nదుఃఖం అంతా యింతా కాదు. మంత్రి\nవాళ్ళతో, ''దుఃఖించకండి. వానలు లేక\nఎడారి కాబోతున్న వైశాలీ రాజ్యాన్ని,\nరామశర్మగారు తమ మంత్రశక్తితో కాపా\nడారు. ఎవరో దుండగుల కారణంగా మీ\nకుటుంబానికే కాక, రాజ్యానికే తీరని\nనష్టం జరిగింది. ఇప్పుడు రానున్న జల\nప్రళయాన్నుంచి రాజ్యాన్ని కాపాడవల\nసిన బాధ్యత రామశర్మ గారి ఏకైక\nకుమారుడిది !'' అన్నాడు.\nకృష్ణశర్మ కొంతసేపటికి దుఃఖాన్ని\nదిగమింగుకుని, స్నానం చేసి తన ఇంటి\nవాకిట్లోనే ఒంటికాలుపై · ఉ త్తర దిశాభి\nముఖంగా నిలబడి, ఉపసంహరణ\nమంత్రాన్ని మూడుసార్లు పఠించాడు.\nవెంటనే ధారాపాతంగా పడుతున్న\nవర్షం ఆగిపోయింది.\nమంత్రి, కృష్ణశర్మకు తల వంచి\nనమస్కరించి, \"రేపు నిండుసభలో రాజు\nగారు మిమ్ములను, మీ తండ్రిగారికన్న\nకూడా ఘనంగా సన్మానించదలిచారు.\nనేనే స్వయంగా ఏనుగు అంబారీలో\nతమను రాజాస్థానానికి తీసుకుపోయేం\nదుకు రేపు ఉదయం వస్తాను.'\" అని\nచెప్పి వెళ్ళిపోయాడు.\nకాని, ఆ మర్నాటి ఉదయవేళ మంత్రి\nఏనుగు అంబారీతో పరివారాన్ని వెంట\nబెట్టుకుని కృష్ణశర్మ యింటికి వచ్చి,\nఇంటికి తాళం వేసి వుండడం చూసి,\nఎంతో ఆశ్చర్యంతోపాటు చాలా వ్యాకుల\nపడ్డాడు.\nబేతాళుడు ఈ కథ చెప్పి, “రాజా,\nకృష్ణశర్మ రాజసన్మానాన్ని కాదని, ఇల్లు\nవదిలి ఎటో వెళ్ళిపోవడానికి కారణం\nఏమిటి? తండ్రి ఎన్నో శ్రమలకోర్చి\nసాధించిన మంత్రశక్తి యిప్పుడు అతడి\nస్వాధీనంలో వున్నది కదా? రాజు యిచ్చే\nధనంతో అతడు నగరంలోనే వుండి ఎంతో\nసుఖంగా బతకవచ్చునే! తనను కూడా\nదొంగలు ధనం కోసం హత్య చేస్తారన్న\nభయం వల్ల, అతడు నగరం వదిలి పారి\nపోయాడా? లేక మరేదైనా కారణం\nపున్నదా? ఈ సందేహానికి సమాధానం\nతెలిసి కూడా చెప్పకపోయావో, నీ తల\nపగులుతుంది,\" అన్నాడు.\nదానికివిక్రమార్కుడు, “తన తండ్రిలా\nకాక, కృష్ణశర్మ ఉన్నంతలో తృప్తిగా\nజీవించాలనే తత్వంకలవాడు. ఆ సంగతి\nఅతడు తండ్రితో అన్న మాటల ద్వారా\nమనకు తెలుస్తూనే వున్నది. ధనాశాపరుడు\nకాని కృష్ణశర్మ, తండ్రి ద్వారా ఉపదేశం\nపొందిన మంత్రశక్తిని. ఏనాడైనా పరుల\nమేలుకు ఉపయోగించగలడు. దాని అవ\nసరం ప్రస్తుతానికి వైశాలీ రాజ్యానికి లేదు.\nకోకొల్లలుగా ధనం గడించాలన్న ఆశలేని\nఅతడికి దొంగలభయం వుండే\nఆస్కారమే లేదు. ఈ కారణాలవల్ల\nఅతడు, రాజు యిచ్చే ధనానికి ఆశపడక,\nతనెవరో తెలియని మరొక ప్రాంతానికి\nకుటుంబంతో సహా వెళ్ళిపోయాడు.\"\nఅన్నాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి చెట్టెక్కాడు.\n— (కల్పితం)",
            "book_page_end": 25
        },
        {
            "title": "వైద్యుడి ఆతృత",
            "book_page_start": 26,
            "pdf_page_start": 26,
            "pdf_page_end": 26,
            "author": "కమలిని",
            "genre": "హాస్యం",
            "moral": "ఇతరులు కోలుకునేలోపు వారికి వైద్యం చేసి, వారి నుంచి డబ్బు సంపాదించాలనే ఆత్యాశ ఉండకూడదు.",
            "keywords": [
                "వైద్యుడు",
                "భూస్వామి",
                "జ్వరం",
                "ఆతృత",
                "డబ్బు"
            ],
            "characters": [
                "వైద్యుడు అనంతాచార్లు",
                "భూస్వామి భూషయ్య",
                "ఊరివాళ్ళు",
                "పడవవాడు"
            ],
            "locations": [
                "పొరుగూరు",
                "నది",
                "భూషయ్య ఇల్లు"
            ],
            "content": "కూతురుకు పెళ్ళి సంబంధం కుదుర్చుకునే పనిలో, వైద్యుడు అనంతాచార్లు పొరుగూరు\nవెళ్ళాడు. అక్కడ ఆయనకు వాళ్ళ ఊరువాడొకడు కనిపించి, భూస్వామి భూషయ్య జ్వరంతో\nమూసినకన్నెరగకుండా పడివున్నట్టు చెప్పాడు. దానితో ఆచార్లు వున్నపళంగా బేరమైనా ఆడ\nకుండా రూపాయి యిచ్చి గుర్రబ్బండి కట్టించుకుని రేవు దగ్గిరకొచ్చాడు.\nనదిలో వరద పారుతూండడం వల్ల, నది దాటించే పడవవాడు బెట్టుచేయబోతే, వాడికి\nపాపలో, అర్ధ ఎక్కువ ముట్టజెబుతానని ఆచార్లు ఆశచూపి, మొత్తానికి నది దాటి ఊరు చేరు\nకున్నాడు.\nఇంటికి వస్తూనే ఆయన మందులపెట్టె తీసుకుని, ఒక్క పరుగున భూషయ్య ఇల్లు\nచేరాడు. భూషయ్య మూలుగుతూ మంచంలో పడివున్నాడు. ఆచార్లు ఆయన నోట్లో కషాయం\nలాంటిది ఏదో పోసి, బయలుదేరినంత తొందరగానూ, తిరిగి చీకటిపడే సమయానికి పొరుగూరు\nచేరుకున్నాడు.\nఈ సంగతి విన్న ఆ ఊరివాళ్ళు, \"ఆచార్లుగారూ, మీలాగా రోగులపట్ల అంత శ్రద్ధా,\nవృత్తిపైన అంత గౌరవం వుండేవాళ్ళు చాలా అరుదు!” అని పొగడసాగారు.\nఆచార్లు ఆ పొగడ్తలు కాసేపు విని, “ఈ శ్రద్ధా, గౌరవాల మాటకేం గాని, నేను తొందరగా\nవెళ్ళి, ఆ వేసేమందేదో వెయ్యకపోతే, మా భూషయ్య ఏ మందూ అక్కరలేకుండానే కోలుకుని\nలేచి తిరిగే ప్రమాదం వుంది. లోగడ యిలా రెండుసార్లు జరిగింది. ఇప్పుడు మందు యిచ్చి\nవచ్చా కనక, తరవాత వైద్యం చేసినందుకు ఆయన్ను డబ్బు అడగడానికి యిబ్బందేమీ\nవుండదు!” అన్నాడు.\n—కమలిని",
            "book_page_end": 26
        },
        {
            "title": "దేవుడికి పరీక్ష",
            "book_page_start": 27,
            "pdf_page_start": 27,
            "pdf_page_end": 29,
            "author": "చందమామ బృందం",
            "genre": "భక్తి కథ",
            "moral": "దేవుడు ప్రతి జీవికి ఆహారం సమకూరుస్తాడు. దైవ సంకల్పం ముందు మనిషి పట్టుదల నెగ్గదు.",
            "keywords": [
                "దేవుడు",
                "భక్తుడు",
                "సుబ్బయ్య",
                "ఆహారం",
                "పట్టుదల"
            ],
            "characters": [
                "భక్తుడు",
                "సుబ్బయ్య",
                "సుబ్బయ్య భార్య",
                "దొంగలు",
                "పిల్లలు"
            ],
            "locations": [
                "రామన్న పాలెం",
                "మర్రిచెట్టు"
            ],
            "content": "ఒక ఊళ్ళో ఒక గొప్ప భక్తుడుండేవాడు.\nఆయన ఊరూరూ తిరిగి ప్రజలకు దేవుడి\nమహిమలను గురించి బోధచేస్తూ ఉండే\nవాడు. ఒకరోజు ఆ భక్తుడు రామన్న\nపాలెం అనే గ్రామంలో ఈ విధంగా ఉప\nన్యాసం చేశాడు :\nదేవుడు తాను పుట్టించే ప్రతి ప్రాణికీ\nఆహారం సిద్ధంగా ఉంచుతాడు. అప్పుడు\nపుట్టిన బిడ్డకు సైతం తల్లిపాలు సిద్ధంగా\nఉంటాయి. చీమలాటి సూక్ష్మప్రాణికి\nకూడా దేవుడు తిండి అందిస్తాడు. ఏ\nఒక్క జీవినీ తిండిలేక చావనివ్వడు;\nప్రతి ప్రాణికీ ఏదో విధంగా తిండి తిని\nపిస్తాడు. ఎవరన్నా తిననని మూర్థిస్తే\nతన్ని మరీ తినిపిస్తాడు. అందులో\nఏ మాత్రం సందేహం లేదు.\nఈ విధంగా భక్తుడు ఉపన్యాసం\nచేస్తూ ఉంటే జనం ఆనందంగా వింటు\nన్నారు. వారిలో సుబ్బయ్య అనే వాడికి\nమాత్రం ఈ ఉపన్యాసం నచ్చలేదు.\nఅతను జనం మధ్య లేచి నిలబడి\nభక్తుడితో, \" స్వామీ, మీరు చెప్పేది మరీ\nవిడ్డూరంగా ఉన్నది. అయినా తిననని\nభీష్మించుకు కూర్చున్నవాణ్ణి దేవుడు\nఅయితే మాత్రం ఎలా తినిపించగలడు?\"\nఅన్నాడు.\n\"దేవుడికి అదెంతపాటి పని.\nనాయనా?\" అన్నాడు భక్తుడు.\nసుబ్బయ్య చాలా మొండివాడు. అతను\nఆ రోజు నుంచీ తిండి తినకుండా ఉండ\nటానికి నిశ్చయించాడు; దేవుడు తన చేత\nఎలా తినిపిస్తాడో పరీక్షించి చూతామను\nకున్నాడు.\nఅతను ఇంటికి వెళ్ళగానే, భార్య\nపీటవేసి, అన్నం వడ్డించి భోజనానికి\nరమ్మన్నది.\n\" నాకు ఏమాత్రం ఆకలి లేదు. నేను\nభోజనం చెయ్యను,\" అన్నాడు సుబ్బయ్య\nవిసుగ్గా.\n\"మీ కిష్టమని పెరట్లో వున్న పాదు\nనుంచి, ఇప్పుడే కాకరకాయలు కోసి\nమీ కోసం పక్వంగా వేపుడు చేశాను.\nఅంత ఆకలి లేకపోతే కొంచెం తినండి.\"\nఅన్నది భార్య నెమ్మదిగా.\n\"తిననంటూంటే నీకు కాదూ?\nఏమిటా బలవంతం!\" అని సుబ్బయ్య\nభార్య పైన ఎగిరిపడ్డాడు.\nపిల్లలు అన్నాలు తింటూ తాము తినేది\nసుబ్బయ్య నోట బలవంతాన పెట్ట\nబోయారు.\nఇంటి దగ్గిర ఉంటే తన దీక్ష\nసాగదనుకుని, సుబ్బయ్య ఇంటి నుంచి\nబయలుదేరి, తిన్నగా ఊరి పొలిమేర\nవద్దకు చేరి, అక్కడ ఒక చెట్టు కింద\nకూర్చున్నాడు.\nఆ ఊళ్ళోనే ఒక ఇంటివారి కోడలికి\nదయ్యం పట్టింది. భూతవైద్యుడు వచ్చి,\nమంత్రాలు చదివి, కుంభం దిగదుడుపు\nతీసి, దాన్ని ఊరి పొలిమేర దగ్గర వున్న\nమర్రిచెట్టు కింద పెట్టించమని చెప్పి వెళ్ళి\nపోయాడు.\nఇంటివాళ్ళ నౌకర్లు ఆ వంటకా లన్నిం\nటినీ తెచ్చి, సుబ్బయ్య కూర్చున్న చోటికి\nకొంచెం ఎడంగా వున్న ఒక మర్రిచెట్టు\nకింద పెట్టి వెళ్ళారు.\nసుబ్బయ్యకు ఆకలి దహించుకు\nపోతున్నది. వంటకాల వాసనకొట్టి అతనికి\nనోరూరుతున్నది. అయినా దేవుణ్ణి పరీ\nక్షించటం కోసం అతను తన మనసును\nనిగ్రహించుకుని. చెట్టుకింద అలాగే\nకూర్చున్నాడు.\nరాత్రి చాలా పొద్దుపోయింది. అర్ధ\nరాత్రి గడిచాక మూడో ఝాములో కొందరు\nదొంగలు, తాము ప్రక్క గ్రామాల్లో దొంగి\nలించిన సొత్తు పంచుకోవటానికి అక్కడికే\nవచ్చారు. మంచి వంటకాల వాసన\nవాళ్ళకు కూడా తగిలింది.\n\"ఇక్కడ ఈ పిండిపంటలూ\nభోజనమూ ఎలా వచ్చాయి? ఈ దగ్గిర్లో\nఎక్కడా ఇల్లంటూ లేదే !\" అని కొందరు\nదొంగలు అన్నారు.\n\"ఎలా వస్తేనేం? చచ్చేంత ఆకలిగా\nవున్నది. ముందు తినేద్దాం. ఏమిటా చచ్చు\nసందేహాలు?\" అన్నారు మరికొందరు.\n\"తొందరపడకండి. మనని చంపి\nమన డబ్బు కాజెయ్యటానికి ఎవరైనా\nదుర్మార్గులు విషం కలిపిన ఆహారం\nఇక్కడ పెట్టి ఉండవచ్చు. అలా చేసిన\nవాళ్ళు దగ్గిరలోనే పొంచి ఉంటారు.\nచుట్టుపట్ల అంతా వెతకండి.\" అన్నారు\nఇంకొందరు దొంగలు.\nవాళ్ళు త్వరలోనే, అంత దూరంలో\nచెట్టు కింద నిశ్చలంగా కూర్చుని ఉన్న\nసుబ్బయ్యను చూశారు.\nదొంగలంతా బిలబిలమంటూ పోయి\nసుబ్బయ్యను చుట్టుముట్టి, \" ముచ్చు\nవెధవా! మమ్మల్ని చంపి మా డబ్బు\nకాజెయ్యటానికి ఇక్కడ చీకట్లో మాటు\nవేసి కూర్చున్నావా? మవే తిను నీ విషపు\nతిండి !\" అన్నారు.\n\"అక్కడ వున్న వంటకాల సంగతి,\nనాకేమీ తెలీదు. నేను. ఒక కారణంగా\nదీక్షపట్టి, యీ చెట్టు కింద కూర్చున్నాను.\nఆ పిండివంటలు నేను తినను!\"\nఅన్నాడు సుబ్బయ్య.\nసుబ్బయ్య తిననంటే తిననని మొండి\nకెత్తటం చూసి, దొంగల అనుమానం\nమరింత దృఢమయింది.\nవాళ్ళు సుబ్బయ్యను చావగొట్టి, బల\nవంతాన ఆ వంటకాలు అతని నోట\nగుక్కారు. వాటిని సుబ్బయ్య తినక\nతప్పింది కాదు.\nసుబ్బయ్య వాటిని తిని చావకపోవటం\nచూసి దొంగలు అతనికి పెట్టటం మానేసి,\nకుంభం అంతా తామే తినేసి. తను పని\nముగించుకుని వెళ్ళిపోయారు.\nదేవుడే నెగ్గాడు గదా అనుకుని.\nసుబ్బయ్య ఆ చీకట్లో పడి తిన్నగా ఇల్లు\nచేరుకున్నాడు.",
            "book_page_end": 29
        },
        {
            "title": "కలల మర్మం",
            "book_page_start": 30,
            "pdf_page_start": 30,
            "pdf_page_end": 34,
            "author": "చందమామ బృందం",
            "genre": "జాతక కథ",
            "moral": "కష్టాలు కలిగే ముందు, రాబోయే చెడు రోజులను కలలు సూచిస్తాయి. జ్ఞానుల సలహా తీసుకోవాలి.",
            "keywords": [
                "బింబిసారుడు",
                "బుద్ధుడు",
                "కలలు",
                "దుష్ఫలితాలు",
                "అరిష్టం"
            ],
            "characters": [
                "బింబిసార మహారాజు",
                "మహారాణి",
                "బ్రాహ్మణులు",
                "బుద్ధ భగవానుడు"
            ],
            "locations": [
                "కోసలదేశం",
                "జేతవనం",
                "రాజసౌధం"
            ],
            "content": "కోసలదేశానికి రాజైన బింబిసార మహా\nరాజుకు ఒకనాటి రాత్రి చాలా విడ్డూర\nమైన కలలు వచ్చాయి. మర్నాడు మహా\nరాజు బ్రాహ్మణులను పిలిపించి, తనకు\nవచ్చిన కలలను గురించి వారికి చెప్పి,\n\"ఇటువంటి స్వప్నాలకు ఫలితం ఏమిటో\nఆలోచించి చెప్పండి!\" అని కోరాడు.\nబ్రాహ్మణులు తమలో తాము కూడ\nబలుక్కున్నారు. రాజువద్ద నుంచి అంతు\nలేని ధనం గుంజుకోవటానికి ఇది మంచి\nఅవకాశం. ఇది పోనివ్వకూడదని నిశ్చ\nయించినవారై, బ్రాహ్మణులు రాజువద్దకు\nవెళ్ళి, \"మహారాజా, ఎన్నో గ్రంథాలు\nతిరగవేశాం. మీకు వచ్చిన కలలు చాలా\nప్రమాదం కలిగించేవి. వాటివల్ల మీకూ,\nమీ వంశానికీ, మీ రాజ్యానికీ, మీ ప్రజ\nలకు కూడా గొప్ప అరిష్టం కలగనున్నది!\"\nఅని చెప్పారు.\nఈ మాటలు వినగానే రాజుకు మతి\nపోయినట్టయింది. \"అయితే ఈ అరిష్టా\nలను నివారించే మార్గం ఏమిటి?\" అని\nఆయన అడిగాడు.\n“అది కూడా చూసే వచ్చాం. దీనికల్లా\nఒకటే విరుగుడు. మన రాజ్యంలో\nనాలుగు దారులు కలిసిన చోటనల్లా ఒక\nయజ్ఞం చేయించండి. యజ్ఞం ముగిసినాక\nబ్రాహ్మణులకు సంతర్పణలూ, దానాలూ\nఇవ్వండి. దానితో అన్ని పీడలూ విరగడ\nఅయిపోతాయి, మేలు కలుగుతుంది.”\nఅని బ్రాహ్మణులు సలహా ఇచ్చారు.\nబింబిసార మహారాజు ముందూ వెనకా\nచూడకుండా, బ్రాహ్మణులు చెప్పినదంతా\nనమ్మేసి, తన కోశాధి కారిని పిలిచి,\n\"నాలుగు దారులు కలిసిన చోటనల్లా\nయజ్ఞం జరగాలి. సంతర్పణలూ, సంభా\nవనలూ, దానాలూ మొదలైనవి జరగాలి.\nఅందుకుగాను సన్నాహాలు ప్రారంభిం\nచండి,” అని చెప్పాడు.\nఈ వార్త మహారాణీ తెలుసుకున్నది.\nఆవిడ తన భర్తవద్దకు వెళ్ళి, ‘“ఏమండీ,\nమీరు తొందరపడి ఈ యజ్ఞాలు ప్రారం\nభించకండి. నిజానికి ఈ బ్రాహ్మణు\nలేమంత తెలిసినవారు కారు. అన్నీ\nతెలిసిన మహాజ్ఞాని, బుద్ధభగవానుడు\nజేతవనంలో ఉంటున్నాడు. మీరు\nఅక్కడికి వెళ్ళి, ఆయనకు మీ కలల\nవైనం చెప్పి, వాటి ఫలితం ఏమిటో అడ\nగండి. ఆయన చెయ్యమంటే యజ్ఞాలు\nఅలాగే చేతురుగాని !\" అన్నది.\nదీనికి బింబిసార మహారాజు అంగీ\nకరించాడు. ఆయన స్వయంగా జేత\nవనానికి వెళ్ళి బుద్ధభగవానుణ్ణి తమ\nయింట భిక్షకు ఆహ్వానించాడు. బుద్ధుడు\nభిక్షకోసం రాజసౌధానికి వచ్చాడు.\nఅప్పుడు మహారాజు బుద్ధభగవానుడితో,\n\"స్వామీ, తమకు తెలియని రహస్యా\nలుండవు. నాకు కొన్ని పీడకలలు\nవచ్చాయి. వాటివల్ల కలిగే దుష్ఫలితా\nలేవో తమరు తెలియజేయా ల ని\nప్రార్థన!\" అన్నాడు.\n“ఆ కలలు ఏమిటో చెబితే ఫలితాలు\nచెప్పగలను,\" అన్నాడు బుద్ధుడు, రాజు\nఅమాయకత్వానికి నవ్వుతూ.\n“మొట్టమొదటగా నేను కలలో\nనాలుగు ఆబోతులను చూశాను. . అవి\nభీకరంగా రంకెలు వేస్తూ రాజసౌధం\nఆపరణలోకి వచ్చాయి. అవి పోట్లాడు\nకుంటే చూసి ఆనందించుదామని జనం\nగుంపులు గుంపులుగా వచ్చారు. కాని ఆ\nఆబోతులు పోట్లాడుకోక, వేటి దారిన అవి\nవెళ్ళిపోయాయి. దీని అర్థమేమిటి?\"\nఅని మహారాజు అడిగాడు.\n\"రాజా, ఈ కల నీకుగాని, నీ తరానికి\nగాని సంబంధించినది కాదు. ముందు\nయుగాలలో రాజులు పాపకర్ములైపోతారు.\nఅప్పుడు మేఘాలు వచ్చి కూడా వర్షించ\nకుండానే వెళ్ళిపోతాయి. వాటి మీద ఎంతో\nఆశ పెట్టుకున్న ప్రజలు నిరాశ చెందు\nతారు,\" అన్నాడు బుద్ధుడు.\n\"తరవాత ఇంకొక వింత చూశాను.\nభూమిలో పుట్టిన మొక్కలు ఎంతో ఎత్తు\nఎదగకుండానే పూలు పూచి, కాయలు\nకాయటం చూశాను. దీని రహస్య\nమేమిటి ?\" అని మహారాజు అడిగాడు.\n\"నే నింతకు మునుపు చెప్పిన పాపిష్ఠి\nకాలంలో స్త్రీలకు బాల్య వివాహాలు,జరుగు\nతాయి. వారు పెరిగి పెద్దవారు కాక\nపూర్వమే బిడ్డల తల్లులవుతారు! అంత\nకంటె ఇంకేమీలేదు!\" అన్నాడు బుద్ధుడు.\n\"ఆవులు దూడలవద్ద పాలు తాగేట్టు\nమరొక కల వచ్చింది.\" అన్నాడు రాజు.\n\"ముసలివాళ్ళు తమ తిండికోసం\nచిన్నవాళ్ళపై ఆధారపడే దుర్దినాలు రాబో\nతాయని దాని అర్థం,'\" అన్నాడు బుద్ధుడు.\n\"తరవాత కలలో కొందరు రైతులను\nచూశాను. వారు కాడి నుంచి బలిష్ఠమైన\nఎద్దులను తొలగించి, ఆ కాడికి లేగ\nదూడలను కట్టటం కనిపించింది.\"\nఅన్నాడు మహారాజు.\n\"నే నింతకు పూర్వం చెప్పిన అవినీతి\nగల రాజులు రాజ్యాధి కారాల నుంచి\nసమర్థులైన మంత్రులను తొలగించి,\nప్రపంచజ్ఞానం లేని యువకులను ఆ పద\nవులలో నియోగించబోతారు. అదే ఆ\nకలకు అర్థం!\" అన్నాడు బుద్ధుడు.\n\"తరవాత ఒక వింత గుర్రాన్ని\nచూశాను. దానికి రెండు వైపులా తల\nలున్నాయి. ఆ రెండు తలలతోటీ అది\nదాణా తింటున్నది. ఈ ఘోరం ఏమిటి,\nస్వామీ?\" అని మహారాజు అడిగాడు.\n“రాబోయే పాపిష్ఠి కాలంలో న్యాయాధి\nకారులు తగాదాలు పరిష్కరించటంలో\nనిష్పాక్షికంగా ఉండటానికి బదులు,\nరెండు పక్షాలవారి నుంచీ లంచాలు\nమేస్తారు. ఎవరికీ న్యాయం చెయ్యరు.\nఅదే దాని అర్థం.\" అన్నాడు బుద్ధుడు.\n\"ఇదేమిటో చెప్పండి. ఒకడు మోకు\nఅల్లుతూ, అల్లిన భాగం కింద వేస్తున్నాడు.\nవాడు చూడకుండా ఒక అడ నక్క\nఅల్లిన మోకును తినేస్తూ కనిపించింది.\"\nఅన్నాడు మహారాజు.\n“రాబోయే కాలంలో పాపం పెరిగి\nపోతుంది. ఆ సమాజంలో భర్తలు కష్టపడి\nకూడబెట్టిన ధనాన్ని, భార్యలు వెంటనే\nఖర్చుచేసేస్తూంటారు, \"అన్నాడుబుద్ధుడు.\n\"తరవాత ఇంకొక చిత్రం చూశాను.\nరాజభవనం పక్కనే ఒక పెద్ద కడవ\nనిండా నీరున్నది. దాని చుట్టూ ఇంకా\nచిన్న కడవలెన్నో ఖాళీగా ఉన్నాయి.\nఅక్కడికి అన్ని కులాలవారూ నీరు\nపట్టుకు వచ్చి, అదివరకే నిండివున్న\nకడవలోనే నీరు పోసి, అది పొర్లిపోతున్న\nసంగతి కూడా గమనించకుండా వెళ్ళి\nపోతున్నారు. ఖాళీ కడవల్లో ఎవరూ నీరు\nపొయ్యరు. ఏమిటి దీని అర్థం?\" అని\nమహారాజు అడిగాడు.\n\"ముందు, ముందు అధర్మం పెచ్చు\nపెరుగుతుంది. ప్రజలు కష్టించి సంపా\nదించిన ధనమంతా రాజుగారి ఖజానాలో\nపోస్తారు. ఒక వంక ఖజానాలో ధనం\nమూలుగుతూ వుంటే, ఇంకో వంక ప్రజల\nఇళ్ళు ఆ ఖాళీ కుండల్లాగా శూన్యమై\nఉంటాయి.\" అన్నాడు బుద్ధుడు.\n\"మరొక కలలో ఒక పాత్రలో అన్నం\nఉడుకుతూ ఉండటం చూశాను. ఆ అన్న\nమంతా ఒక రకంగా ఉడకడం లేదు.\nఒక భాగంలో ఉడుకు జాస్తి అయి\nమెతుకు చిమిడిపోయింది. ఒక భాగంలో\nఅన్నం సరిగా ఉడికింది. వేరొక భాగంలో\nబియ్యం బియ్యంగానే ఉంది.\" అన్నాడు\nమహారాజు.\n\" రాబోయే కాలంలో 'వ్యవసాయం\nఇలాగే ఉండబోతుందని, ఈ కల చెబు\nతున్నది. పాలకులు వరదలను గురించి,\nఅనావృష్టి గురించి తగు శ్రద్ధ తీసుకోరు.\nఅందుచేత కొన్నిచోట్ల వర్షం హెచ్చుగా\nకురిసి, వరదలవల్ల పంటలు పాడవుతాయి.\nసరిగా వాన కురవని చోట అసలు పంటలే\nఉండవు.\" అన్నాడు బుద్ధుడు.\n\"స్వామీ, ఇంకొక కలలో కొందరు\nమనుషులు అమూల్యమైన మలయ చంద\nనాన్ని వీధి వెంట అమ్ముతూ డబ్బులు\nపుచ్చుకుంటూండటం చూశాను,\"\nఅన్నాడు మహారాజు.\n\"భవిష్యత్తులో కొందరు నీచులు\nపవిత్రమైన ధర్మబోధలు ప్రజల కిచ్చి,\nఅతితుచ్ఛమైన ఐహికసుఖాలను దానికి\nప్రతిఫలంగా పుచ్చుకుంటారు.\" అన్నాడు\nబుద్ధుడు.\n\"ఇంకా, నా కలలలో నీళ్ళ మీద\nబరువైన రాళ్ళు తేలి కొట్టుకుపోతూండటం\nచూశాను. ఒక రాజహంసల గుంపు ఒక\nకాకి వెనక నడుస్తూ ఉండటం చూశాను.\nమేకలు పులులను తరిమి చంపి తింటూ\nఉంటే, తోడేళ్ళు సయితం భయంతో\nకంపించటం చూశాను. ఇవన్నీ అరిష్ట\nదాయకాలు కావా, స్వామీ?\" అని మహా\nరాజు అడిగాడు.\n“ఈ కలలు నీకుగాని, నీ కాలానికి\nగాని సంబంధించినవి కానేకావు. వాటిని\nగురించి నీకు ఎలాటి విచారమూ వద్దు.\nఇవన్నీ భవిష్యత్తుకు సంబంధించినవి.\nభవిష్యత్తులో ధర్మం నశించి. పాపం\nపెరగటం వల్ల ఎంత మహిమగలవాళ్ళు\nసయితం నీచులైన రాజుల అనాదరానికి\nగురి అయి కాలప్రవాహంలో నీవు చూసిన\nరాళ్ళలాగా కొట్టుకుపోతారు. పరమ\nనీచులు పదవులకు రావటంవల్ల రాజ\nహంసల వంటి యోగ్యులు సయితం వారి\nఅడుగుజాడలలోనే నడవవలసిన వారవు\nతారు. అధములకు అధికార లభించేసరికి\nసత్వసంపన్నులు కూడా\nవారిని చూసి భయపడవలసి వస్తుంది.\nఅంతే కాదు, అధములు వారిని నిర్మూ\nలించటం కూడా జరుగుతుంది,”\nఅన్నాడు బుద్ధుడు.\nబింబిసార మహారాజుకు సందేహం\nతీరిపోయింది. ఆయన భయాలు తొలగి\nపోయాయి. ఆయన యజ్ఞాలు చేయించే\nఆలోచన కట్టిపెట్టి, బుద్ధభగవానుడికి\nభిక్ష పెట్టి పంపేశాడు.",
            "book_page_end": 34
        },
        {
            "title": "టిప్పుసుల్తాన్",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చరిత్ర",
            "moral": "N/A",
            "keywords": [
                "టిప్పుసుల్తాన్",
                "హైదరాలీ",
                "బ్రిటిష్",
                "మైసూర్",
                "శ్రీరంగపట్టణం"
            ],
            "characters": [
                "టిప్పుసుల్తాన్",
                "హైదరాలీ",
                "కారన్ వాలీస్",
                "బ్రిగేడర్ మేథ్యుస్",
                "వెలస్లీ",
                "నిజాం"
            ],
            "locations": [
                "మైసూర్",
                "శ్రీరంగపట్టణం",
                "మారిషస్",
                "ఇండియా"
            ],
            "content": "మైసూరు పాలకుడైన హైదరాలీ, భారత\nదేశంలో పెరుగుతూన్న బ్రిటిష్ అధికా\nరానికి తల వంచడానికి తిరస్కరిం\nచాడు. బ్రిటిష్ ఈస్టిండియా కంపెనీకీ,\nఅతనికీ మధ్య విరోధం తీవ్రమై\nయుద్ధం ప్రారంభమయింది. 1782 వ\nసంవత్సరంలో క్యాన్సర్ వ్యాధివల్ల\nమరణించేంతవరకూ హైదరాలీ\nకంపెనీ సైన్యంతో పోరాడాడు.\nహైదరాలీ అనంతరం, ధైర్యశాలి,\nతెలివిమంతుడూ అయిన అతని\nకుమారుడు టిప్పుసుల్తాన్ సేనలకు\nనాయకత్వం వహించి యుద్ధం కొన\nసాగించాడు. టిప్పుసుల్తాన్ కనపరచిన\nధైర్యసాహసాలు, శత్రుశిబిరాల్లో\nభయాందోళనలు కల్గించాయి.\nయుద్ధంలో బ్రిటిష్ సేనలు ఓడి\nపోయాయి. కంపెనీ సేనానాయకుడు\nబ్రిగేడర్ మేథ్యుస్, టిప్పుసుల్తాన్\nబందీ అయ్యాడు. 1784 వ సంవత్స\nరంలో బ్రిటిష్ కంపెనీ టిప్పుసుల్తానుతో\nసంధి చేసుకోడానికి అంగీకరించింది.\nబ్రిటిష్ సైన్యం శ్రీరంగపట్టణాన్ని పట్టు\nకున్నది. తన రాజ్యంలోని ఎక్కువ\nభాగాన్ని కంపెనీకి ఇస్తున్నట్టు 1792 వ\nసంవత్సరంలో, టిప్పుసుల్తాన్ ఒక\nఒప్పందం కుదుర్చుకున్నాడు.\nఅయినా, టిప్పుసుల్తాను కొడుకు లిద్ద\nరిని, తమ వద్ద తాకట్టుగా వుంచాలని\nనిర్బంధించింది బ్రిటిష్ ప్రభుత్వం.\nటిప్పుసుల్తానుకూ, కంపెనీకీ మధ్య\nకొంత కాలంపాటు శాంతి నెలకొన్నది.\nకాని, బ్రిటిష్ ఇండియా గవర్నర్\nజనరల్ కారన్ వాలీస్, మైసూరు వీరుని\nలోబరుచుకోడానికి సరైన సమయం\nకోసం ఎదురు చూడసాగాడు. మూడు\nసార్లు మైసూరు మీదికి తన సేనలను\nపంపాడు. చివరి రెండుసార్లు తానే\nస్వయంగా సైన్యానికి నాయకత్వం\nవహించాడు.\nటిప్పుసుల్తాన్ ఈ దుస్థితిని సహించలేక\nపోయాడు. హైదరాబాదు నిజాంతో\nసంబంధం కుదుర్చుకోడానికి ప్రయత్నిం\nచాడు. తన కుమారునికి, నిజాం\nకుమార్తెను పెళ్ళి చేసుకుంటానని\nహైదరాబాదు నిజాంకు ప్రత్యేక దూత\nద్వారా కబురు పంపాడు.\nఅయినా అంతకు ముందే నిజాం,\nకంపెనీతో మైత్రీ ఒప్పందం కుదుర్చు\nకున్నాడు. ఆ తరవాత టిప్పుసుల్తాన్,\nబ్రిటిష్ వారిని ఎదిరించడానికి సహా\nయాన్ని కోరుతూ—అరేబియా, ఆఫ్ఘని\nస్థాన్, టర్కీ, ఫ్రాన్స్ దేశాలకు తన\nదూతలను పంపాడు. అయినా ఎవరి\nనుంచీ సహాయం లభించలేదు.\nఈ సంగతి, భారతదేశానికి కొత్తగా\nగవర్నర్ జనరల్ గా వచ్చిన వెలసికి\nతెలియవచ్చింది. టిప్పుసుల్తాన్ యుద్ధం\nకోసం సిద్ధమవుతున్నాడని గ్రహించ\nగానే, 1798 వ సంవత్సరంలో యుద్ధం\nప్రకటించాడు వెలస్లీ, బ్రిటిష్ కంపెనీతో\nనిజాంతోపాటు, మహారాష్ట్రులు కూడా\nచేతులుకలిపారు. ఆ విధంగా టిప్పు\nసుల్తాన్ శత్రుపులు బలవంతులయ్యారు.\nమారిషస్ దీవిలో ఫ్రెంచి సేనలు\nవున్నాయని ఎవరో చెప్పగా, టిప్పు\nసుల్తాను నిజమనుకుని, అక్కడి ఫ్రెంచి\nగవర్నర్ మలార్క్ కు సేనలను\nపంపమని రహస్యంగా కబురు పంపాడు.\nకాని అక్కడ ఫ్రెంచి సేనలు లేవు.\nఅయినా టిప్పుసుల్తాన్ పట్ల తనకున్న\nసదభిప్రాయం వల్ల, ఫ్రెంచి గవర్నర్-\nబ్రిటిష్వారిని ఎదిరించాలని కోరిక\nవున్న ఎవరైనాసరే, ఇండియా వెళ్ళి,\nటిప్పుసుల్తాన్ సైన్యంలో చేరవచ్చని,\nబహిరంగంగా చాటింపు వేయించాడు.\nశత్రువులు ఒక్క సారిగా మూడు\nవైపుల నుంచీ శ్రీరంగపట్టణాన్ని ముట్ట\nడించారు. ఒక్క కంపెనీ సైన్యమే\n35 వేలకు పైగా వున్నది. దానికి\nఇతరులసాయం కూడా తోడుకావడంతో,\nటిప్పుసుల్తాన్ విజయావకాశాలు సన్న\nగిల్లాయి.\nటిప్పుసుల్తాన్ ను లొంగిపోయి, కంపెనీ\nవారిచ్చే భరణంతో హాయిగా జీవించ\nమని కంపెనీ కోరింది. కాని, టిప్పు\nసుల్తాన్ అందుకు అంగీకరించ లేదు.\nఅద్భుతమైన ధైర్యసాహసాలతో, మర\nణాంతం యుద్ధం చేశాడు.\nతన దేశంలోని ఇతర పాలకులు,\nతనకు వ్యతిరేకంగా కంపెనీవారితో\nచేతులు కలిపినప్పటికీ-- తను మాత్రం\nఆఖరిక్షణం వరకూ కంపెనీ అధికా\nరాన్ని ఎదిరించి, చరిత్రలో అమరు\nడయ్యాడు టిప్పునుల్తాన్. ఆయన తన\nప్రజలైన హిందువులను ఎంతో గౌర\nవంగా చూశాడు. రాణాప్రతాప్ మొగ\nలులను ఎదిరించి పోరాడినట్టే, టిప్పు\nసుల్తాన్ బ్రిటిష్ అధికారాన్ని వ్యతిరేకిం\nచాడు.",
            "book_page_end": 38
        },
        {
            "title": "సదానందం కోపం",
            "book_page_start": 39,
            "pdf_page_start": 39,
            "pdf_page_end": 42,
            "author": "వసుంధర",
            "genre": "సామాజిక కథ",
            "moral": "కోపాన్ని అధిగమించడానికి లేదా కోపంగా ఉన్నవారిని మార్చడానికి పరోక్ష ఉపాయాలు తరచుగా పనిచేస్తాయి. భార్యాభర్తలు ఒకరికొకరు సహాయపడాలి.",
            "keywords": [
                "కోపం",
                "భార్య",
                "భర్త",
                "సాధువు",
                "ఉపవాసం"
            ],
            "characters": [
                "సదానందం",
                "అరుణ",
                "సాధువు",
                "పొరుగింటావిడ"
            ],
            "locations": [
                "పట్నం",
                "సదానందం ఇల్లు"
            ],
            "content": "పెళ్ళయి కొత్తగా కాపురానికి వచ్చింది,\nఅరుణ. ఆమెది వేరుకాపురం. అత్తింటి\nవారూ, పుట్టింటివారూ కూడా మరీ, మరీ\nచెప్పారు. ఆమె భర్త సదానందం అన్ని\nవీధాలా మంచివాడూ, యోగ్యుడూ.\nఎటొచ్చీ అతడికి కోపం ముక్కు మీద\nవుంటుంది.\nసదానందం పట్నంలో పెద్ద ఇల్లు\nఅద్దెకు తీసుకున్నాడు. ఆ ఇంట్లో నాలుగు\nగదులున్నవి. ఇంటి వెనక పళ్ళచెట్లూ,\nకూరగాయలపాదులూ వున్నవి. ఆ ఇల్లు\nఅరుణకు ఎంతగానో నచ్చింది.\nఒక వారం రోజులు హాయిగా గడిచి\nపోయినై. ఆ వారం రోజుల్లోనూ సదా\nనందం -భార్యతో ఎన్నోమార్లు, ''అంతా\nనన్ను కోపిష్ఠి అంటారు. కానీ, అది నిజం\nకాదు. ఇతరులు నన్ను రెచ్చగొడితేనే.\nనాకు కోపం వస్తుంది. మామూలుగా\nరాదు. ఏమైనా నీ మీద మాత్రం నాకు\nకోపంరాదు,\" అని చెప్పాడు.\nఅలా వారం గడిచాక సదానందం,\nభార్యతో, \"ఇల్లు చాలా పెద్దదిగా వుంది.\nనీకు పనిమనిషిని కుదుర్చుతాను.\"\nఅన్నాడు.\n“ఎందుకండీ! ఇంట్లో ఒక్కతెనూ\nవుండి ఏం చేయాలి? అన్ని పనులూ\nనేనే చేసుకోగలను,” అన్నది అరుణ.\nసదానందానికి చాలా కోపం వచ్చింది.\n\"ఈ ఇంటి పనంతా ఒక్కరివల్ల అయి\nపోతుందని, నీ అభిప్రాయం. అంటే\nనేను చేయాలని —అంతే కదా ? అలాగే\nచేస్తాలే!\" అంటూ, ఆ రోజు ఉదయం\nఅతను ఇల్లంతా ఊడ్చి, అంట్లుతోమి,\nబట్టలుతికి —అప్పుడు కచేరీకి వెళ్ళాడు.\nమరొక రోజు సదానందం ఆమెను,\n\"ఇల్లు బాగున్నదా?\" అని అడిగాడు.\nఎంతో బాగున్నదంటూ తల వూపింది.\nఅరుణ. “ఎందుకు బాగుండదూ! దీని\nకోసం బోలెడు అద్దె కడుతున్నాను. ఇంత\nఅద్దె చెల్లించేందుకు, జీతం చాలవద్దా.\"\nఅని, సదానందం వెంటనే పెరట్లోకి\nవెళ్ళి, మొక్కలన్నిటికీ పాదులు తవ్వి,\nనీళ్ళు చిమ్మి వచ్చాడు. అరుణ తన\nసాయం చేస్తానంటే కసిరిపారేశాడు.\nభర్త కోపం అరుణకు వింతగా\nతోచింది. కోపం వచ్చినప్పుడు అతను\nతననుతాను నానా శ్రమా పెట్టుకుంటాడు.\nఉపయోగమైన పనులే చేస్తాడు.\nఅరుణ పొరుగింటావిడతో, తన బాధ\nచెప్పుకున్నది. \" ఇలాంటి కోపం, నా\nభర్తకూ వుంటే ఎంతో బాగుండును కదా.\nనీ అంత అదృష్టవంతురాలిని ఎక్కడా\nచూడం !\" అన్నదావిడ.\nఇలా వుండగా ఒక రోజున సదానందం\nఇంటికి ఒక సాధువును వెంటబెట్టుకుని\nవచ్చాడు. ఆ సాధువుకు ఎన్నో మహిమ\nలున్నాయని ప్రతీతి. తన భార్య అన్ని\nవిధాలా మంచిదే కానీ, మాటిమాటికీ\nతనను రెచ్చగొడుతుందనీ, ఆమె స్వభా\nవాన్ని మార్చమనీ, అతను సాధువును\nకోరాడు. సాధువు అరుణను పిలిచి,\n\"నీకు, నీ భర్త అంటే అయిష్టమా ?\"\nఅని అడిగాడు.\nఅరుణ అడ్డంగా తలవూపింది.\n\"నీవు అతడి స్వభావంలో ఏదైనా\nమార్పు రావాలని కోరుకుంటున్నావా?\"\nఅని అడిగాడు సాధువు.\nఅరుణ అవునన్నట్టు తలవూపింది.\n“అదేమిటోచెప్పు?” అన్నాడు సాధువు.\nఅరుణ భయం, భయంగా సదానందం\nకేసి చూసింది. “భయం లేదు, చెప్పు!\"\nఅన్నాడు సాధువు..\n\"నా భర్తకు వల్లమాలిన కోపం. మీరది\nతగ్గించాలి.\" అన్నది అరుణ.\n\"నీ భర్త కోపం తగ్గుతుంది. అందుకు\nనువ్వు ఒక మాసంపాటు, ఒంటిపూట\nభోజనం చెయ్యాలి.\" అన్నాడు సాధువు.\nఅరుణ అందుకు వెంటనే అంగీకరిం\nచింది. సాధువు ఆమె చెవిలో ఏదో చెప్పి,\nఅక్కణ్ణించి వెళ్లిపొమ్మని, సదానందంతో.\n\"పాపం, నీ భార్యకు నువ్వంటే ఎంతో\nయిష్టం. వయసులో మనుషులకు\nఆకలి ఎక్కువగా వుంటుంది. అయినా,\nఒంటిపూట భోజనానికి సిద్ధపడిందంటే.\nఆమెకు నీ కోపం వల్ల చాలా బాధ\nకలుగుతూ వుండి వుండాలి.\" అన్నాడు.\n\"అంతా నాటకం. స్వామీ!\" అని.\nకోపం వచ్చినప్పుడు తను ఏమేం చేసేదీ,\nఅంతా వివరంగా సాధువుకు చెప్పాడు,\nసదానందం.\nసాధువు అంతా చిరునవ్వుతో విని,\n\"నీ కోపం వల్ల, నీకు నష్టం: నీ భార్యకు\nలాభం. అయినప్పటికీ. నీ భార్య. నీ\nకోపం పోవాలనే చూస్తున్నది. అంటే,\nఎంతో ఉత్తమురాలు. అటువంటి భార్య\nదొరకడం, నీ అదృష్టం,\" అన్నాడు.\nసదానందానికి, ఆ మాటల్లో నిజమున్న\nదనిపించింది. కాని, భార్య కారణంగా\nతాను సాధువుచేత మాటపడవలసి వచ్చిం\nదని, చాలా కోపం వచ్చింది. సాధువు\nవెళ్ళిపోగానే అతను భార్య మీద మండి\nపడి, అప్పటికప్పుడు నీళ్ళుతోడి. ఇల్లంతా\nశుభ్రంగా కడగడం మొదలుపెట్టాడు.\nఅరుణకు ఏం చేయాలో తోచక, ఇంట్లోంచి\nబయిటికి వెళ్ళిపోయి. సాయంత్రానికి\nతిరిగి వచ్చింది.\n\"ఎక్కడికి వెళ్ళావు?\" అని కోపంగా\nఅడిగాడు సదానందం.\n\"పొరుగింట్లో పని చేయడానికి\nవెళ్ళాను.\" అన్నది అరుణ.\nసదానందం మరింత కోపంగా. \"అంత\nకర్మ నీకేం పట్టింది?\" అని అడిగాడు.\n\"కర్మ కాదు. కోపం. అనవసరంగా\nమీరు, నా మీద కోప్పడుతూంటే, నాకూ\nకోపం వస్తున్నది. నాకూ పని చేయాలని\nపిస్తున్నది. ఇంట్లోపని మీరు చేయనివ్వరు.\nఅందుకని పొరుగింట్లో పని చేస్తున్నాను.\"\nఅన్నది అరుణ.\n\"నువ్వు పొరుగింట్లో పని చేస్తే, నా\nపరువేంకావాలి?'' అన్నాడు సదానందం.\n\"మీ పరువుకు ఏ భంగమూ రాదు.\nనా భర్తకు అనారోగ్యంగా వున్నదనీ,\nఆయనకు తిరిగి ఆరోగ్యం కలగాలంటే,\nఒక సాధువు యిలా పొరుగింట్లో పని\nచేయ మ న్నా డ నీ, ఆ ఇంటివారికి\nచెప్పాను.'\" అన్నది అరుణ.\n“ఏమైనాసరే, నువ్వు పరాయి ఇంట్లో\nపని చేయడానికి వీల్లేదు,\" అన్నాడు\nసదానందం.\n\"మీరు మన ఇంట్లో యిలా పని చేసి\nనంతకాలం, నేను పరాయి ఇంట్లో పని\nచేస్తూనే వుంటాను,\" అన్నది అరుణ.\n\"ఇంట్లో నేను పని చేయడం వల్ల, నీకు\nనష్టమేమిటి ?\" అన్నాడు సదానందం.\n\"నేను పరాయి ఇంట్లో పని చేయడం\nవల్ల, మీకు నష్టమేమిటి? మీ కోపం\nనాకు సాయపడుతున్నది; నా కోపం\nపొరుగింటివాళ్ళకు సాయపడుతున్నది.”\nఅన్నది అరుణ.\nభార్యతో యింత వాదు జరిగాక.\nసదానందానికి అసలు విషయం అర్థమ\nయింది. భార్యంటే తనకు ప్రేమ. అందు\nవల్లే, ఆమె కష్టపడితే తను చూడలేడు.\nఅదే విధంగా, ఆమెకూ తనంటే ప్రేమ.\nతను కష్టపడితే, ఆమె చూడలేదు. ఈ\nవిషయమే సాధువు కూడా చెప్పాడు !\n\"నన్ను మన్నించు, అరుణా! ఇక\nఎన్నడూ. నీమీద కోపం తెచ్చుకోను,\"\nఅన్నాడు సదానందం.\n\"సాధువు చెప్పిన ఉపాయం ఫలిం\nచింది! ఆయన చెప్పినట్టే, నెల రోజుల\nపాటు ఒంటిపూట ఉపవాసం కూడా\nవుంటాను.\" అని, భర్త ఎంత చెప్పినా\nవినకుండా అలాగే చేసింది, అరుణ.\nఆమెతోపాటే, అన్ని రోజులూ సదానందం\nకూడా ఉపవాసాలున్నాడు.\nఆ తర్వాత నుంచీ, ఆ భార్యా భర్త\nలిద్దరూ, ఒకరిపై ఒకరు కోపగించుకో\nకుండా, ఒకరికొకరు సాయపడు తూ\nసుఖంగా జీవించారు.",
            "book_page_end": 42
        },
        {
            "title": "టిప్పుసుల్తాన్",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చరిత్ర",
            "moral": "N/A",
            "keywords": [
                "టిప్పుసుల్తాన్",
                "హైదరాలీ",
                "బ్రిటిష్",
                "మైసూర్",
                "శ్రీరంగపట్టణం"
            ],
            "characters": [
                "టిప్పుసుల్తాన్",
                "హైదరాలీ",
                "కారన్ వాలీస్",
                "బ్రిగేడర్ మేథ్యుస్",
                "వెలస్లీ",
                "నిజాం"
            ],
            "locations": [
                "మైసూర్",
                "శ్రీరంగపట్టణం",
                "మారిషస్",
                "ఇండియా"
            ],
            "content": "మైసూరు పాలకుడైన హైదరాలీ, భారత\nదేశంలో పెరుగుతూన్న బ్రిటిష్ అధికా\nరానికి తల వంచడానికి తిరస్కరిం\nచాడు. బ్రిటిష్ ఈస్టిండియా కంపెనీకీ,\nఅతనికీ మధ్య విరోధం తీవ్రమై\nయుద్ధం ప్రారంభమయింది. 1782 వ\nసంవత్సరంలో క్యాన్సర్ వ్యాధివల్ల\nమరణించేంతవరకూ హైదరాలీ\nకంపెనీ సైన్యంతో పోరాడాడు.\nహైదరాలీ అనంతరం, ధైర్యశాలి,\nతెలివిమంతుడూ అయిన అతని\nకుమారుడు టిప్పుసుల్తాన్ సేనలకు\nనాయకత్వం వహించి యుద్ధం కొన\nసాగించాడు. టిప్పుసుల్తాన్ కనపరచిన\nధైర్యసాహసాలు, శత్రుశిబిరాల్లో\nభయాందోళనలు కల్గించాయి.\nయుద్ధంలో బ్రిటిష్ సేనలు ఓడి\nపోయాయి. కంపెనీ సేనానాయకుడు\nబ్రిగేడర్ మేథ్యుస్, టిప్పుసుల్తాన్\nబందీ అయ్యాడు. 1784 వ సంవత్స\nరంలో బ్రిటిష్ కంపెనీ టిప్పుసుల్తానుతో\nసంధి చేసుకోడానికి అంగీకరించింది.\nబ్రిటిష్ సైన్యం శ్రీరంగపట్టణాన్ని పట్టు\nకున్నది. తన రాజ్యంలోని ఎక్కువ\nభాగాన్ని కంపెనీకి ఇస్తున్నట్టు 1792 వ\nసంవత్సరంలో, టిప్పుసుల్తాన్ ఒక\nఒప్పందం కుదుర్చుకున్నాడు.\nఅయినా, టిప్పుసుల్తాను కొడుకు లిద్ద\nరిని, తమ వద్ద తాకట్టుగా వుంచాలని\nనిర్బంధించింది బ్రిటిష్ ప్రభుత్వం.\nటిప్పుసుల్తానుకూ, కంపెనీకీ మధ్య\nకొంత కాలంపాటు శాంతి నెలకొన్నది.\nకాని, బ్రిటిష్ ఇండియా గవర్నర్\nజనరల్ కారన్ వాలీస్, మైసూరు వీరుని\nలోబరుచుకోడానికి సరైన సమయం\nకోసం ఎదురు చూడసాగాడు. మూడు\nసార్లు మైసూరు మీదికి తన సేనలను\nపంపాడు. చివరి రెండుసార్లు తానే\nస్వయంగా సైన్యానికి నాయకత్వం\nవహించాడు.\nటిప్పుసుల్తాన్ ఈ దుస్థితిని సహించలేక\nపోయాడు. హైదరాబాదు నిజాంతో\nసంబంధం కుదుర్చుకోడానికి ప్రయత్నిం\nచాడు. తన కుమారునికి, నిజాం\nకుమార్తెను పెళ్ళి చేసుకుంటానని\nహైదరాబాదు నిజాంకు ప్రత్యేక దూత\nద్వారా కబురు పంపాడు.\nఅయినా అంతకు ముందే నిజాం,\nకంపెనీతో మైత్రీ ఒప్పందం కుదుర్చు\nకున్నాడు. ఆ తరవాత టిప్పుసుల్తాన్,\nబ్రిటిష్ వారిని ఎదిరించడానికి సహా\nయాన్ని కోరుతూ—అరేబియా, ఆఫ్ఘని\nస్థాన్, టర్కీ, ఫ్రాన్స్ దేశాలకు తన\nదూతలను పంపాడు. అయినా ఎవరి\nనుంచీ సహాయం లభించలేదు.\nఈ సంగతి, భారతదేశానికి కొత్తగా\nగవర్నర్ జనరల్ గా వచ్చిన వెలసికి\nతెలియవచ్చింది. టిప్పుసుల్తాన్ యుద్ధం\nకోసం సిద్ధమవుతున్నాడని గ్రహించ\nగానే, 1798 వ సంవత్సరంలో యుద్ధం\nప్రకటించాడు వెలస్లీ, బ్రిటిష్ కంపెనీతో\nనిజాంతోపాటు, మహారాష్ట్రులు కూడా\nచేతులుకలిపారు. ఆ విధంగా టిప్పు\nసుల్తాన్ శత్రుపులు బలవంతులయ్యారు.\nమారిషస్ దీవిలో ఫ్రెంచి సేనలు\nవున్నాయని ఎవరో చెప్పగా, టిప్పు\nసుల్తాను నిజమనుకుని, అక్కడి ఫ్రెంచి\nగవర్నర్ మలార్క్ కు సేనలను\nపంపమని రహస్యంగా కబురు పంపాడు.\nకాని అక్కడ ఫ్రెంచి సేనలు లేవు.\nఅయినా టిప్పుసుల్తాన్ పట్ల తనకున్న\nసదభిప్రాయం వల్ల, ఫ్రెంచి గవర్నర్-\nబ్రిటిష్వారిని ఎదిరించాలని కోరిక\nవున్న ఎవరైనాసరే, ఇండియా వెళ్ళి,\nటిప్పుసుల్తాన్ సైన్యంలో చేరవచ్చని,\nబహిరంగంగా చాటింపు వేయించాడు.\nశత్రువులు ఒక్క సారిగా మూడు\nవైపుల నుంచీ శ్రీరంగపట్టణాన్ని ముట్ట\nడించారు. ఒక్క కంపెనీ సైన్యమే\n35 వేలకు పైగా వున్నది. దానికి\nఇతరులసాయం కూడా తోడుకావడంతో,\nటిప్పుసుల్తాన్ విజయావకాశాలు సన్న\nగిల్లాయి.\nటిప్పుసుల్తాన్ ను లొంగిపోయి, కంపెనీ\nవారిచ్చే భరణంతో హాయిగా జీవించ\nమని కంపెనీ కోరింది. కాని, టిప్పు\nసుల్తాన్ అందుకు అంగీకరించ లేదు.\nఅద్భుతమైన ధైర్యసాహసాలతో, మర\nణాంతం యుద్ధం చేశాడు.\nతన దేశంలోని ఇతర పాలకులు,\nతనకు వ్యతిరేకంగా కంపెనీవారితో\nచేతులు కలిపినప్పటికీ-- తను మాత్రం\nఆఖరిక్షణం వరకూ కంపెనీ అధికా\nరాన్ని ఎదిరించి, చరిత్రలో అమరు\nడయ్యాడు టిప్పునుల్తాన్. ఆయన తన\nప్రజలైన హిందువులను ఎంతో గౌర\nవంగా చూశాడు. రాణాప్రతాప్ మొగ\nలులను ఎదిరించి పోరాడినట్టే, టిప్పు\nసుల్తాన్ బ్రిటిష్ అధికారాన్ని వ్యతిరేకిం\nచాడు.",
            "book_page_end": 38
        },
        {
            "title": "నాటకాల పిచ్చి",
            "book_page_start": 43,
            "pdf_page_start": 43,
            "pdf_page_end": 48,
            "author": "మాచిరాజు కామేశ్వరరావు",
            "genre": "హాస్యం",
            "moral": "అత్యాశకు పోయి మోసం చేయాలని చూస్తే, నష్టపోతాము. సరైన సమయంలో సరైన తెలివి ఉపయోగించాలి.",
            "keywords": [
                "నాటకం",
                "గోవిందు",
                "జమీందారు",
                "దొంగతనం",
                "అత్యాశ"
            ],
            "characters": [
                "గోవిందు",
                "రాజారాం (మేనమామ)",
                "ముసలి జమీందారు",
                "నౌకరు",
                "దొంగలు"
            ],
            "locations": [
                "పట్నం",
                "జమీందారు భవనం పెరడు",
                "గోవిందు ఇల్లు"
            ],
            "content": "గోవిందు చిన్నతనం నుంచీ చదువుకో\nకుండా, నాటకాల పిచ్చితో తిరిగాడు.\nవాడు నెలరోజుల క్రితం పుట్టి పెరిగిన\nగ్రామం వదిలి పట్నం వచ్చి. అక్కడ\nఒక నాటకసమాజంలో చేరి, వేషం ఒకటి\nసంపాయించాడు. వాళ్ళు ఒక వారం\nరోజుల్లో నాటక ప్రదర్శన ఏర్పాటు చేయ\nబోతున్నారు.\nఆ నాటకంలో గోవిందు, తల్లితో\nపోట్లాడి ఇల్లు వదిలి వస్తాడు. అతడి\nమేనమామ వాణ్ణి వెతుక్కుంటూ వచ్చి,\nవాడి తల్లి బెంగతో మంచం పట్టిందని\nచెబుతాడు. అయినా\nగోవిందు తల్లిని\nచూసేందుకు రానని మొండికెత్తుతాడు.\nచివరకు తల్లే అంత జబ్బులోనూ, వాడున్న\nచోటుకు వస్తుంది. తల్లి ప్రేమను అర్థం\nచేసుకున్న గోవిందు, ఆమెతోపాటు\nఇంటికి వెళ్ళిపోతాడు.\nనాటకంలో గోవిందు మేనమామ పాత్ర,\nసమాజం యజమాని రాజారాం వేస్తు\nన్నాడు. గోవిందుకు యింకా తన పాత్ర\nసంభాషణలు బాగా కంఠస్థం కాలేదు.\nఆ కారణంగా రోజూ సాయంత్రం వేళ\nరాజారాం వచ్చి, వాడికి సంభాషణలు\nనేర్పుతున్నాడు.\nఆ రోజు రాజారాం కొంచెం చీకటి\nపడ్డాక వచ్చి, \"గోవిందూ, నాకు లక్ష\nపనులు. ఈ వేళకు తప్ప రావడం\nకుదరదు మరి!\" అన్నాడు.\n\"అలాగే కానివ్వండి!\" అంటూ\nగోవిందు వేగంగా ఇంటి పెరట్లోకి దారి\nతీశాడు.\nఆ పెరడును ఆనుకుని జమీందారు\nగారి భవనపు ఎత్తయిన ప్రహరీ గోడ\nఒకటి వున్నది. అది బాగా శిథిలమైపోయి,\nగోడలో పెద్ద, పెద్ద కంతలు ఏర్పడినై.\nరాజారాం నాటకంలోని సంభాషణలు\nప్రారంభిస్తూ, \" నువ్వు ఇల్లు వదిలాక,\nమీ అమ్మ ఆరోగ్యం బాగా చెడిపోయింది.\nఇంటికి వెళదాం పద !'\" అన్నాడు.\n\" నేను రాను, మామయ్యా! ఇక\nఅమ్మ మొహం చూడను\" అంటూ\nకోపం నటించాడు గోవిందు.\n\"అదేం మాటరా ? నువ్వు చూడాలని\nఅనుకోకపోయినా, కొడుకును చూడాలని\nతల్లి మనసు కొట్టుకులాడుతుంది. నువ్వు\nరాకపోతే, అమ్మ దక్కడం కష్టం,\"\nఅన్నాడు రాజారాం.\nఈ విధంగా గోవిందుతో కలిసి, కొంత\nసేపు నాటక సంభాషణలు వల్లె వేశాక,\nరాజారాం వెళ్ళిపోయాడు. గోవిందు\nపెరట్లోని నూతి దగ్గిర కాళ్ళూ, చేతులూ\nకడుక్కుని, పెరటి ద్వారంకేసి బయలు\nదేరుతూండగా, శిథిలమైపోయిన గోడ\nకంతలోనుంచి చిన్నగా చప్పట్లు విని\nపించినై. గోవిందు అదిరిపడి, భయంగా\nఅటుకేసి చూశాడు.\n\"ఈ చీకట్లో, నన్నేదో పిశాచం అను\nకుంటున్నావేమో ! నేను పిశాచాన్నేం\nకాదు; ఇటు రా,” అన్న కంఠ స్వరం\nవినిపించింది.\nదానితో గోవిందు కొంత ధైర్యం తెచ్చు\nకుని గోడ కంతకేసి వెళ్ళాడు. అవతల\nతెల్లటి జుట్టుతో, గడ్డంతో ఒక వృద్ధుడు\nవాడి కంటబడ్డాడు.\n“నీ తల్లి చావుబతుకుల మధ్య వున్న\nదని, మేనమామ రమ్మని అంతగా\nబ తి మా లు తూంటే రానని మొండి\nకెత్తుతావేం? వెంటనే వెళ్ళు,\" అన్నాడు\nవృద్ధుడు.\nఈ ముసలాడు నాటకంలోని సంభా\nషణలు యథార్థం అనుకుంటున్నాడని,\nగోవిందు గ్రహించాడు.\n\" ఎవరు చచ్చి గీ పెట్టినా, నేను\nవెళ్ళను. అయినా, నేను వెళ్ళకపోతే,\nనీ క్కలిగే నష్టం ఏమిటి?\" అన్నాడు\nగోవిందు చిరాకు నటిస్తూ.\nవృద్ధుడు ఒకటి, రెండు క్షణాలు ఏదో\nఆలోచిస్తూ వూరుకుని, తరవాత, '“ అంత\nకోపం తెచ్చుకోకు. ఈ పక్కన వున్న\nభవనం నాదే ! నేనూ, నీలాగే చిన్న\nతనంలో ఇంటినుంచి పారిపోయాను. మా\nఅమ్మ, నా పేరే కలవరిస్తూ చనిపోయింది.\nఆ తరవాత ఇల్లు చేరాను. ఏం లాభం?\"\nఅన్నాడు.\nదానితో గోవిందుకు, ఆ మాట్లాడేది\nముసలి జమీందారని\nతెలిసిపోయింది.\nవెంటనే వాడికి మెరుపులా ఒక\nఆలోచన వచ్చింది.\n\" మాది తిండికీ, బట్టకూ కటకటలాడే\nసంసారం. డబ్బు సంపాయించుదామని\nపట్నం వచ్చాను. మా గ్రామం చాలా\nదూరం. వెళ్ళాలంటే బోలెడు ఖర్చు!\"\nఅన్నాడు గోవిందు విచారపడుతున్నట్టు.\nఆ జవాబుకు ముసలి జమీందారు\nపెద్దగా నవ్వి, “ నిన్ను తీసుకుపోదామని\nవచ్చిన మేనమామ, ఆ బోలెడు ఖర్చుకు\nసరిపడా డబ్బు తెచ్చే వుంటాడు. అయినా\nనేనూ యిస్తాను ఆగు. ఒంటరివాణ్ణి;\nడబ్బుకేం కొదవలేదు.\" అంటూ గోడ\nకంత దగ్గిర నుంచి వెళ్ళిపోయాడు.\nఒక పావుగంట గడిచింది. శిథిలమైన\nగోడ పక్కన చీకట్లో నిలబడి వున్న\nగోవిందుకు, తనతో మాట్లాడింది ముసలి\nజమీందారా, లేక ఏదైనా పిశాచమా అన్న\nఅనుమానం కలిగింది. ఆ భయంతో వాడు\nదిక్కులు చూస్తున్నంతలో జమీందారు\nరానే వచ్చాడు.\nఆయన గోడ కంతలోంచి చిన్న\nమూటను గోవిందుకు అందిస్తూ, '' ఇది\nతీసుకుని, ఉదయాన్నే బయలుదేరి, మీ\nగ్రామం వెళ్ళిపో.” అన్నాడు.\nగోవిందు ఇంట్లోకి వచ్చి దీపం\nవెలుగులో మూట విప్పిచూశాడు. అందులో\nమిలమిల మెరుస్తూ పది బంగారు కాసు\nలున్నవి. సంతోషంగా వాడు వాటిని తిరిగి\nమూటకట్టి, తన బట్టల పెట్టెలో అట్టడుగున\nదాచేశాడు.\nమర్నాడు వాడు చుట్టుపక్కల విచా\nరించగా, ముసలి జమీందారు చాలా\nఉదారగుణం కలవాడనీ కష్టాల్లో వున్న\nవాళ్ళకు విరివిగా దానధర్మాలు చేస్తూం\nటాడనీ తెలిసింది.\nఈ సంగతి విన్నాక గోవిందుకు\nముసలి జమీందారు నుంచి మరి కొంత\nడబ్బు సంపాయించాలని ఆశ పుట్టింది.\nఆ రోజు చీకటిపడుతూనే రాజారాం\nవచ్చాడు. ఇద్దరూ కలిసి పెరట్లోకి\nవెళ్ళారు.\nరాజరాం నాటకంలోని తరవాతి\nసంభాషణలు ప్రారంభిస్తూ, ‘\" మీ అమ్మ,\nనీ కోసమే కళ్ళల్లో ప్రాణాలు పెట్టుకుని\nవుంది. ఇప్పటికైనా బయలుదేరు !”\nఅన్నాడు.\n\" మామయ్యా నేను మాట అంటే,\nమాటే. దానికి తిరుగుండదు. నేనురాను,\nఅంతే!'\" అన్నాడు గోవిందు విసురుగా.\n“నీకు ఒంట్లో బాగాలేదనీ, నాలుగైదు\nరోజులు పోయాక తీసుకువస్తాననీ మీ\nఅమ్మతో చెబుతాను. రేపటికయినా మనసు\nమార్చుకుని, నా వెంటరా,'\" అని రాజారాం\nవెళ్ళిపోయాడు.\nగోవిందు, యీ సంభాషణ జమీందారు\nవినివుంటాడని ఆశగా గోడకంత కేసి\nచూసేంతలో, అక్కడ నుంచి ఆయన,\n\"డబ్బు యిచ్చాగదా. వెళతానని వెళ్ళక,\nయింకా నీ మేనమామతో పేచీ పడతా\nవెందుకు?\" అని అడిగాడు.\nగోవిందు ఎంతో వినయంగా, '' తమకు\nచెప్పలేదు. ఇక్కడ నాకు పీకలు ముని\nగేంత అప్పులున్నవి. అవి తీర్చకుండా\nవెళ్ళడం న్యాయం కాదుగదా!\" అన్నాడు.\n\"అవును, న్యాయంకాదు. ఈ అప్పుల\nసంగతి నిన్ననే చెప్పవలసింది. కాస్త\nఆగు!\" అంటూ ముసలి జమీందారు\nవెళ్ళి, కొంతసేపటికి ఒక చిన్న మూటతో\nతిరిగి వచ్చాడు.\nఆత్రంగా గోడకంతకేసి చేయిచాచిన\nగోవిందుకు మూట అందిస్తూ, జమీందారు,\n\"ఇక ఆలస్యం చేయక, రేపు మీ గ్రామం\nవెళ్ళు. చేసిన తప్పుకు, మీ అమ్మను\nక్షమాపణ కోరుకో,\" అన్నాడు.\nగోవిందు మళ్ళీ దీపం వెలుగులో\nమూట విప్పి చూశాడు. ఈసారి అందులో\nఇరవై బంగారు కాసులున్నవి. వాడు\nవాటిని కూడా పెట్టె అడుగున భద్రంగా\nదాచేశాడు.\nఈ విధంగా ముప్ఫై బంగారు కాసులు\nసంపాదించాక, వాడికి ముసలి జమీం\nదారు నుంచి మరికొంత డబ్బు సంపా\nయించాలన్న దురాశ మరింతగా పెరిగింది.\nఇందుకు మార్గమేమిటా అని వాడు\nపగలల్లా ఆలోచిస్తూ, ఇల్లు కదలలేదు.\nఆ రోజు సాయంత్రం రాజారాం\nవస్తూనే, ''గోవిందూ, నాటకం ముగిం\nపులో చిన్న మార్పు చేయడం జరిగింది.\nతల్లిపాత్ర చనిపోవడం ద్వారా, కొడుకులో\nబాగా పశ్చాత్తాపం కలిగించాలనుకున్నాం.\nఆ మారిన సంభాషణలు చెబుతా రా!\"\nఅంటూ గోవిందును పెరట్లోకి తీసుకు\nపోయి, ''అంతా అయిపోయింది. తల్లీ\nకొడుకుల రుణం తీరిపోయింది! నీకు\nఒంట్లో బాగా లేదని చెప్పగానే. మీ అమ్మ\nఅంత జ్వరంలోనూ బాడుగ బండిలో నీ\nదగ్గిరకు వచ్చేందుకు బయలుదేరింది.\nకాని, ఏం లాభం! బండి గ్రామం\nదాటిందో లేదో, నిన్నే తలుచుకుంటూ\nకళ్ళు మూసింది,\" అన్నాడు.\nగోవిందు అయిష్టంగా తలాడిస్తూ, ఏదో\nఅనబోయేంతలో, ముసలిజమీందారు\nగోడ కంత వైపు నుంచి పెద్దగా, \"ఒరే,\nదుష్టుడా! ఇలా జరుగుతుందని, నాకు\nమొదటి నుంచీ అనుమానంగానే వున్నది,\nవస్తున్నానుండు.\" అంటూ కేక పెట్టాడు.\nఆ మాటలు విని రాజారాం కంగారుగా,\n\"ఇంత చీకట్లో, ఎవరది ? పిశాచమేం\nకాదుగదా!\" అన్నాడు.\nగోవిందుకు మాట పెగలలేదు. వాడు\nనిలువెల్లా వణికిపోతూ ఇంటికి వచ్చే\nసరికి, అక్కడ ముసలిజమీందారూ,\nఆయన వెంట పెద్ద దుడ్డుకర్రతో నౌకరూ\nకనిపించారు.\nజమీందారు, గోవిందుడి కేసి కోపంగా\nచూస్తూ, '' ఇంటికి వెళ్ళమని, నీకు\nముప్ఫై బంగారుకాసు లిచ్చాను. అయినా,\nకన్నతల్లి చావుకు కారణం అయావు.\nనీలాంటివాడి నీడ చూడడం కూడా మహా\nపాపం !\" అని తన నౌకరు కేసి తల\nతిప్పాడు.\nజమీందారు నౌకరు, ఇల్లంతా వెతికి,\nచివరకు గోవిందు బట్టలపెట్టెలో నుంచి\nబంగారు కాసులున్న రెండు మూటలూ\nబయిటికి తీసి యజమాని వెనకగా,\nఇంటి నుంచి బయిటికి వెళ్ళిపోయాడు.\nఆ సరికి జరిగిందేమిటో రాజారాంకు\nఅర్థమైపోయింది. అతడు పళ్ళు కొరు\nకుతూ గోవిందు కేసి చూసి \"నాటకం\nలోని సంభాషణలు నిజం అనుకుని\nజమీందారు, నీకు అంత బంగారం\nయిచ్చాడన్నమాట! నాతో ఆ సంగతి\nమాటవరసకైనా అనలేదు. నీ స్వార్థమే\nనిన్ను దెబ్బతీసింది. నీలాంటి దురాశా\nపరుడికి, నా నాటక సమాజంలో చోటు\nలేదు. మరేనాడూ అటుకేసి రాకు!'\"\nఅంటూ వెళ్ళిపోయాడు.\nగోవిందుకు ఎక్కడలేని పశ్చాత్తాపం\nకలిగింది. తను కన్నతల్లినే కాక, దయా\nధర్మగుణాలుకల ముసలిజమీందారును\nకూడా మోసగించాడు. ఉన్న గ్రామంలో\nఏదో వ్యాపారం పెట్టుకుంటానంటే తల్లి,\nచేతులకున్న రెండు బంగారు గాజుల్లో\nఒకటి యిచ్చింది. అది తీసుకుని పట్నం\nచేరి, నాటకాల పిచ్చికొద్దీ యిక్కడ కాలం\nగడిపేస్తున్నాడు.\nతను ఇంటికి తిరిగి వెళితే, తల్లి చాలా\nఆనందిస్తుంది. ఇంటిపట్టునే వుండి,\nఏదైనా వ్యాపారం చేసుకుంటూ, ముసలి\nతనంలో తల్లికి ఏ కష్టం రాకుండా చూసు\nకోవాలనుకున్నాడు, గోవిందు.\nఇలా నిర్ణయించుకున్న గోవిందు,\nమర్నాడు సూర్యోదయంతోనే తన గ్రామా\nనికి ప్రయాణం కట్టాడు.",
            "book_page_end": 48
        },
        {
            "title": "పిసినారి దానగుణం",
            "book_page_start": 49,
            "pdf_page_start": 49,
            "pdf_page_end": 50,
            "author": "డాక్టర్ బి. ఎస్. ఎస్. మూర్తి",
            "genre": "హాస్యం",
            "moral": "లోభత్వం/పిసినారితనం ఉన్నవారు దానధర్మాలు చేయడానికి ఎప్పుడూ ఏదో ఒక సాకు చెబుతారు.",
            "keywords": [
                "పిసినారి",
                "దానం",
                "సన్యాసి",
                "వేషధారణ",
                "ఆస్తి"
            ],
            "characters": [
                "ప్రతాపరాయుడు (జమీందారు)",
                "సన్యాసి",
                "పేద బ్రాహ్మణుడు",
                "కుమారుడు"
            ],
            "locations": [
                "రామాపురం"
            ],
            "content": "రామాపురంలో ప్రతాపరాయు డనే జమీం\nదారుండేవాడు. ఆయన పరమ పిసినారిగా\nచుట్టుపక్కల గ్రామాల్లో పేరు పొందాడు.\nఆయనకు వృద్ధాప్యం వచ్చాక కొంచెం\nపాపభీతితోపాటు దైవచింతన కలిగింది.\nఒకసారి రామాపురానికి ఒక సన్యాసి\nవచ్చాడు. ప్రతాపరాయుడు ఆయన\nదర్శనం చేసుకుని, తాను చనిపోయాక\nపుణ్యగతులు కలిగేందుకు, ఏం చేయాలో\nచెప్పవలసిందిగా కోరాడు. సన్యాసి ఆయ\nనకు విరివిగా దానధర్మాలు చేయమని\nసలహా యిచ్చాడు. అలాగే చేస్తానని\nప్రతాపరాయుడు ఇంటికి తిరిగి వచ్చాడు.\nసన్యాసితో, జమీందారు అన్న మాటలు,\nఆ సమయంలో అక్కడ వున్న ఒక పేద\nబ్రాహ్మడు విన్నాడు. అతను మర్నాటి\nఉదయం జమీందారు ఇంటికి వెళ్ళాడు.\nఅప్పుడు జమీందారు ఒక వాలుకుర్చీలో\nకూర్చుని వున్నాడు. ఆయన విలువైన\nపట్టువస్త్రాలు ధరించి, మెడలో బంగారు\nగొలుసుతో ఐదువేళ్ళకూ వజ్రాలపొడి\nఉంగరాలతో కనిపించేసరికి, పేద\nబ్రాహ్మడికి, తనకేదో మంచి దానం\nలభిస్తుందన్న ఆశకలిగింది.\nజమీందారు, పేద బ్రాహ్మడికేసి చూసి,\nఅతడు వచ్చిన పని గ్రహించి, మర్నాడు\nరమ్మన్నాడు.\nమర్నాడు జమీందారింటికి వచ్చిన\nబ్రాహ్మడు, ఆయన్ని చూసి చాలా ఆశ్చర్య\nపోయాడు. ఇప్పుడు జమీందారు సాదా\nదుస్తులు ధరించి వున్నాడు. ఒంటి మీద\nఆభరణాలు లేవు.\nఆయన బ్రాహ్మణ్ణి నవ్వుతూ పలక\nరించి, \"ఒకరు ఎక్కువ, ఒకరు తక్కువ\nఅన్న భావం నాకు నచ్చలేదు. అందుచేత\nనేను జమీందారీ పద్ధతుల్ని వదిలేసి,\nనీలాగా సామాన్య పౌరుడిలా బతకదలి\nచాను. ఇప్పుడు నువ్వూ, నేనూ ఒకటే!\nఅందుచేత నీకు దానం చెయ్యడం అన్న\nప్రసక్తే లేదు,\" అన్నాడు.\nపేద బ్రాహ్మడు వినయంగా, \"మీరు\nవేషం మార్చినా, ఆస్తి మీదికాకుండా\nపోదుగదా? అందువల్ల మీరు తప్పకుండా,\nనాకన్న గొప్పవారు. కనక, నాకు ఏదైనా\nదానమిచ్చి అనుగ్రహించాలి,\" అన్నాడు.\nజమీందారు ఒక్క క్షణం తలాడిస్తూ\nవూరుకుని, బ్రాహ్మణ్ణి రేపు రమ్మన్నాడు.\nమర్నాడు వచ్చిన బ్రాహ్మడు, జమీం\nదారును చూసి మరింతగా ఆశ్చర్య\nపోయాడు. ఇప్పుడు జమీందారు కాషాయ\nవస్త్రాలు ధరించి వున్నాడు.\nఆయన బ్రాహ్మడితో, \"నేను సన్యాసం\nపుచ్చుకున్నాను. ఈ ప్రపంచంలో\nడబ్బుకూ నాకూ సంబంధం లేదు.\"\nఅన్నాడు.\n\"మరి, మీ ఆస్తి అంతా ఏం చేశారు?\"\nఅని అడిగాడు పేద బ్రాహ్మడు.\n“నేను వదిలేశాక, అది నా కుమారు\nలకే చెందుతుంది గదా!\" అన్నాడు\nజమీందారు.\n“అందులోనే కొంచెం దానమివ్వండి!\"\nఅంటూ బ్రాహ్మడు చేతులు చాచాడు.\n“నేనెలా యిచ్చేది? దానం చేసేం\nదుకు, నా దగ్గిరేం వుంది కనక,\"\nఅన్నాడు జమీందారు.\n\"పోనీ, తమ కుమారులనే అడుగు\nతాను,\" అంటూ పేద బ్రాహ్మ డు\nముందుకు వెళ్ళబోయాడు.\nజమీందారు అతణ్ణి వారిస్తూ, ‘“వాళ్ళు,\nనా నుంచి తమకు సంక్రమించిన ఆస్తిలో,\nదానంలాటి వృధాఖర్చులు చెయ్యమని\nప్రతిజ్ఞ చేశారు. వాళ్ళు తండ్రికిచ్చిన\nమాట జవదాటరు!'' అన్నాడు.\nపేద బ్రాహ్మడు పెద్దగా నిట్టూర్చి\nఅక్కణ్ణించి వెనుదిరిగాడు. ఇది జరిగాక,\nఇక యాచకులు తన దగ్గిరకు రారన్న\nధీమాతో, జమీందారు ఆ రాత్రి హాయిగా\nనిద్ర పోయాడు.",
            "book_page_end": 50
        },
        {
            "title": "విష్ణు కథ",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "ధర్మాన్ని నిలబెట్టడానికి విష్ణుమూర్తి/కృష్ణుడు అనేక రూపాల్లో దుష్టులను సంహరించాడు.",
            "keywords": [
                "కృష్ణుడు",
                "నరకాసురుడు",
                "శిశుపాలుడు",
                "జరాసంధుడు",
                "కుచేలుడు"
            ],
            "characters": [
                "కృష్ణుడు",
                "సత్యభామ",
                "శిశుపాలుడు",
                "జరాసంధుడు",
                "సాల్వుడు",
                "కాలాంతకుడు",
                "నరకాసురుడు",
                "మయుడు",
                "కుచేలుడు"
            ],
            "locations": [
                "ద్వారకా నగరం",
                "ప్రాగ్జ్యోతిషపురం",
                "దేవలోకం",
                "వైకుంఠం",
                "గిరివ్రజపురం"
            ],
            "content": "కృష్ణుడి ఔన్నత్యం పెరుగుతున్నట్లే\nశత్రువులు కూడా పెరిగారు. శిశుపాల\nజరాసంధుల కూటంలో చాలామంది\nదుర్మార్గులైన రాజులు కలిశారు. పౌండ్రకు\nడనే కరూశదేశరాజు కృత్రిమ కర్రచేతు\nలను శంఖచక్రాలతో చేయించుకొని,\nభుజాలకు తగిలించుకొని, పెద్ద గదను\nపట్టుకొని, తానే విష్ణు అవతారుడిననీ,\nవాసుదేవుడననీ, కృష్ణుడు కానేకాడనీ\nప్రగల్భాలు చాటుకుంటున్నాడు. శిశు\nపాలుడి మరొక తమ్ముడు సాల్వుడు\nసౌభక మనే విమానం మీద, ద్వారకా\nనగరం పైన విహారం చేస్తూ కయ్యానికి\nకాలుదువ్వుతున్నాడు. తూర్పు దిశను\nనరకాసురుడు ప్రచండంగా చెలరేగు\nతున్నాడు. దక్షిణంలో బలిచక్రవర్తి\nకుమారుడైన బాణాసురుడు, శివుడి\nరక్షణతో శోణపురాన్ని రాజధానిగా రాక్షస\nపాలన విస్తరింపజేస్తున్నాడు.\nకాలయవనుడి తమ్ముడు కాలాంత\nకుడు తనకు జీవిగా పుట్టిన ఎవ్వరివల్లా\nభయం లేదన్న దైవజ్ఞ నిర్ణయం ధీమాతో,\nయవనమ్లేచ్ఛ సైన్యాలతో దారుణ రక్త\nపాతం సాగిస్తూ దేవతా విగ్రహాలనూ శిల్పా\nలనూ ధ్వంసం చేస్తూ, దేశాలను కొల్ల\nగొడుతూ కృష్ణుణ్ణి హతమార్చాలని పగ\nబట్టాడు.\nదండయాత్ర సాగిస్తూ గాంధారసీమలో\nజగన్మోహనంగా పాలరాతితో మలచిన\nమోహినీ శిల్పాన్ని చూసి వివశుడయ్యాడు.\nఆ విగ్రహాన్ని కృష్ణుడు విశ్వకర్మ చేత\nచేయించి, తన యోగమాయాగ్నిని దాని\nలోకి పంపి, అక్కడ పెట్టించాడని\nకాలాంతకుడికి తెలియదు.\nఆ\nసాలభంజికా ప్రతిమను తర\nలించుకుపోయి, కాలాంతకుడు తన\nఅంతఃపుర మందిరంలో పెట్టుకొని,\nశిల్ప సుందరికి ప్రాణం వస్తే ఎంత\nబాగుండును. అని గుటకలు మ్రింగు\nతున్నాడు.\nఒకనాటి రాత్రి మురళీ గానానికి\nఅనువుగా మ్రోగుతున్న అందెలసవ్వడికి\nమేల్కొని విగ్రహానికి బదులు నాట్యం\nచేస్తున్న సుందరిని చూశాడు. మోహావే\nశంతో కాలాంతకుడు తటాలున వెళ్ళి\nఆమె చేతులను తన మెడ చుట్టూ వేసు\nకొన్నాడు. మరుక్షణమే ఆమె యధా\nప్రకారం శిలావిగ్రహం అయింది. విగ్రహం\nబాహుబంధంలో మెడ బిగుసుకుపోయి\nగిలగిల తన్నుకొంటూ, బొగ్గుగా మాడి\nపోయి దభీమని కింద పడిపోయాడు.\nవిగ్రహం చేతులు విరిగిపోయాయి.\nకాలాంతకుడు చచ్చాడు. యవన\nరాజ్యంలో చేతుల్లేని మొండి మోహినీ\nవిగ్రహం మిగిలిపోయింది.\nకాలాంతకుడి సేనలను కృష్ణుడు\nతరిమి తరిమి కొట్టాడు. అంతలో పెద్ద\nఅగ్నిపర్వతం పగిలి యవనరాజ్యాన్ని\nధ్వంసం చేసింది.\nపడమటి దిక్కున మ్లేచ్ఛ, యవనుల\nఅలజడి తొలగిందంటే, ఇటు తూర్పున\nప్రాగ్జ్యోతిషాన్ని పాలించే నరకాసురుడి\nవిజృంభణ మరింత ఉపద్రవంగా తయా\nరయింది.\nవరాహావతారం భూమిని ఉద్దరించి\nనప్పుడు భూదేవికి పుట్టిన నరకాసురుడు\nప్రాగ్జ్యోతిషపురాన్ని రాజధానిగా చేసుకొని,\nఅసురసేనలతో దేవలోకం మీద దాడి\nచేసి, దేవతలను పాదాక్రాంతులుగా చేసు\nకున్నాడు. దేవమాత ఆదితి కుండలాలను\nలాక్కొచ్చాడు. మునులను, సాధు సజ్జను\nలను హింసిస్తూ, భూమిని మరొక నరకం\nచేశాడు. పదహారువేల మంది కన్యలను\nచెరదెచ్చాడు.\nదేవతలు, మునులు నరకుడి పీడ\nతొలగించమని కృష్ణుడిని ప్రార్థించారు.\nకృష్ణుడు వారికి అభయమిచ్చి బయలు\nదేరాడు. కృష్ణుడి వెంట సత్యభామ కూడా\nబయలుదేరింది.\nతల్లి భూదేవివల్ల గాయపడితేనే తప్ప,\nనరకాసుర సంహారం అసంభవమని వరం\nఉంది. సత్యభామ భూదేవి అంశతో\nపుట్టినది.\nసత్యభామతో కృష్ణుడు గరుడవాహనా\nరూఢుడై ప్రాగ్జ్యోతిషం మీద దాడిచేసి,\nఅసుర సేనలను రూపుమాపాడు.\nనరకాసురుడు మదగజాన్నైక్కి ఎదు\nర్కొన్నాడు. యుద్ధం చేసి కృష్ణుడు\nవిశ్రాంతి తీసుకుంటున్న సమయంలో\nసత్యభామ నరకుడితో గొప్పగా యుద్ధం\nచేసింది.\nసత్యభామ ఆకర్ణాంతము నారిసారించి\nవిడిచిన బాణం నరకుడి గుండెలో\nబలంగా నాటుకొంది. అమ్మా! అని\nనరకుడు నేలకొరిగి తుది సాహసంతో\nగదను ఎత్తి కృష్ణుడి పైకి లంఘించాడు.\nకృష్ణుడు చక్రాయుధంతో నరకుడి తల\nనరికాడు.\nతల తెగిపడుతూ కృష్ణుడిని విష్ణువుగా\nస్తుతించుతూ నరకాసురుడు, తన జ్ఞాప\nకార్థం లోకులు తననిర్యాణాన్ని పండగ\nజరుపుకోవాలని వరం కోరుకున్నాడు.\nనరకాసుర సంహారం జరిగిన రోజు\nనరక చతుర్దశి, మర్నాడు నరకపాలన\nఅంతరించిన దీపావళి పండుగలు\nఏర్పడ్డాయి.\nనరకుడి కుమారుడు భగదత్తుడిని\nపట్టాభిషిక్తుణ్ణి చేసి, అదితి కుండలాల్ని\nపుచ్చుకొని, సత్యాకృష్ణులు ద్వారకకు\nచేరారు.\nఒకనాడు కృష్ణుడు రుక్మిణీదేవి మంది\nరంలో ఉండగా, నారదుడు వచ్చి పారి\nజాత పుష్పాన్ని యిచ్చాడు. కృష్ణుడు\nదాన్ని రుక్మిణికిచ్చాడు. అది తెలిసి\nసత్యభామాదేవి అలిగింది. పారిజాత\nవృక్షాన్నే ఆమె ఇంట నాటుతానని\nకృష్ణుడు బుజ్జగించాడు.\nఅదితి కుండలాల్ని యిచ్చే పనిగా,\nసత్యభామతో కృష్ణుడు గరుత్మంతునిపై\nదేవలోకం వెళ్ళాడు. అదితి కుండలాల్ని\nఅప్పగించి, సత్యతో నందనవనవిహారం\nచేస్తూ కృష్ణుడు పారిజాత వృక్షాన్ని పెక\nలించాడు.\nసత్యాకృష్ణులు పారిజాతాపహరణం\nచేసి వెళ్తూంటే, దేవేంద్రుడు యుద్ధానికి\nవచ్చాడు. ఇంద్రుడు విసిరిన వజ్రా\nయుధం గరుత్మంతుడి రెక్కకు తాక గా\nఒక ఈకను విదిలించి వదిలాడు.\nఇంద్రుడు గర్వభంగం పొంది, కృష్ణు\nదున్నంతకాలం, పారిజాత వృక్షం\nభూమ్మీద ఉంటుందని చెప్పాడు.\nసత్యభామ అంతఃపురోద్యానవనంలో\nపారిజాత వృక్షం పూలతో వికసించింది.\nకృష్ణుడు పుత్రప్రాప్తి కోసం కైలాసానికి\nవెళ్ళి తపస్సు చేసి శివానుగ్రహం\nపొందాడు. అదనులో సాల్వుడు,\nపౌండ్రకుడు ద్వారకావాసులకు అలజడి\nకలిగించారు. కృష్ణుడు వారిని వధించాడు.\nదంతవక్త్రుడు చచ్చిన వారికి ఉత్తర\nక్రియలు జరిపి వస్తుండగా కృష్ణుడు\nఎదురయ్యాడు. గదను ఎత్తి దంత\nవక్త్రుడు కృష్ణుడిపై లంఘించాడు. కృష్ణు\nడతడిని సంహరించగా వెలువడిన\nవిజయుని అంశ జ్యోతిరూపంలో\nకృష్ణుడిలో చేరింది.\nకృష్ణుడికి ప్రద్యుమ్నుడు మొదలైన\nపెక్కుమంది కుమాళ్ళు కలిగారు.\nప్రద్యుమ్నుడి కుమారుడైన అనిరుద్ధుణ్ణి\nకలలో బాణాసురుడి కుమార్తె ఉష\nచూసి మురిసింది. ఆమె చెలికత్తె చిత\nలేఖ శాంబరీ మాయా ప్రభావంతి,\nఅనిరుద్దుడిని ఉష అంతఃపురానికి\nతెచ్చింది. ఉష అతణ్ణి వరించింది.\nబాణాసురుడు అనిరుద్ధుణ్ణి నాగ\nపాశంతో బంధించి చెరలో పెట్టాడు.\nమనవడి కోసం కృష్ణుడు యుద్ధానికి\nవచ్చాడు. శివుడు బాణుడి కోసం కృష్ణు\nడితో యుద్ధంచేసి ఓడిపోయాడు.\nకృష్ణుడు బాణాసురుడి వెయ్యి చేతు\nలలో రెండు మిగిల్చి, మిగతా వాటిని\nనరికాడు. బాణాసురుడు శరణాగతుడై\nకృష్ణుడితో వియ్యమందాడు. ఉషా\nనిరుద్ధుల కళ్యాణం జరిగింది. దక్షిణం\nలోని అసురు ల కూ, ఉ త్తరంలో ని\nరాజులకూ సంబంధ బాంధవ్యాలు ఏర్పడి\nసమైక్యత వర్థిల్లింది.\nకృష్ణుడు పాండవులకు అండగా నిల\nబడ్డాడు. బలరాముడికి సమ్మతం కాక\nపోయినా కృష్ణుడు చెల్లెలైన సుభద్రకు\nఅర్జునుడితో వివాహం జరిగేలాగ సహాయం\nచేశాడు.\nబావ మరదులైన కృష్ణార్జునులు\nఖాండవ దహనం జరుగుతున్నప్పుడు ఆ\nవనంలో ఉన్న రాక్షస మహాశిల్పి\nమయుడిని కాపాడారు. మయుడు పాండ\nవులకు గొప్ప సభను నిర్మించుతానన్నాడు.\nఅగ్నిదేవుడు కృష్ణుడికి సుదర్శనచక్రాన్నీ,\nపాంచజన్య శంఖాన్నీ అర్జునుడికి గాండీవ\nధనుస్సునూ, అక్షయ తూణీరాల్నీ, దేవ\nదత్త శంఖాన్నీ సమర్పించాడు.\nధర్మరాజు రాజసూయ యాగం తల\nపెట్టాడు. జరాసంధుణ్ణి అంతం చేయ\nవలసిన సమయం వచ్చింది.\nకృష్ణుడు భీమార్జునులు మారువేషా\nలతో గిరివ్రజపురం చేరి, అతిథులు గా\nజరాసంధుడి మందిరానికి వెళ్ళారు.\nజరాసంధుడు, బకాసురుడు దుర్యో\nధనుడు, కీచకుడు భీముడు సమబలులు.\nవీరిలో ఒకడి చేతనే మిగిలిన నలుగురూ\nచంపబడతారనే సంగతికృష్ణుడికి తెలుసు.\nఅదివరకే భీముడు బకాసురుణ్ణి చంపాడు\nకనుక భీముడే జరాసంధుణ్ణి చంపాలి.\nజరాసంధుడు అస్త్రశస్త్రాలతో చావడు.\nఅతని శరీరాన్ని రెండుగా చీల్చి చంపాలి\nతాము భోజనానికి బదులు, తమలో\nఏ ఒక్కరితోనైనా మల్లయుద్ధాన్ని కోరి\nవచ్చామని కృష్ణుడు చెప్పాడు.\nసంధుడు వాళ్ళెవరైనదీ గ్రహించాడు.\n\" కృష్ణా! నీవు నాకు వెరచి ప్రవర్షణ\nగిరికి పారిపోయిన వాడివి. అర్జునుడు\nఅర్భకుడు. భీముడే నాకు సరియైన\nజోడీ !\" అన్నాడు జరాసంధుడు.\nభీముడికీ, జరాసంధుడికీ ముష్టి\nయుద్ధం, మల్లయుద్ధం ఘోరంగా జరి\nగింది. భీముడు జరాసంధుణ్ణి చిత్తుచేసి,\nకృష్ణుని ఆదేశసంకేతం ప్రకారం జరా\nసంధుణ్ణి రెండు సమభాగాలుగా చీల్చి\nఅవి తిరిగి కలుసుకోకుండా వాటిని అప\nసవ్యంగా వేరుచేశాడు. ఆ విధంగా\nకృష్ణుడు భీముడిచేత జరాసంధుణ్ణి అంత\nమొందించాడు.\nభీష్ముడు చెప్పగా ధర్మరాజు రాజ\nసూయానికి అగ్రపీఠాన్ని, అగ్రతాంబూ\nలాన్ని కృష్ణుడికి యిచ్చాడు.\nసభా మధ్యంనుండి శిశుపాలుడు లేచి\nఅధిక్షేపించాడు. కత్తిదూసి పాండవులనూ,\nకృష్ణుడినీ హతమారుస్తానన్నాడు. పెళ్ళి\nకూతుర్ని ఎత్తుకుపోయిన కృష్ణుడు దొంగ,\nకులహీనుడు అంటూ దూషించాడు.\nఅప్పటికే శిశుపాలుడి అపరాధాలు\nనూరింటికి మించిపోయాయి.\nకృష్ణుడు చక్రంతో శిశుపాలుడి తల\nఖండించాడు. శిశుపాలుడి నుండి జయుని\nఅంశ జ్యోతిరూపంలో కృష్ణుడిలో ఐక్య\nమైంది. జయ విజయులా మూడవ జన్మ\nసమాప్తమై, వారి శాపం తొలగి విష్ణు\nద్వారపాలకులుగా వైకుంఠాన్ని చేరారు.\nదుర్యోధనుడు పాండవులకు మయుడు\nనిర్మించిన మయసభను చూసి అబ్బుర\nపడుతూ, అనేక భంగపాట్లు పడ్డాడు.\nరత్నకంబళము పరచి ఉన్నదనుకొని\nఅడుగువేసి నీటిలో పడ్డాడు. అది చూసి\nద్రౌపది నవ్వింది. దుర్యోధనుడు అవ\nమానంతో కుమిలిపోయాడు. శకుని అతన్ని\nఓదార్చి పాండవుల్నీ ద్రౌపదినీ దుర్యో\nధనుడికి బానిసలుగా చేస్తానన్నాడు. ధర్మ\nరాజును జూదానికి రప్పించమన్నాడు.\nకుచేలుడు కృష్ణుడి బాల్యస్నేహితుడు.\nకృష్ణబలరాములు సాందీపుని దగ్గర\nవిద్యాభ్యాసం చేశారు. కుచేలుడు సహ\nవిద్యార్థి.\nఅధిక సంతానంతో, పేదరికంతో కృంగి\nపోతూన్న ఆ బ్రాహ్మణుడు భార్య సలహాతో\nకృష్ణుణ్ణి కలుసుకోడానికి బయలుదేరాడు.\nఅతని భార్య రుచికరంగా కొద్ది అటుకు\nలను చేసి చిన్న మూటగట్టి యిచ్చింది.\nఅష్టమహిమలు సేవిస్తూండగా సౌధో\nపరిభాగంలో తూగుటూయెల ఊగుతున్న\nకృష్ణుడు దూరాన వస్తూన్న కుచేలుడిని\nచూసి పాదచారిగా ఎదురేగివెళ్ళి, బాల్య\nమిత్రుణ్ణి గాఢాలింగనం చేసుకొని, మంది\nరానికి తోడ్కొనివచ్చి, తన సింహాసనం\nమీద కూర్చుండబెట్టాడు.\nకృష్ణుడి ఎనమండుగురు దేవేరులు\nకుచేలుడికి సమస్త మర్యాదలు చేశారు.\nకృష్ణుడి ఆదరానికి ఆనందపారవశ్యంలో\nమునిగిన కుచేలుడి చేతనున్న అటుకుల\nమూటను కృష్ణుడు తీసుకుని, మూట\nవిప్పి పిడికిలి నిండుగాతీసి, ఆప్యాయంగా\nఆరగించాడు. అష్టమహిషులు మిగిలిన\nవాటిని పంచుకొని తిన్నారు.\nకుచేలుడు తానెందుకు వచ్చాడో మరచి\nపోయిన ఆనందంతో. కృష్ణుడిని\nమనసులో మరీ మరీ తలంచుకొంటూ,\nతిరుగు ప్రయాణమై ఇంటికొచ్చేసరికి\nగుర్తు పట్టలేక పోయాడు.\nఅతని చిన్న ఇంటికి మారుగా గొప్ప\nభవనం! ఆ భవనానికి వెండి బంగారాల\nజిలుగుల గోడలు, రత్నాలు పొదిగిన\nస్తంభాలు కనిపించాయి. అతని భార్య\nఆభరణాలతో మెరిసిపోతున్నది. పిల్లలు\nపట్టుబట్టలతో వసంతంలో కుసుమాల్లాగ\nఆనందంగా ఆడుకొంటున్నారు. అష్ట\nసిరులు అతనిఇంటినిండుగా వెల్లివిరిశాయి.\nకుచేలుడూ, అత డి భార్యాపిల్లలూ\nకృష్ణుడి కృష్ణా విశేషాన్ని కొనియాడుతూ\nభక్తి తత్పరులై సుఖించారు.",
            "book_page_end": 58
        }
    ],
    "statistics": {
        "total_stories": 13,
        "author_counts": {
            "చందమామ బృందం": 8,
            "జొన్నలగడ్డ రామలక్ష్మి": 1,
            "కమలిని": 1,
            "వసుంధర": 1,
            "మాచిరాజు కామేశ్వరరావు": 1,
            "డాక్టర్ బి. ఎస్. ఎస్. మూర్తి": 1
        },
        "genre_counts": {
            "సమాచారం": 1,
            "సామాజిక కథ": 2,
            "సాహసం": 1,
            "బేతాళ కథ": 1,
            "హాస్యం": 3,
            "భక్తి కథ": 1,
            "జాతక కథ": 1,
            "చరిత్ర": 2,
            "పౌరాణికం": 1
        }
    }
}