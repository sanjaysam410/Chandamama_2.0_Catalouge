{
    "book_id": "చందమామ_1952_11",
    "stories": [
        {
            "title": "ఆహ్వానము",
            "book_page_start": 13,
            "pdf_page_start": 13,
            "pdf_page_end": 13,
            "author": "చక్రపాణి",
            "genre": "సంపాదకీయం",
            "moral": "N/A",
            "keywords": [
                "చందమామ",
                "సీరియల్",
                "రత్నకిరీటం",
                "సలహాలు",
                "పాఠకులు"
            ],
            "characters": [
                "చక్రపాణి",
                "పాఠకులు"
            ],
            "locations": [
                "మదరాసు"
            ],
            "content": "క్రిందటినెల సూచించినట్టుగా, ఈ సంచికనుండి 'రత్నకిరీట 'మనే కొత్త సీరియల్ ప్రారంభించాము. ఇది, అడుగడుగునా అద్భుత సంఘట్టనలతో అల రారుతూవుండే రసభరితమైన ఒక అపూర్వ గాథ అనే విషయం క్రమేణా మీకే అవగత మవుతుంది. తరువాత —కొత్త సంవత్సరం చందమామలో కొన్ని మార్పులు చేయటం పాఠకుల అభిలాషగా కనబడు తున్నది. తప్పక చేయటమే మా ముఖ్యోద్దేశమున్ను. ఐతే —లోగడ, ఇటీవల, ప్రవేశపెట్టిన ఆయా శీర్షికలలో మీకు నచ్చినవి ఏవి, మానివేయతగ్గవి ఏవి, కొత్తగా చేర్పతగినవి ఏమిటి? -ఈ విషయాలన్నీ బాగా ఆలోచించి, సలహారూపకంగా మాకు వ్రాయండి. వీలైనంతవరకు అమలుచేయటానికి యత్నిస్తాము. ఇందునుగురించి మీ జాబు'లు ఈ చిరునామాకు పంపండి: 'కధలతాతయ్య' చందమామ ఆఫీసు, మదరాసు-26.",
            "book_page_end": 13
        },
        {
            "title": "దీపావళినాడు",
            "book_page_start": 10,
            "pdf_page_start": 14,
            "pdf_page_end": 15,
            "author": "బైరాగి",
            "genre": "నీతి కథ",
            "moral": "తల్లిదండ్రులను ప్రేమించడం, బాధ్యతలను నిర్వర్తించడం ముఖ్యం. స్వార్థం కంటే కుటుంబం ముఖ్యం.",
            "keywords": [
                "దీపావళి",
                "అన్నదమ్ములు",
                "స్వార్థం",
                "తల్లి",
                "ప్రమాదం"
            ],
            "characters": [
                "పెద్దన్న",
                "చిన్న తమ్ముడు",
                "తల్లి"
            ],
            "locations": [
                "ఊరు",
                "ఇల్లు"
            ],
            "content": "అన్నదమ్ము లిద్దరు ఒక వూళ్ళో ఇద్దరు పిన్నవయసు వాళ్ళే. పదహారేళ్ళవాడు ఒకడైతే మరిఒకనికి పదమూడేళ్ళే. పెద్దవాడు నేర్పరి, సతతం తన సుఖమే చూచుకొనేవాడు. పని ఎగగొట్టే వీలు దొరికితే ఇక చేతికి చిక్కడు వాడు. ఒక్కసారి దీపావళి రోజున వాళ్ళమ్మకు జ్వరమొచ్చింది. చేసేవారు లేరు వేరెవ్వరు, వచ్చిపడిందీ ఇబ్బంది. కలకల లాడుతోంది ఊరంతా వీరింట్లో వేడుక లేదు. పగలల్లా ఊరకనే కూచుని అన్నకు తోచిందేకాదు. చీకటి పడగానే ఊరంతా దేదీప్యంగా వెలిగింది. అన్నకు బయట తమాషా చూదా మని ఆలోచన కలిగింది. 'ఒరే! నీవు అమ్మను కనిపెట్టుక కూచొని ఉండు ఇంటిలోనే. నేను అలా బయటకు వెళ్ళొస్తా' అన్నా తన్న ఉరుకుతూనే. చిన్నవాడు కదలకనే తల్లిని కనిపెట్టుక కూచున్నాడు. అన్న సంబరం చూస్తున్నాడని అనుకొనలేదేమీ వాడు. వేళకు మందిస్తూ, పరిచర్యలు చేస్తూ మేల్కొని ఉన్నాడు. ఇంటి దీపమే కంటిపాపగా దీపావళి కల కన్నాడు. అక్కడ పెద్దవాడు సంబరపడి తల్లి సంగతే మరిచాడు. బాణాసంచా రవ్వల వెలుగులు చూచి చప్పటులు చరిచాడు. ఇంతట్లో ఒక రవ్వ ఎగిరిపడి దుస్తులంటుకొని మండాయి. కాలిందొళ్ళంతా నిముసంలో కేకలు వేశాడబ్బాయి. చుట్టూ ఉన్నజనం ఎట్లాగో కూడి మంట లార్పేశారు. మందులు పూసి కట్లుకట్టించీ, ఇంటి కెలాగో చేర్చారు. అన్నయ్యేనని సంతోషంగా తమ్ముడు తలుపులు తెరిచాడు. కాని సిగ్గుపడి ఎత్తలేదు తల, అన్న ఇంటిలో దూరాడు.",
            "book_page_end": 11
        },
        {
            "title": "లింగం స్టోర్సు",
            "book_page_start": 13,
            "pdf_page_start": 17,
            "pdf_page_end": 20,
            "author": "ఆర్. పట్టూ - హైదరాబాద్",
            "genre": "వ్యాపార కథ",
            "moral": "అత్యాశ, మోసం స్వల్పకాలిక లాభాలను ఇవ్వవచ్చు కానీ దీర్ఘకాలంలో నష్టానికే దారితీస్తాయి.",
            "keywords": [
                "కోటిలింగం",
                "దర్జీ",
                "కంట్రాక్టు",
                "మోసం",
                "సూట్లు"
            ],
            "characters": [
                "కోటిలింగం",
                "కోటిలింగం భార్య",
                "గుమాస్తా",
                "ఓ. టి. వి. రావు"
            ],
            "locations": [
                "రాజమహేంద్రవరం",
                "చెన్నపట్నం (మద్రాసు)",
                "బందరు"
            ],
            "content": "కోటిలింగమనే జంగం రాజమహేంద్ర వరం వెళ్ళి, అకడ ఒక పెద్ద దర్జీవానివద్ద సమస్త జనులకూ పనికివచ్చే బట్టలు అన్నీ కుట్టడం నేర్చుకు చక్కావచ్చాడు. తన వూళ్ళోవాళ్ళకి అమాదిరిదుస్తులన్నీ తక్కువ మజూరీకి కుట్టిపెట్టి, రోజూ ఎలాగ లేదన్నా రెండు మూడు రూపాయలదాకా కళ్ళజూచేవాడు. అతని భార్య చాలా పొదుపరి. వచ్చే రాబడిలో సగమే ఖర్చు చేసి, సగం నిలవవేసేది. ఇలా ఉండేసరికల్లా నాలుగైదేళ్ళలో ఒక వెయ్యిరూపాయలు పోగయాయి. ఆ వెయ్యిరూపాయలు పెట్టి వాళ్ళు మంచి భూమి కొనుక్కున్నారు. రోజులు సుఖంగా వెడుతూవుండగా- ఇంతలో యుద్ధం వచ్చి, మిలిటరీవాళ్ళకి దుస్తులు కుట్టడానికి కంట్రాక్టులు బయల్దేరినై. ఎక్కడెక్కడి దర్జీలనీ, బోలెడంత ఆశచూపి కంట్రాక్టరులు లాకుపోసాగారు. \" ఇక్కడ ఎంతకాలమున్నా రోజూ రెండు రూపాయలు రావటందుర్ఘటం. నాతో మద్రాసు రా, నెలకు రెండువందలు ముట్ట జెబుతా” అని అంటూ ఒక కంట్రాక్టరు కోటిలింగాన్ని చెన్నపట్నం లాకుపోయాడు. చెన్నపట్నంలో మూడువందల మిషన్ల మధ్య మిషను పెట్టుకొని రాత్రనక పగ లనక కోటిలింగం పంట్లములూ, కోట్లూ కుట్టేవాడు. కుట్టగా, కుట్టగా, అతగాడి మెదడులో ఒక ఆలోచన ప్రవేశించింది: \"శ్రమంతా మనం పడుతోంటే, చూస్తూం డగా లాభాలన్నీ కంట్రాక్టరు కొట్టేస్తున్నాడే! మనంతట మనమే ఒక చిన్నకంట్రాక్టు తీసుకుంటే ఇంకాఎక్కువగా లాభాలు సంపాదించవచ్చుకదా ” అని. ఈ ఆలోచనతో అతడు ఆ పని మానేసి తనే ఒక చిన్న కంట్రాక్టు తీసుకున్నాడు. కంట్రాక్టర్లకి గుడ్డకొనటానికి పెట్టుబడి కి డబ్బు కావాలికదా! కోటిలింగం భూమి అమ్మేసి సొమ్ము తెచ్చాడు. మొదట అతని భార్య భూమి అమ్మెయ్యవద్దని గోలపెట్టింది గాని కంట్రాక్టులో ఐదువేలు లాభంరాగానే ఉబ్బి తబ్బిబ్బై, ఆ ఐదువేలూపెట్టి మళ్ళీ భూమి కొనెయ్యమంది. కాని అతడు ఎంతమాత్రం వప్పుకోలేదు. జూదంలో గెలిచినవా డెప్పుడూ ఆడబ్బుతో తృప్తిపడి వెళ్ళడు. ఇంకాఎలాగైనా గెలవా లన్న ఆశతో కొత్తపందేలు వేస్తాడు. అలాగే కోటిలింగం కాంట్రాక్టుమీద కాంట్రాక్టు పుచ్చుకొని కోటీశ్వరుణ్ణి ఔదా మనుకున్నాడు. కాని దురదృష్టవశాత్తూ అంతలోనే యుద్ధం ఆగిపోయింది, దానితో గుడ్డల కంట్రాక్టులూ నిలిచిపోయినై. ఐతేం, చేతిలో డబ్బు అడుతోంది. కనక, దాన్ని వ్యాపారంలో పెట్టి లాభా లు తియ్యా లన్న ఉబలాటం ఎక్కువైంది కోటిలింగానికి. ఆలోచించగా, రెడీమేడ్ బట్టల షాపు పెట్టాలని తోచించి. తోచటమే తడవుగా బజార్లో ఒక పెద్ద హాలొకటి ఆద్దెకు తీసుకొని, 'లింగంస్టోర్సు' అనే బోర్డోకటి వేలాడదీసి, జోరుగా వ్యాపారం సాగించాడు. అంతటితో అతడు ఊరుకోలేదు. ఆ హాలుకు సమీపంలో నే ఒక సందులో మరొక ఇల్లు అద్దెకుతీసుకొని, అక్కడ మిషను పెట్టించి రకరకాల దుస్తులు తయారుచేయించి, అద్దాల బీరువాలలో పెట్టి, అమ్మేవాడు. వ్యాపారం బాగానే సాగింది. కొన్నాళ్ల పాటు ఉన్నట్టుండి గుడ్డ వెల సగానికి సగం పడిపోయింది. కోటిలింగం ఎక్కువ ధరకి గుడ్డకొన్నాడాయె. కుట్టుకూలీ, కొట్టు అద్దే, తనలాభం చేర్చి చీటీలపై ధరలువేసి, దుస్తులకు వేలాడగట్టి అమ్మజూపేసరికి కొనటానికి వచ్చినవాళ్లు, ' ఈ ధరలుపెడితే ఒకటికి రెండు స్వరూపాలు వస్తాయే!' అని పెదిమి విరిచి మళ్లిపోయేవారు. అతనికి అముడుపోయే దారి కనపడ లేదు. పనివాళ్ల జీతాలూ, అవ్వీ అప్పుచేసి ఇవ్వవలసి వచ్చింది. 'నష్టంరాకుండా బయటపడడం ఎలాగా ?' అని కోటిలింగం శతవిధాల ఆలోచించాడు. స్వరాజ్యం రాకపూర్వం మద్రాసులో గుమాస్తాలుకూడా సూట్లు వేసేవారు. స్వరాజ్యం వచ్చాక ఉద్యోగులుకూడా కొందరు సూట్లు మానేశారు. అందుచేత ఆ 'లింగంస్టోర్సు ' లో తకిన అన్నిటికన్నా సూట్లుమాత్రమే ఎక్కువగా మిగిలిపోయాయి. ఈ సంగతి ఆలోచించి కోటిలింగం ఏం చేశాడంటే — ఏడేసి సూట్లుచొప్పున బంగీలుకట్టి కాకి నాడ, విశాఖపట్నం, బందరూ మొదలైన పట్నాలలో పెద్ద ఉద్యోగస్థులందరికీ పంప డం. లోపల బిల్లులో ఆరు సూట్లకే ధర వేయడం. బంగీని అందుకొన్నవాడు, అది విప్పి చూసుకొని బిల్లు ఆరుసూట్లకే ఉండటం, సూట్లు ఏడు ఉండటంచూసి, స్టోర్సువాళ్ల పొరబాటుమూలాన ఒక సూటు ఉచితంగా తనకు దక్కిందనుకుని సంతోషిస్తాడు. ఆ సంతోషంలో సూట్లుధర ఎక్కువగా ఉందన్న సంగతి చూసుకోకుండా, బిల్లు ప్రకారం ఆరుసూట్లకే సొము మణియార్డరు చేసేస్తాడు! ఇదీ అతడు చేసిన ఉపాయం. కోటిలింగం తన అలోచనను బిల్లులు రాసే గుమాస్తాతో చెప్పాడు. అందుకు వెంటనే అతగాడు ' బాగానే వుంది. పాత చీటీలు తీసిపారేసి కొత్తచీటీలు తగిలిద్దాం. మరి ” అన్నాడు. కోటిలింగం ఇలా ఒకేఒక్క బంగీ పంపించాడు. బందరునుంచి ఎవరో ఒక కాలేజీ కుర్రవాడు వస్తే, అతణ్ణి అడిగి, అక్కడ కాలేజీలో లెక్చరర్ల చిరు నామాలన్నీ వివరంగా తెలుసుకున్నాడు. వాటిలో ఒకటి ఓ. టి. వి. రావు, ఎం. ఏ. ఆయన పేరు చూస్తే సూట్లువేసుకునే బాపతే అని తోచి కోటిలింగం, తన మొదటిబంగీని రావుగారికే పంపేడు. మూడురోజులు గడిచాక బందరునుంచి రావలసిన మణిఆర్డరుకోసం రోజూ ఎదురు చూసేవాడు. కోటిలింగం ఆ రోజున పోస్టు బంట్రోతు తమ స్టోర్సుగుమ్మం ఎకుతోంటే అతనికి బ్రహ్మానందం కలిగింది. \"మని ఆర్డరేనా ఏమిటీ?” అని జవానుని ఆత్రంతో ప్రశ్నించాడు. అందుకు జవాను తడుముకో కుండా \"కాదు సార్, పార్శిలు వచ్చింది” అని అన్నాడు. \"ఆ ప్రొఫెసరు పార్సిలు తిరగగొట్టేసి వుంటాడు” అన్నాడు గుమాస్తా. నిజమే. ఆ స్టోరునుంచి వెళ్ళిన పార్సిలే తిరిగి వచ్చేసింది. కానీ అది విప్పి, మళ్ళీ ప్యాక్్చసినట్టుగా కనబడింది. కోటిలింగం ఆత్రంతో తనే స్వయంగా పార్శిలు విప్పి చూశాడు. చూసుకునేసరికి తాను పంపిన ఏడు సూట్లకీ బదులు ఆరుసూట్లే తిరిగివచ్చాయి. బంగీలో ఒక ఉత్తరంకూడా వుంది. \"లింగంసోర్ట్సు, ప్రొప్రయిటరుగార్కి, 536, తిరువళి క్షేణి హైరోడ్డు, మద్రాసు అయ్యా, తాము పంపిన ఆరుసూట్లనూ, ఆ బాపతు బిల్లునూ, ఇందుతో తిప్పి పంపుతున్నాను. నాకు సూట్లువేసుకొనే అలవాటు లేదు. ఓ. టి. వి. రావు.” ఆ జాబు చదువుకోడంతోనే కోటిలింగా నికి వళ్ళు మండింది. \" సూటుకు సూటూ కొట్టేశాడు! అలవాటు లేదుట! మరి ఆ కొట్టేసిన సూటు యేంచేస్తాడో” అన్నాడు లోలోపల బాధపడుతూ, ఆ మాట గుమాస్తా అందుకొని, \" వాళ్ల అబ్బాయికి తొడుక్కోమనిచెప్పి ఇచ్చివుంటా డండీ” అన్నాడు. తనపాచిక పారలేదుకదా అని కోటిలింగం ఎంతగానో విచారించాడు.",
            "book_page_end": 16
        },
        {
            "title": "రత్నకిరీటం",
            "book_page_start": 17,
            "pdf_page_start": 21,
            "pdf_page_end": 28,
            "author": "చందమామ బృందం",
            "genre": "ధారావాహిక",
            "moral": "పుత్ర ప్రేమ, రాజ ధర్మానికి మధ్య సంఘర్షణ. జనవాక్యం రాజు నిర్ణయాలను ఎలా ప్రభావితం చేసిందో చూపిస్తుంది. (సీరియల్ కొనసాగుతుంది)",
            "keywords": [
                "భల్లాణరాజ్యం",
                "ప్రమోదుడు",
                "గంధర్వకన్య",
                "మందాకిని",
                "నరబలి"
            ],
            "characters": [
                "ప్రమోదుడు (రాజు)",
                "గంధర్వకన్య (పెద్దరాణి)",
                "మహీపాలుడు (పెద్దరాణి కొడుకు)",
                "మందాకిని (చిన్నరాణి)",
                "అర్ధకర్ముడు (చిన్నరాణి కొడుకు)",
                "ఋషి",
                "పురోహితుడు"
            ],
            "locations": [
                "బ్రహ్మపుత్రానదీ ప్రాంతం",
                "భల్లాణరాజ్యం",
                "భద్రకాళి ఆలయం"
            ],
            "content": "బ్రహ్మపుత్రానదీ ప్రాంతంలో, రెండువేల సంవత్సరాలకిందట, భల్లాణరాజ్యం చాలా ప్రసిద్ధికెక్కింది. ఆ రాజ్యానికి ప్రభువు ప్రమోదుడు. శూరుడుగా వీరుడుగా పరా క్రమవంతుడుగా ప్రమోదుడు పేరు పొందాడు. ఆతని పరిపాలనలో ప్రజ సుఖ వంతులుగా ఉండేవాళ్లు. అన్నివిధాలా సుఖవంతులైన ఆ ప్రజకు ఒకటే ఒక చింత పట్టుకున్నది. కారణం ఏమైతేనేమి, రాజు ఎన్నాళ్లకూ పెళ్ళిచేసి కొనకపోవటమే, వాళ్ల ఈచి తకు హేతువు. రాజు భీష్మించుకు కూర్చున్నందుకు, ప్రజలు విచారిస్తూ ఊరుకోలేదు. పెద్దలు నలుగురూ సమావేశమై, చర్చలుచేసి, పది ఆమడ దూరంలో కొండమీద తపస్సుచేసు కొంటూవున్న ఒక మహాఋషివద్దకు వెళ్లి ఈ చిక్కు వెల్లడించారు. త్రికాల వేది ఐనటువంటి ఆ మహానుభావుడు వాళ్ళచేతికి ఒక ఫలం మంత్రించి యిచ్చి, ' ఇది మీ రాజు ఆరగించేటట్టు చేయండి, అంతా సుముఖమవుతుంది!' అని చెప్పిపంపాడు. వాళ్ళు ఉత్సాహంతో మరలివచ్చి, రాజు ఫలాహారంచేసేటప్పుడు ఈ ఫలంకూడా కలిపియిచ్చారు. నాటిరాత్రి, అంతా మాటు మణిగినతరువాత, నిద్రిస్తూవున్న ప్రమోదు డికి వీనుల విందుగా ఒక మధురగానం వినిపించింది. ఇదేమిటా అని విస్తుపోతూ లేచాడు. ఎవళ్లకూ చెప్పకుండా తనొకడూ కోట దిగి, ఆ గానంవచ్చిన దిక్కుకి శ్రమ పడి చేరుకున్నాడు. చూడగా— అది ఒక రమణీయమైన ఆరామం. ఆరామంలో ఒక చక్కటికొలను. కొలను ఒడ్డున కూర్చుని, పదిమంది పరి చారికలమధ్యనున్న ఒక గంధర్వకన్య వీణ వాయిస్తున్నది! ఇంతవరకు పెళ్ళివిషయంలో అలక్ష్యం చూపిన ప్రమోదుణ్ణి. ఆనాడు మొట్టమొదట కంటబడిన ఆ గంధర్వకన్య ఎంతగానో ఆకర్షించింది! ఆకర్షించడమేమిటి? ఆమెను తప్ప మరొకతెను పెళ్ళాడనని పట్టు బట్టాడు. ఇదే ఆ ఋషి అనుగ్రహించిన ఫలానికి ఫలితం కాబోలునని అందరకూ అవగాహనయింది — అనగా, ఆఫలం ఆర గించిన తరవాత తొలుతగా ఏకన్యను . చూస్తే, ఆమెపైన మనసుపోతుందని ఈవిధంగా ఆ మహానుభావుని కృపవల్ల, ప్రమోదుడికి గంధర్వకన్యతో అతివైభ వంగా వివాహంజరిగింది. ఇలా జరగటం రాజ్యంలో అందరకూ ఆనందాన్ని కలిగిం చింది. మరికొద్ది కాలానికే వారికి ఒక కుమారుడు కలిగాడు. వానికి మహీపాలు డని నామకరణంచేసి, అల్లారుముద్దుగా పెంచుకొంటున్నారు. కాలమానం హాయి గానే సాగిపోతున్నది. ఇలావుండగా —ఒకరోజున ప్రమోదుడు మామూలుప్రకారం వేటకు వెళ్లాడు. అను కొన్నట్టుగా ఆనాడు జంతువులేవీ ఎంత సేపటికీ దొరకలేదు. అందుచేత, అడవుల లో పలికంటా వెతుక్కుంటూ వెళ్ళవలసివచ్చింది. మితి తప్పిన నడకవల్ల రాజుకు బడలికకలిగింది. దప్పిక అయింది. దాహానికి ఆగలేక అటు యిటు చూచేసరికి అల్లంతదూరాన ఒక కుటీరం కనబడింది. అది ఆడవులను పాలించే కిరాతరాజు నివాసం. అంద చందాలతో అమరివున్న ఆ చిన్ని కుటీరంలో ఒక అందాలచిన్నదికూడా వున్నది. ఆమె కిరాతరాజు కుమార్తె, మందాకిని. వయ్యారపు నడకలతో మంచినీళ్లు తెచ్చి అందిచ్చిన ఆ ఒప్పులకుప్పను చూడగానే రాజుకు ఆమె పైన మనసు పోయింది. ఇలా మెచ్చి కోరుకున్న ప్రమోదుడు ఆమెను గాంధర్వవిధిగా చేపట్టి, తనవెంట కోటకు తీసుకుపోయాడు. మందాకిని మంచిరాణి అని రాజ్యంలో వాడుకపడింది. మనిషికి గుణం ప్రధానం కాని కులంకాదని ప్రజలు సంతృప్తి చెందారు. ప్రజల సంతృప్తివల్ల ప్రమోదుని రాజ్యపాలన చాపకింది నీటిలాగ ఒడు దొడుకులు లేకుండా సాగిపోతున్నది. మరికొద్ది కాలానికే అదృష్టవశాన చిన్న రాణి మందాకినికికూడ ఒక పుత్రుడు కలిగాడు. పుత్రుడు కలగటంతో, ఇంత వరకు మాయా మర్మమూలేక మసులుతూ వచ్చిన మందాకిని మతమే మారిపోయింది. అటువంటప్పుడు, ఆమెవల్ల గంధర్వకాంత నిరాదరణ పొందినదన్నా. ఆమెచేతులలో మహీపాలుడు చెప్పరానిపాట్లు పడుతున్నా డన్నా ఆశ్చర్యం దేనికి ? మందాకినిలో కలిగిన మార్పు ఇలా వుండగా, కలలోనైనా తలపలేని మరొక చిత్రమైన మార్పు వచ్చింది. అదేమిటీ అంటే, గంధర్వకాంత ఇలాయోచించింది : ' కోరితెచ్చుకున్న చిన్నరాణి హయాము చెలాయిస్తున్న దిప్పడు. ఆమె యిష్టానికి రాజు ఎంతమాత్రమూ ఎదురుచెప్పలేదు. మాటకువిలువలేనప్పుడు బలవంతాన ఇళ్లడ ఉండి నేనెందుకు బాధపడాలె? నావల్ల ఇతరులకు ఎందుకు బాధకలిగించాలె?— పోతే- ఎవరు ఏమన్నప్పటికీ, పట్టంకట్టుకో వలసినవాడు పసివాడు మహీపాలుడు. ఈ సంగతి రాజుకు తెలియదా, రాజ్యంలోని ప్రజకు తెలియదా ? కానీ, ఏదెలా కానున్నదో చూదాం' అనే వూహతో గంధర్వకాంత ఒకనాటిరాత్రి పిట్టకైనా తెలియకుండా అదృశ్యమైపోయింది. సవతి ఇలా అదృశ్యం కావటం మందాకి నికి సంతోషమే కలుగజేసింది. ఏమీ! ఆమె ఎడటలేదుగనక యిష్టంవచ్చినట్టల్లా పిల్లవాడిని యాతనలు పెట్టి కసితీర్చుకో వచ్చు. తన కోరికలన్నీ నెరవేర్చటానికి దుండగాలకూ దుశ్చేష్టలకూ తోడుపడ టానికీ తండ్రిఐన కిరాతరాజు సాయంగానే వుంటున్నాడు. ఇప్పుడు ముఖ్యంగా, తన ముద్దుబిడ్డడైన అర్ధకర్ముడికి పట్టంకట్టించాలెననే పట్టుదల ఆమెమనసులో వృద్ధిపొందుతూవచ్చింది. ఆమెకు ఈ కాంక్ష వృద్ధిఐనకొద్దీ సవతి బిడ్డపట్ల కాఠిన్యం ఎక్కువ కాసాగింది. కొడుకుమీది మక్షువ ఎంతగా ఎక్కు వయిందంటే— సపతిబిడ్డడిని హతమారిస్తే కాని తనకుమారుడు గద్దెఎక్కటానికి వీలు పడదనే నిశ్చయానికి వచ్చింది. ఎటువంటి దారుణానికి ఒడికట్టటానికైనా ఆమెమనను వెనుకాడలేదు. ఎప్పుడైతే ఈ విషబీజాలు ఆమెహృదయంలో పడినయో, ఆ క్షణం నుంచీ అవి మొలకెత్తి పెరుగుతూనే వున్నయి. రాత్రింబవళ్లు తిండి నిద్రా లేకుండా, మందాకిని ఈ సమస్యను గురించే తీవ్రంగా ఆలోచన చేస్తున్నది. ఈ కోరిక ఫలించటంకోసమే ముక్కొటి దేవతలకూ మొక్కుతున్నది. ఆమె ఆలో చనలు ఫలించేటందుకు తగిన అను కూలపరిస్థితులుకూడా అమరటానికి ఎంతో కాలం పట్టలేదు. ఉన్నట్టేవుండి భల్లాణరాజ్యంలో ఒక చిత్రమైన పదంతి వ్యాపించింది — గంధర్వులు దేవగణానికి చెందినవాళ్ళు. దేవ తలను మానవులు వివాహంచేసుకోవట మనేది కేవలమూ విడ్డూరమూ, శాస్త్ర విరుద్ధ మున్నూ. ప్రమోదుడు, కనివిని ఎరుగని ఇటువంటి పని చేయటానికి సాహసించాడు. తీరికూర్చుని గంధర్వకాంతను పెండ్లాడినా డా యె! పైగా, ఆమెవల్ల కుమారుణ్ని కూడా కన్నాడాయె!! ఈ పరిస్థితుల్లో దేవతల కోపకారణం వేరే వెతకాలెనా? ఇక్కడికి రెండేళ్లనుండి వర్షాలు ఎత్తికట్ట టానికీ, పంటలు నాశంకావటానికీ ఇదే కారణం' అంటూ ఈవిధంగా దేశమంతటా వదంతి మోగిపోతున్నది. ఆనోటా ఆనోటా పాకి, ఈమాటలు రాజు చెవిని పడగానే ప్రమోదుడు కలవరపడ్డాడు. ' ఇది నా పొరపాటు కాదే. లోకక్షేమం కోరే ఒక ఋషి చేసిన పని, ఆయన ప్రోద్బలమే లేకుంటే నేను బ్రహ్మచారిగానే ఉండిపో దునే. ఆ మహానుభావుని దీవనకు విరు ద్ధంగా ఇప్పుడీ పుకారు ఎందుకు పుట్టింది ? ఈ వివాహంవల్లనే ఇటువంటి అరిష్టం కలుగుతుందంటే ఆయన నన్నెందుకు ప్రోత్సహిస్తాడు?' అంటూ తనలో తను తర్కించుకుని తత్తరపడసాగాడు. తత్తరపడ్డాడే కాని, రాజు ఒక తీర్మా నానికి రాలేకపోయాడు. ఇటువంటి సమ స్యలను పరిష్కరించటానికీ, ఇదమిద్ధమని తేల్చటానికీ సమర్థులు పూర్వంనించీ, రాజగురువులైన పురోహితులే. కనుక, తక్షణమే రాజు ఆస్థాన పురో హితుణ్ణి పిలిపించాడు. మనసులోకలిగినటు వంటి బాధ వెల్లడించి, గత్యంతరమేమిటని ప్రశ్నించాడు. పురోహితుడుకూడా ఈ వివాహం శాస్త్ర విరుద్ధమేనని నిష్కర్షగా చెప్పాడు. ఐతే- మరి దీనికి పరిహారమేమిటి? అనే ప్రశ్న వచ్చేసరికి కళవెళపడ్డాడు. ఏమీ ?—ఒక వంక, అమాయకుడైన పసివాడు మహీ పాలుడు కళ్లవెలుగుగా కనిపిస్తున్నాడు ! మరొకవంక భీకరస్వరూపం దాల్చి రాణి మందాకిని కఠోరస్వరంతో హుంకరిస్తున్న దృశ్యం కనిపిస్తున్నది!! ఈ యిరువురి మధ్యని పడి నలుగుతున్న తననే యిప్పుడు రాజు ప్రశ్నిస్తూవుంట !!! ఇన్నింటికీతోడు, రాజుపక్కనే కూర్చుని వున్న రాణి, తన కంఠంమీద చెయ్యివేసి చూపి, సంజ్ఞచేయటంకూడా పురోహితుడు స్పష్టంగా గమనించాడు. రాజు వేసిన ప్రశ్నకు ఏదోవక జవాబు చెప్పితీరాలికద! రాణీ వుద్దేశం తెలియనే తెలిసింది. ఆమెకు ఎదురెత్తుగా వెళ్లడమంటే తనకు నూరేళ్ళూ నిండిన ట్టే! అందుచేత, ఈ క్లిష్ట సమయంలో 'మనం చేసేది పాపమా, పుణ్యమా?' అని యోచనచేయటానికే వ్యవధి లేకపోయింది. 'ప్రభూ ! — దేవర శాసించారు కనక చెప్పకతప్పదు. దేశానికి పట్టిన ఆరిష్టం తొలగిపోవాలంటే, దేవగణానికి చెందినట్టీ, గంధర్వ కాంతకు పుట్టినట్టి, బిడ్డను దేవలో కానికి పంపించివేయాలని శాస్త్రాలు ఘోషి స్తున్నయి' అని అంటూ, చెప్పలేక చెప్ప లేక మనవిచేశాడు. రాజు ఆత్రంతో 'ఏమిటీ! ఏమిటీ!! మళ్ళీ చెప్పండి. నాకు అర్థంకాలేదు' అని పురోహితుణ్ణి వేగిర పెట్టాడు. అందుకు ఆయన 'మహారాజా !-మన మహీపాలుణ్ణి దేవలోకానికి పంపించివేస్తే రాజ్యం మళ్ళీ సుభికంగా వుంటుందనీ, పసివానికి పుణ్యగతులు కల్పించాలంటే యధావిధిగా బలిచేయాలనీ పండితులంటు న్నారు.. ఎంతట ఈపని జరుగుతుందా, ఎంతట దేశం బాగుపడుతుందా అని ప్రజలు యెదురుతెన్నులు చూస్తూవున్నారు. ప్రభూ!' ఆని చెప్పాడు, వినయంగా, దుర్భరమైన ఈమాట వింటూనే రాజు, కూర్చున వాడు కూర్చున్నట్టుగా సింహాస నంమీదనే సోలిపోయాడు. ఆయనకు వంటి మీద చైతన్యం ఏమీలేదు. ఏతండ్రి భరించ గలడు ఇటువంటి పరిస్థితి ! రాణి మందాకిని పట్టరాని దుఃఖంలో మునిగిపోయింది ! కొంతసేపు ఉపచారాలు చేసినతరువాత ప్రమోదుడు తేరుకొన్నాడు. లోకంలో బయల్దేరిన ఈ వదంతి ఆయ నను హృదయశల్యంగా వేధింపజొచ్చింది. మనసు ఎంతగా విలకమై పోయినప్పటికీ, తొందరపడక నిదానంగా యోచిం చాడు. ఇంతమంది పండితులూ, లక్షలాది ప్రజలూ అవునంటున్నది తను కాదనటం ఎట్లా? పుత్రప్రేమ ఎంతగా వున్నప్పటికీ జనవాక్యానికి యెదురీదటం ఎవరిశకం? నిస్సహాయుడైన ప్రమోదుడు కూల బడ్డాడు. రాజ్యంలో ప్రజల హాహాకారాలు యెక్కువయినై. ఇక వారు భరించలేక పోయారు. 'మహీపాలుణ్ణి బలిపెట్టవలి సిందే!' అనేమాట మారుమోగిపోసాగింది. ప్రజల బాధలు చూచి రాజూ సహించలేక, బలికి సమ్మతించాడు. మహీపాలుణ్ణి బలిచేయటానికి ఏర్పాటు లన్నీ పూర్తిచేశారు పురోహితులు, అదే భద్ర కాళి ఆలయం. ఆలయం యెదుట ఇదే బలిపీఠం. సుముహూర్తం పెట్టినరోజు వచ్చింది. పెద్దలందరూ సమావేశమయారు. అక్కడ విరగబడిన అశేషజనం ఇసుకవేస్తే రాలటం లేదు. అంతా నిశ్శబ్దం! అక్కడ రాజసౌధంలో తోడిపిల్లలతో ఆటపాటలలో మునిగివున్నాడు పసివాడు మహీపాలుడు. వానిని చక్కా, అలంక రించారు. బాజాభజంత్రీలతో ఊరేగించి, నగరు చివరనున్న కాళిక ఆలయానికి తీసుకవచ్చారు. గుడిలో వేదికపైన కూర్చో పెట్టి మంత్రఘోషలు జరిపిస్తున్నారు. ఈ సందడి అంతా దేనికో అమాయకుడైన ఆ బిడ్డడికి తెలియనే తెలియదు, పాపం ! అంతలో ప్రమోదుడు పిచ్చిపట్టినవాని లాగా కోటడిగి పరుగులెత్తుకొంటూ వచ్చాడు గుడికి. తీర్చి కూర్చునివున్న పెద్దలవంక, సభాసదులవంకా తిరిగి, \" అయ్యా !— నా వివాహం శాస్త్ర విరుద్ధమన్నారు. ఇది దేవ గణాలకు ద్రోహమన్నారు. దేవతలు కోపించి, ఈ దేశారిష్టం కల్పించారంటున్నారు మీరు. కాడనను నేను. ఇందుకు పరిహారంగా బిడ్డడిని బలి యివ్వటానికి కూడా ఆటంక పెట్టను. కాని.... నాదీ ఒక చిన్న కోరిక వున్నది... ఆదిమాత్రం నెరవేర్చండి” అన్నాడు, దీనంగా.. 'ఏమిటది?' అని ప్రశ్నిస్తున్నట్టుగా అండరూ ఒక్కసారి రాజువైపు తిరిగారు. ప్రమోదుడు తుడిసారి బాలుణ్ణి చేరదీసు కొన్నాడు. సభవంక తిరిగి : 'పరిస్థితులు ఇలా వక్రమార్గం పట్టివుండకపోతే, ఈ చిన్నారి మహీపాలుడు పట్టంకట్టుకోవలసిన వాడేకద! ఐతే, ఇప్పుడు కధ అడ్డం తిరి గింది. విధివిలాసానికి ఎవళ్లయినా తల ఒగ్గవలిసిందే. నా బాబు పట్టాభిషిక్తుడైతే ఎలా వుండేవాడో, ఒక్కసారి నన్ను కళ్లారా చూడనివ్వండి. ఇదే నే కోరేవి' అంటూ జాలిగా చెప్పాడు. జనమంతటికీ అప్రయ త్నంగా బొటబొటమని కన్నీళ్ళు రాలినై! ఈ మాట రాణికి మనస్కరించినట్టు లేదు. విసవిసలాడింది. ఏమేమో సంజ్ఞలు చేసింది. కాని యెవరూ లక్ష్యపెట్టలేదు. అప్పుడు వురోహితుల పెద్ద లేచి, 'ప్రజల ఘోష చూచి ఏ ప్రభువు సహించగలడు? జనవాక్యం ఆలించి మన ప్రభువులు పిల్ల వాడి బలికి అంగీకరించే వున్నారు. ఇక, గడియో క్షణమో పసివాడి జీవుడు పోనే పోతుందాయె. రాజంతటివాడు స్వయంగా 'వచ్చి కోరుతున్నప్పుడు కాదనటం మూర్ఖత అనిపించుకుంటుండి. బాలుడికి ఒక్కసారి కిరీటం ధరింపించి, ప్రభువు ముచ్చట తీర్చండయ్యా!' అన్నాడు. అక్కడవున్న సమస్తజనులూ 'పెట్టండి, బాబుకు కిరీటం పెట్టండి. ఒక్కమాటు కళ్లవేడుకగా చూస్తాం!!' అని ఆవేశంతో కేకలువేయసాగారు. తక్షణమే దేవిడినుంచి తళతళ మెరిసే రత్నకిరీటం తెప్పించారు. యధోచితంగా మహీపాలుడి శిరస్సున వుంచారు. పూల మాలలు వేశారు. కోలాహలం చెలరేగుతూ వుండగా, పసివానిని గుడిచుట్టూ ముమాూరు ప్రదక్షిణం చేయించి, బలిపీఠంముందు నిలబెట్టారు. మంత్రఘోషల మధ్య పురోహితుడు 'జై శంకరీ ! జై భవానీ!!' అంటూ కత్తి ఎత్తాడు. ఆ లక్షలాది ప్రజల నేత్రాలు అన్నీ పసివానిపైనే నిలిచిఉన్నయి. ఆ క్షణంలో [ఇంకా వుంది]",
            "book_page_end": 24
        },
        {
            "title": "ఎవడుసుఖి",
            "book_page_start": 25,
            "pdf_page_start": 29,
            "pdf_page_end": 32,
            "author": "సి. కుమారస్వామి - ఛత్రపురం",
            "genre": "నీతి కథ",
            "moral": "జీవితం శాశ్వతం కాదు. అంతం వరకు సుఖి ఎవరో చెప్పలేము. ఐశ్వర్యం కంటే ధర్మబద్ధమైన జీవితం, మంచి సంతానం శ్రేయస్కరం.",
            "keywords": [
                "పుష్కలుడు",
                "జ్ఞానధని",
                "సుఖం",
                "ఐశ్వర్యం",
                "యుద్ధం"
            ],
            "characters": [
                "పుష్కలుడు (మాళవ రాజు)",
                "జ్ఞానధని (మహాత్ముడు)",
                "ప్రతాపుడు",
                "మహాబలుడు (శత్రు రాజు)",
                "పుష్కలుడి మూగ కుమారుడు"
            ],
            "locations": [
                "మాళవ దేశం",
                "ఛత్రపురం"
            ],
            "content": "పూర్వం మాళవ దేశాన్ని పుష్కలుడు అనే గొప్ప రాజు ఏలుతూ ఉండేవాడు. ఆయన 'మహాభోగి' అనిపించుకున్నాడు. అందుచేత చుట్టూ చేరిన వాళ్ళంతా, 'మీ ఐశ్వర్యం ముందు ఇంద్రుని ఐశ్వర్యం ఒక లెక్క లోనిది కాదు; మీ ఖజానాకూ ఆ కుబేరుని కోశాగారానికీ పోలికే లేదు. ఈ ప్రపంచంలో సుఖి ఎవరూ అంటే పుష్కలమహారాజు గారిని చెప్పి మరొకరిని చెప్పాలి!' అంటూ పొగడి, తమకి కావలసిన లాభాలు పొందు తూండేవారు. ఆ పొగడ్తలు నమ్మి 'నావంటి భోగీ, సుఖీ, మరొకడు లేడుకాబోలు' అని అనుకునేవాడు రాజు. ఒకనాడు ఆస్థానానికి జ్ఞానధని అనే ఒక మహాత్ముడు వచ్చాడు ఆయన గొప్ప డనాన్ని గూర్చి పుష్కలమహారాజు ఇది వరలోనే విని ఉండటంవల్ల రావటంతోనే, 'మహాత్మా,మీ రాకవల్ల మారాజ్యం పావన మైంది!' అంటూ ఆర్ఘ్యపాద్యాదులు ఇచ్చి మర్యాదచేశాడు. పంచభక్ష్య పరమాన్నాల తోనూ విందు జరిపించాడు. ఆస్థాన గాయకులను రప్పించి కచ్చేరీలు చేయిం చాడు. కవులను రప్పించి పద్యాలు చెప్పిం చాడు. నర్తకులను రప్పించి గొప్పగా నాట్య ప్రదర్శన ఏర్పరిచాడు. జ్ఞానధని అంతా చూస్తూ ఊరుకున్నాడు. అందరికిమల్లే ఆయనకూడా తన వైభవాన్ని ప్రశంసిస్తాడనుకున్న పుష్కలమహారాజుకి ఆయన పెదవి కదపకుండా ఉండటంతో ఉత్సాహం కొంచెం తగ్గినట్టయింది. ఇక ఉండబట్టలేక, 'మహాత్మా, తమరు దేశ దేశాలు మెట్టివచ్చినవారుకదా. నాకన్న సుఖి ఎక్కడైనా తమకు కనపడ్డాడా?' అని అడిగివేశాడు. అందుకు జ్ఞానధని, 'మా ఊళ్లోనే ప్రతాపుడనే అతడొకడు ఉండే వాడు. అతడు అందరికన్నా సుఖి అని చెప్పవచ్చు' అన్నాడు. 'ప్రతాపుడా? ఎవరాతడు? అతని పేరెప్పుడూ నేను విననే లేదే? ఆటువంటి అనామకు డొకడు నాకన్నా సుఖి అంటే ఆశ్చర్యంగా వున్నదే!' అన్నాడు రాజు. \"ప్రతాపుడు నీకుమల్లే పేరు ప్రతిష్ఠలు సంపాదించనిమాట నిజమే. కాని 'సుఖి' అని మాత్రం అనిపించుకున్నాడు. కష్టపడి సంపాదించుకుని కడుపునిండా తిన్నాడు. కొడుకులనూ కూతుళ్ళనూ కన్నాడు. మనుమల్ని ఎత్తుకున్నాడు. ఏ ఒడుదుడు కులూ లేకుండా అరవయ్యేళ్లు బ్రతికి, చివ రికీ మాతృదేశంకోసం యుద్ధంచేసి వీర స్వర్గం పొందేడు' అని చెప్పాడు జ్ఞానధని. \"పోనీ ఆ ప్రతావుడికి తర్వాతనైనా నేను లెక్కకొస్తానా?' అని అడిగాడు రాజు, కొంచెం ఉడుకుమోతుతనంతో. \"ఉహు. ప్రతాపుని తర్వాత వచ్చేవాళ్ళు ఇద్ద రన్నదమ్ములు మా ఊళ్ళోనే ఉండే వారు. దేహదార్థ్యం కలవాళ్ళు. నిర్మల హృదయులు. పరోపకార పరాయణులై, మరణయాతన లేకుండా ప్రాణాలు వది లేరు' అన్నాడు ధని. రాజుకి కోపంవచ్చింది. 'ఏదో పెద్దవాడివి కదా అన్నగౌరవంకొద్ది అడిగితే ఇదా నువ్వు చెప్పాచ్చింది ! ఆ పేదవాళ్ళా నాకన్న సుఖ జీవులు?' అని గద్దించాడు. జ్ఞాన ధని చిరునవ్వుతో, 'రాజా, కోపమెందుకు? ఈ ఐశ్వర్యం, వైభవం ప్రస్తుతం నీకు సుఖాన్ని కలిగిస్తున్న మాట నిజమే. కాని ఏదీ శాశ్వతం కాదు. నువ్వింకా ఎంతకాలం జీవిస్తావో, చివరివరకూ ఇలాగే ఏకటాకీని గడుస్తుందని ఏంచెప్పగలం?' అని చెప్పి తనదారిని తను వెళ్ళిపోయాడు. \"ప్రభూ, ఈ ముసిలివాని గడ్డంచూసి మోసపోయి తమరు వానికి తగనిమర్యాదలు చేశారు. 'ఎద్దుకేం తెలుసు ఆటుకుల రుచి?' అన్నట్టు తమయొక్క వైభవం, సౌఖ్యం, వీడికేం తెలుసు? సుఖి యెవరూ అంటే ముమ్మాటికీ పుష్కలమహాజుగారే ! పుష్టల మహారాజుకీ జై!' అంటూ చుట్టూవున్న వాళ్ళంతా ఒక్కమారు ఆయనను స్తుతిచేసి సంతోషపెట్టేరు. జ్ఞానధని చెప్పినది అంతా ఒక పీడకలగా భావించి, రాజు ఆ మాటలే మరిచిపోయాడు. సంవత్సరం గడిచింది. అంతఃపురంలో రాజు గాఢంగా నిద్రిస్తున్నాడు. 'శత్రువులు! శత్రువులు !!' అన్న కేకలు వినపడ్డాయి. ఉలిక్కిపడి లేచాడు. 'ప్రభూ, సామంత రాజు మహాబలుడు సేనతో కోటను చుట్టు ముట్టేడు. మనవాళ్ళు నిలబడి యుద్ధు చేస్తున్నారే కాని లాభంలేదు' అన్నారు రాజ భటులు. మరోక్షణానికి ' మహాబల మహారాజుకీ జై ' అంటూ శత్రుసైనికులు కోట ప్రవే శించటం పుష్కలుడే చూశాడు. ఇంక ఒక్క క్షణం సేపు ఉపేక్షచేసినా ప్రాణాలు దక్కవని, తన రాజదుస్తులకు మారు మామూలుదుస్తులు వేసుకొని ప్రాణం కాపాడుకోడానికని ప్రయత్నించాడు రాజు. 'ఎవడో పారిపోతున్నాడు, పట్టుకోండర్రా' అన్నాడు శత్రువులతరఫు సేనాని. అతడు పుష్కలుడన్న సంగతి తెలియక ఎవడో సామాన్యుడనుకొని శత్రుసైనికు డొకడు నరికెయ్యటానికే కత్తియెత్తేడు. పుష్క లుడు, ' ఇంక బ్రతకటంకన్న చావటమే మేలు' అనుకుని, 'ఏదీ, చంపు ' అంటూ ధైర్యంగా ఎదట నిలబడ్డాడు. కాని ఆయన వెంట రెండవ కుమారుడు ఉన్నాడు. అతడు మూగవాడు. తండ్రికి రాబోతూన్న అపాయాన్ని చూచి 'నా తండ్రి! పుష్కల మహారాజు! చంపకండి!' అని చెప్పబోయాడు. చిత్రం! అతనికి ఆ గాభరాలో నోరు పెగిలి మాటే వచ్చేసింది! చంపటానికి కత్తిఎత్తిన సైనికుడు అగి పోయి పుష్కలుణ్ణి బంధించి తీసుకుపోయి మహాబలుడిముందు నిలబెట్టేడు. \"శత్రుశేషం ఉండరాద” నిచెప్పి, మహా బలుడు ' కాల్చి చంపండి' అని ఆజ్ఞా పించాడు. ఎండిన పుల్లలు తెచ్చి చితి పేర్చారు. చితిమధ్యన పుష్కలుణ్ణి నిలబెట్టేరు. అంతా చూడటానికి వచ్చారు. వాళ్ళలో పుష్కలుణ్ణి వెనక పొగిడినవాళ్లుకూడా చాలామంది వున్నారు. పుష్కలుడు ఒక్క మా రు చుట్టూ పరికించాడు. కోట, రాచనగరు ఉద్యాన వనాలు—ఒక్కొక్క టే కనపడ్డాయి. \"ఇప్పుడు అవేవీ నావికావు! ఎంతలో ఎంత మార్పు? ఇంత బతుకూ బతికి ఎటువంటి దారుణ మరణానికి పాల్పడుతున్నాను! జ్ఞానధని చెప్పిన మాటలు అక్షరాలా నిజం ! ' ఏదీ శాశ్వతంకాదు. జీవితం ముగిసేవరకూ సుఖి ఎవడో, దుఃఖి ఎవడో, నిర్ణయించటానికి వీల్లేదు !' ఈ మాటలు బంగారు తునకలు” అనుకొంటూ ఆయన కంటనీరు పెట్టుకున్నాడు. ఇంతలో చితికి నిప్పు అంటించారు. దుఃఖం ఆగక, \" జ్ఞానధనీ, జ్ఞానధనీ” అని ఏడవసాగాడు రాజు. మహాబలుడికి ఇది వినపడి, \"జ్ఞానధని ఎవరు ? ” అని అడిగాడు. అక్కడ ఉన్నవాళ్లు జరిగిన సంగతంతా విప్పి చెప్పేరు. మహాబలుడు ఆలోచనలో పడ్డాడు. 'నిజమే చూడగా, ఎప్పటికి ఎవడి స్థితి ఎలామారుతుందో ఎవడు చెప్పగలడు? ఈ క్షణంలో గొప్పవాణ్ణి అనుకొంటూవున్న నాకు ముందుముందు ఏమి రాసిపెట్టి వుందో!... ఈ పుష్కలుని ప్రాణం తీయటానికి నేనెవరిని?' అనుకుని, పశ్చాత్తాపం చెందాడు. వెంటనే మండుతున్న చితిని ఆర్పించి, పుష్కలుని ప్రాణం నిలబెట్టేడు. అంతేకాదు. పుష్టలుణ్ణి ఎంతో మర్యాద చేసి, అతనితో వైరం మానివేసి, మాళవ రాజ్యం మళ్ళీ ఆయనకు ఇచ్చివేశాడు.",
            "book_page_end": 28
        },
        {
            "title": "పెళ్లికోసం",
            "book_page_start": 29,
            "pdf_page_start": 33,
            "pdf_page_end": 36,
            "author": "కుమారి రాజామణి - విజయవాడ",
            "genre": "హాస్యం",
            "moral": "రంగు (చాయ) కంటే మనిషి గుణం ముఖ్యం. ఇతరుల వేళాకోళాలను సీరియస్‌గా తీసుకోకూడదు.",
            "keywords": [
                "భద్రయ్య",
                "పెళ్లి",
                "రంగు",
                "అసూయ",
                "వేళాకోళం"
            ],
            "characters": [
                "భద్రయ్య",
                "గోదారమ్మ (భద్రయ్య తల్లి)",
                "సుభద్ర",
                "రమణమ్మ (అక్క)",
                "భాస్కరం (బావ)"
            ],
            "locations": [
                "రావులపాలెం",
                "నర్సాపురం"
            ],
            "content": "రావులపాలెంలో భద్రయ్య కరణాల పిల్ల వాడు. వాడికి పధ్నా ను గేళ్ళ వయస్సు. ఇంకా పెళ్లికాలేదన్న తొందర వాణ్ణి చిన్న తనంలోనే పీడించింది. వాడి పెత్తల్లి కుమారుడు కిష్టయ్యకీ, మేనమామ కొడుకు భానోజీకీ, మేనల్లుడు లక్ష్మీనరుసుకీ ఎంతో వైభవంగా పెళ్ళిళ్లు జరిగినై. ఆ పెళ్ళిళ్ళకు వాడు తల్లితో వెళ్ళటం, అక్కడి విందులూ, పల్లకీ ఊరేగింపులూ, బంతులాటలూ, దండాడింపులూ వాణ్ణి ఆకర్షించటం—ఇవన్నీ చూడగా తనకి కూడా ఆ మహెూత్సవం త్వరగా జరిగితే బాగుండునూ అనిపించింది. ఒకనాడు ఉండబట్టలేక వాడు వాళ్ల అమ్మని ' అమ్మా, నాకు పెళ్ళిచెయ్యవా?' అని అడిగేశాడు కూడాను ఇంతలో పక్కింటి సుభద్ర ఎనిమిదేళ్ళ పిల్ల, అకడికి చక్కావచ్చింది. భద్రయ్య తల్లి గోదారమ్మ 'ఏమే సుభద్రా, మా భద్రయ్యని పెళ్ళి చేసు కుంటావా?' అని మాటవరసకి అడిగింది. నవ్వుతూ. సుభద్ర సిసింద్రీలాంటి పిల్ల. 'నే చేసుకోను' అని వెంటనే సమాధానం చెప్పేసింది.' ఏమే, ఎందుచేత చేసుకోవూ?” అంది. గోదారమ్మగారు. ' ఎందు కేమిటి? భద్రయ్య నల్లగా వున్నాడు. నా కక్కర్లేదు’ అనేసి తను వచ్చిన పనే మరిచిపోయి ఇంటికి తుర్రుమంది. భద్రానికి చాలా అవమానమనిపించింది. నిజానికి వాడు నలుపే. ఐతేం? ఉన్నమాట అంటే ఉలుకెక్కువకద ! కొన్నాళ్ళకల్లా వాడు నర్సాపురంవెళ్లేడు. అది వాళ్ల అక్క అత్తారిఊరు. ఆ అక్క పేరు రమణమ్మ. రమణమ్మ మొగుడి పేరు భాస్కరం. ఆయన భద్రయ్య కుమల్లే గాకుండా పచ్చగా పనసతొనలాగ బంగారు చాయతో మెరుస్తూ ఉంటాడు. ఆ బంగారు చాయ చూసేసరికి భద్రయ్యకి ముచ్చటా వేసింది. తనకి కూడా అటువంటి చాయ లేదన్న అసూయా కలిగింది. భాస్కరం భద్రయ్యకంటే చాలా పెద్ద. కనక, వాడికి బావగారివద్ద ఆట్టే చనువు లేదు. ఐనా వాడు సమయంచూసి మెల్లిగా ఆయనదగ్గిరకు జేరి, 'బావా, నీకు ఈ బంగారుచాయ ఎలా వచ్చిందీ?' అని అడిగాడు. భాస్కరం బలే కొంటెమనిషి. అందు లోనూ అడిగినవాడు తనకు బావమరిదే గనుక వేళాకోళంగా ఇలా చెప్పటానికి ప్రారంభించాడు : \" చాయకేముందోయి భద్రం? నేను చిన్నప్పుడు నీకంటేకూడా నల్లగా ఉండే వా! అందుకే అందరూ నన్ను \"నల్ల 'నేరేడుపండు' అని పిలిచేవారు కూడాను. నువ్వు ఇప్పుడు నన్ను ఆడిగినట్టే. నేను ఒకప్పుడు మా మామయ్యను అడిగేను. మామయ్య మంచి ఎర్రగా వుండేవాడులే! ఆయన ఆ కిటుకు కాస్తా చెప్పేశాడు!”— అంటూ ఇంతవరకూచెప్పి భాస్కరం పలక కుండా ఊరుకున్నాడు. అప్పుడు. భద్రం, 'ఏమిటి బావా ఆ కిటుకు?' అని ఆత్రంతో అడిగేసరికి భాస్కరం \" విను. కానీ ఖర్చులేనిది ఆ కిటుకు. యెర్రగా కాలిన పండుఇటుక పొడుంచేసి ఉంచుకొని, రోజూ స్నానంచేసే టప్పుడు ఆ పొడిని డొక్కపీచుమీద వేసి దానితో వళ్లంతా శుభ్రంగా తోముకోడం. అంతే ఒక్క నాలుగురోజులు ఇలాగ తోముకునేసరికి, నలుపల్లా చామనచాయగా మారి, తర్వాత పసుపురంగు తేలి ఆఖరికి గులాబీరేకల కాంతి చక్కావస్తుంది !” అన్నాడు. ఆని, భాస్కరంగారు, ' భద్రం, గ్లాసుతో గ్లాసుడు నీళ్ళు తెచ్చిపెడుదూ!' అని వెనక్కితిరిగి చూచాడు. తీరా చూస్తే, అక్కడ మరి భద్రం కనిపిస్తేగా ? భోజనాల వేళ అయింది. భద్రం ఇంకా రాలేదు. 'వాణ్ణి ఎక్కడికైనా పంపేరా ఏమి టండీ?' అంది రమణమ్మ. ' లేదు ఊరు చూడ్డానికి వెళ్ళేడేమో, వాడే వస్తాడులే' అంటూ భోజనంచేసి, తొందరగా ఆఫీసుకి వెళ్ళిపోయాడు భాస్కరం. తమ్ముడికోసం ఎదురుచూసిచూసి, ఇంతకూ రాకపోవడంచేత కంగారుపడి, వెతకటానికని పనిమనిషిని పంపింది రమణమ్మ. ఆ దాసీది ఊరంతా తిరిగితిరిగి ఆఖరికి చెరువుగట్టుకు వెళ్ళి చూసేసరికి, భద్రం పావంచాలమీద నిలబడి జబ్బ సత్తువంతా వినియోగించి ఇటికపొడితో వొళ్లంతా తోముకుంటూ కనపడ్డాడు. అతన్ని చూసి దాసీది లోలోపల నవ్వుకుంది. బాబుగారూ ! _ ' మీకోసమని అక్షయ్య గారు కనిపెట్టుకుని వున్నారు. చప్పున రండి ' అనిచెప్పేసి దాసిది వెళ్ళిపోయింది. మరో గంటకి కాని వాడు ఇంటికి చేరు కున్నాడుకాడు. ' ఏమిరా తమ్ముడూ, పొదు న్షనగా వెళ్ళినవాడవు, ఒంటిగంటదాకా ఏంచేస్తున్నావు?' అంది రమణమ్మ. అప్పుడు భద్రం తనకు బావచెప్పిన గోసాయిచిట్టా ఆమెకు మెల్లిగా తెలియజేయా లనే వుద్దేశంతో సరియైన సమాధానం చెప్పక, రెండుమెతుకులు నోట్లో వేసుకుని డాబాపైకి చక్కాపోయాడు. తన దేహకాంతిలో రాబోయే మార్పు కోసం ఎదురుచూస్తో వాడు అలా ఒంటరిగా డాబామీద కూర్చు నేసరికి చల్లటిగాలి వీచి, వొళ్లంతా సలపటం మొదలెట్టింది. క్రమంగా సలుపు ఎక్కువై, పులకరం తగిలినట్టయి అక్కడే పుపుమీద నడుం వాల్చేడు. ఈ సంగతి ఎవరూ గమనించనే లేము, సాయంకాలం ఆఫీసునుంచి భాస్కరం వచ్చి, 'ఏడీ భద్రం? వాడిని సినిమాకు తీసుకువెళదా మనుకొంటున్నాను. అందు కోసమే పెందరాళే వచ్చాకూడా' అన్నాడు. మళ్లీ వెతకటం ప్రారంభించారు. భావ్యా భర్తలిద్దరూ డాబామీదకువెళ్ళి కళ్ళు మూసుకు బాధపడుతూన్న భద్రాన్ని చూసి, 'ఏం నాయనా పడుకున్నావ్?' అన్నారు. జ్వరంతగిలిందేమో అని వ-టి మీద తుండుగుడ్డ వత్తిగించి చూసేసరికి, వొళ్లంతా గీసుకుపోయి ఎర్రగా కనపడింది. రమణమ్మ ఆశ్చర్య పోయింది భద్రం ఆమెకు సమాధానం చెప్పకుండా భాస్క రంతో 'బావా, నువ్వు చెప్పినట్టే నా వంటి రంగు మారిందిసుమా! అన్నాడు. ' నాలుగురోజులు తోమితేగాని ఈ రంగు రాదన్నావు నువ్వు. అంతవరకూ ఎవడు ఆగుతాడని చెప్పేసి. నేను ఇవాళే నాలుగు ఇటుకలు తెచ్చి పొడుంచేసి, ఇవాళే అంత పొడుమూపెట్టి తోమేసుకున్నాను! వొళ్లంతా ఆ పాడు నలుపు పోయి చక్కటి కమ లారెంజిరంగు వచ్చింది. కాదూ?' అంటూ సంబరపడుతూ అడిగాడు. భాస్కరం జాలిగా నవ్వేడు. అప్పుడు రమణమ్మ 'ఏమిటండీ, ఇటుకపొడుం యేమిటి?' అంది. అందుకు భాస్కరం 'తర్వాత చెబుతాగాని, ముందు కొబ్బరి నూనెసీసా పట్టుకొచ్చి వాడి వంటికి రాయి ' అన్నాడు నవ్వుతూ. ఈ చికిత్స రెండురోజులు చేసేసరికి, భద్రం వంటి సలుపులు తగ్గాయి. కాని, ఎర్రబడ్డ వొళ్ళు తిరిగి నల్లబడిపోవటం చూసి విచారించి తిరిగీ ఆ గోసాయిచిట్కా ప్రయోగిద్దామనుకున్నాడు వాడు. ఈమాటు భాస్కరమే అడ్డుపడి, 'అది చిట్లాకాదోయ్ : వేళాకోళానికి చెప్పేను. ఇంతకీ నువ్వు నల్లగా ఉంటే వచ్చిన లోపమేమిటి ! పెళ్ళికాదని భయపడకు! నాకు అమ్మాయి పుడితే నీకేయిచ్చి పెళ్ళిచేస్తా, తెలిసిందా !' అని ధైర్యంచెప్పాడు.",
            "book_page_end": 32
        },
        {
            "title": "జింక : మంత్రం",
            "book_page_start": 33,
            "pdf_page_start": 37,
            "pdf_page_end": 42,
            "author": "జె. రాధ - బిట్రగుంట",
            "genre": "అద్భుత కథ",
            "moral": "అత్యాశ, స్వార్థం దారుణమైన పరిణామాలు సృష్టిస్తాయి. దయాగుణం, పతిభక్తి గొప్పవి.",
            "keywords": [
                "పాపయ్యశెట్టి",
                "కోదండపాణి",
                "మంత్రం",
                "కాటకం",
                "పతిభక్తి"
            ],
            "characters": [
                "పాపయ్యశెట్టి (లోభి)",
                "కోదండపాణి (మంత్రగాడు)",
                "రాజు",
                "మంత్రి",
                "గుడిసెలోని యిల్లాలు"
            ],
            "locations": [
                "రాజ్యం",
                "మలయాళదేశం",
                "ఊరిచివర"
            ],
            "content": "పాపయ్యశెట్టి పరమలోభి. కష్టపడి లక్షలు ఆర్జించాడు. అయితేం, ఆశకు అంతు కనబడలేదు. ఇంకా ఎలా లోకాన్ని కొల్ల గొట్టడమా, ఎలా భోషాణం నింపుకోవటమా అనే ఎంతసేపూ ఆలోచిస్తూ ఉండేవాడు. ఒకరోజున, అతని చిన్ననాటి స్నేహితుడు కోదండపాణి కనపడి పలకరించి, క్షేమ సమాచారాలు చెప్పమని అడిగాడు. అందుకు శెట్టి ' ఏం చెప్పమంటావయ్యా నేస్తం !– ధరవరలు మందగించినై. వస్తువు కొనే నాథుడు లేదు. వర్తకం స్తంభించి పోయింది. ఎప్పటికైనా, దేశంలో కాటకం పడితేకదా వర్తకుడికి పంట,' అంటూ తన బాధలు వెల్లడించాడు. అప్పుడు కోదండపాణి \"పాపయ్యా !— ఇంత అనుభవం గడించావన్నమాటేకాని, ఈపాటిదానికే అంత ఇదైపోతున్నావేమిటి? నా సంగతి తెలుసునో లేదో, ఈమధ్య మలయాళదేశం వెళ్ళి మహామంత్రాలన్నీ నేర్చుకుని యిప్పుడే వచ్చాను. మలయాళ మంత్రాలంటే సామాన్యమనుకున్నావా యేం పిలిస్తే పలుకుతై. అయితే— యిప్పుడు నీకు, దేశంలో కాటకం పట్టిస్తే సరిపోతుందా? ఒక్క ఈ దేశంలోనే కాదు, కావాలంటే లోకమంతటా పట్టించగల. చూదుగాని, నా మజాకా ' అన్నాడు. ఈ మాటలకు శెట్టి పొంగిపోయాడు. ' నిజంగానేనా కోదండపాణీ ! — నిజంగా మంత్రంకట్టి మనరాజ్యంలో కాటకం పట్టించగలవా? అలాగే చెయ్యగలిగిననాడు నీకు లక్షరూపాయలు బహుమతి చెయ్యక పోతానా?' అన్నాడు. అనేసరికి, 'మాటలెందుకు పాపయ్యా !- దినుసులన్నీ గుత్తకొని, గోదాముల్లో నిలవ వేయించు. తరవాతసంగతి నేను చెబు తాగా! వాగ్దానంమట్టుకు మరిచిపోకు సుమా !—ఇక చూచుకో నా తడాఖా' అని చెప్పి వెళ్ళిపోయాడు. ఇంటికి చేరుకున్న కోదండపాణి ఆ పట్టు పట్టు ఇరవైఒక్కరోజు దీక్షగా కూర్చుని, ఉగ్రమైన జపం ప్రారంభించాడు. ఆఖ రున, ఒక జింకను సంపాదించుకు వచ్చి, దానిని మంత్రించి వదిలిపెట్టాడు. దాని మెడకు ' ఇది పాపయ్యశెట్టి జింక ' అని ఒక ఓళ్లకూడా కట్టాడు. ఆ జింక ఇష్టం వచ్చినట్టల్లా రాజ్యంలో తిరుగసాగింది. అది శెట్టిగారిది అని తెలిసి, ఎవరూ ఏమీ అనే వాళ్ళు కాదు. చిత్రమేమిటో గాని, ఆ జింక మెట్టి సంతమేరలో గడ్డిపరక సైతం మొల కెత్తకుండా పోయింది. ఈ విధంగా అది వరసన మూడేళ్లపాటు తిరుగులాడేసరికి, రాజ్యమంతటా కాటకం పట్టేసింది. కరువు బాధ భరించలేక, ప్రజ కటకటలాడి పోయారు. ఆ జింక పగలల్లా స్వేచ్ఛగా తిరిగి తిరిగి, రాత్రి అయేసరికల్లా వచ్చి, కోదండపాణికి తెలియకుండా అతని యింటిముందే నడుం వాల్చేది. ఇందునించి రాజ్యానికి ఎగ్గు తలపెట్టిన అతడికే దారిద్ర్య బాధ పట్టి పల్లార్చసాగింది. రాజ్యంలో క్షామం ప్రవేశ పెట్టి, తనకు ఏమీ లోటులేదని సంతో షిస్తున్న కోదండపాణికి, ఈవిధంగా దారిద్య్రంపట్టి పీడించేసరికి, కారణ మేమిటో ఎంతకూ బోధపడక, అతడు కలవరపడ సాగాడు. ఒకనాటిరాత్రి, ఏదో సందడి వినిపించగా నిద్రలోపున్న కోదండపాణి గభీమని లేచాడు. చూస్తే, తను వదిలిపెట్టిన జింకే తన గుమ్మం ముందు వచ్చి పడుకొనివుంది! 'ఓసీ, నీ తాడుతెగా! - ఏమిటో అను కున్నాను, ఇదా నా దరిద్రానికి హేతువు! ఇలా ఎన్నాళ్ళాయె వచ్చి పడుకుంటున్నావు. భడవా?' అంటూ, కోపంకొద్దీ మూలనున్న శాపాటికర్ర తీసుకుని దబదబ దాన్ని బాదాడు. హడిలిపోయి ఆ జింక పరు గుచ్చుకుంది. నాటినుండి అది తిరిగి అతని కంట పడనేలేదు. ఇది ఇలా వుండగా— అక్కడ — ప్రజల ప్రాణాలు నిలపటాని కని చేసే ప్రయత్నాలలో రాజుగారి ఖజానా అంతా ఖాళీ అయిపోయింది. నిలవలో దమ్మిడీలేదు. ఎటువంటి రాబడికి ఆస్కా రంలేదు. ఈస్థితిలో రాజుకు ఏమీ పాలు పోయింది కాదు. ఇక యిది పనికాదని చెప్పి, రాజూ మంత్రీ రాత్రిపూటల మారువేషాలతో తిరు గుతూ, ప్రజల కష్టనిష్ఠురాలు తెలుసుకోవ టానికి పూనుకొన్నారు• ఈ పరిస్థితిలో —మంత్రాలు నేర్చిన ఆ కోదండపాణి పాపం, మంచం పట్టాడు. ఇందుకు కారణం యేమిటంటే- శెట్టి మాటలు నమ్మి, తన యావచ్ఛక్తి ధారపోసి కొత్తగా నేర్చుకువచ్చిన మంత్రవిద్యలన్నీ ప్రయోగించి ఆ జింకను వదిలిపెట్టాడు. నిజానికి ఇటువంటి గొప్పవిద్యలు ఏ మహా రాజువద్దనో, చక్రవర్తిదగ్గరనో ప్రదర్శించి ప్రజ్ఞకు తగిన బహుమానం పొందవలిసింది. అలాటిది యిప్పుడు— ఇలా కక్కుర్తిపడటంవల్ల ఎన్నో చికులు వచ్చి మెడకు చుట్టుకున్నాయి: తనవల్ల క్షామం కలిగిందనే విషయం బయల్పడితే శిక్ష తప్పదు. అవతల శెట్టి ఇస్తానన్న లక్ష రూపాయలు వచ్చేమార్గంలేదు. ఇంతకూ, అకారణంగా, రాజ్యంలో ప్రజల ఘోష కంతటికీ తను కారకుడయ్యాడు. ఈఅన్నిటి వల్లా అతని మనసు వికలమై, మంచం పటవలసివచ్చింది. ఇక, తనరోజులు దగ్గరపడ్డాయని నిశ్చయం తోచి, భార్యతోటి ఒకనాడు చెప్పాడు: 'దేశంలో పట్టినఈ క్షామాని కంత టికీ కారణం నేను. డబ్బుకు ఆశపడి నేనీ పాడుపని చేశాను. నా ప్రజ్ఞఅంతా వృధా ఐపోయింది. చివరకు దమ్మిడి ముట్టకుండా పోయింది. పైగా శిక్ష కాచుకొనివున్నది. చేతులారా చేసుకున్న దాని ప్రతిఫలమే నే నిప్పుడు అనుభవించేది. నువ్వొక పని చేయాలి — నేను మంత్రించి విడిచిన జింకను నీ వెప్పుడైనా చూచావంటే దాని కొమ్ముకు రక్షరేకు, దానిలోపల ఒక చీటి కనబడతై, ఆ చీటి ఒక బావిలో పడవేస్తే వెంటనే వర్షంకురిసి, కాటకం నిలిచిపో తుంది. ఉసూరుమంటున్న ప్రజలు సంతో షిస్తారు. అప్పుడుగాని నాకు మనశ్శాంతి కలగదు' అనిచెప్పి వలవల యేడ్చాడు. ఈ మాటలన్నీ శ్రద్ధగా విన్నవామె. ఒకరోజున రాత్రి రాజూ మంత్రి నగర మంతా తిరిగి ఊరిచివరకు వచ్చేసరికి ఒక పూరిగుడిసె కనబడింది. ఆ గుడిసెల్ ఎవరో తమ జీవితంలోని కష్టసుఖాలను గురించి వలపోసుకుంటున్నారు: 'మన రాజ్యమేలే రాజు ధర్మప్రభువాయెనే.. ప్రజలనందరినీ కన్నబిడ్డలకంటె ఎక్కు వగా చూచుకొంటున్నాడే. మరి, అకస్మా త్తుగా ఇప్పుడీ కాటకం ఎందుకు పట్టికట్టు? పాపం పండితేగాని ప్రజలందరూ ఒక్క మారుగా ఇటువంటి దారుణ బాధ సంభ విస్తుందా? మనం ఏంపాపం చేసుకున్నాం? దీనికి ఏనాటికైనా విరుగుడు వుందా ? మన కష్టాలు ఎప్పటికైనా గట్టెక్కేమార్గం వుందా, లేదా?' అనేమాటలు వినిపించినై. ఈమాటలు వినేసరికి రాజుగుండె తల్లడిల్లి పోయింది. ఏమీ తోచక ఆయన నిశ్చేష్టుడై నిలబడిపోయాడు. ఆ సమయంలో అకస్తాత్తుగా రాజుకేదో చేతికి తగిలింది. ఏమిటా అని పట్టుకోబోయే సరికి, చేతిలో ఏదోగాని చిక్కుకున్నట్టుంది. దానిని దీపం వెలుగున చూడగా, ఆది. ఒక రక్షరేకు. విడగొట్టిచూస్తే, అందులో ఒక కాగితం. ఆ కాగితంలో ఇలా వ్రాసి వున్నది: 'ఈ చీటీని ఊరిచివర బావిలో పడవేసినట్టయితే, దేశానికి పట్టిన క్షామం నివారణవుతుంది' అని. ఇది చూచీమాడటంతో రాజుకు పట్ట రాని సంతోషమూ ఆశ్చర్యమూ కలిగినై. దగ్గరనే ఒక నూతివద్దకు గబగబ వెళ్ళి ఆ -చీటీ అందులో పడవేశాడు. వేసివేయగానే దట్టంగా మేఘాలు కమ్ముకువచ్చి, క్షోణీపాతంగా వర్షం కురవ సాగింది. ఇలా హెూరుమని వర్షించే సరికి రాజూ, రాజ్యంలోని ప్రజలుకూడా మితిలేని సంతోషం పొందారు. ఆ వర్షం నుండి తప్పుకొని కోటకు చేరుకోవటాని కైనా రాజుకూ మంత్రికీ సావకాశం లేకపోయింది. వర్షంలో తడిసి వారు చాలా అలిసి పోయారు. అపరిమితమైన దాహంకూడా వేసింది. ఇక ఆగలేక తలుపుతట్టగా, ఒక యిల్లాలు ఇవతలకు వచ్చి, చీకటిలో తిరుగు లాడుతున్న ఆ బాటసారుల్ని ఆదరించి, \"తనకున్న గంజినీళ్లతో ఆప్యాయంగా వాళ్లకు ఆతిథ్యమిచ్చింది. వాళ్ళు సంతోషించి, కృతజ్ఞత తెలిపి, మళ్లీ తమ పనిమీద తాము -బయలుదేరారు. వర్షం కాస్త వెలియటంతోనే రాజూ మంత్రి కోటకు చేరుకున్నారు. అంతలో గూఢచారులు వచ్చి 'ప్రభూ !—ఊరిచివర, రాత్రి పదీ పదకొండు గంటలప్పుడు పాపం, ఒక యిల్లాలును భర్త చావ కొట్టుతున్నాడండి—' 'బోలెడంత డబ్బు కర్చుపెట్టి, దేశంలో కాటకం పట్టించటం కోసమని నేను జింకను వదిలిపెట్టిస్తే, నీ మానాన నువు దానధర్మాలు చేస్తావా? నువు వాళ్ళెవళ్ళకో గంజి పోయటంచేతనే ఇలా యిప్పుడు వర్షంకురిసింది. వర్షంకురిస్తే కాటకం పోతుంది, కాటకంపోతే మనకు లాభాలేముంటాయి?' అంటూ తిట్టి, కొట్టి, ఆమెను హింసించాడండి' అని చెప్పారు. ఈమాటలు వినగానే రాజూ మంత్రీ ఆశ్చర్యపోయారు. భటులు చెప్పిన ఆ భర్త ఎవడో వాడిని పిలుచుకురమ్మని ఆజ్ఞా పించారు. వాళ్ళు తీసుకవచ్చారు. చూడగా అతడే పాపయ్యశెట్టి. తన బండారం బయట పడిపోయిందే అనిచెప్పి, విచారణ జరగక ముందే ఉన్నది వున్నట్టు, జింక చరిత్ర అంతా వినికిడిచేసి ప్రభువువారి పాదాల మీద పడ్డాడు శెట్టి. రాజు ఉగ్రుడై, స్వలాభంకోసమని ఇటు వంటి దారుణపుపని తలపెట్టిన శెట్టికి ద్వీపాంతర శిక్ష విధించాడు. నిమిషంలో ఈవార్త నగరమంతా అల్లుకుపోయింది. పాపయ్యశెట్టి చేసిన దురంతానికి ప్రజ లందరూ ఆవేశపడి, వాడిని ఏమిచేసినా పాపంలేదన్నారు. రాజువేసిన శిక్ష చాలనే చాలదన్నారు. ప్రజలందరూ సంతోషిస్తూ ఉంటే, ఒకే ఒక వ్యక్తి విచారపడింది. ఆ వ్యక్తే ఊరిచివర పూరిగుడిసెలోని యిల్లాలు. ఉరకలేసుకుంటూ పోయి ఆమె రాజుకు మ్రొక్కింది. అమెను చూడగానే, రాత్రిపూట తమను సత్కరించింది ఈ యిల్లాలే అని గుర్తించి, రాజు ఎంతో ఆప్యాయంతో ఆమెను ఆదరిం చాడు. యిష్టంవచ్చిన బహుమతి కోరుకో మన్నాడు. అందుకామె పట్టరాని దుఃఖంతో ' ప్రభూ !—మీరు శిక్షించిన ఆయనే నాభర్త నాభర్తను రక్షించుకోవటంకంటె నాకు. కావలిసిందేమీ లేదు. క్షమించండి. దయ వుంచండి' అన్నది. ప్రభువు మనసు కరిగి పోయింది. ఆమెకుగల పతిభ క్తికీ, పరోప కారదీక్షకూ సంతోషించి రాజు ఆమెను భర్తతోసహా యింటికి పంపించివేశాడు. అటుతరవాత,—ప్రమాదకరమైన ఇటు వంటి మంత్రాలు నేర్చిన ఆ కోదండ పాణిని ఉన్నవాడిని ఉన్నట్టుగా పట్టి తెమ్మని ఆజ్ఞాపించాడు రాజు. గబగబ వెళ్లారు భటులు. ఐతే, వాళ్ళు వెళ్ళేసరికే ఆ మళయాళ మంత్రగాడు తన గదిలో గుండెపగిలి చచ్చిపడివున్నాడు !",
            "book_page_end": 38
        },
        {
            "title": "యశోవంతుడు",
            "book_page_start": 39,
            "pdf_page_start": 43,
            "pdf_page_end": 50,
            "author": "పాలంకి వెంకటరామచంద్రమూర్తి - మదరాసు",
            "genre": "జానపద కథ",
            "moral": "కష్టాల తర్వాత సుఖం తప్పక వస్తుంది. జ్ఞానం, దూరదృష్టి కష్ట సమయాల్లో రక్షిస్తాయి. మోసానికి గుణపాఠం తప్పదు.",
            "keywords": [
                "యశోవంతుడు",
                "మంజులాంగుడు",
                "కల",
                "కరువు",
                "ప్రతీకారం",
                "క్షమ"
            ],
            "characters": [
                "ఏకవీరుడు",
                "యశోవంతుడు",
                "మంజులాంగుడు",
                "సవతి అన్నలు",
                "మైనాకద్వీపం రాజు",
                "బానిస వర్తకులు"
            ],
            "locations": [
                "కాణానదేశం",
                "మైనాక ద్వీపం"
            ],
            "content": "పూర్వం కాణానదేశంలో ఏకవీరుడనే రైతు ఉండేవాడు. వానికి ఇద్దరు భార్యలు. మొదటిభార్యకు పదిమంది కొడుకులు. రెండోఆమెకు ఇద్దరు కొడుకులు. ఇద్దరి లోనూ పెద్దవాడు యశోవంతుడు, రెండో వాడు మంజులాంగుడు ఏకవీరుడికి వీళ్ళిద్దరిపైనా మక్కువ ఎక్కువ. యశోవంతుడికి పదహారేళ్ల ప్రాయం. మంజులాంగుడింకా పసివాడు. యశోవంతు డికి సవతి అన్నలంటే గౌరవం. వాళ్లకు మాత్రం యశోవంతుడంటే మత్సరం. యశోవంతుడు ఒకనాడు తనకు వచ్చిన ఒక కలనుగురించి అన్నలతో చెప్పాడు. ఉన్నది ఉన్నట్టు చెప్పగానే, మూర్ఖతవల్ల వాళ్లు అపార్థంచేసుకుని, పగపూనారు. ఇలా వుండగా— ఏకవీరుడి మైదానంలోని పచ్చిక పూర్తి కావచ్చింది. అందుచేత పెద్దకొడుకులు పది మందినీ పిలిచి, \"పశువుల్ని తోలుకొని మీరు మరో మైదానానికి వెళ్ళండి. ఇక్కడ గడ్డి శీదాగా ఐపోవడంతో మేమూ బయలు దేరి వస్తాం” అని చెప్పి పంపేడు. వాళ్లు పదిమందీ వెళ్లి ఒక కొత్తమైదానంలో మకాంచేసి పశువుల్ని మేపుకొంటున్నారు. తండ్రికిమాత్రం వర్తమానం ఏమీ తెలియ చేశారుకారు. వాళ్ల కబురేమీ తెలవకపోవ దంవల్ల ఏకవీరుడు ఒకరోజున యశోవం తుణ్ణి పిలిచి, \"అన్నలెక్కడున్నారో చూసిరా నాయనా ” అని పంపేడు. యశోవంతుడు బయిల్దేరివెళ్లాడు. వాణ్ణి చూడ్డంతోనే అన్నలు చుట్టుముట్టేసి, \"ఏమిరా వచ్చావ్? కొత్తకలలు ఏమైనా కన్నావా? మాకూ ఒక కల వచ్చింది, విను: వంటింట్లోకి కుందేలు వచ్చిందిట. నువ్వు మాడగ్గిరకి వచ్చావుట. నిన్ను మేం కట్టేసి తెల్లవారేలోపుగా ఇలా చంపేశాముట !” అని చెబుతూ, బలవంతాన వాణ్ణి బంధించి, చంపుదామని మోసుకుపోయారు. వాళ్ళకి దారిలో బానిసవర్తకులు ఎదు రయారు. ఆ వర్తకుల్ని చూసేసరికి వాళ్లకి \"వీణ్ణి చంపేస్తే ఏంలాభం? బానిసగా అమ్మేస్తే సొము వస్తుందే!” అని తోచింది. అప్పుడు వాళ్ళు ఆ బానిస వర్తకుల్ని నిలబెట్టి యశోవంతుణ్ణి ఇరవై మొహిరీలకు అమ్మివేశారు. వర్తకులు యశోవంతుడి రెండు చేతులకి తాడుకట్టి, ఈడ్చుకు పోయారు. ఆ వర్తకులు యశోవంతుణ్ణి మైనాక ద్వీపానికి తీసుకుపోయి అక్కడ రాజుకి బానిసగా అమ్మేశారు. ఆ రాజుకికూడా ఒకప్పుడు చిత్రమైన ఒకకల వచ్చింది : 'పచ్చికబయలు. పక్కన నది. ఆ నదిలోంచి వరసగా ఏడు ఆవులు పైకివచ్చి బయలులో విచ్చలవిడిగా మేస్తున్నయి. అవి బాగా బలిసి పష్టిగా ఉన్నాయి. మరికాస్సేపటికి ఆ నదిలొంచే మరో యేడు ఆవులు ఆ మైదానంలో కి వచ్చాయి. ఆ ఆవులు ఏడూ పొదుగులే లేక ఎండిపోయి ఉన్నాయి. ఆ బక్కఆవులు యేడూ చేరి మొదట వచ్చిన పుష్టిగోవులు యేడింటినీ మింగేశాయట!' ఇదీ రాజుకు వచ్చిన కల. రాజు జ్యోతిషుల్ని రప్పించి అడిగాడు. ఎన్ని శాస్త్రాలు తిరగవేసినప్పటికీ, కల అర్ధం పండితులు ఎవరూ చెప్పలేకపోయారు. చివరకు, యశోవంతుడిని అడిగారు. అతడు 'ప్రభూ—మీకువచ్చిన ఈ స్వప్నం చాలా చిత్రమైంది. దీనిద్వారా భగ వంతుడు మన రాజ్యానికి రాగల భవిష్య త్తునుగురించి సూచించాడన్న మాట. మొదటవచ్చిన యేడు పుష్టిగల ఆవులూ రాబోయే ఏడు సంవత్సరాలు. ఈ యేడు సంవత్సరాలలో దేశంలో పుష్కలంగా పంటలుపండేస్తాయి. తర్వాత ఏడు సంవత్స రాలలోనూ గొప్ప కరువు పట్టబోతుంది. ఎలా అంటే: మొదట వచ్చిన పుష్టి ఆవు అనగా సుఖం. ఆ సుఖాన్నంతటినీ తరువాత వచ్చిన కష్టం కబళించేస్తుంది. కనుక మనం జాగ్రత్తపడాలి' అన్నాడు. కలవరపాటుతో, చక్రవర్తి 'యశోవంతా, నేను పడవలసిన జాగ్రత్త యేమిటో అదీ నువ్వే చెప్పు' ఆన్నాడు. అప్పుడు యశోవంతుడు బాగా ఆలోచించి, రాజ్యంలో పండే తిఁడిగింజలను వీలైనంత వరకు ప్రభుత్వం నిలవచెయ్యాలనీ, ప్రజ పొదుపుగా వాడాలనీ చెప్పి, ఇందుకు అవ సరమైన కొన్ని చక్కటి సూత్రాలుకూడా సూచించాడు. యశోవంతుని మెచ్చుకుని రాజు తన ప్రధానిగా నియమించి, కరువుకాటకాల నుండి ప్రజలను తప్పించే భారం అతని మీదనే పెట్టాడు. అక్షరాలా యశోవంతుడు చెప్పినట్టే జరిగింది! మొదట అపరిమితంగా పంట పండేసింది. ప్రజలు తిన్నంత తిని పారేసి నంత పారెయ్యబోయారు. కాని యశోవం తుడు ఒక్కగింజకూడా వృధాకానియ్యక, ప్రజల తిండికి ఎంతకావాలో అంతమా త్రమే ఇచ్చి, మిగతా అంతా రాజుగారి గాదెలలో నింపి నిలవవేశాడు. ఏడుసంవత్సరాలూ సుభిక్షంగా ఇట్టే గడిచిపోయాయి. ఆవెనుక, కరువు దాప రించింది. ఆకలితో ప్రజలు హాహాకారాలు మొదలెట్టేరు. యశోవంతుడు అందరకూ ధైర్యంచెప్పి, అనేకవిధాల సాయం చేస్తూ వచ్చాడు. ఈ కరువు చుట్టుపక్కల వుండే అన్ని దేశాలకీ వచ్చిపడింది. ఐతే, వాళ్ళెవరూ ముందుజాగ్రత్త ఎంత మాత్రమూ పడలేదు. మైనాకద్వీపంలో ధాన్యం నిలవవున్నాయని తెలవటంతో అంతా అక్కడికి పోయి యశోవంతుణ్ణి ప్రాధేయపడ్డారు. ఆండరకూ లేదనకుండా ఇవ్వగలిగాడు యశోవంతుడు. యశోవంతుడి జన్మభూమి ఐన కాణాన దేశంనుంచికూడా ధాన్యంకోసం ప్రజలు సంచీలు పుచ్చుకువచ్చారు. ఆ వచ్చిన వాళ్ళల్లో అతని సవతి అన్నలు కూడా ఉండటం తటస్థించింది. ఏకవీరుడే వాళ్ళని పంపేడు. అతడు మంజులాంగుణ్ణిమాత్రం పంపలేదు. ఏమంటే, యశోవంతుడు చని పోయా డనుకున్నప్పట్నుంచీ, ఏకవీరుడు కడసారివాడైన మంజులాంగుణ్ణి నిముషం కూడా వదలిపెట్టి ఉండేవాడు కాడు. సవతి అన్నలు యశోవంతుణ్ణి ఆనవాలు పట్టలేకపోయారు. అతడీపాటికి ఎక్కడో చచ్చిపోయేవుంటాడని వాళ్ళతలంపు. యశో వంతుడు మాత్రం అన్నల్ని ఇట్టె ఆనవాలు కట్టేశాడు. వాళ్ళు పదిమందీ కలిసి, \" ప్రభూ ! గింజలు లేక మాడిపోతున్నాం! సొమ్ముతెచ్చాం. మా ప్రాణాలు నిలబె ట్టండి!\" అంటూ, అతనికి సాష్టాంగపడ్డారు. విధివిధానానికి ఆశ్చర్యపోతూ యశోవం తుడు క్షణంసేపు వాళ్లకేసి చూస్తో అలాగే ఉండిపోయాడు. వాళ్ళు పరాయిదేశస్థులు కావటంచేత వారిని అనుమానిస్తున్నట్టుగా నటించాడు. యశోవంతుడు. ఆందుకు వారు \"మహాప్రభూ! వి ఒట్టుపెట్టుకోమంటే ఆ ఒట్టు పెట్టుకుం టాము. మేము చారులంకాదు. కాణాన దేశపు రాజైన ఏక వీరుని కుమారులం. ఆసలు మేము పన్నెండుగురం. మాతమ్ములిద్దరిలో ఒకడు పోయాడు. రెండోవాడు మంజు లాంగుడనేవాడు మా నాయనవద్దనే ఉన్నాడు. నమ్మండి ప్రభూ!” అని శత విధాల గోలపెట్టేరు. యశోవంతుడు కోపంనటిస్తో \"నమ్మను! ఆ మంజులాంగుడెవడో తీసుకొచ్చి నాకు కనపరిస్తేనే నమ్ముతాను! అంతవరకూ మీలో ఒకడు మారాజ్యంలో ఖైదీగా ఉం డాలి! మీలో తక్కిన తొమ్మండుగురికీ ధాన్యం ఇప్పిస్తాను. తీసుకపొండి” అన్నాడు. చేసేదిలేక అన్నలు తమలో ఒకణ్ణి తాక ట్టుగా వదిలిపెట్టిపోవటానికి వప్పుకున్నారు. రాజభటులు వాళ్ళ సంచీల నిండా ధాన్యం నింపేరు. మూతులు బిగించే ముందు వారు 'చెల్లించిన సొమ్ముకూడా వాళ్ళ సంచీలలోనే పెట్టేసి కట్టేశారు. ఇది యశోవంతుడి ఆజ్ఞ. అన్నలకీసంగతి తెల వనే తెలవదు. ఆ తొమ్మండుగురూ బస్తాలను గాడిదల పైన ఎక్కించుకునిపోయి దారిలో వాటికి దాణా పెడదామని సంచులు విప్పే సరికి వాటిల్లో సొమ్ము కనపడింది! ఇది చూడగానే వాళ్ళు కంగారుపడ్డారు. ఇలా తాము చెల్లించిన సొమ్ము మళ్ళీ తమ సంచీలలోనే ఉండిపోవటం పొరపాటేమో! మొదటనే రాజు తమను అనుమానించా డాయె. అందుకు తోడు ఇలా జరగటం వాళ్ళని మరింత కలవరపరిచింది. 'సరే కానీ, మళ్ళీ ఎలాగూ రావాలికదా, అప్పటికి పరిస్థితి ఎలామారుతుందో చూచుకొందాం' అనుకొని, సాగిపోయారు. ఇంటికి చేరుకోగానే జరిగినదంతా వారు తండ్రితో పూసగుచ్చినట్టు చెప్పేరు. వాళ్ళ మాటలు వినగానే ఏకవీరుడికి దుఃఖం పొంగిపొరలి వచ్చింది. కోపమూ వచ్చింది. 'పదిమందీ కలిసి ఆనాడు యశోవంతుణ్ణి క్రూరమృగాలవాత పడేశారూ! ఇప్పుడు కడసారివాణ్ణి కూడా తీసుకుపోతారూ ? ముందుగా నన్నుచంపి, మరీ వాణ్ణితీసుకు పొండి!” అన్నాడు ఎంతో ఆవేశంతో. ఆనాడు యశోవంతుడికి తాముచేసిన అపచారానికి వడ్డీతోసహా శాస్తి జరుగుతో దని వాళ్ళు లోలోపలే కుమిలిపోయారు. \" నాయనా, జరిగిందేదో జరిగింది. నీవు ఆ విషయాలన్నీ మరిచిపోవాలి. లేకుంటే దిగడి పోయిన తమ్ముణ్ణి విడిపించుకురావద్దా, ముందుముందు మనకు ధాన్యం కావద్దా? ఇందుకుగాను మంజులాంగుణ్ణి ఒకమారు ఆదేశం తీసుకువెళ్లక తప్పదు. జాగ్రత్తగా తీసుకెళ్ళి జాగ్రత్తగా తీసుకు వచ్చేస్తాం' అంటూ నమ్మబలికారు. 'సరే' నన్నాడు ఏకవీరుడు. మంజులాంగుణ్ణి ' వెంటబెట్టుకుని సవతి అన్నలు తొమ్మండుగురూ మైనాకద్వీపం చేరుకున్నారు. అక్కడ తాకట్టుగా నిలిచిపోయి వున్న తమ సోదరుడికి ఆ రాజ్యంలో అడుగులకు మడుగులొత్తుతున్నారని తెలుసుకొని అమిత ఆశ్చర్యపోయారు. వారు వచ్చారని తెలియటంతోనే యశో వంతుడు వారిని లోపలికి రమ్మన్నాడు. ఆ రోజున పంచభక్ష్యపరమాన్నాలతో వాళ్లం దరకూ విందు ఏర్పాటుచేయించాడు. వరస గా పన్నెండుపీటలు వేయిం చాడు. యశోవంతుడు మొదటి పీటమీద పెద్దన్ననీ, తరవాత రెండోవాణ్ణి, అలాగే పదిమందినీ వరుసగా కూచోమన్నాడు. ఇలా చేసేసరికల్లా ఆ అన్నదమ్ములు \"మనలో ఎవరు పెద్దో ఎవరు చిన్నో ఈయ నకి ఎలా తెలిసిందీ?” అని ఎంతో ఆశ్చర్యపోతూంటే, యశోవంతుడు పద కొండోపీటపైన తను కూర్చుని, తనపక్క పన్నెండోపీటమీద మంజులాంగుణ్ణి కూచో బెట్టుకున్నాడు. ముఖ్యంగా తన తమ్ముని భోజనం విషయంలో శ్రద్ధ కనపరుస్తూ, తన తిండి మాటే మరిచిపోయాడు యశోవంతుడు. అన్నలంతా ఆశ్చర్యంతో ఆనందంతో ఉక్కిరిబిక్కిరైపోయారు. \"ప్రభూ, తెల్లవారుఝామునే మేం మా దేశం వెళ్లిపోతాం. మా తండ్రి ఈ పసివాణ్ణి విడిచి ఉండలేడు!\" అన్నారు అన్నలు. తండ్రి అనేమాట చెవినిపడటంతోనే యశో వంతుడికి కళ్ళమ్మట నీళ్లుతిరిగాయి. \"ఆయనకూడా వీళ్లతో వస్తే ఎంత బాగుండి పోను” అనిపించిం దాతడికి. అప్పుడు ఆలోచించి, \"సరే వెళ్ళండి” అన్నాడు. అన్నలు ధన్యవాదాలు చెప్పు కొన్నారు. యశోవంతుడు రాజభటుల్ని రహస్యంగా పిలిచి, \"వీళ్లు తెచ్చుకున్న పదకొండు సంచుల్లోనూ మళ్ళీ ధాన్యం నింపండి. ఇదివరకుమల్లేనే వీళ్ల సొమ్ముల్ని మళ్ళీ సంచీ మూతుల్లో పెట్టి కట్టెయ్యండి. మరో పనిచెయ్యాలి. మంజులాంగుడు పాయసం తాగిన ఆ బంగారు పాత్రనుకూడా వాడి సంచీలో వేసి కట్టెయ్యండి” అని ఆజ్ఞా పించాడు. ఆ ప్రకారమే చేశారు భటులు. అన్నాదమ్ములు నగరం దాటారో లేదో, గుఱ్ఱాలమీద రాజభటులు చక్కావచ్చి, \"ఆగండి!\" అని గద్దించారు. అన్నలు నిర్ఘాంతపోయి, \"మమ్మల్ని ఆగమంటా రేమిటి ? మాకు మీ మంత్రిగారు నిన్నరాత్రి విందుచేసి మర్యాదచేసినసంగతి తెలి యదా !” అని ఎదురుప్రశ్న వేశారు. అప్పుడు అక్కడవున్న రాజభటులు వేగిరపడుతూ సంచీలన్నీ ఒకొకటే విప్పి, సోదాచూచి, మంజులాంగుడి బస్తాలోంచి బంగారుపాత్ర తీసి చూపారు. అన్నలూ మంజులాంగుడూకూడా నిశ్చేష్టులై నిల బడ్డారు ఏమైతే నేల, మంజులాంగుడికి బేడీలు తగిలించి లాక్కుపోయారు. పదిసంవత్సరాల క్రిందట యశోవంతుణ్ణి బానిసవర్తకులు ఇలాగే లాక్కుపోయారు. ఇప్పుడు మంజులాంగుణ్ఱ లాక్కుపోవటం చూస్తే ఆనాటి యశోవంతుడు జ్ఞాపకానికి వచ్చాడు వాళ్లకి. అయితే, ఇప్పటిపరిస్థితులే వేరు. నాటికిమల్లే ఇప్పుడు వాళ్లు మంజు లాంగుణ్ణి వదిలిపోవటానికి ఎంతమాత్రం వీలులేదు. అందుచేత పదిమందీ వాడివెన కాలే పరుగులెత్తేరు. వెళ్లి, యశోవంతుడి పాదాలపై పడి, \"ప్రభూ, బంగారుపాత్ర మావాడి సంచీలోకి ఎలా వచ్చిందో మాకు తెలీదు. వీడు కక్కూర్తిపడేవాడుకాడు. తరువాత తమ దయ” అంటూ ప్రార్థించారు. అప్పుడు యశోవంతుడు, \"మీరు వెళ్ళి పోవచ్చు. దొంగ సొత్తుతో దొరికాడు కనుక వీళ్లే శిక్షిస్తాను! తక్కినవాళ్లతో నాకు పనిలేదు” అన్నాడు. వాళ్లు గొల్లుమంటూ, \" ప్రభూ, మేం పదిమందీ నీ పాదసేవకు లమై ఇకడే వుండిపోతాం. మంజులాంగుణ్ణి తీసుకువెళ్లకుండా వృద్ధుడైన మా తండ్రికి మా మొహాలు కనపరచలేము! తండ్రిపట్ల మేం ఇప్పటికే చాలా అపచారం చేశాం. మంజు లాంగుడి.పైన ఆయన పంచ ప్రాణాలూ పెట్టుకుని బతుక్కొస్తున్నాడు. ఇప్పుడు వాడు మాతో రాలేదని తెలుస్తేచాలు, ఆయన గుండెపగిలిపోతుంది! ప్రభూ, మేం దోమలం! మహా పాపులం. నీయిష్టం వచ్చినట్లు మమ్మల్ని శిక్షించు! మంజు లాంగుడు నిరపరాధి. వాణ్ణి మాత్రం వదిలి పెట్టు!\" అని కాళ్ళావేళ్ళాపడి బతిమ లాడుతూ, తాముచేసిన తప్పిదాలన్నీ దాచకుండా వెల్లడించారు. యశోవంతుడి హృదయం కరిగి, కళ్ళ మ్మట జలజలమని బాష్పాలు రాలినై. భటులందరనూ పొమ్మని సౌజ్ఞవేశాడు. వాళ్లు విస్తుపోయారు. మంజులాంగుడు మటుకు అన్నను పోల్చేసి, పోయి గట్టిగా చుట్టబెట్టుకున్నాడు. అప్పటికీ గుర్తించలేక పోయారు తక్కిన అన్నదమ్ములు. యశో వంతుడు తన మంత్రి వేషం విప్పి వేసి మామూలుగా కనిపించేసరికి, అప్పుడు కనిపెట్టగలిగారు వాళ్ళు. సిగ్గుతో బిక్క చచ్చివున్న అన్నలను యశోవంతుడు ఓదార్చి, గతం మరిచిపొమ్మన్నాడు. నిజానిజాలు వెల్లడి అయినై. ఏకవీరు డూ, తక్కిన అందరూ ఇక్కడికే వచ్చేసి సుఖంగా వుంటున్నారు. చిన్ననాడు యశో వంతుడికి వచ్చిన కల ఈవిధంగా ఫలించ టంతో అందరూ విస్మయం పొందారు.",
            "book_page_end": 46
        },
        {
            "title": "మర్యాద నిలిచింది",
            "book_page_start": 47,
            "pdf_page_start": 51,
            "pdf_page_end": 52,
            "author": "పి. కైలాసం - వెల్లటూరు",
            "genre": "హాస్యం",
            "moral": "అవసరం మనిషిని మార్చుతుంది. దొంగల భయం అప్పు తీర్చడానికి సహాయపడింది.",
            "keywords": [
                "అప్పు",
                "సావుకారు",
                "భూపతి",
                "దొంగలు",
                "మర్యాద"
            ],
            "characters": [
                "అశ్వద్ధనారాయణ (సావుకారు)",
                "భూపతి (కాపు)",
                "దొంగలు"
            ],
            "locations": [
                "అనంతపురం",
                "బస్సు"
            ],
            "content": "అనంతపురంలో అశ్వద్దనారాయణ అనే సావుకారూ, భూపతీ అనే కాపూఉండేవారు. భూపతి ఒకనాడు సావుకారును పాతిక రూపాయలు చేబదులు కోరుతూ, నాలుగు రోజుల్లో బాకీ తీర్చేస్తానన్నాడు. సావుకారు సరేనని ఇచ్చాడు. భూపతి చెప్పిన గడువు నాలుగు రోజులు కాదు నాలుగేళ్లూ గడిచినై, బాకీ తీర్చలేదు. 'ఇదిగో ఇస్తాను, అదిగో ఇస్తాను' అంటూ జరుపుకొచ్చాడు. సావుకారు ఆశ వదులుకొని, వాడెప్పు డైనా కనపడినా అడగటమే మానివేశాడు. మరి కొంత కాలానికి ఒకనాడు సావుకారు ఊళ్ళో ఎక్కడికో వెడుతోంటే టపా బంట్రోతు ఎదురై టెలిగ్రాం అందించాడు. 'తక్షణం బయల్దేరి రావలసింది' అని అతగాడి బావమరిది వాళ్ళ ఊరునుంచి ఇచ్చిన తంతి అది. సరిగ్గా అదేసమయాన అనంతపురంనుంచి ఆ గ్రామానికి వెళ్ళే బస్సుకూడా వచ్చి నిలిచింది. అది తప్పితే మళ్ళీ బస్సులేదు. జేబులో చూసుకుంటే ఒక్కరూపాయా, కొంత చిల్లరా వుంది. 'బస్సుచార్జీమట్టుకి చాలు. వెళ్ళేది అత్త వారిల్లు గనక యిబ్బంది వుండదు' అనుకొని అతడు ధైర్యంచేసి ఎక్కేశాడు. చిత్రం !— ఆ బస్సులోనే భూపతికూడా వున్నాడు. 'ఎక్కడికంటే ఎక్కడికి ?' అని ప్రశ్నించుకున్నారు వాళ్ళిద్దరూ. భూపతి యథాప్రకారం, 'మీసొమ్ముకి భయంలేదు సుమండీ, ఇచ్చేస్తాను' అన్నాడు. అందుకు సావుకారు ' ఎప్పుడోకాదు. ఏముంటే అదే ఇప్పుడియ్యి. నేను తలవనితలంపుగా బస్సు యెక్తి వెళుతున్నాను. చిల్లర కొద్దిగా వుంది' అన్నాడు. ' ఒక్క కానీ కూడా లేదు !' అని ఒట్టువేసుకున్నాడు భూపతి. బస్సు మాంచి జోరుగా పోతోంది. దారిలో డ్రైవరు చటుక్కుని బస్సు ఆపేడు. ఆపటంతో అటునుంచి ఐదుగురూ ఇటునుంచీ ఐదుగురూ చెట్లచాటునుంచి పరుగెత్తివచ్చి, బస్సులో చొరబడ్డారు. 'ఎక్కడి వాళ్ళక్కడే వుండండి! కదిల్తే పిస్తోళ్లు పేల్చేస్తాం! డబ్బూదస్కం అంతా బైబికి తియ్యండి!' అని గద్దించారు. అందరూ తమతమ సొమ్ముల్ని పైకి తీశారు. అందరిలోకీ నిర్విచారంగా ఉన్న వాడు ఒక్క అశ్వద్ధనారాయణే. బస్సు ఛార్జీ రూపాయి పోను జేబులో ఒక్క పదిఅణాలే మిగిలింది. ఆ చిల్లర పైకి తీసి సిద్ధంగా ఉంచుకొని, పక్షనున్న భూపతితో, \"నువ్వు నాకన్నా అదృష్టవంతుడివోయ్. నీవద్ద ఒక్ష దమ్మిడీకూడా లేదాయే!' అంటూ యాధా లాభంగా వాడి ముఖంకేసి చూశాడు. భూపతి మాట్లాడలేదు. దొంగలు దోచు కుంటూ వస్తున్నారు. మరోనిమిషానికి తనవంతు కూడా వస్తుందే! ఒకటీ రెండూ కాదు, దగ్గర పాతికరూపాయ లున్నాయే! అని భయపడ్డాడు. ఏం తోచిందోగాని, చటుక్కుని బొడ్డుకొంగులో వున్న ఐదు రూపాయల నోట్లు ఐదూ తీసి, సావుకారు చేతిలో పెట్టి \"లెక్క చూసుకోండి. మీకివ్వ వలసిన బాకీ పాతికా ఇచ్చేశాను! ఋణం తీరిపోయింది!\" అన్నాడు. నిర్ఘాంత పోయాడు సావుకారు. తన పది ఆణాలతో పాటు ఆ పాతిక రూపాయలూకూడా చేర్చి, దొంగలు తనదగ్గిరకు రావటంతోనే ఇచ్చేశాడు అశ్వర్థనారాయణ! అందర్నీ దోచుకోడం అయింది. ఒక్క భూపతే మిగిలేడు. \" నాదగ్గిర కానీకూడా లే!\" దన్నాడు ధైర్యంగా. దొంగలు నమ్మ లేదు. \" ఏమీ లేకుండా ఎలా ప్రయాణం చేస్తున్నావు?\" అని నిలదీసి అడిగి, నాలుగు ఉతికారు. ఇదంతా కళ్ళారా చూస్తోన్న సావుకారు, \"అదునుకు అప్పు తీర్చి నామానం కాపాడేడు భూపతి!” అనుకుని సంతోషించాడు.",
            "book_page_end": 48
        },
        {
            "title": "అట్టమీది బొమ్మ",
            "book_page_start": 54,
            "pdf_page_start": 54,
            "pdf_page_end": 55,
            "author": "చందమామ బృందం",
            "genre": "పౌరాణిక/చారిత్రక కథ",
            "moral": "నరకాసుర వధ ద్వారా చెడుపై మంచి విజయం. కృత్రిమమైన ఆనందం కంటే సహజమైన జీవనం ముఖ్యం.",
            "keywords": [
                "నరకాసురుడు",
                "శ్రీకృష్ణుడు",
                "సత్యభామ",
                "నరకచతుర్దశి",
                "యాంత్రిక పక్షి"
            ],
            "characters": [
                "శ్రీకృష్ణుడు",
                "సత్యభామ",
                "నరకాసురుడు",
                "ఫాదుషా",
                "యాంత్రిక పక్షి"
            ],
            "locations": [
                "ద్వాపరయుగం",
                "పర్షియా"
            ],
            "content": "ద్వాపరయుగంలో నరకాసురుడనే రాక్ష సుడు తన తల్లిచేతప్ప మరణంలేకుండా వరం పొందాడు. ఈ వరగర్వంచేత కన్ను మిన్ను గానక సమస్త లోకాలనూ బాధ పెట్టసాగాడు. వాని బాధకు ఓర్వలేక జనులు శ్రీ కృష్ణభగవానునివద్దకు పోయి మొరపెట్టుకున్నారు. ఆర్తజనరక్షకుడైన కృష్ణుడు ప్రజలకు అభయమిచ్చి, నరకాసురుడితో యుద్ధా నికి తలపడ్డాడు. ఆరోజున కృష్ణుని భార్య సత్యభామకూడా భర్తతో బయల్దేరింది. శ్రీకృష్ణ నరకాసురుల మధ్య తీవ్ర యుద్ధం జరిగింది. ఆ యుద్ధంలో కృష్ణుడు వేసిన బాణాలన్నీ వ్యర్థమయినై. నరకా సురుడి బాణాలుమట్టుకు కృష్ణుణ్ణి తాకుతూ వచ్చినై. అప్పుడు కృష్ణుడు తన శక్తిఅంతటితో ఒక గొప్ప బాణం వేశాడు. నరకుడు ప్రతిగా ఒకబాణం ప్రయోగించేసరికి కృష్ణుడు మూర్ఛితుడయ్యాడు. ప్రాణాలు తీసేటటువంటి మరొక బాణం ఆవెంటనే ప్రయోగించాడు నరకుడు. ఇదంతా కనిపెడుతూవున్న సత్యభామ అతి శక్తివంతమైన ఒక గొప్పబాలుం ప్రయోగించేసరికి, అది నరకుడి బాణాల్ని తునాతునకలుచేసివేస్తూ, సరాసరి వాని గుండెలో దూసుకుపోయింది \"హా, తల్లీ !” — అని కేక వేస్తూ, వాడు ఆమట్టునే నేలకు ఒరిగాడు. కృష్ణుడు తేరుకున్నాడు. అప్పుడు అతనికి నరకుని పూర్వజన్మవృత్తాంతం స్ఫురణకు వచ్చింది : పూర్వం హిరణ్య కశిపుడు భూదేవిని ఎత్తుకుపోయి సము ద్రంలో దాగొన్నాడు. విష్ణువు వరహావ తారమెత్తి, హిరణ్యకశిపుని చంపి, భూ దేవిని ఉద్దరించాడు. భూదేవి కొడుకే ఈ నరకాసురుడు. భూదేవే సత్యభామ. ఇప్పుడు - భర్తను రక్షించుకోవడం కోసం కొడుకుపైన బాణం వేయవలసి వచ్చింది. ఇందుకు విచారించక నర కుడు: \" అమ్మా ! -నాకు అవసాన కాలం ప్రాప్తించింది. ఇక గడియో క్షణమో. నా పేరు శాశ్వతంగా లోకంలో ఉండిపోవ టానికిగాను ఈరోజు ఒక పర్వముగా ఎంచి జనులందరూ సుఖంగా కాలం గడ పాలని నా ప్రార్థన\" అన్నాడు- దీనినిబట్టే దీపావళి ముందురోజు ' నరకచతుర్దశి' గా ఈనాటికిన్నీ నిలిచిపోయింది. ఫాదుషామాత్రమే కాదు, జనమంతా వచ్చి విరగబడి, యాంత్రిక పక్షి చే సే గానం విని ఆనందిస్తూ వచ్చారు. ఒకనాటి రాత్రి-ఫాదుషావారి శయ్యా గారంలో అమర్పబడిన ఆ యాంత్రిక పక్షి - అంతఃపుర గాయకి -పాడుతూ పాడుతూవుండగా హ్ర్ర్ర్ర్ర్ర్ర్ మని చిత్రమైన ధ్వని అయింది! లిప్తపాటు నిశ్శబ్దంగావుండి, గానం నిలిచిపోయింది. ఇలా జరగటంతో, ఫాదుషావారికి ఆశాభంగం కలిగింది. ఆస్థానంలో వుండే నిపుణులంతా చేరి యాంత్రిక పక్షి మర లన్నీ సవరించి ఎలాఐతేం, మరమ్మతు చేశారు. ఐతే – ఇదంతా పరిశీలించిన మరమ్మతుదారు ఏమన్నాడంటే ' ప్రభూ ! ఈ యాంత్రికపక్షిని మోతాదుగా, ఏటా ఒక్కసారి మాత్రం వాడుకుంటే తప్ప లేకుంటే యేంజరగబోతుందో చెప్పలేము! అని విన్నవించాడు. ' ఈ మాట నిజానికి, పర్షియాదేశానికే మచ్చ తెచ్చిపెట్టినట్టుగా వుంది. ఇంత కంటె అవమానం వేరేమి కావాలె!' అంటూ, ఆస్థానగాయకుడు చాలా కష్ట మైన మాటలతో ఉపన్యసిస్తూ, ' యీ యాంత్రికపక్షి ఎప్పటిలాగానే పాడుతూ వున్న ' దని ఘంటాపథంగా బహిరంగ సభలో చెప్పాడు. ఐదేళ్ళు గడిచినై. ఫాదుషా బెంగతో మంచంపట్టాడు. పరిస్థితి చూడగా నయ మయేటట్టు లేదు. అందుచేత, ఆయన స్థానే కొత్త ఫాదుషా రాజ్యానికి వచ్చాడు. దర్బారులో ప్రముఖులంతా కొత్త ఫాదు షాను అభినందించబోయారు. పాత పాదుషా తెరపు మరపులలో ఉన్నాడే కాని, మరణించలేదు. ఆస్థానంలోని పరివారమంతా కొత్త ఫాదుషావారిని సన్మానించటంలో హడా వుడి పడుతున్నారు! ఈ హడా విడి, సందడి, జేజేలు అన్నీ పాతఫాదుషా చెవు లకు స్పష్టంగా వినిపించినై. వినిపించి, ఆయనకు ముచ్చెమటలూ పోసినై ఊపిరి అందలేదు. చివరకు 'భరించలేను... ' అన్నాడు, భారంగా. అప్పుడు ఆయన, ఎదట వున్న యాంత్రికపక్షితో' ఓ చిన్నా రి పక్షి 1--నీకు ఏలోపంలేకుండా సమస్త సదుపాయాలూ చేశానే ఇప్పుడు పాడమని ఆజ్ఞాపిస్తు న్నాను పాడు,' అన్నాడు. మాటా లేదు, మంతీ లేదు; మర తిప్పేవాళ్ళెవళ్ళూ లేకపోవటంవల్ల ఆ పక్షి మూగిదానిలాగా నిలబడి అలానే వుండిపోయింది.",
            "book_page_end": 55
        }
    ],
    "statistics": {
        "total_stories": 10,
        "author_counts": {
            "చక్రపాణి": 1,
            "బైరాగి": 1,
            "ఆర్. పట్టూ - హైదరాబాద్": 1,
            "చందమామ బృందం": 2,
            "సి. కుమారస్వామి - ఛత్రపురం": 1,
            "కుమారి రాజామణి - విజయవాడ": 1,
            "జె. రాధ - బిట్రగుంట": 1,
            "పాలంకి వెంకటరామచంద్రమూర్తి - మదరాసు": 1,
            "పి. కైలాసం - వెల్లటూరు": 1
        },
        "genre_counts": {
            "సంపాదకీయం": 1,
            "నీతి కథ": 2,
            "వ్యాపార కథ": 1,
            "ధారావాహిక": 1,
            "హాస్యం": 2,
            "అద్భుత కథ": 1,
            "జానపద కథ": 1,
            "పౌరాణిక/చారిత్రక కథ": 1
        }
    }
}