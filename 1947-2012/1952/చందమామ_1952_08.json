{
    "book_id": "చందమామ_1952_08",
    "stories": [
        {
            "title": "ఫోటోవ్యాఖ్యలపోటీ (ఆహ్వానము)",
            "book_page_start": 11,
            "pdf_page_start": 11,
            "pdf_page_end": 11,
            "author": "చక్రపాణి",
            "genre": "పత్రికా సంపాదకీయము",
            "moral": "కొత్తదనాన్ని, సృజనాత్మకతను ప్రోత్సహించాలి.",
            "keywords": [
                "ఫోటో వ్యాఖ్యల పోటీ",
                "సంపాదకీయం",
                "బహుమతి",
                "నూతనత్వం"
            ],
            "characters": [
                "చందమామ బృందం",
                "పాఠకులు"
            ],
            "locations": [],
            "content": "గతనెల ప్రారంభించిన 'ఫోటోవ్యాఖ్యలపోటీ ’ని అందిపుచ్చుకొని పాఠకులు ఎంతటి ఉత్సాహంతో పాల్గొన్నారో చెప్పటానికి, వేయికిమించి మాకువచ్చిన ఉత్తరాలే ప్రబల నిదర్శనం. ఇది చాలా సంతోషమైన విషయం. ఐతే - అన్ని జాబులలోనూ ఎక్కువగా వచ్చినవి పాతధోరణిలో నడిచిన జవాబులే. అనగా : 'కయ్యము - నెయ్యము', 'విరసము - సరసము ’ మొదలైన జంటమాటలు. ఈ జవాబులు నియమా లకు వప్పుతూనేవున్నాయి. కాదనలేము. కాని, లోపమొక్కటే —కొత్తదనం లేకపోవటం. ఈ నెల బహుమతిపొందిన వ్యాఖ్య ' బాలల గోడు - చిలుకల జోడు' అనేది. ఇందులో చిన్ని పదాలు, చక్కటి శయ్య, ముచ్చటైన గమకం, కవితఅల్లినట్టు విన సొంపుగా ఉన్నదికద! ఈ వ్యాఖ్యకు బహుమానం ఇవ్వటంలో పాఠకులందరూ మాతో ఏకీభవిస్తారని నమ్ముతున్నాము. ఇది ఊతగా పాఠకులు తరువాతి పోటీకి మనోజ్ఞమైన వ్యాఖ్యను కూర్చి పంపాలి.",
            "book_page_end": 11
        },
        {
            "title": "స్నేహధర్మం",
            "book_page_start": 12,
            "pdf_page_start": 12,
            "pdf_page_end": 13,
            "author": "\"బైరాగి\"",
            "genre": "పద్య కథ",
            "moral": "ఇతరులు నీ పట్ల ఎలా వ్యవహరించాలని కోరుకుంటావో, నువ్వు కూడా వారి పట్ల అలాగే వ్యవహరించాలి. (దయాగుణం, స్నేహధర్మం)",
            "keywords": [
                "స్నేహం",
                "దారిద్య్రం",
                "నారింజ",
                "భాగస్వామ్యం",
                "దయ"
            ],
            "characters": [
                "ఇద్దరు కుర్రాళ్ళు"
            ],
            "locations": [
                "ఒక ఊరు",
                "రోడ్డు ప్రక్కన"
            ],
            "content": "అనగనగా మరి, ఒక ఊళ్ళో\nఉన్నా రిద్దరు కుర్రాళ్ళూ.\nదిక్కులేని వారిద్దరునూ\nముక్కుపచ్చ లారనివాళ్ళూ.\nకొంపా గోడూ లేదేమీ.\nపూట కూటికే గతిలేదు.\nచిరిగిన, మరకల ఉడుపులకూ\nమసిగుడ్డయినా సరిరాదు.\nఏది దొరికితే అది తింటూ\nఆకలి తీర్చుకొనేవాళ్ళు.\nరోడ్డుప్రక్క నే పైపుంటే\nదప్పిక ఆర్చుకునేవాళ్ళు.\nవాన విసురుగా ముసురొస్తే\nఏ పంచో వెదికేవాళ్ళు.\nవేసవికాలపు రాత్రిళ్ళూ\nఆరుబైట గడిపేవాళ్ళు.\nవారిని చూచినవారంతా\nఅన్నదమ్ము లనుకొన్నారు.\nకానీ వాస్తవంగా వారూ\nచుట్టా లెట్లాగూ కారు.\nచుట్టరికంగా దారిద్య్రం\nవారిని దగ్గరచేసింది.\nస్నేహం ఉచ్చులుగా పన్నీ\nకాళ్ళకు బందాలేసింది,\nచలికాలం ఒకరోజుదయం\nవా రాకలిగా లేచారు.\nఎక్కడ ఏమి దొరుకుతుందా\nఅని చుట్టూ కలజూచారు.\nరోడ్డువెంబడే పోతుంటే\nనారిం జోక్కటి దొరికింది.\nపెద్దవాడు పరుగెత్తాడు\nకాయకేసి చెయ్యురికింది.\nదానిని తీసుక ఆత్రంగా\nతోలు ఒలిచి తినబోయాడు.\nకాని అంతలో ఇంకొకడూ\nఉన్నాడని గుర్తించాడు.\nచిన్నవాడనీ దయదలచి\nకాయ అతనికే ఇచ్చాడు.\n' అయ్యో! తొందరపడ్డానే ’\nఅని మనసున కడు నొచ్చాడు.\nచిన్నవాడు సగపాలు గొనీ\nసగ మాతనికే ఇచ్చాడు.\nఇద్దరి ఆకలి తీరేట్టు\nన్యాయంగా సరిపుచ్చాడు.\nఇతరులు నీయెడ ఏవిధిగా\nవర్తించాలనుకొంటావో !\nనీవు వారియెడ అట్లాగే\nవర్తించాలని అనుకోవో !",
            "book_page_end": 13
        },
        {
            "title": "డిశంబరు పువ్వులు",
            "book_page_start": 13,
            "pdf_page_start": 15,
            "pdf_page_end": 18,
            "author": "వజ్ఝల రమేశు - కిడ్డర్పూర్ (కలకత్తా)",
            "genre": "జానపద కథ",
            "moral": "ఓరిమి, దయ, వినయం కష్టాలను దూరం చేస్తాయి. దురుసుతనం, అహంకారం తగిన శిక్షను అనుభవింపజేస్తాయి.",
            "keywords": [
                "సవతి తల్లి",
                "డిశంబరు",
                "జూన్ రాజు",
                "పన్నెండు మాసాలు",
                "పువ్వులు"
            ],
            "characters": [
                "సోనియా",
                "నటాషా",
                "నటాషా తల్లి",
                "డిశంబరు మహారాజు",
                "జూన్ రాజు",
                "పన్నెండు మాసాల రాజులు"
            ],
            "locations": [
                "రష్యా దేశంలోని ఒక పల్లెటూరు",
                "మంచు కొండలు",
                "అడవులు"
            ],
            "content": "పూర్వకాలమందు రష్యాదేశపు ఒక పల్లె టూరిలో ఒక శ్రీమంతుడు ఉండేవాడు. అతనికి 'సోనియా' అనే కూతురు. సోనియా తల్లి పోవటంచేత, తండ్రి మళ్ళీ పెళ్ళిచేసుకొన్నాడు. రెండవ భార్యకు 'నటాషా' అనే ఒక కూతురు.\nనటాషా పెరిగి పెద్ద అవుతున్నకొద్దీ ఆమె తల్లికి సవతికూతురుపైన ఆసూయ ఎక్కువ కాజొచ్చింది. పాపం, తల్లీకూతుళ్ళు సోని యాను యమయాతనలు పెట్టసాగారు.\nసోనియా చక్కని చుక్ల. బుద్ధిమంతు రాలు. ఓరిమికి పెట్టినది పేరు. సవతితల్లి ఎన్ని తిప్పలుపెట్టినా, భరించేది. తనమీద పడిన ఇంటెడు చాకిరీ సంతోషంగా చేసేది. ఇదంతా తండ్రికితెలుసు. ఐనా, వాళ్లను ఏమీ అనలేకపోయేవాడు.\nఏదో వంకపెట్టి తల్లీ కూతుళ్ళు సోని యాను వెళ్లగొట్టాలని నిశ్చయించారు. యేదైనా అసాధ్యకార్యమొకటి వప్పజెప్పి తిరిగి యింటిమొహం చూడకుండా ఏ అడ వులలోనో పడి తిరుగులాడుతూవుండేటట్టు చేదామనుకొన్నారు.\nఅది డిశంబరునెల. గడ్డు శీతకాలం. రష్యాదేశంలో శీతకాలమంటే మనదేశంలో లాగా కాదు. భూమి అంతా మంచుతో కప్పబడివుంటుంది. మొక్క అనేది మొల వనే మొలవదు.\nసవతిబిడ్డ సోనియాను తల్లి చేరబిలిచి \" అమ్మాయీ! కొండమీదపూచే పువ్వులు కాసిని వైద్యంలోకి కావలసివచ్చినై. ఏ శ్రమలైనాపడి ఆ పువ్వులు పట్టుకురావాలి. వెళ్ళు, వెంటనే” అంటూ వేగిర పెట్టింది. సంతోషంతో బయల్దేరింది సోనియా. 'పీడ వదిలింది, ఇక అది మళ్ళీ గడపతొక్కటం కల్ల' అని అనుకొని సంతోషించారు, తల్లీ కూతుళ్ళు.\nపోయి పోయి, అడవులెన్నో తిరిగి తిరిగి, సోనియా కొన్నాళ్లకు ఒక కొండప్రదేశం చేరుకున్నది. అదంతా మంచుమయం! దారీ తెన్నూ తెలియటమేలేదు. అయితే, అల్లంత ఎత్తున మినుకుమినుకుమంటూ ఒక చిన్న వెలుగు అప్పుడప్పుడు కనిపిస్తూ వచ్చింది. ఆ వెలుగు గుర్తుగా పెట్టుకొని, ఆమె అదేవైపు పోసాగింది.\nచేరువకు పోయినకొద్దీ ఆ వెలుగు పెద్దది కాజొచ్చింది. ఆమెకు ఆశ్చర్యంవేసింది. ఇంకా దగ్గరకు వెళ్ళింది. అది ఒక చలి మంట. దానిచుట్టూతా కొంతమంది పురు షములు కూర్చుని చలికాచుకొంటున్నారు.\nసోనియా ధైర్యంగా మంటదగ్గరకు వెళ్ళి, కూర్చున్నవారికి నమస్కరించింది.\nకూర్చున్న వాళ్ళు పదకొండుమంది. అక్కడనే పక్కన ఎత్తయిన ఒక సింహా సనంమీద ఒక ముసలి రాజు తలపైన కిరీటమూ చేతిలో రాజదండమూ ధరించి కూర్చున్నాడు. సోనియాపెట్టిన నమస్కా రాన్ని ఆయనే అందుకున్నాడు.\nకూర్చునివున్న పదకొండుమందిలో ఒకాయన ఆమెను పలకరిస్తూ 'అమాయీ! నీ వెవరవు? మా నవులు చొరరాని ఈ ప్రదేశానికి ఈ అపరాత్రివేళ పనిగట్టుకొని ఎందుకు వచ్చావు?'అని ఆశ్చర్యంగా ఆడు గుతూ, మళ్లీ ఆవెంటనే “మేము మాసాలను పాలించే రాజులము. జనవరి, ఫిబ్రవరి, మార్చి, ఏప్రిల్ మొదలైనవి మా పేర్లు. ఏడాది పన్నెండు నెలలలో ఒక్కొక నెలకు ఒకొక్కరం అధిపతిగా వుంటాము. ఇప్పుడు ఆ సింహాసనంమీద కూర్చున్న ఆయన డిశంబరుమహారాజులుంగారు” అని ఆమెకు తెలియజెప్పాడు.\nసోనియా గిరుక్కున ఆ డిశంబరు మహారాజులుంగారివేపు తిరిగింది. ఆ మంట యొక్క కాంతికి బంగరుబొమ్మలా గా మెరిసిపోయే ఆ బాలికను చూచాడు రాజు.\nఆమె ముఖం చిరునవ్వుతోనే ఉన్నప్పటికీ, అమాయకమైన దైన్యంతో కూడివున్నట్టు కనిపించింది.\nదయనీయమైన ఆమెచరిత్ర వినటంతోనే డిశంబరురాజు ఆమెను ఓదారుస్తూ తను గద్దె డిగి, మంటవద్ద కూర్చునివున్న 'జూన్' రాజును సింహాసనం ఎక్కమన్నాడు.\nజూన్రాజు గద్దెమీద కూర్చుని, ఆజ్ఞా పూర్వకంగా ఒక్కసారి దండం ఊపేసరి కల్లా కొండమీది మంచు తృటిలో కరిగి పోయింది. చూస్తూవుండగానే భూమిఅంతా పచ్చగా, కనుపండువుగా కనిపించింది. మొక్కలు మొలిచినై. చేలుపండినై. పూల మొక్కలు పుష్పించినై. కాయలతో చెట్లు నిండిపోయినై.\nరాజు అనుమతిపైన సోనియా అపరి మితమైన సంతోషంతో వొడినిండా కావలసి నన్ని పూవులు కోసుకొన్నది. పువ్వులు సృష్టించి యివ్వటమేగాకుండా, యింటికి వెళ్ళేవరకు అవి వాడిపోకుండా ఉండేట్టు కూడా రాజు వరంఇచ్చాడు. సోనియా కోరిక నెరవేర్చడంతోనే జూన్రాజు గద్దెడిగి, మళ్లీ చలిమంటవద్దకు పోయాడు.\nఅప్పుడు డిశంబరుమహారాజులుంగారు యధాప్రకారం గద్దె ఎక్కాడు. జూన్రారాజు దిగటంతోనే మొక్కా, మోడీ మాయమై నాయి. డిశంబర్ రాజు ఎక్కటంతోనే మళ్లీ కొండలన్నీ మంచుతో ఘనీభవించినై.\nపన్నెండుగురు రాజులకూ సోనియా కృతజ్ఞత తెలిపి, సెలవుతీసుకొని వెళ్లిపోయి ఇల్లు చేరుకుంది. సోనియా కంటబడేసరి కల్లా తల్లీ కూతుళ్ళకు అమితాశ్చర్యం కలిగింది. ఏమి ?—\nఆమె తిరిగి వొస్తుందని వాళ్లు కలలోనూ తలచలేదు. పైగా, అకాలంలో పువ్వులు పుట్టించుకువచ్చి, కేవలమూ ఒక అసాధ్య కార్యాన్ని సాధించుకువచ్చిన ఆమె ప్రజ్ఞకు మరీ ఆశ్చర్యంపొందారు. అంతేకాదు ఆమెపైన అసూయచెందారు.\n' ఈ పువ్వులు ఎక్కడ పుట్టించుకు వచ్చావు చెప్పు' అని వాళ్ళు గద్దించారు. జరిగినదంతా పూసగుచ్చినట్టు చెప్పింది సోనియా. అపరూపమైన ఈ పువ్వులను తీసుకువద్దామని నటాషాకూడా బయల్దే రింది. శ్రమపడి కొండప్రదేశం చేరు కుంది. ఈమెకూ కొండమీద వెలుగూ, మంటచుట్టూ కూర్చునివున్న రాజులూ కనిపించారు.\nఅందులో ఒక రాజు ఆమెను పలక రించాడు. అందుకామె 'పోవయ్యా పెద్ద మనిషీ, నాగొడవ నీకెందుకు ?' అనేసి, తనదారిని పోబోయింది. నాలుగడుగులు వేసిందో లేదో, రాజు దండం తిప్పేసరికి, దబదబా మంచుపెల్లలు మీదపడి మరి ఆనవాలులేకుండా ఆమె కప్పడిపోయింది.\nకూతురుకోసం ఆత్రంతో ఎదురు చూచింది తల్లి. ఎన్నాళ్లకూ రాకపోవటంతో. తనే బయల్దేరింది. ఈమెకూడా శ్రమలుపడి కొండ చేరుకుంది. రాజులువేసిన కుశల ప్రశ్నకు ఈమెకూడా వికటంగానే జవాబు చెప్పేసరికి, కూతురుకు పట్టినగతే తల్లికీ పట్టింది!! తల్లీ కూతుళ్లు తగినశాస్తి అనుభవించారు. తల్లీకూతుళ్లు తిరిగి రాక పోవటంతో సోనియాకు కలవరం పుట్టింది. ఆమె మళ్ళీ మంచుకొండలవద్దకు పోగా, ఆ రాజులవల్ల జరిగిన సంగతి అంతా తెలి సింది. సోనియా తన మాటమంచితనంతో వారి కడుపులు కరిగించి, సవతితల్లినీ నటాషానూ బతికించుకుంది.\nజూన్మాసంలో పూయవలసిన పువ్వు లను ప్రత్యేకించి సోనియాకోసం డిశంబరు నెలలోనే సృష్టించి ఇచ్చిన జూన్మహారాజు ఆజ్ఞప్రకారం ఆ పువ్వులకు 'డిశంబరుపువ్వు' లనే పేరు శాశ్వతంగా నిలిచిపోయింది.",
            "book_page_end": 16
        },
        {
            "title": "అపూర్వ సౌధం",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ధారావాహిక/జానపద",
            "moral": "ధైర్యాన్ని వదలకూడదు. కష్టపడితే లక్్యం చేరుకోవచ్చు.",
            "keywords": [
                "దేవసింహుడు",
                "శక్తిసింహుడు",
                "అపూర్వ సౌధం",
                "మాయవిమానం",
                "శత్రురాజు"
            ],
            "characters": [
                "శక్తిసింహుడు",
                "దేవసింహుడు",
                "మంత్రి",
                "ఆస్థాన వైద్యుడు",
                "వృద్ధురాలు",
                "చిన్న కుర్రవాడు",
                "అశ్వికులు"
            ],
            "locations": [
                "పర్వతశ్రేణి",
                "దేవాలయం",
                "రాజ్యం"
            ],
            "content": "[దేవసింహుని జాడకోసం శక్తిసింహుడు ఎలాగో అపూర్వసౌధం చేరుకోవటం, అయితే తలవనితలంపుగా అది మాయమై, పరివారం పక్షులుగా ఎగిరిపోయి శ్రమ వృథాకావటం, ధైర్యంవిడువక అతడు వెతుకుతూపోయి ఒక పర్వతశ్రేణి చేరుకోగలిగినా, దారీతెన్నూ లేని ఒక పర్వతంకొనని ఆగిపోవలసిరావటంవరకూ చదివారుకదా! ఆ తర్వాత ]\nఏమైనాసరే అవతలిగట్టు చేరుకొని, ఆ కనుపించే దేవాలయమేమిటో తెలుసుకు తీరాలని పట్టుబట్టిన శక్తిసింహుడు అంత లోనే ఆలోచనలోపడ్డాడు: \" అనవసరంగా తొందరపడి ఈ ప్రయత్నంలో నేను ప్రాణాలు కోల్పోయానంటే ఇంకేమున్నది? కనుక కొద్దిరోజులు ఆలస్యమైనా, మరో సులువైనమార్గంలో అక్కడ చేరేప్రయత్నం చెయ్యటం మంచిది” అనుకున్నాడు. ఈ నిశ్చయంతో శక్తిసింహుడు వెనుకకు మరలి, తను ఎక్కివచ్చిన పర్వతశ్రేణి అంతా దాటి తిరిగి క్రిందకు చేరుకున్నాడు. అయితే, అతను పర్వతశ్రేణి ఎక్కేటప్పుడు తన గుఱ్ఱాన్ని దిగువని వదిలేసివచ్చాడు. అది ఎటుపోయిందో ఏమో ఇప్పుడు అక్కడ లేదు. చేసేదిలేక శక్తిసింహుడు కాలినడ కనే బయలుదేరాడు.\nఇక దేవసింహుడి సంగతి చూదాం: దేవసింహుడు తిరిగి తిరిగి తన భవనం చేరుకునేసరికే భవనం మాయమైపోయె! దిగువనిమాత్రం మంత్రి. ఆస్థాన వైద్యుడూ వున్నారు. ఈ మాయ దేవసింహుడికి అర్థం కాలేదు. భవనం ఏమైనట్టు? క్రిండకు దిగివెళ్ళి వాళ్ళని అడిగితే తెలుస్తుందేమో?\nఅంతకు తప్ప మరోమార్గంలేదు. అందుచేత క్రిందకు దిగాలని నిశ్చయించుకున్నాడు.\nకాని చిత్రం! మాయవిమానం క్రిందకు దిగటానికి బదులు, ముందుకు పోసాగింది.\nఈమారు ఎలాగైనా దేవసింహుడికి నమ్మికకలిగించి తమతో తీసుకుపోవచ్చు నని ఆశపడిన మంత్రికీ, వైద్యునికి యిలా జరగటం నిసృ్పహ కలిగించింది. విమానం వైపే చూస్తూ వారు నిలబడిపోయారు.\nదేవసింహుడి విమానం వెళ్ళివెళ్ళి, యెత్తైన ఒక పర్వతంమీది దేవాలయం ముందు ఆగింది. శక్తిసింహుడికి లోగడ కనుపించిన దేవాలయమే యిది!\nవిమానం ఆగటమేమిటి, దేవాలయం ముందు వృద్ధురాలు ప్రత్యక్షం కావట మేమిటి? రెండూ ఒక్కమారే జరిగినై. దేవసింహుడి ఆశ్చర్యానికి అంతులేదు. ఈ చిత్రమేమిటని అతను వృద్ధురాలిని అడగ బోయేటంతలో ఆమె దేవసింహుడిని ఎత్తు కుని ఆలయంలో ప్రవేశించింది.\nలోపలకు వెళ్ళాక దేవసింహుడు ఆడి గాడు : \"అపూర్వమైన మన సౌధం ఏమైంది? ఈ దేవాలయమేమిటి? ఇంత కాలమూ నా ఆదుపాజ్ఞలలో ఉంటూవచ్చిన విమానం యివాళ యిలా అడ్డుతిరగటానికి కారణమేమిటి?” అని,\nఇన్ని ప్రశ్నలకూ వృద్ధురాలు ఒకే జవాబుగా \"ఇవన్నీ నువ్వు అడగకూడదు. అక్కడికంటే యిక్కడే ఎంతో హాయిగా వుంటుంది. అయితే కొంత కాలంవరకు నీవు విమానంలో బయటికి వెళ్లకూడదు. అందుచేత యిక్కడనే వుండి కులాసాగా కాలంగడుపుతూవుండు. నేనువచ్చి చూచి పోతూవుంటాను” అని చెప్పి వూరుకుంది.\nఇలా అంటూనే వృద్ధురాలు దేవ సింహుడివద్దనున్న మాయవిమానం తీసు కున్నది. చూస్తూచూస్తూవుండేటంతలో అంతటి పెద్ద నొప్పా ముడుచుకుపోయి, చిన్న బంతిలాగా తయారైంది. ఆ బంతిని ఆమె దేవసింహుడి చేతికిచ్చి, \"దీనిని భద్రంగా దాచివుంచుకో\" అనిచెప్పి మాయమైంది.\nవృద్ధురాలు వెళ్ళాక, దేవసింహుడు మెల్లిగా ఆ దేవాలయమంతా కలియతిరిగి చూచాడు. బయటినుండి చూడటానికి అది దేవాలయంలాగే ఉన్నప్పటికీ, లోపల ఎన్నో చిత్రాలు కనుపించినై. ఒక చోట రక రకాల పక్షులు కిలకిలమంటూ ఎగురు తున్నై. మరొకచోట లేళ్ళూ, దుప్పులూ మొదలైన సాధుజంతువులు కనుపించినై. ఇంకా లోపలికి పోగా భయంకరమైన సర్పాలు బుసలుకొడుతూ నేలపైన తిరు గాడుతున్నై. మరొకచోట గోండ్రుపెడుతూ సింహాలూ, పెద్దపులులూ తిరుగుతున్నై.\nవీటన్నింటినిచూచి దేవసింహుడు భయ పడనేలేదు. అవన్నీ మామూలు ఆటవస్తు వులేనని అనుకొని, వాటిమధ్య నిర్భయంగా తిరుగసాగాడు. చిత్రమేమిటంటే అవికూడా దేవసింహుడి జోలికి పోకుండా తమ మానాన అవి తిరుగులాడుతున్నై.\nదేవసింహుడు ఈ చిత్రాలన్నీ చూచు కుంటూ పోగాపోగా, ఒకచిన్న పూలతోట కనుపించింది. దానిమధ్యని సరీగా తనకు ఈడూ జోడూ అయిన ఒక చిన్న కుర్రవాడు ఉల్లాసంగా ఆడుకుంటున్నాడు.\nఈ కుర్రవానిని చూడటంతోటే దేవ సింహుడిప్రాణం లేచివచ్చింది. ఆ కుర్రవా డెవరో తెలుసుకోవాలనికూడా ప్రయత్నించ లేదు. చరచర పాకుకుంటూ వెళ్లి- \"ఆడుకుందాం, వస్తావా?” అని అడిగాడు.\n\"అలాగే! మరి నాతో సరిగా నువ్వు పరుగెత్తలేవుగా?” అన్నాడు ఆ కుర్రవాడు, దేవసింహుడి కాళ్లవంక జాలిగాచూస్తూ.\nఇన్నాళ్ళూ ఆటపాటలలో దేవసింహుడు తన అవిటికాళ్ల, సంగతే మరిచిపోయాడు. తను కుంటివాడిననే ధ్యాసే లేదు. కాని, యిప్పుడు ఈ కుర్రవాడు యిలా అనటంతో తను అవిటివాడినన్న సంగతి మళ్ళీ గుర్తురాగా ఒక్క సారి దుఃఖం పొర్లు కొనివచ్చింది.\nఇది చూచి ఆ కుర్రవాడు —\" ఎందుకు ఏడుస్తావ్! ఫరవాలేదులే, రా ఆడుకుందాం” అంటూ దేవసింహుడిని ఓదార్చాడు.\nఅప్పటినించి ఆ కుర్రవాడితో చేరి హాయిగా కాలం వెళ్లబుచ్చుతున్నాడు దేవసింహుడు.\nఇలావుండగా ఒకనాడు వృద్ధురాలు ఇచ్చివెళ్లిన ఆ బంతితో వాళ్లు ఆడుకొంటూ వుంటే అది రివ్వున దేవాలయం దాటి దూరాన పడిపోయింది.\nఎంతో భద్రంగా దాచుకొనమని చెప్పి వృద్ధురాలు యిచ్చిన బంతి యిలా పోవ టంతో దేవసింహుడు దుఃఖించాడు. అది చూచి, తోటికుర్రవాడు—\"పోతే పోయిం దీలే. అంతమాత్రానికి ఏడుస్తావేం!\" అని ఓదార్చబోయాడు.\nవృద్ధురాలు చెప్పినసంగతి వెల్లడించితే తన అజాగ్రత్త బయటపడిపోతుందని సిగ్గుపడ్డాడు, దేవసింహుడు. అందుచేత బంతిసంగతి అంతకతో వదిలేసి, మళ్లీ ఎప్పటిలా ఆ కుర్రవానితో చేరి అడుకో సాగాడు.\nకొంతకాలం గడిచింది. శక్తిసింహుడు అష్టకష్టాలూ పడి ఎలాగైతేనేమి ఆ దేవా లయం దరిదాపులకు వచ్చేశాడు. త్రోవలో కుర్రవాళ్ళు పారవేసుకున్న ఆ బంతి కంట బడి, దానినితీసుకుని పరిశీలనగా చూచాడు. దానిలో ప్రత్యేకత ఏమీ కనుపించలేదు. అయినా ఎందుకైనా మంచిదని తీసి తన వద్ద భద్రపరుచుకొని, దేవాలయంవున్న పర్వతం ఎక్కసాగాడు.\nమరి కొద్దిసేపటికల్లా శక్తిసింహుడు దేవాలయద్వారంవద్దకు చేరుకున్నాడు. అయితే తలుపులు మూసివున్నయి. తెరవ టానికి వీలులేకపోయింది. ఏ మీ తో చ క, తలుపు తట్టాడు. బదులులేదు. అలానే కాచుకొని కూర్చున్నాడు.\nఅక్కడ మంత్రి, వైద్యుడూ కొద్దిరోజులు దేవసింహుడి రాకకు ఎదురుచూచారు. కాని ఏజాడా కనుపించక నిరాశచెంది, అక్కడవుండి ప్రయోజనంలేదని నిశ్చ యించుకున్నారు.\nమరునాడే ఆచోటు వదిలి దేవసింహు డిని వెతుక్కుంటూ బయలుదేరారు. కొద్ది రోజులు ప్రయాణంచేయగా, ఒకచోట శక్తిసింహుడి ఆశ్వికులు తటస్థపడ్డారు. మంత్రిని వాళ్లు ఆనవాలుకట్టారు. ఆస్థాన వైద్యుడుకూడా వెంటవుండటం చూచి చకితులైనారు.\nమంత్రి పరమదుర్మార్గుడనీ, కంటికి కనబడితే ప్రాణాలతో వదలవద్దనీ చెబుతూ వచ్చిన వైద్యుడు తనే మంత్రితో కలిసి వుండటం విడ్డూరంకదూ! మరి, ఇప్పుడేమిటి చేయటం? ఒక్కసారిగా వాళ్లమనస్సులో ఆలోచనలు గిర్రునతిరిగినై :\nకత్తులుదూశారు. మంత్రిపైన పడబో యారు. వైద్యుడు అడ్డుకున్నాడు.\n\"తొందరపడకండి. మన మంత్రి నిర్దోషి. మనం తలచిందంతా అపోహ. దోషి ఎవరో తేలాలి. అందుకోసమే ఇలా తిరుగు లాడుతున్నాం” అన్నాడు.\nఅందుకు అశ్వికులు—\" అదా సంగతి ! సరే, అసలు మేమువచ్చింది మహారాజావారి కోసం. శత్రురాజు వచ్చి మనరాజ్యాన్ని చుట్టుముట్టాడు. వశంచేసుకునేటట్టున్నాడు. పరిస్థితి చాలా ప్రమాదంగావున్నది. ప్రభువు ఎక్కడ?\" అంటూ వట్టకాని తమ ఆత్రం వెల్లడించారు.\nమంత్రి, వైద్యుడూ ఆశ్చర్యపోయారు.\n\"శత్రురాజా ! మన సిబ్బంది ఏమై పోయింది?” అని గద్దించాడు మంత్రి.\n\"అంతా కర్మ. సిబ్బందిలో మూడు వంతులు మిమ్మల్ని వెతికిపట్టటానికే దేశం నలుమూలలకూ పరుగులెత్తారు. మిగిలిన కొద్దిమందివల్ల ఏమవుతుంది?\" అన్నారు అశ్వికులు.\n\"సరే, ఇప్పడే బయలుదేరుదాం. ముందు రాజ్యాన్ని రక్షించుకోవాలి!” అన్నాడు మంత్రి ఆవేగంతో.\n\"అలాకాదు. మీరు మీప్రయత్నంమీద యిక్కడనే వుండండి. నేను వీళ్లతో వెళ్లి రాజ్యం నిలబడేమార్గం చూస్తాను\" అన్నాడు వైద్యుడు.\nసరేనన్నాడు మంత్రి. వైద్యుడు అశ్వి కులవెంట బయలుదేరాడు.\nఅక్కడ దేవాలయంముందు కూర్చున్న శక్తిసింహుడికి మరికొద్దిసేపటికల్లా ఒక చిన్న కునుకుపట్టింది కునుకులో అతనికి ఒక కల వచ్చింది :\nతనరాజ్యం అంతా అల్లకల్లోలమై పోయిం దట; ప్రజలు విచ్చలవిడిగా సంచరిస్తున్నా రట; ఈ అదనుచూచి, శత్రురాజు సైన్యంతో వచ్చి రాజ్యాన్ని చుట్టుముట్టినాడట.\nకలవరపడుతూ మేల్కాంచాడు శక్తి సింహుడు. చూడగా దేవాలయద్వారం ముందే పున్నాడు! ఇడంతా కల అని ఊహించాడు. కల గాసిన దృశ్యాలతో మనస్సు ఆవేదనా పూరితమైపోయింది.\nశక్తిసింహుడికి కలలంటే ఎంతో నమ్మకం. కలలోకనుపించినవి జరిగేవుంటవని భయం కూడాను. ఈ భయంతో ఒక్కసారి రాజ్యం ఎలావుస్తదో స్వయంగా తెలుసుకొంటేగాని స్తిమితంచిక్కేటట్టు తోచలేదు. లేచి రెండు రోజులకల్లా కొండ దిగువకు చేరుకున్నాడు. విధీ విరామం లేని శ్రమదమాదులతో శక్తిసింహుడు అలసిపోయాడు. ఇంత కాలమూ గుఱ్ఱం ఉండటంవల్ల యెంత దూరం ప్రయాణంచేసినా కష్టం తెలిసి రాలేదు. ఇప్పుడు ఆడుగుపడటమే అసా ధ్యంగా తోచింది. డస్సిపోయి ఒక చెట్టు నీడని విశ్రమించేసరికి ఇట్టే నిద్రపట్టేసింది.\nఆ నిద్రలో మళ్ళీ కలగన్నాడు. ఇందాకటి కల పూర్తిగాక, మళ్ళీ ఇలా స్వప్నావస్థలో పడ్డాడో యేమో! కలలోవిశేషాలు ఇవి— తను కొండపైని దేవాలయం చేరు కున్నట్టూ, తలుపులు తెరిచేవునట్టూ, లోపలికి ప్రవేశించి వెళ్లగా ఒక తోటలో యిద్దరు చిన్ని కుర్రవాళ్లు ఆడుకొంటూ న్నట్టూ కనిపించింది. ఆడుకొంటూవున్న ఆ కుర్రవాళ్లలో ఒకడు తన మేనల్లు డైనట్టు స్పష్టంగా కనిపించింది !\nఎప్పుడైతే దేవసింహుడు కనుపించాడో. \"ఏమిటిది ! నా దేవసింహుడే\" అంటూ వానిని చేతులలోకి తీసుకోబోతుండగా మెలకువ వచ్చేసింది. ఈ స్వప్నంతో శక్తి సింహుడి ఆవేదన మరింత హెచ్చిపోయింది. \"ఏమిటీ కలలు! ఈ విపరీతం!! నా రాజ్యం శత్రురాజుచేతులలో పడబోతోందా! నేను చేతులారా తెగటార్చిన దేవసింహుడు ఇంకా బ్రతికివున్నాడా !\" అనుకుంటూ, ఒకవంక నిసృ్పహతో, మరొకవంక ఆశతో, మళ్లీ ఒకసారి దేవాలయం చేరుకుందామని కొండపైకి బయలుదేరాడు.\nకొద్దిరోజులకల్లా కొండపైకి చేరుకొని దేవాలయంవైపు అడుగులువేసేటంతలో తలుపులు తెరుచుకున్న శబ్దమైంది. శక్తి సింహుడికి ప్రాణం లేచివచ్చింది. ఆటు చూచేసరికల్లా ఒక చిన్ని కుర్రవాడు దేవా లయంలోనుండి బయటకువచ్చి, చరచర వెళ్ళిపోయాడు.\nఆ కుర్రవాడు బయటికి వచ్చేయటంతో ఆలయం తలుపులు ఎప్పటిలా మూసు కున్నై. శక్తిసింహుడు ఆ కుర్రవానిని వెంబడిద్దామని బయలుదేరాడు.\nకొంతదూరం వెళ్లేసరికి, ఆ కుర్రవాడు దేనికోసమో వెతుకుతూవుండటం కనుపిం చింది. శక్తిసింహుడు కుర్రవానివగ్గరకు వెళ్ళి, \"అబ్బాయీ, ఏమిటి వెతుకు తున్నావ్!\" అని ఆడిగాడు.\n\" మేము ఆడుకొనే బంతి ఇక్కడెక్కడో పడిపోయింది” అన్నాడు కుర్రవాడు.\nతనవద్దనున్న బంతితీసి చూపుతూ \"ఇదేనా?” అని ప్రశ్నించాడు శక్తి సింహుడు.\n\"అ, అ, అదే ! దీనికోసమే మా నేస్తం ఏడిచి రాగాలెడుతున్నాడు” అన్నాడు కుర్రవాడు.\n\"పాపం! మీ నేస్తానికి యిచ్చివద్దాం పద\" అంటూ శక్తిసింహుడు ఆ కుర్ర వాడిని అప్యాయంగా ఎత్తుకుని దేవాలయం దిక్కుగా బయలుదేరాడు.\n[శక్తిసింహుడికి చిక్కకుండా దేవసింహుడు తప్పించుకోగలడా? తిరిగి ఇప్పుడు ఒంటరివాడైన మంత్రిగతి ఏమవుతుంది? ఇంతకూ శక్తిసింహుడి రాజ్యం శత్రురాజు వశమైపోతుందా? —ఇవీ మరికొన్ని చిత్రసంఘటనలూ వచ్చేనెల]",
            "book_page_end": 24
        },
        {
            "title": "నెత్తిపై కత్తి",
            "book_page_start": 25,
            "pdf_page_start": 27,
            "pdf_page_end": 30,
            "author": "కె. సుకుమారలక్ష్మి - తాడిపత్రి",
            "genre": "చారిత్రక నీతి కథ",
            "moral": "అధికారం లేదా గొప్ప పదవి అనేది నిరంతర ప్రమాదంతో కూడుకున్నది. ధైర్యవంతులు మాత్రమే ఆ పదవికి అర్హులు.",
            "keywords": [
                "బేబరు",
                "ఆలీఖాను",
                "రాజరికం",
                "ప్రాణాపాయం",
                "ధైర్యం"
            ],
            "characters": [
                "చక్రవర్తి బేబరు",
                "ఆలీఖాను",
                "చాకలి",
                "సామంతులు"
            ],
            "locations": [
                "మొఘల్ సామ్రాజ్యం"
            ],
            "content": "మనదేశంలో మొగలాయి సామ్రాజ్యాన్ని స్థాపించిన మహమ్మదీయ చక్రవర్తి బేబరు. బేబరు చాలా ధైర్యశాలి. ఎంత ధైర్య వంతుడు కాకుంటే మనదేశానికి దండెత్తి వచ్చి సామ్రాజ్యాన్ని స్థాపించగలడు ?\nఐతే, 'ఇల్లు అలకటంతోనే పండుగ కాదు' అన్నట్లు, సామ్రాజ్యం స్థాపించి నంతమాత్రాన ఏమయింది ? స్థాపించిన దాన్ని వెయ్యికళ్లతో కాపాడాలి. చక్రవర్తికి సామాన్యంగా మిత్రులకంటే శత్రువులే ఎక్కువుంటారు. వాళ్లవల్ల ఏ కీడూ మూడ కుండా చూసుకుంటూ వుండాలి. బేబరు చాలా గుండెనిబ్బరంగలవాడు గనక పక్కలో బల్లేలవంటి శత్రువులెందరు వున్నా, భయమనేది లేకుండా రాజ్యం పాలిస్తూవచ్చాడు.\nఆయన అనుచరులలో ఆలీఖాను అనేవా డొకడు వుండేవాడు. ఆలీఖాను రోజూ చక్ర వర్తిగారి కందాలో మస్తుగా భోబనంచేసి ఆయనకి సంతోషంకలిగించటానికి ఏవో కబుర్లు మొదలెడుతూండేవాడు.\nఒకనాడు ఆలీఖాను, \"ప్రభూ, అల్లాకు తాము అంటే ఎంతో అభిమానం. కనుకనే ఆయన తమకు సర్వసౌఖ్యాలూ అనుభ వించవలసిందని చెప్పి ఈ మహాసామ్రా జ్యాన్ని ప్రసాదించారు” అన్నాడు.\nచక్రవర్తి, \"ఆలీఖాన్ !— నీవుద్దేశంలో సామ్రాజ్యంతో సర్వసౌఖ్యాలూ వస్తా యనేనా?” అన్నాడు.\nబదులుగా ఆలీఖాను, \"సందేహమేమిటి ప్రభూ? తమకన్నా ఎక్కువ సుఖపడేవాడు ఈదేశంలోనేకాదు, ఈ విశాల ప్రపంచంలో ఎక్కడాలేడు\" అనేశాడు. చక్రవర్తి, కొంచెం యోచించి, \"ఐతే ఆలీఖాన్ !— నిన్ను రేపు ఒక్కరోజు చక్రవర్తిగా చేస్తాను. ఆ సుఖమేమిటో నీ అంతట నీవే చూద్దు గాని” అన్నాడు. ఆలీఖాను తన చెవులను తానే నమ్మలేకపోయాడు! \"చక్రవర్తిగారు నన్ను రేపు చక్రవర్తిగా చేస్తాననేనా అన్నారు?” అని అతడు ప్రభువుకి వింజా మర వేస్తూన్న చాకలిని అడిగాడు. 'అవును బాబూ' అని చాకలి చెప్పగానే, సందేహం కాస్తా తీరి, ఆలీఖాను పట్టరాని సంతోషంతో గంతులెయ్యటం ప్రారంభించాడు.\nమరో కాస్సేపటికల్లా నగరంలో, \"రేపు ఆలీఖానుగారు చక్రవర్తి కాబోతున్నారు!\" అని దండోరా కూడా వినపడింది. గొప్పగొప్ప సామంతులందరినీ రమ్మని కోరుతూ ఆహ్వానాలు వెళ్ళేయి.\n\"ఎప్పుడు తెల్లవారుతుంది? ఎప్పుడు కిరీటం ధరిస్తాను \" అనుకుంటూ, ఆలీ ఖాను కునుకుపట్టక రాత్రంతా మేలుకుని వున్నాడు. నిజానికి, అది కునుకుపట్టే సమయం కాదుకదా ?\nతెల్లవారటంతోనే బేబరు అతణ్ణి రప్పించి, చక్రవర్తిదుస్తులు ధరింపించి, సింహాసనం మీద అధిష్ఠింపించి, తన కిరీటంతీసి వానిని పెట్టుకోమన్నాడు. అతి వైభవమైన ఆ సందర్భంలో బ్రహ్మాండమైన విందు జరి గింది. తరువాత, సామంతులు ఒకొక్కరే వచ్చి, ఆలీఖానుకీ వంగి సలాంచేసి బంతు లలో కూర్చోవటానికి వెడుతోంటే అతడికి వళ్లుతెలియనంత సరదాగా వుంది.\nబంగారపు పళ్లాలలో మంచి మంచి భక్షణలన్నీ తెచ్చి మొదట ఆలీఖానుకీ, తర్వాతనే తక్కినవాళ్ళకీ వడ్డన జరిగింది. ఆ భక్షణాలలో కొన్ని ఆలీఖాను అంతకు ముందెన్నడూ రుచిచూసి ఎరగడు.\nముఖ్యంగా వాటిల్లో 'డిల్కుష్' అనే పిండివంట తినాలని అతనికి చాలారోజు లనుంచి మనసు. ఇప్పుడు అదును దొరి కిందిగదా అని చెప్పి దాన్ని పళ్ళెంలోంచి తీసి నోట్లోవేసుకోటానికని మెడ కాస్త పైకి ఎత్తేడు. ఎత్తేసరికి, నెత్తికి సూటిగా పైన తళతళ మెరిసే పదునైన పెద్ద కత్తి ఒకటి వేలాడుతూ కనబడింది! దాన్ని వేలాడదీస్త తాడుతో గాదు! సన్నని తలవెంట్రుకతో!! - ఏమాత్రం గాలికి కదిలినా ఆది తెగి మీద పడేటట్టుగా వుంది !\nదాన్ని చూడ్డంతోనే ఆలీఖానుగుండె బేజారైంది. దిల్ కుషమాటే మరిచి పోయాడు. ముచ్చెమటలూ పోసి, వొళ్ళు గజగజ వణకడం మొదలెట్టింది ! ఆ ఖడ్గం తెగి మీదపడితే ఇంక ఏమైనా వుందా ? గుక్కెడుప్రాణమూ ఇట్టే ఎగిరిపోతుందే!\n'బాబోయ్, నాకీ సింహాసనంవద్దు, కిరీటం వద్దు, రాజరికం అంతకంటేవద్దు. నావారిన నన్ను పోనివ్వండి' అంటూ ఎలుగెత్తి సింహాసనం దిగిపోబోయాడు. కాని బేబరు అతనిని కదలనివ్వలేదు. \" ఆలీ!-నాకు అల్లా ప్రసాదించిన ఆ సౌఖ్యమేమిటో రేపు ఉదయంవరకూ నువ్వు అనుభవించక తప్పదు!” అన్నాడు బేబరు.\nఆలీఖాను వణికిపోతూ \"ప్రభూ, నెత్తి మీద కత్తి పెట్టి 'సుఖపడమం'టే నేను అనుభవించే సుఖమేమిటి నామొహం!” అంటూ గోలపెట్టేడు.\nబేబరు చిరునవ్వుతో, \" ఆలీఖాన్ !— చక్రవర్తి జీవితం ఇంతే! నీ నెత్తిపైనున్న కత్తికిమల్లేనే చక్రవర్తులకు ప్రతిక్షణమూ ప్రాణాపాయమే ” అన్నాడు.\n\"అటైతే, తమరెన్నడూ నాకుమల్లే భయంతో వణకలేదే మరి !” అని ధైర్యంచేసి అడిగాడు ఆలీఖాను.\n\"ప్రాణాపాయానికి భయపడటం ధీరుల లక్షణం కాదు. ధీమంతుడికీ తెలుసు అపాయం ఉందని. ఐతే, అతడు సామాన్య మానవులలాగా ప్రాణం పోతుందేమోననే భీతితో దిగులుపెట్టుకుని కూర్చోడు” అని చెప్పాడు చక్రవర్తి.\n\"సరే ప్రభూ! నామానాన నన్ను పోనివ్వండి. ఆ వెంట్రుక ఏక్షణంలో తెగి కత్తి నా మెడమీద పడుతుందో!\" అని అనేకవిధాల చక్రవర్తిని బతిమలాడాడు ఆలీఖాను.\n\"పడితే పడనీ. ఈ ఇరవైనాలుగు గంటలూ రాజభోగమనేది యేమిటో నువ్వు అనుభవించే తీరాలి ” అంటూ చక్రవర్తి భటుల్ని ఖానుగదికి కాపలావుంచి చక్కా పోయాడు.\nఆలీఖాను నోరెత్తలేదు. ఇరవైనాలుగు గంటలూ ప్రాణాలు పిడికిట్లోపెట్టుకుని కాలంగడిపేడు. ఎవట పెట్టినవాటిలో ఒక్క డిలుస్ఐనా నోటికిపోలేదు. ఆ రస గుల్లాలు, ఆ గులాబ్ జామ్లు, ఎక్కడి వక్కడే ఉండిపోయినై,\n\"ఆరే అల్లా! - ఎంతటి శిక్ష విధించి నావురా” అని తనను తనే తిట్టుకుంటూ, క్షణం యుగంగా గడిపాడు ఆలీఖాను.\nగడువు దాటటంతోనే 'బ్రతుకు జీవుడా!' అనుకొని బయటపడ్డాడు.\nఅటుతరువాత, బేబరు ఎదురై పలక రించేసరికి, \"పగవాడికైనా వద్దుప్రభూ ఈ కిరీటం!\" అంటూ దాన్నితీసి, చక్రవర్తికి సమర్పించివేశాడు. బేబరు చిరునవ్వుతో, \"ఖానూ! తలవెండ్రుక తెగి, కత్తి మీద పడుతుం నని భయపడ్డావేగాని నిజానికి అది తెగిపడనేలేదు. నీ పిరికితనమే నిన్ను అంతగా వేధించింది. 'చక్రవర్తికి పట్టిన అదృష్టం పట్టలేదే' అని చాలా మంది అసూయపడతారేగాని, ఆ పదవికి ఉండవల సిన ధైర్యం వారిలో లేదన్నసంగతి తెలు సుకోలేరు” అన్నాడు.\nఅప్పుడు ఆలీఖాను \"తాము సెలవిచ్చి నది అక్షరాలా నిజంప్రభూ. కిరీటంధరించే అర్హత ధీమంతులకే వుంటుంది\" అని అంటూ, భక్తిపూర్వకంగా సలాంచేసి వెళ్ళి పోయాడు.",
            "book_page_end": 28
        },
        {
            "title": "శరణాగతి",
            "book_page_start": 29,
            "pdf_page_start": 31,
            "pdf_page_end": 34,
            "author": "ముద్దా సోమప్పశాస్త్రి - పరశువాకం",
            "genre": "పౌరాణిక కథ",
            "moral": "భక్తునికి అభయం ఇవ్వడం దైవ ఆదేశాన్ని మించిన ధర్మం. అహంకారం ఎంతటి భక్తుడికైనా తగదు.",
            "keywords": [
                "శకుంతనుడు",
                "శ్రీరాముడు",
                "హనుమంతుడు",
                "నారదుడు",
                "అహంకారం"
            ],
            "characters": [
                "శకుంతనుడు (కాశీరాజు)",
                "నారదుడు",
                "విశ్వామిత్రుడు",
                "శ్రీరాముడు",
                "ఆంజనేయుడు (హనుమంతుడు)",
                "అంజనాదేవి"
            ],
            "locations": [
                "కాశీరాజ్యం",
                "విశ్వామిత్రుని ఆశ్రమం",
                "అంజనాదేవి ఆశ్రమం"
            ],
            "content": "కాశీరాజ్యానికి ప్రభువు శకుంతనుడు. శకుంతనుడు గొప్ప రామభక్తుడు. ఆయన భక్తుడైనందుకు లోకమంతా మెచ్చుకునేది. ఐతే — ఆ భక్తితోపాటు, తనను మించిన రామభక్తుడు ఈ ప్రపంచంలో లేనేలేదనే అహంభావంకూడా ఆతనిలో ప్రవేశించింది.\nశకంతనుడిలో చెలరేగిన ఈ అహంభావాన్ని తరుణంలోనే తగినవిధంగా అణచి వేస్తేగాని రాజు పనికిరాకుండాపోతాడే అని ఆలోచించాడు నారదుడు. ఆలోచించి, ఒక చిత్రమైన వ్యూహం పన్నాడు.\nఆ పన్నాగాన్ని అనుసరించి ప్రజ, మూకమూకలుగా వచ్చి 'రాజా ! - దుష్ట మృగాలబాధ మికుటంగా వున్నది. భరించ లేకుండావున్నాము' అంటూ మొరపెట్టు కున్నారు. వాళ్ళమొర ఆలకించి శకుంత నుడు ఒకరోజున అరణ్యాలలోకి వేటాడ బోయాడు. మధ్యాహ్నంవరకూ వేటాడి, వేసట కలగటంచేత సమీపంలో ఒక ఋష్యాశ్రమం చేరుకొన్నాడు.\nఆ ఆశ్రమంలో అప్పుడు ఋషిగణమంతా సమావేశమైవున్నారు. భోగట్టాచేయగా, అది విశ్వామిత్రుని ఆశ్రమం అని తెలిసింది. విశ్వామిత్రుడు శకుంతనుణ్ణి ఎంతగానో మర్యాదచేసి, కుశలప్రశ్నలు వేశాడు. బడ లిక తీరినతరువాత శకుంతనుడు వెళ్ళి పోదామని లేచాడు. లేచి మహాఋషులవద్ద సెలవుతీసుకొందా మనుకుంటే, ఆయనకు ఒక సంశయం కలిగింది. ఆకడ కూర్చున్న ఋషిగణంలో అందరూ గొప్పవారే. తర తమ భేదాలు ఏర్పరచటానికే వీలులేదు.\nమొట్టమొదట వశిష్ఠుడు కూర్చునివుండటం చేత, 'వశిష్ఠాది మహర్షులారా! అనుజ్ఞ యివ్వండి, పోయివస్తా' నన్నాడు రాజు.\nఇది సాకుగా తీసుకొని, ప్రక్కనేవున్న నారదమహర్షి విశ్వామిత్రుణ్ణి ఉసుకొలిపి ' చూశావుటయ్యా గాధినందనా! ఈ శకుం తనుడి గర్వం ? నీ ఆశ్రమంలో తలదాచు కొని, నీ ఆతిథ్యం పొంది, తీరా వెళ్లేటప్పుడు ‘వశిష్ఠాదిమునులారా, సెలవు!' అంటాడే? ఈ మాటలో అంతరార్థం ఏమన్నా గ్రహిం చావా?' అన్నాడు.\nతారామండలానికి లేచాడు విశ్వా మిత్రుడు: 'నిజమే, నువుచెప్పింది. కన్ను మిన్ను కానకుండావున్నాడు వీడు. ఎవరితో ప్రసంగిస్తూవున్నాడో తెలియలేదు కాబోలు! ఉండు, నిమిషంలో పట్టిస్తా వీడి పని...' అంటూ, చర్రుమని బయల్దేరి శ్రీరాముని వద్దకు వెళ్ళాడు.\nవెళ్లి, అతి ఆవేశంతో \" శ్రీరామా !— నీవల్ల నెరవేరవలసిన ఒక స్వకార్యంమీద వచ్చాను. చేస్తానని వాగ్దానమిస్తే చెబు తాను ' అన్నాడు. రాముడు ఆశ్చర్యపడి, 'ఏమిటి గురూజీ! మీధోరణి నన్ను కలవర పరుస్తున్నది. ఎన్నడైనా మీమాట జవదాటి ఎరుగుదునా ! ఎందుకీ సంశయం?” అన్నాడు. రాముడు మాట యివ్వగానే, 'రామా !- కాశీరాజు శకుంతనుడివల్ల నాకు తీరని పరాభవం జరిగింది. నీ బాణంతో వాడిని ఛేదిస్తేగాని నాకు నిద్రపట్టదు' అన్నాడు. రాముడు జిజ్ఞాసలో పడ్డాడు. ఏమీ ?- జీవితంలో కనివిని ఎరుగని గడ్డు సమస్య దాపరించింది. శకుంతనుడు తనకు ముఖ్యభక్తులలో ఒకడాయెనే, ఎలా?\nఏమైనాకానీ, గుర్వాజ్ఞ! 'సరే' నన్నాడు రాముడు. విశ్వామిత్రుడు వెళ్ళిపోయాడు.\nఈలోపల— నారదుడు ఈ సమాచార మంతా శకుంతనుడికి చెప్పి, 'రాజా !— నీ దేవుడైన రాముని బాణంవల్లనే నీవు హతుడవు కాబోతావుసుమా!' అని హడులు పుట్టించాడు. అందుకు శకుంతనుడు 'నారదా! గత్యంతరం చెప్పవా?' అని వేడుకోగా, ఒక ఉపాయం చెప్పిపోయాడు.\nఆ వుపాయాన్ని అనుసరించి, శకుంత నుడు వెంటనే అంజనాదేవి ఆశ్రమానికి చేరుకొని, అపాయస్థితిలో ఉన్నవానిలాగా ఆర్తనాదం చేశాడు. ఇది విని, ఆంజన పరు గెత్తివచ్చి, 'నీకువచ్చిన భయంలేదు నాయనా ! కలిగిన ముప్పు యేమిటో చెప్పు' అని ధైర్యం చెప్పింది. అప్పుడు గుండె నిబ్బరంతెచ్చుకొని, శకుంతనుడు తనకు కలిగిన ఆపద వెల్లడించి, రక్షించమన్నాడు.\nఅక్కడ శ్రీరాముడు శకుంతనుడి విష యంలో జిజ్ఞాసపడ్డట్టే, యిక్కడ అంజనా దేవి ' అయ్యో! మా రాముడితోనే పేచీ వచ్చిందే! శరణాగతుడైన యితన్ని యెలా రక్షించటం?' అని తీవ్రాలోచనలో పడింది.\nఇంతలో ఆంజనేయుడు యింటికి వచ్చాడు. విచారంతోవున్న తల్లినిచూచాడు.\n' అమ్మా ! నేనుండగా నీకెందుకీ విచారం? ఎటువంటి అసాధ్య కార్యమైనాసరే, చెప్పు నెరవేర్చి తీరుతాను' అంటూ పాదాక్రాంలు డైనాడు.\nబిడ్డడిని లేవదీసింది అంజన బాష్ప ధారలతో, ' నాయనా — ఆర్తనాదం విని, అమాయికంగా ఈ శకుంతనుడికి అభయ మిచ్చాను. తీరా, భోగట్టాచేయగా, మన శ్రీరాముడితోనే వైరం యేర్పడింది! ఏమిటీ అగ్నిపరీక్ష మనకు?' అని వాపోయింది.\nఅందుకు మారుతి ' అమ్మా ! - నీ వెంతమాత్రం దుఃఖించకు. రాముని బాణా నికి ఎలా తిరుగులేదో నీ మాటకూ అలానే తిరుగులేదు. రాముడుకాదు, అతడిని పుట్టించిన బ్రహ్మకానీ, నీ మాట అక్షరాలా నెరవేరవలిసిందే. గుర్వాజ్ఞ నెరవేర్చటం రాముడి విధిఐతే, నీ ఆజ్ఞ నెరవేర్చటం నా విధి' అన్నాడు పిడుగులు పడేటట్టు.\nఇంతలో శాంతమూర్తిఐన శ్రీరాముడు విలయతాండవం చేసికొంటూ అంజన ఆశ్రమానికి వచ్చాడు. ' నా గురువును పరాభవించిన శకుంతనుడు యిక్కడ దాగుకొన్నాడు. విడిచిపెట్టు హనుమా!' అని ఆజ్ఞాపించాడు. ' విడువను. మాతల్లి అతనికి అభయమిచ్చింది. అతనిపైన ఈగనైనా వాలనివ్వను' అన్నాడు ఆంజనేయుడు.\n'నేనే ధర్మరక్షకుడనైతే, నా గురువును పరాభవించిన కాశీరాజు తలను ఖండించి వచ్చుగాక !' అంటూ, రాముడు తన బాణాన్ని వదిలిపెట్టాడు.\n' నేనే ని జ మైన రామభక్తుడనయితే, రాముని బాణంవల్ల కాశీరాజుకు యెట్టి అపాయమూ కలుగకుండుగాక !' అని ఆ రామబాణానికి ఆంజనేయుడు భక్తితో నమస్కరించాడు. హనుమ ఈ మాటలు అనగానే వాయువేగంతో పోతున్న రామ బాణం టకీమని ఆగిపోయింది !!\nతిరుగులేని రామబాణం అలా నిలిచిపోయేసరికి సమస్త భువనాలు కంపించి పోయినై. హాహాకారాలు చెలరేగినై! దేవ గణం, ఋషిగణం, అందరూ భూలో కానికి దిగి వచ్చారు. 'ఇది ధర్మయుద్ధంకాని వేరు కాదు. హనుమే రామం, రామే హనుమం!!' అన్నారంవరూ. చివరకు నారదుని పన్నాగం వెల్లడైంది. ఏమైనా, 'నా బాణానికి తిరుగులే’ దన్నాడు శ్రీరాముడు. 'రామా! నీ బాణా నికి తిరుగు లేవన్న సంగతి నాకు తెలుసు. నేనేదానిని భరిస్తా'నంటూ, 'రామబాణమా!- నాలో ఐక్యమైపో!' అని వేడుకొన్నాడు హనుమ. అప్పుడు రామబాణం వచ్చి హనుమంతుని గుండెకు దూసుకపోయింది. ఆతని వక్షం చీలిపోగానే అందులో శ్రీ సీతా రాముల దివ్యమంగళ విగ్రహాలు ప్రత్యక్ష మయినై! అండరూ ఆశ్చర్యపోయారు.\nశకుంతనుడు తల వంచుకున్నాడు. సాటి లేని రామభక్తి గల హనుమను వినుతిస్తూ దేవతలు పూలవర్షం కురిపించారు. తల్లి అంజనాదేవి చేయి తగలగానే హనుమ గుండె ఎప్పటిలాగా అతుక్కుపోయింది.",
            "book_page_end": 32
        },
        {
            "title": "అదృశ్య సేవకి",
            "book_page_start": 33,
            "pdf_page_start": 35,
            "pdf_page_end": 40,
            "author": "కె. ఎస్. రాజగోపాల్ - కడప",
            "genre": "జానపద/మంత్ర శక్తుల కథ",
            "moral": "మంచితనం, దయ, ఆదరణ కలిగి ఉండటం వల్ల గొప్ప శక్తులు కూడా వశమవుతాయి.",
            "keywords": [
                "అదృశ్య సేవకి",
                "ప్రతాపుడు",
                "వక్రబుద్ధి",
                "దేవకన్య",
                "యక్షుడు"
            ],
            "characters": [
                "ప్రతాపుడు",
                "దేవకన్య",
                "వక్రబుద్ధి",
                "అదృశ్య సేవకి",
                "చిత్రాంగుడు",
                "కుంటికప్ప",
                "అత్తగారు"
            ],
            "locations": [
                "ఊహానగరం",
                "అడవి",
                "కొలను",
                "యక్షుడి కోట",
                "దేవలోకం"
            ],
            "content": "పూర్వం ఊహానగరాన్ని రాజధానిగా చేసు కుని వక్రబుద్ధి అనేరాజు పరిపాలించేవాడు. ఆ రాజు సైన్యంలోకల్లా ప్రతాపుడనేవాడు గొప్పవీరుడు. ప్రతాపుడు ఒకనాడు వేటకని సమీపంలోని అడవికి వెళ్లి, అక్కడ ఒక కొలనుపక్క పొదలో దాగి కూర్చున్నాడు. వన్యమృగాలేమైనా దాహంతీర్చుకోటానికి వస్తే, కొట్టవచ్చుకదా అని అతని వూహ.\nఎంతసేపు కని పెట్టుకున్నా అనాడు అడవిజంతులేవీ రాలేదుగాని సాయంత్రం పడేసరికి ఆకాశంమీదినుంచి ఏడుహంసలు వచ్చి వాలినై. ఆ హంసల్ని చూచి మెచ్చు కుంటూవుండగా, అవి లెక్కలు తీసి గట్టు మీద పెట్టినై. అలా పెట్టిన వెంటనే ఆ ఏడు హంసలూ అపురూప సుందరమైన ఏడుగురు దేవకన్యలుగా మారిపోయినై. కిలకిల నవ్వుతో వారు కొలనులోకి చొరబడి జలక్రీడ లారంభించారు.\nచప్పుడు చెయ్యకుండా ప్రతాపుడు బయటకు వచ్చి, లెక్కలన్నింటిలోనూ మిక్కిలి అందమైన ఒకజతను చేతపుచ్చు కుని, మళ్లీ దాగుకొన్నాడు. దేవకన్యలు తనివితీరా జలకాలాడి, గట్టుపైకి వచ్చి, ఎవళ్ళలెక్కలు వాళ్ళుధరించి మళ్లీ హంస లుగామారి, రివ్వుమని ఎగిరిపోయారు. ఐతే, అలా ఎగిరిపోగలిగింది ఆరుగురుమాత్రమే. ఏడో అమ్మాయి తన లెక్కలజతకోసమని కొలనువద్దనే ఆగిపోవలసివచ్చింది.\nఆ దేవకన్యను చూడగా ప్రతాపుడికి మక్కువపుట్టింది. ఆమె లెక్కలు పోయి నందుకు దిగులుపడి, 'నాణెక్కలు తీసుకున్నవారెవరో దయవుంచి వాటిని ఇచ్చెయ్యండి. పిల్లలగన్న తలిదండ్రులైతే, వారు నన్నూ ఒక కూతురుగా ఎంచుకో వచ్చు. కన్యఐతే నేను చెల్లెలినైవుంటాను. పెండ్లిగాని పురుషుడే ఐనట్టయితే పెండ్లిచేసు కుంటా. దయవుంచి నా టెక్కలు నాకు ఇచ్చెయ్యండి' అనిజాలిగా ప్రార్థించింది.\nఈ మాటలు చెవిని పడీపడటంతోనే పొడలో దాగొనివున్న ప్రతాపుడు లెక్కలతో బయటకువచ్చి, ' ఇవిగో నీలెక్కలు. వీటిని ధరించి హంసవై స్వేచ్ఛగా మీలో కానికి ఎగిరిపో. మీవాళ్ళనుండి నిన్ను వేరుచేసి, బాధపెట్టినఁదుకు మన్నించు' అన్నాడు. దేవకన్య టెక్కలు పుచ్చుకోలేదు.\n'అంతగా మెచ్చుకుంటున్నావు గనక పోనీ, నన్ను పెళ్ళిచేసుకోకూడదా?' అన్నాడు ఏమంటుందో చూదామని. ఆ సుందరి ముసిముసి నవ్వుతో, తన మెడలోని నవరత్న మాలను నిజంగానే ప్రతాపుడిమెడలో వేసింది. తలవనితలంపుగా పట్టిన ఈ అదృ ష్టానికి అతడు మురిసిపోయాడు.\nప్రతాపుడు భార్యతో తన నగరానికి తిరిగి వెళ్ళటంతోనే ఆమె చక్కడనాన్ని గురించిన వార్త వెళ్ళి రాజుగారి చెవిలోపడింది. వక్ర బుద్ధి మారువేషంలో వెళ్ళి ఆ దేవకన్యను చూచివచ్చాడు.\nప్రతాపుడికి కబురు చేసి, లేనిప్రేమ నటిస్తో, 'ప్రతాపా! ఏడు సముద్రాలకవతల ఒక అడవి వుంది. ఆ అడవిలో ఒక కొండ వుంది. ఆ కొండ కొసని ఒక కోటవుంది. ఆకోటకి రాజు తొమ్మిది అంగుళాల శరీరం, తొంభైగజాల పిలకా వున్న చిత్రాంగుడనే యక్షుడు. ఆ రాజువద్ద ఆదృశ్యసేవకి అనే భూతం ఒకటివుంది. నువ్వువెళ్లి ఎలాగైనా దాన్ని వశంచేసుకురావాలి. వస్తే, నిన్ను సేనాధిపతిగా చేస్తాను' అన్నాడు.\nప్రతాపుడు ఇంటికివచ్చి మానవమాత్రు లకు అసాధ్యమైన ఈ మహత్తర కార్యాన్ని గురించి భార్యతో చెప్పగా, ఆమె 'నీకు వచ్చిన భయంలేదు. ఈ వెండిబంతి తీసుకువెళ్ళి నగరం అవతల, నేలమీద పెట్టు. అది నీముందు దొర్లుతూపోయి నీకు దేవలోకంలోవున్న మా అమ్మగారియింటికి దారిచూపుతుంది. పెళ్ళివేళ నీమెడలో, నేనువేసిన ఆ నవరత్నమాల ఆనమాలు చూపి, నా క్షేమవార్త చెప్ప, నువ్వువచ్చిన పని మావాళ్లతో చెప్పు' అని అంటూ, వెండి బంతిని అతని చేతిలో పెట్టింది. ప్రతాపుడు అదేప్రకారం చేసి, అత్తవారింటికి చేరు కున్నాడు.\nఈలోగా, ఊహానగరంలో వక్రబుద్ధి ప్రతాపుడి భార్యను రప్పించి, 'ఇంక నీభర్త తిరిగివచ్చే దేమిటి? ఇంతకీ వాడు నా నౌఖరు, నేను రాజునిగదా! నన్ను పెళ్ళిచేసుకుని రాణివి కావటం నాకోరిక' అన్నాడు. ఆమాటకు ఆమె ఉగ్రురాలై, 'నేను ఎవరనుకున్నావు! జాగ్రత్త!' అంది. వక్రబుద్ధి భయపడి తగ్గిపోయాడు. కాని, కసిపూని సముద్రంఒడ్డున ఒంటిస్తంభం మేడలో ఆమెను ఖైదుచేయించాడు.\nఅక్కడ దేవలోకంలో, - ప్రతాపుడి మెడలోని నవరత్నమాల చూడటంతోనే, ఆనమాలుగట్టి, దేవకన్య బంధువులు ఆద రించి, వచ్చినపని అడిగేరు. అతడు చెప్పేడు. అప్పుడు అతని అత్తగారు పక్షుల్నీ, మృగాల్నీ, చేపల్నీ అన్నింటినీ రప్పించి, 'ఫలానా యక్షుని రాజ్యం ఎక్కడవుందో మీకుతెలుసా?' అని అడిగింది.\nఅందులో ఒక్క కుంటికప్ప మాత్రం, \" నాకుతెలుసు. ఐతే చాలాదూరం వెళ్లాలి ” అంది. ఆ కప్పని తోడిచ్చి ఆమె వాళ్ళిద్దర్నీ ప్రయాణంకట్టి పంపింది.\nప్రతాపుడు దానివెనకాలే వెళ్లేడు. సప్త సముద్రాలూ దాటి అడవీ, అడవిలో కొండా, కొండకొసని చిత్రాంగుడి కోటా చేరు కున్నారు. అప్పుడు కప్ప ప్రతాపుడితో, 'తమ్ముడూ, ఇదే కోట. నేను అవతలవుండి నీకోసం యెదురుచూస్తోంటాను. పోయిరా. నీకు జయమవుతుంది!' అని ఆశీర్వదించి లోపలకి పంపింది. ప్రతాపుడు కోటప్రవేశిం చాడుగాని అది కోటలాగే లేదు; అది ఒక చీకటికోణం. కన్నుపొడుచుకున్నా' కన పడని ఆ అంధకారంలో అతడు తడుము కుంటూ వెళ్లి. ఒక మూల ఆయాసం తీర్చు కుంటూ కూర్చున్నాడు.\nమరి కాస్సేపటికి భళ్ళుమని తలుపు చప్పుడైంది. 'అదృశ్యసేవకి, అదృశ్యసేవకీ' అని మేఘానికిమల్లే ఉరుముతో ఎవరో పిలువసాగారు. అంతవరకూ చీకటిగా వున్న కోటంతా దీపాల వెలుగులతో పట్టపగ లైపోయింది. ప్రతాపుడు చటుక్కున ఒక స్తంభంచాటుకి పోయి దాగుకొని ఆ వచ్చింది. ఎవరా అని చూశాడు.\nచూస్తే ఏముంది? తొమ్మిదంగుళాల శరీరం, తొంభైగజాల పిలకా వున్న యక్షుడు కనపడ్డాడు. \" ఈతడేనా అంత చప్పుడుచేస్త!” అని ఆశ్చర్యపోతూ ప్రతా పుడు నిలబడేసరికి యక్షుడు, 'అడృశ్య సేవకీ, యేమిటి ఈ ఆలస్యం? లోకాలన్నీ తిరిగి తిరిగి ఆయాసంతో వచ్చానుకదా, కాళ్ళు కడుకునేందుకు నీళ్ళు ఇవ్వాలని తెలీదూ?' అని అరిచాడు. బంగారు కలశం ఒకటి వస్తూన్నట్లు ప్రతాపుడికి కనపడింది గాని దాన్ని తెస్తూన్న అదృశ్యసేవకి కనపడ లేదు. పాదాలచప్పుడు మాత్రం వినపడింది, అంతే. చిత్రాంగుడు కాళ్ళూ చేతులూ కడుక్కుని, 'త్వరగా అన్నం వడ్డించ వేం, అదృశ్యసేవకీ !- నేనిప్పుడు కుబేరుడివద్దకు వెళ్ళాలి' అన్నాడు. వెంటనే వెండిపీట ఒకటి వాలింది. దానిముందు భమిడిఆకు ఉంచబడింది. పంచభక్ష్యపరమాన్నాలూ వడ్డించబడ్డాయి. ఈపని అంతా క్షణంలో చేసిన అదృశ్యసేవకి మాత్రం ప్రతాపుడికి కనపడలేదు. చిత్రాంగుడు భోజనం పూర్తి చేసి, ఒక త్రేన్పుత్రేంచి, పిలక సవరించు కుంటూ కుబేరలోకానికి వెళ్ళిపోయాడు. దీపాలన్నీ ఒక్కమాటుగా ఆరిపోయినై.\nప్రతాపుడు యెంతో మర్యాదగా, మధుర స్వరంతో ' ఓ అదృశ్యసేవకీ! దయచేసి దీపాలు వెలిగించు' అన్నాడు. దీపాలు వెలిగాయి. 'ఆకలివేస్తోంది. అన్నం పెడ తావా?' అన్నాడు. పీట వాలింది. ఆకు సిద్ధమై వడ్డన పూర్తి అయింది. 'రా, అదృశ్య సేవకీ, నీయజమానుడికి వడ్డించావేగాని నువ్వు తిన్నట్టులేదు. నువ్వుకూడా వడ్డిం చుకో. ఇద్దరం కూచుని తిందాం' అన్నాడు ప్రతాపుడు. అప్పుడు ప్రతాపుడికి ఒక కంఠ స్వరం వినపడింది. \"ఎవరబ్బాయి నువ్వు? చాలా మంచివాడివిలాగున్నావు. ఈ చిత్రాం గుడికి ఎన్నిమందల సంవత్సరాలనుంచో సేవచేస్తున్నాను కాని ఒక్కనాడుకూడా వాడు నీకుమల్లే నన్నాదరించిన పాపాన పోలేదు ” అంది ఆ కంఠస్వరం.\nఅదృశ్య సేవకికూడా భోజనంచేస్తూంది.\nఅప్పుడు ప్రతాపుడు ' అటైతే అదృశ్యసేవకీ, నువునాతో వచ్చెయ్యి' అన్నాడు. ఆ కంఠ స్వరం, \"తప్పకుండా వస్తా. ఐతే ఉన్న చికు ఏమిటంటే : ఎంత సామర్థ్యమున్నా నా అంతట నేను ఏపనీ చెయ్యలేను. 'అదృశ్య సేవకీ, నువ్వు నాతోరా' అని ఆజ్ఞాపించు. ఈక్షణంలోనే బయల్దేరుతాను” అంది. ఇంకే ముంది? అదృశ్యసేవకే తనకు కిటుకు చెప్పేసింది! తన ఒక్క ఆదరణవాక్యం ఆ భూతాన్ని ఎంతలో వశంచేసుకుంది!\n'అదృశ్యసేవకీ, నాతో రా' అన్నాడు ప్రతా పుడు. అతనివెనకాలే అడుగులచప్పుడు వినపడింది.\nకోట అపతల కాచుకున్న కుంటికప్ప కంటపడటంతోనే ప్రతాపుడు, 'అదృశ్య సేవకీ, ఈ కప్ప నా ప్రాణమిత్రము. దీని కుంటి పోగొట్టు' అన్నాడు. కప్పకాలు చక్కబడి, ఆనందంతో అది తై తచ్చ లాడింది. ' అదృశ్యసేవకీ, మమ్మల్ని అత్తవారింటికి చేర్చు' అన్నాడు. మరుక్షణంలో వాళ్ళు అక్కడకు చేరుకున్నారు. అత్తగారు జరిగిన సంగతంతా విని ప్రతాపుడితో, 'నాయనా, నీ మంచితనమే నీకు సమస్తాన్నీ వశం చేస్తోంది. నీమంచితనమే నాకూతుర్ని ఆక ర్షించి, నీకు భార్యగా చేసింది. నీవు చూపిన దయా ఆదరణా, ఇవే ఈ భూతాన్ని నీకు వశంచేశాయి. త్వరగా వెళ్ళు. మాపిల్ల ఆప దలో వుంది, కాపాడుకో” అని చెప్పింది.\nతరువాత ప్రతాపుడు, ' అదృశ్యసేవకీ, నన్ను ఊహానగరానికి చేర్చు' అన్నాడు. అక్కడ చేరుకోవడంతోనే ప్రతాపుడు తన భార్యను చెరలోవుంచిన వక్రబుద్ధితో, 'దుర్మార్గుడా, నువ్వు నాపట్ల తలపెట్టిన ద్రోహానికి క్షమాపణకోరుకో. లేకుంటే...' అనేటంతలో రాజు, 'చూస్తారేమర్రా, వీణ్ణి చీరెయ్యండి!' అని ఆజ్ఞావంచాడు.\n'అదృశ్యసేవకీ, ఈ వీరులందరికి తగి నట్టుగా శాస్త్రిచేసి బుద్ధిచెప్పు' అన్నాడు ప్రతాపుడు. అదృశ్యసేవకి ఆ వీరులందరి జుట్టూ కలిపి ముడిపెట్టి, ఆ ముడి దొరక బుచ్చుకుని దూరంగా ఒకచోట కూలవేసి వచ్చింది. వక్రబుద్ధి కత్తిదూసి ప్రతాపుడి మీదికి దుమికేడు. \"అదృశ్యసేవకీ, వీడిపని పట్టు!\" అన్నాడు ప్రతాపుడు. అందరూ చూస్తోండగా వక్రబుద్ధి తలక్రిందు అయాడు. రెండుతాళ్ళ ప్రమాణాన్ని పైకి వెళ్ళిపోయాడు. అక్కడనుంచి వాణ్ణి అదృశ్యసేవకి వదిలేసింది. వక్రబుద్ధి తల వందముక్కలయింది.\nతరువాత ప్రతాపుడు ఊహానగరానికి రాజు ఆయాడు. దేవకన్య రాణీ అయింది. సుఖంగా వున్నారు. అదృశ్యసేవకి వుండనే వుందిగా, ఇంక వేరే సేనాధిపతి ఎందుకు?",
            "book_page_end": 38
        },
        {
            "title": "బలే సాయిబు",
            "book_page_start": 39,
            "pdf_page_start": 41,
            "pdf_page_end": 43,
            "author": "యస్. రాధాబాయి, మోహన్రావు- విజయనగరం",
            "genre": "జంతు కథ",
            "moral": "తెలివి తేటలు లేని వారికి లేదా పిరికివారికి భయం పట్టుకుంటే, దాన్ని ఉపయోగించుకుని ఇతరులు లాభం పొందాలని చూస్తారు.",
            "keywords": [
                "దూదేకుల సాయిబు",
                "పులి",
                "నక్క",
                "టుపాకీ",
                "ధైర్యం"
            ],
            "characters": [
                "మస్తాన్ (దూదేకుల సాయిబు)",
                "నక్క",
                "పులి",
                "తోడేలు"
            ],
            "locations": [
                "గాజులరేగ గ్రామం",
                "లోగిస గ్రామం",
                "అడవి"
            ],
            "content": "చాలాకాలంక్రిందట గాజులరేగ గ్రామంలో మస్తాన్ అనే ఒక దూదేకుల సాహెబు ఉండేవాడు. అది కుగ్రామం కావటంవల్ల మస్తానుకు క్రమంగా ఆవూళ్ళో భుక్తిగడ వటం కష్టమవుతూవచ్చింది.\n' ఏమిట్రా ఆల్లా !— కథ ఆడ్డుతిరిగిందే' అని ఆలోచించేటంతలో లోగీస అనే గ్రామంపోయి, అక్కడ కాలక్షేపంచేదామని మనసుకి తట్టింది. మస్తానుకు వున్న ఆస్తి అంతా దూదేకులబద్ద పక్కటే. ఒకరోజున అతడు తన దూదేకులబద్ద భుజాన వేసుకుని లోగిస వెళదామని సిద్ధపడ్డాడు.\nగాజులరేగుకీ లోగీసకీ పదికోసులు దూరానికిపైగా వుంటుంది. మధ్యని పెద్ద అడవికూడా వున్నది. ఈ పదికోసుల దూరమూ, అడవిదాటుకొని, మస్తాను కాలి నడకనే పోవాలి. తోపలో తినటానికి ఏమైనా పట్టుకుపోవాలికద !\nఎలానో ఒక్క అణాడబ్బులు పోగుచేసి, మానెడు కొమ్ము శనగలు కొనుక్కుని, అవి మూటకట్టి బయల్దేరాడు. రెండు ఝాములయ్యేసరికల్లా మూటలో శనగలు అతడి కడుపులోకి వెళ్లిపోయినై. దగ్గరలో ఒక పిల్లకాలువ కనిపిస్తే పోయి, కడుపులో మిగిలినచోటును నీళ్లతో నింపేశాడు. కాస్తంత ఆకలి అణగగానే భుజానవున్న దూదేకులబద్ద ' టిం —టిం' మనిపిస్తూ, హుషారుగా అడుగులు వేయసాగాడు.\nచరచరా నడుస్తున్న మస్తాను, ఎందుకో గాని ఒకచోట ఠపీమని నిలబడిపోయాడు! ఎందుకేమిటి? - ఒక పదిగజాల దూరంలో ఒక పెద్దపులి గోండ్రు పెట్టుకొంటూవచ్చి అక్కడ ఆగింది !! మస్తానుకి ముచ్చెమ టలు పోసినై. అయినా, అతడి చేతులు ఆగకుండా దూదేకులబద్దను అలా 'టిం - టిం' మనిపిస్తూనే వున్నాయి.\nమస్తాన్ ను చూసి పులి నిలబడి పోయింది. ఆది గోండ్రుపెట్టడం మానలేదు. సాయిబు చేతులు 'టిం - టిం'మనిపిం చటం మానలేదు.\nఇంతలో, ఇదంతా కనిపెడుతూవున్న ఒక నక్క పులిడగ్గరకు వెళ్లి, 'ఏం పులి మామా !- ఒక్క గెంతుగెంతి ఆ మనిషిని మింగివేయటం మానేసి, అలా చూస్తూ నిలబడిపోయావేం!' అని ప్రశ్నించింది.\nఅందుకు పులి ' చూశావా, వాడి చేతులో ఎంత పెద్ద టుపాకీ వున్నదో! నన్ను చూసి వాడు పారిపోవటానికి బదులు వాణ్ణి చూసి నేనే హడిలిపోవలసి వచ్చిందిప్పుడు' అంటూ తన మనస్సులోని భయం వెల్లడించింది.\nనక్కకి తెలుసు, సాయిబుచేతిలో వుండేది ఎంతమాత్రం టుపాకీ కాదని. అందుకని, తెలివితక్కువగా పులి భయ పడడం చూచి నక్క లోలోపల నవ్వు కుంది. 'సరే, మామా ! నేనుండగా నీకేం భయం? నేనువెళ్ళి వాడిని మాటల్లో పెడ తాను. ఆ సందుచూసుకుని నువ్వు మెల్లిగా పారిపో' అన్నది.\nఅది అన్నదేకాని, పులికిమట్టుకు ధైర్యం చాలలేదు; 'మరి, వాడు ఏమరుపాటుగా వున్నట్టు నాకెలా తెలుస్తుంది?' అని అడి గింది. అందుకు నక్క ' ఒశ్, ఇదొక పెద్ద ప్రశ్నా ! నేను గట్టిగా ఒక కేక పెడతాను. కేకవిని పారిపో' అని సలహాచెప్పింది.\nఇలా సలహాచెబుతూ వెనకనించి మస్తాన్ వద్దకు పోయి' ఏమయ్యా సాయిబూ! ఇదే ఒక్కడవూ అడవిలో నిలబడిపోయావే, ఎందుకోసం?' అని పలకరించింది.\nఅందుకు మస్తాను చీకాకుతో \" ఏమా ? ఎందుకు నిలబడ్డానో తెలియటంలేదూ? ఎదట పెద్దపులి నిలబడివుండగా 'ఎందుకు నిలబడ్డా?' వని ఆదొక ప్రశ్నా” అన్నాడు.\nఅప్పుడు నక్క ' ఏమిటయ్యా, ఇంతేనా నీ పౌరుషం! ఒక్క కేకవేశానంటే చూడు, పులీ గిలీ పారిపోవాలన్న మాట,' అని ధైర్యంగా మాటాడింది. ఇదంతా డచ్చా లనుకున్నాడు సాయిబు మొదట. ఐనా, ఈమాట ఎంతవరకు నిజమో చూదామని: 'నక్కా, నక్కా ! - నిజంగా నీ కేకలోనే అంతటిశక్తి వున్న ట్టయితే, నీవు కోరుకొన్న బహుమతి యివ్వనా?' అన్నాడు మస్తాను. ఈమాట అనగానే నక్క ఒక పెద్ద కేక పెట్టింది. దెబ్బతో పులి మాయమైంది! నిశ్చేష్టుడై, మస్తాన్ 'బ్రతుకుజీవుడా' అనుకొన్నాడు.\nగండుతప్పి సాయిబు కాస్తంత స్తిమిత పడటం చూచింది నక్క. 'నా బహుమతి మాట ఏమి?' అన్నది. కోరుకోమన్నాడు మస్తాను. తడుముకోకుండా 'నాకేమీవద్దు. నీ గుండెకాయ ఇస్తేచాలు 'నన్నది నక్క.\nశని వదిలి పీడ పట్టుకున్నట్టయింది పాపం సాయిబుకి యిప్పుడు.\n'ఒశ్, ఇంతేనా నీ కోరిక ! ఇంకా ఎంత పెద్దవస్తువు కోరుకుంటావో, ఇయ్యగలనో లేనో అని జంకుతున్నాను. నాకు ప్రాణ దానం చేసిన నీ ఋణం ఎన్ని జన్మలకైనా తీర్చుకోగలనా ?— ఐతే, ఒక్కనిమిషం ఓరిమిపట్టాలి నువ్వు. ఎవ రేది కావాలన్నా . ఈ నోటితో లేదు అని అనలేను. నీలాగానే ఒక తోడేలువచ్చి నా కడుపులో రొట్టె ముళ్ల కావాలన్నది. తీసుకోమన్నాను. అది రొట్టెముక్క తీసికోవటం కనిపెట్టి, దానిని పట్టటానికని రెండు వేటకుక్కలు నా కడు పులో దూకనై. వాటిని విరగడై పోనీ, తరువాత నుపుదూరి నాగుండెకాయ తీసికొందువుగాని' అని ఎంతో తాపీగా సమాధానం చెప్పాడు.\nవేటకుక్కలమాట చెవినిబడేసరికల్లా పరుగుచ్చుకుంది నక్క! సాయిబు తన దారిని తను వెళ్ళిపోయాడు.",
            "book_page_end": 41
        },
        {
            "title": "వింత విందు",
            "book_page_start": 42,
            "pdf_page_start": 44,
            "pdf_page_end": 48,
            "author": "పాలంకి వెంకటరామచంద్రమూర్తి - మద్రాసు",
            "genre": "హాస్య కథ",
            "moral": "దురాశ, పిసినారితనం పనికిరావు. ఎదుటివారిని మోసం చేయాలని చూస్తే తగిన గుణపాఠం తప్పదు.",
            "keywords": [
                "శరభారాయుడు",
                "వెంకటేశు",
                "పిసినారి",
                "వింత విందు",
                "గుణపాఠం"
            ],
            "characters": [
                "శరభారాయుడు",
                "వెంకటేశు",
                "మార్గస్థుడు",
                "వంటవాడు"
            ],
            "locations": [
                "కార్వేటినగరం"
            ],
            "content": "కార్వేటినగరంలో శరభారాయుడనే ధన వంతుడొకడు ఉండేవాడు. ఆతడు ధన వంతుడన్న మాటేగాని, ఎవడికీ ఒక్క దమ్మిడీఐనా దానంచేసేవాడుకాడు. చెయ్యకపోతే పోయెగాని, వచ్చి అడిగిన వాడినల్లా ఏదోవిధంగా ఏడిపించి మరీ పంపుతూ ఉండేవాడు. ఆతడిసంగతి తెలిసిన బిచ్చగాళ్ళూ, యాచకులూ ఆ గుమ్మమే ఎక్కేవాళ్లుకాదు. తెలియక వచ్చినవాళ్ళు మాత్రం భంగపడి పోతూండేవాళ్ళు.\nఇలావుంటూండగా, ఆ నగరానికి వెంక టేశు అనే యాత్రికు డొకడు వ చ్చాడు. వెంకటేశు రోడ్డుమీద నిలబడి, ఆ పూటకు ఎక్కడ భోజనం అమరుతుందా అని ఆలో చించటం ప్రారంభించాడు. దారినపోతూన్న ఒకణ్ణి ఆపి, 'బాబూ, నేను పరదేశిని. ఈపూట నాకు దేవతార్చనకు వీలయే ఇల్లు చూపగలరా?' అని అడిగేడు.\nఆ మార్గస్థుడు వెంకటేశుతో, 'పెట్టే ఇల్లుయేదో చెప్పలేనుగాని పెట్టని యిల్లు మాత్రం ఒకటివుంది. ఆ గడపమాత్రం ఎక్కకు!' అంటూ దూరాన కనబడుతూన్న శరభారాయుడి ఇల్లు చూపించాడు.\nఅందుకు వెంకటేశు, ' ఏంబాబూ, ఆ గృహస్థు పిల్లికి బిచ్చంపెట్టని పిసినారా?” అని అడిగాడు\n'బిచ్చంపెట్టడు సరికదా ఆ పిల్లిని పట్టు కుని తలగొరిగి మరీ పంపుతాడు!’ అన్నాడు మార్గస్థుడు.\nవెంకటేశు ఉత్తి పెంకి డిప్పకాయి. మార్గస్థుడు చెప్పినమాట వినటంతోనే ఆ శరభారాయుడి సంగతేమిటో తెలుసుకోవా లనిపించి, తిన్నగా వెళ్ళి ఆ గుమ్మ మే ఎక్కాడు. తలుపుతట్టేసరికి శరభారాయుడే వచ్చి తలుపుతీశాడు. 'ఏంకావాలయ్యా నీకు ?' అని అడిగేడు.\nఅందుకు వెంకటేశు, \"ఏదోనా? ఒక్క పూట భోజనం. నేను యాత్రికుణ్ణి. ఈపూట మీయింట భోజనంచేసి, సాయంకాలానికల్లా పైగ్రామం చేరుకుంటా. ' ఈ వూరిలో అన్నదాత యెవరూ ?” అని వాకబుచేసేసరికి తమయిల్లు చూపేరు!” అన్నాడు. శరభా రాయుడు విషపు నవ్వొకటి నవ్వి, \"అలాగా? సరిగ్గా నేను భోజనానికి లేద్దామనుకుంటూం టేనే వచ్చావయ్యా నువ్వు ! ' అభ్యాగత స్వయంవిష్ణుః' అనికదా అన్నారు పెద్దలు. విష్ణు స్వరూపుడికి విందుచెయ్యాలిగాని మామూలు పదార్థాలతో తృప్తిపడి ఊరుకో రాదుకదా. కనుక, పంచభక్ష్యపరమా న్నాలూ తయారుచేయిస్తాను! ఒకనిముషం ఆగు!' అన్నాడు.\nశరభారాయుడి మాటల్లో వున్న వెట కారం వెంకటేశు కనిపెట్టేడు కాని, ఏమీ ఎరుగనివానికిమల్లే నటిస్తో, 'బాబూ, ఒక్క నిముషం కాదు, ఎంతసేపైనా ఆగుతాను. ఇంతకీ యేమాత్రం పొద్దెక్కిందిగనక!' అనేసి, అక్కడనే సావిట్లో నడుంవాల్చాడు.\nతనయింట్లో, వాడంత చనువుగా ఆ కుర్చీలో వాలడంతో శరభారాయుడికి కోపమే వచ్చింది. కాని, వాడికి తగినశాస్తి ఎలాగా చేసిపంపాలి గనక ముందే తొందరపడడం ఎందుకని తమాయించాడు. వెంకటేశు కళ్ళుమూసుకుని 'ఏంజరగబోతుందా? ' అని ఆలోచిస్తున్నాడు.\nమరి కొంచెంసేపటికి శరభారాయుడు, 'లేవోయ్ విష్ణుస్వరూపా ! విందు ఆరగిద్దువు గాని ! ఎవరర్రా అక్కడ? మాకు రెండు చెంబులతో నీళ్లు తీసుకు రండి' అన్నాడు.\nవెంకటేశు కుర్చీలోనించి లేచి, నీళ్లకోసం ఎదురుచూశాడు. ఎవడూ నీళ్లుతేకుండానే శరభారాయుడు ఎవరిచేతిలోంచో ఒక చెంబును అందుకున్నట్లూ నీళ్ళతో కాళ్ళూ చేతులూ కడుక్కుంటున్నట్లూ నటించాడు.\nవెంకటేశు, 'నాటకం ప్రారంభమైంద'ని గ్రహించి తనుగూడా శరభారాయుడికి మల్లేనే నీళ్లచెంబు అందుకుని కాళ్ళూ చేతులూ కడుక్కునట్లు అభినయించి భోజ నానికి సిద్ధమయాడు. తనతోబాటు వాడూ సిద్ధమౌతాడనుకోలేదు శరభారాయుడు. 'ఏవీ నీళ్లు?' అని నీళ్ళునములుతో నిల బడతా డనుకున్నాడు.\n'వీడెవడో కొంచెం అసాధ్యుడులాగే వున్నాడు. సరే కానియ్, చూద్దాం' అను కుంటూ, 'రావయ్యా, భోజనాలసావిట్లోకి' అని అక్కడికి వెంకటేశుని తీసుకువెళ్లేడు. అక్కడ రెండుపీటలూ, ఆ పీటలముందు వెండికంచాలూ, ఆ కంచాలచుట్టూ చిన్న చిన్న వెండిపళ్ళేలూ, గిన్నెలూ అమర్చబడి ఉన్నాయి. అయితే కంచాలలోగాని, పళ్ళే లలోగాని, గిన్నెలలోగాని పదార్థాలేమీ లేకుండా అన్నీ ఖాళీగానే వున్నాయి.\nశరభాకాయుడు తనొకపీటమీద చతికిల పడి, అతిథిని రెండవపీటమీదికి దయ చెయ్యమన్నాడు. ఆ సావిట్లో వంటవాడు గాని, వడ్డనవాళ్ళుగాని ఎవరూ కనపడ లేదు. శరభారాయుడు ఎవరో నెయ్యివడ్డి స్తోంటే తాను పురిషెడుపట్టినట్టుగా నటించి, 'చాలు, చాలు ఆయనకి వెయ్యి!' అన్నాడు.\nవెంకటేశు ఆయనకంటే ఎక్కువగా నటించి, నిజంగా చెయి నిండిపోయి నెయ్యి కారిపోతూన్నట్లుగానే, 'అరెరె, వేసెయ్య కయ్యా బాబూ! ఆగు, ఆగు! అంటూ కంచంలో లేని అన్నం కలపటం ప్రారం భించాడు.\nశరభారాయుడు ' వీడెవడో ఘట్టివాడే!' అని కొంచెం లోపల మెచ్చుకుంటూ, పైకి, 'అన్నం, పప్పూ రోజూవుండేవే, అవి కలపకు భక్షణాలు మొదలెట్టు. ఆగిన్నెలో రసగుల్లాలు చూడు; నవనవలాడుతో పాకంలో ఎలాగ తేలుతున్నాయో ! పట్టుకు రండర్రా ఇంకా వడ్డించండి !'అని హుషారు చేశాడు.\n'మొహమాటపడకయ్యా, వేయించుకో!' అన్నాడు వెంకటేశును. అందుకు వెంక టేశు !! 'అయ్యా, మీ వంటమనిషి ఎవరో కాని, ఆ నలు భీముకోణ్ణి చంపిపుట్టినట్టుగా వున్నాడండి. ఓహెూ ! అమృతహస్తం' అని ఊట లూర్చుకుంటూ కంటికి కనపడనీ, చేతికి తగలనీ ఆ రసగుల్లాలు రుచిచూడ సాగాడు. 'ఆరెరె! ఆలా వేసేస్తున్నావేమిటి! నాది కడుపనుకున్నావా, ఖండవిల్లి మడు గనుకొన్నావా? అయినా ఎన్నని తినగలను? తీపి మొహం మొత్తిపోయింది!' అన్నాడు, వెంకటేశు ఆ లేని వడ్డనవాడితో.\nశరభారాయుడు అందుకుని, 'తీపి మొహం మొత్తితే కాస్త పులిహూర నంచుకో వోయ్ ! జీడిపలుకులూ అవీ వేసి మాంచి పసందుగా తయారుచేశాడు !... గుప్పెడు పలుకులుతీసి వడ్డించరా ఆయనకి! బజ్జీలు కూడా పట్టుకురా ! ఆవడలు వడ్డించు!... కాస్త పెరుగు వడ్డించమన్నావుటోయ్ విష్ణు స్వరూపా!' అన్నాడు.\nవెంకటేశు ఒక ఖాళీ గిన్నె చూపి, 'బాబూ, ఈ గిన్నెలోని పదార్థమేమిటో తెలిసిందికాదు' అన్నాడు. అందులో నిజంగా ఏదోవున్నట్లే!\nఅందుకు శరాభారాయుడు, \"అదా ? అది 'అవియల్' అంటారు. మలయాళ వంటకం బలే రుచిగా వుంటుందిలే. మరి కొంచెం వడ్డించుకో!” అన్నాడు.\nశరభారాయుడు ఈ నాటకాన్ని ఇలానే చివరని ముగించి, ఉత్తుత్త తాంబూలంకూడా ఒకటి సమర్పించి, ఉత్తి కడుపుతో సాగ సంపదలుచుకున్నాడని వెంకటేశుకి తెల్లమై పోయింది. అయితే, యిప్పుడు ఈ దుర్మా ర్గుడికి బుద్ధిచెప్పటం ఎలాగా అని ఆలో చించాడు.\n'అయ్యా, నాకు ద్రాక్షరసం ఇష్టమని మీకెలా తెలిసిందీ?' అంటూ, అక్కడున్న ఖాళీగిన్నె ఒకటి తీసుకుని తాగుతోన్నవాడికి మల్లే గుటకలువెయ్యటం ప్రారంభించాడు. 'బలే,బలే, ఏమి మాధుర్యం! అమృతం!... ఏమన్నాను? అమృతమా? ఛస్, అమృ తానికీ దీనికీ పోలికా? ఈరసంముందు అమృతం, గిమృతం దిగదుడుప్! డుప్! డిప్! డప్!' అంటూ లేచి, త్రాగి కై పెక్కిన వాడికిమల్లే వెంకటేశు తూలడం మొద లెట్టేడు. శరభారాయుడు నిర్ఘాంతపోయి, 'ఏమిటిది?' అంటూ లేవబోయేసరికి వెంకటేశు వొళ్ళుతెలియనివాడికిమల్లే తడ బడుతూ, 'ఏమిటి కోమటి! టి! కాఫీ! కోకో ! ఓవల్స్!' అంటూ శరభరాయుడి జుట్టుపట్టుకు వంచి, నడ్డిమీద దబదబా నాలుగు పిడిగుద్దులు వేశాడు.\nశరభరాయుడు ' మొర్రో, మొర్రో' అనే సరికి నలుగురూ పోగయారు. శరభరాయుడు ఏడుస్తో, ' ఈ దుర్మార్గుడు నాయింటికి భోజనానికనివచ్చి నన్నుకొట్టేడు చూడండి!' అన్నాడు. వచ్చినవాళ్లు వెంకటేశుకేసి చూసి, 'ఇదేంపని ? తిన్నఇంటికి ఘాత తలపెడతావా?' అన్నారు.\nవెంకటేశు పశ్చాత్తాపం నటిస్తో, 'క్షమిం చండి! ఈయన యిచ్చిన ద్రాక్షరసం మూలాన్ని కైపెక్కి వొళ్ళుతెలియక ఏదో అపచారంచేశానుగాబోలు!' అన్నాడు. శరభ రాయుడు, ' ఉత్తిది, ఉత్తిది! ద్రాక్షరసం లేదు, ఏమీలేదు!' అన్నాడు. 'ద్రాక్షరసం అబద్ధమైతే విందూ అబద్ధమే!' అన్నాడు వెంకటేశు.\nవచ్చినవాళ్లందరకూ అయోమయంగా కనపడి, శరభరాయుడి వంటవాణ్ణి అడిగే సరికి, వాడు రహస్యం వెల్లడిచేసివేశాడు.\n' అయితే ఆ అబద్దపు విందుకి ఈ నడ్డి బాజా సరిగానే వుంది' అనుకొంటూ ఎవరి దారిని వాళ్ళు చక్కాపోయారు.",
            "book_page_end": 46
        },
        {
            "title": "పగబట్టిన గడియారం",
            "book_page_start": 47,
            "pdf_page_start": 49,
            "pdf_page_end": 50,
            "author": "డి. కస్తూరి - సికంద్రాబాద్",
            "genre": "బాలల కథ",
            "moral": "బడికి/పనులకు సమయపాలన ముఖ్యం. దేనిపైనా కోపం వద్దు.",
            "keywords": [
                "గోపి",
                "సుశీల",
                "గడియారం",
                "సమయపాలన",
                "బడిదొంగ"
            ],
            "characters": [
                "గోపి",
                "సుశీల",
                "తల్లి",
                "గడియారం"
            ],
            "locations": [
                "ఇల్లు",
                "బడి"
            ],
            "content": "గోపి బడిదొంగ. అతని చెల్లెలు సుశీలకు చదువుకోవటమంటే ఆసక్తి. గోపీ ఎంత సేపూ బడి యెగగొట్టేందుకు యత్నించే వాడు. ఒక్కపూట బడి మానడమంటే సుశీలకు మనసు కష్టంతోచేది.\nవాళ్ళ యింటి నడవలో గోడకు ఒక పెద్ద గడియారం వున్నది. అది పావుగంటలు కూడా కొడుతుంది. ఒకరోజున గోపీ చెల్లె లిని అ నడవలోకి తీసుకుపోయి 'చెల్లాయ్! ఆ గడియారంవంక చూడు!' అన్నాడు. సుశీల చూచి, 'తొమ్మిదిగంటల నలభై నిమిషాలయింది. లే. బట్టలువేసుకో. బడికి పోదాం' అని వేగిర పెట్టింది.\nఅందుకు గోపీ 'ఇదివక దయ్య మే చెల్లీ !—కొంపమునిగినట్టు మనల్ని బడికి పొమ్మని తొందరపెడుతుంది. మనల్నే కాదు, బడిపిల్లలనూ, ఉద్యోగస్థులనూ, అందరనూ ఇది అలానే హడావుడి పెడు తుంది. దీన్ని ఏంజేసినా పాపంలేదు!' అన్నాడు పిడికిలి బిగబడుతూ.\n\"అదేమిటన్నయ్యా, అలా కోపగిస్తావే! నిన్ను ఆడుకోనివ్వలేవని గడియారాన్ని నిండిస్తావుగానీ, దీని ముఖంచూస్తే ఎంత మంచిది ! గడియారం ముఖం చూసుకు వెళితే, బడికి వేళకుపోగలం; వేళకు వెళితే మేష్టారు కొట్టరు” అన్నది.\nసుశీల ఇలా అంటూవుండగానే తొమిదిం ముప్పావుఐంది. గంటలు కొట్టింది. గంటలు కొట్టగానే వాళ్లమ్మ కేక వేసింది. 'బడికి వేళయింది, లేవరేమర్రా!' అంటూ. గోపీ ఉగ్రుడై, పళ్ళుబిగబట్టి, \"చూడు, పెద్ద గొంతుక పెట్టుకుని ఆధ్వని! దయ్యం!! బ్రహ్మరాక్షసి!!!\" అంటూ ఉరుమసాగాడు.\nఏమయితేనేం, తప్పదు. గబగబ దుస్తులు వేసుకుని బడికి బయల్దేరాడు. వానివెంబడే గంతులేస్తూ సుశీల వెళ్ళింది.\nబడికి వెళుతున్నాడన్న మాటేకాని, గోపి దృష్టి అంతా తనకు అపకారం చేసిన ఆ గడియారంమీదనే వున్నది. 'చెల్లీ! - మన గోడనుండే గడియారాన్ని మంచిదను కొని పొగడుతున్నావు. చిన్నదానివి, నీకు తెలియకుండావుంది. అది వకదయ్యం పాడుదయ్యం! దాని నోరు ఒక్కనిమిషం ఊరుకోదుకద! అస్తమానం అలా వాగు తూనే వుంటుందే! — అది బడిపిల్లలను కంగారుపెడుతుంది. ఉద్యోగస్థుల్ని మెతు కులు నోట్లో వేసుకొనివ్వదు. రైలుకు వెళ్ళే వాళ్లను పరుగులెత్తిస్తుంది. పాపాత్తురాలు!' అనిచెప్పి, మళ్ళీ పళ్ళు బిగించాడు.\nసరే, యెలాగో బడికి చేరుకొన్నాడు గోపీ. సాయంకాలమైంది. ఆటలకోసం పరు గెత్తాడు. ఆరుగంటలల్లా ఆటలు మొద లెట్టారు. ప్రపంచంమరచి పిల్లలందరూ క్రీడాసక్తులై వున్నారు. వాళ్లు మంచి రద్దీలో వుండగా, గడియారపు గంటలు వినిపించినై, గంటలతోపాటు \"గోపీ! తిండికి రా నాయనా!!” అనే పిలుపు కూడా వినిపించింది.\nఒక గొప్పకార్యం భగ్నమైనట్టు బాధ పడ్డాడు గోపి. వాడికి నెత్తురు ఉడుకెత్తి పోయింది. ఆవేశం వచ్చేసింది. చేతికి దొరికిన ఒక రాయి తీసుకొని పళ్ళు పటపట కొరుకుతూ గబగబ నడవలోకి వెళ్ళాడు. సత్తువకొద్దీ గడియారానికి గురిచూసి కొట్టాడు. గలగలమంటూ ఆద్దంపెంకులు కిందరాలినై. అదే గోపీచెవులకు వినబడిన ఆఖరుచప్పుడు! అప్పటినుంచీ బుద్ధివచ్చిన బడిపిల్లవాడిలాగా మరి ధ్వనిచేయక, ఊరికేవుంది ఆ గడియారం.\nఒక వీరుని గర్వంతో గోపి, \"చెల్లీ! మనమీద పగబట్టిన శత్రువును సంహారం చేసివేశా. ఇకదీనిభయం మనకులేదు. మనం హాయిగాపోయి ఆడుకో వచ్చు” అంటూ సంతోషించాడు. సుశీలమట్టుకు బితుక్కుమంటూ, లోపలికి పారిపోయింది.",
            "book_page_end": 48
        },
        {
            "title": "అట్టమీది బొమ్మ (భరతుడి కథ)",
            "book_page_start": 50,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "వ్యాసం/చారిత్రక నేపథ్యం",
            "moral": "ధైర్యం, పరాక్రమం ఉన్న బాల్యమే గొప్ప భవిష్యత్తుకు ఆధారం.",
            "keywords": [
                "సర్వదమనుడు",
                "భరతుడు",
                "శకుంతల",
                "కణ్వమహర్షి",
                "వన్యమృగాలు"
            ],
            "characters": [
                "సర్వదమనుడు (భరతుడు)",
                "శకుంతల",
                "దుష్యంతుడు",
                "కణ్వ మహర్షి"
            ],
            "locations": [
                "మాలిని నదీతీరం",
                "కణ్వ మహర్షి ఆశ్రమం",
                "భారతదేశం"
            ],
            "content": "మాలినినదీతీరాన అందమైన అడవు లుండేవి. ఆ ఆడవులు సమస్తమైన ఫల వృక్ష జాతులతోను, బారులుతీర్చిన పర్వత శ్రేణులతోను, నదీనదములతోను నిండారి, చూడ ముచ్చటగా ఉండేవి. ఈ అడవు లలో చిత్రమేమిటంటే భయంకరమైన వన్య మృగాలూ, మురి పెము గొలిపే సాధుజంతు వులూ ఎట్టివైరమూ లేక కలిసి ఎంతో మచ్చికగా సంచరించూతూ వుండేవి.\nఇలాటి మహారణ్యంలో నెలకొనివున్నది కణ్వ మహర్షి ఆశ్రమం, కణ్వుని ఆశ్రమంలో ఒక ఆరేళ్ల బాలుడు ఆటలాడుకొంటూ ఉండేవాడు. ఐతే, కణ్వమహర్షి చలవ వలన శుక్లపక్ష చంద్రునివలె పెరుగుతూ వున్న ఆ బాలుడు సామాన్యుడుకాడు. ఆతడు ఆడే ఆటలూ సామాన్యమైనవి కావు. అవి చాలా అపురూపమైనక్రీడలు.\nఆరేళ్లవాడే కానీ, ఆ బాలుడు దీర్ఘ బాహుడు, అనంతజవ సత్వసంపన్నుడు. చక్రవర్తి చిహ్నములతో ప్రకాశించేవాడు. ఆ పసివాడు మహారణ్యంలోని పులులను, సింహాలను, ఏనుగులనూ పట్టితెచ్చేవాడు. వాటిని ఆశ్రమంలో వుండే మహావృక్షాలకు కట్టేసేవాడు. అంతేకాదు. వాటిపైన నిర్భయంగా స్వారిచేసి, ఎన్నెన్నో ఆట లాడుకునేవాడు. ఆ బాలుని శైశవక్రీడలు ఆశ్రమంలోని మునులనే భీతికొలిపేవి. భయమనేది ఎరుగక వన్యమృగాలను అణగద్రొక్కిన ఆ పసివానికి తగినట్టుగా ఆశ్రమవాసులు అంతాకలిసి 'సర్వదమ నుడు' అని పేరుపెట్టారు.\nసర్వదమనుడు వయస్సుకుమించిన బలానికి, తేజస్సుకు, విక్ర మాణికే పెట్టింది పేరు. సర్వ దమనుని తల్లి కణ్వమహ ర్షిచే పెంపబడిన శకుంతల. ఆతని తండ్రి శకుంతలను గాంధర్వవిధిగా వి వాహం చేసుకొన్న దుష్యంతుడు, ఒకప్పుడు అశరీరవాణి వినబడి, సర్వదమనుడికి 'భరతుడ'నే పేరు తగివుం టుందని చెప్పింది. ఆప్రకారమే తలిదం డ్రులు పసివాడైన సర్వదమనుణ్ణి భరతు డని పిలువసాగారు.\nదుష్యంతుని తరువాత భరతుడే గద్దె యెక్కాడు. పరాక్రమంతో పరరాజులను గెలిచి, ధర్మపాలనం సాగించి అతడు యశముపొందాడు. అనేకయాగాలూ, అశ్వమేధాలూ చేసి తరించాడు. ఈ భర తుడు ఏలినదేశమే మనకు జన్మభూమి ఐనటువంటి భారతదేశం.",
            "book_page_end": 50
        },
        {
            "title": "అట్టచివరి బొమ్మ (బుల్బుల్ పిట్ట కథ)",
            "book_page_start": 51,
            "pdf_page_start": 53,
            "pdf_page_end": 53,
            "author": "చందమామ బృందం",
            "genre": "జానపద కథ",
            "moral": "స్వార్థం కంటే ఇతరుల కోరిక నెరవేర్చడానికి ప్రాధాన్యత ఇవ్వడం గొప్పది.",
            "keywords": [
                "బుల్ బుల్ పిట్ట",
                "చక్రవర్తి",
                "దాదా",
                "వంటమనిషి",
                "మధురగానం"
            ],
            "characters": [
                "చక్రవర్తి",
                "దాదా",
                "చిన్న వంటమనిషి",
                "బుల్ బుల్ పిట్ట"
            ],
            "locations": [
                "హవేలీ",
                "ఆరామం"
            ],
            "content": "అపురూపంగా చెప్పుకొంటూవున్న ఆ బుల్ బుల్ పిట్టను పట్టితెచ్చి, తనయెదురు గానంచేయించమని చక్రవర్తి పరివారానికి ఆజ్ఞాపించినట్టు చదివివున్నా ముకద.\nఈ ఆజ్ఞ వినగానే, చక్రవర్తిగారికి అంత రంగికుడు, పరివారానికి పెద్ద ఐన దాదా గబగబ మెట్లుదిగి వచ్చాడు. మళ్లీ మేడ ఎక్కాడు. మళ్ళీ దిగాడు. దివ్యభవన మంతటా గాలించి, మూలమూలలా తెగ వెతికాడు. ఎంత వెతికినా, అపురూపమైన ఆ బుల్బుల్పిట్ట సంగతి తెలిసిందేకాదు.\nచివరికి ఎలాఐతేనేం, హవేలీలో వంటచేసే చిన్న దానికి ఆ పిట్టసంగతి తెలు సునన్న వార్త దాదాకు తెలియవచ్చింది. తెలియ గానే అతనికిపట్టిన కంగారు కాస్తంత తగ్గింది.\nవెంటనే దాదా వంట గదికి వెళ్ళి, 'చిన్నదానా ! మన చక్రవర్తి గారి ఆరామంలో మధురగానంచేసే బుల్ బుల్పిట్ట అనే ఒక పక్షినిగురించి నీకు తెలుసునటకాదా ! అది ఎకడవుంటుందో తీసుకవెళ్ళి చూపితివంటే ఇవాళ భోజ నాలవేళప్పుడు నీకు మన ఫాదుషావారి దర్శనంచేయిస్తా'నన్నాడు అప్యాయంగా. ఫాదుషావారిని కళ్లవేడుకగా దర్శించే భాగ్యం కలుగుతుందనగానే ఆ చిన్నది పొంగిపోయింది. ఆ మెవెంబడి దాదా కొంత పరివారాన్ని వెంటబెట్టుకుని ఆరా మంలోకి వెళ్ళాడు.\nవెళుతూ వెళుతూ ఒక చోటికి వచ్చే సరికల్లా అందరూ గతుక్కున ఆగి పోయారు. ఏమీ !—అక్కడే చెట్టుమీద బుల్బుల్పిట్ట అమరగానం చేస్తున్నది !!\nఅప్పుడు చిన్నది ఆ పిట్ట దగ్గరకంటావెళ్ళి, ' ఓయీ బులబుల్ !-ఘనతవహిం చిన మన చక్రవర్తిగారు నీ మధురగానం వినాలని కుతూహలపడుతున్నారు. ఈవేళ రాత్రికే నీవువచ్చి ప్రభువువారికోరిక తీర్చాలి సుమా ' అని అన్నది.\nఅందుకు బుల్ బుల్ పిట్ట మానవభాషలో మాటాడుతూ, 'చిన్న దానా '—— అంతకంటె నాకు కావలిసిందే మున్నది! తప్పక వస్తాను. ఐతే— సంగీ తానికల్లా భవనంలోకంటే ఆరామంలో పాడటమే బాగావుంటుంది. ఐనా మన ప్రభువువారిని సంతోషపరచటానికి నేను శాయశక్తులా యత్నిస్తాను' అని అంటూ, చెట్టు దిగివచ్చి చిన్నదాని బుజంమీద వాలింది. చిన్నది ఆ పిట్టను తీసుకువెళ్ళి ఫాదుషావారికి సమర్పించింది.",
            "book_page_end": 51
        }
    ],
    "statistics": {
        "total_stories": 12,
        "author_counts": {
            "చక్రపాణి": 1,
            "\"బైరాగి\"": 1,
            "వజ్ఝల రమేశు - కిడ్డర్పూర్ (కలకత్తా)": 1,
            "చందమామ బృందం": 3,
            "కె. సుకుమారలక్ష్మి - తాడిపత్రి": 1,
            "ముద్దా సోమప్పశాస్త్రి - పరశువాకం": 1,
            "కె. ఎస్. రాజగోపాల్ - కడప": 1,
            "యస్. రాధాబాయి, మోహన్రావు- విజయనగరం": 1,
            "పాలంకి వెంకటరామచంద్రమూర్తి - మద్రాసు": 1,
            "డి. కస్తూరి - సికంద్రాబాద్": 1
        },
        "genre_counts": {
            "పత్రికా సంపాదకీయము": 1,
            "పద్య కథ": 1,
            "జానపద కథ": 2,
            "ధారావాహిక/జానపద": 1,
            "చారిత్రక నీతి కథ": 1,
            "పౌరాణిక కథ": 1,
            "జానపద/మంత్ర శక్తుల కథ": 1,
            "జంతు కథ": 1,
            "హాస్య కథ": 1,
            "బాలల కథ": 1,
            "వ్యాసం/చారిత్రక నేపథ్యం": 1
        }
    }
}