{
    "book_id": "చందమామ_1952_04",
    "stories": [
        {
            "title": "ఆహ్వానము",
            "book_page_start": 7,
            "pdf_page_start": 7,
            "pdf_page_end": 7,
            "author": "చక్రపాణి",
            "genre": "సంపాదకీయం",
            "moral": "",
            "keywords": [
                "చిత్రకళ",
                "బాలబాలికలు",
                "ఒంటిగీత బొమ్మలు",
                "ఉత్సాహం"
            ],
            "characters": [],
            "locations": [
                "తెలుగు ప్రాంతం",
                "తమిళ ప్రాంతం",
                "కన్నడ ప్రాంతం",
                "హిందీ ప్రాంతం"
            ],
            "content": "ఇటీవల మన చందమామ పాఠకులలో ఒక క్రొత్త ఉత్సాహం బయలుదేరింది. అదే ఒంటిగీత బొమ్మలను చిత్రించటం. ఈ ఉత్సాహం ఏ ఒక్క ప్రాంతానికిమాత్రమే చెందినది కాదు. తెలుగు, తమిళ, కన్నడ, హిందీ ప్రాంతాలలోని మా పాఠకులందరూ సమంగా ఆసక్తి చూపుతూ లెక్కలేనన్ని ఒంటిగీత బొమ్మలు కురిపిస్తూ ఉన్నారు. ఈ బొమ్మలను చిత్రిస్తూ వున్న మా పాఠకులు అంచీలమీద ప్రాథమిక దశను దాటేసి, ప్రవీణులైనారనటం అతిశయోక్తి కానేరదు. కూజా బుడ్డితో ప్రారంభించిన మా బాల చిత్రకారులు ఇంతత్వర లో, జిలిబిలిగలిబిలితో కూడినటువంటి కష్టసాధ్యమైన గణపతి, సరస్వతి మొదలైన బొమ్మలను వేయగల్గుతున్నారంటే, వారిని ఎంతగా అభినందించినా కొద్దిపాటే అవుతుందని మా తలంపు. చిత్రకళా రచనలో ఇప్పుడే తలసూపిన ఈ క్రొత్తశాఖ ఎంతో త్వరితంగా బాలబాలికలలో అల్లుకొనటమూ, అన్ని రాష్ట్రాల వారూ ఇందులోపాల్గొని, ఉత్సాహమూ సమర్థతా ప్రదర్శించటమూ చాల గర్వించతగ్గ విషయం. ప్రతినెలా ఈ విధంగా చందమామను అలంకరించే మా బాల చిత్రకారులు ఈ ఒంటిగీత బొమ్మలే గాక, ఇంకా పలురకాల బొమ్మలు చిత్రించి, గొప్ప చిత్రకారులు కాగలరని మా అభిలాష.",
            "book_page_end": 7
        },
        {
            "title": "జోడు కలిసింది",
            "book_page_start": 10,
            "pdf_page_start": 8,
            "pdf_page_end": 9,
            "author": "స",
            "genre": "జానపద కథ",
            "moral": "గొప్ప వారితో పోల్చి చూస్తే ఎవరైనా మరొకరి కంటే చిన్నవారే కావచ్చు, కానీ అనుకూలమైన జోడిని కలపడం ముఖ్యం.",
            "keywords": [
                "మౌని",
                "ఎలుక",
                "సూర్యుడు",
                "మబ్బు",
                "వాయుదేవుడు"
            ],
            "characters": [
                "మౌనివరుడు",
                "బాలిక",
                "సూర్యుడు",
                "మబ్బు",
                "వాయుదేవుడు",
                "గోడ",
                "ఎలుక"
            ],
            "locations": [],
            "content": "మౌనివరుడు చిట్టి ఎలుక\nనొక్కదాన్ని చూశాడు.\nదాని నొక్క కడుచక్కని\nచుక్కనుగా చేశాడు.\nకన్నకూతు రన్నంతగ\nమక్కువతో పెంచాడు.\n' తగిన వరుడు ఎవడా?' అని\nఅత డాలోచించాడు.\n'గొప్పవాడు అన్నింటను\nరవికంటెను ఘనుడెవ్వడు ?'\nఅని కూతురి నిస్తానని\nసూర్యుణ్నడిగా డప్పుడు.\nఅన్నాడు సూర్యు 'డయ్యా !\nనాకంటే మబ్బుగొప్ప,\nమబ్బుకమ్మితే నాపని\nసున్నా చాకిరీ తప్ప.'\nమబ్బుల నడిగాడు మౌని.\nమబ్బన్నది — ' ఏమయ్యా !\nనా గొప్పనుగూర్చి నీకు\nచెప్పినవా రెవరయ్యా ?\nగాలి విసరికొట్టిందా\nదూరమెళ్ళి పడతానే !\nనాకంటే గాలి గొప్ప'\nఅని మబ్బులు అనగానే\nమౌని వెళ్ళి వాయువునే\nనిలువతీసి అడిగాడు.\nతొందరపడవద్దంటూ\nవాయుదేవు డన్నాడు.\n'మునివర్యా ! వినవయ్యా !\nనాకంటే గోడ గొప్ప.\nగోడ అడ్డమొస్తో మరి\nనాకెక్కడ త్రోవ చెప్పు ?’\nఇదివిని నిజమేననుకొని\nమౌని గోడ నడిగాడు.\nగోడన్నది —' నే నెలుకకు\nలోకువయ్య ఏనాడు\nనాకంటే ఎలుక గొప్ప.’\nఇదివిని ముని మురిశాడు.\nఎలుకనొకటి తోడితెచ్చి\nజోడప్పుడు కలిపాడు.",
            "book_page_end": 11
        },
        {
            "title": "'దంచినమ్మకు బొక్కిందే కూలి'",
            "book_page_start": 12,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "హాస్యం",
            "moral": "కష్టం లేకుండా లాభాన్ని ఆశించకూడదు. ఉచితంగా దక్కిన దానిని తృప్తిగా అనుభవించి వెళ్ళిపోవాలి.",
            "keywords": [
                "శేషయ్యశెట్టి",
                "కలకత్తా మెయిల్",
                "ప్రయాణం",
                "టికెట్టు",
                "హాస్యం"
            ],
            "characters": [
                "శేషయ్యశెట్టి",
                "స్టేషను మాస్టరు"
            ],
            "locations": [
                "చెన్నపట్నం",
                "కలకత్తా స్టేషను"
            ],
            "content": "శేషయ్యశెట్టికి చెన్నపట్నం వెళ్లాలిసిన పని పడింది. మంచిరోజు చూచుకుని స్టేషనుకు బయల్దేరాడు. వాళ్లవూరికి మెయిలుబండి అసలే ఆర్థరాత్రివేళ వస్తుంది. అందుకుతోడు ఆరోజున బండి నాలుగుగంటలు లేటు. ఇంకా బోలెడంత వ్యవధి వున్నదికదా అని అతడు కాస్త నడుంవాల్చాడు; కునుకు పట్టేసింది.\nకొంతసేపటికల్లా బండీ వచ్చింది. ప్రయాణికుల హడావుడికి శెట్టి మేల్చొని, కళ్లు నులుముకొంటూ కంగారుగా చచ్చి చెడి బండీలోపడాడు. కాస్తచోటుచూచు కుని మళ్లీ నిద్రలోపడ్డాడు. తిరిగి మెళు కువవచ్చేసరికి తను ఎకింది మదరాసు మెయిలు కాదనీ అది కలకత్తా మెయి లనీ తెలిసివచ్చింది. ఏమిటిచేయటం?\n'మంచికో చెడ్డకో రానేవచ్చాం. కలకత్తా చేరువలోనే వున్నదికవ! అదృష్టవశాత్తు, ఇప్పటివరకు ఎవళ్ళూ నన్ను టికెట్టుకూడా అడగనేలేదు... సరదాగా కలకత్తాచూచి మరీ పోవచ్చు’ అనుకుని ఉవ్విళ్ళూరుతూ వుండేటం తలో కలకత్తా స్టేషను వచ్చేసింది. తను పొరపాటున తప్పుడుబండి ఎక్కినట్టు స్టేషనుమాస్టరుతో చెప్పాడు శెట్టి.\nఅందుకు మాస్టరు ' సరేలెండి. పొర పాటు ఎవళ్లకైనా వస్తుంది. మీరు స్టేష నులోనే వుండి, రాత్రి మెయిలుకి వెళ్లండి' అన్నాడు.\n'మరి నా భోజనంమాట ఎలా?' అని అడిగాడు శెట్టి. 'ఇక్కడనే భోజనశాల వున్నది' అని సలహాఇచ్చాడు మాస్టరు. ఊరుచూడాలనే ఉబలాటంలో శెట్టికి ఈ సలహా నచ్చలేదు. యుక్తిగా 'అయ్యా! మాకు దక్షిణాది భోజనమే కాని సరిపడదు. ఊళ్ళో ఏదైనా మద రాసు హెూటెల్లో తినివస్తా' నన్నాడు. వీలులేదన్నాడు మాస్టరు.\nతనపాచిక పారలేదుకదా అని శెట్టికి చీకాకెత్తింది. 'ఈ దరిద్రపు స్టేషనులో చూచేందు కేముందండీ, బస్తీలో తిరిగి రావాలెగానీ!' అంటూ నిట్టూర్చాడు.\nమాస్టరు \"చాలుచాల్లే వయ్యా, పెద్దమనిషి! తేరగా అంతదూరంవచ్చి కలకత్తా స్టేషనైనా చూచానని సంతో షించక, ఊరుచూడలేదని అఘోరిస్తా వేం? ఇంకానయం, నిన్ను ఎక్సెస్ చేయాల్సింది. 'దంచినమకు బొక్కిందే కూలి' అని తృప్తిపడి యిల్లుచేరుకో” అన్నాడు. శెట్టి కిక్కురుమంటే ఒట్టు.",
            "book_page_end": 12
        },
        {
            "title": "జువ్విచెట్టు ఆత్మ",
            "book_page_start": 13,
            "pdf_page_start": 11,
            "pdf_page_end": 14,
            "author": "ముద్దా సోమప్పశాస్త్రి - పరశువాకం",
            "genre": "నీతి కథ",
            "moral": "మానవులకు, ప్రకృతికి మధ్య ఉన్న బంధం అత్యంత పవిత్రమైనది. నిస్వార్థ సేవకు ఫలితం శాశ్వతమైన కీర్తినిస్తుంది.",
            "keywords": [
                "జువ్విచెట్టు",
                "ఆత్మ",
                "విక్రమరాజపురం",
                "సుధన్వుడు",
                "దేవాలయం"
            ],
            "characters": [
                "విక్రమరాజు",
                "సుధన్వుడు",
                "జువ్విచెట్టు ఆత్మ",
                "సుధన్వుడి కొడుకు"
            ],
            "locations": [
                "విక్రమరాజపురం"
            ],
            "content": "ఎనిమిదివందల ఏండ్లక్రిందట విక్రమరాజ పురంలో ఒక గొప్పదేవాలయం వుండేది. ఆ దేవాలయానికి ముప్ఫైమూడు మండ పాలు ఉండేవి. గోపురంమీది బొమ్మలూ, గుడిలోపలి విగ్రహాలూ కలిసి మొత్తం 33,333 స్వరూపాలు అని వాడుక.\nఈ గుడి కట్టకముందు ఆ సమీపంలో ఒక బ్రహ్మాండమైన జువ్విచెట్టు వుండేది. ఆమడదూరం వ్యాపించిన దాని నీడని చిన్న పిల్లలు ఆడుకొనేవాళ్ళు. బాటసారులు అక్కడ విశ్రమించి అలసట తీర్చుకొనే వారు, గ్రామ పెద్దలు తీర్పులు తీర్చేవారు.\nఇలావుండగా — వంతెన ఒకటి నిర్మించ టానికని ఈ జువ్విచెట్టు పడగొట్టమని రాజుగారి ఆజ్ఞ అయింది.\nఆ ఊరిలోనే ఆ జువ్విచెట్టు సమీపాన సుధన్వుడనే ఒక రైతు ఉండేవాడు. \"నూరేండ్లు నిండిన ఈ మహావృక్షాన్ని కొట్టి వేయటమా ? - ఎంతమంది జీవులకు ఇది అండగావుంటున్నది ! - ఎన్ని ప్రాణులకు ఇది ఆనందాన్ని కలిగిస్తున్నది !—ఇటువంటి దాన్ని కొట్టటానికి చేతులెలా వస్తాయి?— దీనిని కొట్టవద్దు. దీనికిబదులు ఎంత కలప కావలిస్తే, అంతా మా తోటలో చెట్లు కొట్టు కుని వినియోగించుకోండి\" అని అతడు రాజుకు మనవిచేసుకున్నాడు.\nరాజు సమ్మతించాడు. అంతటితో ఈ సమస్య ఆగిపోయింది.\nకొన్నాళ్ళయినతరువాత ఒక సాయం కాలం సుధన్వుడు పొలం నుండి ఇంటికి తిరిగివస్తూవుండగా, జువ్విచెట్టుకింద త్రిలోకసుందరి అనతగిన ఒక చిన్నది కనపడింది. ఆమె అపురూపసౌందర్యానికి అతడు నివ్వెరపోయాడు. అతడు పలక రించుదామని అనుకొనేటంతలోనే ఆమె అదృశ్యమైపోయింది.\nరాత్రిఅంతా అతనికి నిద్దుర పట్టలేదు.\n' చిత్రమైన ఈ చిన్నది ఎవరు?' ఈ సమస్యే అతని మనస్సును పూర్తిగా ఆవరించేసింది. మరునాడు, మామూలుగా పొలంవెళ్ళాడు. కాని, పని తోచలేదు. సాయంకాలం ఇంటికి వెళ్ళేటప్పుడు మళ్ళీ ఆచిన్నది కనిపించింది. ఆశ్చర్యపోయాడు.\n\" సుధన్వా !— నీ తాత తండ్రులనుండీ నిన్ను నే నెరుగుదును. నీ కుటుంబం మంచి సంప్రదాయం కలది. నీవు మంచి హృదయం కలవాడవు. ఒక వాగ్దానంచేస్తే నిన్ను పెళ్లాడి నీ చరణదాసిగా వుంటాను,” అని తనమనస్సు వెల్లడించింది.\n\"నేను చెయ్యవలసిన ఆ వాగ్దానమేమిటో చెప్పు” అన్నాడు సుధన్వుడు.\nఅందుకు ఆమె : \" ఎన్నడూ నా పుట్టు పూర్వోత్తరాలు నీవు ప్రశ్నించకూడదు. పని కలిగినప్పుడు నాఅంతట నేనే చెబుతాను,” అన్నది. అతడు అంగీకరించాడు.\nవారికి వివాహమయింది. ఏడాదికల్లా పనసపండువంటి ఒక బిడ్డడు పుట్టాడు. బిడ్డడికి ఐదేళ్ళు వచ్చినై. అల్లారుముద్దుగా పెరుగుతున్నాడు.\nఇంతలో, మునపటిలాగానే, మళ్ళీ రాజాజ్ఞ వచ్చింది - విక్రమరాజపురంలో ఒక గొప్ప దేవాలయం నిర్మించాలనీ, అందుకు గాను ఈ జువ్విచెట్టు కలపేకావాలనీ, ఇందు కెవరూ ఆటంకపరచకూడదనిన్నీ .\nపనివాళ్ళు వచ్చారు. పదునైన గొడ్డళ్ళు తెచ్చారు. చకచకా చెట్టు కొట్టివేస్తున్నారు! ఎన్నేళ్లనుంచో కనుపండువుగా ఆ ప్రదేశ మందు నివసిస్తూ, ఎట్టి ప్రతిఫలమూ అపే క్షించకుండా లక్షలాది జీవులకూ ఆశ్రయ మిస్తూ ఆనందాన్ని చేకూరుస్తూవుండే ఆ మహావృక్షాన్ని తమ వాడి గొడ్డళ్ళతో చకా చకా కొట్టివేస్తున్నారు!! రాజాజ్ఞ!!! ఉఁ అనటానికి ఎవళ్ళవల్ల నవుతుంది ?—\nమరికొన్నాళ్ళు గడిచాక ఒకనాటి రాత్రి చెట్టుకొట్టే శబ్దం వినిపించింది సుధన్వుడికి. భార్యవచ్చి అతనిపక్కలోనే కూర్చునివున్నది. కళ్ళనీళ్ళు కడవలకొద్దీ ఆ మె చెక్కిళ్ళపైన జారుతున్నై. \" సుధన్వా ! — ఇది కలకాదు సుమా !— నేను చెప్పేమాటలు నమ్ము; నా మాట యందు గౌరవం ఉంచావు. ఈ ఆరేళ్లనుండీ నా చరిత్ర అడగకుండా ఊరకున్నావు. అయితే, ఆ రహస్యం వెల్లడించవలసిన అవసరం ఇప్పుడు కలిగింది. నేను ఈ మహావృక్షంయొక్క ఆత్మను. నిన్ను చిరకాలం సేవించుకొని సుఖపెట్టుదా మనుకున్నాను. కాని, విధివిలాసం వేరుగా వున్నది. పనివాళ్లు కొట్టే ఒక్కొక్క గొడ్డలి దెబ్బ చెట్టుకు కాదు, నా శరీరానికి తగులు తున్నది. నేను భరించలేకుండా వున్నాను. నాకు కాలం సమీపించింది. ఇంక కొంచెం సేపటిలో చెట్టు పడిపోతుంది, నేను చచ్చి పోతాను. చిట్టివాడి చేష్టలు కళ్ళారా చూడ గలననుకున్నాను. కాని, నాకు ప్రాప్తం లేదు. నాపేరుగా వాణ్ణి జాగర్తగా పెంచుకో. నీవు మంచి హృదయం కలవాడవు. నిన్ను దైవం కాపాడుతాడు. నాకు సెలవు...\" అంటూ భర్తపాదాలకు భక్తితో నమస్క రించి అంతర్హితురాలయింది.\nసుధన్వుడు లేచాడు. బిడ్డడుకూడా లేచాడు. తల్లికోసం ఏడ్చి రాగాలుపెట్టాడు పాపం. తండ్రి ఓదార్చాడు. తండ్రీ, కొడు కులు చెట్టువుండే ప్రదేశం చేరుకున్నారు. అప్పటికప్పుడే పనివాళ్ళు చెట్టు కొట్టివేశారు. సంపద అంతా చెలిపివేసి గుట్టవేశారు. బ్రహ్మాండమైన మొండెం భూమిమీద పడి వున్నది ! —\nసుధన్వుడూ, కొడుకూ ఆదృశ్యంచూచి, వలవల ఏడ్చారు. వాళ్ళు ఎందుకు ఏడు స్తున్నారో, ఎవ్వరికీ తెలియదు.\nప్రక్క నున్న నదిలోకి ఆ మాను దొర్లించుకుపోవాలి. వందమంది కలిసి తోశారు. మాను కదలలేదు. ఊళ్లో అందరూ వచ్చి కదిలించారు. అది బెసగలేదు. పైగ్రామాలనుండి మహాబలశాలులు ఎంతో మంది వచ్చారు. ప్రయత్నించారు. లాభం లేకపోయింది. ఏమిటీ, విడ్డూరం!— అందరూ తెల్లబోయారు.\nఆ రాత్రి, రాజుకు కల వచ్చింది. సుధ న్వునికీ ఆ మహావృక్షానికి గల సంబంధం వెల్లడిఅయింది. వెంటనే రాజు మేల్కొ న్నాడు. చెట్టు కొట్టవద్దని సుధన్వుడు ఎందుకు ప్రాధేయపడ్డాడో, ప్రజలకు తెలియ చెప్పాడు. ఇప్పుడేమనుకొంటే ఏమున్నది?\nరాజు సుధన్వుడి క్షమాపణ కోరాడు. సుధన్వుని సలహాపైన అతివైభవంగా పూజలు ఉత్సవాలు జరిపించాడు. మాను మళ్ళీ కదిపిచూచారు. కదలలేదు.\nఅప్పుడు సుధన్వుడు, బిడ్డడితో : \"నాయనా!— అమ్మను పలకరించు, తండ్రీ!-నీవంటే అమ్మకు ప్రాణం. నీమాట కాదనలేదు\" అన్నాడు.\nతండ్రి కోరినప్రకారం అప్పుడు చిట్టివాడు మానుపైన చెయివేసి: \"అమ్మా! — అమ్మా!” అని పిలిచాడు. ఆ వెంటనే, మాను కదిలింది.\nవేలకొద్దీ బలశాలులు మెటికరించలేని ఆ మాను చిట్టివాడు చెయివేయగానే, ఇట్టె కదలటంచూచి అక్కడ చేరినవారంతా నిశ్చేష్టులై జలజల కన్నీరు రాల్చారు.\nతరువాత, ఆమె పేరుతోనే రాజు ఆ జువ్విచెట్టుకలప ఉపయోగించి, ఒక గొప్ప దేవాలయం నిర్మించాడు. విక్రమరాజ పురంలో ఎనిమిదివందల ఏండ్ల క్రిందట 33 మండపాలతో 33,333 విగ్రహాలతో వెలసిన ఆ గొప్ప దేవాలయం ఇదే!",
            "book_page_end": 16
        },
        {
            "title": "అపూర్వ సాతం",
            "book_page_start": 17,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "చారిత్రక ధారావాహిక",
            "moral": "అపనింద పడినప్పటికీ, నిజాయితీ, ధర్మం నిలబడతాయి. నిజం ఎప్పటికైనా బయటపడుతుంది.",
            "keywords": [
                "మంత్రి",
                "శక్తిసింహుడు",
                "వైద్యుడు",
                "దాది",
                "కుటుంబ గౌరవం"
            ],
            "characters": [
                "శక్తిసింహుడు",
                "మంత్రి",
                "దేవప్రియ (దాది)",
                "ఆస్థాన వైద్యుడు",
                "యోగిపుంగవుడు"
            ],
            "locations": [
                "రాజభవనం"
            ],
            "content": "మంత్రి ఆజ్ఞప్రకారం, బంటులందరూ వృద్ధురాలికోసం రాజ్యమంతటా గాలింప జొచ్చారనికదా చెప్పాము! వారాలూ నెలలూ గడిచిపోతున్నై. వెళ్ళినవాళ్ళలో ఒక్కళ్ళూ తిరిగిరావటం కనబడలేదు. వాళ్లకోసమని ఆత్రంతో ఎదురుచూస్తూవున్న మంత్రికి రోజొక యుగంగా తోస్తున్నది.\nఅయితే—వృద్ధురాలు రానీ, పోనీ, ఆమెనుగురించిన విషయమొకటే ముఖ్యం కాదు, మంత్రికి. రాత్రింబవళ్ళు అతని దృష్టిని ఆకర్షిస్తూవున్న విషయాలు ఇంకా అనేకంవున్నై. అవతల పసివాని మరణంలో గల మర్మం యేమిటో కనిపెట్టాలె. ఇవతల రాణి మరణానికిగల కారణాలేమిటో కని పెట్టాలె. ఈవిధంగా తను కోరి భుజ స్కంధాలపైన పెట్టుకొన్న బాధ్యతలు మిక్కుటమైనవీ అపారమైనవిన్నీ.\nఆటువంటప్పుడు మంత్రికి నిద్రపట్టక పోవటంలోనూ, తిండి నోటికి పోకపోవటం లోనూ ఆశ్చర్య మేమున్నది? ఏక్షణాన ఏమివార్త వింటామా అని అతడు చెవులు రీక్షించుకొనివున్నాడు. ఎప్పుడు తనభటులు వస్తారా అని కన్నులు రెప్పవాల్పక చూస్తూ వున్నాడు. ఇక, అతనిబుద్ధి, విశ్రాంతి యెరగక ఎన్ని విధాల యెంత చురుకుగా పనిచేస్తున్నదో నోటిమాటలతో చెప్పటానికి వలనుకాదు.\nఇటువంటి మనో వేదనతో మంత్రి, ఉన్నట్టేవుండి ఒకనాటిరాత్రి ఒంటిపాటుగా వైద్యుడు బంధింపబడిన గదికి వెళ్లాడు.\nతలిదండ్రులుగా ఎంచుకొన్నటువంటి దేవ ప్రియ, కృపాసింహులు మరణించటంతో ఆస్థాన వైద్యుడు మానసికంగా కృంగి పోయాడు. పైగా ఇప్పుడు, తలవనితలం పుగా తనపై వచ్చిపడిన అపనిందతో ఘరా నాగా బ్రతుకుతూవచ్చిన ఆస్థాన వైద్యుడు కేవలమూ జీవచ్ఛవమే ఐపోయాడు.\nఈస్థితిలోవున్న వైద్యుణ్ణి ఏమని పలక రించటం? మంత్రికి ఏమీ మనస్కరించింది కాదు. నిజానికి-వైద్యుని మనసు ఏమైనా మారిందేమో కనిపెట్టువామనీ, ఆయనవల్ల ఏమైనా కొత్తబోగట్టాలు తెలుస్తాయేమో తెలుసుకుందామనీ అనుకొన్నాడు మంత్రి.\nకాని, మంత్రి కంటపడటంతోనే వైద్యుడు రాజునూ రాణినీ జ్ఞాపకంచేసుకుని వలవల యేడ్చాడు. అప్పుడు మంత్రి ఆయనను ఊరడించవలసి వచ్చింది. ఇంతటితో వైద్యుడు నిర్దోషి అని మరిఒకసారి మంత్రికి రూఢి ఐపోయింది.\nఅక్కడినుండి అతడు దాదిని బంధిం చిన గదికి వెళ్లాడు.\nరాత్రివేళ ఒంటిపాటుగావచ్చిన మంత్రిని చూస్తూనే ఆమె బిత్తరపోయింది. ఐనా, అంతలోనే తమాయించుకొని, నిబ్బర పడింది.\n\"దాదీ! మన రాజవంశం యెంతలో ఎలా ఐపోయిందో చూచావా!” అంటూ సానుభూతిచూపాడు మంత్రి. 'విషపూరిత మైన పాలు కళ్లయెదట స్పష్టంగా కన బడుతూవుండగా రాణి మరణం కేవలమూ దైవమాయ అని ఎవరు నమ్ముతారు?' అని, మొదటినించీ తనకుపట్టుకొన్న సంశయం వెలిబుచ్చాడు. ఆమెకూ ఆస్థాన వైద్యుడికీ ఈవిషయంలో వుండే బాధ్యత యెంతటిదో వివరించాడు. వారిద్దరినీ అదుపులో ఉంచ వలసివచ్చిన కారణాలు విప్పిచెప్పాడు. 'కృపాసింహుని కుటుంబగౌరవం నిలపడం మనందరకూ విధి' అంటూ ఆమెకు రాజనీతి బోధించాడు.\nచివరకు ఎన్నో విధాల ఆమెను లాలిస్తూ * దాదీ ! — ముక్కూ మొగమెరుగని ఆ వృద్ధురాలికి మనతో సంబంధ మేమున్నది? ఆమె వచ్చి బిడ్డపాలలో విషంకలిపిందంటే న్యాయమూర్తులు నమ్మలేకున్నారు. మీ ఉభయులమీదా అనుమానం బలీయంగా వున్నదనీ, ఒకవేళ ఉరిశిక్షకూడా విధింప బడవచ్చునని వవంతులు ప్రబలంగా వున్నాయి. ఈమాట చెప్పటానికే ప్రత్యే కించి పనిగట్టుకువచ్చాను. ఇప్పుడైనా దాపరికంలేకుండా నీకుతెలిసిన నిజం చెప్పి తివా, ఉరిశిక్ష తప్పించగల” అని అభయ మిచ్చాడు.\nఎంత ఊపి చూచినప్పటికీ దాది రవం తైనా బెసగలేదు. అతడు చెప్పేదంతా చెప్పనిచ్చి, చివరకు ఆమె నిదానంగా 'స్వామీ! నాకు తెలిసినదీ తోచినదీ చెప్పనే చెప్పాను. అప్పుడొకమాటా ఇప్పుడొక మాటా చెప్పేదానిని కాను నేను. వృద్ధురాలు రాకుండా ఎక్కడికిపోతుంది? ఏనాటికైనా వచ్చేతీరుతుంది. రానివ్వండి. పస్తేకాని నిజానిజాలు తేలటానికేమీ సావకాశంలేదు. అనుమానిస్తున్నారు కనక ఆమె వచ్చే వరకూ నన్ను ఇక్కడ ఇలా బంధంలోనే ఉండనీయండి. మీకూ నాకూ కూడా ఇదే శ్రేయస్కరమైన మార్గం. వృద్ధురాలు వచ్చినతరువాత నా అపరాధం రుజువైతే ఉరిశిక్షేకాదు, మరే శిక్ష విధించినా సంతోషంతో అనుభవించటానికి సిద్ధంగా వున్నాను' అని చెప్పింది.\nదాది చెప్పినమాటలు ఎంతో సబువుగా, నలుగురూ హర్హించేటట్టుగా వున్నాయి. కనుక, మంత్రి మారుచెప్పటానికి అవ కాశం ఏమీచిక్కలేదు. అందుకని చక్కా వచ్చేశాడు.\nబోతారనికూడా బెదిరించిచూచాను. అయి నప్పటికీ ఏమీ ప్రయోజనం లేకపోయింది. అంతేకాదు. వాళ్లిద్దరూ నిర్దోషులని నాకు పూర్తిగా నమ్మకం చిక్కింది. అందుచేత ఆ నిరపరాధులను యింకా బంధంలో వుంచటం న్యాయంగా తోచటంలేదు. ఈవిషయంలో దేవర అభిప్రాయం... ” అని యింకా ఏమో చెప్పబోయాడు.\nశక్తిసింహుడు అడ్డుతగిలి: \"మంత్రీ! నేనూ ఇందునుగురించే ఆలోచిస్తున్నాను. ఇంతలో నీవూవచ్చావు. తరతరాలుగా మన ఆస్థానం కనిపెట్టుకొని ఉన్నవాడు వైద్యుడు. పాపం అమాయకుడు. ఆయనవల్ల ద్రోహం జరిగివుంటుందని నేననుకోను. పోతే, దాది- నా మేనల్లుడ్ని కడుపులో పెట్టుకు పెంచింది. ఆమెనుమాత్రం ఎలా అనుమా నించటం? కనుక నీ సలహాప్రకారం వాళ్లనిద్దరినీ యిప్పుడే విడుదలచేయిద్దాం” అన్నాడు.\nఈ ఆజ్ఞతీసుకుని మంత్రి సరాసరి దాదీ, వైద్యుడూ వున్నచోటికి వెళ్ళాడు. వాళ్లనిద్దరినీ విడుదలచేయించివేశాడు.\nదాది యెక్కడ నిజం బయటపెట్టు తుందో, ఏమికొంప మునుగుతుందో అని\nయింతకాలంగా లోలోపల హడిలిపోతున్న శక్తిసింహుడు, అదృష్టవశాత్తు యిలా కలిసివచ్చేసరికి ఉప్పొంగిపోయాడు. ఇక బ్రహ్మ రుద్రాదులు కూడా తనుచేసిన మోసం గ్రహించలేరుకదా అని యెంతో స్తిమితపడ్డాడు. అయితే, కపటమైన ఈ మన స్తిమితం ఎంత కాలం నిలుస్తుంది?\nసంసారంలో అతనికి అంతులేని కష్టాలు దాపరించె. వాటిని నివారించుకునేటందుకు అతడుపడ్డపాట్లు బ్రహ్మకే తెలియాలె. ఒక్కొక్క కష్టమే ఒంటపట్టటంతో అతనికి గుండెనిబ్బరం సడలిపోసాగింది. గండాలు గడిచి కష్టాలు గట్టెక్కటానికని ఎవరేమి చెబితే దానినల్లా తల ఒగ్గి చేస్తూవచ్చాడు.\nకష్టాలకు లొంగిపోయిన ప్రాణి ఇలా చేయటంలో అబ్బురమేమున్నది! దేవుడూ లేడు. దయ్యమూలేదు అని మొరాయించి తిరిగే శక్తిసింహుని మనస్తత్వం ఇప్పుడు అతిచిత్రంగా మారిపోయింది. కాస్త గెడ్డం పెంచుకుని కాషాయగుడ్డ కట్టి కమండ లువు చేతపట్టినవాడు కనిపిస్తే చాలు, వాడిని ఆశ్రయించి తరుణోపాయం సెల వీయమంటూ ఆదొక విధమైన పిచ్చి ధోరణిలో ప్రాధేయపడుతూ వచ్చాడు. ఏ పుట్టలో ఏపామున్నదో, ఏ మహాత్మునిలో ఏమిమహిమ వున్నదో అనే గుడ్డినమ్మికతో అతడు తోపనుపోయే సాధువుల నందరినీ పిలిచి, వారివల్ల జ్ఞానబోధలు వింటూ ఉండే వాడు. తన పుణ్యంకొద్దీ ఏ మహానుభావు డైనా వస్తాడా, మనశ్శాంతి కలిగిస్తాడా అని అనుక్షణమూ అలా నిరీక్షిస్తూనే ఉన్నాడు.\nఇలా తపించిపోతూవున్న శక్తిసింహుడి భవనానికి ఒకనాటి ఉదయం ఒకానొక యోగిపుంగవుడు విచ్చేశాడు. కాపలావాళ్ల నైనా లెక్క పెట్టకుండా చరచరమంటూ భవనంలోకిపోబోయాడు. ఐతే కాపలావాళ్లు అడ్డుకున్నారు. కాని, అంతలోనే అదృష్ట వశాత్తు శక్తిసింహుడు ఆ చాయలకు రావటం తటస్థించి, అతడే స్వయంగా ఆ యోగిపుంగ వుని తనతోకూడా భవనంలోనికి తీసుకు పోయాడు. ఈ యోగీశ్వరుని వేషభాషలు అసామాన్యంగా కన్పట్టినై. చూడగా, ఇంత వరకు వచ్చిన యోగీశ్వరులందరూ ఒక యెత్తు, ఇప్పుడు దర్శనమిచ్చిన ఈ మహాను భావుడు ఒక్కడూ ఒక యెత్తు అనిపిం చింది శక్తిసింహుడికి.\nఏమంటే, ఇంతవరకు వచ్చిపోయిన సాధువులందరూ తన జీవితవిశేషాలలో ఒక్కటైనా తప్పిపోకుండా చెప్పలేక పోయారు. కాని, ఇప్పుడి మహానుభావుడు ఎంతటివాడో కాని, పలికిన పలుకులన్నీ ఆణిముత్యాలే! మచ్చునకైనా ఒక్క వాతప్పు కనిపించలేదు.\nశక్తిసింహుడి చరిత్ర అంతా పుస్తకంలో పత్రాలు తిరగవేసినట్టు గబగబా చెప్పుకొని పోయాడు యోగిపుంగవుడు, తన్మయుడై పోయాడు శక్తిసింహుడు. అతడి మనసు లోని వాంఛలన్నీ ఏకరుపెట్టాడు యతీ శ్వరుడు. కుటుంబంలో కలిగిన కష్టాలన్ని టిని పూసగుచ్చినట్టు వెల్లడించాడు. తన జీవితంలోని ఒక్కొక్క హంశమే చెబుతూ వుంటే శక్తిసింహుడి శరీరం కంపించి పోయింది. ఇంతకాలంగా బ్రహ్మకుకూడా తెలియనీయకుండా దాచిపెట్టుకొన గలిగా నని అనుకొన్న శక్తిసింహుడు, తన గుట్టు మట్టుల్ని యతీశ్వరుడు వెలిబుచ్చటంతో నిస్తబ్ధుడైపోయాడు.\nఈ యతీశ్వరుడు తన తపఃఫలంకొద్దీ ప్రత్యక్షమైన దైవంలాగా కనిపించాడు. ఈ మహనుభావుని నోటివెంట వచ్చే ఒకొక్క మాట ఒకొక్క మంత్రంలాగా వీనుల విందుగా వినిపించింది.\nమరి, దేవునియెడట దాపరికమేమిటి? \"మహాత్మా !— నేనుచేయని పాపములేదు. రాజ్యకాంక్షతో నా బావమరిది కుటుంబమే నామరూపాలు లేకుండా నాశనంచేసిన మహా పాపిని నేను!! నేను చేసుకొన్న మహా పాతకాలే నన్ను చుట్టుకుని, ఈ జన్మలొనే కట్టికుడుపుతున్నాయి\" అంటూ సమస్త విషయాలూ మాయా మర్మం లేకుండా ఆయనతో చెప్పివేశాడు.\n\"మహాత్ములకు అసాధ్య మేదీలేదు. నాకు తరణోపాయం అనుగ్రహించండి. స్వామీ మనశ్శాంతి ప్రసాదించండి!” అంటూ శక్తిసింహుడు యతీశ్వరునికి పాదాక్రాం తుడై, పూర్తిగా ఆయనకు వశుడైపోయాడు.\nతన దుష్టచింతలకు, దుర్నయాలకు సిగ్గుపడి తలవంచుకొన్న శక్తిసింహుణ్ణి- పశ్చాత్తాపంతో కన్నీటిధారలు రాల్చే శక్తి సింహుణ్ణి—కనికరించినట్టుగా ఒక్క దయా రసమొలికే చూపు చూచాడు యతీశ్వ రుడు. కొంచెంసేపు ఆలోచనలో మగ్ను డయ్యాడు. తరువాత పాపపరిహారార్థం ఆచరించవలిసిన కొన్ని కొన్ని ప్రక్రియలు సూచించాడు. ఇలాచేస్తే మేలు కలుగుతుం దని చెప్పి దీవించాడు.\nఆరోజుకు ఉండిపొమ్మని శక్తిసింహుడు యెంతగానో బ్రతిమలాడాడు. కాని, యతీ శ్వరుడు 'మరొకప్పుడు మళ్లీ దర్శన మిస్తాము లోకహితం కోసం సంచారం చేయవలసిన విధి మాది. ఒక్కచోటనే ఇంతకాలం వుండటం పాడి కాదు' అని చెప్పి, గెడ్డం సవరించుకొంటూ వేగిర పాటుతో లేచాడు. సంపూర్ణమైన భక్తివిన యాలతో శక్తిసింహుడు ఆ మహానుభావుణ్ణి కోటద్వారంవరకు స్వయంగా సాగనంపి ఆయనవద్ద సెలవుతీసుకొన్నాడు.\nతొందరగా పోతూవున్న యతీశ్వరునికి టకీమని గుమ్మం తగిలింది. తడబడ్డాడు. ఆ తడబాటులో ఆయన మొలనున్న బాకు కింద పడింది. అది పడిపోవటం గ్రహించా డాయన. అయితే, ఒక్క క్షణమైనా జాగు చేయక ఆయన వెనుతిరిగిచూడకుండా అక్కడనుండి చరచర తనదారిని తను వెళ్ళిపోయాడు.\nకిందపడిన బాకు కంటబడగానే ఫారా వాళ్ళలో ఒకడు కంపించిపోతూ కంగా రుగా పోయి, దానిని శక్తి సింహునిముందు ఉంచాడు. మరొక ఫారావాడు ఆ యతీశ్వ రుని వెంటబడ్డాడు.\nయతీశ్వరు) కరుణవల్ల ఇక మంచి రోజులు వస్తాయికవా అని సంతోషపడు తున్న శక్తిసింహునికి బాకు కంటపడగానే మతిచలించింది. బాకు అటు యిటు తిప్పి చూచాడు. దానిమీద పేరు చూడటంతో అతని హృదయంలో అగ్నిపర్వతం పగిలిన ట్టయింది!! వెర్రిగా కేకలు ప్రారంభించాడు: \" దొంగ - దొంగ - గజదొంగ - పట్టండి - పోండి - పట్టుకోండి- సాధువును పట్టితేండి - పోండి” అంటూ రంకెలు వేస్తూ, కూర్చున్న చోటనే సోలిపోయాడు.\nరాజాజ్ఞను శిరసావహించి ఆస్థానపు అశ్వికులు పంచకళ్యాణిలవంటి గుర్రాల మీద దౌడు తీసుకొంటూ పోయి సాధువును పట్టబోయారు. అన్నీ సిద్ధపరుచుకుని వచ్చినవాడు సాధువు. కనుక బాకు జారి పోవటంతోనే అంచీలమీద ఎగిరిపోయాడు!! ఐనా, శక్తిసింహుని అశ్వికులు తోడా వేసికొన్న వాళ్ళు. ఎట్లా ఐనా సాధువును పట్టాలెననే పట్టుదలతో చాకచక్యమంతా వినియోగించి శక్తిశాద్దీ పరుగుతీశారు. అల్లంతదూరంలో ఆ సాధువుగుర్రం రేపే ధూళి కనిపించింది. ఎలాఐనా ఆ గుర్రాన్ని కలుసుకోవాలనే గట్టి దీక్షతో వాళ్లు వాయువేగంతో సాగిపోయారు.\nఈ విధంగా సాధువు ముందూ, అశ్వి కులు వెనకా, ఒకరినిమించి ఒకళ్ళు దౌడుతీయసాగారు. — (ఇంకా వుంది)",
            "book_page_end": 24
        },
        {
            "title": "సంతోష వార్త",
            "book_page_start": 27,
            "pdf_page_start": 23,
            "pdf_page_end": 26,
            "author": "టి. సుందరలక్ష్మి - జయపురం",
            "genre": "హాస్యం",
            "moral": "అతి సంతోషం లేదా అతి దుఃఖం హఠాత్తుగా తెలియడం ప్రమాదకరం. డబ్బు మీద ఆశ ప్రమాదకరం.",
            "keywords": [
                "డాక్టర్",
                "లాటరీ",
                "ఇంజక్షన్",
                "గుండెజబ్బు",
                "అసూయ"
            ],
            "characters": [
                "రంగధామారావు",
                "కాంతమ్మ",
                "శంకరం"
            ],
            "locations": [
                "కమలాపురం"
            ],
            "content": "కమలాపురంలో రంగధామారావనే డాక్ట రొకాయన కొత్తగా ప్రాక్టీసు మొదలు పెట్టేడు. నల్లబల్లమీద తెల్లటి అక్షరాలలో తన పేరూ, ఆ పేరుతర్వాత తన డిగ్రీలూ వ్రాయించి, ఆ బల్లను గేటుకు వ్రేలాడ గట్టించాడు. వచ్చిపోయేవాళ్లందరూ దాన్ని చూస్తోనే ఉన్నారుగాని ఎవరూ వైద్యం కోసం వచ్చినపాపాన పోలేదు.\n\"మనం బల్లకట్టినవేళ ఆట్టే మంచిది గానట్టుంది. ఇంక ఇక్కడనుంచి మకాం ఎత్తేసి మరో ఊరుకు పోతే బాగుండేట్టుంది” అని అతడు ఒకనాడు ఆలోచిస్తూండగా, ఒక ఇల్లాలు గేటుతలుపు తీసుకుని ఆదుర్దాగా లోపల ప్రవేశించింది.\nఆవిణ్ణి చూడటంతోనే డాక్టరు మొహం చేటంత ఐ, అతడు ఆమెను ఆదరించి కూర్చోమని, \" ఏమండీ, ఏంజబ్బూ ?” అని అడిగాడు.\nఆ ఇల్లాలు, \"బాబూ, నాకు కాదండి. మావారికి పదిరోజుల్నుంచీ జబ్బుగా ఉండి, ఇవాళ ఉన్నట్టుండి మైకం కమ్మేసింది. తమరొక్కమారు మా యింటికి వచ్చి, నా పసుపూ, కుంకం నిలపాలి!” అంది.\nడాక్టరు, \"దానికేం? అందుకేగా మేం బల్ల కట్టుకున్నది! పదండి\" అంటూ, వాళ్ళింటికి వెళ్ళేడు.\nఆవిడ పేరు కాంతమ్మ భర్త పేరు శంకరం. డాక్టరుగారు శంకరాన్ని పరీక్ష చేసి, \"ఏం ఫరవాలేదు. గుండె కొంచెం నీరసంగా కొట్టుకుంటోంది. కొత్తరకం ఇంజక్షను వచ్చింది. ఆ ఇంజక్షనిస్తే, వెంటనే సులువు కనిపిస్తుంది” అంటూ, ఒక చీటీమీద ఆ మందుపేరు రాసి ఇచ్చి, \"దీన్ని వెంటనే తెప్పించండి \" అన్నాడు.\nకాంతమ్మ, \"బాబూ, నావద్ద ఒక్క చిల్లిగవ్వకూడా లేదు. వారికి నయమవటం తోనే ఇచ్చుకుంటాము. ఆ మందేదో తమరే కొనిపెట్టాలి !” అని ప్రాధేయపడింది.\n\"బోణీబేరం అనుకుని సంతోషిస్తే, చేతిసొమ్ము పడుతోందేమిటి?” అనుకుని డాక్టరు, \"మందుకూడా నన్ను కొనమంటే ఎలాగండీ?” అనబోయాడు. కాని \" పోనీ కాస్త పెట్టుబడి పెడవాం. మందు ఖరీదూ, ఫీజూకూడా ఇచ్చేస్తారు తర్వాత. ఇవ్వక పోతే, ' డాక్టరుగారు కుదిర్చేరు' అని పది మందితోటీ ప్రచారమైనా చేస్తారు. దానితో నాప్రాక్టీసు బాగుపడి ఇకడే స్థిరపడవచ్చు\" అనే ఆలోచనతోచి, తనవద్దనున్న రెండు రూపాయలూ తీసి ఆమెకిచ్చాడు.\nఆ ఇంజక్షనుతో శంకరానికి తెలివి వచ్చింది. క్రమంగా అతగాడి రోగం మలుపుతిరిగి సులువుగా కనపడింది. డాక్టరు కాంతమ్మ గారితో, \"అమ్మా, ఇంక మీ ఆయన కేమీ భయంలేదు. ఆయనది గుండెజబ్బు గనక మీరుమాత్రం ఆయనకి ఒక దుఃఖవార్తగాని, సుఖవార్తగాని అఠా త్తుగా చెవిని పడెయ్యకూడదు. ఏమంటే ఈ రకం రోగులకి అఠాత్తుగా ఏం తెలిసినా ప్రమాడిస్తుంది \" అని హెచ్చరించాడు.\n\" అలాగే బాబూ, ఈ విషయంలో చాలా జాగ్రత్తగానే ఉంటాను” అంది కాంతమ్మ.\nఒక్కవారం గడిచింది. కాంతమ్మగారు చేతిలో ఒక టెలిగ్రాం పుచ్చుకుని డాక్ట రింటికి పరుగెత్తివచ్చింది. \"బాబూ, ఈ తంతిలో వచ్చిన సంతోషవార్త మావారి కింకా నేను చెప్పలేదు. ఎలాగ చెప్పడమా అని తమసలహా తీసుకోటానికి వచ్చాను” అని ఆవిడ ఆ కాగితాన్ని రంగధామారావు చేతిలో పడేసింది.\nఅతడు తంతిని చదివి, \"ఏమిటి? మీవారికి లాటరీలో యాబై వేల రూపాయలు వచ్చాయని ఉంది! ఏమి అదృష్టమండి మీది!\" అని అభినందించాడు. అయితే ఆవెంటనే అతని మనస్సులో కొంచెం అసూయ బయల్దేరి, \" ఒకొక్కళ్లకి ఇలాగే ఉత్తినే డబ్బొచ్చిపడుతోంటుంది. నాలాంటి దౌర్భాగ్యులికి ఎంత శ్రమపడ్డా భత్యాలు కూడా కిట్టవు!\" అనిపించింది.\nకాంతమ్మగారు తన హడావిడిలో డాక్ట రేమనుకుంటూన్నదీ యోచించకుండానే, \"బాబూ, ఈ సంతోష వార్తను మావారి చెవిని ఎలాగ పడెయ్యాలో నాకు తెలియ కుండాఉంది. చెప్పకుండా ఉందామంటే ఉండబట్టలేక పోతున్నాను” అంది.\nడాక్టరు, \"నేను మధ్యాహ్నం వచ్చి మీవారితో మాటామంతి మొదలెట్టి, మెల్లిగా తెలియపరుస్తానులెండి. అప్పటివరకూ మీరుకాస్త ఉగ్గబట్టుకోండి” అన్నాడు.\nఆమె “అలాగే కానివ్వండిబాబూ” అని చెప్పి వెళ్ళిపోయింది.\nడాక్టకు ఎంతో ఆప్యాయంగా ప్రసంగం మొదలెట్టేసరికి శంకరం, \"డాక్టరుగారూ, మీవంటి మంచివాళ్లు కోటికి ఒక్కరు కూడా వుండరు. ఈరోజుల్లో డాక్టర్లన్నవాళ్లు పైసా చేతిలో పడితేతప్ప మాట్లాడరే. అలాంటిది మీరు మందులు దగ్గిరనుంచీ కొని ఇచ్చి, రోజూ చూసి వెడుతున్నారు. మీఋణం ఎలా తీర్చుకోగలనే” అన్నాడు.\nడాక్టకు తెలివిగా, \"శంకరంగారూ, కష్టాలేం కాపురముంటాయా? మీకూ మంచిరోజులు వస్తాయి” అన్నాడు.\n\"ఎలావస్తాయిబాబూ?” అన్నాడు శంకరం నిస్పృహతో.\n\"ఎలాగేమిటి? ప్రాప్తంపున్నవాళ్లకి ఎలా గేనా వస్తుంది. మాటకి, లాటరీలో యెంత మందికి రాలేదు?\" అన్నాడు డాక్టరు.\n\"లాటరీలోనా ? ఆ అదృష్టవంతులు వేరుబాబూ ! 'వొద్దు మొర్రో' అంటూంటే వినక మా మేనేజరుగారు నాచేతకూడా ఒక లాటరీ టిక్కట్టు కొనిపించి, జీతంలో రూపాయి విరగ్గోసుకున్నాడు! ఆ రూపా యైనావుంటే ఏఖర్చుకైనా వచ్చేది” అని విచారం వలపోసుకున్నాడు శంకరం.\n\"అలా అనుకోకూడదు. బోడిరూపాయి ఒకటిపోతే పోయెగాని అమాంతంగా ఏ యాభైవేలో వచ్చిపడొచ్చు. అప్పుడు ఫీజుకని ఒక రెండొందలూ, బహుమతీకింద ఒక మూడువందలూ మొత్తు ఒక ఐదు వండలు నాకు ఇవ్వచ్చుకూడా!\" అన్నాడు డాక్టరు.\nశంకరం, \"నాకు నిజంగా యాభైవేల రూపాయలే వచ్చిపడితే మీకు ఉత్తి చచ్చు ఐదువందలు కాదు, పాతిక వేలు యిచ్చు కుంటాను! ఎగతాళి అనుకొనేరు. ప్రమాణం చేసి చెపుతున్నాను” అన్నాడు.\nఐదువందలతో తృప్తిపడదలచిన డాక్ట రుకి, \"పాతికవేలు!\" అని చెవినిపడటం తోనే అకస్మాత్తుగా పట్టరాని సంతోషం కలి గింది. \"పాతికవేలే! అ! ఆ!” అంటూ ఆవలించి ప్రాణంపదిలేశాడు !\nకూర్చున్న మనిషల్లా కుర్చీలోంచి క్రిందకు ఒరిగి పడిపోతోంటే చూస్తూన్న శంకరం బిత్తరపోయాడు. కాంతమ్మ గొల్లు మంది. ఆవిడ గొల్లుమనడం విని ఇరుగు పొరుగులు చేరారు.\nకాంతమ్మ లాటరీసంగతిచెప్పి, \"మా వారి కి ఈ సంతోషవార్త మెల్లిగా చెప్పాలని డాక్టరుగారొచ్చి ఇలా ఐపోయారు!” అంది.\nశంకరం, \"నాకుతప్పించాలన్న ముప్పులో తనే పడ్డాడు పాపం!” అని నిట్టూర్చాడు.",
            "book_page_end": 30
        },
        {
            "title": "మూడు ప్రశ్నలు",
            "book_page_start": 27,
            "pdf_page_start": 27,
            "pdf_page_end": 30,
            "author": "డి. సుబ్రహ్మణ్యం, తెనాలి",
            "genre": "నీతి కథ",
            "moral": "అధికార బలంతో ఎదుటివారిని మోసం చేయలేరు. నిజమైన జ్ఞానం, సామాన్యుల తెలివి తరచుగా గొప్పవారి గర్వాన్ని అణగదొక్కుతాయి.",
            "keywords": [
                "బాహుబలుడు",
                "ధర్మబలుడు",
                "ప్రశ్నలు",
                "గొర్రెల కాపరి",
                "తెలివి"
            ],
            "characters": [
                "బాహుబలుడు",
                "ధర్మబలుడు",
                "గొర్రెల కాపరి",
                "నక్షత్రకుడు",
                "సత్యహరిశ్చంద్రుడు"
            ],
            "locations": [
                "భువనగిరి రాజ్యం",
                "రాజదర్బారు"
            ],
            "content": "చాలాకాలంక్రిందట భువనగిరి అనే రాజ్యాన్ని బాహుబలుడు అనే రాజు పాలిస్తూండేవాడు. అతడు పుట్టుకతోనే వంచకుడు, క్భూరుడున్ను. తన పెద్ద సైనికబలాన్ని యెంతసేపూ యితరులను వంచించేందుకూ, పరరాజ్యాలను ఆక్ర మంగా ఆక్రమించేందుకూ వినియో గించేవాడు.\nబాహుబలుడు పాలించేది కొద్దిపాటి భూభాగమేఐనా, కవులచేతా పండితులచేతా అనేకవిధాలుగా స్తోత్రాలుచేయించుకోవడం అతడికి సరదాగా వుండేది.\nఆ కాలంలో ఒక్క భువనగిరి రాజ్యం లోనేగాక, దేశదేశాలలో గొప్ప పండితుడుగా కీర్తిపొందినవాడు ధర్మబలుడు. ఆయన ధనకనక వస్తువాహనాలనూ, గోభూదానా లనూ ఆశించే స్వార్థపరుడు కాడు. అందు చేత, ప్రతిఫలాపేక్ష లేకుండానే శిష్యులకు విద్యాబోధచేస్తూ, యెన్నడూ రాజును ఆశ్రయించకుండా బీదతనంతోనే జీవితాన్ని గడుపుతూవున్నాడు.\nబాహుబలుడు, ధర్మబలుడి కీర్తిప్రతిష్ఠల గురించి విన్నాడు. ప్రజాసామాన్యానికి అతడంటేవున్న భక్తిచూసి, రాజుకు ఎక్కడ లేని యీర్ష్యా కలిగింది. ఎలాఐనాసరే, ధర్మబలుడిని సాధించి లొంగతీసుకుని పాదాక్రాంతుణ్ణి చేసుకోవాలనుకున్నాడు.\nఒకనాడు నిండుకొలుపులో అతణ్ణి దర్బారుకు పిలిపించి, \"నిన్నుగురించి చాలా ప్రమాదకరవార్తలు వింటున్నామే!” అన్నాడు బాహుబలుడు.\nఆ మాటలకు ధర్మ బలుడు నివ్వెర పోయాడు. రాజు కపటి, క్రూరుడూ అని అతడికి తెలుసు. \"నన్ను గురించా! ఏలిన వారి రాజ్యంలో శాంతంగా బ్రతికే పౌరుణ్ణి నేను!” అన్నాడు ధర్మబలుడు వినయంగా.\nబాహుబలుడు ఆ జవాబు విని ఉగ్రు డయ్యాడు. అతడి ముఖంలో క్రోధం తాండవించింది. \" నీ ఎత్తులూ, జిత్తులూ, కపటమూ, వినయమూ నాడగ్గక సాగవు. విద్యాబోధ అంటూ నీవు రాజద్రోహం బోధి స్తూన్నట్టు మాకు తెలియవచ్చింది. జాగ్రత్త!” అన్నాడు.\nరాజు క్రోధంగా అడిగిన పలుకులకు ధర్మబలుడు కళ వెళపడ్డాడు. ఏ నేగం చేయని తనపై రాజుకు యింత ఆగ్రహం ఎలా కలిగిందో తెలియక, \"ప్రభూ! రాజద్రోహకార్యాలతో నాకేప్రమేయం లేదు. నాకు తెలిసిన శాస్త్రవిషయాలు విద్యార్థులకు బోధిస్తూ శాంతంగా కాలం వెళ్ళబుచ్చు తున్నాను అని జవాబుచెప్పాడు ధర్మ బలుడు సవినయంగా.\nబాహుబలుడి కోపం ఇంకా ఎక్కువైంది. కావాలని తెచ్చుకున్న కోపం, ఎంత కావలిస్తే అంత పరిమాణంలోనూ పెరుగు తుందికదా !\n\"నీకు శాస్త్రవిషయాల్లోనే అంత జ్ఞానం వుండి, రాజద్రోహానికి దూరంగా వుండే వాడివే అయితే, నేను మూడు ప్రశ్నలు అడుగుతాను. వాటికి జవాబుచెప్పు!” అన్నాడు బాహుబలుడు.\n\" సరే! ప్రభూ!\" అన్నాడు ధర్మ బలుడు తల వాల్చి.\nరాజు కోరమీసంకొసల్ని పురివేసి, \" నా మూడు ప్రశ్నలకూ సరైనజవాబు యివ్వక పోయావంటే నీతల నరికించి కోటకొముకు కట్టిస్తాను. ఇక, ప్రశ్నలేవో జాగ్రత్తగా విను. ఒకట్: నేను. యీ తలమీది కిరీటంతో ఎంత విలువ చేస్తాను? దమ్మిడీ లతోసహా లెక్క చెప్పాలి! రెండు: నేను, యీ ప్రపంచాన్ని ఓమారు చుట్టిరావాలంటే, ఎంతకాలం పడుతుంది? నిమిషాలతో సహా చెప్పాలి! మూడు: నువ్వీ ప్రశ్న లకు జవాబులిస్తూండగా, నా మనస్సులో ఏమి ఆలోచిస్తూవుంటాను ? బిడ్డలకుకూడా తెలిసేటట్టు స్పష్టంగా తెలియజెప్పాలి!” అన్నాడు.\nఈ ప్రశ్నలకు జవాబులివ్వడం మానవు లకు సాధ్యం కాదని ధర్మబలుడికి తోచింది. అయినా ప్రయత్నిద్దామనుకుని ఓ వారంరోజులు గడువుకోరాడు. బాహు బలుడు అనుమతించాడు.\nధర్మబలుడు తిరిగి తనగ్రామం చేరు కొన్నాడు. మూడు ప్రశ్నలకూ జవాబుల కోసం- అనేక శాస్త్రగ్రంధాలు గాలించాడు. తక్కిన పండితులను అడిగిచూశాడు. ఎవరూ చెప్పలేకపోయారు.\nగడువునాటికి ధర్మబలుడు తిరిగి రాజ దర్బారుకు బయలుదేరాడు. కన్నీళ్లతో శిష్యులంతా వీడ్కోలిచ్చారు. గ్రామం దాటి కొద్దిదూరం వెళ్లగానే ఒక గొర్రెలకాపరి ఎదురై ఆయనకు నమస్కరించి, విచార కారణం అడిగాడు.\nధర్మబలుడు సంగతిసందర్భాలన్నీ వివరించాడు. అంతా విని గొర్రెల కాపరి పెద్దగా నవ్వి \"ఈ మూడు ప్రశ్నలకూ నేను జవాబులివ్వగలను. ఐతే, మీదుస్తులు నాకివ్వండి. తక్కిన పని నామీద వదిలే యండి\" అన్నాడు.\nమొదట ఆయన అంగీకరించలేదు. గొర్రెల కాపరి కాళ్ళా వేళ్ళా పడి ఎంతో బ్రతిమాలుకోగా ధర్మబలుడు వప్పు కొన్నాడు. గొర్రెలకాపరికి ధర్మబలునికి పోలికలలో ఆట్టే తేడాలేనందునా, ధర్మ బలుడు యింతవరకూ ఒక్కసారిమాత్రమే రాజసముఖానికి వెళ్లి పున్నందునా, ఆ మార్పు తృప్తికరంగానే వుంది.\nధర్మబలుడి వేషంలోవున్న గొర్రెలకాపరి దర్బారుకు వెళ్లగానే, బాహుబలుడు చిరునవ్వునవ్వి జవాబులు చెప్పమన్నాడు.\nగొర్రెల కాపరి గొంతు సవరించుకుని, \"మహాప్రభూ! తమ మొదటి ప్రశ్నకు జవాబు చిత్తగించండి: తమ విలువ తొంబదితొమ్మిది రూకలు. ఎలా అంటే నక్షత్రకుడు సత్యహరిశ్చంద్రుణ్ణి నూరు రూకలకేకదా అమ్మింది! సత్యహరిశ్చం ద్రునికన్న తమవిలువ ఒక్కరూకమాత్రమే తక్కువ!” అన్నాడు.\nబాహుబలుడు పట్టరాని సంతోషంతో ఉప్పొంగిపోయాడు. సత్య హరిశ్చంద్రుడితో తనను పోల్చటం ఎంతో తృప్తికలిగించింది.\nరెండవ ప్రశ్నకు జవాబుచెప్పమన్నాడు.\n\"ప్రభువువారు సూర్యోదయంతోనే లేచి ప్రపంచం చుట్టిరావడానికి బయలుదేరితే, సూర్యాస్తమయమై, తిరిగి మరునాడు సూర్యోదయు ఆయేసరికి ఇరవైనాలుగు గంటలవుతుంది\" అన్నాడు గొర్రెలకాపరి.\n\"భేష్! వహ్వా! వహ్వా!” అన్నారు దర్భారంతా.\n\"అయితే మూడవ ప్రశ్న?” అన్నాడు బాహుబలుడు కనుబొములు ముడిచి.\n\"చిత్తగించండి ప్రభూ : తమ మూడవ ప్రశ్నకు నా జవాబు మరేమంత కష్టమైంది కాదు. ఈ జవాబులిచ్చే నేను ధర్మబలుడి నని తమరు మనస్సులో అనుకుంటూ వున్నారు. కాని నేను ధర్మబలుడిని కాదు. గొర్రెలకాపరిని!” అంటూ మీద కప్పుకొన్న పండితశాలువా, చెవికపెట్టుకొన్న కుండ లాలూ తీసి అవతల పడవేశాడు, గొర్రెల కాపరి.\nదర్బారంతా నివ్వెరపోయింది. బాహు బలుడు నిర్విణుడయాడు. ఎంతో తెలివిగా చెప్పిన ఆ జవాబులకు అందరూ ఎంతగానో సంతోషించారు.\nఇటువంటి అగ్నిపరీక్షకు నిలబడిన ధర్మబలుడినీ, గొర్రెల కాపరినీ ఇష్టమున్నా లేకున్నా సత్కరించక తప్పిందికాదు రాజైన బాహుబలుడు.",
            "book_page_end": 30
        },
        {
            "title": "మూడు రాజకుమారులు",
            "book_page_start": 33,
            "pdf_page_start": 31,
            "pdf_page_end": 36,
            "author": "జె. శోభనాద్రి - నర్సీపట్నం",
            "genre": "నీతి కథ",
            "moral": "అధికార గర్వం, అహంకారం, ప్రజలను పీడించడం అశాశ్వతం. ఈ ప్రపంచం సత్రం లాంటిది, ఎవరూ శాశ్వతంగా ఉండరు.",
            "keywords": [
                "చక్రవర్తి",
                "అబ్దుల్లా",
                "నాలిక పన్ను",
                "ఫకీరు",
                "సత్రం"
            ],
            "characters": [
                "ఫజుల్ మహమ్మదు",
                "సిరాజ్",
                "అబ్దుల్లా",
                "వజీరు",
                "ఫకీరు"
            ],
            "locations": [
                "పారశీకదేశం",
                "రాచనగరు"
            ],
            "content": "పారశీకదేశాన్ని పూర్వం ఒకప్పుడు ఫజుల్ మహమ్మదు అనే ఒక గొప్ప చక్రవర్తి పరిపాలించాడు. ఆయన తాను నివసించే రాచనగరును ఎన్నో లక్షల మొహిరీలు ఖర్చుచేసి కట్టించాడు. దేశదేశాలనుంచి పనివాళ్లను రప్పించి వాళ్లనేర్పంతా ఆభవన నిర్మాణంలో కనపరచవలసిందనీ, గొప్ప బహుమతీలు ఇస్తాననీ వాగ్దానంచేసి పని చేయించాడు.\nచలువరాళ్ళు, రత్నాలు, మణులు, పచ్చలు, గోమేధికాలు పుష్యరాగాలు, కెంపులు, వజ్రాలు— అవేమిటి, ఇవేమిటి- విలువైనరాళ్లన్నీ, విశాల ప్రపంచంలో ఎక్కడెక్కడున్నవీ, అడిగినంత వెలా ఇచ్చి కొనేసి రప్పించి, ఆ నగరు గోడలకీ, నేలకీ, సరంబీకి తాపళంచేయమన్నాడు.\nవిత్తంకొద్దీ వైభవం అన్నట్లు ఆ రాజ భవన మెంతో రమణీయంగా తయారై, విదేశాల నుంచికూడా ఎంతోమంది జనం వచ్చిచూచి మెచ్చిపోతూండేవారు. వాళ్ళు మెచ్చుకుపోతూంటే చక్రవర్తి విని, తాను చేసిన ఘనకార్యానికి ఉబ్బి తబ్బిబ్బై, ఇంకా ఆ భవనానికి వన్నెలూ చిన్నెలూ తీర్చిదిద్దటానికి సొమ్ము వెచ్చిస్తోనే ఉండేవాడు.\nతన తాతలు గడించి పోగుచేసివుంచిన ధనం కోట్లకొలది ధనాగారంలో ఉండేది గనక, ఆ సొమ్మంతా వెచ్చించి ఆ గొప్ప భవనాన్ని ఆయన కట్టగలిగేడుగాని యే చక్రవర్తి అలాంటి భవనం కట్టించటానికి సాధ్యమవుతుంది?\nఆ భవనంలో ఆయన నివసిస్తో ఒక ఇరవై సంవత్సరాలు దేశాన్ని పరిపాలించి, మరణించాడు. ఆయన చనిపోతూ తన అనంతరం గద్దెనెక్కవలసిన యువరాజు నిరాజ్ను పిలిచి, 'నాయనా, ఈ రాజ భవనం ఎంత ప్రాణప్రదంగా చూచుకొం టున్నానో, దానికి ఎన్నివిధాలుగా అంద చందాలు అమర్చానో నీకు తెలుసుకదా! కనుక, ఈ భవనాన్ని నీ శక్తికొద్ది నీవూ అభివృద్ధిచేసి, నా అభిలాష తీర్చవలిసింది!' అని చెప్పిపోయాడు.\nచక్రవర్తికావటంతోనే సిరాజ్కి తండ్రి కన్నా ఎక్కువపేరు సంపాదించాలని తోచింది. తండ్రి కట్టించిపోయిన రాచనగరు చుట్టూ, ఉద్యానవనాలు, సరోవరాలు, లతామండపాలు, చిత్రవిచిత్రమైనవేవేవో, ఆయన కట్టించాడు. వాటన్నింటికీ బోలె డంతసొమ్ము ఖర్చయింది.\nతండ్రి కాలంలోనే ధనాగారంలోని సొమ్ము యావత్తూ ఖ ర్చైపోయింది. కనక, సిరాజ్ తను పురమాయించిన కట్టడాలకు కావలసిన సొమ్మంతా ప్రజల నుండి పన్నులద్వారా రాబట్టేడు. ప్రజల నుండి రాబట్టిన సొమ్ము ప్రజలమీదే ఖర్చు చెయ్యాలిగాని, రాళ్ళకీ రప్పలకీ ఉద్యానవనాలకీ రాచనగరుకి ఖర్చు చెయ్యటమేమిటని ప్రజలలో సణుగులు బయల్దేరేయి. కాని ఎవళ్ళూ యెదటబడి సిరాజ్ను కాదనలేకపోయారు.\nసిరాజు ఆ భవనంలో నివసిస్తూ ఉద్యాన వనాలలో విహరిస్తూ ప్రజలయొక్క కష్టాలు గమనించకుండా వాళ్ల సొమ్మంతా ఆ భవనంమీదా, తాను చేయించిన నిర్మాణాల మీదా వెచ్చిస్తో ఒక పాతికేళ్ళు పాలించి చనిపోయాడు.\nపోతూ, కుమారుడైన అబ్దుల్లాను పిలిచి, ' నాయనా, పారశీక చక్రవర్తుల ఖ్యాతిని దశదిశలా వ్యాపింపజేస్తోన్న మన రాచ నగరునీ, ఈ ఉద్యానవనాలనీ, లతామండ పాలనూ, సరోవరాలనూ జాగ్రత్తగా చూసు కోవాలి సుమా. ఇంతవరకు మేముచేసి వద ఠిన పనులను అభివృద్ధిచేసి మెరుగులు పెట్టాలిసుమా!' అని హెచ్చరించి కన్ను మూశాడు.\nగద్దెనెక్కటంతోనే అబ్దుల్లాకు తండ్రి తాతలకన్నా ఎక్కువకీర్తి సంపాదించాలని తోచింది. తాతకట్టించిన భవనంలోనూ, తండ్రి కట్టించిన మండపాలలోనూ ఏవేవో లోపాలు కనిపించి, వాటిలో కొన్నిభాగాలను పడగొట్టించి మళ్ళీ కట్టించటం ప్రారం భించాడు. ఇందుకోసమని అతడు సమ స్త ములైన విదేశాలనుండి శిల్పులను రప్పించి పాతమాదిరిగా ఉన్నవన్నీ కొత్తపద్ధతిలోకి మార్చి కట్టవలసిందని ఆజ్ఞాపించాడు.\n\"ఓ! నిముషంలో మార్చేస్తాం! ఒక్క ఇరవైకోట్ల వరహాలు ఇలా పారేయించండి!\" అన్నారు వాళ్ళు.\nఅబ్దుల్లా తన వజీరును పిలిచి, \"వెయ్య వొయ్, కొత్తపన్ను ఏదైనాను. ఇరవైకోట్లూ క్షణంలో వసూలు కావాలి!” అన్నాడు.\n\"ప్రభూ, ఎంతయిచ్చే ఆవుఐనా, అస్త -మానం పితికితే పాలు ఇస్తుందా! ప్రాణం విసిగి తన్నటం ప్రారంభిస్తుంది. అలాగే ప్రజలూను. చీటికీ మాటికీ పన్నులంటే వాళ్ళుమాత్రం యెక్కడనుంచి తెచ్చి ఇవ్వగలరు?\" అన్నాడు వజీరు.\nచక్రవర్తికి కోపంవచ్చి మంత్రిపైన కళ్ళెర్రచేశాడు. చేసేదిలేక మంత్రి వెళ్ళి, \"నాలిక పన్ను” అనే పన్ను వేసి, రాజ్యం లోని ప్రజలందరికీ ఈమోస్తరుగా చాటింపు వేయించాడు.\n\"చక్రవర్తిగారు రాజభవనాన్నీ, ఉద్యాన వనాలనీ, లతామండపాలనీ పాత ఫక్కీ అంతా మార్చేసి కొత్తతీరుగా కట్టిస్తున్నారు గనుకనున్నూ, ఇందుకోసం ఇరవైకోట్ల వర హాలు కావలసివుంది గనుకనున్నూ, నోట్లో నాలుకవున్న ప్రతీమనిషి — ఆడా, మొగా, పిల్లా, పెద్దా భేదంలేకుండా నూరేసి వర హాలుచొప్పున పన్ను క్రింద చెల్లించవల సిందో హెూయ్. డమ్, డమ్. అలాగ చెల్లిం చకపోతే, చెల్లించనివాళ్ల నాలుకలు చక్ర వర్తిగారు కోయించేస్తారో హెూయ్! డమ్, డమ్\" అని.\nఈ చాటింపు వినపడేసరికి \"ఆరి వీడి తల పగలా!” అని ప్రజలంతా చక్రవర్తిని లోలోపల తిట్టిపొయ్యడం ప్రారంభించారు. కాని ఇవ్వకపోతే, నాలుక కోయించేస్తా డేమో అన్న భయంకొద్దీ ప్రతీవాడూ సొము పోగుచెయ్యటం ప్రారంభించాడు.\nఇలావుండగా ఆ పట్టణానికి యెక్కడ నుంచో ఒక ఫకీరు వచ్చాడు. అతడు భిక్ష కోసం ఇంటింటికీ వెళ్లి \"అల్లాహెూ అగ్బర్!\" అని అరవటం ప్రారంభించాడు. కాని అత డికి యెవరూ భిక్ష వెయ్యలేదు.\nఅతడు \"ధర్మం ఇలా నశించిపోయిం దేమిటి? ఎక్కడడిగినా పొమ్మంటున్నారే!* అని ఆశ్చర్యపోయాడు.\n\"దమ్మిడీదగ్గిర్నుంచి కూడదీసి నాలుక పన్ను కట్టాలి! నీకు ముష్టి ఎవరువేస్తా రయ్యా?” అన్నాడొకడు.\nఅప్పుడు ఫకీరు సంగతంతా తెలుసు కున్నాడు. \"రాజభవనంమీద పెట్టటానికని సొమ్ముకోసం ప్రజల్ని యిలా పీడించట -మేమిటి? ఈ చక్రవర్తి కళ్ళు తెరిచేటట్టు చేయాలి!” అనుకున్నాడు ఫకీరు.\nఅతడు వెంటనే రాచనగరు ప్రవేశిం చాడు. \"లోపలకు వెళ్లవచ్చా?” అని అతడు యెవ్వరినీ అడక్కుండానే సొంత ఇంట్లోకి వెడుతూన్నట్లు. చొరబడ్డాడు. ద్వారపాలకులు అతని ధైర్యానికి ఆశ్చర్య పోతూ, అడ్డుకోవడమే మరిచిపోయారు.\nఫకీరు లోపలకువెళ్ళి, అక్కడ కనపడ్డ. ఒక నౌకర్ని 'స్నానాలగది యేదిరా అబ్బీ?' అని అడిగితెలుసుకుని, ఫాదుషా స్నానం గదిలోకి చొరబడి, నీళ్లుపోసుకు చక్కా వచ్చాడు. వచ్చి, ' భోజనాలసావిడి ఏదీ ?* అని వాకబుచేసి తెలుసుకొని, వెళ్ళి పీట వాల్చుకు కూర్చొని, 'వడ్డించవోయ్!' అని అక్కడున్న వంటవానికి ఆజ్ఞాపించాడు. చెప్పినట్లు చెయ్యకపోతే ఫకీరుకి కోపంవచ్చి యెక్కడ శపించిపోతాడో అన్న భయంకొద్దీ వాడు ఆతనికి ఫాదుషాగారి బంగారు పళ్ళెరంలో పంచభక్ష్య పరమాన్నాలూ వడ్డించాడు.\nఫకీరు ఆరగించి లేచి, విశ్రాంతి భవనమెక్కడో వాకబుచేసి తెలుసుకుని, అక్కడకు పోయి, ఫాదుషా విశ్రమించే హంసతూలికా తల్పంమీద పరుండి గుఱ్ఱు ప్రారంభించాడు.\nఫకీరెవడోవచ్చి, రాచనగరును సొంత భవనంలాగ వాడుకుంటున్నాడని తెలియ టంతోనే అబ్దుల్లా చక్రవర్తికి ఆశ్చర్యంవేసి, *ఎవరుచెప్మా?' అనుకుంటూవచ్చి చూశాడు.\nఫకీరు ఇంకా నిద్రపోతూనే వుండటం వల్ల సాహసించి ఫాదుషా అతణ్ణి లేపలేక పోయాడు. ఫకీరు లేచేవరకూ అక్కడ కనిపెట్టుకునివుండి, లేవటంతోనే, అబ్దుల్లా అతనితో, \"స్వామీ, ఫకీర్లనిమిత్తం మేం కట్టించిన సత్రాలు యెన్నోవుండగా తమరు రాజభవనాన్నే ఉపయోగిస్తున్నారే!” అని అడిగేడు.\nఫకీరు యేమీ యెరగనట్టు, \"ఇదికూడా సత్రం అనుకునే నేను ప్రవేశించాను” అన్నాడు.\n\"సత్రంకాదు మహాత్మా. మా తాత, తండ్రీ నివసించిన రాచనగరు. ప్రస్తుతం నేను ఉంటూవున్నది\" అన్నాడు అబ్దుల్లా.\n\"ఒ హెూ, ఐతే, మీతాత ఇందులో ఎంత కాలం ఉన్నాడు?” అని యదాలాపంగా అడిగాడు ఫకీరు.\n\"ఇరవై సంవత్సరాలు\" అని జవా బిచ్చాడు అబ్దుల్లా.\n\"మీతండ్రి?” అని తిరిగి ప్రశ్నించాడు ఫకీరు.\n\" యాభై సంవత్సరాలు?” అన్నాడు అబ్దుల్లా.\n\"నువ్వు ఎన్ని సంవత్సరాలనుంచి ఉంటున్నావు?” అని మరొకప్రశ్న వేశాడు ఫకీరు.\n“నావయస్సు ముప్ఫైయేళ్లు. నేను పుట్టినప్పట్నుంచి ఇక్కడే ఉంటున్నాను. జీవితాంతంవరకూ ఇక్కడే ఉండబోతాను\" అన్నాడు అబ్దుల్లా.\n\"నువ్వు నూరు సంవత్సరాలు బ్రతుకు తావనే అనుకుందాము. అప్పుడింక డెబ్భై యేళ్లకన్న ఎక్కువకాలం ఈ భవనంలో నువ్వు ఉండవన్న మాటకదా” అని అదో రకంగా చూశాడు ఫకీరు.\nఫకీరు అలా ఎందుకంటున్నాడో అర్థం కాకుండానే ఫాదుషా, “చిత్తం!\" అన్నాడు.\nఫకీరు తల్పంమించి లేచి, \"ఫాదుషా ! నేను చెప్పానే, ఇది సత్రంగాక మరే మిటి ? నీ తాతా, తండ్రికూడా ఇందులో కొంతకాలమే ఉండి వెళ్లిపోయారు! నువ్వు కూడా అలాగ కొంతకాలముండి పోయే వాడివేగాని ఇందులో శాశ్వతంగా ఉండ బోయేదిలేదు. అలాంటప్పుడు ఈ భవనం కోసం, కన్నబిడ్డలవంటి ప్రజల్ని పీడించట మెందుకు? ఈ సత్యాన్ని గుర్తించి ఇకనైనా వాళ్ల సొమ్మును వాళ్ల క్షేమంకోసమే వెచ్చించు” అని హితబోధచేస్తూ, \" ఇంక నాకీ సత్రంతో పనిలేదు\" అని అక్కడ నుంచి లేచి వెళ్ళిపోయాడు.\nఅబ్దుల్లా జ్ఞానంతెచ్చుకుని, వెంటనే \" నాలుకపన్ను” తీయించి వేశాడు. అంతే కాదు. నాటినుంచీ వెజ్జిగా లోకుల సొమ్ము బలవంతంగా వసూలుచేసి ఆ భవనంకోసం వెచ్చించటంకూడా మానుకున్నాడు.",
            "book_page_end": 38
        },
        {
            "title": "తాతయ్యే నెగ్గాడు",
            "book_page_start": 37,
            "pdf_page_start": 37,
            "pdf_page_end": 39,
            "author": "పాలంకి వెంకటరామచంద్రమూర్తి - మద్రాసు",
            "genre": "హాస్యం",
            "moral": "ఇతరులను మోసం చేసి లాభం పొందాలని చూస్తే, ఆ మోసమే ఎదురుతిరిగి మనకు నష్టం కలిగిస్తుంది.",
            "keywords": [
                "వెంకటేశం",
                "పురాణం",
                "నిద్ర",
                "లంచం",
                "మనమడు"
            ],
            "characters": [
                "వెంకటేశం",
                "తులిశమ్మ",
                "బాలాజీ",
                "శాస్తుల్లుగారు"
            ],
            "locations": [
                "ద్రాక్షారామం",
                "భీమేశ్వరస్వామి ఆలయం"
            ],
            "content": "ద్రాక్షారామంలో వెంకటేశం అనే వృద్ధుడు ఒకాయన వుండేవాడు. ఆయన భార్యపేరు తులిశమ్మ. ఈ వృద్ధ దంపతులకి బాలాజీ అనే మనమడు ఒకడున్నాడు.\nవెంక టేశంగారికి గోదావరిలంకపుగాకుతో తయారైన నస్యం అంటే మహఇష్టం. రోజూ అర్ధణాపాడుం పీల్చేవాడాయన. అది బాలా జీయే తెచ్చిపెట్టేవాడు; తెచ్చిపెట్టినందుకు తాత ఒక కానీ లంచం యిచ్చేవాడు.\nపొడుంపీల్చు కోవటం, వీలైనప్పుడల్లా ఒక కునుకు తియ్యటం, నిద్రరానప్పుడు మనమడితో కథలూ కబుర్లూ చెప్పటంతప్ప వేరే ఉద్యోగ మేమీ లేదు. ఇంట్లో అన్నిపనులూ కోడలు అమిర్చిపెట్టేది గనుక, ఆ అమర్చినదానిలో వేలుపెట్టి, ' అది సరిగ్గా లేదు, ఇది సరిగ్గా లేదు' అంటూ గొణుక్కోడంతప్ప తులి శమ్మగారికి వేరే పనే వుండేది కాదు.\nఇలావుంటూండగా ఆ గ్రామంలోవున్న భీమేశ్వరస్వామి ఆలయంలో రోజూ సాయంత్రం మూడుగంటలు లగాయతు గొప్ప పౌరాణికు డెవరో పురాణం చెపుతాడని తులిశమ్మగారి కోడలికి తెలిసింది. ఆమె అత్తగారితో, 'అత్తా, మీకు ఖాళీయే గనక రోజూ వెళ్లి పురాణం వినిరండి. వంటపని నేనుచూచుకుంటాను” అంది. ఆ కాసేపైనా అత్తపోరు లేకుండా స్వతంత్రంగా పని చేసుకోవచ్చునన్న ఉద్దేశంతో ఆమె ఈ ఎత్తు వేసింది. అందుకు తులిశమ్మగారు \"పురాణం వింటే పుట్టెడు పుణ్యం” అన్న నమ్మకంతో వెళ్లి శ్రద్ధగా వింటూ వచ్చింది.\nశాస్తుల్లుగారు పురాణం మాంచిబలేగా చెప్పేవాడు. తులిశమ్మగారికి అది బాగా నచ్చి, ఇంటికి వచ్చాక ఆవిడ కోడలితో, ' ఎంతబాగాచెప్పేరే! ఎంతబాగాచెప్పేరు!' అని తెగమెచ్చుకునేది.\nతన ముసిలాయనకూడా నవ్వి ఆస౦ దిస్తున్నారో లేదో అని ఒక్కమారు భత్త కూర్చున్న వైపు చూసింది. అప్పుడు ఏం కనపడిందనుకున్నారు?\nవెంక టేశంగారు పక్కనున్న స్థంభానికి అనుకొని హాయిగా నిద్రపోతున్నారు..\nతులిశమ్మ మనస్సు చివుక్కుమంది. వాళ్ళు సాయంకాలం అంటికి తిరిగివచ్చే టప్పుడు, ' ఆందరిలోనూ అలాగ నిద్రపోతే ఎలాగండి? ఎవ రైనా చూస్తే ఏమను కుంటారు!' అని గొణిగింది.\nబదులుగా వెంకటేశం 'ఆయన శ్లోకాలు వింటూంటే చిన్న కునుకు పట్టిందిగాని అస్త మానం అలా నిద్రపోతానా ఏమిటి? రేపటి నించి చూడు ఎంత శ్రద్ధగా వింటానో!' అంటూ ఆవిడకి నచ్చచెప్పేడు. చెప్పేడేకాని మరునాడు పురాణానికి వెళ్ళి మళ్ళీ నిద్ర పోయాడు, తులిశమ్మ కనిపెట్టింది.\nఇంక ఆయనకి చెప్పి లాభంలేదనుకుంది. నలుగురిలోనూ ఆయన నిద్రపోకుండా ఉండటానికి ఏదైనా ఒక ఉపాయం చూడా లని ఆ రాత్రంతా బాగా ఆలోచించింది. తెల్లవారేసరికి ఆ ఇల్లాలి కొక చక్కటి ఉపాయం తట్టింది.\nమనమణ్ణి రహస్యంగా పిలిచి, ' ఒరే నానీ, నీకో పని చెపుతా చేస్తావుట్రా?' అంది.\n'ఏమిటి మామ్మా ?' అన్నాడు బాలాజీ.\n'ఏంలేదు. పురాణంలో మీ తాతకి కునుకు వచ్చినప్పుడల్లా ఆయన్ని లేపుతూ ఉండాలి' అంది మామ్మ.\nబాలాజీ, ' అలాగేగాని మామ్మా, ఇలా తేపినందుకు నాకు ఏమిటిస్తావు?' అన్నాడు.\n'రోజూ ఒక కానీ ఇస్తాను' అని మామ్మ వాగ్దానంచేసింది.\nయథాప్రకారం పురాణంలో తాత నిద్ర పోవడం జరిగింది. బాలాజీ తానుచేసిన వాగ్దానంప్రకారం, ఆయన్ని లేపేశాడు. మామ్మ కనిపెడుతూనే ఉంది. మనమడి ప్రజ్ఞకు మెచ్చుకుని ఇంటికి చేరుకోటంతోనే షరతుప్రకారం వాడిచేతిలో కానీ పెట్టేసింది.\nరెండోరోజునకూడా తాత నిద్రపోవటం, బాలాజీ లేపటం జరిగింది. ఆ సాయంత్రం కూడా ఆమె మాటప్రకారం మనమడి చేతిలో రహస్యంగా లంచం పెట్టింది.\nతన పన్నాగం బాగానే పారిందని తులి శమ్మ సంబరపడింది.\nమూడోనాడు సాయంత్రం పురాణంలో కూర్చుని ఆవిడ యధాలాపంగా మొగుడి వైపు చూసేసరికి ఆయన మళ్ళీ హాయిగా నిద్రపోతూ కనపడ్డాడు. అంతేకాదు; బాలాజీ ఆయన్ని లేపటానికి ప్రయత్నం చెయ్యకుండా ఆమెకేసి చూస్తున్నాడు.\nఆవిడకి పళ్ళు మండిపోయింది! సాయంత్రం ఇంటికి చేరుకోటంతోనే వాణ్ణి పెరట్లోకి లాక్కెళ్ళి 'ఏమిరా, ఇవేళ తాతని లేపేవు కాదు!' అని గద్దించి అడిగింది.\n'మామ్మా, తాతని లేపుతే నువ్వు ఒక్క కానీయే ఇస్తున్నావు. లేపకుండావున్నందుకు తాత నాకు అర్థణా ఇస్తున్నాడు! ఇదుగోచూడు అర్థణా. తాత అక్కడే ఇచ్చేశాడు!” అనేసి, తాయిల్లం కొనుక్కోటానికని పరుగెత్తేడు.",
            "book_page_end": 39
        },
        {
            "title": "ఎదురు తిరిగింది",
            "book_page_start": 40,
            "pdf_page_start": 40,
            "pdf_page_end": 41,
            "author": "క. పడివేలు - అడయార్",
            "genre": "నీతి కథ",
            "moral": "అన్యాయపు ఆజ్ఞలు లేదా నియమాలు ప్రజల నుండి వ్యతిరేకతను ఎదుర్కొంటాయి. ప్రజలపై బలవంతపు నియమాలను విధించకూడదు.",
            "keywords": [
                "మందభాగ్యుడు",
                "రాజాజ్ఞ",
                "దుస్తులు",
                "సాంప్రదాయం",
                "మంత్రి"
            ],
            "characters": [
                "మందభాగ్యుడు",
                "మంత్రి",
                "దాసదాసీలు",
                "ప్రజలు"
            ],
            "locations": [
                "మిథిలా దేశం",
                "రాజదర్బారు"
            ],
            "content": "పూర్వం మిథిలా దేశాన్ని మందభాగ్యుడనే రాజు పాలిస్తూండేవాడు. అతడు ముకోపి, గర్వి, యుక్తాయుక్తాలూ సాధ్యాసాధ్యాలూ ఆలోచించకుండా, ఏక్షణంలో ఏది తోస్తే అది రాజాజ్ఞగా ప్రజలమీద ప్రయోగిస్తూ ఉండేవాడు.\nఒకనాడు మందభాగ్యుడు రాజప్రాసాదపు వుపరిభాగాన చల్లగాలికి పచారుచేస్తూ, క్రింద రాజవీధిని నడుస్తూవున్న ఆశేషజనాల్ని, వాళ్లు ధరించిన రకరకాల దుస్తుల్ని, పరిక్షగా చూశాడు. వెంటనే ఆతడితో ఆలోచన తట్టింది. మంత్రిని పిలిపించాడు.\n\"మంత్రివర్యా!\" అన్నాడు రాజు.\n\"ఏమి సెలవు మహారాజా \" అన్నాడు మంత్రి.\n\"అటు, రాజవీధివైపు చూడు! ప్రజలు ఎవరికి తోచినవిధంగా వాళ్లు ప్రవర్తిస్తున్నట్టు కనబడుతోంది. ఇది సహించరాని విషయం. ధరించే దుస్తులనుంచి, ప్రతిదాన్ని అందరు ప్రజలూ ఒకేవిధంగా అనుసరించాలి. ఆహారం, మాట్లాడేభాషా, కొలిచేదైవం, అన్ని ఒకటిగానే పుండాలి. ఇది మా ఆజ్ఞగా తక్షణం మన రాజ్యమందంతటా చాటిం పంచు !\" అన్నాడు.\nవేషభాషల్లో, తిండితిప్పల్లో, భక్తివైరాగ్య విషయాల్లో ప్రజలందరిని ఒకే అచ్చులో తయారైన బొమ్మల్లా చేయడం సాధ్య మయ్యేది కాదని మంత్రి రాజుకు మనవి చేశాడు. ఉహుఁ! రాజాజ్ఞకు తిరుగులే చన్నాడు మందభాగ్య మహారాజు,\nరెండు మూడు రోజులు గడిచినై. తను మంత్రికి యిచ్చిన ఆజ్ఞలు సరిగా చాటింపు వేయించాడో లేదో, ప్రజలు వాటికి బద్ధులై ప్రవర్తిస్తున్నారో లేదో తెలుసుకోవా లనే కోర్కె మండభాగ్య రాజుకు కలిగింది. తన పాలనలోని ప్రతిఒక్కరూ ఆహార విహారాలనుంచి ప్రతివిషయంలో ఒకేపద్ధ తినీ, సాంప్రదాయాన్ని అలవరుచుకుని అలా ప్రవర్తించిననాడు, ప్రపంచంలో తన పాలనకు ఒక విశిష్టమైనస్థానం ఆచంద్రా ర్కంగా వుండిపోగలదని అతడి కెంతో నమ్మిక కలిగింది.\nఒకనాటి వుదయం మందభాగ్యుడు వుద్యానవనానికి వెళ్లాడు. అక్కడ అతనికి కనుపించిన దృశ్యం అతడి మనస్సును కలతపరచింది.\nదాసదాసీలంతా ఒకేరకమైన దుస్తులో వున్నారు. ఎవడు పురుమడో, ఎవరు స్త్రీయో కూడా తెలుసుకోవడం అసంభవమై పోయింది రాజుకు. అక్కడినుంచి రాణి వాసానికి వెళ్లాడు. అక్కడా యిదే పరిస్థితి. ఎవరు రాణులో, ఎవరు దాసీలో గుర్తు పట్టడం సాధ్యం కాలేదు. అందరూ ఒకే రకంగా దుస్తులూ, ఆలంకరణా చేసుకుని వున్నారు.\nమందభాగ్యుడికి మతిపోయినట్టయింది. మంత్రిమీద ఎకడలేని ఆగ్రహం కలిగింది. సరాసరి దర్భారుహాలుకు వెళ్లాడు. అక్కడా అదేపరిస్థితి. మంత్రి ఎవరో, సేనానాయకు డెవడో, సేవకుడెవడో తెలుసుకోవడం కష్ట మైంది. అందరిదీ ఒకేరకమైన వస్త్రధారణ.\n\"మంత్రి! ”అని గాండ్రించాడు రాజు.\n\"మంత్రీ! ” అని తిరిగి గాండ్రించాడు మంత్రి.\n\" నేనా మంత్రిని? దుర్మార్గుడా!” అన్నాడు రాజు తీవ్రంగా. మంత్రి అదేమాట లను అంత తీవ్రంగా చిలకలా ఒప్ప చెప్పాడు.\nమందభాగ్యుడు తన అవివేకతకు సిగ్గు పడ్డాడు. మారుపలక్కుండా తన భవనానికి వెళ్ళిపోయాడు. మరునాడు, ఎవరికి యిష్ట మైన పస్త్రధారణ వారు అనుసరించవచ్చనీ, యిష్టమైన దేవుణ్ణి కొలుచుకోవచ్చనీ రాజాజ్ఞగా చాటింపు జరిగింది.",
            "book_page_end": 41
        },
        {
            "title": "మంత్ర శక్తి",
            "book_page_start": 44,
            "pdf_page_start": 42,
            "pdf_page_end": 46,
            "author": "డి. కృష్ణవేణి - బెంగళూరు",
            "genre": "నీతి కథ",
            "moral": "మోసపూరితమైన మంత్రశక్తులు లేదా గారడీలు నిలబడవు. నిజమైన తెలివి మరియు సమయస్ఫూర్తితోనే విజయం సాధ్యం.",
            "keywords": [
                "మాంత్రికుడు",
                "దివానీ",
                "సవాలు",
                "ఎలుగుబంటి",
                "తెలివితేటలు"
            ],
            "characters": [
                "భైరవేశ్వర రాజావారు",
                "దివానీ",
                "భగవతీరావు",
                "మోహనరావు",
                "భుజంగం"
            ],
            "locations": [
                "భైరవపుర"
            ],
            "content": "భైరవపుర జ మీందారైన భైరవేశ్వర రాజావారు పెద్ద విందు ఏర్పాటుచేశారు అందుకు కారణం వారు ఏ యుద్ధంలోనో గెలవడం మాత్రమే కాదు. వారి పందెపు గుర్రాల్లో ఒకటైన ' మేనక' గొప్ప పందెం గెలిచింది.\nఊళ్ళో అందర్నీ రాజావారు విందుకు ఆహ్వానించారు. పందేలలో ఆసక్తీ, అల వాటూ ఉన్నవారందరూ విందుకువచ్చారు.\nవైభవంగా విందు జరిగిపోతోంది. రక రకాల ఆహార పదార్థాలతో, ఘాటైన పానీ యాలతో గుమ్మెత్తిపోయి వచ్చినవారంతా గుక్ష తిరకుండా మాట్టాడుతూ, కడుపులు చెక్కలయ్యేటట్టుగా నవ్వేస్తున్నారు.\nఉన్నట్టుండి ఒకమూల బయలుదేరిన చిన్న కలకలం పెద్ద గలభాగా మారింది. కోరమీసం అటు తిప్పిచూచారు. రాజాగారు. కళ్ళు పెద్దవిచేసి తిలకించారు దివానీ.\n\"చాలా ప్రమాదం; ప్రాణాంతకల కూడా!\" అంటూ భగవతీరావు బల్లగుద్ది చెబుతున్నాడు.\n\" నీ మంత్ర తంత్రాల్లో, భూతవైద్యాల్లో నాకు కొంచెంకూడా నమ్మకంలేదు” అంటూ మోహనరావు ముసిముసినవ్వులు నవ్వుతున్నాడు. వారిచుట్టూ చేరారు విందుకు వచ్చినవారు.\nరాజావారు దివాన్జీవంక చూచారు. దివానీ చాలా కాలంనుంచి ఆస్థానంలో ఉంటున్నవారు కనక, రాజావారి చూపు లలో వుండే అంతర్యాన్ని ఇటైగ్రహించి వేశారు. ఆయన లేచి భగవతీరావూ, మోహనరావూ వున్న బల్లను సమీపించారు.\nచుట్టూ చేరినవారు నమ్రతగా పక్కకు తప్పుకొని దారిచేశారు.\n\"ఏమిటి తగువు?\" అని అడిగారు దివానీ.\n\"మంత్ర తంత్రాల్లో ఈయనకు నమ్మకం తేదట!\" అంటూ వురిమిచూచాడు భగవతీ రావు మోహనరావువంక.\n'అంతేనా?' అన్నట్టు దివానీ మోహన రావు మొహంలోకి చూచారు.\n\" ఊహుఁ ! నేను నమ్మను ! చచ్చినా నమ్మను!!\" అన్నాడు మోహనరావు.\n\"నిదర్శనం చూపితే మీ శక్తిని నమ్మ వచ్చు” అని సలహా చెప్పారు దివానీ.\nభగవతీరావు దిగాలుపడ్డాడు. చేతులు నులుముకుంటూ \" మంత్రతంత్రాల్లో, గజ కర్ణ - గోకర్ణ విద్యలో దివాన్జగారికీ నమ్మకం లేదన్నమాట!” అన్నాడు సంగిగా.\n\"నా నమ్మకంతో ఏంపని? నమ్మకం లేని మోహనరావును మీ మంత్రశక్తివల్ల ఏ పిల్లిగానో, కుక్కగానో మార్చేయండి” అన్నాడు దివానీ. పక్కకు తిరిగి కుడి కన్ను అదోలా ఎగరవేశాడు మోహనరావును ఉద్దేశించి.\n\" నాకు తెలిసినవి అలాంటిలాంటి మంత్రాలు కాదు. పచ్చి మళయాళీ మహమ్మారివి! తరవాత ఏమనుకున్నా...\" మోహనరావు, మధ్యలోనే భగవతీరావు మాటలకు అడ్డుపడి \"అయితే నన్ను కుక్కగానో పిల్లిగానో మార్చగలవన్న మాట!” అన్నాడు.\n\"పిల్లిగానో, కుక్కగానో మాత్రమేకాదు. కావాలంటే ఎలుగుబంటిగాకూడా మార్చి వేయగలను. ఐతే, ప్రతిదానికి సమయ మంటూ వుంది!\" అన్నాడు భగవతీరావు, దివాన్జవంక చూస్తూ.\nదివాసీ నివ్వెరపోయినవాడిలా కళ్ళు తేలవేస్తూ చూచాడు.\n\"ఇంకా చీకటిపడేందుకు అరగంట మాత్రమే ఉంది. చీకటిపడగానే భగవతీ రావుగారు మంత్రశక్తివల్ల మోహన రావు గార్ని ఎలుగుబంటిగా మార్చేస్తారు. విందుకు వచ్చినవారంతా అప్పటి పరకూ, ఇక్కడే ఉండి వేడుక చూడాలని నా అభిలాష\" అంటూ దివానీ అక్కడనుంచి వెళ్లి రాజా వారి పక్కన కూర్చున్నారు.\nవిందుకు వచ్చినవారంతా గుసగుసలు ప్రారంభించారు. భగవతీరావుకు మంత్ర తంత్రాల్లోపున్న శక్తిసామర్థ్యాలను గురించి ఎవరికి తోచినట్లు వారు అనేకవిధాలుగా వాదించుకొన్నారు.\nదివానీ మోహనరావును పక్కకుపిలిచి ఏదో మాట్లాడారు. తరవాత ఆస్థానపు అడవి జంతువుల పాలనకు ముఖ్యుడైన భుజం గాన్ని పిలిచి ఏదో చెప్పారు.\nచీకటి పడుతోంది. భగవతీరావుకు ఎదు రుగా కూర్చుని మోహనరావు ఏదో ఆలో చిస్తున్నాడు. భగవతీరావు తల పంకిస్తూ, నొసలు ముడివేస్తూ, నానా యాతనా అనుభవిస్తున్నాడు.\nకోరమీసానికి పురిపెడుతూ, రాజావారు కదలా మెదలక అంతా చూస్తూ కూర్చు న్నారు. దివానీ మోహనరావుదగ్గరకు వచ్చి \"మీరు భగవతీరావుగారి మంత్ర శక్తిని శంకించి, సవాలు చేశారు కనక, మీ మాటమీద నిలబడాలి. అదిగో! ఆ గది లోకి పదండి!\" అంటూ మోహనరావును పక్కనవున్న ఒక గదిలోకి నడిపి తాళం వేశారు. భగవతీరావు బిత్తరపోయాడు.\nదివానీ అతడి భుజంమీద చేయివేసి \"ఇక కానీండి! మీ శక్తిమీద నమ్మకం లేనివాళ్లకు మహిమ చూపి సరైన శాస్త్రి చేయండి. మోహనరావును ఎలుగు బంటిగా మార్చివేయండి!” అన్నాడు.\n\" నేనా... నేనా !\" అంటూ భగవతీరావు వెలవెలబోయాడు.\n\" అవును, మీరే! తగిన శాస్తిచేయండి!\" అని అంటూ దివానీ తిరిగి రాజావారి పక్కన కూర్చున్నారు.\nభగవతీరావు తల వంచుకుని తనలో తను గొణగసాగాడు. మోహనరావు బంధింప బడిన గదిలోనుంచి పెద్ద ఓండ్రింపు విన బడింది. అందరితోపాటు భగవతీ రావూ భయకంపితు డయ్యాడు.\n\"సెహబాష్ ! సెహబాష్!\" అంటూ దివానీ లేచి నిలబడ్డాడు. భుజంగాన్ని పిలిచి గదితాళం తీయమన్నాడు.\nఆశ్చర్యం! తలుపుతాళం తీయగానే ఏనుగంత ఎలుగుబంటి వెనకకాళ్ళ మీద నిలబడి ఓండ్రపెట్టడం అందరికళ్ళా బడింది.\n\"భగవతీరావుగారి మంత్రశక్తిని గురించి ఇక ఎవ్వరికీ అనుమానం లేదనుకుంటాను. అనుమానించిన మోహనరావుగారికీ, తిరిగి మానవస్వరూపం పొందగానే, అనుమాన రాహిత్యం అవుతుంది. భేష్! చాలు. ఇక ఎలుగుబంటిని మోహస రావు గా మార్చండి!” అన్నాడు దివానీ.\nభగవతీరావు కంపించిపోతూ 'ఆయన్ని ఎలుగుబంటిగా మార్చింది నేనుకాదు' అన్నాడు.\nరాజావారు చురకతిన్నవాడిలాగా చటు క్కున లేచి నిలబడ్డారు. \" ఈ కోటలో ఇలాంటివేమీ సాగవు. మనుష్యుల్ని ఎలు గులుగా మార్చి, వాటిని అలాగే వదలడ మంటే యెంత ప్రమాదమో అందరికీ తెలిసిందే. వాటికి మనిషి తెలివితేటలూ, ఎలుగుబంటి బలమూ వుంటుంది కనక, మనమంతా నాశనమైపోతాము. ఒక్క ఐదు నిమిషాల్లో, తిరిగి ఎలుగును మనిషిగా మార్చకపోతే, భగవతీరావుగారు రేపటి సూర్యోదయాన్ని చూడలేరు!” అంటూ గంభీరంగాచెప్పి రాజావారు తిరిగి కూర్చు న్నారు.\nఅయిదు నిమిషాల కాలమూ మందంగా గడిచిపోయింది. రాజావారు కొరకొర లాడారు. దివానీ చురచుర చూస్తూ భగ వతీరావును సమీపించి భుజం గట్టిగా పట్టు కున్నాడు.\n\"తిరిగి మనిషిగా మార్చేశక్తి లేని వాడివి, మోహసరావుగారిని ఎలుగు బంటిగా యెందుకుమార్చావ్?” అని గద్ధిం చాడు.\nభగవతీరావు వొళ్లంతా చెమటలుపోసినై. దీనంగా \"ఆయన్ని ఎలుగుబంటిగా మార్చింది నేను కాదు. నా దగ్గర అంత మంత్రశక్తి లేదు. మంత్రాలకు చింత కాయలు రాలుతయా ! ఏదో పొట్టకోసం అవీ యివీ చెప్పి బతుకుతున్నాను” అన్నాడు నిట్టూరుస్తూ.\nవిందుకు వచ్చిన అందరివంకా చూస్తూ దివానీ \"విన్నారా భగవతీరావు మాటలు” అన్నాడు. \"విన్నాం! విన్నాం!\" అనే కేకలు మారుమోగినై.\nమళ్ళీ భుజంగాన్ని పిలిచి గదితలుపు తాళంవేయమన్నాడు. ఓండ్రపెడుతూవున్న ఎలుగుబంటి ని అవతలకు అదలించి భుజంగం గది తలుపులు మూసి తాళం వేశాడు.\nనాలుగైదు నిమిషాలసేపు గదివంక రెప్ప వాల్చకుండా చూసి, తనే స్వయంగా తాళం తీసి తలుపు తెరిచాడు దివానీ.\" వహవ్వా ! వహవ్వా!” అన్నారు అందరూ. మోహన రావు నిబ్బరంగా నిలబడి అందరివంకా చూస్తున్నాడు. భగవతీరావు మరి ఆ ప్రాం తాలలో కనబడనేలేదు. విందుకు వచ్చిన జనమంతా దివానీ మంత్రశక్తినిగూర్చి ఎంతగానో పొగిడారు. ఆంతర్యం తెలిసిన మోహనరావూ, భుజంగం, రాజావారు మాత్రం, నాటకం రక్తికట్టించినందుకు దివానీ తెలివితేటలను మెచ్చుకుని ఊరుకున్నారు.",
            "book_page_end": 48
        },
        {
            "title": "అట్టమీదిబొమ",
            "book_page_start": 52,
            "pdf_page_start": 50,
            "pdf_page_end": 50,
            "author": "చందమామ బృందం",
            "genre": "పౌరాణిక కథా వివరణ",
            "moral": "నిస్వార్థ భక్తి, దైవంపై విశ్వాసం పేదరికాన్ని దూరం చేసి, శాశ్వత ఆనందాన్ని ఇస్తుంది.",
            "keywords": [
                "కుచేలుడు",
                "కృష్ణుడు",
                "బాల్యమిత్రులు",
                "అటుకులు",
                "ఐశ్వర్యం"
            ],
            "characters": [
                "కుచేలుడు",
                "కుచేలుడి భార్య",
                "శ్రీ కృష్ణుడు",
                "రుక్మిణి"
            ],
            "locations": [
                "ద్వారకా నగరం"
            ],
            "content": "కుచేలుడు ఒక పేదబ్రాహ్మడు. అతడు జితేంద్రియుడూ, కలిగినదానితో తృప్తిచెందేవాడున్ను. ఐతే దారిద్ర్యానికితోడు కుచేలునికి గంపెడు పిల్లలు. ఈ పిల్లలతో కుటుంబం ఈదుకోవటం దుర్ఘటంగా ఉండేది.\nకుచేలుడూ కృష్ణభగవానుడూ బాల్యమిత్రులు, సహపాఠులున్ను. ఒకనాడు కుచేలుని భార్య, భర్తతో \" నాథా ! -కేవలమూ ఆ లక్ష్మీపతి మీకు సఖుడుకదా! ఆయన శరణాగత రక్షకుడని బిరుదు పొందినవాడే! ఒక్కసారి పోయి ఆ మహాను భావుని దర్శనంచేయకూడదా? ఆయన తలచినంతలో మన దారిద్య్రం పటాపంచ లగునే !” అని వినయంగా కోరింది.\nఈ రూపకంగానైనా దేవదేవుని సందర్శనభాగ్యం కలుగుతుందని తలిచి కుచేలుడు అంగీకరించాడు. భగవానుడివద్దకు పోవాలంటే ఎటువంటి బహు మతులు తీసుకువెళ్ళాలి! ఏమీ తోచక కుచేలుడిభార్య నాలుగిళ్లకుపోయి నాలుగు పిడికెళ్లు అటుకులు దండితెచ్చి, వాటిని జాగ్రత్తగా మూటకట్టి భర్తకు ఇచ్చింది.\nకుచేలుడు ఆ మూటను భక్తితో చేతపట్టుకొని కృష్ణుడు నివసించే ద్వారకా నగరం చేరుకున్నాడు. కుచేలునిరాక తెలియగానే శ్రీ కృష్ణుడు శయ్య దిగివచ్చి బాల్యమిత్రుని స్వయంగా తోడ్కొనివెళ్ళి తనపక్కమీద కూర్చోపెట్టుకున్నాడు. ఉభయులూ మనసువిడిచి కుశలప్రశ్నలు వేసుకొన్నారు. చిన్ననాటి ముచ్చటలూ, చదువుకొనేనాటి చిలిపిచేష్టలూ జ్ఞాపకంతెచ్చుకున్నారు. కుచేలునికి శ్రీ కృష్ణుడు పాదసేవ చేశాడు, రుక్మిణి వీవనతో విసిరింది. చివరకు కృష్ణుడు ' ఏమిటోయి కుచేలా !— మరి నాకేం తెచ్చిపెట్టావు?' అంటూ, అతనిచేతిలోని మూటివిప్పి, ఆప్యాయంతో ఆ అటుకులు తిన్నాడు. ఇదిచూచి అందరూ విస్మయం పొందారు.\nమరునాడు కుచేలుడు తన గ్రామం చేరుకొనేసరికి తన పూరిల్లు ఒక దివ్య సౌధంగా మారిపోయింది. మెడబొందుతో వుండిన అతని భార్య సమస్తమైన ఆభరణాలతోనూ తులతూగుతున్నది. కృష్ణుని మహిమవల్ల ప్రాప్తించిన ఈ ఐశ్వర్యం అనుభవిస్తూ, కుచేలుడు సుఖంగా వున్నాడు. ఇంత ఐశ్యర్యం వచ్చినా భగవంతుని మరువక, ఆజన్మాంతమూ కృష్ణభక్తుడుగా ఉండి తరించాడు.",
            "book_page_end": 52
        },
        {
            "title": "రంగుల బొమ్మ కథ - 4 - వ బొమ్మ",
            "book_page_start": 53,
            "pdf_page_start": 51,
            "pdf_page_end": 51,
            "author": "చందమామ బృందం",
            "genre": "కాల్పనిక ధారావాహిక",
            "moral": "భవిష్యత్తు గురించి భయపడకుండా ధైర్యంగా సమస్యలను ఎదుర్కోవాలి.",
            "keywords": [
                "శాన్మింగ్",
                "గొడుగు",
                "విచిత్రం",
                "భయంకర స్వరూపం",
                "ధారావాహిక"
            ],
            "characters": [
                "శాన్మింగ్",
                "గొడుగు",
                "భయంకర స్వరూపం"
            ],
            "locations": [
                "ఉద్యానవనం",
                "అడవి"
            ],
            "content": "ఉద్యానవనంలో జరిగిన విచిత్ర విషయాన్ని తలచుకొంటూ శాన్మింగ్ యిల్లు చేరుకున్నది. అవునా? అయితే ఇది తలిదండ్రులకు రవంతైనా తెలియనివ్వలేదు. ఆ రాత్రల్లా ఆమె తనగదిలో కూర్చుని ఈ విషయాన్ని గురించే ఆలోచించసాగింది.\nఅలా ఆలోచిస్తూండగా \"ఇందుకు కారణం ఏమైవుంటుందీ?\" అనే మాటలు ఆమె నోటినుండి అప్రయత్నంగా వెలువడినై.\nఎప్పుడైతే శాన్మింగ్ యిలా అన్నదో, గదిగోడ వంకెకు తగిలించివున్న ఆ చిత్రమైన గొడుగు కదులుతూ \"ఆమాత్రం గ్రహించలేవూ? నీ మేలు కోరే అలాచేశాను. నీకు తనగి వరుడు ఎవరో నాకుతెలుసు. అలాంటి వ్యక్తి దొరికే వరకు యిలాగే జరుగుతూవుంటుంది. తగినవరుడు తటస్థపడిననాడు నేను కదలక మెదలక ఊరుకునేవుంటాను. ఈసంగతి గుర్తుంచుకో ” అని పలికింది.\nఈ పలుకులు విన్నప్పటినుంచి శాన్మింగ్ ఆశ్చర్యానికి అంతులేదు. గొడుగేమిటి? మాట్లాడటమేమిటి? సరే చూదాం అనుకొని ఈవిషయంకూడా తలిదండ్రులకు తెలియనియ్యకుండా మనసులోనే దాచివుంచుకున్న ది.\nమరునాడు ఆమె తండ్రి స్నేహితుడు కుమారునితో సహా వెళ్ళిపోయాడు.\nమరికొన్నాళ్లతరువాత ఒకరోజున శాన్మింగ్ ఉద్యానవనంలో విహారానికి వెళ్లి, తనకు తెలియకుండానే వనం దాటి చాలదూరం వెళ్ళిపోయింది. పోయిపోయి ఒక అడవి చేరుకున్నది. కొంతసేపటికి దారితప్పివచ్చినట్టు తెలుసుకుని కంగారుతో తిరుగుముఖంపట్టి, త్వరత్వరగా అడుగులువేసుకుంటూ యింటికి బయలుదేర బోయింది. ఇంతలో ప్రక్క నుంచియెవరో తన చేతిని పట్టివేసినట్టయింది. శాస్మింగ్ భయంతో వణికిపోయింది. గజగజలాడుతూ తిరిగి చూచేసరికి, చెట్టు ఆకారంలో వున్న ఒక భయంకర స్వరూపం కనుపించింది. ఆ తర్వాత ఏంజరిగిందీ బొమ్మతోసహా వచ్చేనెల చందమామలో చదవండి.",
            "book_page_end": 53
        }
    ],
    "statistics": {
        "total_stories": 13,
        "author_counts": {
            "చక్రపాణి": 1,
            "స": 1,
            "చందమామ బృందం": 4,
            "ముద్దా సోమప్పశాస్త్రి - పరశువాకం": 1,
            "టి. సుందరలక్ష్మి - జయపురం": 1,
            "డి. సుబ్రహ్మణ్యం, తెనాలి": 1,
            "జె. శోభనాద్రి - నర్సీపట్నం": 1,
            "పాలంకి వెంకటరామచంద్రమూర్తి - మద్రాసు": 1,
            "క. పడివేలు - అడయార్": 1,
            "డి. కృష్ణవేణి - బెంగళూరు": 1
        },
        "genre_counts": {
            "సంపాదకీయం": 1,
            "జానపద కథ": 1,
            "హాస్యం": 3,
            "నీతి కథ": 5,
            "చారిత్రక ధారావాహిక": 1,
            "పౌరాణిక కథా వివరణ": 1,
            "కాల్పనిక ధారావాహిక": 1
        }
    }
}