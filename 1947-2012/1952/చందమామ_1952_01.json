{
    "book_id": "చందమామ_1952_01",
    "stories": [
        {
            "title": "ఆహ్వానము",
            "book_page_start": 9,
            "pdf_page_start": 11,
            "pdf_page_end": 11,
            "author": "చక్రపాణి",
            "genre": "సంపాదకీయం",
            "moral": "ఆత్మవిశ్వాసంతో కృషి చేస్తే అసాధ్యమనేది ఉండదు, కలలు నిజమవుతాయి.",
            "keywords": [
                "సంపాదకీయం",
                "నూతన సంవత్సరం",
                "చందమామ చరిత్ర",
                "ఆత్మవిశ్వాసం"
            ],
            "characters": [
                "చందమామ (పత్రిక)",
                "రాజు"
            ],
            "locations": [],
            "content": "లోగడ 'కల నిజమైంది' అనే కథ ప్రకటితమైనప్పుడు 'ఇది కట్టుకథ కదా, ఇటువంటి కథలవల్ల ప్రయోజన మున్నదా?' అని ఒక అభిప్రాయం బయల్దేరింది. నిజానికి వాటి ఉపయోగ మున్నదని, ఆత్మవిశ్వాసంతో కృషి చేసిననాడు. అసాధ్యమనేదే ఉండ బోదని చందమామ చరిత్రే రుజువు చేస్తున్నది. ఎలాఅంటే పైనచెప్పిన కథ లోని రాజుకుమల్లేనే నాలుగేళ్లనాడు చందమామ ఒక చిత్రమైన కల గన్నది—చల్లని పిల్లగాలులు వీచే మనోహర ప్రదేశంలో విశాల రమ్య మైనటువంటి పరమ సుందరమైనటు వంటి ఒక భవనం నిర్మించుకొన్నదట. జనవరి 1952 అందులో తను విహరిస్తూ అందరకూ ఆనందాన్ని చేకూర్చిందట ! — ఇదీ చందమామ కల. నిరుడిపాటికి ఇంకా ఏవొక తలంపు లేనేలేదు. ఏడాది నిండ కుండానే ఒక విశాలమైన ఆరామంలో ఆదర్శప్రాయమైనటువంటి అపూర్వ సౌధం నిర్మించుకుని, చందమామ అందులో ప్రవేశించిందంటే ఆనాటి కల నిజమైనట్టేకదా ! కలలు ఫలించ టమే మాసవునికి పండుగ. అందు లోనూ ఈ యేటి పెద్దపండుగ ఈ విధంగా మనకు ప్రత్యేకతను చేకూరు స్తున్నది. ఈ శుభ సందర్భంలో అందరకూ చందమామ 2 !!!",
            "book_page_end": 9
        },
        {
            "title": "ధ న్య జీవి",
            "book_page_start": 10,
            "pdf_page_start": 12,
            "pdf_page_end": 13,
            "author": "చందమామ బృందం",
            "genre": "నీతి కథ",
            "moral": "నిజమైన ధన్యుడు తన అపకారికి కూడా ఉపకారం చేస్తాడు. దయ, ఔదార్యం గొప్పవి.",
            "keywords": [
                "యూసఫ్",
                "దయ",
                "ఉపకారం",
                "హంతకుడు",
                "ఎడారి"
            ],
            "characters": [
                "యూసఫ్",
                "ఇబ్రహీం (హంతకుడు)",
                "అపరిచితుడు (ఇబ్రహీం)"
            ],
            "locations": [
                "ఎడారి"
            ],
            "content": "చీకటిరాత్రి, ఎడారి, ఊరుకా ఇసుకబయలు చాలా దూరం. యూసఫ్ నిదిరిస్తున్నా తెరచే ఉంది గుడారపు ముఖద్వారం. ఇంతలోన ఒక ఆర్తుడపరిచితు డతనిని శరణని లేపాడు. గడగడ మిగులవడకి, నోరాడక అతడు తన భయం చూపాడు. 'రాజదండనకు వెరచి ఎలాగో అలాతప్పుకొని వచ్చాను. దయగలవారని మీప్రశంసవిని నేటికిశరణం జొచ్చాను.' అనగా విని యూసఫ్ అపుడతనిని బుజ్జిగించి ఓదార్చాడు. అభయమిచ్చి వెరువకుమని దయగా సకల సపర్యలొనర్చాడు. తెల్లవారకడనే అతడతిథిని లేపి చాల ధనమిచ్చాడు. దూరంగా తప్పించుక పొమ్మని తనగుర్రం చూపించాడు. వెలుగు వెలుగుతో వెలిగినటులనే ఒక మనుజుని హృదయౌదార్యం వెలుగుతుంది మరిఒకని మనసులో తెలివెలుగై; ఇది అనివార్యం. ఆత్మవిజయగతమహిత కాంతితో అపరిచితుని మొగమలరింది. యూసఫ్ మ్రోల మోకరిల్లాడత డక్షులలో నీ రొలికింది. \" దేవా ! నీకొడుకును మడియించిన హంతకు డిబ్రహీంను నేనే.” అని పశ్చాత్తాపా ర్తచిత్తుడై అపరిచితుడు వడియనగానే — ' అబ్బాయీ, అట్లైతే లే, మరి మూడురెట్ల ధనమిదిగై కొని వెళ్లు, వెళ్ళు దూరంగా మళ్ళా తిరిగిరాకు ఇటు ఎప్పటికిని.' అని యూసఫ్ పగసెగలు చంపుకొని అతని నెచటికో అంపాడు. ధన్యుడు జగతిని తన అపకారికి ఉపకారం చేసేవాడు.",
            "book_page_end": 11
        },
        {
            "title": "సంక్రాంతి సంబరాలు",
            "book_page_start": 12,
            "pdf_page_start": 14,
            "pdf_page_end": 14,
            "author": "\"మహేశ్వర్ ” (మద్రాసు)",
            "genre": "పండుగ పాట/కవిత",
            "moral": "లేదు",
            "keywords": [
                "సంక్రాంతి",
                "పండుగ",
                "లక్ష్మి",
                "సంబరాలు",
                "గంగిరెద్దు"
            ],
            "characters": [
                "సంక్రాంతిలక్ష్మి",
                "సంతోషలక్ష్మి",
                "ధాన్యలక్ష్మి",
                "పాపలు",
                "గంగిరెద్దు"
            ],
            "locations": [
                "ఇల్లు",
                "ఆంధ్రదేశం"
            ],
            "content": "సంక్రాంతిలక్ష్మి రావమ్మా సంతోషలక్ష్మి రావమ్మా ! సిరిసంపదలను ఇస్తావా శుభకాంక్షల దీవిస్తావా? పసుపురాసినా గుమ్మాలూ తోరణాల దర్వాజాలూ దాటుకరమ్మా మా అమ్మా సంక్రాంతిలక్ష్మి జేజేలూ సంతోషలక్ష్మీ జేజేలూ! బంతిపూల, చామంతిపూల మందారపూల అందాలమాల మా గంగిరెద్దు మెడనూగే, ఈ వేడుకచూడగ రావమ్మా సంక్రాంతిలక్ష్మి రావమ్మా ! తలంటుకున్నా పాపలతో చిలకపలుకు లాడుతునూ ఇంటింటనున్న శోభలనూ మురిసిచూసి రావమ్మా అమ్మా సంక్రాంతిలక్ష్మి ! కోడిపుంజు పందాలూ గొర్రిపోతు ఢీడిక్కులు జబ్ జనకడి — బబ్ జనకడి ఝంజనకడి పులివేషం మరువలేని సంబరాలు మురిసిచూసి రావమ్మా అమ్మా సంక్రాంతిలక్ష్మి ! పొల్లులేక కొల్లలుగా కోసిన వరిపంటలనూ కొనితెచ్చే ధాన్యలక్ష్మి రావమ్మా సంక్రాంతిలక్ష్మి !",
            "book_page_end": 12
        },
        {
            "title": "ప్రత్యుపకారం",
            "book_page_start": 13,
            "pdf_page_start": 15,
            "pdf_page_end": 18,
            "author": "బి. జ్ఞానాంబ, నిడుదవోలు",
            "genre": "నీతి కథ",
            "moral": "ఇతరులకు చేసిన ఉపకారం తిరిగి మనకు ఆపదలో సహాయపడుతుంది.",
            "keywords": [
                "సామంతరాజు",
                "పాములవాడు",
                "పాము",
                "చక్రవర్తి",
                "కృతజ్ఞత"
            ],
            "characters": [
                "దయామయుడు (సామంతరాజు)",
                "పాములవాడు",
                "నాగుపాము (సర్పం)",
                "చక్రవర్తి",
                "సామంతులు"
            ],
            "locations": [
                "వింధ్యారణ్యం",
                "పల్లె",
                "చెఱసాల"
            ],
            "content": "వింధ్యారణ్యానికి సమీపంలో ఒక పల్లె వుంది. ఆ పల్లెలో ఒక పాములవాడు ఉండే వాడు. వాడొకనాడు అడవికి వెళ్లి, ఒక పుట్టఎదట నిలబడి, నాగస్వరంబుర్రతో ఊదేసరికి, ఆ పాట విని పుట్టలోనించి నాగు పామొకటి చక్కా వచ్చింది. ఆ పాము పడగవిప్పి ఆడుతూ వాడిపాట వినటంలో మైమరచివుండగా చూసి, వాడు దాన్ని పట్టేసి తన బుట్టలో పెట్టేసుకున్నాడు. ఆ పాము తనకుజరిగిన మోసానికి దిగులుజెంది, ఆ ఆపదలోంచి తప్పించు కోవడం ఎలాగా అని ఆలోచిస్తూండగా, దయామయుడనే సామంతరాజు ఎదురై, ' ఏమిట్రా అబ్బీ, బుట్టలోది?' అని వానిని అడిగాడు. 'ప్రభూ, గొప్పజాతి త్రాచుపామును పట్టేను చూస్తారా!' అంటూ పాములవాడు దానిని చూపించాడు. ఐ అదును చూచుకొని పాము సామంతరాజుతో, 'రాజా! అడవిలో నేను స్వేచ్ఛగా తిరక్కుండా ఈ కిరాతుడు నన్ను మోసంచేసి, చెఱపట్టి తీసుకు పోతున్నాడు. నన్ను వీనిబారినుండి తప్పించి స్వేచ్ఛను ప్రసాదించుప్రభూ!' అని మొర పెట్టుకుంది. దయామయుడు జాలిగుండె కలవాడు. పాములవాడితో, 'అబ్బీ, పాముని వదిలే సెయ్యి. దానిదారిన అదిపోతుంది' అని చెప్పాడు. కాని పాములవాడు, 'ప్రభూ, ఈపామును ఊళ్లమ్మట తీసుకెళ్లి ఇంటింటాతిప్పి, ముష్టి ఎత్తుకుంటేగాని నాకూ నా సంసారానికి గడవదు. దీన్ని వదిలెయ్యమని ఆజ్ఞాపించి, నా కడుపుమీద కొడతావా స్వామీ?' అన్నాడు. అందుకు దయామయుడు, 'అదే కారణ మైతే, ఈ ముత్యాలహారం తీసుకుపోయి. అమ్ముకో. దీనితో నీ దరిద్రం తీరుతుంది. పామునిమాత్రం వదిలెయ్యి' అని అంటూ, మెడలో హారాన్ని తీసి వాడిచేతిలో పడేశాడు. పాములవాడు సంతోషించి, పామును వదిలేసి, తనదారిని పోయాడు. పాము తన పడగను పంచి దయామయు డికి నమస్కారంచేసి, ' రాజా, నీవు నాకు ఈనాడు చేసిన మేలు ఎన్నడూ మరుపను' అని కృతజ్ఞత తెలిపి మాయమైంది. దయా మయుడు వెళ్లి తనకోట చేరుకున్నాడు. *** కొంతకాలం గడిచిపోయింది. దయామయు డంటే కిట్టని సామంతులు కొందరు చక్రవర్తితో అతనిమీద చాడీలుచెప్పి ద్వేషం పుట్టించారు. దయామయుడు తరుచూ వింధ్యారణ్యంలోకి వెళ్లి, అక్కడి భిల్లులతో కుట్రచేస్తున్నాడనీ, వాళ్ళందర్నీ లేవదీసి .చక్రవర్తిపైన యుద్ధానికి రాబోతా డనీ లేనిపోనివి కల్పించి చెప్పేసరికి చక్ర వర్తికి, నిజమే ననిపించింది. ఆయన దయామయుణ్ణి ఏదో మిషపైన రప్పించి, అతడు ఒంటరిగా వుండగా బంధించి ఖైదులో వేయించాడు. \"అయ్యో, నేనేం నేరం చేశానని నాకీ శిక్షవిధించారు!\" అని దయామయుడు తనలో తను దిగులుపడుతూ రోజులు వెళ్లబుచ్చుతూవున్నాడు. ఒకనాటి అర్ధ రాత్రివేళ యెదురుగా యేదో మెదులు తున్నట్టు కనపడింది. నిదానించి చూసే సరికి అదొక సర్పం. అది పడగఎత్తి దయామయునితో 'రాజా, నన్ను మరిచిపోయావా? ఆనాడు అడవిలో కిరాతుని బారినుండి నీవు రక్షించిన సర్పాన్నే నేను' అంది. 'ఓహెూ నువ్వా? ఎందుకొచ్చా విక్క డికి? కాపలావాళ్లు చూస్తే నిన్ను చంపే స్తారే. వెళ్ళిపో' అన్నాడు రాజు. 'పరవాలేదు రాజా. నన్ను ఆనాడు నువ్వు ఆ చెఱనుండి విడిపించావు. ఈనాడు నిన్ను ఈ వెఱనుండి విడిపించటాని కే యిప్పుడు వచ్చాను' అంది నాగు. దయామయుడు, ' వెజ్జిదానా, నన్ను నువ్వు విడిపించలేవు! ఏమంటే కిట్టనివాళ్లు నాకు ప్రతికూలంగా చక్రవర్తి చెవిలో పోసిన విషం చాలా చెడ్డది! ఆ విషానికీ నీ కోరలలో విషానికీ పోలికే లేదు' అన్నాడు. అందుకు నాగు 'రాజా, నువ్వు చెప్పిన మాట నిజమేగాని, నిన్నుమాత్రం నేను రక్షించగలను. ఉపాయంచేత ఏమైనా సాధించవచ్చు. నిన్ను చెఱనుంచి తప్పించ టానికి నేను వుపాయం ఆలోచించుకునే వచ్చాను' అంది. 'ఏమిటది?' అని అడిగాడు దయా మయుడు. \"తెల్లవారేలోగా నేను చక్రవర్తి అంతః పురం చేరుకుని, నిద్రలోంచి లేచేసరికి ఆయన కంఠాన్ని చుట్టుకునివుంటాను. నన్ను చంపుదామని కర్రలూ, కత్తులూ పుచ్చుకొని అందరూ వస్తారు కాని నేను చక్రవర్తి కంఠాన్ని చుట్టుకుని వుండటంచేత నన్నుకొడితే నా ప్రాణంతోబాటు చక్రవర్తి ప్రాణంకూడా పోతుంది గనక నా వంటి మీద దెబ్బ వెయ్యటానికి యెవరూ సాహ సించరు. 'చక్రపర్తికి అపాయం కలగ కుండా, పామునుండి ఆయనను రక్షించే మంత్రగాళ్లెవరూ లేరా?' అని వాళ్ళు వెత కటం మొదలెడతారు. అప్పుడు నువ్వు, 'సర్పాన్ని మంత్రంచేత వశంచేసుకుని చక్రవర్తిని రక్షించగలను. నేను అడవులు తిరిగేవాణ్ణి. నాకీ మంత్రాలు వచ్చు' నని చెప్పు. అప్పుడు నీ ఆజ్ఞానుసారం నేను వర్తిస్తాను\" అని పాము తన ఉపాయాన్ని అతడికి తెలియచేసి మాయమైంది. ఆ ప్రకారమే చేశాడు దయామయుడు. సూర్యోదయ మయేసరికి చక్రపర్తి అంతఃపురంలోంచి హాహాకారాలు విన పడ్డాయి. దయామయుడు పహరావాళ్ళని 'ఏమిటి?' అని ఏమీ ఎరగనట్లు అడిగి తెలుసుకొని, ' ఈ ఆపదనుంచి చక్రవర్తిని నేను తప్పించగలను ' అన్నాడు.. ఆ సంగతి అంతఃపురానికి ఒక క్షణంలో తెలిసి అక్కడివాళ్లంతా చెఱసాలకు పరు గెత్తుకుంటూవచ్చి దయామయుణ్ణి బుజాల మీద ఎక్కించుకుని హుటాహుటిని చక్రవర్తి సమక్షానికి తీసుకుపోయారు. చక్రవర్తి గజగజ వణుగుతో ' దయా మయా ! నిన్ను ఖైదులో వేశానని కోపం కొద్దీ వుపేక్షించక, ఈ కౄరసర్పంనుండి నన్ను రక్షించు!' అని ప్రాధేయపడ్డాడు. పడగనెత్తి దగ్గరికి ఎవ్వరినీ చేరనీ కుండా బుసలుకొడుతూన్న సర్పరాజును చూచి, దయామయుడు, ' నాగరాజాయ నమః ' అని, చుట్టూ చూస్తూన్న జనంతో, 'అయ్యలారా, ఈ సర్పరాజును పంపే స్తాను. వెడుతూన్నప్పుడు ఈతనికి ఎట్టిహానీ తలపెట్టరాదుసుమా!' అన్నాడు. వాళ్ళు తమ కర్రలూ, కత్తులూ దూరంగా పారేసి చక్కావచ్చారు. అప్పుడు దయామయుడు, పాముకేసి తిరిగి, 'హ్రాం, హ్రం, హ్రూం, ఫట్, స్వాహా' అని ఒక చిటిక వేసి, ' భుజంగోత్తమా! వింధ్యా రణ్యంలో పెద్దమట్టిక్రింద నీపుట్ట ఉంది. తిన్నగా వెళ్ళిపో!' అన్నాడు. ఆ ఆజ్ఞకోసమే ఎదురుచూస్తూన్న నాగు చక్రవర్తిమెడనుండి మెల్లిగా చుట్టవిప్పుకొని అందరూ చూస్తోండగానే మాయమయింది. చక్రవర్తి దయామయునికి పాదా క్రాంతుడై ప్రాణభిక్ష పెట్టినందుకు కృతజ్ఞత తెలిపాడు. తన అపరాధానికి క్షమార్పణ చెప్పుకొని, ఎన్నో కానుకలూ, బహు మానాలూ ఇచ్చి గౌరవించి, అతని రాజ్యానికి అతణ్ణి పంపించివేశాడు.",
            "book_page_end": 16
        },
        {
            "title": "అపూర్వ సాతం",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపద కథ",
            "moral": "మూఢాచారాలు రాజ్యానికి కల్లోలం కలిగిస్తాయి. చెడు పనులు చేసేవారికి తగిన శిక్ష లభిస్తుంది.",
            "keywords": [
                "అనాథరాజ్యం",
                "నామకరణం",
                "కృపాసింహుడు",
                "శక్తిసింహుడు",
                "మూఢాచారం"
            ],
            "characters": [
                "కృపాసింహుడు (రాజు)",
                "దేవప్రియ (రాణి)",
                "శక్తిసింహుడు",
                "దాది",
                "ఆస్థాన వైద్యుడు",
                "వృద్ధురాలు"
            ],
            "locations": [
                "అనాథ రాజ్యం (కోట/దర్బారు)",
                "అంతఃపురం"
            ],
            "content": "అది ఒక మారుమూల దేశం. ఆ దేశంలో ప్రజలైతే వున్నారుకాని, పాలించే రాజు లేడు. రాజులేని ఆ దేశంలో ప్రజలు ఎవళ్ల యిష్టానుసారం వాళ్ళు ప్రవర్తిస్తూ వచ్చారు. ఇలా నాథుడు లేకపోవడంవల్ల ఆ రాజ్యానికి 'అనాథ రాజ్యం' అని పేరు వచ్చింది. కాలక్రమా న ఆ దేశానికి రాజులు వచ్చారు, పరిపాలనా చేశారు, ప్రజలను ఒక కట్టుబాటులో వుంచి, వారికి సౌఖ్యమూ చేకూర్చారు. అన్ని మార్పులు వచ్చినా, ఆ దేశానికి అనాదిగా వుంటున్న అనాథ రాజ్యమనే పేరుమాత్రం అలానే నిలిచి పోయింది. అటువంటి అనాథరాజ్యాన్ని ఏలిన రాజుల్లో కృపాసింహుడు ఒకడు. కృపా సింహుడు తనహయాములో ప్రజల క్షేమం కోరి ఎన్నోమార్పులు చేశాడు. కాని, ఆది నుండివస్తున్న కొన్ని విడ్డూరపు ఆచారాలను మాత్రం సరిదిద్దలేకపోయాడు. అటువంటి విడ్డూరపు ఆచారాలలో 'నామకరణ మహోత్సవం' ఒకటి. అనాథరాజ్యంలో, రాజవంశంలో జన్మిం చిన ఎవ్వరికీ మనకుమోస్తరుగా పేరు పెట్టుకోటానికి స్వతంత్రత లేదు. ఒక శిశువు జన్మించిందీ అంటే పుట్టిన రోజునే నామకరణ మహోత్సవం జరిపించాలి. ఆ మహోత్సవానికి చుట్టుపక్కలవుండే రాజులందరూ వస్తారు. వారంతా ఒక్కొ క్కరు ఒక్కొక్క పేరు సూచిస్తారు. ఆ పేర్లన్నీ ఒక గ్రంథంలో లిఖించి, దానిని భద్రపరుస్తారు. పదహారేళ్ళు వచ్చేవరకూ ఆ బిడ్డను ' రాకుమారుడు' అనిమాత్రమే పిలుస్తూ, పదహారవయేడు రాగానే ఆ పేర్లను రాకుమారుడికి చూపించి తనకు నచ్చినపేరు ఎంచుకోమంటారు. అలా రాజ కుమారుడు ఎంచుకొని ప్రజలకు తెలియ జేస్తే ఆపేరే నాటినించీ అమలులోకి వస్తుంది. కృపాసింహుని పరిపాలన అన్నివిధాలా బాగానే వున్నది. కాని, ఏభైఏళ్ళు పైబడి నప్పటికీ సంతతి లేకపోవడం అతనికీ, రాజ్యంలోని ప్రజలకూ కూడా తీరని విచార కారణమయింది. ' మన ప్రభువుకు వేలెడంత నిసుగు లేకపోయెకదా!' అని ప్రజలందరూ చింతించేవారు. కాని, రాజ్యంలోకల్లా ఇందుకు సంతోషించినవాడు ఒకే ఒక్కవ్యక్తి పున్నాడు. అతడే రాణిగారి తమ్ముడు శక్తిసింహుడు. రాజూ, రాబీ సంతతికోసమని తపించి పోతూవుండగా, శ క్తిసింహుడుమాత్రం వారికి సంతతి కలగకూడదని ముక్కోటి దేవతలకూ మొక్కుతూ వుండేవాడు. తన బావమరది యిక ఎంతకాలం జీవించ బోతాడు? అతని తదనంతరం అక్కగారు తననేకదా గద్దెమీద కూర్చోపెడుతుంది! అని అతడు ఉవ్విళ్ళూరుతుండేవాడు. ఐతే, తానొకటి తలిస్తే దైవమొకటి తలిచినట్ట యింది. కృపాసింహుడి తపస్సిద్ధి ఫలించి రాణి దేవప్రియ గర్భం ధరించింది. ఇది తెలియ గానే శ క్తిసింహుడికి గుండెల్లో రాయిపడింది. రాజ్యంలో ప్రజలందరూ శుభవార్త ఎప్పుడు వింటామా అని కనిపెట్టుకుని వున్నారు. శక్తిసింహుడు మాత్రం లోలోపల కుళ్లి కుసినారిపోతున్నాడు. తను కట్టుకున్న గాలి మేడలన్నీ కూలిపోయినవే! ఇప్పుడు గత్యం తరం ఏమిటి? అని దీర్ఘాలోచనలో పడ్డాడు. ఇక రేపో మాపో పురుడు వస్తుందనగా అతడు ఒకనాటిరాత్రి అంతఃపుర దాదిని రహస్యంగా పిలిచి \"నాకు నీవల్ల కాదగిన గొప్ప సహాయం ఒకటున్నది. నేడో రేపో మా అక్క బిడ్డను కంటుంది. అది ఆడశిశువు అయితే ఏబాధా లేదు. మగశిశువు అయిన పక్షంలో సమయంచూచి, పిట్టకైనా తెలియ కుండా ఈ మందును బిడ్డకు పట్టాలి”. అంటూ ఒక పాట్లం చేతికిచ్చాడు. తనకు రాజ్యం వస్తుందనీ, తను గద్దె ఎక్కిన తర్వాత కోరుకొన్న బహుమతులన్నీ ఇస్తా ననీ ఆ దాదికి అనేకవిధాల ఆశపెట్టాడు. ప్రజల అదృష్టం పండి కృపాసింహునికి కొడుకే పుట్టాడు. నామకరణ మహెూత్స వానికి అతివైభవంగా ఏర్పాట్లు జరిగినై. పట్టణమంతా కలకల్లాడుతూ వున్నది. ఇరుగు పొరుగు రాజులందరూ వచ్చేశారు. దర్బారు కిటకిటలాడుతూ వున్నది. ఈ మహోత్సవం దిగ్విజయంగా జరిపే బాధ్యతఅంతా శ క్తిసింహుడికే వప్పజెప్పాడు రాజు. శక్తిసింహుడు తన అయిష్టతను ఎంతమాత్రమూ పైకి తెలియనీయలేదు. పురుడు రావటంతోనే ఆస్థానవైద్యుడు రాణినాడి పరీక్షించాడు. అంతా సవ్యంగానే వున్నదన్నాడు. బాలెంతకు అవసరమయిన మందులు ఇచ్చి, దర్బారులోని మహోత్స వానికి తనుకూడా పోయాడు. అక్కడ రాజు అతిథులందరకూ స్వయంగా ఆహ్వాన మిస్తున్నాడు. రావలసిన వారందరూ వచ్చేశారు. బిడ్డడి పేరు లిఖించటానికని దర్బారులో గ్రంథం తయారుగా వున్నది. మహెూత్సవానికి వచ్చిన ఇరుగు పొరుగు రాజులందరూ వారువారు కూర్చు కొని వచ్చిన పేర్లను ఎప్పుడు గ్రంథంలో లిఖిద్దామా అని ఆత్రంతో వున్నారు. అన్నీ అమరిపోయినై. ఇక రాణి రావటమే తరువాయి. అక్కడ అంతఃపురంలో రాణికి ఎప్పుడు కునుకు పట్టుతుందా, ఎప్పుడు మందుకలిపి బిడ్డడికిద్దామా అని దాది కనిపెట్టుకుని వుంది. ఆమె అలా కన్నుమూసిందో లేదో రొండినున్న మందుపాట్లం తీయబోయింది. ఇంతలో రాజుపంపిన పరిచారికవచ్చి గది వాకిట నిలబడి, \" అమ్మా ! అంతా తమ రాకకు ఎదురుచూస్తున్నారు” అని చెప్పింది. దాది వులిక్కిపడింది. రొండినున్న పొట్లం తియ్యలేదు. రాణిని మేల్కొల్పి, \" అమ్మా! మహారాజావారు కబురంపారు. ముస్తాబుఅయి త్వరగా వెళ్లాలి” అని తొందర పెట్టింది. రాణిలేచింది. ముస్తాబు చేసుకొంటోది. ఈ అదునుచూచి, దాది మందుని బిడ్డకిచ్చే పాలల్లో కలిపివేసింది. తొట్టిలోవున్న బిడ్డడిని తీసుకుంది. తీరా పాలు పట్టబోయేటంతలో మళ్ళీ కబురువచ్చింది, అందరూ కనిపెట్టు కొని వున్నారని. ఈ కబురు వినగానే రాణి \" ఓసీ, దాదీ! నువ్వు బిడ్డచి ఎత్తుకుని ముందుగా సాగుతూ వుండు. వెనకాతలే వచ్చేస్తున్నానని రాజా వారితో మనవిచెయ్యి\" అన్నది. దాది మారుమాట చెప్పలేకపోయింది. బిడ్డడినెత్తుకొని దర్బారుకు బయలుదేరింది. ముందు దాసదాసీజనం బారులుతీర్చి నడుస్తున్నారు. దాది ఒకచేత్తో బిడ్డనెత్తుకుని ముందు నడుస్తున్న పరిజనాన్ని రెండోచేత్తో సర్దుతూ వారివెనుక వెళుతున్నది. దర్భా రును సమీపించారు. దర్బారువాకిట శక్తి సింహుడు నిలబడివున్నాడు. తను చెప్పిన పని పూర్తిచేసి, బిడ్డడు చనిపోయాడనే కబురు తెస్తుందికదా అని ఎదురు చూస్తున్నాడు. అందుకు బదులుగా యిప్పుడు బిడ్డడిని ఎత్తుకొని దాది రావటం కనబడేసరికి, అతడు ఉగ్రుడైపోయాడు. నిలబడిన చోటునుండి కదలకుండానే దాది వైపు తీవ్రంగా చూచాడు. దాది బిత్తరబోయింది. బిడ్డ జారి కింద పడి కెవ్వుమన్నది. అయితే మేళతాళాలతో మారుమ్రోగుతున్న ఆ సమయంలో బిడ్డడి ఏడుపు ఎవరికి వినబడుతుంది? దాదికి ఒళ్ళు కంపించిపోయింది. గభీమని బిడ్డను లేవదీసి మామూలుగా ఎత్తు కున్నది. అందరూ దర్బారు మందిరము చేరుకున్నారు. రాణిగారు వెనకాతలే వస్తానన్నారని దాది రాజుకి చెప్పింది. ఇది విన్న రాజు ఆశ్చర్యపోయాడు. \"కబురుమీద కబురువెళ్ళినా రాణిరాలేదు సరికదా, బిడ్డడిని ఒంటరిగాకూడా పంపిందే. ఒకవేళ స్వస్థతగా లేదోమో! తమరొక్క పర్యాయంవెళ్ళి రాణివారిని చూచిరండి” అని ఆస్థాన వైద్యుడిని పంపాడు. ఆస్థానవైద్యుడు వెళ్లి రాణిని దర్శించి తను వచ్చినపని మనవిచేసుకొన్నాడు. రాణి చిరునవ్వునవ్వి, \" మరేమీలేదు. కొంచెం నీరసంగావున్నది. అందువల్ల బిడ్డని ముందుగా పంపాను. మీకు అనవసరంగా శ్రమకల్పించాను” అని నొచ్చుకొన్నది. \" ఎంతమాట ! ఎంతమాట!! ప్రభువుల సేవకంటే మాకుకావలసింది ఏమిటుంది? తమరు ఈమందు పుచ్చుకోండి. నీరసం తగ్గిపోయి కులాసాగా వుంటారు” అంటూ ఆస్థానవైద్యుడు, ఎదోమందుతీసి రాణికి అందించాడు. రాణి అందుకొంటూ \"ఇక తమరు వెళ్ళండి. క్షణంలో నేనూవచ్చి చేరు కుంటున్నానని నామాటగా మహా రాజా వారికి మనవిచేయండి\" అన్నది. ఆస్థానవైద్యుడు తిరిగివచ్చి, \"మరేమీ లేదు మహారాజా ! పచ్చిబాలెంత కనుక కొంచెం నీరసంగా వున్నారు. అది తగ్గటానికి ఔషధంయిచ్చి వచ్చాను. మరొక్క క్షణంలో వారూ చేరుకోగలరు\" అని మనవి చేసుకున్నాడు. రాజు స్థిమితపడ్డాడు. శుభ ముహూర్తం ఇంకొక్క అరగంట మాత్రమే వున్నది. అయినా, రాణి రావడం కనపడలేదు. అందుచేత ' నీవేపోయి దగ్గరుండి రాణిని తీసుకురా' అనిచెప్పి రాజు దాదిని మళ్ళీ పంపించాడు. బిడ్డనెత్తు కునే దాది మళ్ళీ అంతఃపురానికి వెళ్ళింది. రాణిగారి శయ్యాగృహం సమీపించ బోయేసరికి, లోపలినుంచి ఒక వృద్ధురాలు బయటికివచ్చింది. ఈమె ఎవరికీ తెలియని కొత్తవ్యక్తి. ఆమె దాదివేపు మిర్రిచూచి, — \"బిడ్డను మళ్ళీ పడవేసేవ్, జాగ్రత్త!!\" అని హెచ్చరించింది. ఈమాటకు దాది ఉలిక్కిపడి, — \"ఎవరవు నీవు? అంతఃపురంలోకి నిన్ను ఎవరు రానిచ్చారు? నాసంగతి నీకెలా తెలిసింది? నన్ను ఆజ్ఞాపించటానికి నువ్వు ఎవరవు? ఫోఫో నీదారిని. ఎలా వచ్చావో అలా వెళ్లిపో” అని బూకరించింది. వృద్ధురాలు చలించలేదు. నిలకడగా అతానే నించుని,—\" వెళతాలే. నీకు ఒక మాట చెప్పిపోవటానికని వచ్చాను. జాగ్ర త్తగా విను. ఇప్పుడు రాజ్యంలో అమలు జరుగుతున్నది. మూఢాచారం. ఎవరెవరో వచ్చి పేర్లు రాయడం ఏమిటి? ఆ పేర్లన్నీ పదహారేళ్లవరకూ దాచివుంచడ మేమిటి? అందులోనించి ఒక పేరు ఎంచుకోవడ మేమిటి? ఎవరికితోచిన పేరు వారు ముచ్చ టగా పెట్టుకొనటానికి స్వతంత్రత లేకపోవడ మేమిటి? ఈ దురాచారం ఇంతటితో అంత రించాలి. ఇప్పుడు పుట్టినబిడ్డకు మహారాణి జ్ఞాపకార్థం 'దేవసింహుడు' అని పేరు పెట్టమన్నానని మీ రాజుతో చెప్పు. తలి దండ్రుల పేరు నిలబెట్టడమే వంశానికి మర్యాద!” అని చెప్పింది. దాది ఆవేశంతో \"ఓసీ, శకునపక్షి! ఎక్కడ దాపరించావే? తలిదండ్రులు జీవించివుండగా ఆపేరు శిశువుకు పెట్ట వచ్చునా? ఎటువంటి ఓటిమాట వచ్చింది నీ నోటివెంట? పైగా, తరతరాలుగా వస్తున్న ఆచారాన్ని ఉల్లంఘించమంటావా? ఏమిటి పిచ్చికూతలు? ఏమిటీ అపశకునపు పలుకులు? ఉండు నీభరతం పట్టిస్తా. ఏమనుకున్నావో! రాజుగారితో చెప్పివస్తా ఉండు\" అంటూ దర్బారుకు పోబోయింది. పోబోతున్న దాదిని వృద్ధురాలు వెనకు లాగి, \"తొందరపడకు. నీవు రాజుతో చెప్ప వలసినవార్త వున్నది లే. చెప్పి వద్దువు గానిలే\" అంటూ అదృశ్యరూపం పొంది కిటికీగుండా ఎగిరిపోయింది. దాది, ఆవేశంతో ఉరకలేసుకుంటూ బిడ్డ నెత్తుకుని దర్బారుకు పరుగెత్తింది. అక్కడ దర్బారులో 'రాణిగారు ఇంకా రాలేదేమిటి? ఇంకా రాలేదేమిటి?' అని అందరూ ఎదురుచూస్తూ వున్నారు. ఇంతలో దాది ప్రవేశించింది. దాది కంగారుతో వుండటం చూచి, రాజు కంగారుపడ్డాడు. రాజు కంగారుపడటం చూచి, మంత్రులూ, మహెూత్సవానికి వచ్చిన రాజులూ లక్షల కొద్దీ ప్రజా సందిగ్ధంలో పడ్డారు. దర్బారు దర్బారంతా కారణం తెలియ కుండానే అట్టుడికినట్టు ఉడికిపోతున్న సమ యంలో కోటలో గంటలు వినిపించినై. అయ్యో! అవి మామూలుగంటలు కావు. మరణగంటలు!!! అందరూ నిశ్చేష్టు లయ్యారు. శరీరాలు కంపించిపోతున్నయి. వంటిమీద చైతన్యం లేకుండానే ఒకొకళ్ళు గంటలు లెక్కిస్తున్నారు. అనాధరాజ్యంలో ఇదిపక ఆచారం : రాజకుటుంబంలో ఎవరైనా చనిపోతే, ఆ చనిపోయిన వ్యక్తికి ఎన్ని ఏళ్ళున్నాయో అన్ని గంటలు కొడతారు. ఇప్పుడు ఎవరు మరణించారో గంటలు పూర్తి అయ్యేవరకూ ఎవళ్లకూ తెలియదాయె. భయంతో భీతా హంతో హడిలిపోతూ, ఒక్కొక్కళ్లూ ఒకటి ... రెండూ...మూడూ ... అంటూ గంటలు లెక్కిస్తున్నారు. అలా వరసని మప్ఫై తొమ్మిది గంటలు కొట్టి ఆగింది. ముప్ఫైతొమ్మిది ఏళ్ళు రాజ కుటుంబంలో ఎవరికి వున్నాయా అని ప్రజలు గుసగుసలాడజొచ్చారు. ఎక్కడి జనం అక్కడనే చెల్లాచెదరై, వర్తమానం తెలుసుకోవాలనే తహతహతో కోటవేపు పరుగులెత్తసాగారు. ఇక నిప్పుడు దర్బారు లోనేకాదు, కోటలోకూడా సంతోషమంతా కల్లోలంగా మారిపోయింది ! (ఇంకావుంది)",
            "book_page_end": 24
        },
        {
            "title": "తలవని తలంపు",
            "book_page_start": 27,
            "pdf_page_start": 27,
            "pdf_page_end": 30,
            "author": "పి. సూర్యనారాయణ, మాంబళం.",
            "genre": "నీతి కథ/క్రైమ్",
            "moral": "ఎంత జాగ్రత్తగా ప్లాన్ చేసినా, చేసిన తప్పు (దుర్మార్గం) ఊహించని విధంగా బయటపడుతుంది. నిజాయితీగా ఉండాలి.",
            "keywords": [
                "గుమాస్తా",
                "దొంగతనం",
                "మోసం",
                "నమ్మకం",
                "సూటుకేసు"
            ],
            "characters": [
                "కదిరివేలు (గుమాస్తా)",
                "ఫ్యాక్టరీ యజమాని",
                "పోలీసు ఇనస్పెక్టరు",
                "సెంట్రల్ స్టేషన్ గుమాస్తా",
                "పోలీసు",
                "కిషోర్‌లాల్ (నగల వర్తకుడు)"
            ],
            "locations": [
                "చెన్నపట్టణం",
                "ఫ్యాక్టరీ",
                "బ్యాంకు",
                "సెంట్రల్ స్టేషను",
                "మూర్ మార్కెట్టు",
                "బక్కింగ్హామ్ కాలవ"
            ],
            "content": "చెన్నపట్టణంలో పెద్ద ఫ్యాక్టరీ ఒకటివుంది. ఆ ఫ్యాక్టరీలో రోజూ కొన్నివందలమంది పనివాళ్ళు పనిచేస్తూవుంటారు. ఫ్యాక్టరీ యజమాని పనివాళ్లకి ఏరోజు జీతం ఆరోజు కాకుండా వారాని కొకమాటు ఇవ్వటానికి ఏర్పాటుచేశాడు. వారం ఆఖరున ఆయన జీతాలక్రింద బట్వాడా చెయ్యవలసిన సొము ఏడువేల రూపాయల పైచిల్లర అయేది. యజమాని ప్రతి శనివారం పదిగంటలకి ఈ మొత్తానికి చెక్కురాసి 'కదిరివేలు' అనే గుమాస్తాకి ఆ చెక్కుయిచ్చి, దానిని మార్చి సొమ్ము తేవటానికని బ్యాంకుకు పంపేవాడు. కదిరి వేలు గట్టి తోలుసంచీ ఒకటి సైకిలుకు తగిలించుకుని వెళ్లి, చెకు మార్చి నోట్లన్నీ అందులో పెట్టుకుని భద్రంగా తెచ్చి యజమానికి వప్పగించేవాడు. కదిరివేలు ఆ ఫ్యాక్టరీలో గుమాస్తాగా చేరి పదేళ్లకుపైన అయింది. అతడంటే యజమానికి మంచినమ్మకం కుదిరింది. అతని కప్పుడు యెనభైరూపాయలు జీతం. ఒక శనివారం మామూలు ప్రకారం కదిరివేలు చెక్కుమార్చి డబ్బు తెస్తోంటే అతని బుర్రలోకి ఒక టిత్రమైన ఆలోచన దూరింది. ఆ ఆలోచనకి కారణం ] క్రిందటి రాత్రి అతను పత్రికలో చదివిన విషయమే. కలకత్తాలో తనకుమల్లేనే బ్యాంకులోంచి డబ్బుతెస్తూవున్న ఒక అసా మీని దారిలో ఇద్దరు మనుషులు అడ్డగించి రూపాయలసంచి లాక్కోబోయారనీ, వాడు ఇవ్వక పెనగులాడితే వాణ్ణి తుపాకీ పేల్చి చంపేసి సొమ్ము పట్టుకు పారిపోయారని ఒక వింతవార్త చదివేడు. ' నన్నుకూడా ఇలాగే దారిలో ఎవళ్ళో అటకాయించి, దోచుకున్నారని నేను గోల పెడితే ఏమవుతుంది? అంతా నమ్ముతారు. ఏమంటే ఇలాంటి దోపిడీలు ఇప్పుడు చాలా చోట్ల జరుగుతున్నాయి. నేనంటే అందరికీ, అందులోనూ ముఖ్యంగా మా యజమానికి, ఎంతో నమ్మకం' అని వాడికి బుద్ధి పుట్టింది. ఈ బుద్ధి పుట్టినప్పట్నుంచీ కదిరివేలుకు మరో ఆలోచనే లేకపోయింది. పై శనివారం వచ్చింది. చెక్కు మామూలు ప్రకారం చేతికి వచ్చింది. బ్యాంకుకి ఫ్యాక్టరీకీ మధ్య దారిలోనే సెంట్రల్ స్టేషను. సెంట్రల్ స్టేషనులో ప్రయాణికులు సామానులు దాచుకోటానికని ప్రత్యేకించి ఒకగది వుంటుంది. సామాను ఒక్కింటికి రోజుకి రెండణాల చొప్పున చెల్లిస్తే రైల్వేవారు ఆ గదిలో దాచుకోనిస్తారు. కదిరివేలు చెక్కు మార్చాడు. నోట్లు తీసుకుని గబగబా సైకిలు తొక్కుకొని, సెంట్రలు స్టేషను పక్కనే ఉన్న మూర్ మార్కెట్టులోకి చొరబడ్డాడు. అక్కడ సెకండు హేండు పస్తువులు అమ్మే ఒక దుకాణంలో పాత సూటుకేసు ఒకటి కొని, దానిలో నోట్లన్నీ కూరాడు. అక్కడనే ఒకచిన్న తాళంకూడా కొని పెట్టెకు వేసి సెంట్రలులో సామానులగదికి వెళ్లేడు- రెండు అణాలు చెల్లించి ఆ పెట్టెను అక్షడ వప్పచెప్పేడు. అక్కడ గుమాస్తా, కదిరి వేలుపేరు రాసుకొని, రసీదు ఇచ్చాడు. కదిరివేలు బయటకొచ్చి, తోలుసంచీ నిండుగా రాళ్ళుకుక్కి, దారిలో ఎదురయ్యే బక్కింగ్హామ్ కాలవలోకి దానిని గిరాటు వేశాడు. చొక్కా, పంచా చింపుకొన్నాడు. జుట్టు రేపేసుకున్నాడు. ఫ్యాక్టరీ చేరుకుని ఏడుస్తో యజమాని గది చొరబడి, 'బాబోయ్, కొంప మునిగి పోయింది! నలుగురు జమాజెట్టీలలాంటి వాళ్ళు నన్ను ఆపుచేసి బలవంతంగా రూపాయలసంచీ లాక్కుపోయారు!' అంటూ, నిజంగా జరిగిన ట్టే నమ్మకం కలిగేట్టు చెప్పాడు. యజమాని నిర్ఘాంతపోయాడు. ' సొమ్ము పోతేపోయింది. ఆ దుర్మార్గులు నిన్ను ప్రాణాలతో వదిలిపెట్టేరు నయం' అంటూ కదిరివేలును ఓదార్చి, వెంటనే ఆయన పోలీసులకి టెలిఫోన్ చేశాడు. మరోగంటకి పోలీసు ఇనస్పెక్టరు వచ్చి, వాకబుచేశాడు. కదిరివేలును చాలా చాలా ప్రశ్నలు అడిగేడు. వాడు అన్నింటికీ తడుముకోకుండా జాగ్రత్తగానే జవాబులు చెప్పాడు. ఇనస్పెక్టరు తిరిగి వెడుతో యజమానితో రహస్యంగా, 'అయ్యా, కొంపతీసి ఇది మీ గుమాస్తా ఆడుతోన్న నాటకంకాదుగదా! అతడు నమ్మకస్థుడేనా?' అని అడిగాడు. అందుకు యజమాని, ' ఎంతమాట ! కదిరివేలు చాలా యోగ్యుడు! నాకు తలలో నాలుకలాంటివాడు !' అన్నాడు. ' సరే అటైతే...' అంటూ ఇనస్పెక్టరు వెళ్లిపోయాడు. తక్కిన గుమాస్తాలంతాకూడా కదిరి వేలుని ఓదార్చేరు. అతడి మనస్సు బాగుండలేదని తోచి యజమాని వాణ్ణి ఆరోజున అందరికంటే ముందుగానే ఇంటికి వెళ్ళిపోవచ్చునన్నాడు. కదిరివేలు ఇంటికిపోయి, ఆ చిరుగుల దుస్తులు మార్చేసి, ఆత్రంతో సెంట్రల్ స్టేషనుకు బయల్దేరేడు. దారిలో కదిరివేలు ' ఏడువేలరూపాయల పైచిల్లర ! ఇందులో ఒక్క రూపాయికూడా ఇప్పుడు ముట్టుకోను! మెల్లిగా బంగారం కొనేసి ఒకచోట పాతిపెట్టేస్తాను ! ఐదారేళ్లు గడిచి ఈ సంగతి అందరూ మరిచిపోయాక ఏదో వంకబెట్టి ఈ నౌకిరీ మానేసి మరో చోటికి పోయి, ఏ వ్యాపారమో పెట్టి వృద్ధి చేస్తాను. లేకపోతే భూములు కొంటాను!' అని గాలిమేడలు కట్టుకుంటూ స్టేషనుకు చేరుకున్నాడు. అక్కడ గుమాస్తాకు రసీదు ఇచ్చి, 'నా పెట్టెయివ్వండి సార్' అన్నాడు. ఆ గుమాస్తా అదోరకంగా చూస్తో ' ఇదే నాండి మీ సూట్ కేసు ?' అన్నాడు. 'ఔను' అంటూ కదిరివేలు దాన్ని తీసి చంకనబెట్టుకుని రెండు అడుగులు వేశాడో లేదో, ఎవరో వెనకనుంచి అతని బుజం పట్టుకున్నట్టయింది. తిరిగి చూడగా పోలీసు! ఎందుకయ్యా సన్ను పట్టుకుంటావ్?' అని దబాయించాడు కదిరివేలు. ' ఆ సూటుకేసు నీకెక్కడిది?' అన్నాడు పోలీసు. 'ఎక్కడిదేమిటి? నాదే!' అన్నాడు కదిరివేలు. \"నాదే అంటే చెల్లుతుందా? ఇది 'కిషోర్ లాల్' అనే నగల వర్తకుడిది. చూడు, ఈమూల చిన్న అక్షరాలతో ఉన్న ఆయన పేరు! ఆయన రైల్లో ప్రయాణం చెస్తోంటే ఈ పెట్టెతో సహా మరికొన్ని సామాన్లు కొట్టేశావు. అవునా!” అన్నాడు పోలీసు. ' నాకు కిషోర్ లాల్ పెట్టె సంగతేమీ తెలియదు. ఈ పెట్టె నేను డబ్బిచ్చి కొనుక్కున్నాను' అని గోల పెట్టేడు. కదిరివేలు. అప్పుడు పోలీసు 'అదంతా ఇనస్పెక్టరుతో చెబుదుగాని పద. నడు త్వరగా ' అని ఇనస్పెక్టరుదగ్గిరకు వాణ్ణి లాక్కుపోయాడు. ఇనస్పెక్టరు కదిరివేలును చూడ్డంతోనే, 'మధ్యాన్నం సొమ్ము దోచుకున్నారన్న ఫ్యాక్టరీ గుమాస్తా అతడే'నని గుర్తు పట్టాడు. పెట్టెతాళం తీయించి చూసేసరికి అందులో పోయాయనుకున్న నోట్లన్నీ ప్రత్యక మయాయి. కదిరివేలుకి న్యాయాధిపతులు ఏడు సంవత్సరాలు శిక్షవిధించారు! ఎంత జాగ్రత్తగా చేశామనుకున్నా దుర్మార్గం ఇలాగే తలవనితలంపుగా బయట పడిపోతుంది !",
            "book_page_end": 30
        },
        {
            "title": "గుడిగంటలు",
            "book_page_start": 29,
            "pdf_page_start": 31,
            "pdf_page_end": 34,
            "author": "బి. వి. రమణ - పుదుచ్చేరి",
            "genre": "జానపద కథ",
            "moral": "ధైర్యం, యుక్తి ఉంటే ఎన్ని ఆపదలు వచ్చినా తప్పించుకోవచ్చు. దుష్టులకు తగిన శిక్ష లభిస్తుంది.",
            "keywords": [
                "సవతితల్లి",
                "సింగన్న",
                "దుర్గాలు",
                "గులకరాళ్ళు",
                "చిత్రమైన పెట్టె"
            ],
            "characters": [
                "మంగన్న",
                "సింగన్న",
                "దుర్గాలు",
                "సవతితల్లి",
                "వృద్ధురాలు",
                "తోడు వచ్చిన మనిషి"
            ],
            "locations": [
                "మాడుగుల మన్యం",
                "కీకారణ్యం",
                "గుడి"
            ],
            "content": "మాడుగుల మన్యంలో మంగన్న ఒక కోయవాడు. వాని తొలిభార్యకు ఇద్దరు బిడ్డలు—సింగన్న అనే కుర్రాడు, దుర్గాలు అనే ఆడపిల్లాను. మంగన్న భార్యకు సవతి బిడ్డలంటే కంటగింపుగా వుండేది. పసిపాప దుర్గాలు వట్టి అమాయకురాలు. సవతితల్లి బాధపెట్టినప్పుడల్లా భోరుమని యేడ్చేది. ఐతే, గుండెనిబ్బరంగల సింగన్నమాత్రం \" నే నుండగా నీకేమి భయంచెల్లాయ్ ” అంటూ ఊరడించేవాడు. బిడ్డల పీడ వదుల్చుకుంటే తెరపిగా ఉండవచ్చుననే వూహతో సవతితల్లి అస్త మానం ఏదో ఒక పన్నాగం పన్నుతూనే వుండేది. పాపం, బిడ్డలు ఆమెపెట్టిన హింస లన్నిటినీ భరిస్తూనే వచ్చారు. ఒకరోజున ఆమె బిడ్డలతో ' ఫలానా అడవిలో మనకు అవసరమైన మూలిక లున్నై. వాటిని ఎలా ఐనా పట్టుకరావాలి' అని చెబుతూ మనిషిని తోడిచ్చి పంపిం చింది. సింగన్న ధైర్యశాలిమాత్రమేకాదు, యుక్తిపరుడు కూడాను. సవతితల్లి పెట్టే చిక్కులన్నీ వాడు మొదటినించి గ్రహిస్తూనే వున్నాడు. ఇప్పుడు తననూ దుర్గాలునూ ఓషధులకని అడవులకుపంపటం ఒక మిష తప్ప మరేమీ కాదని వాడికి తెలుసు. వెళు తున్నప్పుడు వెంటవచ్చిన మనిషికి తెలియ కుండా వాడు తనవద్ద ఉన్న గులకరాళ్లను దారిపొడుగునా వేస్తూ వచ్చాడు. ఒక కీకారణ్యం చేరుకున్నాక పసివాళ్లు అలిసిపోయారు. తోడువచ్చిన మనిషి వాళ్లతో 'మీరీ చెట్టునీడని కూర్చుని బడలిక తీర్చుకోండి. నేను పోయి ఓషధులు పట్టుకు వస్తాను ' అని చెప్పి, వాళ్లకు తెలియకుండా మరొకదోవని ఇంటికి వెళ్లిపోయాడు. బిడ్డలకు మెలకువ వచ్చేటప్పటికి సాయంకాలమైంది. మరి కొంచెంసేపటికే వెన్నెలకూడా వచ్చేసింది. చెల్లెలికి ధైర్యం చెప్పి, సింగన్న బయల్దేరాడు. తను పడ వేస్తూవచ్చిన గులకరాళ్లు వెన్నెల వెలుగులో తళతళ మెరుస్తూ, స్పష్టంగా దారి చూపిం చినై. ఆ ఆనవాలుతో వాళ్లు సులువుగా అడవి దాటేసి, ఇంటికి చేరుకోగలిగారు. వదిలిపోయారనుకున్న సవతిబిడ్డలు మళ్ళీ కంటబడేవరకు మంగన్నభార్య వాళ్లమీద మండిపడింది. మరునాడు వాళ్లకు కాసిన్ని గంజినీళ్ళు పోసి, మాడు రొట్టెలు పడవేసి మనిషిని తోడిచ్చి మళ్ళీ మరొక అరణ్యానికి పంపించింది. ఈ మారు రాళ్ళు తేవటానికి సింగన్నకు వ్యవధి లేక పోయింది. అందుకని తల్లియిచ్చిన రొట్టెను ముక్కలుచేసి దారిపొడుగునా వేశాడు. ఈమాటుకూడా తోడువచ్చినవాడు బిడ్డ లను ఏమార్చి వెళ్లిపోయాడు. రొట్టె ముక్కలు ఆనవాలు వేశాంకదా, ఇట్టె దారి కనుక్కోవచ్చు అనుకొని సింగన్న నిబ్బరంతో వున్నాడు. తీరా ఇంటికి పోదా మని బయల్దేరేసరికి, తను పడవేసిన రొట్టె ముక్క ఒక్కటి ఆనవాలు దొరకలేదు. తినేవస్తువుగనుక ఏపక్షులో కబళించి వుంటై అని వాడు గ్రహించాడు. అలా పోగాపోగా మినుకు మినుకుమని మెరుస్తూ ఒక దీపంవెలుగు కనపడింది. అదేదో ఊరు ఐవుంటుందని తలిచి, వాళ్ళు అటువైపు వెళ్ళారు. చూడగా అది ఊరు కాదు, ఒక గుడి. గుడి గోపురంనిండా జీవ కళ ఉట్టిపడే రకరకాల బొమ్మలున్నై. సింగన్న ఊరుకోక గోపురంమీదనుండే ఒక చెట్టుకాయ కోసి నోట పెట్టుకున్నాడు. వెంటనే గణగణ గంట మ్రోగింది. గుడి తలుపులు తెరుచుకున్నయి. ఒక వృద్ధు రాలు లోపలినుండి వచ్చి, 'రండర్రా పాపలూ !-మీకోసమే చూస్తున్నా' నంటూ ఎంతో ఆప్యాయంతో బిడ్డలను చేరదీసుకుని లోనికి తీసుకుపోయింది. కవుతరించింది. పడుకోబెట్టింది. సవతితల్లి తలదాల్చిన పంతం నెర వేర్చుకోవ టానికి బద్ధ శత్రువులైన దుర్గాలునూ, సింగన్న బయటకు వెళ్లడమే శరణ్యం. ఒకరోజున ఆ వృద్ధురాలు పాపలకు మూడు రొట్టెలు ఇచ్చి, \"నాకు కొంచం సేపు పడుకోవాలనిపించింది. మీరు అడవి లోకిపోయి ఓషధులను తీసుకురావాలి సుమా\" అని పంపించింది. బిడ్డలు గులకరాళ్లతో దారిపొడుగునా ఆనవాళ్లు వేస్తూ వెళ్లారు. అప్పుడు వృద్ధురాలు ఆ చెట్టుకాయ నమిలి ఉమ్మివేసింది. వెంటనే గుడి గంటలు గణగణ మ్రోగినై. గుడి గోపురం మీదనుండి బొమ్మలు దిగివచ్చి వృద్ధురాలు దగ్గిర పరుగున వచ్చాయి. అవి, 'ఏమిటమ్మా, మమ్మల్ని పిలిచావు?' అని అడిగాయి. దానికి ఆ వృద్ధురాలు \"పాపలిద్దరూ ఓషధుల కోసమని అడవికి వెళ్ళారు. వెళ్ళేటప్పుడు వాళ్ళు గులకరాళ్లతో దారిపొడుగునా ఆనవాళ్లు వేస్తూ వెళ్లారు. మనిషిని పంపక ఆ గులకరాళ్లను తీయించి పారేయండి. వాళ్లు దారి తప్పిపోవాలి, అప్పుడు నాకోపాని కంతంవుంటుంది\" అని చెప్పింది. సింగన్న ఒక జ్ఞాని. ఆ వృద్ధురాలు చెయ్యబోయే పనులు ముందే గ్రహించి, ఆ వృద్ధురాలిని ఒక విధంగా శ్రమపడమని ఉపాయం ఆలోచించాడు. ఆ ప్రకారం ఆ రొట్టెలు పొయ్యిలో వేసి కాల్చమన్నాడు. రొట్టెలు వేడిగాలికి పొంగి పోయాయి. ఆ పొయ్యి ఒక చిత్రమైన పొయ్యి. అందులో వేసినవి దహించుకుపోవ డానికి బదులు, ఆవిచిత్ర పొయ్యిలో ఉద్భవించిన పొగ వలయంలో అవి చిత్రమైన రీతిలో మారిపోతూ వుంటాయి. పొయ్యి పైన ఉన్న పెద్ద గద్దెమీద 'మాయారాక్షసిని చంపిన మహానుభావులారా! ఈ గద్దె పైన కూర్చోండి. మీకోరికలు చెప్పండి!!' అని ఉన్నది. అందరూ సంతోషంతో జేజేలుకొడుతూ \"మీరే మహానుభావులు, గద్దె యెక్కండి!\" అంటూ సింగన్ననూ, దుర్గాలునూ పెట్టెపై నున్న కుర్చీలమీద కూర్చోబెట్టారు. ఇంటికి వెళ్ళాలనుకున్నాడు సింగన్న. అందరూ చూస్తూవుండగానే ఆ చిత్రమైన పెట్టె విమానంలాగా ఎగిరిపోయింది. బిడ్డ లిద్దరూ ఇంటికి వెళ్ళేసరికి, అప్పటి కప్పుడే దుష్టచింతగల వాళ్ళ సవతితల్లి పిట్టకు తెలియకుండా మటుమాయమైంది. మంగన్న యిప్పుడు మనసారా బిడ్డలను చేరదీసుకొని ముద్దులాడాడు. సింగన్న ప్రజ్ఞను అందరూ కొనియాడారు. చిత్రమైన పెట్టె కోరుకొన్నదల్లా యిస్తూవుండటంవల్ల మంగన్న కుటుంబం సిరి సంపదలతో తుల తూగుతూ సుఖంగా వున్నారు.",
            "book_page_end": 32
        },
        {
            "title": "బంగరు పాప",
            "book_page_start": 33,
            "pdf_page_start": 35,
            "pdf_page_end": 40,
            "author": "కె. రామలక్ష్మి - చోడవరం",
            "genre": "జానపద కథ",
            "moral": "ఇతరుల వస్తువులను ఆశించకూడదు. దొంగతనం చేసిన వారికి శిక్ష తప్పదు.",
            "keywords": [
                "చంద్ర",
                "మల్లు",
                "మరుగుజ్జులు",
                "బంగరుపాత్ర",
                "బంగరుపాప (బొమ్మ)",
                "శాపం"
            ],
            "characters": [
                "చంద్ర",
                "మల్లు",
                "చంద్ర తల్లిదండ్రులు",
                "మల్లు తల్లి",
                "పసులకాపరి",
                "మరుగుజ్జులు (వామనులు)"
            ],
            "locations": [
                "మహారణ్యం",
                "మర్రిచెట్టు కింద ముళ్ళతుప్ప",
                "మరుగుజ్జుల కలుగు"
            ],
            "content": "ఒక మహారణ్యంలో ఒకానొక దంపతులు కట్టెలు కొట్టుకుని జీవనం చేసేవాళ్లు. వాళ్ళకు చంద్రఅనే చక్కనిచుక్క కూతురు. చంద్ర చాలా మంచిపిల్ల. ఆ పిల్లకు అడవిలో వుండే దెయ్యాలూ దేవతలూ తెలుసు. వాళ్లు ప్రయోగించే మంత్రాలూ మహిమలూ తెలుసు. చంద్ర ఇంటిపొరుగునే మల్లు అనే కుర్ర వాడు ఆమెకు నేస్తగాడు. చంద్ర యెంత మంచిదో మల్లు అంత గడుగ్గాయ్, సాహసి, దురుసున్ను. చంద్ర యెనిమిదోయేట పుట్టినరోజు పండగకు వాళ్ళమ్మ ఒక చిత్రమైనబొమ్మ బహుమతి ఇచ్చింది. ఆ బొమ్మకు చంద్ర ముస్తాబుచేసింది. 'బంగరుపాప' అని పేరుకూడా పెట్టుకుంది. బంగరుపాపను చంకనిపెట్టుకుని ఒక రోజున ఆమె అడవులలోకి ఆడుకోబోయింది. అంతలోనే మల్లుగాడు ఎక్కడినించో పరుగుపరుగున రోజుకొంటూ వచ్చాడు. 'ఏమిరా మల్లూ ! ఎందుకంత కంగారు ?' అని చంద్ర వానినడిగింది. 'కంగారూలేదు, యేమీలేదు. ఇదుగో గమ్మత్తు'... అంటూ, చొక్కాకింద దాచి తెచ్చిన ఒకవస్తువు తీసిచూపించాడు. అది ఒక బంగరుపాత్ర. ఆ పాత్రనిండా ధగధగ మెరిసిపోయే వరహాలు చూసేసరికల్లా చంద్రకి కన్నులు జిగాల్ మన్నయ్. 'ఓరి నీగోల కూలా! ఇదెక్కడ దొరి కిందిరా నీకు ? ఇది 'మరుగుజ్జులు' సంపాదించుకొన్న బంగరు పాత్ర. నూరేళ్ళు శ్రమపడి వాళ్ళు దీనిని సంపాదించారు. వాళ్ళ మనసు బాధపడిందంటే, దీనిని దొంగిలించినవాళ్ళకు చెప్పరాని చిక్కులు కలుగుతై. అందుకని, యెక్కడనుండి తెచ్చావో అక్కడనే పెట్టేసిరా, పో!' అని మందలించింది చంద్ర. ' ఈ పిచ్చికబుర్లకేమిలే, పోదూ' అని నిర్లక్ష్యంగా నవ్వేశాడు మల్లు. అంతలోనే యేదో అలికిడి ఐంది. ఒక్కక్షణంలో వందలూ వేలూ మరుగుజ్జులు, బిలబిల మంటూ అక్కడికి వచ్చేశారు. మల్లుగాడు కాలికొద్దీ పరుగుచ్చుకొని, వెనుకకు తిరిగి చూడకుండా పారిపోయాడు. ఆ వచ్చిన మరుగుజ్జులు భూమికి ఆరంగుళాల యెత్తున వున్నారు. వాళ్ళకు పదేసి అంగుళాల పొడవు గెడ్డాలున్నై. పచ్చటి దుస్తులూ, మిఠాయిపొట్లాలలాగా చివరని కోసుతేరివున్న గుడ్డటోపీలూ వున్నయి. వాళ్ళు వచ్చినట్టే వచ్చి, కనుమూసి తెరిచేటంతలో చంద్ర చంకని వున్న బంగరుపాపను యెగరేసుకుని చక్కాపోయారు. పాపం, చంద్ర బిత్తరపోయింది. ఐతే అంతలోనే ధైర్యంతెచ్చుకున్నది. ఆ మరు గుజ్జులు నివసించే కలుగు తనకుతెలుసు కనుక ఆ కలుగుదగ్గిరికిపోయి వాళ్ళని ఏదో విధంగా వేడుకుని, వాళ్ళమనస్సు కరగించి తన బంగరుపాపను తెచ్చుకుందామని నిశ్చ యించుకుంది. అదేప్రకారం బయలుదేరి వెళ్ళి మరుగుజ్జులుండే కలుగుదగ్గరకు చేరుకుంది. 'వోయ్ మరుగుజ్జులూ! — నా బంగరుపాపను నాకు యిచ్చివేయం డయ్యా!!' అని శతవిధాల బతిమలాడింది. 'ఊఁ-పాప కావాలేం నీకు? పట్టుకరా, పో, మా బంగరుపాత్ర పట్టుకువచ్చి మరీ మాటాడు' అంటూ అందరూ ఒక్క పెట్టున వెటకారంగా నవ్వారు. ఇప్పుడు చంద్రకు ఆరాటం మరింత యెక్కువైంది. వామనులు తన బొమ్మను యెత్తుకపోయారే అని విచారం ఒకవంక. ఇంటికి వెళ్ళగానే 'అమ్మాయీ! — బొమ్మ యేదే?' అని వాళ్ళమ్మ అడిగితే యేమని చెప్పటమా అనే భయం ఒకవంక. అందు చేత చంద్ర తిన్నగా యింటికి పోలేదు. కొండమీదవుండే పసుల కాపరిదగ్గిరికి పోయి, తనక» వచ్చినకష్టం వలపోసుకొన్నది. అసలు, మరుగుజ్జులను గురించీ వాళ్ల బంగరుపాత్రను గురించీ చంద్రకు చెప్పింది. ఈ పసులకాపరే. 'అమ్మడూ, నీకువచ్చిన భయంలేదు. ఇదుగో, ఈ వేరుముక్క నీవద్ద వుంచుకో. ఇదివుంటే మరుగుజ్జులు నిన్నేమీ చేయలేరు, ఇది తాకితే వాళ్ళ మంత్రాలూ తంత్రాలూ పనిచేయ్యవు ' అనిచెప్పి ఒక వేరుముక్క చేతికిచ్చాడు. 'ఐతే - వాళ్లకు బాధ కలిగిం దంటే ఏమన్నా చేసిపోతారు. కనుక, వాళ్ళ బంగరుపాత్ర వాళ్ళకు వప్పగించేసేయమని మల్లుగాడితో చెప్పు' అని సలహా ఇచ్చాడు. ఇంటికిబయలుదేరింది చంద్ర. అయితే, దారిలోనే పిడుగువంటివార్త ఒకటి చెవిని పడ్డది. తన నేస్తుడు మల్లుగాడు బండికింద పడ్డాడట. వంటినిండా గాయాలు తగిలినా యట!! ' అయ్యో !—నేను అనుకున్నంత పనీ జరిగింది. పశువుల కాపరి చెప్పినంతా అయింది. మా మల్లుకు అప్పుడే మరుగుజ్జులు పెట్టిన శాపం తగిలేసింది!!' అని అనుకుని ఆమె దుఃఖించసాగింది. ఈ స్థితిలో యేమి తోస్తుంది చంద్రకు ? తలవని తలంపుగా ఇప్పుడు రెండు విపత్తులు వచ్చిపడినై. తనకు ప్రాణసమాన మైన బంగరుపాపను మరుగుజ్జులు కాజేసి పోయినారాయె. వాళ్ళశాపంవల్ల తన నేస్తు డైన మల్లుకు అప్పుడే చిక్కులు ప్రారంభ మయినై. గత్యంతరం యేమిటా అని ఆలోచిస్తూనే యిల్లు చేరుకున్నది. అప్పుడే మల్లుయింటికిపోయి మరలి వచ్చిన చంద్ర తలిదండ్రులు 'అమ్మా చంద్రా ! - మన మల్లుకు అమితంగా జ్వరం వచ్చేసింది. ఆ జ్వరంలో వాడు 'ముళ్లతుప్ప...ము ళ్ల తుప్ప... చంద్రతో చెప్పు...' అంటూ పలవరిస్తున్నాడు. ఆ ముళ్ళతుప్పసంగతి నీకు ఏమైనా తెలుసా తల్లీ?' అని అడిగారు. అందుకు చంద్ర ' ఏముళ్ళతుప్ప అని చెప్పాడే అమ్మా!' అని ఆత్రంతో అడిగింది. తల్లికి తెలియలేదు. 'ఐతే, నేనుపోయి కనుక్కువస్తా' నన్నది చంద్ర. కాని, తల్లి ఆమెను వెళ్ళనివ్వలేదు. చంద్రకి మన సులో ఆందోళన ప్రారంభమైంది. రాత్రి అందరూ పడుకొన్నసమయంచూచి ఆమె మల్లుయింటికి ఉడాయించింది. చంద్ర వెళ్ళేసరికి అక్కడ మల్లుకు వచ్చేప్రాణం, పోయేప్రాణంగా వున్నది కంగారుతో చంద్ర లోపలకువెళ్లి, \"పిన్నీ!- ఏ ముళ్ళతుప్ప అని చెప్పాడు తమ్ముడు?” అని మల్లుతల్లిని అడిగింది. అందుకు ఆమె 'యేదో మర్రిచెట్టుకింద ముళ్ళతుప్పట!' అని చెప్పింది ముక్తసరిగా. ఈమాట వినగానే ' సరే, తముడికి నయ మవుతుందిలే!' అంటూ చంద్ర తిన్నగా పెద్ద మర్రిచెట్టుకిందకు వెళ్ళింది. అక్కడ తుప్పలో బంగరుపాత్ర కనిపించింది. ఆపాత్ర పట్టుకుని ఒక్కపరుగున ఆమె మరుగుజ్జులుండే కలుగువద్దకు వెళ్ళి పిలిచింది. బిలబిలమంటూ వేలకొద్ది మరుగుజ్జులు వచ్చేసి, ఆమెను చుట్టి వేశారు. ' ఓయి మరుగుజ్జులూ !—ఇదుగో మీ బంగరుపాత్ర. ఇది తీసుకుని, మా మల్లుకు వొళ్లు నయంచేయండయ్యా, పుణ్య ముంటుంది' అని దీనంగా బతిమలాడింది. అందుకు వాళ్లు అందరూ కలసి ఒక్క పెట్టున వెటకారంగా నవ్వుతూ ' నీవు ఏమికోరినా ఇస్తాముగాని, మల్లుగాడిసంగతి మట్టుకు యెత్తకు. వాడు గజదొంగ, మాయలమారి, దుర్మార్గుడు. ఈమారు వాడికి తగినశాస్తి చేస్తేగాని వదిలేదిలేదు,’ అన్నారు కోపంగా. అందుకు చంద్ర ' నాకు మా మల్లుగాడి ఆరోగ్యమే కావాలి. అదితప్ప మీరేమిచ్చినా నాకు అక్కరలేదు,' అని పట్టుపట్టింది. అప్పుడు మరుగుజ్జులు ఆలోచనలో పడ్డారు. వాళ్లలోవాళ్ళు వాదనలు జరుపు కొన్నారు. చివరకు ఎలాఐతేనేం, చంద్రను కటాక్షించి మల్లుగాడిని రక్షించటానికి వాళ్లు నిశ్చయంచేసుకొన్నారు. వాళ్ల మంత్ర మహిమవల్ల చంద్రకు నించున్నపాటునే కునుకుపట్టేసింది. ఆమెకు మెలకువవచ్చి చూచేటప్పటికి బంగరుపాత్రా లేదు, మరు గుజ్జులూ లేరు !! అప్పటికి సరిగా తెలతెల్లవారుతున్నది. చంద్రకి మెలకువచ్చి కళ్ళుతెరిచి చూచేసరికి పసులకాపరిని వెంటబెట్టుకుని ఆమెను వెతుక్కొంటూ వచ్చిన తన తండ్రి యెదట నిలబడివున్నాడు. అతడు చంద్రను యెత్తుకుని ముద్దాడి, తనవెంట ఇంటికి వచ్చేసెయ్యమన్నాడు. కాని ఆమాట వినిపించుకోలేదు ఆమె. తండ్రి కంటబడేసరికల్లా చంద్ర 'నాన్నా ! - మన మల్లుకు ఎలావున్నది? ముందు ఆ సంగతి చెప్పు ?' అని యెంతో ఆత్రంతో అడిగింది. ' నయమైపోయింది తల్లీ !— ఘనవైద్యు లంతావచ్చి చికిత్సచేశారు. ఒక్కరోజులో నిమ్మళించేసింది' అని చెప్పాడు తండ్రి. అందుకు చంద్ర \"నాన్నా ! --పిచ్చివాడ వల్లేపున్నావే! ఆ జబ్బేమిటి, వైద్యులు నయంచేయడమేమిటి? మరుగుజ్జులుపెట్టిన శాపంవల్లనే మల్లుకు అన్నికష్టాలు కలిగినై. వాళ్ళిప్పుడు శాపం తీసివేశారు. అందుకనే అంతలో నిమ్మళించింది. ఇదంతా వాళ్ళ మహిమేగాని మరొకటికాదు' అని చెప్పింది. ఈ మాటలు అతనికేమీ అర్థంకాలేదు. కాని, తోడువచ్చిన పశువులకాపరిమాత్రం అంతా గ్రహించాడు. తండ్రి యెంత బతిమాలినా చంద్ర ఇంటికి పోలేదు. ' నేను తర్వాతపస్తాను. మీరు వెళ్ళండి' అన్నది. అప్పుడు తండ్రి 'అబ్బాయీ! నీవు కూడావుండి చంద్రను వెంటబెట్టుకురా' అంటూ పసులకాపరికి వప్పజెప్పాడు. వాళ్లు మరలిపోగానే ఆమె మళ్ళీ కలుగువద్దకు పోయి మరుగుజ్జులను పేరుపెట్టి పిలిచింది. వాళ్ళు బిలబిల మంటూ వచ్చేశారు. 'వోయ్ మరు గుజ్జులూ !— బంగరుపాత్ర మీకు ఇచ్చేశాను కదా, ఇంకా నామీద కోపమెందుకయ్యా? నా బంగరుపాపను నాకిచ్చివేయండి. అది లేకుండా నిమిషమైనా నిలువలేను' అని జాలిగా వేడుకుంది. అందుకు వాళ్లు 'చంద్రా !మా పాత్ర మాకు ఇచ్చివేయటం చేసినతప్పు దిద్దు కోవడమన్నమాట. అలా దిద్దుకొనటం చేతనే మీమల్లుకు వళ్ళు నయమైంది. ఐనా, నువ్వంతగా ప్రాధేయపడుతున్నావు గనుక ఒకపని చెయ్యి. మేము ఒకపాట చెబుతాం. దానిని గబగబ ముప్పయిసార్లు పాడు. సరిగా పాడితే నీపాపను నీకు ఇచ్చి వేస్తాం,' అన్నారు. ఎంతో ఆత్రంతోనూ సంతోషంతోనూ చంద్ర ఆపాట చెప్పమనగా వాళ్ళు ఇలా చెప్పారు :— \"వాలా - ఊలా జాలా - బూలా! ఊషీ - ఊఫీ - ఊ...! ఉంఫా - ఫుంఫా - డుంఫా - ముంఫా ! - - \"...!!\" ఈపాట పాడటానికి చంద్ర యెన్నో సారులు యత్నించింది. కాని పాపం!- నోరు తిరగలేదు. 'సరే, నువ్వు యెప్పుడు పాడగలిగితే అప్పుడు మళ్ళీరా' అని చెప్పి మరుగుజ్జులు కలుగులో దూరిపోయారు. ఈపాట వస్తేనే తప్ప తనకు బంగరుపాప దక్కదాయె. అందుకని చంద్ర ఇప్పటికీ ఆ పాట అలా సాధకంచేస్తూనే ఉంది !!!",
            "book_page_end": 38
        },
        {
            "title": "సాధురక్షణ",
            "book_page_start": 39,
            "pdf_page_start": 41,
            "pdf_page_end": 43,
            "author": "సి. హెచ్. దీనదయాళు మల్లేశ్వరం",
            "genre": "నీతి కథ/జంతు కథ",
            "moral": "సాధు స్వభావం కలవారిని, నిస్సహాయులను భగవంతుడు కాపాడుతాడు.",
            "keywords": [
                "భరతపక్షి",
                "లేడి",
                "పాము",
                "తేలు",
                "వేటకాడు",
                "సాధురక్షణ"
            ],
            "characters": [
                "తల్లిపక్షి (భరతపక్షి)",
                "లేడి",
                "పాము (నాగుపాము)",
                "తేలు",
                "వేటకాడు"
            ],
            "locations": [
                "పట్టణ సమీపం",
                "రావిచెట్టు",
                "సెలయేరు"
            ],
            "content": "ఒక పట్టణసమీపంలో పెద్ద రావిచెట్టు ఒకటి ఉంది. ఆ చెట్టులో ఒక తొఱ్ఱవుంది. ఆ తొఱ్ఱలో భరతపక్షి ఒకటి గుడ్లుపెట్టి, వాటిని పొదిగింది. ఐతే ఆ పిల్లలకింకా రెక్కలు రాలేదు. తల్లిపక్షి రోజూ అడవికిపోయి ఆహారం తెచ్చి పిల్లలకి పెడుతూండేది. తల్లిపక్షి గూడువదిలి వెడుతూన్నప్పు డల్లా ఆచెట్టు సమీపంలో విచ్చల విడిగా గంతులేస్తా ఒకలేడి కనబడుతోండేది. ఆ లేడి అక్కడాఅక్కడా కనబడ్డ పచ్చగడ్డితో కడుపు నింపుకొని, ఆ దగ్గర సెలయేటి నీటితో దాహంతీర్చుకొని ఎవరిజోలికీ పోకుండా రోజులు వెళ్లబుచ్చుతూవుంది. ఆ సాధుజంతువుని చూసినప్పుడల్లా తల్లిపక్షికి యెంతో జాలి కలిగేది. ఎందుచేత నంటే, అది తన పిల్లలకు ఆహారంకోసం తిరుగుతూవున్నప్పుడు, వేటకాళ్లు విల్లూ అమ్ములూ పుచ్చుకొని జంతువుల కోసం వెతుకుతూండడం ఎన్నోసారులు కళ్లారా చూచింది. \"ఆ కిరాతకులలో ఎవడికంటపడ్డా, ఈ లేడిప్రాణాలు దక్కవుకదా పాపం!\" అనుకునేది ఆ పక్షి. ఒకనాడు గూడువిడిచి వెడుతో, ఎదురు పడ్డ లేడిని ఆపి, \"నేస్తం! నీకు తెలుసో లేదో, యముల్లాళ్ళకిమల్లే, నాకు యెక్కడ చూచినా వేటగాళ్ళు కనపడుతున్నారు. నువ్వు కాస్త జాగ్రత్తగా వుండాలిసుమా. ఇలా నిర్భయంగా యెక్కడపడితే అక్కడ సంచరించటానికి వీల్లేదు. నరుల కంట పడకుండా ఏ పొదలమాటునో మసలాలి” అని హెచ్చరించింది. లేడి చిరునవ్వు నవ్వి, 'పిన్నీ, నామీద ప్రేమకొద్దీ నువ్వు చెప్పినమాట కాదన కూడదుగాని, మనవంటి సాధుప్రాణుల్ని కాపాడటానికి ఆ భగవంతుడే వున్నా'డంది. అందుకు పిట్ట, \"ఈ వేదాంతాని కేంలే. ఐనా, జాగ్రత్తగా పుండు” అని మళ్ళీచెప్పి, తనదారిని తను వెళ్ళింది. పిట్టకీ, లేడికి జరిగిన సంభాషణను ఆ పక్క పొదలో పొంచివున్న పాము ఒకటి వింటూనేవుంది. అటు పిట్టా, ఇటు లేడీ వెళ్ళిపోగా చూచి, పాము పకపకా నవ్వటం ప్రారంభించింది. తేలొకటి ఆ నవ్వువిని, \"ఏమిటన్నా! అంతగా విరగబడి నవ్వుకుంటున్నావు?” అని అడిగింది. పిట్టా లేడీ అనుకున్న మాటలు పాము దానితో చెప్పి, 'తముడూ, తనే అక్కడికి జాగ్రత్తపడ్డదానికిమల్లే ఈ పిట్ట లేడికి సలహా చెప్పవచ్చింది ! తను పడ్డ జాగ్రత్తేమిటో మహ! ఆ నాలుగు పిల్లల్నీ గూట్లోపదిలి చక్కాపోయిందికద!' అని మళ్ళీ నవ్వటం మొదలెట్టింది. ఆ నవ్వెందుకో తేలుకి అర్థంగాక, ' పక్షి పిల్లలెక్కడికి పోతాయి? తల్లివచ్చేదా కా వెచ్చగా చెట్టుతొర్రలో వుంటాయి' అంది. పాము నవ్వుతో ఇంతేనా నీ తెలివి ? పిట్ట వచ్చేసరికి దానిపిల్లలు నా పొట్టలోనే వుంటాయిసుమా!' అంది. తేలు గ్రహించి, 'ఒహెూ, ఇదా నీవ్యూహం బాగానేవుంది' అంటూ తనదారిని వెళ్ళిపోయింది. ఆ తేలు కొంచెందూరం వెళ్లేసరికి దాని కొక వేటకాడు ఎదురయాడు. వాడు తేలును చూడలేదు. ఏమంటే వాడిదృష్టి అంతా రావిచెట్టువైపునే ఉంది. పిట్టదారిని పెట్ట వెళ్ళగా లేడి యేటిలో నీరుతాగి వచ్చి రావిచెట్టునీడని పడుకోటానికని వస్తో, వాడి కంటపడింది. వెంటనే వాడు వాడిబాణం ఒకటి తీసి, లేడికి గురిచూసి వదిలేడు. ఆ సందడిలో క్రింద యేముందో వాడు చూసుకోక తేలుమీద అడుగువేశాడు. అది వాణ్ణి పుటుక్కున కుట్టింది; 'బాబోయ్!' అంటూ వాడు నేలకి ఒరగబడ్డాడు. బాణం మాత్రం 'రంయ్'మంటూ వచ్చి, లేడికి పైగా ఆంగుళం ఎత్తున దూసుకుపోయి రావిచెట్టు మానుకువెళ్ళి గుచ్చుకుంది. ఆహారంపట్టుకొని పిట్ట చెట్టువద్దకు వచ్చే సరికల్లా లేడి నిశ్చింతగా నెమరువేస్తో రావిచెట్టునీడను పడుకుని ఉంది. ' ఏం • నేస్తం, క్షేమమేకదా! ఇవేళ నాకు ఎదు రైన వేటకాళ్ళ వరసచూస్తే నిన్ను నేను మళ్ళీ చూడగలననుకోలేదు ' అంది పిట్ట. 'నిజమే పిన్నీ. ఈరోజు నువ్వు చెప్పి నంతపనీ జరిగింది! బాణం ఒకటి 'రంయ్' మంటూవచ్చి నా పైగా పొయి, చెట్టు మానుకు గుచ్చుకున్న చప్పుడయింది' అంది. చెట్టువరకూ బాణం వెళ్ళిందనటంతోనే పెట్టగుండెలు కొట్టుకోడం మొదలెట్టేయి. 'కొంపతీసి ఆ బాణంగాని వెళ్ళి నాపిల్లలకి తగల్లేదుగదా!' అనుకొంటూ తొఱ్ఱదగ్గిరకి పరుగెత్తిపోయి చూసేసరికి ఏముంది ? తొఱ్ఱకి ఒక్క అడుగుమేర క్రిందగా ఆ బాణం గుచ్చుకునివుంది. ఇంకాచూడగా ఆ బాణానికి చెట్టుమ్రానుకీ మధ్య, మేకు తాపళంచేసినట్టుగా పాముపడగ అతుక్కు పోయి చచ్చి వేలాడుతోన్న నాగుపాము కనపడింది. భయంతో పిట్ట అరుస్తో, ' నేస్తం ! నేస్తం! ఇలారా' అని పిలిచి, వేలాడుతోన్న ఆపాముని చూపించింది. అప్పుడు లేడి, \"పిన్నీ, నామాటలు మెట్టవేదాంతమని తోసేశావు కాని నేను చెప్పింది అక్షరాలా నిజమైందోలేదో చూడు. సాధువుల్ని రక్షించటానికి పూనుకున్న ఆ భగవంతుడే నన్నూ నీపిల్లల్నీకూడా కాపాడేడు. భగవంతుడు ఎంత చిత్రంగా రక్షించాడో చూడు! నన్ను చంపటానికి వచ్చిన ఈబాణంతో, నీపిల్లల్ని పొట్టనిపెట్టు కుందామని తొర్రకు ఎగబ్రాకిన ఆ క్రూర సర్పాన్ని సంహరించాడు,\" అంటూ దేవుని అద్భుతపరిపాలననుగురించి విప్పిచెప్పింది.",
            "book_page_end": 41
        },
        {
            "title": "తథాస్తు బ్రాహ్మడు",
            "book_page_start": 42,
            "pdf_page_start": 44,
            "pdf_page_end": 45,
            "author": "వి. జె. పట్నాయక్ - సాలూరు",
            "genre": "హాస్యం/సామాజిక కథ",
            "moral": "ఎంత నేర్చుకున్నా పాత అలవాట్లు పోగొట్టుకోవడం కష్టం. అలాగే, సమయస్ఫూర్తి లేకపోతే చదువుకున్నా ఉపయోగం ఉండదు.",
            "keywords": [
                "సుబ్బావధానులు",
                "తథాస్తు",
                "పురోహిత్యం",
                "అగ్రహారం",
                "పాత అలవాటు"
            ],
            "characters": [
                "సుబ్బావధానులు (బ్రాహ్మడు)",
                "లచ్చమ్మ (భార్య)",
                "పురోహితులు",
                "యజమానుడు"
            ],
            "locations": [
                "ముక్తీశ్వరం",
                "కోనేటి అగ్రహారం"
            ],
            "content": "ముక్తీశ్వరంలో ఒక పెద్ద కోనేరున్నది. ఆ కోనేటి చుట్టూతా కొన్ని యిళ్లు ఒక అగ్రహారంగా యేర్పడినై. దానికి 'కోనేటి అగ్రహారం' అని పేరు. అగ్రహారపు బ్రాహ్మలలో కుక్షిపావనమైన వాళ్లు ఉన్నారు. వాళ్లు నామకరణం మొదలుకుని పెళ్ళిళ్ళవరకూ నువ్వా నేనా అని చేయించ గలరు. వాళ్ళ ఆదాయంకూడా పుష్కలం గానే వుంటుంది. ఈ పురోహితులు గాక, అగ్రహారంలో మరి రెండువందలవరకూ బ్రాహ్మణగడప వున్నది. ఐతే వీరికి మంత్రాలూ అవ్వీ యేమీ రావు. మరి, వీళ్ళపృత్తి ఏమిటయ్యా? అని అడుగుతారేమో! వీరూ కార్యకరా దులకు వెళుతూ వుంటారు. సభలలో సిద్ధ మవుతారు. పురోహితులు మంత్రాలు ఏకరుపెట్టి ఆగినప్పుడల్లా వీళ్ళు ' తథాస్తు! తథాస్తు!!' అంటూవుంటారు. వీరికి చేత నయింది ఈ ఒక్క ముక్కే. ఇలా 'తథాస్తు' ఆన్నందుకుగాను మహా ఐతే కడుపునిండా భోజనమూ, అర్థణా కు మించని సంభావనా దొరుకుతూ వుంటుంది. వీళ్ళను 'తథాస్తు బ్రాహ్మ'లంటారు. వీళ్ళు ఒకొక్క నాడు ఐదు, ఆరు కార్యాలకువెళ్ళి అర్థణా చొప్పున సంపాదిస్తారు. అనగా రోజుకి మొత్తం ఏమూడణాలో దొరుకుందన్నమాట. తథాస్తుబ్రాహ్మల ముఠాలో చేరినవాడు సుబ్బావధానులు. న ల భైయ్యేళ్ళు నెత్తి మీదికి వచ్చినా ఆయన ఆదాయంలో ఎదుగు బొదుగులు లేకపోయేసరికి, భార్య లచ్చము ఉండబట్ట లేకపోయింది. 'యేవండీ, తోడివాళ్ళంతా రోజూ పదీ పదిహేనూ రొండిని పెట్టుకు వస్తున్నారాయెనే, మీరేమిటి తథాస్తు తథాస్తు అనుకుంటూ, ఎన్నాళ్ళిలా కాలక్షేపం? ఎన్నాళ్ళు ఎన్ని తథాస్తులు చెప్పి ఎన్ని అర్థణాలు పోగేసుకువస్తే మనకు కడుపు నిండుతుంది?' అంటూ చెప్పుకొని యేడిచింది. ఎంత చేతకానివాడైనా అవధాన్లకు పౌరుషం వచ్చింది. వెంటనే బయల్దేరి దూర దేశం వెళ్ళాడు. ఘట్టి పండితులను ఆశ్ర యించాడు. అన్ని కార్యాలూ చేయించటానికి తగిన మంత్రాలు క్షుణ్ణంగా నేర్చు కొని, తిరుగా దేశంవచ్చేశాడు. సుబ్బావధాన్లు గొప్పవిద్వాంసుడనీ, పెద్ద సిద్ధాంతుల జాబితాలో చేరిపోయాడనీ పేరు పడింది. పెద్ద పెద్ద పౌరోహిత్యాలకుకూడా ఇప్పుడు అవధాన్లకు పిలుపులు రాసాగినై. ఇది చూచి అనాదిగా వుంటున్న పురో హితులందరకూ కన్నెర్రసయింది. 'అబ్బా! ఎంతవాడవయావోయి అవధాన్లూ' అని వాళ్ళు అసూయచెందుతూవచ్చారు. ఒకసారి ఒక గొప్పవారియింట్లో పెళ్ళి చేయిస్తున్నాడు సుబ్బావధాన్లు. మంత్రం చెప్పి సమస్తదేవతలనూ ఆహ్వానించాడు. మంత్రం పూర్తి కాగానే పూర్వపు అలవాటు చొప్పున ఒక్కసారి ' తథాస్తు ! ' అనేశాడు. పురోహితులందరూ ఎప్పుడు అదును వస్తుందా, ఎప్పుడు వీడికి ఉద్వాసన చెప్పి ద్దామా అని కనిపెట్టుకొని వున్నారాయె. ఇప్పుడు వాళ్ళు అవధానులను దుయ్య బట్టారు! 'వీడికేమీ చేతకాదండి తథాస్తు అనటం తప్ప. అన్నీ అపశ్రుతులు పలుకు తున్నాడు' అంటూ యజమానుడితో చెప్పి, ఆయనను అవతలకు సాగనంపించారు. అవధానులు ఇంటికి వెళ్ళగానే లచ్చ మ్మకు ఈ సంగతి తెలిసి, 'ఎన్నాళ్ళు చదివితే యేంలాభం? కుక్కతోకకు వంక తీయగల వాళ్లెవళ్ళు? వెళ్ళండి, మళ్ళా చెంబూ మీరూ తయారై,' తథాస్తు 'అంటూ కూర్చోండి' అని విసుక్కొంటూ, మనసులో ఆవేదన వెల్లడించింది. నాటినించి సుబ్బావధానులు మళ్లీ తథాస్తు బ్రాహ్మడుగానే వుండిపోయాడు.",
            "book_page_end": 43
        },
        {
            "title": "యేబ్రాసికి పనెక్కువ",
            "book_page_start": 44,
            "pdf_page_start": 46,
            "pdf_page_end": 50,
            "author": "పాలంకి వెంకటరామచంద్రమూర్తి, మదరాసు",
            "genre": "నీతి కథ/హాస్యం",
            "moral": "సోమరిపోతులకు (ఏబ్రాసికి) పని ఎక్కువ అవుతుంది. బద్ధకం చెడ్డది.",
            "keywords": [
                "రహిమాన్",
                "భూతం",
                "రాణా (జమీందారు)",
                "సోమరితనం",
                "గొయ్యి"
            ],
            "characters": [
                "షెరీర్‌జంగు రాణా (జమీందారు)",
                "బసవేశ్వరుడు (శివభక్తుడు)",
                "భూతం",
                "రహిమాన్ (తోటవాడు)",
                "నౌకర్లు",
                "వంటవాడు"
            ],
            "locations": [
                "నేపాళ దేశం",
                "నది",
                "రాణా కోట",
                "పెరడు"
            ],
            "content": "నేపాళదేశంలో పూర్వం షెరీర్జంగు రాణా అనే గొప్ప జమీందారు ఉండేవాడు. ఆయన భూములలోంచి ఒక నది ప్రవ హిస్తూండేది. ఆ నదిలో అనేక స్ఫటికపు లింగాలు కొట్టుకొచ్చేవి. నున్నగా అందంగా వున్న లింగాలన్నీ ఆయన యేరించి జాగ్రత్త పెట్టేవాడు. శివభక్తులకు ఈ లింగాలంటే మహా ప్రీతి. ఎక్కడెక్షడున్న శివభక్తులూ ఆయన వద్దకువెళ్లి ఆశ్రయించి ఒకొక్క లింగం పట్టుకుపోయి దేవతార్చనపెట్టెలో పెట్టి పూజచేసుకుంటూ వుండేవారు. ఆయన జాగ్రత్తపెట్టిన మంచి లింగాలన్నీ యీ విధంగా ఖర్చయిపోయి, ఆఖరికి ఒకే ఒక్క లింగం మిగిలింది. ఒకనాడు బసవేశ్వరుడనే గొప్ప శివభక్తు డొకడు దక్షిణదేశంనుంచి రాణాయింటికి వేంచేసి, ఆయన చేసిన అతిథి సత్కారాలు స్వీకరించి, మెల్లిగా తాను వచ్చిన పని చెప్పేడు. వేరే పనేముంది? లింగంకోసమే వచ్చాడాయనాను. రాణా తన వద్దనున్న ఆ ఒక్క లింగమూ బసవేశ్వరుడికి భక్తిపూర్వకంగా ఇచ్చేశాడు. ఒక్కటే మిగిలిందనిచెప్పి ఇవ్వటం మా నెయ్యకుండా, రాణా దాన్ని తనకు ఇచ్చివేసినందుకు బసవేశ్వరుడు చాలా సంతోషించాడు. ఆయన వెళ్లిపోతూ తన జోలెలోనించి ఒక ఇత్తడిపెట్టెను తీసి రాణా చేతులో పెట్టి, \"షెర్షీర్జంగ్ ! ఈపెట్టెలో ఒక భూతం వుంది. నీకేం పని కావలసి వచ్చినా అది చేసి పెడుతుంది. కావలసినప్పు డల్లా, పెట్టెలోంచి భూతాన్ని పైకి రప్పించి, పనులు చేయించుకో” అని చెప్పి వెళ్లి పోయాడు. ఆపెట్టె మహిమను చూడాలనిచెప్పి, రాణా మర్నాడే దాన్ని బల్లమీదపెట్టి, \"భూతం! నాకు స్నానానికి వేడినీళ్లు సిద్ధం చెయ్యి\" అన్నాడు. వెంటనే పెట్టె తెరుచు కుని ఆరంగుళాల పొట్టివాడొకడు బైటకు వచ్చాడు. వచ్చి, చూస్తోండగానే ఇరడుగుల పొడుగున ఎదిగి గబగబా నీళ్ల గదిలోకి వెళ్లి నిప్పుచేసి నీళ్లుకాచి సిద్ధంచేశాడు. అంతా ఒక్క క్షణంలో జరిగిపోయింది. రాణాకు ఈపద్ధతి బాగానేవుందనిపించి, ఆయన ప్రతీపనీ ఆ భూతంచేతనే చేయించు కోవటం మొదలేట్టేడు. ఇంటిపని, వంట పని, బజారుపని, చాకలిపని, మంగలిపని— ఇదేమిటి, అదేమిటి సమస్తమైన చాకిరీలూ ఆ భూతమే చేసేస్తూండడంవల్ల, అంత వరకూ ఆపనులు చేసే నౌకర్లందరికీ ఒక్క మాటుగా పని లేకుండాపోయింది. ఆయన వాళ్ళమీద జాలిపడ్డాడు. 'అయ్యో, ఇంతమంది పనిలేకుండాపోతారే ’ అని భూతమున్న పెట్టెను అటకమీద పెట్టేసి, పాతనౌకర్లచేతనే తన పనులన్నీ చేయించుకుంటూవచ్చాడు. ఈ నౌకర్లందరిలోకి బద్దకస్థుడు రహి మాన్ అనే తోటవాడు. యజమాని యేంపనిచెప్పినా వాడుచెయ్యక తక్కిన వాళ్ళచేత చేయిస్తోండేవాడు. ఎవళ్ళపని వాళ్ళకేవున్నప్పుడు వీడిపనికూడా చేసి పెట్టడానికి తక్కినవాళ్ళకి అస్తమానం తీరికవుంటుందా? చేసిపెట్టాలని యిష్టం వుంటుందా? యజమాని ఒకనాడు పెరట్లో యేదో ఒక మొక్క నాటించటానికని ఒక గొయ్యి తియ్యమని రహిమానుకు పురమాయించి ఎక్కడికో వెళ్ళేడు. మామూలుప్రకారం రహిమాను ఆపనిని తక్కినవాళ్ళకు పురమాయించబోయాడు. ఐతే, ఈసారి వాళ్లు వాడిమాటలను లక్ష్యపెట్టక \"నువ్వూ మాలాగానే జీతంపుచ్చుకుంటున్నావు. నీపని నువ్వేచేసుకో. మాకేంపట్టింది? ఫో, పొ”మ్మన్నారు. సోమరిపోతులు యెన్ని ఆలోచనలకైనా పోతారుగాని, పనిమాత్రం ముట్టుకోరుగదా. పరమ బద్ధకస్థుడైన రహిమాను 'ఆపని ఎవరిచేత చేయించడమా?' అని తెగ ఆలో చిస్తున్నాడేకాని, తను చేయటానికిమాత్రం పూనుకోలేదు. కొంతసేపటికి వాడికి మెరపులాంటి ఆలోచన ఒకటి తట్టింది. తట్టడమేతడవుగా వాడు గబగబ ఇంటిలోపలికి పోయి, అటకయెక్కి భూతమున్న పెట్టెకు ఎదురుగా నిలబడి, షెరీరీజంగురాణా గొంతుకతో, \" భూతం! పెరట్లో ఒకగొయ్యి తవ్వు\" అని ఆజ్ఞాపించాడు. వెంటనే ఆరంగుళాల భూతం బయట కొచ్చి, ఆరడుగులయెత్తునా పెరిగి రహి మానుని చూసింది. \"అరే, బద్మాష్. నువ్వా, నన్నుపిలుస్త! యజమాని అను కున్నాను” అని కోపంతో పళ్ళు పటపట కొరికింది. ఐతేం? ఇవతలకు వచ్చాక ఆజ్ఞ నెరవేర్చటం తప్పదుగనుక గునపంపుచ్చు కుని పెరట్లోకి వెళ్ళింది. భూతం పళ్ళుకొరికి కోపంచూపినందుకు రహిమాను మొదట భయపడ్డాడుకాని, పని జరిగిపోతూన్నందుకు సంతోషించి తన తెలివికి తనే మెచ్చుకున్నాడు. సుష్ఠుగా భోజనంచేసి వుండటంచేత వాడికి అక్షడనే చల్లగా కునుకురాబోయింది. ఎదురుగా యజమానిరత్నకంబళి కనపడితే దానిమీద ఒక్కసారి నడుంవాల్చాడు. పొగరు గాకపోతే యజమాని రత్నకంబళీ మీద వాడికి పడకేమిటి ? ' ఆయన చూడ వచ్చాడా? ఆయన వచ్చేలోగా లేచి పోలేమా!' అన్నధైర్యంతో వాడు అలా పడు కున్నాడు. పడుకోడమే తడవుగా నిద్ర పట్టేసింది. సోమరిపోతులకి నిద్ర ఎక్కు వంటారు. . అందుకని అంతలోనే గుఱ్ఱు కూడా పట్టేడు. రెండుగంటలలా వాడు నిద్రపోయేసరికి, ఆదారిని వెడుతూన్న వంటవాడు చూసి, వాడిధైర్యానికి ముక్కు మీద వేలేసుకున్నాడు. యజమాని చూస్తే వాడినౌకరీ పోతుందన్న జాలికొద్దీ, చేతిలో వున్న వేడిగరిటెను రహిమానునడ్డిమీద పెట్టి చుట్టుమనిపించాడు. రహిమాను ఉలిక్కిపడి లేచి గొయ్యి యెంతవరకూప చ్చిందో చూద్దామని పెరట్లోకి పరుగెత్తేడు. పరుగెత్తుతే యేముంది ? బ్రహ్మాండమైన గొయ్యి ఒకటి తయారై, దాని అడుగున ఇంకా తవ్వుతోనే వున్న అభూతం కనపడింది. 'ఒక్క అడుగులోతు గొయ్యి తీయమంటే సముద్ర మంతగొయ్యి తీశావేమిటి? రాణాగారి మేడ పునాదులకిగూడా దెబ్బతగిలేటట్లుందే. మేడ కూలి గోతిలో పడిపోతుందో యేమో! ఆగు! ఇంక తవ్వకు!' అని అరిచాడు. భూతం మండిపడుతో, ' త్రవ్వమన టానికి ఆగమనటానికి నీ యిష్టమేనా? యజమానివచ్చి ఆగమనేదాకా, నువ్వు గాదు, బ్రహ్మరుద్రులొచ్చినా ఆగేదిలేదు' అని ఉరిమాడు. ఆ అరుపు విని, ఇంట్లోవున్న నౌకర్లంతా వచ్చారు. సంగతంతా విన్నారు, సగర పుత్రులు తవ్విన మహాగుండంలాగ కనబడే ఆ గోతిని చూసి గుండె బాదుకున్నారు. 'ఒక్క క్షణం ఆలస్యంచేసినా భవనం అంతా ఆ గుండంలో కూలిపోతుంది! పరుగెత్తు! యజమానుణ్ణి త్వరగా తీసుకురా'అని వాళ్లు రహిమానుని తరిమేరు. అప్పుడే యింటికి తిరిగివస్తూన్నాడు రాణా. గుండెలు కముక్కుంటూ పరుగెత్తు కొస్తూన్న రహిమాను ఆయనకు ఎదు రయ్యేసరికి, \"ఏమిట్రా కంగారు?\" అని అడిగేడు. అందుకు రహిమాను \"మీ కొంప కూలిపోతోందండి స్వామీ! త్వరగా రండి!\" అంటూ వెనక్కి పరుగెత్తేడు. రాణాకూడా చరచరా అడుగులువేసి ఇంటికి చేరుకుని పాతాళంవరకూ త్రవ్వివున్న ఆ గొయ్యిచూసి ఆశ్చర్యపోయాడు. ఇంకా త్రవ్వి, మట్టిని గుట్టగా పోస్తున్న భూతాన్ని, పైకిరమ్మని, \"భవనం కూలిపోకుండా మూడు గజాలదూరంగా జరిపి నిలబెట్టు\" అని ఆజ్ఞాపించాడు. భూతం ఆ ఆజ్ఞ నెరవేర్చి గోతిప్రక్కన ఏడుపుమొహం పెట్టుకు నిలబడ్డ రహిమాన్ కేసి కొరకొరా ఒకచూపు చూసి, పెట్టెలో ప్రవేశించి తలుపు మూసుకున్నది. నౌకర్లవల్ల రాణా సంగతిఅంతా విన్నాడు. రహిమాన్నుపిలిచి \"చూస్తావేం ఇంకా, పార తీసుకొని గొయ్యి పూడ్చటం ప్రారం భించక?\" అని హుంకరించాడు. రహిమాను గజగజ వణుకుతో, \"అయ్య బాబోయ్, ఈ గొయ్యి పూడ్చటం నాతర మవుతుందా? ఎన్నేళ్లు పడుతుందో!” అని గోలపెట్టేడు. \"పట్టనియ్యి. కాస్త పనికి బద్దకించాపు గనుక నీకింతే శాస్త్రి. యేబ్రాసికి పని ఎక్కువంటారు పెద్దలు. తీసుకో పార” అన్నాడు రాణా. కిక్కురుమనకుండా రహిమాను పార పుచ్చుకుని, పెద్ద పర్వతంలాగా పడివున్న మట్టినితీసి గొయ్యి పూడ్చడం ప్రారంభించాడు. వాడు ఆలాగ ఎంతకాలం పూడ్చినప్పటికీ ఆ గొయ్యి పూడటం కనబడలేదు.",
            "book_page_end": 48
        },
        {
            "title": "ఇంద్రజాలము",
            "book_page_start": 50,
            "pdf_page_start": 52,
            "pdf_page_end": 53,
            "author": "చందమామ బృందం",
            "genre": "విజ్ఞానం/ఇంద్రజాలం",
            "moral": "లేదు",
            "keywords": [
                "మామిడి మొక్క",
                "ఇంద్రజాలం",
                "గారడీ",
                "హస్తలాఘవం",
                "పి.సి. సర్కార్"
            ],
            "characters": [
                "ప్రొఫెసరు పి. సి. సర్కార్"
            ],
            "locations": [
                "కలకత్తా"
            ],
            "content": "భూమిలో మొక్క మొలిపించటం చిన్న మామిడిమొక్కను లేదా కొమ్మను భూమిలో పాతిపెట్టి, అయిదు నిమిషాల్లో దాన్ని కాయలున్న మామిడిమొక్కగా తయారుచేసే ఇంద్రజాలంచూసి చూపరు లంతా తెల్లబోతారు. మనదేశపు గారడీ వాళ్లు ఈ గారడీని ఎంతో చకగాచేసి చూపు తారు. ఈ ప్రదర్శనంలో చూపే నేర్పూ, చాకచక్యమూ వాళ్లకు వంశపారంపర్యంగా వచ్చేదేకాని, వేరుకాదు. అంతటి నేర్పు హస్తలాఘవం నేర్చినవాళ్లుకూడా ఆమోస్త రుగా చూపలేరు. పైగా ఈవిద్యను వాళ్లు బస్తీలలో-పల్లెలలో ఏ వీధిప్రక్కనైనా సరే ప్రదర్శించగలరు. పాశ్చాత్యదేశాల్లోని ఇంద్ర జాలికులకు ఇది యెంతో వింతగా కన్పి స్తుంది. వాళ్లు అంతకన్న కష్టమైన గారడీ లను ఎన్ని అయినా సులభంగా ప్రదర్శించ గలరు కాని, దీనిని మాత్రం మనదేశీయులు చేసేటంత సుళువుగా ప్రదర్శించలేరు. రేకుతో చేయబడిన ఒక గుండ్రటి డబ్బా, (సుమారు ఒక అడుగు ఎత్తూ, అరడుగూ వెడల్పూ వున్నది) తీసుకో. దీనికి మూత వుండకూడదు. వెడల్పు మూతిగల ధర్మో ఫ్లాస్కులకు వుండే పెద్దసైజు బిరడా తెచ్చి, దానిమధ్య సన్నని బెజ్జంచెయ్యి. ఈ బెజ్జం గుండా నీవు చూపబోయే మొక్కకుండే కాడని దూర్చు. (కాడ చాలినంత పొడుగు వుండాలి). బిరడాతోసహా మొక్కని డబ్బాలో పెట్టి, మూతికి ఒక జేబురుమాలు కట్టు. ఈ ట్రిక్కు నీవు ఎక్కడ ప్రదర్శించ దలుచుకున్నావో అక్కడ, భూమిలో సరీగా డబ్బా పట్టేపాటి గొయ్యి త్రవ్వు, అయితే, డబ్బా ఎత్తుకంటే మరో జానెడు ఎక్కువ లోతుగా గొయ్యితియ్యాలి. ఈ గోతిలో నీవు తయారుచేసి తెచ్చుకున్న డబ్బాపెట్టి డబ్బా పైన ఖాళీగా వున్నంతవరకూ, యిసుకతో నింపు. ఆపైన మామూలు మట్టితో పూర్తిగా కప్పివేసి నేలను చదునుగా చేసివెయ్యి, ఇది ఎలావుండాలో మొదటిబొములోచూడు. ప్రదర్శం చేయబోయేముందు, ప్రేక్ష కులఎదట నిలబడి, నీవు డబ్బాని కప్పి పెట్టినచోటుని వ్రేలితో చూపుతూ, 'చూడండి. మీరు చూస్తూవుండగానే, ఒక మొక్క మొలిపిస్తాను' అంటూ, ఆ ప్రదే శంలో నీళ్లుపొయ్యి. నీళ్ళు యిసుకలోంచి లోపలికిపోయి, డబ్బాకి కట్టివున్న జేబు రుమాలులోంచి డబ్బాలోకిపోతై. ఆ నీటిపైన బిరడాతోసహా కొమ్ము కొంచెం పైకి తేలుతుంది. తర్వాత, యిసుకని పెల్లగించి ప్రక్కనే కుప్పగా పోస్తూవుండు. కొంతసేపటికి ఇసుక అంతా అయిపోయి, డబ్బాకి కట్టిన జేబు రుమాలు నీచేతికి తగులుతుంది. దానిని జాగ్రత్తగావిప్పి, ఆ గోతిలోపలనే డబ్బా ప్రక్కన దూర్చు. మళ్ళీ నీళ్ళు కొంచెం కొంచెంగా పోస్తూవుండు. నీళ్ళు పోసినకొద్దీ బిరడా పైకి తేలుతుంది. బిరడాతోపాటు దానికి గుచ్చివున్న మొక్క తేలుతుంది. చూచేవాళ్లకి, ఆ మొక్క అప్పటికప్పుడు పుట్టి కొంచెం కొంచెంగా భూమిలోంచి పైకి వస్తున్నటు కనుపిస్తుంది. రెండో బొమ్మ చూస్తే ఇది మరింత వివరంగా తెలుస్తుంది. పాఠకులు ఈ గారడిని గురించి యింకా వివరంగా తెలుసుకోదలిగితే, వారు 'చంద మామ ' పేరు ఉదహరిస్తూ ప్రొఫెసరుగారికి నేరుగా వ్రాయవచ్చు. మీరురాసే ఉత్తరాలు ఇంగ్లీషులోనే వుండాలి. ఇది అతి ముఖ్యం. ప్రొఫెసరుగారి అడ్రసు యిది :— ప్రొఫెసరు పి. సి. సర్కార్, మెజీషియన్ 12/3/A, జమీర్ లేన్, బాలీగంజ్, కలకత్తా - 19",
            "book_page_end": 51
        },
        {
            "title": "అట్టమీది బొమ్మ",
            "book_page_start": 52,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "పురాణం/విశేష వ్యాసం",
            "moral": "ధర్మాన్ని నిలబెట్టేవారికి దైవం సహాయం చేస్తుంది. దైవనిందను సహించకూడదు.",
            "keywords": [
                "రాజసూయయాగం",
                "శ్రీకృష్ణుడు",
                "శిశుపాలుడు",
                "సుదర్శనచక్రం",
                "తొలిపూజ"
            ],
            "characters": [
                "ధర్మరాజు",
                "శ్రీకృష్ణుడు (గోవిందుడు, కేశవుడు, వాసుదేవుడు)",
                "శిశుపాలుడు",
                "పాండుసుతులు",
                "రాజులు"
            ],
            "locations": [
                "రాజసూయయాగం సదస్సు"
            ],
            "content": "రాజసూయయాగం ప్రారంభంకాబోతున్నది. ధర్మరాజు సదస్యుల అభిప్రాయం తెలుసుకొన్నాడు. వారి యిష్టప్రకారం మొట్టమొదట గోవిందుని పూజించాలెనని సంకల్పించి, ఆ మహాత్ముని సన్నిధికి వెళ్ళి పాదాలు కడిగాడు. పవిత్రమైన ఆ పాదోదకాన్ని తనూ, తమ్ములూ, కుటుంబమూ, పరివారమూ అందరూ శిరసున చల్లుకొన్నారు. ధర్మరాజే ఇలా శ్రీ కృష్ణునికి పట్టువస్త్రాలూ దివ్యభూషణాలూ అర్పించి పూజించి ఆనందబాష్పాలు రాల్చేటప్పటికి, మహోూత్సవం చూడవచ్చిన రాజు లందరూ కృష్ణునికి భక్తితో ప్రణమిల్లి, జయజయశబ్దాలు చేశారు. పుష్పవర్షం కురిసింది. ఇంతవేడుకగా శ్రీకృష్ణుడు తొలిపూజలు అందుకోవటాన్ని శిశుపాలుడు సహించ లేక పోయాడు. కూర్చున్నవాడు కుపితుడై దిగ్గునలేచి, వాసుదేవుని నిందిస్తూ నోటికిరాని కారుకూతలు కూశాడు. కాని, కేశవుడు కిమ్మనలేదు. అటుతరువాత శిశుపాలుడు సదస్యులవంక తిరిగి ' తపోధనులు, బ్రహ్మనిష్ఠులు ఐన ఋషివర్యు లుండగా, ఎట్టి అర్హతలేని కుర్రవాడు ఈ గోపాలుణ్ని పూజిస్తూన్నారేమిటి?' అంటూ ఇష్టంవచ్చినట్టల్లా దుర్భాషలాడ నారంభించాడు. హరినింద వినలేక సభాసదులు చెవులుమూసుకొని శిశుపాలుని తిడుతూ లేచి పోయారు. పాండుసుతులూ, మరికొందరు రాజులూ వానిని పరిమార్చటానికని తలపడ్డారు. అయితే, శిశుపాలుడు చలించలేదు. అందరినీ అదలిస్తూ తత్తరపడక అలానే నిలిచివున్నాడు. అంతలోనే కృష్ణుడు ప్రయోగించిన సుదర్శనచక్రం తిన్నగా వెళ్ళి శిశుపాలుని తలనూ మొండెమునూ వేరుచేసింది. అప్పుడు శిశుపాలునిలోనుండి ఒక దివ్య తేజస్సు వెలువడి, మెరుస్తూపోయి కృష్ణభగవానునిలో ఐక్యమైపోయింది.",
            "book_page_end": 52
        },
        {
            "title": "రంగుల బొమ్మ కథ - 1 - వ బొమ్మ",
            "book_page_start": 53,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "జానపద కథ",
            "moral": "లేదు",
            "keywords": [
                "చీనా",
                "గొడుగులు",
                "చాంగ్",
                "మాయచెట్టు",
                "బొమ్మలు"
            ],
            "characters": [
                "చాంగ్",
                "చాంగ్ తల్లి",
                "వృద్ధుడి బొమ్మ (తయారు చేయాలని అనుకున్నది)"
            ],
            "locations": [
                "చీనా దేశం",
                "బజారు",
                "దుకాణం",
                "అడవి"
            ],
            "content": "చీనాదేశంలో ఒక వూర ఒక పేదరాలుండేది. ఆమె ఆ వూరి బజారులో ఒక కొట్టు అద్దెకు తీసికొని, అందులో గొడుగుల పర్తకం పెట్టింది. ఆమె దుకాణంలో రకరకాల గొడుగులు ఉండేవి. ఆమెకు ఒక్కగానొక్క కొడుకు చాంగ్. అతడికి దుకాణంలో కూర్చోవటం అంటే తలనొప్పి. అందుకని ఎంతసేపూ గదిలో ఏకాంతంగా కూర్చుని ఏదో ఆలోచిస్తూ ఉండేవాడు. ఐతే అవన్నీ వ్యర్థపు ఆలోచనలు మాత్రం కావు. తనతల్లి చేస్తున్న గొడుగుల వ్యాపారానికి అనుకూలంగా వుండే పనులు చేద్దామనే ఎంత సేపూ అతని ఆలోచన, చాంగ్ దృష్టి కళాదృష్టి. మట్టితో చక్కటి బొమ్మలుచేయటం, కర్రతోనూ వెదురుతోనూ చిత్రమైన విగ్రహాలు చెక్కటం అతనికి సరదా. అతడు ఆ గదిలో కూర్చుని గొడుగులకు పనికివచ్చే ఆకర్షణీయమైన కర్రపిడులు తయారుచేసే వాడు. అతడు తయారుచేసిన పిడులతో అమర్చిన గొడుగులను కొనవచ్చినవాళ్లు ఎగరేసుకు పోయేవాళ్లు. అతడు పొలాలలోకీ అడవులలోకి షి కారువెళ్లేవాడు. అక్కడికి వెళ్లినా చాంగు ఇదే దృష్టి. 'గొడుగుల పిడులుచెయ్యటానికి పనికివచ్చే మంచి కర్రలు ఏవైనా దొరుకుతాయా?' అని వాని మనసు ఆలోచించేది. ఒకప్పుడు ఇలాగే అతడు ఒక అడవిలోకి వెళ్లేసరికి చిత్రమైన చెట్టు ఒకటి కనిపించింది. అయితే ఆచెట్టు సామాన్యపు చెట్టుకాదనీ, అది ఒక మాయచెట్టు అనీ అతనికి తెలియదు. ఆచెట్టువైపు తేరిపారచూచాడు చాంగ్. 'ఈ కొమ్మలు భేషుగ్గా వున్నై. వీటితో ఒక వృద్దుడిబొమ్మ చేయటానికి ఎంతైనా అనుకూలంగా వుంటుంది' అనుకొని సంతోషించి, కత్తితో ఒకకొమ్మ నరకబోయాడు. ఆతర్వాత ఏమిజరిగింది. వచ్చేనెల బొమ్మతోసహా చదవండి.",
            "book_page_end": 53
        }
    ],
    "statistics": {
        "total_stories": 14,
        "author_counts": {
            "చక్రపాణి": 1,
            "చందమామ బృందం": 5,
            "\"మహేశ్వర్ ” (మద్రాసు)": 1,
            "బి. జ్ఞానాంబ, నిడుదవోలు": 1,
            "పి. సూర్యనారాయణ, మాంబళం.": 1,
            "బి. వి. రమణ - పుదుచ్చేరి": 1,
            "కె. రామలక్ష్మి - చోడవరం": 1,
            "సి. హెచ్. దీనదయాళు మల్లేశ్వరం": 1,
            "వి. జె. పట్నాయక్ - సాలూరు": 1,
            "పాలంకి వెంకటరామచంద్రమూర్తి, మదరాసు": 1
        },
        "genre_counts": {
            "సంపాదకీయం": 1,
            "నీతి కథ": 2,
            "పండుగ పాట/కవిత": 1,
            "జానపద కథ": 4,
            "నీతి కథ/క్రైమ్": 1,
            "నీతి కథ/జంతు కథ": 1,
            "హాస్యం/సామాజిక కథ": 1,
            "నీతి కథ/హాస్యం": 1,
            "విజ్ఞానం/ఇంద్రజాలం": 1,
            "పురాణం/విశేష వ్యాసం": 1
        }
    }
}