{
    "book_id": "చందమామ_1952_12",
    "stories": [
        {
            "title": "ఆహ్వానము",
            "book_page_start": 11,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "సంపాదకీయం",
            "moral": "N/A",
            "keywords": [
                "పాఠకుల అభిప్రాయాలు",
                "కథలతాతయ్య",
                "హాస్యకథలు",
                "జానపద గాధలు",
                "చందమామ"
            ],
            "characters": [],
            "locations": [],
            "content": "మేము కోరినదే తడవుగా పాఠకులు పంపిన సలహా\nలతో 'కథలతాతయ్య' తపాలాసంచి నిండుగా వుంటు\nన్నది. వచ్చిన ప్రతి ఉత్తరంలోనూ ఉత్సాహం కనిపి\nస్తున్నది. ఇటుపైన ఒక పేజి, అరపేజి కధలుకూడా\nమళ్ళీ వేయదలిచాము. కధ ఎంత చిన్నదైతే, అది\nబాగున్న దనిపించటానికి అంతకష్టం. కనుక, ఈరకం\nచిన్న కథలు వ్రాసి పంపటంలో ఎక్కువ శ్రద్ధ వహిం\nచవలసి వుంటుంది. ముఖ్యంగా, మన సారస్వతంలో\nహాస్యరసం పోషించే కథలు చాలాతక్కువ. ఈ విష\nయంలో కృషిచేసి, ఇంతవరకు వెలువడని చక్కటి\nహాస్యకథలు పంపితే, వాటిని చందమామ ఆనం\nదంతో అందుకొంటుంది. ఈ సంచికలో ప్రకటించిన\n' వదిన గొప్పది ' అనే కథ నిజానికి ఒక గొప్ప కథ.\nఇటువంటి చక్కటి జానపద గాధలతో మన చంద\nమామను అలంకరించటానికి యత్నిద్దాము.",
            "book_page_end": 11
        },
        {
            "title": "పిల్లిపిల్లల పోరు",
            "book_page_start": 10,
            "pdf_page_start": 12,
            "pdf_page_end": 13,
            "author": "బైరాగి",
            "genre": "కవిత్వం",
            "moral": "అహంకారం, స్వార్థం విడిచిపెట్టక పోతే, వచ్చిన మంచి అవకాశాన్ని కూడా కోల్పోతాము.",
            "keywords": [
                "పిల్లిపిల్లలు",
                "ఎలుక",
                "పోరు",
                "స్వార్థం",
                "చిన్నకథ"
            ],
            "characters": [
                "పిల్లి పిల్లలు (రెండు)",
                "ఎలుక",
                "ఇంటావిడ"
            ],
            "locations": [
                "ఇల్లు"
            ],
            "content": "హెూరుగాలి కొడుతున్నది.\nజోరున జడి పడుతున్నది.\nపెనుతుపాను దెబ్బలు తిని\nజగతి ఉలికిపడుతున్నది.\nఊగుతున్న దిలొక్కటి\nఆ తాపుల కుయ్యెలగా.\nజోగుతున్న దొక అబిడ\nఇంటిలోన మగతలుగా.\nఇంతటిలో ఇంటిలోన\nనివసించే రెండు పిల్లి\nపిల్లలకూ వచ్చిం దొక\nతగవు చిన్న ఎలుకవల్ల.\nచిక్కిందొక పిల్లిపిల్ల\nకది; అంతట ఎరిగి జాడ\nపరిగిడి చేరిందక్కడ\nజంట పిల్లికూన కూడ.\nతగవులాడ సాగినాయి\nఅవి రెండూ ఒకతృటిలో.\nవాదులాడ సాగినాయి\nఒండొంటిని చీకటిలో.\nఒకటన్నది — 'ఎలుక నాది.\nదీనిని పట్టింది నేను.'\nరెండవదన్నది — ' నాకూ\nహక్కుందంటాను నేను! '\nమొదటిదన్న ద్రాగహించి\n' చూస్తా నేం చేస్తావో ? ’\nరెండవ దన్నది—' చూదాం,\nఎలా దెబ్బకాస్తావో?'\nగుర్రు గుర్రుమని రెండూ\nపోరుకాడ సాగినాయి.\nకప్పు ఎగిరిపోయేట్టుగ\nకలబడి చెలరేగినాయి.\nఅదనుచూచి ఎలుక పారి,\nప్రాణం దక్కించుకొంది.\nపిల్లుల కాట్లాటవల్ల\nఇంటావిడ మేలుకొంది.\nచెవులుపట్టి రెండిటినీ\nబయట విసరి, మూసికొంది\nతలుపులు, మరిరాకుండా\nలోన గడియ వేసికొంది.\nచలిలో జడిలో గడగడ\nపిల్లిపిల్ల లడలినాయి.\nకొనఊపిరితో ఉదయం\nఇంటివైపు తరలినాయి.\nపిల్లిపిల్లలకు రెంటికి\nపొందు కుదరలేదు గనుక,\nచేజిక్కిన ఎలుక పోయి,\nచలిలో వణికాయి వెనుక.",
            "book_page_end": 11
        },
        {
            "title": "పూల మాల",
            "book_page_start": 12,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "రాజరిక కథ",
            "moral": "సంపద, అధికారం కంటే వ్యక్తిగత విలువలు (ఆకలి, స్నేహం, హృదయం) ముఖ్యమైనవి.",
            "keywords": [
                "స్వయంవరం",
                "భద్రావతి",
                "చంద్రగుప్తుడు",
                "రాజకుమారులు",
                "ప్రేమ"
            ],
            "characters": [
                "భద్రావతి",
                "చంద్రగుప్తుడు",
                "రాజు",
                "రాజకుమారులు"
            ],
            "locations": [
                "రాజసభ",
                "విందు హాలు"
            ],
            "content": "అనగనగనగా ఒక రాజు. ఆ రాజుకు అపురూపమైన భద్రావతి అనే అందాల\nకూతురు. యుక్తవయస్సురాగానే ఆమెకు పెళ్ళిచేస్తామని స్వయంవరం చాటిం\nపించారు. దేశదేశాలనుండి అనేకమంది రాజకుమారులు వచ్చారు.\nతను మూడు ప్రశ్నలు వేస్తాననీ, ఆ ప్రశ్నలకు నచ్చిన జవాబులు యెవరు\nచెప్పగలరో వారిని పెళ్ళాడుతాననీ భద్రావతి ప్రకటించింది. ఏమి ప్రశ్నలు\nవేస్తుందోనని అందరూ చెవులు రిక్కించుకొనివున్నారు.\nఅందరూ విందు యేర్పాటయిన హాలులోకి వెళ్ళి కూర్చున్నారు. రాజకుమారి\nకూడా అక్కడికి వెళ్లి, ఉచితాసనం అలంకరించి, రెండు చేతులతోనూ పూల\nమాల పట్టుకుకూర్చున్నది. ఆ వచ్చిన రాజకుమారులందరినీ ఒకరితరువాత\nఒకరిని వరసగా పిలిచి మొదటి ప్రశ్న వేసింది; ' ఈ విందు ఆరగించటానికి\nమీకుగల అర్హత యేమిటి?' అని. ఎవరిగొప్పలు వారు చెప్పుకొన్నారు. తమతమ\nహెూదాలు వెల్లడించారు. చివరకు మిగిలిన చంద్రగుప్తుడు అనే రాజకుమారుడు\n'రాజకుమారీ ! నేను ఆకలితో వున్నాను. ఇదే నాకు గల అర్హత ' అన్నాడు.\nభద్రావతి ముఖంలో తృప్తి కనబడింది.\nతరువాత ' పెళ్ళి ఐనతరువాత నన్నెలా చూస్తారు?' అని అడిగింది. ఇందుకు\nకొందరు 'దేవతగా పూజిస్తా'మన్నారు. ' యజమానిగా ఏలుకో'మని అన్నారు\nమరికొందరు. 'నీకు గులాముగా వుంటా'మని మాటయిచ్చారు యింకొందరు.\nచివరకు చంద్రగుప్తుడు 'నిన్నొక ప్రాణమిత్రునిగా, నీవేనేను, నేనేనీవుగా యెంచు\nకొంటాను' అని చెప్పాడు. ఈ మాటకు భద్రావతి ముఖం వికసించింది.\nఇక మూడవ ప్రశ్న : సరే, పెళ్ళాడితే నాకు యేమిటిస్తారు?' అని అడిగింది,\nఈ ప్రశ్నకు రాజకుమారులందరూ పోటీపడి, ' చంద్రహారమిస్తా'నని ఒకరు, ‘నా\nసర్వస్వమూ నీదే' అని మరి వొకరు, 'నీవేంకోరుకుంటే అదే యిస్తా ’నని ఇం\nకొకరూ ఇష్టమొచ్చినట్టుగా వర్ణించారు. చివరికి చంద్రగుప్తుడు ఒకే ఒక్క\nమాటలో ' నా హృదయమిస్తాను ' అన్నాడు.\nఆమె చేతులలో పూలమాల అప్రయత్నంగా చంద్రగుప్తుని మెడలో పడింది.\nజయజయధ్వనులు ప్రతిధ్వనించినై.",
            "book_page_end": 12
        },
        {
            "title": "పాదుపడిచిన పూరిగుడిసె",
            "book_page_start": 13,
            "pdf_page_start": 15,
            "pdf_page_end": 18,
            "author": "వి. ఎస్. మాధవరావు - గుంతకల్లు",
            "genre": "రాజనీతి కథ",
            "moral": "పుట్టిన నేల మీద, పూర్వీకుల మీద గౌరవం ఉంచుకోవాలి. స్వంత ఇంటిని నిర్లక్ష్యం చేయకూడదు.",
            "keywords": [
                "రాజభవనం",
                "పూరిగుడిసె",
                "వృద్ధురాలు",
                "రాజనీతి",
                "పూర్వీకుల గౌరవం"
            ],
            "characters": [
                "పుష్కర మహారాజు",
                "మంత్రి",
                "ముసలి అవ్వ",
                "పరివారం"
            ],
            "locations": [
                "ఎలుకూరు",
                "రాజభవనం",
                "పూరిగుడిసె"
            ],
            "content": "అనగనగనగా పూర్వం ఒక ధర్మ ప్రభువైన పుష్కర మహారాజు ఎలుకూరు వుండేవాడు. ఆయన నివసించే రాజభవనం ఏడుతరాల నుండి నిర్మించింది. పూర్వులు ఆ భవనాన్ని ఎవారు నిర్మించారో, అంత. ఘట్టి అది మరమ్మత్తులు అనే మాటే ఎరుగదు. రాజరాస ఆ రాజభవనం శిథిలం మై, కులకల పాడుబడటానికి అవకాశం ఇవ్వకుండా, ప్రతిరోజు ఉదయపు పూట, రాజావారు, మంత్రులతో కూడిన పరివారముతో, పురవీధులు తిరిగి వస్తుండేవారు. ఇది ఆచారముగా మారిపోయింది. ఒకనాడు ఆ విధంగా తిరిగి వస్తుండగా, రాజభవనానికి కొద్ది దూరంలో, ఒక ముసలి అవ్వ పూరిపాకలో నివసిస్తూవుండేది. ఆ పాక కొంచెం ఆ దారికి అడ్డుగా వుండటంచేత, దానిని తీసివేయించవలెనని మహారాజుకు తట్టినది.\nఆ జనం రాజూ, పరివారమూ అని తెలిసి, ఆమె చాలా సంతోషించింది. వారిని తగు మర్యాదలతో ఆదరించి, 'మీరెందుకు బాబూ, ఇలా దయచేశారు?' అని అడిగింది.\nఅప్పుడు మంత్రి అమెతో \"అవ్వా! — ఇక్కడ మా ప్రభువులకు ఎంతో సుఖంగా వున్నదని సెలవిస్తున్నారు. రాజభవనం నిర్మించేటందుకు ఇక్కడ విశాలమైన స్థలం కావాలి, కనుక, దారిలో వున్న నీ కుటీరాన్ని తీసివేయవలసిఉన్నది” అని చెప్పాడు.\nఅందుకు ముసిలిది \"అయ్యో నా తండ్రీ !— రాజావారు భవనం కట్టుకుంటా మంటే నే వద్దంటానా? అంతకంటె నాకు మాత్రం కావాల్సిందేమున్నది? అయితే- ఈ కుటీరం ఏడుతరాలనాడు మా పూర్వులు కట్టించింది. ఇప్పుడు నాతరం వచ్చేసరికి, నేను చితికిపోయి వుండటంచేత కానీడబ్బు పెట్టి మరమ్మతుఐనా చేయించలేక పోయాను. లేకపోతే పోయింది, నేను మట్టుకు ఈ పూరిపాక వదిలి పోలేను. ఎప్పటికైనా పంతుపడితే నేయించుకొంటా, లేకుంటే లేదు. కాని, ఈ స్థలంమాత్రం వదిలిపోలేను' అని చెప్పింది.\nఅప్పుడు మంత్రి మళ్ళీ వృద్ధురాలితో \"ముసిలీ !— సరే, నువు చెప్పిన మా ట బాగానేవుంది. కాని, పిచ్చిపిచ్చి వూహలు పెట్టుకుని 'నేను ఇక్కడినుంచి కదలనూ’ అంటేకాదు. అలా అనటం కేవలం మూర్ఖత అనిపించుకొంటుంది. ఈ కాస్త స్థలమూ వదిలేశావంటే, రాజావారు వారి రాజ్యంలో, నీకు యెక్కడ కావలిస్తే అక్కడ అంతకు పదిరెట్లు విస్తీర్ణంగల స్థానం ఇస్తారు. లేదా, ' నాకు స్థలం అక్కరలేదు, డబ్బే కావాలి’ అంటావా కోరుకో. నీ యిష్టంవచ్చినంత ధనం యిప్పుడు తెప్పించియిస్తా' నన్నాడు.\nఅందుకు ముసిలిది 'నాయనా ! —— నీ పెద్ద పెద్ద స్థలాలూ నాకువద్దు. నీ ధనపు రాసులూ నాకు పనిలేదు. లక్ష రానీ పోనీ, ఈ కుటీరంలోనించి మట్టుకు నేను కదల బోయేదిలేదు. రాజుగారికి కావాలంటే నే వద్దనలేదే! నా కుటీరంజోలికి రాకుండా, ఈ విశాల ప్రదేశంలో ఎక్కడైనా కట్టుకో మను భవనం' అని నిర్భయంగా చెప్పింది.\nచెప్పేసరికల్లా పరివారం ఆందరూ ముసిలిదానికేసి మిర్రిచూచారు. 'మాటాడు తున్నది ఎవరితోనో ఒళ్ళుతెలియకుండా వుందే, దీనికి, దీనిబతుకెంత దీని పూరిపాక ఎంత? లాగిపారెయ్యండి' అంటూ మంత్రి మండిపడ్డాడు.\nఅప్పుడు మహారాజు వారందరినీ శాంతపరిచాడు. అవ్వచెప్పిన మాటలను శ్రద్ధగా ఆలకించి, వాటిని సరీగా అర్ధంచేసు కొన్నది మహారాజు ఒక్కడే. అవ్వచెప్పిన మాటలకు మహారాజు హృదయంలో గొప్ప సంచలనం కలిగింది.\nఅవ్వకు తన జన్మస్థలంమీద ఉండే అభి మానానికీ, ఆమెకు తన పూర్వికులమీద వుండే భక్తికీ ఆయన విస్తుపోయాడు. ఈ మాటలు విన్నతరువాత, తను తలపెట్టిన పని ఎంతో తప్పిదంగా తోచింది. 'ప్రాజ్ఞు డనూ, ప్రభువునూ అయివున్న నాకు ఆ ముసలిదానిపాటికూడా ఆలోచన లేకపో\nయిందే'నని విచారించాడు.\nమంత్రినీ, పరివారాన్నీ చేరబిలిచి, ' ఈ ముసిలిది నాకు ఒక గొప్పపాఠం నేర్పింది. నేను నాయిల్లు చక్కబెట్టుకొని, నా పూర్వి కుల గౌరవం నిలబెట్టాల్సింది విధి. నా విధిని నేను మరిచాను. అదృష్టవశంచేత మనం ఇక్కడికి రావడంతో ఈ అవ్వ నా విధిని నాకు జ్ఞాపకంచేసింది.\n'నే నిక నా రాజభవనానికి పోను. ఇక్క డనే ఈ చెట్లకిందనే మకాంచేసుకొని వుంటాను. ఇక్కడనే వుండి నా రాజభవనం మరమ్మతు చేయిస్తాను. నా పూర్వికులు కట్టిన ఆ భవనాన్ని కట్టే తీరుదాం అని, మళ్ళీ అందులో ప్రవేశించాను,' అని తన నిశ్చయం వెల్లడించాడు.\nరాజమాటలు పరివారంలో కొందరి కిష్టంగాలేరు. తక్కినవారూ ఆయనను విశ్వాసంగా తలచిచూచారు. ఈ క్షణంనుండి రాజు ఆ చెట్లకిందనే తన యత్నమును, కీర్తిని పదిరెట్లు అనుభవించ సాగాడు. రాజు యొక్క కృషి ఫలించగ, నగరం అంతా సంతోషంతో, ఉల్లాసంగా, నూతనోత్సాహంతో, దినదినము అభివృద్ధి చెందుతూ వస్తున్నది.\nకొద్దిరోజుల తర్వాత ఆ ప్రదేశము ఒక చక్కటి పట్టణంగా తయారయింది. ఐతే, ఇది అభివృద్ధి నిలకడగా నిలిచివుండాలంటే\nపల్లెపల్లెలను అభివృద్ధి చేయాలి.",
            "book_page_end": 16
        },
        {
            "title": "రత్నకిరీటం",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ఫాంటసీ",
            "moral": "ఆశ, స్వార్థం మనుషుల్ని మోసం చేసి పతనం వైపు నడిపిస్తాయి.",
            "keywords": [
                "రత్నకిరీటం",
                "మందాకిని",
                "రాజగురు",
                "బంగారు హంస",
                "కుట్ర"
            ],
            "characters": [
                "మహీపాలుడు",
                "ప్రమోదుడు",
                "రాజగురు",
                "కిరాతరాజు",
                "మందాకిని",
                "అర్థకర్ముడు",
                "మందపాలుడు",
                "చిత్రభానుడు"
            ],
            "locations": [
                "భల్లాణరాజ్యం",
                "కిరాతరాజ్యం",
                "అరణ్యం"
            ],
            "content": "ఆ క్షణంలో — ఆగు, ఆగు! మహీపాలుని\nతలపైన వున్న రత్నకిరీటం తీయాలి' అంటూ కేక వేశాడు, కిరాతరాజు. అందరూ నిశ్చేష్టులయ్యారు. అందరితోపాటు దుఃఖ సాగరంలో మునిగివున్న ప్రమోదుడూ విస్తుపోయాడు.\nవెంటనే పురోహితుడు, ఎత్తిన కత్తిని కింద వుంచి, మహీపాలుని తలపైనున్న రత్నకిరీటం తీదామని రెండు చేతులూ చాచాడు.\nఅప్పుడు గుండె దద్దరిల్లేటట్టు 'నాయనా! నిన్నా బలివేయటం?' అంటూ మానవ భాషలో గొప్ప శబ్దం వినిపించింది.\nనలుదిశలా కలయచూచారు జనం.\nఅంతలోనే, జనసమూహం కంగారుగా చెల్లాచెదురు కాజొచ్చింది. 'హంస! హంస!! బంగారు హంస!!!' అని అందరూ ఒక్క సారిగా ఎలుగెత్తి అరిచారు. దానిని చూసి వారు స్తంభించిపోయారు.\nఅది చిత్రవిచిత్రమైన వన్నెల చిన్నెల రాజహంస! బంగారు రాజహంస!! ఇందాక వినబడిన పలుకులు ఈ రాజహంస పలికి నవేననీ, దాని కంఠస్వరం పెద్దరాణి ఐన గంధర్వకాంత కంఠస్వరమేననీ పిల్ల వాళ్లకుకూడా తెలిసిపోయింది. అయితే- అది ఎలా అక్కడికి వచ్చిందోమాత్రం ఎవరూ కనిపెట్టలేకపోయారు.\nమహీపాలుడు 'ఆమ్మా! అమ్మా!!' అనుకొంటూ పోయి, గట్టిగా ఆ హంస మెడను చుట్టేసుకొన్నాడు. వెంటనే రత్న కిరీటధారి ఐన మహీపాలుణ్ణి వీపుపైన ఎక్కించుకొని, అది ఎగిరి చూపోయింది!!\nఎగిరిపోతున్న హంసను చూచి, పురో హితుడైన రాజగురు ఆవేశంతో — 'కొట్టండి! పట్టండి'! మాయపక్షి!!!' అని కేకలువేసి అందరనూ తొందర చేశాడు. తొందర చేశాడే కాని, ఆ పక్షినేమి చేయటానికీ ఒక్కళ్లకూ కాలుచేతులాడలేదు. చూస్తూవుండగా, అది అంతరిక్షానికి వెళ్లిపోయింది.\nఆ పక్షివాక్కులు విన్న క్షణంనించీ అందరూ తీవ్రమైన ఆలోచనలో పడ్డారు. ఇందుకుతోడు, రాజగురు ఆవేశపడటం వారి ఆలోచనను మరింత తీవ్రతరం చేసింది. రాజ్యంలో పుట్టిన పుకారుకీ, ఈ సంఘ టనకూ సంబంధమేమిటా అని ప్రతివారికీ జిజ్ఞాస కలిగింది. కాని, ఎవళ్ళకూ సరిఐన సమాధానం దొరకనేలేదు.\nఏమైతేనేమి, అమాయకుడైన పసివానికి గండం తప్పిందికదా అని ఆబాలగోపాలమూ సంతోషించారు.\nఈ సందర్భంలో ముందు రాజగురును పట్టి బంధించమని ఆజ్ఞాపించాడు రాజు. ఇలా ఆజ్ఞాపించగానే మందాకిని ఆలో చనలో పడింది. క్షణంకూడ నిలవక, ఒక్క లిప్తలో ఆమె అంతఃపురం చేరుకున్నది.\nఇదంతా కనిపెట్టి చూస్తూవున్న ఆమె తండ్రి కిరాతరాజు, ఏదో గడబిడ వున్నట్టు పసికట్టి, ఆమె వెనకాతలే తనూ వెళ్ళాడు. అతడు వెళ్ళేసరికే మందాకిని శయ్యామంది రంలో పడుకొని వున్నది.\nతండ్రి ఆమెను చేరదీసుకొని, 'అమ్మడూ! జరిగిందేదో జరిగింది, విచారించకు. అదీ వకమేలే పసివాడు ప్రాణాలతో వెళి పోయాడు...' అని ఇంకా ఏమో చెప్పబోతూ వుండగా, మందాకినికి శరీరంలో ఒక విధమైన బాధ ప్రారంభమయింది.\n\"నాన్నా ! క్షమించు. ఇంతవరకు లోకంలో మంచిదాని ననిపించుకొన్నాను. ఇప్పుడు నలుగుర నోళ్లలో పడటం యిష్టం లేదు. తీరా తొందరపడి రాజగురు చిక్కుకోనే చిక్కుకొన్నాడు. రేపు జరగ బోయే విచారణలో నిజానిజాలు బయల్ప డక తప్పదు. అందుకనే...' అనేటంతలో ఆమెకు వంట్లో భరింపరాని ఆవేదన పుట్టుకొని వచ్చింది. ఆవేదనతోనే ఆమె అతిప్రయత్నం చేసి 'నాన్నా ! — పసివాణ్ని చూచుకో, జాగర్త! అన్నయ్యనికూడా ఇక్కడికే వచ్చేసి ఉండి పొమ్మను. నాకు కాలం సమీపించింది. మాటాడలేను. నేను చేసిన పనిమట్టుకు గొడవ కానీయకు! నాన్నా ! పసివాడు... అర్థకర్తుడు...’అంటూ, ప్రాణం విడిచింది.\nతన కూతురు మహీపాలుడికి కలిగిన కష్టాలు చూడలేక గుండెపగిలి మరణించిం దని కిరాతరాజు విలపింపసాగాడు.\nనిమిషంలో యీవార్త నగరమంతా అల్లుకుపోయింది. మరణించిన మందాకిని పైన అందరకూ జాలి కలిగింది.\nమరికొద్ది రోజులకే విచారణ వచ్చింది.\nఉన్నది ఉన్నట్టు చెప్పాడు రాజగురు. కుట్ర అంతా చిన్నరాణిదే ననట్లు ఆయన సంజాయిషీవల్ల తేలింది. కూతురు పన్నిన కుట్రలో సాయపడటానికే కి రాతరా జు ఇక్కడ తిష్ఠవేశాడని చెప్పి, తన మాటలు బలపరుచుకోవటానికి చూచాడు రాజగురు. కాని, ఆయనమాటలు ఒక్షళ్లూ నమ్మలేదు.\nచనిపోయిన రాణి మీద నేరం తోసేసి తను తప్పించుకోవటానికి చూస్తున్నాడని అందరూ ఉద్దేశపడ్డారు.\nరాజు ఉగ్రుడయ్యాడు: 'పట్టం కట్టుకో వలసిన మహీపాలుణ్ణి పొట్టను పెట్టుకో బోయిన మహాపాపివి నీవు. రాజ్యకాంక్షతో అమాయిక ప్రజను రెచ్చగొట్టావు, ఘోష పెట్టావు. రాజ్యమంతా అల్లకల్లోలం చేసి వేశావు. నా హృదయంలో చిచ్చుపెట్టావు. నిన్నేమిచేస్తే పాపముంది ద్రోహీ! ఫో, నా ఎదట మరి కనపడకు. నా రాజ్యంవదిలి ఫో !!' అంటూ మండిపడి, రాజగురుని కోట ఆవతలకు గెంటించివేశాడు. ప్రజలు ఆయనను చూచి ' ఛీ-ఛీ' అన్నారు.\nరాజు పరాభవింపగా, లోకులు ఈసడిం పగా, తలవంపులతో భల్లాణరాజ్యం వద లిన రాజగురు, మరి వెనుతిరిగి చూడనే లేదు. జన్మలో ఇంతవరకెన్నడూ ఇటు వంటి అనుభవం ఎరిగివుండలేదాయన.\nఆ సమయాన తన కుంటుంబం ఏమై పోతుందోననే చింతకూడా లేకపోయింది ఆయనకు. భార్యాబిడ్డలను చూచుకుపోదా మనే దృష్టి కలగలేదు. 'భల్లాణరాజ్యమనే ఈ గడ్డపైన క్షణమైనా నిలవకూడదు'-- ఇదే ఆయన చేసుకొన్న నిశ్చయం. ఇడితప్ప మరే ఆలోచనకూ మనసులో తావు లేక పోయింది. ఇంతటి వైరాగ్యభావంతో, రాజ గురు ఒక లక్ష్యమూ సంకల్పమూ లేకండా, కాళ్ళు ఎక్కడికి తీసుకుపోతే అక్కడికే సాగిపోతున్నాడు!\nపోయిపోయి, రాజగురు ఒక అటవీ ప్రాంతం చేరుకొన్నాడు. అలసి, ఒక చెట్టు కింద కూలపడ్డాడు. సోలిపోయిన ఆ సుకు మారప్రాణికి కునుకు పట్టినట్టయింది.\nకొంచెంసేపటికల్లా గుర్రపుడెక్కల టకటక శబ్దం వినవచ్చింది.\nఅంతలో, ఒక యువకుడు ఆ దారిన వచ్చాడు. వచ్చి రాజగురును చూస్తూనే గురుతుపట్టాడు. అతడే కిరాతరాజు కొడుకు మందపాలుడు. ఆ ప్రదేశమే కిరాతరాజ్యం.\nనిమిషంలో రాజగురునకు సమస్త ఉప చారాలూ జరిగినై. మరుక్షణంలో ఆయన కిరాతరాజు దివ్యకుటీరంలో ఉన్నాడు! అటుతరువాత రాజగురు ఎంతో దీనంగా తన స్థితిగతులన్నీ మనసు విడిచి మంద పాలునికి వెల్లడించాడు.\nఈ శపథానికి రాజగురు సంతోషించాడు. \nఅటుతరువాత, మంతనాలు సల్పటాని\nకని వారుభయులూ రహస్యమందిరానికి\nవెళ్ళారు.\nమందాకిని పోయినప్పటికీ వంశం నిల\nబెట్టేందుకు ఆర్థకర్ముడైనా నిలిచివున్నాడు\nకదా అనే తృప్తితో, ప్రమోదుడు పసివానిని\nఎంతో అభిమానంతో కనిపెట్టి, వేయి కళ్లలో\nచూచుకొంటూ వునాడు.\nత్వరలోనే అర్ధకర్ముడికి పరిణయమూ,\nపట్టాభిషేకమూకూడా చేసి, కొంతలో కొంత\nమనశ్శాంతి పొందాడు.\nమరికొద్దికాలానికే ఆర్థకర్ముడికి కుమా\nరుడు కలిగాడు. ఇందుకు రాజ్యంలో\nఅందరూ మితిలేని ఆనందాన్ని పొందారు.\nశిశువుకు 'చిత్రభాను'డని పేరు పెట్టి,\nఅల్లారుముద్దుగా పెంచుకొంటున్నారు. ఈ\nవిధంగా కష్టాలు గట్టెక్కి, మంచిరోజులు\nవచ్చినైకదా అని సంతోషిస్తూవుండగా —\nఒకరోజున ప్రమోదుని ఆస్థానంలోకి\nఒక రాయబారి వచ్చాడు. కూడా ఒక లేఖ\nతీసుకవచ్చాడు. అది సామంతరాజులలో\nఒకడైన ఘూర్జరడెశపు రాజువద్దనుండి\nవచ్చిన లేఖ. ఆ లేఖలో — \n'భల్లాణరాజ్యమందు 'రత్నకిరీటధారణ'\nఅనువంశికంగా వస్తున్న ఆచారం. మేము-\nఅనగా సామంతరాజ్యాలవారమంతా, తర\nతరాలనుండీ ఆ రత్నకిరీటధారులైన ప్రభు\nవులకే కైమోడ్పుచేసి కప్పములు కట్టు\nతున్నాము. ఈనాడు ఆ రత్నకిరీటం\nఅదృశ్యమైంది. ఆర్ధకర్ముడు కిరీటం లేని\nరాజు. పట్టం కట్టుకోని ప్రభువును మేము\nఆమోదించలేము. ప్రభువునే ఆమోదించ\nనప్పుడు ఇక కప్పము కట్టేదట్లా? ఇదే మా\nతీర్మానం '— అని వున్నది.\nకొంచెం స్తిమితపడుతూవున్న ప్రమో\nదునికి ఈ లేఖ గొడ్డలిపెట్టు ఐంది. 'ప్రత్యు\nత్తరం వస్తుందిలే' అని చెప్పి, ఆ వచ్చిన\nరాయబారిని పంపించివేశాడు.\nతరువాత, వియ్యంకుడైన కిరాతరాజుతో-\n\"మామా ! మన భల్లాణరాజ్యానికి\nచెందిన సామంతరాజులు పరమసాధువులూ\nసదయహృదయులున్నూ ఇంతకాలం\nనుండి లేని ఈ సంఘటన ఇప్పుడెందుకు\nకలిగింది చెప్మా?' అని అంటూ,' యిప్పుడేం\nచేదాం మరి ?' అని సలహా అడిగాడు.\nఅప్పుడు కిరాతరాజు బాగా యోచించి,\n'మనం బదులు రాసి పంపటంకంటె, మనిషివెళ్లి మాటాడటమే మంచిది. ఇప్పుడు\nసామంతరాజులున్న పరిస్థితిలో ఏ సమ\nయాన ఎలావుంటుందో చెప్పలేము. కనుక,\nఉద్యోగస్థులను పంపటానికా వీలు\nలేదు. పోతే వెళ్ళే రాయబారి పూర్తిగా నమ్మ\nకస్థుడైవుండాలి. సామంతరాజులను మాట\nలతో దారికి తీసుకురాగల చతురుడై\nవుండాలి...' అని చెప్పి ఊరుకొన్నాడు.\nఈ సలహా బాగా నచ్చింది ప్రమోదునికి,\n'మామా ! -మన మందపాలుడు ఉండగా\nఎవరినో వెతుకోవటమెందుకు? ఉండు...'\nఅంటూ, వెంటనే కబురుచేసి మంద\nపాలుని రప్పించాడు ప్రమోదుడు.\nపరిస్థితులన్నీ మందపాలునికి తెలియ\nజెప్పి, తనకు వచ్చిన ఉత్తరంకూడా చూపిం\nచాడు. \"నీవు వెళ్ళి సామంతరాజులతో నా\nమాటలుగా ఇలా చెప్పు 'ముందు కప్పం\nకట్టి మరీ మాటాడవలిసింది. రత్నకిరీట\nధారణ కేవలమూ కుటుంబ విషయమే\nకాని, రాజకీయాలకి సంబంధించింది కాదు.\nఈ నెపంమీద కప్పం కట్టకపొయినట్టయితే\nఅవిధేయతగా పరిగణించవలసివుంటుంది'\nఅంటూ, నయానా భయానా మనసుకునాటే\nటట్టు చెప్ప, వాళ్లు కప్పం కట్టేటట్టు చేసి,\nవెంటనే తిరిగి రావలిసిం” దన్నాడు.\nఅంటూ, రాజముద్రిక గల తన ఉంగ\nరాన్ని ఇచ్చాడు. యిచ్చి, యిలా చెప్పాడు:\n'దారిలో ఆమడకు ఒకటిచొప్పున రాజ\nవిడిదెలుంటై. ఈ ఉంగరం చూపిస్తేసరి,\nకావలసిన సదుపాయాలన్నీ జరుగుతై.\nవీరాజ్యంలో ఏవోటుకైనా యధేచ్ఛగా\nపోవచ్చు' అని చెప్పి పంపాడు.\nఅప్పుడు కిరాత రాజు, కొడుకుతో\n'నాయనా విజయం చేసుకురా. ఈ విష\nయం పిట్టకైనా తెలియనీయకు, జాగర్త!'\nఅంటూ, మెలకువలు చెప్పాడు.\nరాత్రనక పగలనక మందపాలుడు\nప్రయాణంచేస్తూ పోసాగాడు. ఒకొక్క\nవిడిదిలో దిగి, విశ్రాంతి తీసుకుని, తను\nఎక్కివచ్కిన గుర్రాన్ని యీ విడిదిలో\nవదిలివేయటం, అక్కడినుండి మళ్ళీ\nఅతను మరొక గుర్రాన్ని తీసికొని వెళ్ళటం\n—ఇదీ ప్రయాణంచేసే పద్ధతి.\nఇలా మూడురోజులు ప్రయాణం చేసి\nచేసి, నాలుగోరోజు రాత్రి ఒక విడిడిలో దిగి,\nఅలసట ఎక్కువకావటంచేత నడుం\nవాల్చాడు. అప్పుడు అతని మనసులో\nపరుగులెట్టిన సమస్యలు అన్నీయన్నీ కావు.\nఈ ఆలోచనలతోనే అతను గాఢ నిద్రలో\nమునిగిపోయాడు. మునిగిపోయివుండగా :\nసరీగా అర్ధరాత్రప్పుడు —",
            "book_page_end": 24
        },
        {
            "title": "న్యాయ కత్తెర",
            "book_page_start": 25,
            "pdf_page_start": 27,
            "pdf_page_end": 30,
            "author": "సి. పద్మ రాజు - కాకినాడ",
            "genre": "నీతి కథ",
            "moral": "మోసం చేయాలని ప్రయత్నిస్తే, అది కొన్నాళ్ళకే బయటపడుతుంది. సత్యమే గెలుస్తుంది.",
            "keywords": [
                "న్యాయకత్తెర",
                "మోసం",
                "వర్తకులు",
                "బంగారం",
                "విచారణ"
            ],
            "characters": [
                "రాజు",
                "వర్తకుడు 1",
                "వర్తకుడు 2",
                "పెద్దమనిషి (న్యాయనిర్ణేత)"
            ],
            "locations": [
                "కళింగదేశం",
                "రాజభవనం"
            ],
            "content": "చాలా పూర్వకాలమందు కళింగదేశానికి ' న్యాయమిచ్చే దేశం' అని ఖ్యాతి వుండేది. దీనికి ముఖ్యకారణం అక్కడ న్యాయ విచారణకూ, న్యాయనిర్ణయానికి ఒక వింత సాధనంగా వుండే ' న్యాయ కత్తెర.’\nతరతరాలుగా, దీనిని ఆ రాజవంశంలో ఒక అమూల్యవస్తువుగా భావించుతూ వచ్చారు. ఆ కత్తెర చాలా చిత్రమైన పద్ధతిలో, ఏమీ పొరపాటు లేకుండా న్యాయ నిర్ణయం చేసేది.\nఆ న్యాయకత్తెరను రాజభవనంముందు వేలాడతీసివుంచారు. వాది, ప్రతివాదులు ఏ న్యాయాధిపతిడగ్గరకూ తీర్పుకోసం వెళ్లనక్కరలేకుండా న్యాయ విచారణా,\nన్యాయనిర్ణయం అంతా ఆ కత్తెరవల్లనే జరుగుతూండేది.\nవాది, ప్రతివాదులు ఆ న్యాయకత్తెర దగ్గరకు వచ్చేవాళ్లు. వాళ్ళకు యిష్టులైన మధ్యవర్తులూ, ఎవరి పక్షాన న్యాయం వున్నదో తెలుసుకోవాలని కుతూహలంతో వచ్చిన ప్రజలూ, చుట్టూ గుమిగూడేవారు.\nఫిర్యాది తనకు జరిగిన అన్యాయమంతా ఏకరుపెట్టి తన రెండుచేతుల్నీ ఆ కత్తెర మధ్య పెట్టేవాడు. అలాగే ముద్దాయి తను నిర్దోషినని సమర్థించుకొని, ఆ కత్తెరమధ్య తన రెండుచేతుల్ని పెట్టేవాడు. ఆ యిద్ద రిలో ఎవడు అబద్ధంచెబుతున్నాడో వాడి చేతుల్ని ఆ కత్తెర ఖండించివేసేది.\nఒకమారు పాపం, వరప్రసాదంగా ఆ రాజులకు లభించిన న్యాయక త్తెరకుడా, న్యాయనిర్ణయం చేయ సాధంకాని గడు సమస్య ఒకటి ఎదురైంది. యిలాంటి సమస్య వస్తుందని ఎవరూ ఎన్నడూ కలలో నైనా వూహించి ఉండరు.\nఇరుగు పొరుగు వర్తకులు ఇద్ద మధ్య ఒక పేచీ వచ్చింది. మొదటి వర్తకుడు \" నేను దూరదేశం వెళ్తూ యితడిదగ్గిర నూరు నవర్సుల బంగారం దాయమని ఇచ్చాను. తిరిగివచ్చి నా బంగారం అడిగితే లేవట. ఏం న్యాయం?” అని అడిగాడు.\nఅందుకు రెండోవర్తకుడు సమాధానంగా \"యితగాడు దూరదేశం వెళ్ళాడో లేదో నాకు తెలీదు. నూరు నవర్సుల బంగారం వున్నదో లేదోకూడా నాకు తెలీదు. కాని, ఒకటిమాత్రం ప్రమాణంచేసి మరీ చెపు తున్నాను. యితడు నాకు దాయమని నూరు నవర్సుల బంగారం యివ్వలేదు సరిగదా : ఒక్కమాటూ చూపనైనా చూపలేదు\" అంటూ సంజాయిషీ చెప్పాడు.\nసరే, ఈ యిద్దరిలో ఎవరు నిజం చెపు తున్నారో, ఎవరు అబద్దం చెపుతున్నారో ఎలా నిర్ణయించడం? ఇద్దరూ దేవుళ్లమీదా, దేవతలమీదా ఒట్లువేసుకుని ప్రమాణాలు చేస్తూనే వున్నారు.\nపదిమంది పెద్దలూ సమావేశమయ్యారు. నాలుగు రోజులు గడువుపెట్టి, యీ లొపల గనక రాజీ పడకపోతే ' న్యాయకత్తెర ' నిర్ణ యానికి వెళ్ళవలసి వుంటుందన్నారు.\n'నాదగ్గిర నూరు నవర్సుల బంగారం దాయలేదని బొంకుతున్నాడు. ఆ వర్తకుడు నిజంగా దోషే. బంగారం దాస్తానని పుచ్చు కున్న మాటా, దాన్ని గుటకాయస్వాహా చేయాలని అతడికి దుర్బుద్ధి పుట్టినమాటా నిజం' అని మొదటివర్తకుడు గోలపెట్ట నారంభించాడు.\nఐతే న్యాయకత్తెర నిర్ణయం ఎలా వుంటుందో రెండవ వర్తకునికి తెలియంది కాదు. అబద్ధీకులకూ, అన్యాయ వర్తను లకూ చేతులు ఇట్టే ఖండించుకొనిపోవటం అతనికళ్లతో అతను లోగడ చూసేవున్నాడు. అందుచేత ఆ గండంగడిచి బయట పడేందుకు, ముందే ఒక చక్కని వుపాయం ఆలోచించాడు.\nఏమీ ఎరగనట్టు, పెద్దమనిషిలాగా చేతి కర్ర వూపుకొంటూ అతను వాయిదారోజున న్యాయకత్తెరడగ్గరకు వచ్చాడు.\nమధ్యవర్తులూ, ఏపక్షాన తీర్పు జరుగు తుందో చూద్దామని వచ్చిన ప్రజలూ రాజ భవనంముందు చేరారు. న్యాయకత్తెర యధాస్థానంలో వేలాడుతోంది.\nనూరు నవర్సుల బంగారం పోగొట్టు కున్న మొదటి వర్తకుడు ఆ కత్తెరమధ్య తన చేతులుంచి ప్రమాణంచేసి తనకు జరిగిన అన్యాయాన్నీ, నమ్మకద్రోహాన్నీ కళ్ళనీళ్లతో వివరించాడు. మధ్యవర్తులూ, చుట్టూ చేరిన ప్రజలూ కత్తెరకేసి చూస్తూనే వున్నారు. కాని కత్తెర కదలకుండా అలానే వుండిపోయింది.\nఆతరువాత, నూరు నవర్సులూ కాజేసినా డనుకొన్న రెండవ వర్తకుని వంతు వచ్చింది. అతను న్యాయకత్తెర దగ్గరకు నిర్భయంగా వచ్చి, తన చేతికర్రను పకనే నిలబడివున్న మొదటి వర్తకునికే పట్టుకో మని యిచ్చి, చేతుల్ని కత్తెరమధ్య పెట్టి ప్రమాణంచేసి :\n\" నేను ఎవరి బంగారమూ అపహరించ లేదు. నేను అపహరించానని నేరం మోపు తూన్న యీ వర్తకుని నూరు నవర్సులూ అతనిదగ్గిరే ఉన్నాయేమో!” అన్నాడు.\nమధ్యవర్తులూ, గుమిగూడిన ప్రజలూ కళ్లార్పకుండా కత్తెరకేసి చూస్తునేవున్నారు.\nఒక్కదెబ్బతో ఆ వర్తకుని చేతులు కత్తిరిం చుకుపోతపని వాళ్ల అభిప్రాయం. పైగా,\nమొదటివర్తకుని చేతులు ఖండింపబడలేదు గనుక, ఈ రెండవవాడే నేరస్థుడై వుంటాడని అందరూ భావించారు.\nకాని ఆశ్చర్యం ! ఆ న్యాయకత్తెర కదలామెదలక అలా వేలాడుతూనే వుండి పోయింది. ఐతే మరి, ఇద్దరిలోనూ ఎవరు దోషులైనట్టు? ఎవరు నిర్ణయించేది ?\nఆ దేశంలో ఇది ఏనాడూ జరిగివుండని వింతసంఘటన. ప్రజలంతా విస్తుపోయి చూస్తున్నారు. మధ్యవర్తులు ఏమీతోచక తలలుపట్టుకున్నారు. న్యాయనిర్ణయం చేయ టంలో ఎన్నడూ ఏమాత్రమూ తటపటా యించని ఆ కత్తెర నిలకడగా అలా వుండి పోయిందే!!\nఉన్నట్టుండి పెద్దమనుషుల్లో ఒకరికి కనువిప్పు కలిగింది. ఇందులోని అసలు కీలకం ఆయన గ్రహించాడు. దోషిఐన వర్తకుడు నమ్మకంగా వేసిన మడత పేచీని ఛేదించేటందుకు న్యాయకత్తెరకుకూడా సాధ్యంకాలేదని తేలిపోయింది.\nఆ మోసకారివర్తకుడు వక్రమార్గాన విజయం సాధించాడు. ఈ తెలివికి అతనికి పట్టపగ్గాలు లేకుండాపోయినై. తను ప్రమాణంచేసి న్యాయకత్తెరమధ్యని చేతులు వుంచేటప్పుడు, పట్టుకోమని ఇచ్చిన తన చేతికర్రను మళ్ళీ ఆ వర్తకునిదగ్గర నుంచి తీసుకుని అతడు ఇంటికి పోదామని బయలుదేరాడు.\nనాలుగడుగులు వేశాడోలేదో, వెనకనుంచి కేక వినబడింది. ఇందాకటి ఆ పెద్దమనిషి వర్తకుని చేతికర్రను లాకుని, పళక్కున మధ్యకు విరిచాడు.\nఆ చేతికర్రనుంచి నూరు నవర్సులూ జలజలమని రాలటం లక్షలాది ప్రజల కంటబడింది. ఇది అందరకూ చెప్పలేని ఆశ్చర్యం కలిగించింది.\nఅప్పుడు పెద్దలు నలుగురూ చేరి నూరు నవర్సులనూ మొదటివర్తకుడికి ఇప్పించారు. రెండో వర్తకుణ్ణి శిక్షించారు. ఐతే, న్యాయ నిర్ణయంలో అపజయం పొంది, పట్టు తప్పి పోయిన ఆ న్యాయకత్తెరను స్థానం తప్పించి, రాజభవనంలోని పాతసామాన్ల కొట్లో పారవేయించారు.\nనాటినుంచీ రాజ్యంలోని న్యాయాధిపతు లకు చేతినిండా పని కలిగింది.",
            "book_page_end": 28
        },
        {
            "title": "వేదవాక్కు",
            "book_page_start": 29,
            "pdf_page_start": 31,
            "pdf_page_end": 34,
            "author": "యస్. పురుషోత్తం - తాడిపత్రి",
            "genre": "రాజరిక కథ",
            "moral": "వేదవాక్కును (జ్యోతిష్యుని మాటను) ఎవరూ తప్పించలేరు; విధి లిఖితాన్ని మనిషి దాటలేడు.",
            "keywords": [
                "మిహిరుడు",
                "జ్యోతిష్యుడు",
                "వరాహమిహిరుడు",
                "రాజకుమారుడు",
                "విధి"
            ],
            "characters": [
                "రాజు",
                "మంత్రి",
                "మిహిరుడు",
                "రాజకుమారుడు",
                "ఆస్థాన జ్యోతిష్కులు"
            ],
            "locations": [
                "గ్రామం",
                "రాజభవనం",
                "కోట"
            ],
            "content": "అనగనగా ఒక రాజు. తక్కిన రాజు లందరిలాగా కాక, ఆయన పరిపాలనలో ఒక విశేషమున్నది. అది యేమిటీ అంటే : మారువేషంతో తిరిగి, ప్రజల స్థితిగతులు స్వయంగా తెలుసుకోవటం ఆయనకు సరదా. అందుకనే, మంత్రిని వెంటబెట్టు కుని, వూరూరా సంచారంచేస్తూ వుండేవాడు.\nఒకప్పుడు వారిద్దరూ పోయిపోయి, మిట్ట మధ్యాహ్న మయేసరికల్లా దూరాన వుండే ఒక గ్రామం చేరుకొన్నారు. ఆ గ్రామంలో ఒక యింటిముందు వారికి ఒకాయన కనిపించాడు.\nఆయన నిమ్మ పండువంటి చాయ గలవాడు, ఇ రవయ్యేళ్ల ప్రాయంవాడు, వయసుకు తగ్గ ఒడ్డూ పొడవూ గలవాడు, మంచి స్ఫురద్రూపి,\nభూతబలి వేయటానికని ఆయన అప్పుడే యివతలికి వచ్చి నిలబడ్డాడు. రాజూ మంత్రీ వెళ్లి ఆయనను పలకరించి, పుట్టు పూర్వోత్తరాలన్నీ కనుక్కున్నారు.\nఆ వ్యక్తి తనపేరు 'మిహిరు 'దని చెబుతూ, వారికి ఆతిథ్యమిచ్చాడు. వారు ఇష్టాగోష్ఠి చేస్తూవుండగా, ప్రస్తావవశాత్తు, మిహిరుడు గొప్ప జ్యోతిష్కుడనే విషయం రాజుకు వెల్లడయింది.\nఆ గొప్పదనం ఏమిటో పరీక్షిద్దామని చెప్పి, రాజు ' స్వామీ! మేము వర్తకులం. వ్యాపారవిషయంలో దేశసంచారం బయల్దే రాము మేం తలపెట్టిన వర్తకం లాభి స్తుందా, లేవా? ప్రారంభించటానికి ఎప్పుడు బాగా వుంటుంది? సెలవియ్యండి' అని కోరాడు.\nవెంటనే మిహిరుడు 'అయ్యా, మీరిద్దరూ జాతివర్తకులు కారు. మారువేషంలో ఉన్న క్షత్రియులు. మీరు 'ఫలానా 'వారైవుంటా రనటానికి సందేహమేమీ లేదు' అని చెప్పే సరికి వారు అమితాశ్చర్యం పొందారు.\nతరువాత రాజు, మిహిరుని తమ అస్థా నంలో పెట్టుకొన్నాడు.\nఇలావుండగా—లేకలేక చాలా కాలానికి, రాజుకు ఒక కుమారుడు కలిగాడు. శిశువు జాతకం తయారుచేయవలిసిందని ఆస్థాన జ్యోతిష్కులందరికీ రాజాజ్ఞ అయింది. ఆ గొప్ప గొప్ప జ్యోతిష్కులందరూ శాస్త్రాలు తిరగవేసి, తమ యావచ్ఛక్తినీ జ్ఞానాన్నీ వినియోగించి, ఆతిశ్రద్ధతో రాజకుమారుని జాతకం సిద్ధపరిచారు.\nపని పూర్తి ఐందనగానే, రాజు దర్బారు చేశాడు. ఆ సభలో అందరూకూడా 'రాజ కుమారుని జాతకం చాలాదివ్యంగా వున్నది. ఐతే ఇరవయ్యోఏటమాత్రం అందులో ఒక చిన్న గండం కనిపిస్తున్నది కాని, అది యేపాటి ? —ఇట్టె దాటెయ్యవచ్చు'నంటూ ఏక గ్రీవంగా చెప్పారు.\nఅందరూ కలిసి ఈవిధంగా చెబితే, మిహిరుడు మాత్రం ' ఆ బాలుడు ఇర వైయ్యో ఏట ఫలానారోజున అయిదున్నర గంటలకు అడవిపందిమూలంగా తప్పక మరణిస్తాడు' అని జంకుగొంకులులేకుండా చెప్పాడు.\nరాజపుత్రునికి బాల్యం దాటింది. జ్యోతి స్కులమాటలు జ్ఞాపకం రాగా, అప్పటి నుండి రాజుమనస్సు కలవరపడజొచ్చింది.\nఅటు సూర్యుడు ఇటు పొడిచినప్పటికీ మిహిరుని నోటివాక్యానికి తిరుగులేదని రాజుకు బాగా తెలుసు. కనుక, కుమారుని విషయంలో ఉపేక్షచేయటానికి ఎంత మాత్రమూ వీలులేదనుకొన్నాడు.\nపోతే — దైవవిధికి అడ్డుపెట్టేశక్తి ఎంతమాత్రమూ మానవునికి లేదు. ఐనా, ప్రయత్నంచేసి కుమారునకు అడవి పందిమూలంగా వచ్చే గండం తప్పింప చూదామని రాజుకు బుద్ధిపుట్టింది.\nఈ ఉద్దేశంతో ఆ గండం దాటేంత వరకు కుమారుణ్ణి తమ నగరం, దేశం వదలి, బిడారు వేసి ఎక్కడికో పంపించాలనే ఆలోచనతో, మిహిరుని సలహా అడిగాడు.\nసమస్త సదుపాయాలూ ఆ దేశంలో చేసుకొని, నగరానికి దూరంగా ఒక కొండపైన, ఒక పెద్ద కోట నిర్మించబడి, దానికి చుట్టూ వున్న మూడువైపుల గోడలు అత్యంత పటిష్టంగా వుండేటట్టుగా, పెద్ద పెద్ద రాళ్లు, ఇనుప కమ్మీలతో చేయబడినవి, ఎవ్వరూ చేరుకోనివిధంగా\nమూయించారు. రాజు తన కుమారుడిని రాత్రి చీకటిలో అక్కడికి తరలించాడు. నాలుగువైపులా రక్షకభటులు కాపు వుండగా, దారికి పగలంతా రాత్రికాపు కూడా ఏర్పాటుచేశాడు.\nమిహిరుడు \"బాలుడు ఈ లోకం వదలి అప్పుడే అరగంటసేపయింది” అని నొక్కి చెప్పాడు.\nదడదడ కొట్టుకొంటున్న గుండెలతో అందరూ యేడవఅంతస్థు ఎక్కుతున్నారు. ఇంత యెత్తుకు అడవిపంది యెలా యెక్క గలుగుతుందా అని అందరికీ సందేహం పట్టుకున్నది.\nతీరా డాబా యెక్కి చూచేసరికి, ఒక జెండా స్తంభంకింద, మంచంపైన — రొము మీద భారమైన ఇనుప వరాహవిగ్రహం పడి నెత్తురులోడుతున్న శరీరంతో, రాకొమారుడు కనిపించాడు ! పుత్రశోకం భరించలేక అపరి మితంగా విలపించాడు రాజు.\n'ఈ నగరు నిర్మించినప్పుడు శిల్పి ఈ విగ్రహాన్ని జెండా స్తంభంమీద నిలిపి వుంటాడు. కుతూహలంకొద్దీ బిడ్డడు దీనిని లాగివుంటాడు. దానిఫలితమే యిది. వరాహ మూర్తి మా యిలువేలుపు అయివున్నాడు. మా కులదైవమే ఈవిధంగా నా బిడ్డడిని తనలో ఐక్యం చేసుకొన్నాడు. యేది యేమన్నా, శాస్త్రం తప్పదు!” అని అంద రికీ తరువాత రాజు తెలియజెప్పాడు.\nరాజు అప్పుడు మిహిరుని కౌగిలించుకొని, ఎంతగానో గౌరవించి, 'వరాహమిహిరు ' డనే బిరుదు ప్రసాదించాడు.",
            "book_page_end": 32
        },
        {
            "title": "పండితుని పిలక",
            "book_page_start": 33,
            "pdf_page_start": 35,
            "pdf_page_end": 40,
            "author": "డి. సుబ్రహ్మణ్యం - తిరుపతి",
            "genre": "హాస్యం",
            "moral": "భయాన్ని ధైర్యంతో ఎదుర్కొంటే అనుకున్నది సాధించవచ్చు, అదృష్టం కూడా వరించవచ్చు.",
            "keywords": [
                "తిమ్మయ్య",
                "తాగుబోతు",
                "చయనుల భూతం",
                "లంకెణీబిందె",
                "సాహసం"
            ],
            "characters": [
                "తిమ్మయ్య",
                "చయనుల భూతం"
            ],
            "locations": [
                "త్యాగదేవపురి గ్రామం",
                "పరిశపాడు శిథిలాలు"
            ],
            "content": "పూర్వం త్యాగదేవపురి అనే గ్రామంలో తిమ్మయ్య అనే పేదగురుకుండ ఉండేవాడు. అతడికి పెళ్లి చేసుకునా నిమిత్తము, పైగా వడ్డి పడకుండా ఉండేవాడు. తాగుబోతు తిమ్మయ్య కల్లు వేసుకుంటే కూడా కుమారు కాదు. అతని సాహసానికి అతడే ఆశ్చర్యపోయాడు.\nఒక వందల సంవత్సరాలనాడు పాడుపడిన ఆ గ్రామపు శిథిలాల్లో పట్టపగలే దయ్యాలూ, భూతా లూ కుస్తీపట్లు పడుతూంటవని వాళ్ళందరికీ నమ్మకం. అందుచేత పగటిపూటైనా ఎవ్వరూ అటు వెళ్లరు. ఇక రాత్రిపూట పొరపాటున తెలియని వాళ్ళు ఎవరైనా అటు వెళ్లారా, తెల్లవారి వళ్ళంతా హూనంహూనం అయి, లబోదిబో మంటూ బయటపడాల్సిందే !\nపాపం, తాగుబోతు తిమ్మయ్య వళ్ళూపై తెలియని హడావిడిలో, చీకట్లో అలాంటి చోటుకు రానేవచ్చాడు. ఇప్పుడేం చేయాలి? అతడు గుండె దిటవుపరుచుకుని చుట్టూ కలయజూశాడు. ఏ భూతాలూ కనబడలేదు.\nపక్కన కనబడిన కల్లుముంత చేతికి తీసుకుని, 'కాస్త తాగితే ధైర్యంవస్తుంది. ఆ తరవాత ఇక్కడినుంచి బయటపడ వచ్చు' అనుకున్నాడు,\nఇక తాగడం ప్రారంభించాడు. సగం ముంత ఖాళీ ఆయేసరికి, తను ఎవరూ అన్నసంగతీ, ఎక్కడ వున్న సంగతీకూడా మరిచిపోయాడు.\nపూర్తిగా వానికి తిక్ష ఎక్కింది. ఇదంతా సగంపడిన మొండిగోడ చాటున వుండి చూస్తున్న పరిశపాడు పెద్దచయనుల భూతం 'భలే సమయం' అనుకుంటూ తిమ్మయ్య ముందుకు వచ్చి నిలబడింది.\nతిమ్మయ్య. బాగా ఎక్కిన కైపులో మై మరిచివున్నాడేమో — \"ఎవరివయ్యా నువ్వు? హ్హఁ!” అన్నాడు గద్దిస్తూ. భూతం నవ్వుకుంది.\n\"నేనా... పరిశపాడు పెద్దచయనుల్ని! నాతో కుస్తీపడ్తావా?” అన్నది చయనులు భూతం. ఆ మాటలతో తిమ్మయ్యకు రోషం వచ్చి భూతంకేసి మిర్రిచూశాడు. కాని భూతం భూతంగా లేదు.\nపండితశాల్వా కప్పుకొని, కాళ్ళకు పావు కోళ్లు తొడుక్కుని, చెవులకు కుండలాలు పెట్టుకుని, చేతులు రెండింటికీ సింహ తలాటంమురుగులు అలంకరించుకొని, — అచ్చగా పండిత బ్రాహ్మడిలా వుంది ఆ భూతం.\n\"కుస్తీ ! హ్హ ! రా !” అంటూ లేచాడు తిమ్మయ్య: ఏదో ముసలిబ్రాహ్మడు, ఒక సారి గూబ గుమ్మనిపిస్తే సరిపోతుందని. కాని, పెద్దచయనుల భూతం కుస్తీ పట్లలో ఆరితేరిన ఘటం. కొన్ని వందల సంవత్సరాలనుంచి, వీలు కలిగినప్పుడల్లా ఎవరినో ఒకరిని యిలాగే సవాలుచేసి బొమికల్లోకి సున్నంలేకుండా కొట్తూవున్నది.\nతిమ్మయ్య కలియబడ్డాడు. మరుక్షణం లోనే చయనులభూతం అతణ్ణి రెండు చేతులతో పైకెత్తి విసురుగా నేలకు కొట్టింది. దెబ్బతో తల దిమ్మెత్తి, తాగింది కాస్తా దిగిపోయింది తిమ్మయ్యకు. మరుక్షణం లోనే తను పరిశపాడు శిథిలాలలో వున్నాననే సంగతి గుర్తుతెచ్చుకున్నాడు. ఈ సంగతి జ్ఞాపకానికి వచ్చేసరికల్లా వళ్ళు జలద రించింది.\n\"బాబో, నన్ను వదులు! యిక బ్రతి కుండగా యిటు రాను!” అంటూ ప్రాధేయ పడసాగాడు తిమ్మయ్య.\n\"ముందు కుస్తీ పడతానన్నావుగదా ! అదేదో కానీవోయ్ తిమ్మయ్యా!\" అంటూ చయనులభూతం అతడి రొమ్ముమీద కూర్చుని గొంతు పిసుకసాగింది.\nతిమ్మయ్యకు ముచ్చెమటలూ పోసినై, యిక ఎలా అయినా చచ్చిపోతున్నానుగదా అని తెగించాడు. ఆ తెగింపుతో భూతం తల గట్టిగా చేతుల్తో పట్టుకుని కొండకు లాగాడు.\nచయనులభూతానికి సన్నగా చిటికెన వేలంత లావున ఒక పిలక వుంది. తిమయ్య దానితల పట్టుకోగానే విడిపించుకునేందుకు అటూ యిటూ పెనగులాడటంలో ఆ పిలక కాస్తా తిమ్మయ్యగుప్పెట్లోకి కుదుళ్లతోకూడా వూడి చక్కావచ్చింది.\n\"చచ్చాన్రో నాయనా!\" అని అరుస్తూ చయనులభూతం, తిమ్మయ్యను వదిలి లేచి నిలబడింది. 'బతి కాన్రా బాబూ' అను కొంటూ తిమ్మయ్యా లేచినిలబడ్డాడు. వూడి వచ్చేసిన భూతంపిలక యింకా తిమ్మయ్య వేళ్ళసందునే వుంది.\n\"తిమ్మయ్యా! నా పిలక నాకిచ్చెయ్యి. నిన్నేమీ చేయను\" అంది భూతం. తిమ్మ య్యకు ఆ మాటల్తో ఎక్కడలేని ధైర్యం కలిగింది. \"ఉహుఁ! యివ్వను, నీ పుటం ఆరుస్తా చూడు!\" అంటూ పరవళ్లు తీశాడు తిమ్మయ్య. చయనుల భూతం ఏడుస్తూ మళ్ళీ యిలా అన్నది:\n\"తిమ్మయ్యా! ఆ పిలక నీకెందుకూ పనికిరాదు. అది లేకుండా నేను తక్కిన భూతాలదగ్గిరకు వెళ్ళానంటే— అవన్నీ నన్ను కాకిని పొడిచినట్టు పొడుస్తయ్!\nపైగా నా బలమంతా అందులోనే వుంది.”\n\" ఆహాఁ ! అదా కథ ! యిందాకటినుంచీ ఆమాట చెప్పావేకాదూ?” అంటూ తిమ్మయ్య ఎగిరి గంతేసి భూతంభుజాల మీదికిఎక్కి కూర్చున్నాడు.\nపిలక కాస్తా తాగుబోతు తిమ్మయ్యచేతి లోకి వూడిరావడంతో శక్తి అంతా వుడిగి పోయిన భూతం, ఇక తిఝుయ్యని ఏమీచేయ లేకఏడుస్తూ కాళ్ళావేళ్ళా పడసాగింది.\n\"భుజంమీదినించి దిగి, నా పిలక నాకు ఇచ్చేశావంటే, నీకు ఈ పాడుపడిన శిథిలా ల్లోంచి ఒక లంకెణీబిందె తెచ్చియిస్తాను. బిందెనిండా మొహరీలూ, సౌరీలూను. నీ దరిద్రమంతా తీరిపోతుంది!” అంటూ ఆశ పెట్టి, మళ్ళీ బతిమాలింది భూతం.\n\" సరే, ముందు ఆ లంకెణిబిందె ఏదో తీసుకురా ! తరవాత నీపిలక ఇచ్చెయ్యటం మాట ఆలోచిద్దాం \" అన్నాడు తిమ్మయ్య. తీరా నమ్మి, చేతిలో పిలక కాస్తాఇచ్చేస్తే, తిరిగి భూతం పుంజుకుని తన గొంతు పిసి కేస్తుందేమో అనే ముందుఆలోచనతో ఇలా అన్నాడు. ఏమీ అంటే, ఈ మోసకారి భూతాల స్వభావం తిమ్మయ్యకు ఇంతకు ముందే బాగా అనుభవం వున్నది.\nచడీచప్పుడులేకుండా చయనులభూతం ఆ శిథిలాల్లోకి వెళ్లి తళతళమెరుస్తూన్న ఒక పెద్ద యిత్తడిబిందె తెచ్చింది. దాని మూత తీసిచస్తే ధగధగమెరుస్తూ అన్నీ బంగారు నాణాలే !!\n\"ఇక నా పిలక నాకిచ్చెయ్ మరి!” అన్నది చయనులభూతం. తిమ్మయ్య కాసేపు ఆలోచించి— \"అలా కుదరదు. పిలక కాస్తా యిచ్చేసిన తరవాత నాగొంతుపట్టుకు పిసికేస్తే నేనేం చేసేది? భూతాల్ని నమ్మగూడదంటారు పెద్దలు, కనక, యీ లంకె బిందెను సరాసరి నాయింటికి చేర వేసెయ్యి. తరవాత నీపిలక నీకు యిచ్చేస్తాను\" అన్నాడు.\nపాపం, చయనులభూతానికి అడకత్తె రలో యిరుక్కున్నట్టయింది. తన కర్మానికి ఏడుస్తూ, లంకెణీబిందె ఎత్తుకుని తాగుబోతు తిమ్మయ్యవెనకే అతని గ్రామానికి బయలుదేరింది.\nతిమ్మయ్య వుండే పూరిపాక ఆ గ్రామానికి ఒక పక్కగా వుంటుంది. చీకటి మరుగున ఎవరూ చూడకుండానే యింటికి చేరాడు. భూతం భుజాన్నుంచి లంకెణీబిందె దించు కుని యింట్లో భద్రపరుచుకున్నాడు. తరువాత అతడికి ఒక తమాషాచేయాలని బుద్ధి పుట్టింది : భూతానికి తెల్లవార్లూ పిలక ఇవ్వకుండా వుంటే — ఎక్కడికీ పోకుండా వాకిట్లోనే పడివుంటుంది. తెల్లవారి గ్రామస్థులందరికి 'తన సాహసకృత్యం ప్రదర్శించి భూతాన్ని కూడా వేడుకగా చూపెట్టవొచ్చు అని.\n\"యిక వెళ్తా, నాపిలక యిచ్చేసేయ్!” అన్నది భూతం.\nతిమ్మయ్య ఆలోచిస్తూనే భూతంకేసి చూశాడు. కాళ్ళకి పావుకోళ్ళు, పైన పండితశాల్వా, చెవులకు మెరుస్తూన్న కుండలాలూ—అంతా ఒక పండితుడిలాగా కనబడింది.\nఇలాంటి రూపంలో వున్న భూతాన్ని చూసి గ్రామస్థులు నిజంగా పండితుడే అనుకుంటే, తనకు తన్నులు తగుల్త యనీ, పైగా లంకెణిబిందె సంగతి బయట పడితే తనకే ప్రమాదమనీ దూరం ఆలోచిం చాడు తిమ్మయ్య.\nఅప్పుడు తలుపు ఓరగా వేసి సందులో నుంచి పిలక బయటికి గిరాటు వేసి, \"యిక ఫో! ఇక్కణ్నుంచి!” అంటూ తలుపు లోపల గడివేసేసుకున్నాడు తిమ్మయ్య.\nఅప్పుడు ఆచయనుల భూతం తన పిలక తీసుకుని \"బతికిపొయ్యావులే తిమ్మయ్యా. కానీ, ఎన్నడైనా మళ్లీ పరిశ పాడు ప్రాంతాల్లో కనబడ్డావో, జాగర్త...!\" అంటూ హుంకరించి వెళ్ళిపోయింది.\nలంకెబిందెల్లో వున్న మొహరీలూ, సౌరీలూ కరిగించి బంగారంగా అమ్మేసి, కొద్దికాలంలోనే తాగుబోతు తిమ్మయ్య సాహుకారు తిమ్మయ్యగా మారి, కోట్లకు పడగలెత్తాడు. ఏమైనప్పటికీ, అతడు మరెన్నడూ పరిశపాడువైపుమాత్రంపోలేదు.",
            "book_page_end": 38
        },
        {
            "title": "కిలాడి",
            "book_page_start": 39,
            "pdf_page_start": 41,
            "pdf_page_end": 43,
            "author": "సి. రఘునాధరాజు - విశాఖపట్నం",
            "genre": "డిటెక్టివ్ కథ",
            "moral": "మోసగాళ్లు ఎంత తెలివిగా నటించినా, నిజం ఎప్పుడూ దాగివుండదు.",
            "keywords": [
                "చోరీ",
                "బాబూలాల్",
                "కిలాడి",
                "దొంగనాటకం",
                "విచారణ"
            ],
            "characters": [
                "బాబూలాల్",
                "బాబూలాల్ కొడుకు",
                "అధికారి",
                "దర్జా పురుషుడు (కిలాడి)",
                "పిల్లవాడు",
                "ఘూర్ఖవాడు"
            ],
            "locations": [
                "బాబూలాల్ షాపు",
                "పట్టణం"
            ],
            "content": "బాబూలాల్ అప్పుడే వూరినుండి వచ్చి,\nబండి దిగాడు. దిగి, తన షాపులోకి వెళదా\nమని లోపలికి పోయాడు. కాని, వెళ్లటానికి\nవీలులేదని పోలీసులు అటకాయించారు.\nబాబూలాలు అటకాయించట మనేది\nసామాన్యవిషయమా? అతడు గొప్ప సావు\nకారు. అతనిది పేరుపొందిన షాపు. ఊళ్ళో\nవిద్యార్థుల దగ్గిరనించి పెద్ద ఉద్యోగస్థుల\nవరకూ అతనిషాపులోనే సామానులు\nతీస్తారు. బాబూలాల్ అంటే అంత ఘరానా,\nఅంత నమ్మకమున్ను.\nఇలా తన షాపులోకి తననే వెళ్ళనీయక\nపోవటం, ద్వారం వద్ద పోలీసులు బందో\nబస్తుగా వుండటం, చుట్టూ అనేకమంది\nజనం మూగివుండటం- ఇదంతా చూడగా\nఅతనికి ఆశ్చర్యాన్ని కలిగించింది.\nఅంతలో బాబూలాల్ కొడుకు ' మా\nనాయన సార్! మా నాయన వచ్చార్ సార్!!'\nఅంటూ, సబినస్పెక్టరును వెంటబెట్టుకొని\nగుమ్మంవద్దకు వచ్చాడు. ఇన్స్ పెక్టర్\nచెప్పగా, పోలీసులు బాబూలాల్ను లోప\nలకు వదిలారు.\nఅప్పుడు షాపులోపల విచారణ జరిగింది.\nఎవరికి తెలిసిన విషయాలు వాళ్లు పూస\nగుచ్చినట్టు అధికారికి సంజాయిషీలు చెప్పు\nకొన్నారు. వాళ్లువాళ్లు చెప్పిన వాఙ్మూలా\nలన్నీ పోలీసు కట్టలుకట్టలుగా కాగితాల\nపైన రాసుకొన్నాడు.\nషాపు యజమాని ఐన బాబూలాల్\nఊరు వదిలివెళ్ళి పదిరోజులకు పై న\nఅవుతుంది. ఇక్కడ బండి దిగినతరవాత\nఏమి చూచాడో అది తప్ప, అతనికి మరేమీ\nతెలియదు. ఈ మాటలే చెప్పాడు. వ్రాత\nమూలకంగా కూడా వాఙ్మూలం ఇచ్చాడు.\nతరువాత బాబూలాల్ కొడుకు తను\nఎరిగిన విషయాలు ఇలా చెప్పాడు :\n'తెల్లవారివచ్చి చూస్తే, తలుపులూ\nతాళాలూ ఎక్కడివక్కడనే వున్నయి.\nషాపులో నిన్నరాత్రి అంగడి మూసేటప్పటికి\nవుండే సామాను ఉదయానికల్లా మాయ\nమయింది ' అని లెక్కలతోసహా వివరాలతో\nసహా విప్పిచెప్పాడు.\nపైగా, పట్టీలు దాఖలాచూచి, పోయిన\nసామానులు కచ్చితంగా జాబితా తయారు\nచేసి యిచ్చాడు.\nఅసలిప్పుడు. నడుస్తున్న కేసు ఇదే.\nఅనగా, బాబూలాల్ షాపులో ఆకస్మికంగా\nచోరీ జరగటం, చోరీజరిగిన చిన్నెలు ఏమీ\nకనపడకపోవటమున్ను.\nకాపలా కాసే ఘూర్ఖవాడిని అనుమా\nనించి కైదుచెయ్యమన్నాడు అధికారి.\nఅలానే చేశారు. 'నా కేపాపం తెలియ 'దని\nమొరపెట్టుకొన్నాడు ఘూర్ఖవాడు. అయినా\nపోలీసులు వదలలేదు.\nఅక్కడినుండి బాబూలాల్ సామగ్రి\nవుండే గొదాములవద్దకు పోయి పరీక్షచేదా\nమని సిద్ధంచేసుకొంటున్నారు పోలీసులు.\nపోలీసువారి పని మరేమీలేదుకదా అని\nబాబూలాల్ అధికారి అనుజ్ఞపైన మామూ\nలుగా తన స్థానంలో కూర్చున్నాడు.\nవ్యాపారం యధాప్రకారం సాగిపోతున్నది.\nఇంతలో-ఒక దర్జాపురుషుడు లోపలికి\nవచ్చి, నవ్వుతో బాబూలాల్ను పలకరించి,\nయోగక్షేమాలు కనుక్కొన్నాడు. షాపులో\nచోరీపోయిందనీ, పోలీసుఘర్షణ జరిగిందనీ\nవిని చాలా విచారించాడు.\nకుశలప్రశ్నలు వేసుకోవటం అంతా\nఐనతరువాత, 'భాయీ, బాబూలాల్ !—\nఇవాళ ఇంటివద్దనుంచి తంతి వచ్చింది.\nఈ మెయిల్లో జరుగురుగా నేను మావూరు\nపోతున్నాను. నిన్న సాయంత్రం ఇక్కడ\nపెట్టిపోయిన సామాన్లు పెట్టె తెప్పించు\nతారా?' అని అడావిడిగా అడిగాడు.\nఅప్పుడు బాబూలాల్ అధికారివద్దకు\nపోయి, ఫలానా పెట్టెకు స్వంతదారు వచ్చా\nడనీ, దానిని వానికి ఇచ్చెయ్యటానికి ఉత్త\nరువు యిమ్మనీ కోరాడు. అధికారివచ్చి\nపెట్టె పరీక్ష చేయగా, తాళంవేసివున్నది.\n'సరే, పట్టుకొని వెళ్లు ' అన్నాడు.\nపెట్టె పట్టుకువెళ్లేందుకు బండివాళ్లు\nనలుగురు వచ్చారు. భారమైన ఆ పొడుగు\nపాటి జాజిపలకల పెట్టెను మొయ్యలేక\nమొయ్యలేక గుమ్మం యివతలదా కా\nఎలానో లాక్కువచ్చారు. వాళ్ళు ఎంత\nజాగర్తగా ఎత్తినా, చెయ్యిజారి, పెట్టె\nకింద పడి, గొప్ప శబ్దమైంది.\nశబంతోపాటు మనిషి.కేక వినిపించింది.\nఅధికారి ఆశ్చర్యపడి, ఆ పెట్టెను బద్దలు\nకొట్టించగా పెట్టెలోపల పడుకొనివున్న ఒక\nపిల్లవాడు కనిపించాడు. వాడిచుట్టూ సామా\nనులు పొందికగా పేర్చివున్నాయి !!\nఆపెట్టెను పరిశోధించగా, తాళం వేసు\nకునే రంధ్రం పైకి కనపడినప్పటికీ, తాళం\nమట్టుకు లోపలినించే వేసుకునే ఏర్పాటు\nకలిగివున్నది.\nఇదంతా కనిపెట్టి చూస్తూన్న అధికారి\nఈలకొట్టేసరికల్లా, పోలీసులు వచ్చి ఆ దర్జా\nపురుషుణ్ణి, పెట్టెలోపల పడుకున్న ఆ పిల్ల\nవాడినీకైదుచేశారు.ఘూర్ణానువిడిచిపెట్టారు.\nతరువాత పూర్తిగా విచారణ జరిగింది.\nబాబూలాల్ కొడుకు పోయినవని చెప్పిన\nషాపుసామానులు అన్ని అతడు దాఖలు\nచేసిన జాపితాప్రకారం ఆ పెట్టెలో దొరికినై,\nఒక్కటీ పోలేదు.\nకొన్నాళ్లనుండి పెద్ద వర్తకుని లాగా\nనటించి, నమ్మకం కలిగించి, మోసం\nచేస్తూవున్న ఈ కిలాడీలు ఇలానే దొంగ\nనాటకమాడే పాతకేడీలని వెల్లడైంది.\nనాటినుండీ ప్రతిపట్టణంలోనూ వర్తకు\nలందరూ చాలా జాగర్తగా ఉంటూవచ్చారు.",
            "book_page_end": 41
        },
        {
            "title": "వదిన గొప్పది",
            "book_page_start": 42,
            "pdf_page_start": 44,
            "pdf_page_end": 48,
            "author": "దేవభక్తుని రామమోహనరావు, జగ్గినేని రామనాధమురావు",
            "genre": "జానపద కథ",
            "moral": "వదిన గొప్పతనం ద్వారా, సమస్యలను పరిష్కరించడానికి శారీరక బలం కంటే తెలివితేటలు, సందర్భజ్ఞానం ముఖ్యమని తెలుస్తుంది.",
            "keywords": [
                "రంగన్న",
                "వదిన",
                "నాగేంద్రుడు",
                "సొరకాయ ప్రయాణం",
                "తెలివి"
            ],
            "characters": [
                "రంగన్న",
                "వదిన",
                "రైతుకుర్రవాడు",
                "మంగలి చిన్నవాడు",
                "ఎరుకల పిన్నవాడు",
                "రాజు",
                "రాజకుమార్తె",
                "నాగేంద్రుడు"
            ],
            "locations": [
                "గ్రామం",
                "కాశీ",
                "రామేశ్వరం",
                "సముద్రం"
            ],
            "content": "అనగనగా ఒక వూరు. ఆ వూరిలో సరసాని\nసంగన్న తమ్ముడు రంగన్న అనేవాడు ఉం\nటున్నాడు.\nఅతడు రోజూ ఏడు పొలిమేరలు తిరిగి,\nఏడు గడ్డిమోపులు తెచ్చి వెయ్యంగా,\nఏడుదొడ్ల పశువులు మెయ్యంగా, అవి ఇచ్చే\nపాలను ఏడువూళ్ళజనం అమ్ముకు జీవిస్తూ\nవచ్చారు.\nఒక రోజున, మన రంగన్న గడ్డిమోపులు\nతెచ్చి ఇంటిదగ్గర పడవేసి, 'వదినా!- కాసిన్ని\nమంచినీళ్లు ఇవ్వు' అన్నాడు.\nఅందుకు వదినె ఒహ్ ! - నీవుగాంగ\nతెచ్చినావీ మహా లావుమోపు. ముంచుకు\nతాగవయ్యా' అన్నది.\nరంగన్న నిర్ఘాంతపోయాడు. 'అరె, నేను\nఏడు పొలిమేరలు తిరిగి ఏడు గడ్డిమోపులు\nతెస్తే, ఏడు దొడ్ల గేదెలు మెయ్యంగ, ఏడు\nవూళ్ళ జనం వాటి పాలను అమ్ముకు\nజీవిస్తున్నారే. అంతగా కష్టపడ్డా నాకు మా\nవదిన మంచినీళ్లయినా ఇచ్చింది కాదే ’ అను\nకుని, తనంతట తనే నీళ్ళు ముంచుకు\nతాగి, — అడవివెంట వెళుతున్నాడు!\nకొంతదూరం వెళ్ళేసరికి, ఒక రయితు\nకాళ్ళు నాగలిమీదా, మెడ మేడిమీదా పెట్టి\nనవ్వుతూ అరక దున్నుతున్నాడు.\nరంగన్న చూచి 'ఓ రైతా! నేను వెళ్లటం\nనీకూ ఆశ్చర్యంగా ఉన్నట్టుందే!' అన్నాడు.\n'నీవు వెళితే నాకేమయ్యా?' అన్నాడు\nరైతుకుర్రవాడు.\n'అయితే, మరి నీవెందుకు నవ్వు\nతున్నావు?' అని అడిగాడు, రంగన్న.\n'ఆఁ- ఏమీ లేదు. గోల్కొండడగ్గర వీధి\nనాటకం వేస్తున్నారు. అక్కడ హాస్యంచూసి\nనవ్వుతున్నా' నన్నాడు రైతుకుర్రవాడు.\n'ఐతే, నుపు చాలా గొప్పవాడివల్లే\nవున్నావే!' అన్నాడు రంగన్న.\nఅందుకు రైతుకుర్రవాడు, 'నేనేమి\nగొప్ప! అక్కడ సరసాని సంగన్న\nతమ్ముడు రంగన్న చాలా గొప్పవాడంట !!'\nఅని చెప్పాడు.\n\"ఓయీ, నిన్నుఎఱు. రంగన్నతో, రంగన్న తమ్ముడు రంగన్నను నేనేనంటా, అని చెప్పాడు రంగన్న. 'అయితే, నేనూ నీవెంటవస్తా' అంటూ, రైతుకుర్రవాడు రంగన్న వెంట బయల్దేరాడు.\nఅలా కొంతదూరం వెళ్ళేసరికి ఒక మంగలి చిన్నవాడు కనిపించాడు. వాడు నవ్వుతూ, వెళ్ళేసరికి అతణ్ణి చూచి 'ఏం నవ్వుతున్నావు?' అని అడిగాడు రంగన్న.\nఅందుకు మంగలి చిన్నవాడు, 'ఏడు వూళ్ళ పాలు అమ్ముకునే ఆపద నాకు తీరిపోయింది. అందుకే నవ్వుతున్నాను,' అని చెప్పాడు.\n'నువ్వు చాలా గొప్పవాడివే' అని చెప్పి, మంగలి చిన్నవాడిని తనవెంట తీసుకున్నాడు రంగన్న.\nఇలా ముగ్గురూ కలిసి వెళుతూ ఒక ఎరుకల పిన్నవాడు తగులుకున్నాడు. వాడు మెరుపులాగా నవ్వుతున్నాడు.\n'ఏం నవ్వుతున్నావు?' అని రంగన్న అడిగాడు.\n'నేను ఆకాశానికి వేసిన బాణం, ఏడు నెలల తర్వాత వచ్చి ఒక పక్షిని కొట్టింది. ఆ పక్షి మా ఇంట్లో పడింది. అందుకే నవ్వుతున్నాను' అన్నాడు ఆ పిన్నవాడు.\n'అయితే, నీవూ చాలా గొప్పవాడల్లేనే ఉన్నావే!” అన్నాడు రంగన్న.\nఅప్పుడు ఆ పిన్నవాడు ' ఓ దొరా !- నేను ఏమి గొప్ప? ఎక్కడనో సరసాని సంగన్న తమ్ముడు రంగన్న ఉన్నాడంట, ఆయన చాలా గొప్పవాడంట!' అన్నాడు.\n'ఆ రంగన్నని నేనేనోయి అబ్బాయి!' అని చెప్పేసరికి, ఆ ఎరుకలపిన్నవాడు కూడా రంగన్న వెంట బయల్దేరాడు.\nఇలా నలుగురూ వెళుతూవున్నారు.\nవారు వెళుతూ వెళుతూ ఒక రాజుగారి పట్టణం చేరుకొన్నారు. ఆ పట్టణంలో పరిస్థితి యెలావున్నదీ అంటే—\nపట్టణం ఏలే రాజుకు రాచపుండు పుట్టింది. 'నయం చేసినవాళ్ళకు మా అమ్మాయినిచ్చి పెళ్ళిచేసి, అర్థరాజ్యంతో పట్టంకడతాం' అంటూ చాటింపించారు.\nఈ చాటింపు విని, వాళ్ళు నలుగురూ ఆలోచించుకున్నారు.\nఆలోచించుకొనేటంతలో రంగన్న లేచి మంగలిచిన్నవానితో ఇలా అన్నాడు: 'ఓయీ మంగలిచిన్నవాడా ! నీవు కాశీతీర్థం రామేశ్వరానికీ, రామేశ్వరతీర్థం కాశీకి తెచ్చేవాడివికద ! ఇప్పుడు సత్వరంగా వెళ్లి, ఆ తీర్థం తీసుకురావలిసిం 'దని చెప్పాడు.\n'సరే' నంటూ మంగలిచిన్నవాడు బయ ల్దేరిపోయాడు. తీర్థం తీసుకువస్తున్నాడు. ఐతే-కాశీ పుట్టినప్పుడే నది పుట్టింది. నది పుట్టినప్పుడే పన్నెండు శిరస్సుల నాగేంద్రుడు పుట్టాడు. ఆ నాగేంద్రుడు కాశీపట్టణానికి కాపలా కాస్తున్నాడు. అందుచేత, తీర్థం తెచ్చే ఆ మంగలిచిన్నవాడిని కాటు వెయ్యాలని నాగేంద్రుడు వెన కాతలే వస్తున్నాడు. మంగలి చిన్నవాడు దానిని చూడనేలేదు. కొంతదూరం వచ్చేసరికి, పాము బుసలకి వాడు అలిసిపోయి, ఒక చెట్టుకింద విశ్రమించాడు,\nఆ పాము వచ్చిచూచి, నిద్రించేవాడిని చంపకూడదుకదా అని, చుట్టుచుట్టూ తిరుగుతున్నది.\nఇక్కడ ఇలా వుండంగా, అక్కడవాళ్లు 'ఇంకా మంగలి చిన్నవాడు రాలేదేమీ' అని అనుకొంటున్నారు.\nఇంతలో రంగన్న ఇలా అన్నాడు; 'ఓ రైతుకుర్రవాడా ! నువ్వు అల్లంత దూరాన వుండే గోల్కొండలోని హాస్యం చూచి నవ్వావే! ఇప్పుడు మన మంగలిచిన్నవాడు ఎక్కడ వున్నాడో చూడు' అన్నాడు.\nరైతుకుర్రవాడు చూచి ఇలా చెప్పాడు : 'ఇంకేముంది ! మంగలి చిన్నవాడు నిదుర పోతూవున్నాడు. అతనిడగ్గర పన్నెండు శిరస్సుల నాగేంద్రుడు, లేవంగానే కాటు వేయాలని చూస్తూవున్నాడు,' అని చెప్పాడు.\nఅప్పుడు ఎరుకల పిన్నవాడిని పిలిచి ఇలా అన్నాడు రంగన్న :\n' ఓ ఎరుకలపిన్నవాడా ! - నీవు ఏడు నెలలనాడు వేసిన బాణం పిట్టని చంపి తెచ్చిందికద! నువు ఇప్పుడు, మన మంగలి చిన్నవాడిదగ్గర వున్న నాగేంద్రుణ్ణి చంప వలిసింది' అని. 'సరే' నని బాణం ఎక్కు పెట్టి వేసినాడు ఎరుకలపిన్నవాడు. అంబు పోయి పామును తునాతునకలు చేసివేసింది.\nమంగలిచిన్నవాడు 'అబ్బా, యెంత నిద్రపోయాను!' అంటూ లేచి, పక్కకు చూచాడు. ఇంకేముంది, పన్నెండు శిరసుల నాగేంద్రుడు తుండెతుండేలుగా పడివుండె !\nసరేననుకుని, అక్కడినుండి లేచి, మళ్లీ కాశీ వెళ్లి తీర్థం తీసుకవచ్చి, రాజుగారి రాచ పుండుకి మూడుమార్లు రాశాడు, మంగలి చిన్నవాడు. పుండు మానిపోయింది.\nఅప్పుడు రాజుగారు 'అయితే, మీ నలుగురిలో మా అమ్మాయిని యెవరు పెళ్ళిచేసుకుంటారూ? ' అని అడిగారు.\nఅందుకు యెరుకలపిన్నవాడు 'ఓ రాజా !–మా అందరికంటె పెద్దవాడు సర సాని సంగన్న తమ్ముడు రంగన్న. ఆయనకే ఇచ్చి వివాహంచేయండి!' అన్నాడు.\n'అలాగే' అన్నారు రాజుగారు.\nరంగన్నకి రాజకుమార్తెకూ మహా వైభ వంగా పెళ్ళి జరిగింది.\nమరి కొద్దిరోజులకల్లా రంగన్న పూను కొని, తన స్నేహితులు ముగ్గురుకి పెళ్ళిళ్లు చేశాడు. తరువాత వాళ్లు 'ఓ రాజా ! — మేము మాయిళ్ళకు వెళ్ళుతా' మన్నారు.\n'సరే' నన్నాడు రాజు.\nఅప్పుడు వాళ్లు ఒక సొరకాయ తెచ్చి, దానిలో బండ్లూ ఎడ్లూ సామానులూ అమర్చి, తరువాత భార్యాభర్తలూ కూర్చొని, \"రాజా ! — ఈ సొరకాయలోకి నీళ్ళు రాకుండా, వాడి కీలు రాయించి సముద్రంలో వదలిపెట్టించండి' అన్నారు.\nఅలాగే చేశాడు రాజు.\nసొరకాయ సముద్రంలో పోతూవుంటే దానిని ఒక చేప మింగింది. ఆ చేప అలా పోతూవుంటే దానిని ఒక కొంగ మింగింది. మింగి, ఒక చెట్టుమీద కూర్చున్నది.\nకొంగ కూర్చోంగానే ఆ చెట్టుకొమ్మ పళపళమని విరిగి చక్కాపోయింది.\nఇంతలో సరసాని సంగన్న భార్య నదికి నీళ్ళకొచ్చింది. చచ్చిపడివున్న కొంగను చూచి, ఎడమచేతితో ఇంటికి తీసుకెళ్ళి కోసింది. కోస్తే దానిలోపల చేప అగు పడింది. చేపను కోసింది. లోపల సొర కాయ కనిపించింది. కాయ పగలగొట్టింది.\nపగలగొట్టేసరికి, అందులో ఉన్నవాళ్లంతా బయటికి వచ్చేశారు.\nఅప్పుడు రంగన్న, వదినను చూసి సిగ్గు పడి ఇలా అన్నాడు: 'వదినా, నీవు చాలా గొప్పదానివి. నేనేమి గొప్పవాడిని!' అంటూ, తల వంచుకున్నాడు.\nకధ కంచికి, మనమింటికి.",
            "book_page_end": 46
        },
        {
            "title": "పొట్టివాడు",
            "book_page_start": 47,
            "pdf_page_start": 49,
            "pdf_page_end": 50,
            "author": "కె. సత్యవతి - కర్నూలు",
            "genre": "హాస్యం",
            "moral": "తెలివైన మాటలతో, వ్యంగ్యంతో శత్రువుల అహంకారాన్ని తగ్గించి, విజయం సాధించవచ్చు.",
            "keywords": [
                "పుష్కరద్వీపం",
                "క్రౌంచద్వీపం",
                "దూరదర్శి",
                "పొట్టివాడు",
                "మైత్రి"
            ],
            "characters": [
                "క్రౌంచద్వీప రాజు",
                "దూరదర్శి",
                "పుష్కరద్వీప రాజు",
                "భటులు",
                "ఖైదీ"
            ],
            "locations": [
                "పుష్కరద్వీపం",
                "క్రౌంచద్వీపం"
            ],
            "content": "పుష్కరద్వీపం, క్రౌంచద్వీపం ఇరుగు పొరుగులు. క్రౌంచద్వీపపు రాజుకు అన్ని దేశాల రాజులూ మిత్రులయ్యారుగాని పుష్కరద్వీప రాజుమాత్రం కొఱకరాని కొయ్యగా ఉండిపోయాడు. అతన్ని బుట్టలో వేసుకోవటం ఎలాగా అని ఆలోచనలో పడ్డాడు క్రౌంచద్వీప ప్రభువు.\nఈ పని నిర్వహించటానికి సమరుడు ఎవరూ అని ఆలోచించి, చివఱకు మహా మంత్రి అయిన దూరదర్శిని పుష్కర ద్వీపానికి రాయబారిగా పంపాడు.\nపుష్కరద్వీప రాజుకు తను మహా తెలివితేటలు గలవాణ్ణి అ ని విపరీతమైన గర్వం, అహంభావమున్ను. అందుచేత, ఆ వచ్చిన దూరదర్శిని హడలగొట్టి సాగనంపా లని అనుకొన్నాడు.\nదూరదర్శి కోటసింహద్వారం దగ్గఱకు వచ్చాడో లేదో, భటులు గబగబా తలుపులు మూసివేశారు. సింహాసనంమీద ఠీవి గా కూర్చొని ఇదంతా చూస్తున్నాడు మహారాజు.\nరాజును చూడగానే దూరదర్శి క్రింద నుంచే వందనం చేశాడు. రాజు వెకలిగా నవ్వుతూ 'ఏయ్ మంత్రి! అదిగో ఆ పెద్ద తలుపులకు పక్కగా కుక్కలు ప్రవేశించే కంత ఉన్నది. అందులోనించి దూరి రావయ్యా పైకి' అన్నాడు, సింహాసంలో కూర్చొనే. చుట్టూ వున్న పరివారమంతా 'భలే భలే' అన్నారు.\nఅప్పుడు మహామంత్రి 'చిత్తం, హుజూర్' అంటూ 'ప్రభూ! మీది ఎవళ్ళకు సంబం ధించిన దేశమైతే వాళ్ళందరూ పోయే ద్వారాన్నే పోతాం. మనుష్యుల దేశమైతే వాళ్ల వాకిలిగుండా వెళ్తాం. మీది కుక్కల రాజ్యం అయితే అ ద్వారంగుండా రావ టానికి నాకేం అభ్యంతరంలేదు' అని చల్లగా అనేసరికి రాజుమొఖం తెల్లబడింది.\n'అరే, తప్పించుకున్నాడురా!' అనుకొని రాజు వానిని సింహద్వారాన్నే రప్పించి, కుర్చీ వేయించి పక్కన కూర్చోపెట్టు కొన్నాడు.\nచూస్తే, దూరదర్శి చాలా పొట్టివాడు. ఆ కుర్చీలో సగానికైనా రాలేదు. మళ్ళీ అవమానించాలని మనసుపుట్టి. 'ఏమయ్యా! మంత్రీ! మీ బుద్ధులకుమల్లేనే మీరాజ్యంలో మనుషులూ పొట్టివాళ్లేనా?' అన్నాడు రాజు.\nఠపీమని మంత్రి సమాధానంచెప్పాడు:\n' రాజా ! మాదేశంలో రకరకాల మనుము లున్నారు. మఱి, మారాజ్యంలో యింకొక నియమంకూడా ఉంది. అల్పులడగ్గఱకు పొట్టివాళ్లనీ, గొప్పవాళ్ల నగ్గరకి పొడుగు వాళ్ళనీ పంపాలనేది మా దేశాచారం. అందు కనే నన్నిక్కడికి పంపారు' అనగానే రాజుపని మతాబా కాల్చినట్టయింది.\n'ఆరి, వీడితస్సాదియ్యా!' అనుకొని, అత నికి ఎలా తలవంపు కలిగించటమా అని సమయంకోసం ఎదురుచూస్తున్నాడు, రాజు.\nఇంతలో కొందరు భటులు ఒక ఖైదీని పట్టు కొనివచ్చి వీడు పుష్కరద్వీపపు వాడనీ, దొంగ తనంచేశాడనీ ఫిర్యాదుచేశారు. ' ఏమయ్యా మంత్రి, మీరాజ్యంలో వాళ్లందరూ చోరులేనా ఏమిటి?' అన్నాడు రాజుగారు హేళనగా.\nమంత్రిమాత్రం తక్కువవాడా? ' అది కాదు మహారాజా ! అది గడ్డ తీరు. ఏ గడ్డ మీద ప్రవేశిస్తే ఆ బుద్ధులే పుడతాయ్. మీ రాజ్యంలో మావాడికి దొంగతనం అబ్బింది గాని మాదేశంలో దొంగతనమనేదే లేదు' అన్నాడు మహామంత్రి. దెబ్బతో రాజుగారికి నసాళానికంటింది. 'ఈ పుష్కరద్వీపపు పొట్టివాళ్ల తో కయ్యంపెట్టుకు నెగ్గలేమురా' అనుకొన్నాడు. అప్పుడు మంత్రిని బహు మతి కోరుకొమ్మనేసరికి 'రెండు రాజ్యాలూ మైత్రిగా ఉండటమే నాకు కావలిసిం’ దన్నాడు దూరదర్శి. అదిమొదలు రెండు రాజ్యాలూ స్నేహంగా ఉంటూవచ్చినయ్.",
            "book_page_end": 48
        },
        {
            "title": "ఆటవిడుపు",
            "book_page_start": 52,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "పౌరాణికం",
            "moral": "ఆపదలు ఎదురైనా, ధైర్యంగా ఉంటే దైవ సహాయం లభిస్తుంది.",
            "keywords": [
                "భీమసేనుడు",
                "విషాహారం",
                "నాగలోకం",
                "కౌరవులు",
                "సిద్ధరసం"
            ],
            "characters": [
                "భీమసేనుడు",
                "దుర్యోధనుడు",
                "శకుని",
                "కర్ణుడు",
                "నాగలోకవాసులు"
            ],
            "locations": [
                "గంగా నది",
                "పాతాళ లోకం (నాగలోకం)"
            ],
            "content": "నల్లత్రాచు పాములచే కరిపించినప్పటికీ భీముడు లెక్కచేయక, బతికి బయట పడటం దుర్యోధనాదులకు చించుకున్న ట్టయింది.\nవీడిని ఎలా నాశంచేయటమా అనే సమస్య వేధింపసాగింది. అప్పుడు, కౌరవపక్షానికి మొనగాళ్లయిన దుర్యోధ నుడు, శకుని, కర్ణుడూ, కలిసి తీవ్రంగా ఆలోచించారు. ఒకటి గాకుంటే మరొక టైనా ఫలించదా అని చెప్పి, వారు లక్ష వ్యూహాలు పన్నుకొని కూర్చున్నారు.\nభీముడు తిండిపోతు అనీ, వానికి లడ్డూలు యిష్టమనీ తెలిసి, విషపుల డ్డూలు ప్రత్యేకించి తయారుచేయించారు. వీటి తోనూ, మరికొన్ని అపురూపమైన భక్ష్యాల తోనూ గంగఒడ్డున వారు గొప్పవిందు ఏర్పాటుచేశారు.\nఅక్కడ వారందరూ ఆటలాడినంత సేపూ ఆడి, విందు ప్రారంభించారు. విషపులడ్డూలు తింటూన్న భీమునివైపు కౌరవ పక్షియులు చూచారు. ఆతనిలో ఏమీ మార్పులేదు. ఆ లడ్డూలు తిని, జీర్ణించుకొని, మున పటికంటె ఉత్సా హంతో వున్నాడు. తరువాత హాయిగా నిద్రించాడు.\nనిద్రిస్తూవున్న భీముణ్ణి వారు ఆకస్మి కంగా కట్టి, గంగలో తోసివేశారు. ఇప్పుడు భీముడు గంగలో పడిన చోటునకు అడు గున సూదిమొనలు గల అనేకమైన త్రిశూ లాలు అమర్చివున్నయి!\nఇలా పడిపోయిన భీముడు పాతాళ లోకం చేరుకొన్న తరువాత మెలకువ వచ్చి, 'ఇదేమిటబ్బా ! — వళ్ళు చల్లగా ఉన్నట్టుందే...' అనుకొన్నాడు.\nఅక్కడ నాగలోకవాసులు భీమసేనుని ఎంతగానో ఆదరించారు. అతడు పంచ పాండవులలో ఒకడని తెలిసి, చాలా సంతో షించారు.\nవారు ఇచ్చిన సిద్ధరసం సేవించ గానే భీమునికి వెయ్యి ఏనుగుల బలం వచ్చింది.\nతరువాత నాగుల దీవనలందుకొని, కొత్తతేజస్సుతో ఇంటికి చేరుకునేసరికి, భీమునికోసం బెంగపెట్టుకొనివున్న అతని ఆత్మీయులంతా సంగతి సందర్భాలు తెలుసుకొని, ఆశ్చర్యపోయి, ' ఇదీ వక మంచికే...' అనుకొన్నారు.\nఎవరెన్ని ఆపదలు తలపెట్టినా, భీమ సేనుడు చెక్కుచెదరలేదు.",
            "book_page_end": 52
        },
        {
            "title": "అట్టచివరి బొమ్మ",
            "book_page_start": 53,
            "pdf_page_start": 53,
            "pdf_page_end": 53,
            "author": "చందమామ బృందం",
            "genre": "ఫాంటసీ",
            "moral": "మానసిక ప్రశాంతత, సంతోషం ఎంతటి రోగాన్నైనా నయం చేయగలవు.",
            "keywords": [
                "ఫాదుషా",
                "బుల్బుల్ పక్షి",
                "అమరగానం",
                "కృత్రిమ పక్షి",
                "వాగ్దానం"
            ],
            "characters": [
                "ఫాదుషా",
                "బుల్బుల్ పక్షి",
                "పరిచారకులు"
            ],
            "locations": [
                "పర్షియాదేశం",
                "రాజభవనం"
            ],
            "content": "బెంగతో తల్లడిల్లిపోతూవున్న పాత ఫాదు షాకు ఆకస్మికంగా ఒక అమరగానం మళ్ళీ వినిపించింది. ఈ పాట సహజంగా బుల్బులు దైవం నేర్పిన పాటకాని, కృత్రిమపుపాట కాదు.\nఅలా పాడుతూ గదిలోపలికి వచ్చి, యాంత్రికపక్షికి పక్కనే వాలింది ఇప్పుడీ అమరగానం చేసిన అసలు బుల్ుల్.\n'దేవలోకంనించి దిగివచ్చిన బుల్ బుల్ ! నిన్ను నా రాజ్యంనుండి తరిమివేసి పాపంకటుకొన్నాను. నామాట విని, యిప్పుడు మళ్లీ నాదగ్గరకువచ్చి నన్ను సంతోషపెట్టావు. దుష్టులను దూరం చేశావు. మృత్యువునుసైతం పారదోలావు. నీ ఋణం ఎలా తీర్చుకొనగలనో కదా!' అన్నాడు జాలిగా.\nఇలా అంటూవుండగా, ఫాదుషా కన్నులనుండి జలజలమని బాష్పాలు రాలినై. అప్పుడు బుల్బుల్ 'రాజా! నాపట్ల నీ ఋణం తీరేపోయింది. నేను మొట్టమొదట గానంచేసినప్పుడు హృద యం కరిగి బాష్పాలు రాల్చినావు. మళ్ళీ ఇప్పుడు రాలుస్తున్నావు' అన్నది. ఈ విధంగా చెబుతూ అది హాయిగా గానం చేసేసరికల్లా ఫాదుషా మైమరచి గాఢనిద్ర చెందాడు. ఉదయానికల్లా నిర్మలంగా, ఆరోగ్యవంతంగా, మేల్కాంచాడు.\nఫాదుషా మేలుకొనేసరికి పరిచారకు లెవ్వరూ లేరు. అందరూ కొత్త ఫాదుషా కొలువులో ఉన్నారు. కాని, ఇక్కడ కిటికీ పైన కూర్చుని అమరగానంచేస్తున్న అసలు బుల్బులమాత్రం వున్నది. అప్పుడు ఫాదుషా దానితో 'బుల్బుల్ !— నీవు నావద్దనే వుండిపో. ఈ యాంత్రికపక్షిని వెయ్యిముక్కలు చేసివేస్తా' నన్నాడు, కోపంగా. 'ప్రభూ! వద్దు. ఒక్క వాగ్దాన మిస్తే, నీవు పిలిచినప్పుడల్లా వచ్చి నేను పాడుతూవుంటాను' అన్నది.\nవెంటనే ఫాదుషా లేచి, రాజదుస్తులు ధరించి, ఖడ్గం చేతబట్టి, 'బుల్ బుల్ !- నీకేమి కావాలో కోరుకో' అన్నాడు.\n'నేను ఇక్కడ ఉన్నట్టు ఎవళ్లకూ తెలియ నీయకు. ఇదే నా కోరిక ' అంటూ అది చెట్టుమీదకు ఎగిరిపోయింది.\nఅంతలో పరివారం వచ్చి పాతఫాదుషా రాజదుస్తులు ధరించివుండటం చూచి, ఆశ్చర్యపోయారు! ఫాదుషా ఎవళ్లనూ కోపపడలేదు. తరువాత అనేకవందల సంవత్సరాలు పర్షియాదేశం పాలించాడు. అంతకాలమూ ఆ అసలు బుల్ుల్ వచ్చి, వాగ్దానంప్రకారం అమరగానంచేసి ఫాదుషాకు ఉత్సాహం కలిగిస్తూవుండేది.",
            "book_page_end": 53
        }
    ],
    "statistics": {
        "total_stories": 13,
        "author_counts": {
            "చందమామ బృందం": 5,
            "బైరాగి": 1,
            "వి. ఎస్. మాధవరావు - గుంతకల్లు": 1,
            "సి. పద్మ రాజు - కాకినాడ": 1,
            "యస్. పురుషోత్తం - తాడిపత్రి": 1,
            "డి. సుబ్రహ్మణ్యం - తిరుపతి": 1,
            "సి. రఘునాధరాజు - విశాఖపట్నం": 1,
            "దేవభక్తుని రామమోహనరావు, జగ్గినేని రామనాధమురావు": 1,
            "కె. సత్యవతి - కర్నూలు": 1
        },
        "genre_counts": {
            "సంపాదకీయం": 1,
            "కవిత్వం": 1,
            "రాజరిక కథ": 2,
            "రాజనీతి కథ": 1,
            "ఫాంటసీ": 2,
            "నీతి కథ": 1,
            "హాస్యం": 2,
            "డిటెక్టివ్ కథ": 1,
            "జానపద కథ": 1,
            "పౌరాణికం": 1
        }
    }
}