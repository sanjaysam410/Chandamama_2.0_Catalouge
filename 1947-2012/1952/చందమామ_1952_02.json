{
    "book_id": "చందమామ_1952_02",
    "stories": [
        {
            "title": "ఆహ్వానము",
            "book_page_start": 9,
            "pdf_page_start": 11,
            "pdf_page_end": 11,
            "author": "చక్రపాణి",
            "genre": "సంపాదకీయం",
            "moral": "చిక్కులు రాకుండా ఉండేందుకు రచయితలు తపాలా నియమాలను పాటించాలి.",
            "keywords": [
                "చందమామ కార్యాలయం",
                "కొత్త చిరునామా",
                "రచయితలకు సలహా",
                "బుక్ పోస్ట్ నియమాలు"
            ],
            "characters": [
                "చక్రపాణి",
                "పాఠకులు",
                "రచయితలు"
            ],
            "locations": [
                "కోడంబాకం",
                "మద్రాసు - 24"
            ],
            "content": "చందమామ కార్యాలయం కొత్త భవ\nనాలలో ప్రవేశించిన శుభవార్తను\nఅందుకొంటూ మా అభిమాను లు,\nపాఠకులు, ప్రతినిధులూ ఆనందము\nతెలిపే అభినందన లేఖలు రోజూ\nకురిపిస్తున్నారు. ఇందుకు కృతజ్ఞులం.\nఐతే, కొంతమంది జాబులను యింకా\nపాత చిరునామాకే వ్రాస్తుండటంవల్ల\nఅవి మాకు చేరటంలో అనవసరమైన\nజాగునకు కారణమవుతున్నది. ముఖ్య\nమైన ఈవిషయం గమనించి, ఇటు పైన,\n'చందమామ' కార్యాలయం, కోడం\nబాకం, మద్రాసు - 24 అనే చిరునామాకే\nఉత్తరాలు వ్రాయవలసిందని మళ్లీ కోరు\nతున్నాము. ఈ సందర్భంలో మా రచ\nయితలకుకూడ ప్రత్యేకించి ఒక్కమాట\nచెప్పవలసివున్నది ' : ముకానీ బిళ్ల వేసి,\nబుక్ పోస్టులోపంపే రచనలతో ఎటు\nవంటి జాబులూ ఉండకూడదు. తపాలా\nశాఖవారు ఇటువంటి కవర్లు పరీక్షించి,\n' ఇందులో జాబువున్నది కనుక చార్జి\nచేస్తున్నాము' అని ముద్రవేసి ఉత్తరాల\nరేటు ప్రకారం అదనపు సొము వసూలు\nచేస్తారు. అటువంటప్పుడు కవర్లు రచ\nయితలకు తిరిగివచ్చే పరిస్థితి ఏర్పడుతూ\nవుంటుంది. కనుక,– ఇది అందరకూ\nతెలిసిన చిన్నవిషయమే ఐనప్పటికీ,-\nచిక్కులురాకుండ శ్రద్ధవహించటం\nమంచిదని మా రచయితలకు సలహా\nయిస్తున్నాము.",
            "book_page_end": 9
        },
        {
            "title": "పుణ్యమెవరిది?",
            "book_page_start": 10,
            "pdf_page_start": 12,
            "pdf_page_end": 13,
            "author": "కీర్తి రావు",
            "genre": "నీతి కథ",
            "moral": "కీర్తి కోసం పాటుపడటం కంటే, ఆర్తిని బాపడం (పేదవారికి సహాయం చేయడం) గొప్ప పుణ్యం.",
            "keywords": [
                "రాజు",
                "దేవాలయం",
                "కీర్తి",
                "ఎద్దు",
                "ముదుసలి అవ్వ"
            ],
            "characters": [
                "రాజు",
                "ముదుసలి అవ్వ",
                "భటులు"
            ],
            "locations": [
                "రాజభవనం",
                "దేవాలయం"
            ],
            "content": "పాతరోజుల రాజు ఒక్కడు\nజాతికంతకు ఖ్యాతి తేగల\nదేవళం కట్టించవలెనని\nపూనుకున్నాడు.\n\nరాజుదలచిన కొదవ ఏమిటి ?\nమోజుమీర వ్యయప్రయాసలు\nలెక్కచేయక చక్కగా గుడి\nపూర్తిచేశాడు.\n\nనిక్కముగ ఇటువంటి మందిర\nమెక్కడుందని జనులు పొగడగ\nచక్కగా తన పేరు ద్వారం\nపైన కూర్చాడు.\n\nఉత్సవాలూ, సంబరాలూ\nపచ్చపచ్చగ పెచ్చుమీరగ\nహెచ్చు అలసటచేత భూపతి\nనిద్దరోయాడు.\n\nనిదురలో కల ఒకటి కన్నా\nడెదురుగా తనమందిరం అది\nకాని ద్వారంపైన పేరొక\nఆడుదానిదిగా !\n\nరాజు అచ్చెరువొంది రెండవ\nరోజు భటులను ' రాజ్యముతా\nవెదకి ఆవిడ ఎక్కడుందో\nతెండి' అన్నాడు.\nభటులు కాటికి కాళ్ళుజాచిన\nకటిక ముదుసలి పేదరాలిని\nఒక్కతెను ఆ రాజుముందుకు\nతోడితెచ్చారు.\n' మందిరం కట్టటానికి నీ\nవందచేసిన సాయమేమిటి?\nఎందుకో నీపేరు ఉందని\nరాజు అడిగాడు.\n'మందిరానికి రాళ్ళుమోస్తూ\nమ్రందికుందిన ఎద్దులకు నే\nమేతవేసిన మాట నిజ 'మని\nఅవ్వపలికింది.\n' కీర్తికై నే పాటుబడితే\nఆర్తిబాపినవామె' అని ఆ\nరాజు ముదుసలిఆమెపేరే\nచెక్కమన్నాడు.",
            "book_page_end": 11
        },
        {
            "title": "తెలివితక్కువ దద్దమ్మ",
            "book_page_start": 12,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "హాస్యం",
            "moral": "తెలివి, సమయస్ఫూర్తి లేకపోతే ఎంత నేర్చుకున్నా ఫలితం ఉండదు.",
            "keywords": [
                "దొంగలు",
                "తెలివితక్కువ",
                "సుబ్బిశెట్టి",
                "దొంగతనం",
                "పిల్లులు"
            ],
            "characters": [
                "సుక్కు",
                "రుక్కు",
                "సుబ్బి శెట్టి"
            ],
            "locations": [
                "సింగారపురం",
                "సుబ్బి శెట్టి ఇల్లు",
                "ధనాగారం"
            ],
            "content": "సింగారపురంలో సుక్కు, రుక్కు అని\nఇద్దరు దొంగలు ఉండేవాళ్ళు. సుక్కు\nచాలా తెలివైనవాడు. వాడు తనకు చేత\nనైన విద్యలు అన్నీ రుక్కుకు నేర్పాడు.\nరుక్కువిద్యలైతే నేర్చాడు గాని, వాటిని\nసమయం తెలిసి ప్రయోగించే నేర్పు\nలేదు. అందుకని సుక్కు వాడితో\n\"అబ్బాయీ — ! నీ అంతట నీవు స్వతం\nత్రించి ఏపనీ చేయబోక. నేనేమి చేస్తానో\nకనిపెట్టి చూస్తూవుండు. అలానే నువ్వు,\nచేస్తూవుండు' అని చెప్పాడు. సరేనని\nవొప్పుకొన్నాడు రుక్కు.\nఒకరోజున వాళ్లు, లక్షాధికారి అయి\nనటువంటి సుబ్బి శెట్టి ఇంట్లో కన్నం\nవేయటానికని వెళ్ళారు.\nసుక్కు కన్నం వేశాడు. వాడూ\nరుకూ కలిసి సడీ చప్పుడూ చేయకుండా\nలోపలికి దూరారు. మెల్లిగా ధనాగారం\nలోకి ప్రవేశించారు.\nసుక్కు ధనద్రవ్యాలూ, వస్తువాహ\nనాలూ ఉండే పెద్ద పెట్టె తెరిచాడు.\nధనం కాజేస్తూ ఉండగా పొరపాటున\nచెయ్యితగిలి పెట్టెమూత దభీమనిపడి\nచప్పుడయింది. ఆ చప్పుడుకు సుబ్బి\nశెట్టికి మెలకువ వచ్చింది. పడుకొని\nఉండే 'ఎవడురా అక్కడ !!'—అని కేక\nవేశాడు. ఆ వెంటనే సుక్కు ' మ్యాప్!\nమ్యాప్!!' అని కూశాడు. ' సరే పిల్లి\nకాబోలు చప్పుడు చేసింది' అని అను\nకొని సుబ్బిశెట్టి అటుపక్కకు తిరిగి\nమళ్ళీ పడుకున్నాడు.\nఈసారి రుక్కు అక్కడకువెళ్ళి\nపెట్టె తీయబోయాడు. దురదృష్టవశాత్తు\nఅది వాడి కాలుకు తగిలి బోర్లాపడ్డాడు.\nపెద్దగా చప్పుడయింది. శెట్టి లేచాడు.\n'ఎవడురా అక్కడ !!' - అని కేకలేస్తూ\nఆ గదిలోకి వచ్చాడు.\nశెట్టిని చూచి రుక్కు కంగారు\nపడ్డాడు. వణికిపోతూ చేతులుకట్టుకొని\n' నేను రెండోపిల్లినండి, క్షమించండి.\nబాబూ ! ఏమీ అనకండి' అని బతిమాల\nసాగాడు.\nఅప్పుడు శెట్టి గదిలో దూరిన రెండు\nపిల్లుల్ని పట్టీ కట్టి కొట్టి వదిలాడు.",
            "book_page_end": 12
        },
        {
            "title": "శఠినపరీక్ష",
            "book_page_start": 13,
            "pdf_page_start": 15,
            "pdf_page_end": 18,
            "author": "జి. లక్ష్మణసింగు - నాగపూర్",
            "genre": "సాహసం",
            "moral": "దేశాభిమానం, ఆత్మగౌరవం ప్రాణాల కంటే గొప్పవి. క్రూరమైన ఆజ్ఞలను ధిక్కరించడానికి ధైర్యం కావాలి.",
            "keywords": [
                "ఘూర్జరదేశం",
                "చక్రవర్తి",
                "గండాభిల్లుడు",
                "విలువిద్య",
                "ఆత్మగౌరవం"
            ],
            "characters": [
                "ఉగ్రసేనుడు (చక్రవర్తి)",
                "గండాభిల్లుడు",
                "గండాభిల్లుడి కుమారుడు",
                "జవానులు"
            ],
            "locations": [
                "ఘూర్జరదేశం",
                "వింధ్యారణ్యం",
                "పట్టణం"
            ],
            "content": "ఒకానొకప్పుడు ఘూర్జరదేశాన్ని ఉగ్రసేను\nడనే రాజు పరిపాలించాడు. అతడు తనకు\nఉన్న రాజ్యంతో తృప్తిపడక, చుట్టుప్రక్షల\nవున్న రాజ్యాలపైకి దండయాత్రచేసి వాటి\nనన్నింటినీ తన రాజ్యంలో చేర్చుకుని\n'చక్రవర్తి' అని అందరిచేతా పిలిపించు\nకునేవాడు. తన అధీనంలోకి వచ్చిన\nరాజ్యాలలోని ప్రజల్ని అనేకవిధాలుగా\nహింసించి, 'పరమ దుర్మార్గుడు' అన్న\nపేరు సంపాదించాడు. అక్కడితో ఊరుకోక,\nప్రతీ పట్టణంలోనూ పొడుగాటి గెడ ఒకటి\nపాతించి, ఆ గెడ కొసను తనపేరు చెక్కిన\nకిరీటం ఒకటి తగిలించి, వచ్చేపోయే\nవాళ్లందరూ ఆ కిరీటానికి నమస్కారంచేసి\nమరీ వెళ్ళాలని దండోరా వేయించాడు.\nఅంతవరకూ స్వతంత్రంగా జీవిస్తూన్న\nప్రజలందరికీ ఇది చాలా అవమానకరంగా\nతోచింది. కాని విధిలేక, అటు వెళ్లవలసి\nనప్పుడల్లా ఆ కిరీటానికి ఒకదణ్ణం పెట్టి మరీ\nపోతూండేవారు.\n\nఆకాలంలోనే, వింధ్యారణ్యంలో గండా\nఅనే భిల్లుడొకడు వుండేవాడు. అతడు\nఏకలవ్యుణ్ణి మించిన విలుకాడు. అతడు\nబాణంవేస్తే గురితప్పడం అనేదిలేదు. అత\nడొకనాడు తన పదేళ్ల కొడుకుని వెంటబెట్టు\nకుని సమీపంలోని ఒక పట్టణానికి వెళ్లేడు.\nఅక్కడ బజారులో గెడకొసని ఒక\nకిరీటం తగిలించివుండటం, ఆ కిరీటానికి\nవచ్చేపోయేవాళ్లంతా వంగి దణ్ణం పెట్టి\nపోతుండటం చూశాడు. సంగతి తెలుసు\nకున్నాడు. తనుమాత్రం దణ్ణం పెట్టకుండా\nఠీవిగా నడిచి వెళ్ళిపోయాడు.\nకాని పది అడుగులు వేశాడోలేదో, గెడవద్ద\nకాపలాకాస్తూవున్న జవానులు వచ్చేసి\nగండాభిల్లు, కుమారుణ్ణి పట్టి తీసుకు\nపోయి చక్రవర్తి సమక్షంలో నిలబెట్టేరు.\n\n\"ఎవరయ్యా నువ్వు? ఆ త్రిమూర్తులు\nకూడా నా ఆజ్ఞ ధిక్కరించటానికి వీల్లేదు\nకదా? నీవేమో ఎదురెత్తుగా ప్రవర్తిస్తున్నా\nవటే?” అని అడిగేడు చక్రవర్తి.\n\"నాపేరు గండాభిల్లుడు. అడవిలో\nసింహానికిమల్లే విచ్చలవిడిగా తిరిగే నాకు,\nఒకానొక రాజు కిరీటానికి జోహారు చెయ్య\nవలసిన అవసరమేమున్నది?\" అని ఎదురు\nప్రశ్న వేశాడు గండాభిల్లుడు.\n\"ఓహెూ, నువ్వేనా గండాభిల్లుడివి?\nనీ గురి ఎన్నడూ తప్పదని విన్నాను. ఏదీ\nనీ సామర్థ్యం నాకొకమాటు ప్రదర్శించి\nచూపు\" అంటూ చక్రవర్తి, ప్రక్కనున్న\nవాళ్లతో, \"జామిపండు ఒకటి తీసుకు\nరండోయ్” అన్నాడు.\nపండు తేవటంతోనే, \"గండాభిల్లు ప్రక్ష\nనున్న వాడికొడుకును తీసుకుపోయి ఎదు\nరుగా ఆచెట్టుకు కట్టెయ్యండి. కట్టి,\nఆ జామిపండు కుర్రవాడి నెత్తిమీద\nనిలబెట్టండి\" అన్నాడు రాజు.\nఅలా చేయటంతోనే ఉగ్రసేనుడు గండా\nభిల్లుడితో, \" నీ కుమారుని నెత్తిపైనవున్న\nఆ జామిపండును గురిచూసి బాణంతో\nకొట్టాలి. లక్ష్యంతప్పకుండా కొట్టగలిగితివా\nనీవుచేసిన అపరాధాన్ని క్షమించి నిన్నూ\nపిల్లవాణీకూడా వదిలేస్తాను.. ” అన్నాడు.\nఆమాటలు వినటంతోనే గండాభిల్లుడి\nగుండె ఝల్లుమంది! వొళ్లంతా చెమటలు\nపోసినై. కోపంతో పళ్లు పటపటకొరుకుతూ.\n\" రాజా, ఎంత క్రూరుడవు నువ్వు? కాస్త\nగురితప్పి నాబాణం క్రిందకుపోయిందంటే,\nచేతులారా నా కుమారుని ప్రాణాలు తీసు\nకున్నవాడినవుతానే! నా ప్రాణాలుపోయినా\nసరే నేను అందుకు వొప్పుకోను!” అన్నాడు.\nరాజు వెకిలిగా నవ్వుతూ, \"నా ఆజ్ఞ\nనెరవేర్చకుంటివా, నీకు మరణశిక్ష ఎలాగూ\nతప్పదు. ఐతే, నీ కళ్ళఎదట నీ కుమా\nరుని చంపించిన తరువాతనే ఆపని.\nతెలిసిందా !\" అన్నాడు.\nనిశ్చేష్టుడయ్యాడు గండాభిల్లుడు.\nఅతనిని చూచి కుమారుడు \"నాయనా,\nభయమెందుకు? నీగురి ఎన్నడూ తప్పదు.\nబాణంవదులు!\" అన్నాడు.\nఆ మాటకు \"శెభాష్ !\" అని రాజే\nమెచ్చుకున్నాడు.\nగండాభల్లు తన అమ్ములపొదిలోనుండి\nపదునైనబాణం ఒకటి తీశాడు. దాని వాడి\nమొన వెండిరేకులా ధగధగ మెరుస్తో\nకన్నులను మిరుమిట్లుగొలుపుతున్నది.\nపరీక్షించి, దాన్ని మొలలో దోపుకున్నాడు.\nపొదిలోంచి మరొక సామాన్యపు బాణాన్ని\nతీసి విల్లుకు తగిలించి, కుమారుని నెత్తిపై\nనిలిచివున్న జామిపండును గురిచూసి,\nబాణంవదిలేడు. అదివెళ్లి పండును ముకున\nకరుచుకుని ముందుకు వెళ్ళిపోయింది.\nఅదిచూసి ఉగ్రసేనుడు 'శెబాష్, శెబాష్’\nఅంటూ చప్పట్లు చరిచాడు. తన కొలువు\nలొని సొంత విలు కాళ్లవైపు 'ఎందుకూ, మీరూ\nవున్నారు' అన్నట్టుగా చూశాడు.\n\nమాటప్రకారం, చక్రవర్తి గండాభిల్లు\nకొడుకు కట్లు విప్పించి, వాళ్ళిద్దర్నీ\nయధేచ్చగా వెళ్లిపోవచ్చు నన్నాడు.\nగండాజిల్లు వెళ్ళిపోయేటప్పుడైనా చక్ర\nవర్తికి నమస్కారంచెయ్యటంకాని, సెలవు\nతీసుకోడంగాని చెయ్యలేదు.\n'ఎంతటెక్లూ వీడికి!' అనిపించింది చక్ర\nవర్తికి. ఐతే యేం, ఏమీ అనలేకపోయాడు.\nగండాభిల్లుడు తనదారిని వెడుతోంటే అతని\nమొలలోవున్న వాడిబాణం మొన తళుక్కు\nమని మెరిసి, చక్రవర్తి కంటపడింది.\n'అబ్బీ, ఆగు. ఇందాకనే అడుగుదా\nమనుకున్నాను. మొదటతీసిన ఆ బాణాన్ని\nపదును పరీక్షించి, వాడకుండా మొలలో\nపెట్టేశావు దేనికి?' అని అడిగాడు రాజు.\nగండాభిల్లుడు, 'దేనికా? ఒకవేళ నా\nబాణం గురితప్పి నా కుమారుని ప్రాణం\nపోవటమే జరిగిననాడు ఈ వాడిబాణం\nనీ గుండెలో దూసుకుపోయి వుండేది!'\nఅని నదురూ బెదురూ లేకుండా చెప్పేడు.\nఉగ్రసేనుడు ఉగ్రుడైలేచి, 'ఏమన్నావు?\nనాప్రాణాలు తీస్తావా?' అంటూ తన విలు\nకాళ్లవైపు తిరిగి, 'చూస్తారేం, రాజద్రోహిని\nచూస్తూ' అన్నాడు.\nఆవాక్యం పూర్తికాకుండానే గండాభిల్లు\nతన మొలలోని బాణాన్ని తీసి సంధించి,\nచక్రవర్తి బొమ్మును గురిచూసి కొట్టేడు.\n'అమ్మోయ్!' అంటూ చక్రవర్తి గొడ్డలి\nపెట్టుగా ఒరిగిపోయాడు.\nఅప్పుడు రాజభటులు 'పట్టుకోండి!\nపట్టుకోండి!!' అంటూ గండాభిల్లువైపు పరు\nగెత్తేరు.\nకాని, అక్కడి జనం వాళ్లను అడ్డు\nతగిలి, 'ఒక్క అడుగు ముందుకు వేశారంటే\nప్రాణాలు తక్కవుసుమా జాగర్త !!!'\nఅన్నారు. దానితో వాళ్లు పలాయనం\nచిత్తగించారు.\n'ఈ లోకకంటకుణ్ణి వధించి, మాకు\nపీడ వదిలించావు మహానుభావా!' అని\nప్రజలంతా గండాభిల్లుణ్ణి అనేకవిధాల\nపొగిడి, అంతవరకూ ఉగ్రసేనుడి కిరీటానికి\nతప్పనిసరిగా జోహారు చెయ్యవలసివచ్చిన\nవాళ్లంతా గండాభిల్లుకి హృదయ పూర్వ\nకంగా, భక్తిగౌరవాలతో నమస్కారం\nచేశారు.",
            "book_page_end": 16
        },
        {
            "title": "అపూర్వ సౌధము",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపదం",
            "moral": "అలౌకిక శక్తుల నుంచి వచ్చిన చిక్కులు ఊహించని విధంగా ఉంటాయి.",
            "keywords": [
                "వృద్ధురాలు",
                "దేవసింహుడు",
                "శక్తిసింహుడు",
                "విష ప్రయోగం",
                "మరణగంట"
            ],
            "characters": [
                "రాజు (యువరాజు తండ్రి)",
                "రాణి (దేవప్రియ)",
                "దేవసింహుడు (యువరాజు)",
                "వృద్ధురాలు",
                "శక్తిసింహుడు (రాజు బావమరిది)",
                "మంత్రి",
                "దాది",
                "వైద్యుడు"
            ],
            "locations": [
                "రాజ్యము",
                "అంతఃపురం",
                "గంట స్తంభం",
                "శయ్యాగారం"
            ],
            "content": "ప్రజలంతా గంట స్తంభం దగ్గరకు పరుగు\nలెత్తి గంటలు లెక్కిస్తున్నారని చెప్పాం\nకదా? అయితే, యింతలో రాణి చనిపోయి\nనట్లు గంటస్తంభానికి కబురు ఎలావెళ్లింది?\nనిజానికి, రాణి చనిపోయినట్లు ఒక్క వృద్ధు\nరాలికితప్ప మరో పురుగుకి తెలియదే. అంతే\nకాదు. గంట స్తంభంవద్ద కాపలావాడితోసహా\nఅందరూ దర్బారులోనే వున్నారాయె!\nఎప్పుడైతే గంట చెవినిపడిందో, గంట\nస్తంభం కాచే కాపలావాడుకూడా నివ్వెర\nపోయాడు. ఎవరో ఆటగోటితనానికి గంట\nమ్రోగిస్తూవుండివుండాలి. ఒక్క క్షణం\nఆలస్యంజరిగినా రాజ్యమంతా అల్లకల్లోలం\nఅయిపోతుంది. అందుచేత ఒక్కపరుగున\nవెళ్ళి గంటస్తంభం చేరుకొన్నాడు. చూడగా\nగంటలు కొడుతున్నది ఒక వృద్ధురాలు!\nఅయితే అప్పటికప్పుడే ఆమె ముప్ఫైతొమిది\nగంటలూ కొట్టటమూ, ప్రజలంతా అక్కడికి\nచేరిపోవటమూకూడా జరిగింది. ఇలాంటి\nదారుణానికి ఒడిగట్టిన ఆ వృద్ధురాలిని\nఅమాంతంపట్టి చీల్చివేయ్యాలనే తలంపుతో\nఆమెని పట్టుకోబోయాడు. కాని వృద్ధురాలు\nఅదృశ్యరూపం పొంది ఎగిరి చక్షాపోయింది.\nకాపలావాడు గజగజ వణకిపోయాడు.\nరాణి చనిపోయిందా ? ఎలానమ్మటం? ఈ\nవార్త ప్రజలలో పాకిపోకముందే నిజమో\nఅబద్దమో తను తెలుసుకోవాలి. అక్కడ\nచేరిన గుంపును నెట్టుకొని ఒక్కపరుగున\nఅంతఃపురంలో చొరబడ్డాడు. రాణి శయ్యా\nగృహం ప్రవేశించాడు. రాణీ చిరనిద్రలో\n\nవుండటంచూచి నివ్వెరపోయాడు. జలజల\nకన్నీరుకారుస్తూ, బరువుగా అడుగులు వేసు\nకొంటూ గదిలోంచి బయటకువచ్చేశాడు.\nఅప్పటికే గంటస్తంభంనుంచి మరలి\nఅంతా తిరిగి అంతఃపురానికి చేరుకున్నారు.\nరాణి శయ్యాగృహంలోంచి దుఃఖసము\nద్రంలో మునిగివస్తున్న కాపలావాడినిచూచి\nఅంతా వారికి తెల్లమైపోయింది. అంతఃపుర\nమంతా \"రాణి,...రాఖీ\" అనే కేకలతో\nమారుమ్రోగిపోతున్నది!!\nఇక అక్కడ రాజుపరిస్థితి ఎలావున్న\nదంటే — ఎప్పుడైతే మరణగంట చెవిని\nపడిందో అప్పుడే గుండెదడ పట్టుకున్నది.\nఒక్కొక్కగంట కొట్టినప్పుడల్లా, తన గుండె\nమీద సుత్తిదెబ్బ కొట్టినట్టే అనిపించింది.\nముప్ఫైతొమ్మిదోగంట చెవిని పడీపడటం\nతోటే, రాజు కూర్చున్నవాడు కూర్చున్నట్టే\nసోలిపోయాడు. ఐతే చూడవచ్చిన రాజులు\nతప్ప, రాజపరివారంలో ఒక్కరూ అక్కడ\nలేరు. వాళ్ళు రాజుసంగతి మరిచిపోయి,\nగంట స్తంభంవైపుకి పరుగులెత్తారు.\nతీరా యిప్పుడు అంతా తెలిసివచ్చిన\nతర్వాతగాని ఎవరికీ రాజుసంగతి\nస్ఫురణకు రాలేదు. \"అయ్యో! అంతా\nయిక్షడనే వున్నామే. బావ ఏమయ్యాడో”\nఅంటూ కంగారుపడ్డాడు శక్తిసింహుడు.\n\" అవును. ఇది మహాకలవర సమయం.\nబావగారు దర్బారులోనే వుండి వుండాలి,\nమీరువెళ్ళి వారిసంగతి చూడండి. క్షణంలో\nనేనూ వచ్చేస్తున్నా” అన్నాడు మంత్రి.\nశక్తిసింహుడు బయలుదేరాడు. అతని\nవెనుకనే తక్కిన పరివారం కదిలారు.\nవాళ్లతోపాటు ఆస్థాన వైద్యుడూ, దాదీకూడా\nపోబోయారు. మంత్రి వాళ్ళనిద్దరినీ చూచి\n\"ఆగండి ” అని గద్దించాడు.\nఅస్థాన వైద్యుడూ, దాదీ తెల్లబోయారు.\n\"వీళ్ళనిద్దరినీ వేరువేరుగా బంధించి\n\nవుంచండి” అని భటులకు ఆజ్ఞాపించాడు.\nభటులు వాళ్ళని తీసుకుపోయారు.\nతక్షణమే మంత్రి, రాణిశయ్యా గారం\nతాళంవేయించి, దర్బారు చేరుకున్నాడు.\nమహారాజును అనేక విధాల ఓదార్చాడు.\nకాని, ఎంతచెప్పినా మహారాజుకు దుఃఖం\nఆగలేదు : \" మంత్రి! రాణితోనే పోయింది\nనాబతుకు. లేకలేక పుట్టిన బిడ్డడిని కళ్ళారా\nచూచుకొనకుండానే కన్నుమూసింది రాణి.\nదిక్కుమాలిన దేశాచారం. తలకొక పేరూ\nరాసుకురావడమట. ఎవడు రాసిన పేరులో\nఏమి అపశ్రుతి పలికిందో, బిడ్డడికి తల్లి\nగండం పట్టుకుంది ! నారాణి చచ్చి వూరు\n!!\n\"నాబిడ్డడికి ఎవ్వరూ పేరు పెట్టవద్దు. దేశా\nచారంకాదు, దేవుని ఆజ్ఞ అయినాసరే, ఉల్లం\nఘించి తీరుతాను. నా బిడ్డడికి నా రాణి పేరే\nపెట్టండి. నారాణి దేవప్రియ. నా బిడ్డడు\nదేవసింహుడు. ఏమి, మంత్రీ! - నామాట\nపాటిస్తావా?” అని వూరుకున్నాడు.\nఅందుకు మంత్రి \" తప్పకుండా పాటి\nస్తాను, మహారాజా !— దేవసింహుడు...\nచక్కటిపేరు. మాతల్లిని స్మరించటంకంటే\nమాకు కావలసిన దేమిటి ? ఈ పేరుపెట్టి\n\nపిలవటానికి లోకమంతా సంతోషిస్తుంది”\nఅనిచెప్పి రాజును వూరడించాడు.\nఇక్కడ మంత్రి, రాజూ మాటాడుతూ\nవుండగా, శక్తిసింహుడు కోటలోకి వెళ్ళాడు.\nవెళ్ళేసరికి వృద్ధురాలి వింతవైనం, వైద్యుడ్నీ\nదాదినీ అదుపులో వుంచటం, శయ్యాగారం\nతాళంపడటం - ఈమొదలైన సందర్భాలన్నీ\nతెలిసివచ్చినై. తీవ్రంగా ఆలోచించాడు.\nదాదిని వుంచిన తావుకు వెళ్ళాడు.\n\"దాదీ !—కధ అడ్డం తిరిగింది. తలచిన\nఉద్దేశాలన్నీ తారుమారయినై. నిన్ను పెద్దలు\nవిచారణ చేయవచ్చు. నీవు దోషివని వారు\nతీర్మానించవచ్చు. నీకు మరణశిక్ష విధించ\n\nవచ్చు. భయపడకు. నీప్రాణానికి నాప్రాణం\nఅడ్డువేస్తా, నిజఁమాత్రం వెల్లడించకు\"\nఅని ధైర్యం చెప్పాడు.\nరాణికి ఉత్తరక్రియలు జరిగిపోయినై,\nతర్వాత మరిరెండు రోజులకు మంత్రి\nఆస్ధాసవైద్యుడినీ, దాదినీ దర్బారుకు\nరప్పించాడు. విచారణ చూడవచ్చినజనంతో\nదర్బారు కిటకిట లాడుతున్నది. మొట్ట\nమొదట మంత్రి ఆస్థానవైద్యుడిని విచా\nరించాడు : అందుకు ఆస్థాన వైద్యుడు —\n\"మంత్రిపుంగవా ! కన్నతల్లివంటి దేవ\nప్రియ విషయంలో యిలాజరిగిందంటే,\nచాలా విడ్డూరంగావున్నది. మీకంటే ఎకు\nవగాశోకిస్తున్నాను నేను. మీకంటె ఎక్కువగా\nఆశ్చర్యపడుతున్నాను. కాని యిందులో ఏదో\nమోసం జరిగింది. ఇది ముమ్మాటికీ నిజం.\nదేవి మరణానికి, లోకానికి జవాబు చెప్ప\nవలసిన బాధ్యత మీకంటే నాకే ఎక్కువ.\nకనుక నిజం తెలుసుకోటానికి నా శాయ\nశక్తులా ప్రయత్నిస్తాను. ఇందుకుగాను\nముందుగా మనం, ఒక్కపర్యాయం రాణి\nవారి శయ్యాగృహం పరిశీలించిరావటం\nఅవసరం” అన్నాడు.\nఅదేప్రకారం వైద్యుడిని వెంటబెట్టుకొని\nమంత్రి, రాణిశయ్యాగృహం చేరుకున్నాడు.\nఅప్పుడు వైద్యుడు అక్కడ బల్లమీదవున్న\nవస్తువులన్నీ ఒక్కొకటిగా పరిశీలించాడు.\nబల్లమీకనున్న పాలలోటా పడిపోయి పాలు\nఒలికిపోయినై. అంతకు మినహా, మరొక\nఆచూకీ ఏమిచ్చిందికాదు. నిస్పృహచెంది\nబయటికి వస్తుండగా, వైద్యుడి దృష్టి అప్ర\nయత్నంగా గదిలో ఒకమూలని పడివున్న\nఒకవస్తువుపైన పడింది. దగ్గిరికి వెళ్ళి\nచూడగా అది ఒక చచ్చిపడివున్న పిల్లి.\nఇది కంటపడగానే మంత్రి, వైద్యుడూ\nఒకరిముఖాలు ఒకరు చూచుకున్నారు.\nఅప్పుడు వైద్యుడు ఒలికిపోయివున్న పాల\n\nవంక చూపుతూ, \"ఈపాలు విషపూరిత\nమైనవని తోస్తుంది. నేను యిచ్చిన మందు\nఆ పాలల్లో కలిపిపుచ్చుకొని వుంటుంది\nరాణి. ఐతే, పాలల్లో విషం ఎలా కలిసిందో!\nఅది నిలకడమీదనే తెలియాలి” అన్నాడు.\n\"నిలకడమీద ఎలాగా తెలిసిపోతుందను\nకోండి. అయితే, బిడ్డడికిచ్చే పాలల్లో విషం\nకలిసిందీ అంటే, అది ఎలాజరిగిందో దాదికి\nతెలిసివుండాలి. కనుక మనం యిప్పుడే\nఆమెనీ విచారించుదాం” అంటూ వైద్యు\nడితోసహా మంత్రి దర్బారు చేరుకొన్నాడు.\nదాదిని విచారించాడు మంత్రి.\nదాది : \"స్వామీ !— ఆ లోటాలో ఉన్నవి\nబిడ్డడిపాలు. నేనే అక్కడ పెట్టాను. పాలు\nపట్టుదామనుకునేటంతలో ఒక వృద్ధురాలు\nవచ్చింది. నన్ను బెదిరించింది. నేను హడిలి\nపోయి, ఈ మాట చెప్పటానికే ప్రభువుల\nవారివద్దకు పరుగెత్తుకువచ్చాను. అంతలోనే\nగంటలు వినబడినై. గంటలు కొట్టినదీ ఆ\nవృద్ధురాలేనని గంటలవాడు చెప్పనే\nచెప్పాడుకదా ! ఆ దుర్మార్గురాలే పాలలో\nవిషం కలిపివుంటుంది. ఇంకానయం.\nకొంచెంసేపుంటే, తెలియక ఈ పాలు బిడ్డ\nడికికూడా పట్టివుందును. బిడ్డడి ప్రాణానికి\n\nకూడా మోసం వచ్చివుండేది. ఈ బిడ్డడు\nఎంతో అదృష్టవంతుడు. అందుకనే దేవుడు\nకాపాడాడు ” అని చెప్పింది.\n\"ఎవరీ వృద్ధురాలు?—ఆమెది యే\nవూరు ? ఏదేశం? ఆమెకు ఇక్కడ ఏమి\nపని ? అసలు ఈ లోపలికి ఎలా ప్రవేశిం\nచింది? పాలలో విషం కలపడమేమిటి ?\nఎవరూ లేకుండాచూచి మరణగంటలు\nకొట్టడమేమిటి? అన్ని దుండగా లూచేసి\nపట్టుబడకుండా మాయం కావడమేమిటి?”\nఈప్రశ్నలకు జవాబుతెలియక మంత్రి,\nవైద్యుడూ ఆలోచనలో పడ్డారు. తక్కిన\nవాళ్లంతా తెల్లబోయి కూర్చున్నారు.\n\nన్నారు — వృద్ధురాలు తిరిగి ఎప్పుడు కంట\nబడుతుందా, ఎప్పుడు చీల్చిచెండాడుదామా\nఅని. కాని ఎంతకూ వృద్ధురాలి జాడ ఏమీ\nతెలియరాలేదు. అందరూ నిస్పృహచెందారు.\nఇక రాజుసంగతి చెప్పనే అక్కర్లేదు. రాణి\nపోవటంతోటే మనఃస్తిమితం తప్పింది.\nమంత్రీ, బావమరిదీ ఎంత ధైర్యం చెప్పినా\nఫలితం ఏమీ కనుపించలేదు. క్రమంగా,\nఆరోగ్యంకూడా క్షీణించసాగింది.\nరాజు బావమరిదిని పిలిచి, పిల్లాజెల్లాతో\nసహా వచ్చి కోటలోనే వుండిపొమ్మన్నాడు.\nశక్తిసింహుడికిమాత్రం అంతకంటే కా\nవలసిం దేమున్నది? మరునాడే కుటుం\nబంతోవచ్చి రాజభవనంలో ప్రవేశించాడు.\nశక్తిసింహుడే రాజ్యభారం వహించాడు.\nఇక యువరాజు నామకరణంనాడు దాది\nచేతులలోంచి జారిపడ్డ క్షణమే మొదలు,\nపసివాని ఆరోగ్యంచెడింది. కళకళలాడే ఆ\nముఖంలోని చిరునవ్వు ఆనాటితోనే అంత\nరించింది. అంతకంటేఘోరం! ఒకొకరోజు\nపైబడినకొద్ది శరీరమంతా పెరుగుతూవున్నా,\nకాళ్ళు మాత్రం సన్నబడటం మొదలుపెట్టి,\nదాదాపు చీపురుపుల్లలుగా తయారయినై.\nఆ కాళ్ళల్లో వీసమెత్తు సత్తువలేకుండా\n\nపోయింది. కాళ్ళు వుండీకూడా కుంటివాడే\nఅయాడుపాపం. అయితే ఈసంగతి రాజు\nదాకా పోనేలేదు. రాజేకాదు, ఇప్పుడు\nయువరాజుని పెంచుతున్న దాదికితప్ప\nమరొకమనిషికి ఈ గుట్టు తెలియకుండా\nశక్తిసింహుడు కట్టుదిట్టం చేశాడు. ఎంతో\nజాగ్రత్తగా మసలుకొంటూ రోజుకొకటి\nరెండు పర్యాయములుమాత్రం పొత్తిళ్ల\nగుడ్డలతో యువరాజుని తీసుకువెళ్లి రాజుకి\nచూపుతుండమని దాదికి హెచ్చరిక చేశాడు.\nచిన్నవాడిని చూచినప్పుడల్లా రాజు\n\" నాతండ్రి చిరునవ్వు నారాణితోటే మాయ\nమైంది. పాపం, పసికూన ఎలా పెంచు\nతారో!” అని నిట్టూర్చేవాడు. యువరాజు\nముఖం కళావిహీనంగా వుండటానికి\nకారణం కొంతవరకు తల్లిలేని లోపమే\nఅయినా, అంతకంటే ముఖ్యం ఆరోగ్యం\nచెడిపోవడమే అని పాపం రాజు కేంతెలుసు?\n\nమూడేండ్లు గడిచినై దేవసింహుడు\nఈపాటికి నడకనేర్చి వుండాలికదా? ఐనా,\nదాది చిన్నప్పటి లాగనే ఇంకా బిడ్డకు\nగుడ్డలుకప్పి ఎత్తుకువచ్చి చూపుతున్నది.\nఇదిచూచి రాజు \"జాగ్రత్తగా పెంచ\nమంటే మరీ అంత చంకదిగకుండా\nచెయ్యమనా ? అదీ అంత మంచిదికాదు.\nనడవవలసిన వయస్సులో నడవనివ్వాలి.\nఏదీ ఒక్కమారుదించు. నాతండ్రి\nతప్పటడుగులు వేస్తూవుంటే కళ్లారా\nచూస్తాను\" అన్నాడు.\nఏమిచెప్పాలో తోచక, దాది దిక్కులు\nచూడసాగింది. సరిగా అదేసమయంలో శక్తి\nసింహుడు అక్షడే వుండటం సంభవించింది.\nదాది పడుతున్న అవస్థ గ్రహించాడు. ఆమె\nజవాబు చెప్పేటంతలో తనే కలగజేసికొని\n\"క్షమించాలి. మీతో ఒక మనవి చేదామని\nచాలకాలంగా అనుకుంటున్నాను. అయితే,\n\nఅదేమంత పెద్ద విషయంకాదు కనుక, పని\nగట్టుకొని చెప్పలేదు. మరొకలాగ...” అని\nఆగాడు.\n\"చెప్పవోయ్ బావా! నాదగ్గిర సందేహ\nమెందుకు?” అన్నాడు రాజు.\n\"మరేమీలేదు. మన చిరంజీవిసంగతే.\nపుట్టినది మొదలుకొని చూస్తున్నాను. బిడ్డడి\nకాళ్ళు అంత బలంగా కనుపించటంలేదు.\nతక్కిన అవయవాలన్నీ చక్కగా పెరుగు\nతున్నవికాని, కాళ్లలోమాత్రం ఏదో లోపం\nకనిపిస్తున్నది. ఇందుకు అసలు కారణం\nఏమైవుంటుందా అని తెలుసుకోవటానికి\nయెంతో ప్రయత్నించాను. కాని ఏమీ\nబోధపడింది కాదు. అందుకనే బహుశా దాది\nబిడ్డడిని క్రిందకు దింపకపోవడం\" అని\nఎంతో నమ్రతగా మనవిచేసుకున్నాడు\nశ క్తిసింహుడు.\nరాజు తెల్లబోయాడు. కోపంకూడా\nవచ్చింది. \"అంతకాలంగా ఈ విషయం\nనాకు తెలియజెయ్యకపోవటానికి కారణం?\nఏదీ, బిడ్డడిని ఇలా యివ్వు\" అంటూ\nదాది చేతిలో బిడ్డడిని అందుకున్నాడు.\nకాళ్లపైనున్న గుడ్డలు తొలగించి ఒక్క\nచూపు చూశాడు. కృశించిపోయి, ఎముక\nఅయినా వున్నదా లేదా అనే నీరసస్థితిలో\nవున్న ఆ కాళ్లనుచూచి రాజు కొయ్యబారి\nపోయాడు. కొద్దిసేపటికి తెప్పరిల్లుకుని,\n\" దారుణం!-తక్షణమే ఘనవైద్యులని\nరప్పించండి. పొండి\" అని బొబ్బలుపెట్టాడు.\nరాజ్యంలోని ఘనవైద్యులంతా వచ్చారు.\nఅన్నిర కాల చికిత్సలూ చేశారు. కాని,\nఫలితం కనుపించలేదు.\nరాణి ఎడబాటుతోనే కృంగి కృశించి\nపోయాడురాజు. తలవనితలంపుగా వచ్చిన\nఈ అవాంతరంతో పూర్తిగా మంచంపట్టాడు.\nకాలం సమీపించిందని గుర్తించు\nకున్నాడు. తనూ పోతే మరి యువరాజుకి\nదిక్కెవరు? [ఇంకా వుంది]",
            "book_page_end": 24
        },
        {
            "title": "చిట్టి తమ్ముని గట్టి యుత్తి",
            "book_page_start": 25,
            "pdf_page_start": 27,
            "pdf_page_end": 30,
            "author": "పాలంకి వెంకటరామచంద్రమూర్తి- మద్రాసు",
            "genre": "యుక్తి కథ",
            "moral": "తెలివి, యుక్తి దేనినైనా సాధించగలవు.",
            "keywords": [
                "చిట్టి తమ్ముడు",
                "యుక్తి",
                "దొంగ వేషం",
                "బహుమానం",
                "మాతృభక్తి"
            ],
            "characters": [
                "చిట్టితమ్ముడు",
                "పెద్దన్న",
                "చిన్నన్న",
                "పేదరాలి తల్లి",
                "రాజు",
                "ఆస్థాన వైద్యుడు"
            ],
            "locations": [
                "రాజవీధి",
                "పేదరికం గృహం",
                "కోటగుమ్మం"
            ],
            "content": "ఒక పేదరాలికి ముగ్గురు కొమాళ్ళు. వాళ్లు\nపసివాళ్ళుగా ఉండగానే భర్త పోవటంచేత\nఆమె కూలీనాలీ చేసి పిల్లలను పోషించ\nవలసి వచ్చింది.\nరెండేళ్ళపాటు ఆమె కష్టపడి శక్తికి\nమించిన పనిచేసేసరికి ఆరోగ్యం చెడింది.\nమందూ మాకూ పుచ్చుకోవాలంటే డబ్బేదీ\nపాపం? అలాగ అశ్రద్ధ ఐపోయి క్రమంగా\nఆమె మంచం పట్టవలసిన స్థితివచ్చేసింది.\nఅప్పుడు కొడుకులు ముగ్గురూ ఒకచోట\nకూర్చుని ఆలోచించటం మొదలెట్టేరు :\n\"ఎలాగైనా మనం డబ్బుసంపాదించి,\nఆ డబ్బుతో అమ్మకి వైద్యంచేయించాలి.\nమందు కొనితేవాలి\" అన్నాడు పెద్దన్న.\n\"అమ్మకి నిమ్మళించాక ఇంక ఆమెకు\nశ్రమఇవ్వకుండా మనమే సొమ్ము సంపా\nదించి తిండికీ గుడ్డకూ చూసుకోవాలి\"\nఅన్నాడు చిన్నన్న.\n\"సరే బాగానే వుంది, కాని, డబ్బు\nసంపాదించడం ఎలాగ?” అని ప్రశ్న వేశాడు\nచిట్టితమ్ముడు.\nఎలాగ అంటే ఎలాగ? అనుకున్నారు\nఅన్నలిద్దరూ.\n\" నేను ఏ ఆఫీసులోనైనా పనికి కుదురు\nతాను. మంచి మంచి జీతాలు ఇస్తారుట\nఆఫీసుల్లో!” అన్నాడు పెద్దవాడు.\n\"అలాగైతే నేనూ ఆపనే చేస్తాను. మన\nఇద్దరి జీతాలూ కలిపితే కావలసినంత\nసొమ్ము!” అన్నాడు రెండోవాడు.\n\"సరేకాని, ఆఫీసులో పనులు చెయ్యా\nలంటే మొదట బళ్లోకి వెళ్ళి చదువుకోవాలి.\nమనం చదువుకోలేదే. పని ఎవరిస్తారు?”\nఅన్నాడు చిట్టితమ్ముడు.\n\"అటైతే వర్తకం చేద్దాం పోనీ. పనస\nతొనలో, సపోటాపల్లో, వేరుసెనగపప్పో\nకొనితెచ్చి, కేకలువేసుకుంటే వీధి వీధి కీ\n\nవెళ్ళి అమ్మితే పిల్లలంతా కొనుక్కుంటారు\"\nఅని తనకు తోచిన ఉపాయం బయట\nపెట్టాడు పెద్దన్న.\n\"ఔను. ఇద్దరం చెరోవీధికీ వెళ్లి\nఅమ్ముకు రావచ్చు. ఈ ఆలోచన చాలా\nబాగుంది!\" అని చిన్నన్న ఆ తీర్మానాన్ని\nబలపరిచాడు.\nకాని చిట్టితమ్ముడు అంగీకరించలేదు.\n\"వర్తకానికి మొదట పెట్టుబడి కావాలి.\nపనసతొనలూ, సపోటాపళ్ళూ, వేరుసెనగ\nపప్పూ కొనితేపటానికి సొమ్ముకావాలి.\nసొమ్మేదీ?... అంతేకాకుండా, పనసతొనలూ,\nసపోటాపళ్ళూ మొదలైనవన్నీ మనకే చాలా\nఇష్టం. తీరా అమ్మటానికి తెచ్చేసరికి\nమనకే తినబుద్ధివేస్తుంది. కనుక, మీరు\nచెప్పిన ఉపాయం బాగాలేదు\" అని\nఖండించివేశాడు.\nఇలాగ ఎన్నో తీర్మానాలు పెద్దన్న తీసుకు\nరావటం, బాగున్నదంటే బాగున్నదంటూ\nచిన్నన్న బలపరచబోయేసరికి చిట్టితమ్ముడు\nఖండించటం జరిగింది.\nఆఖరికి అన్నలిద్దరికీ కోపంవచ్చి, \" ఏం\nచెప్పినా పనికిరాదంటావు! మేం చెప్పినది\nచెడగొట్టడమేకాని, నీకు ఒక్క ఆలోచనా\nతోచదు!” అని చిట్టితమ్ముణ్ణి కసిరారు.\nఅప్పుడు చిట్టి తమ్ముడు, \"నాదీ ఒక\nఆలోచన ఉంది : ఈఊల్లో దొంగతనాలు\nఎక్కువగా జరుగుతున్నాయనీ, దొంగల్ని\nపట్టియిచ్చినవాళ్లకి మాంచి బహుమానాలు\nఇస్తారనీ రాజుగారు చాటింపు వేశారు,\nవిన్నారుకదా!\" అన్నాడు.\n\"విన్నాం. కాని దానివల్ల మనకేమిటి\nలాభం? మనం చిన్న పిల్లలం. దొంగల్ని\nపెద్ద పెద్ద పోలీసులే పట్టుకోలేరు. మనం\nపట్టుకోగలమా?” అన్నారు అన్నలు.\nచిట్టితమ్ముడు, \" నిజమైన దొంగల్ని\nమనం పట్టుకోనేవద్దు. మనం ముగ్గురం\n\nఉన్నాంకదా. మనలో ఒకడు దొంగ ఆను\nకోవాలి. తక్కిన ఇద్దరూ వాణ్ణి కట్టి\nతీసుకుపోయి రాజుముందుపెట్టి బహుమా\nనాలు తెచ్చుకోవాలి !\" అన్నాడు.\nఅన్నలకి ఈ ఆలోచన నచ్చి, \" నేను\nదొంగగా ఉంటా \"నంటే \"నేను దొంగగా\nఉంటాను!\" అని వాళ్ళు ముందుకొచ్చారు.\nఅందుకు చిట్టితమ్ముడు \" దొంగ ఎంత\nచిన్నవాడుగా ఉంటే అంతమంచిది. కనుక\nనేను దొంగగా ఉంటాను. మీరిద్దరూ నన్ను\nకట్టితీసుకుపోండి!” అన్నాడు.\nఅన్నలు \" సరే ” అన్నారుకాని వాళ్లకొక\nభయంకలిగింది.\n\"మనం చిట్టితమ్ముణ్ణి 'దొంగ' అని\nరాజుగారికి పప్పచెప్పేస్తే, బహుమానం\nరావచ్చుగాని వాణ్ణి ఖైదులో పెడతారే?”\nఈభయం కలగగానే, వాళ్లు ఆ ఉపా\nయానికి వప్పుకోలేదు.\nచిట్టితమ్ముడు నిబ్బరంగా నిలబడి,\n\"మీరు నేను చెప్పినట్లు చెయ్యకపోతే అమ్మ\nబతకదు! నేను ఖైదులో ఉండవలసి\nవస్తుందిగదా అని వెనుదీసి అమ్మని బాధి\nస్తామా?” అని అనేశాడు.\nవిధిలేక అన్నలు వప్పుకున్నారు.\nవాళ్ళు వప్పుకోడంతోనే చిట్టితమ్ముడు\nయింకా ఆలస్యం దేనికని, వెంటనే, కట్టు\nకున్న లాగు తీసేసి గోచీ పెట్టుకున్నాడు.\nలాంతరుమని కాస్తంత మొహానికి వంటికీ\nరాసుకుని 'దొంగలాగా ఉన్నానా?' అని\nఅన్నలను అడిగేడు.\nవాళ్ళకిమాత్రం దొంగ ఎలాగ ఉంటాడో\nఏంతెలుసు ? దొంగ అలాగేఉంటాడు\nకామోసు అనుకుని, \"ఓ, భలేబాగా\nవున్నావ్రా” అన్నారు.\nచిట్టితమ్ము డొక నులకతాడు సంపా\nదించాడు. చేతులు రెండూ నడుం వెనక్కి\nపెట్టి, నులకతాడుతో కట్టి రాచేసుకున్నాడు.\n\nపట్టుబడ్డ అసలు దొంగలాగే జాలిమొహం\nపెట్టుకుని బయల్దేరేడు.\nచిట్టితమ్ముడు వాళ్ళతో, \"మీరు కేకలు\nవేస్తూ నన్ను లాక్షుపోవాలి ! 'నడు- సడు'\nఅని గద్దించాలిగాని ఊరికే ఉండకూడదు!\"\nఅని హెచ్చరించాడు.\nతమ్ముడు చెప్పిన ప్రకారం అన్నలు వాణ్ణి\nరాజవీథివెంట లాక్కుపోసాగారు. ' దొంగని\nపట్టాం దొంగని పట్టాం' అని కేకవేసేసరికి\nప్రతీవాడూ వాళ్ళని వెంటాడి, క్రమంగా\nఆదొక పెద్ద గుంపుగా పోగైంది.\nకోటగుమంముందు పహరావాళ్లు వాళ్లని\nలోపలకు వెళ్ళనియ్యమన్నారు.\nకాని రాజుగారే స్వయంగా \"ఆ పిల్లలు\nముగ్గుర్నీ లోపలకి రానివ్వ”మని పహరా\nవాళ్లకు ఆజ్ఞాపించారు.\nతీరా రాజుఎదటికి వాళ్లువచ్చాక 'ఏమి\nటర్రా?' అని అడిగేసరికి అన్న లిద్దరూ\nకంగారుపడి చెప్పవలసిన మాటలు చెప్పనే\nలేకపోయారు.\nమించిపోతుందని తోచి చిట్టితమ్ముడు\nధైర్యంగా, \" ప్రభూ!— నేను దొంగనండి.\nవీళ్ళు నన్ను పట్టుకున్నారు! వీళ్ళకి బహు\nమతి ఇచ్చి పంపేసి నన్ను ఖైదులో పెట్టిం\nచండి ! ” అనేశాడు.\nబహుమానాలకోసం వాళ్లు ఈ ఎత్తు ఎత్తే\nరని కనిపెట్టేశాడు రాజు. \"నిజంచెప్పండి”\nఅని అన్నల్ని గద్దించి అడిగేసరికి వాళ్ళు\nనిజం చెప్పేశారు.\nఐతే రాజు ఆపిల్లల మాతృభక్తికీ, చిట్టి\nవాడి యుక్తికీ సంతోషించి, ఆమెకు వైద్యం\nచెయ్యటం కోసమని తన ఆస్థాన వైద్యుణ్ణి\nవెంటనే వాళ్ల యింటికి పంపాడు. కొద్ది\nరోజుల్లోనే ఆమె తేరుకుంది.\nవాళ్లను పెంచి పెద్దవాళ్లనుచేసి, తన కొలు\nవులోనే రాజు ఉద్యోగంకూడా ఇప్పించాడు.",
            "book_page_end": 28
        },
        {
            "title": "సుకుమారి",
            "book_page_start": 29,
            "pdf_page_start": 31,
            "pdf_page_end": 34,
            "author": "యస్. మంగతాయారు- రేణిగుంట",
            "genre": "జానపదం",
            "moral": "నిజమైన సుకుమారత్వం (Delicacy) అనేది కేవలం సౌందర్యం కాదు, భౌతిక సున్నితత్వంతో కూడుకున్నది.",
            "keywords": [
                "జయంతుడు",
                "సుకుమారి",
                "విదర్భ",
                "కాశీరాణి",
                "బటాణీ గింజ"
            ],
            "characters": [
                "జయంతుడు",
                "విదర్భ మహారాణి",
                "కాశీరాణి",
                "కాశీరాజకుమార్తె"
            ],
            "locations": [
                "విదర్భ రాజ్యం",
                "కాశీ"
            ],
            "content": "విదర్భమహారాజులుంగారి కుమారుడు\nజయంతుడుండేవాడు. అతడు చాలా అంద\nగాడు. ఒక్క అందగాడు మాత్రమేకాదు,\nమాంచి బలశాలి, పరాక్రమవంతుడూ\nకూడాను. అతణ్ణి ఎరిగిన ప్రతీ రాజ\nకుమార్తెకూ అతణ్ణి పెళ్లిచేసుకోవాలని\nకుతూహలంగావుండేది. అందుచేత రోజూ\nఏదో ఒక దిశనుంచి స్వయంవరానికి\nరావలసిందని జయంతుడికి ఆహ్వాన\nపత్రికలు వస్తూనే ఉండేవి. అనేకమంది\nరాజులు తమ తమ కుమార్తెల ఛాయా\nచిత్రాలు పంపుతూ తనకు నచ్చిందీ లేనిదీ\nవ్రాయమని కోరుతూ ఉండేవారు.\nజయంతుడు స్వయంవరాలకు వెళ్ళే\nవాడు. కాని, పెళ్ళికూతురుని చూసేసి\nతనకు నచ్చకపోయినపక్షంలో ఆమె పూల\nహారంతో తనవద్దకు రాకపూర్వమే మెల్లిగా\nతప్పుకొని అవతలకు వెళ్లిపోయేవాడు. తన\n\nవద్దకు రోజూ వచ్చే చిత్రాలనుకూడా అతడు\nతోసిపుచ్చడమే జరిగేది. ఒకొక్క చిత్రమే\nచూసి, పెదవివిరిచేసి, పక్కన పెట్టే\nస్తూండేవాడు.\nకుమారుడికి ఏ పెళ్ళికూతురూ నచ్చక\nపోవటం చూసేసరికి విదర్భమహారాణి\nగారికి ఆందోళన కలిగింది.\nఒకనాడు జయంతుడికి కబురుచేసి\n'కుమారా, జయంతా! ఏ రాజకుమార్తెనే\nఒక రాజకుమార్తెను యెంచుకొని పెండ్లి\nచేసుకోవాలి. నువ్వు వివాహంచేసుకొని\nబిడ్డల్నికంటే, మనుమల్ని మనుమరాళ్లనీ\nచూసుకుని మురిసిపోవాలని ఉంది నాకు.\nనా కోర్కె తీర్చవా?' అన్నది.\nఅందుకు జయంతుడు, నేనేం\nచెయ్యను? నాకు ఎవరూ నచ్చటంలేదు.\nఈ రాజకుమార్తెలంతా అసలైన రాజ\nకుమార్తెలు కారేమో!' అని అన్నాడు.\n\nఆమాటవిని, మహారాణి 'అసలైన రాజ\nకుమార్తెలంటే ఎలావుంటారునాయనా?\nనీ ఉద్దేశ మేమిటో నాకు చెపితే అలాంటి\nవాళ్లను ఎలా అయినా వెతికి తెప్పించి పెళ్ళి\nచేయిస్తాను' అని చెప్పింది.\nజయంతుడు, ' అసలైన రాజకుమార్తె\nఅంటే అతి సుకుమారి అన్నమాట. నేను\nచూచినవాళ్లంతా మోటువాళ్ళే కాని నాజూ\nకైనవాళ్ళు కాదు !' అనేశాడు.\nఇలా కొంతకాలం గడిచాక మహారాణి\nకాశీయాత్రకని సపరివారంగా బయల్దేరింది.\nతల్లికి సహాయంగా ఉంటాడని మహారాజా\nవారు జయంతుకూడా వెళ్లమన్నారు.\nవిదర్భమహారాణిగారూ, యువరాజు\nగారూ తమదేశానికి వేంచేస్తున్నారని తెలిసి\nకాశీరాణి వారికి స్వాగతంఇచ్చి, తన అంతః\nపురంలోనే వారికి బస యేర్పాటుచేసింది.\nకాశీరాణికి ఒక చక్కనిచుక్కలాంటి\nకుమార్తె వుంది. ఆ బాల చెక్కిళ్లు గులాబీ\nరేకులకుమల్లే మృదువుగా మనోహరంగా\nవున్నాయి. ఆమె చేతులు కలువకాడలకు\nమల్లే మెత్తగా వున్నాయి. ఆమె నడుస్తోంటే,\nనడుస్తోన్నట్లు గాకుండా మానససరోవరంలో\nవిహరించే రాజహంసలాగ కనపడేది.\nఆ బాలను చూచీ చూడటంతోనే విదర్భ\nమహారాణికి ఆపిల్లను తన కోడలుగా చేసు\nకోవా లనిపించింది. జయంతుణ్ణి రహస్యంగా\nపిలిచి, దూరాన కనపడుతోన్న రాజకుమా\nర్తెను చూపి, 'ఏమంటావు?' అని అడిగింది.\nఅతడు ఆపిల్ల అందాన్ని మెచ్చుకున్నాడు\nకాని, 'అసలైన రాజకుమార్తె ఔనో కాదో\nమరి!' అన్నాడు.\n' కాకపోవడమేమిటి ? ఇలాంటిపిల్ల\nమనం వెయ్యి సంవత్సరాలు తపస్సుచేసినా\nలభించదు. ఇక సంశయించక ఈ పిల్లను\nవరించు' అని విదర్భమహారాణి కుమా\nరునికి నూరిపోసింది. అతడేదో చెప్పబోతోంటే\n\nఆ మాట వినిపించుకోకుండానే కాశీరాణి\nవద్దకు వెళ్లి, ' వదెనా, మీతో నాకు వియ్యం\nఅందాలనివున్నది మరి ఏమిటి మీ వుద్దేశం!'\nఅన్నది దాపరికం లేకుండా.\nఅందుకు కాశీరాణి, 'అంతకంటే\nకావాల్సిందేమిటి? కాని మాపిల్ల చాలా\nసుకుమారి. ఆసంగతి కనిపెట్టి కంటికి రెప్ప\nలాగ కాపాడుకోగల వరుడికేగాని పెళ్ళి\nచెయ్యటం ఇష్టంలేక పిల్లకు పెళ్లిడు\nవచ్చినా మావారు స్వయంవరం చాటింపిం\nచారుకారు. అటువంటి వరు డెక్ట్లడున్నాడో\nచారులద్వారా వాకబు చేయించి అలాంటి\nఅల్లుడు లభిస్తేనే పెళ్ళి చేద్దామన్నారు'\nఅంది.\nవిదర్భరాణి వెంటనే కుమారునితో\n“నాయనా, నీవు ఎటువంటి భార్యకావాలని\nఇన్నాళ్లనించి కోరుకుంటూ వున్నావో సరిగా\nఅటువంటి పెళ్లికూతురే యిప్పుడు లభించిం\nదోయ్! ఈమె చాలా సుకుమారిట' అంది.\nఅప్పుడు జయంతుడు, 'మాటల\nకేమమ్మా, అంతా అలాగే చెబుతారు. ఆమె\nసుకుమారి ఔనో కాదో పరీక్షచేసిగాని ఒక\nనిశ్చయానికి రావటానికి వీలులేదు'\nఅన్నాడు.\n'సరే' అని రాణీ పరీక్షచెయ్యటం ఎలాగ\nఅని ఆలోచించటం మొదలెట్టింది. ఇంతట్లో\nసాయంత్రమైంది. ఇరవైమంది పరిచారికలు\nతలకొక పరుపూ పట్టుకుని రాజకుమార్తె\nశయనమందిరంవైపు వెడుతో కంటపడ్డారు.\nవిదర్భరాణి, 'ఏమర్రా, ఏకంగా ఇన్ని\nపరుపులు పట్టుకెడుతున్నా రెందుకు?' అని\nవాళ్లని అడిగింది.\n'మా రాజకుమార్తె అతి సుకుమారి.\nఇరవై పరుపులూ ఒకదానిపైన ఒకటి వేసి\nపడుకోపెడతాము. లేకపోతే ఆమెకు నిద్ర\nపట్టదు' అన్నారు. విదర్భరాణి ఈ\nవిడ్డూర మేమిటో చూడాలని వాళ్ళ\n\nవెంటే వెళ్ళింది. ఆ వరుపులు తీసుకు\nవెళ్ళే పరిచారికల్లో ఒకరై బటానీలు\nనములుతో నడుస్తోంది. వాటిల్లో ఒకగింజ\nజారి క్రిందపడింది.\nఆ గింజను చూసేసరికి విదర్భరాణికి\nమెరపులాంటి ఆలోచన ఒకటి తట్టింది.\nఎవరూ చూడకుండా ఆమె దానిని\nతీసుకుంది.\nపరిచారికలందరూ పట్టుమంచంమీద\nఒకదానిమీద ఒకటి ఇరవై పరుపులూవేసి\nవెళ్ళిపోయారు. రాణీ తాను తెచ్చిన ఆ\nబటాణీగింజను అట్టడుగు పరుపుక్రిందపెట్టి,\nఏమీ ఎరగనట్లు బయటకు చక్షావచ్చింది.\nతెల్ల కారింది. విదర్భరాణి కాశీరాజ\nకుమార్తెను చూడటానికని వెళ్ళింది. రాజ\nకుమార్తె రాత్రి నిద్రలేనిదానికిమల్లే బద్ద\nకంగా కనిపించింది.\n\"ఏవఁమ్మా అలావున్నావు?” అని\nఅడిగింది విదర్భరాణి.\n\"రాత్రి సరిగ్గా నిద్రపట్టలేదండీ!” అంది\nఆ అమ్మాయి.\n\" ఇరవై పరుపుల దొంతరమీద పడు\nకున్నా నిద్రపట్టలేదా?” అని మళ్లీ అడిగింది\nవిదర్భరాణి.\nఇంతలో కాశీరాణి ప్రవేశించి, \"నౌకర్లు\nఏపనీ సరిగ్గా చెయ్యరు. మంచంమీద\nబటానీగింజ వుంటే చూసుకోకుండానే\nపరుపులు వేసిపోయారు సోమరివాళ్లు! పాపం\nదీనిమూలాన నా చిట్టితల్లికి రాత్రి నిద్ర\nపట్టిందిగాదు” అంటూ ఆ బటాణీగింజ\nతీసి చూపించింది.\nవిదర్భరాణి జయంతునివద్దకు పరుగెత్తి\nవెళ్ళి సంగతంతా చెప్పేసరికి, అతడు ఎగిరి\nగంతేసి సంబంధం నిశ్చయం చెయ్య\nమన్నాడు.\nమర్నాడే మంచి ముహూర్తం వుండటం\nవల్ల ఆ సుకుమారికి జయంతునికీ అతి\nవైభవంగా వివాహం జరిగిపోయింది.",
            "book_page_end": 32
        },
        {
            "title": "మొనగాడు",
            "book_page_start": 33,
            "pdf_page_start": 35,
            "pdf_page_end": 40,
            "author": "పి. కళ్యాణసుందరం – కాకినాడ",
            "genre": "జానపదం",
            "moral": "భర్త ప్రేమను, విశ్వాసాన్ని మాయలూ పరీక్షలూ మార్చలేవు. విశ్వాసమే గొప్ప మంత్రశక్తి.",
            "keywords": [
                "కీర్తికాంతుడు",
                "మాయ",
                "ఛాయ",
                "మంత్రవిద్య",
                "చేపల శాపం"
            ],
            "characters": [
                "గోవర్ధనుడు (రాజు)",
                "మాయ",
                "ఛాయ",
                "కీర్తికాంతుడు",
                "భవాని"
            ],
            "locations": [
                "గండకి నదీతీరం",
                "రాజభవనం",
                "అడవులు"
            ],
            "content": "గండకి నదీతీరాన ఒకగొప్ప భవనం. ఆ\nభవనంలో గోవర్ధనుడనే రాజు. ఆ రాజుకు\nమాయ, ఛాయ అని ఇద్దరు కుమార్తెలు.\nఅక్కా చెల్లెళ్ళు ఇద్దరూ ఒకే అచ్చున\nపోసినట్టు వుండటంచేత, అందులో\nమాయ ఎవరో, ఛాయ ఎవరో గుణాలను\nబట్టి తెలుసుకోవాలేగాని, చూపులనుబట్టి\nతెలుసుకోడం కష్టమయ్యేది.\nవాళ్లకు యుక్తవయస్సు వచ్చింది. ఎన్నో\nసార్లు రాజు స్వయంవరం ఏర్పాటుచేశాడు.\nకాని, వాళ్లకు ఒకళ్ళూ నచ్చలేదు. రాజుకు\nవిసుగెత్తిపోయింది.\nఒకనాడు, వాళ్లను పిలిచి : \"అమా\nయిలూ ! మీ పెళ్లిగొడవ ఇకనేను తలపెట్ట\nదలచుకోలేదు. ఏ శ్రమయినాపడండి,\nభర్తలను ఎంచి తెచ్చుకొండి. అవసరమైతే\nదేశాటనంకూడా చెయ్యండి, వద్దనను\" అని\nకచ్చితంగా చెప్పివేశాడు.\nఇలావుండగా, ఒకరోజున అడవులలో\nలేళ్లను వేటాడుకొంటూ కీర్తికాంతుడనే\nరాజకుమారుడు ఆ తీరానికి వచ్చాడు. ఆ\nసమయాన ఆక్కడ రాకుమార్తె లిద్దరూ\nబంతి ఆడుకుంటున్నారు. 'బంతిని ఎవరు\nఎక్కువ ఎత్తుకి ఎగురవేయగలరో, వాళ్ళు\nగెలిచినట్టు' అని పందెంవేసుకున్నారు.\nఅక్కడనేవున్న కీర్తికాంతుడు: \"ఓస్సి-\nఇదొకగొప్పా ! — బంతికొడితే మేఘమండ\nలానికి తగలాలి” అన్నాడు.\nరాకుమార్తెలు \"బడాయిలెందుకు, చేత\nనైతే కొట్టిచూపించు” అన్నారు.\n\" నాకేం బహుమతి ఇస్తారో చెప్పండి”\nఅన్నాడు కీర్తికాంతుడు. అప్పుడు అతనిని\nవాళ్ళు తమ తండ్రివద్దకు తీసుకపోయారు.\nరాజు అతనిని ఆదరించి, తన ఉద్యాన\nవనంలో బంతిఆట పోటీకి ఏర్పాటుచేశాడు.\nముందు, రాజకుమార్తెలు బంతి విసిరారు.\n\nతరువాత, కీర్తికాంతుడు విసిరేసరికి, అతని\nమంత్రబలంవల్ల అది మేఘమండలంలోకి\nపోయి తిరుగా భూలోకంలోకి రానేలేదు.\nఅతని ప్రజ్ఞకు అందరూ ఆశ్చర్యపోయారు.\nరాజు సంతోషించి; \"రాకుమారా ! చూడగా\nనీవు మొనగాడివిగా కనబడుతున్నావు.\nనా కుమార్తెలను ఇద్దరనూ పెళ్లిచేసుకో.\nనా రాజ్యంలో అర్థరాజ్యాన్ని ఏలుకో,” అని\nకోరాడు.\nతాముకూడా మంత్రవిద్య నేర్చినవాళ్లే\nగనుక, కీర్తికాంతుని చూడగానే రాజ\nకుమార్తెలకు 'చేసుకుంటే ఇటువంటి\nప్రజ్ఞాశాలినే పెళ్ళిచేసుకోవాలి' అని కుతూ\nహలం కలిగింది. ఐతే — చూపులకు ఇద్దరూ\nఒక్కలాగానే వున్నప్పటికీ, కీర్తికాంతుని\nమనను ఏమోగాని మొదటినించీ ఛాయ\nవైపే మొగ్గుతూ వచ్చింది. అతడు తన\nమనసును రాజుకు వెల్లడించాడు. కాని,\nరాజు : \"నాయనా !—పెద్దపిల్లకు పెళ్ళి\nఅయితేగాని చిన్నదానికి చెయ్యటానికి\nశాస్త్రం వప్పదు. కనుక, ఇష్టమయితే\nఇద్దరనూ చేసుకో, లేకుంటే మాయాదేవినే\nచేసుకో ” అన్నాడు.\nఅందుకు కీర్తికాంతుడు: \"సరే, మీ\nకుమార్తెలకు మంత్రవిద్యలో నేనొక పరీక్ష\nపెడుతున్నాను. మూడురోజుల లోపల\nఎవరు ప్రజ్ఞచూపితే, వాళ్ళను పెళ్లాడుతా,”\nఅని చెప్పాడు. రాజు ఒప్పుకున్నాడు.\nతెల్లవారేసరికి కీర్తికాంతుడు అదృశ్య\nమైపోయాడు. కాని, కనురెప్ప మూయ\nకుండా మాయ అతనిని రాత్రిపూట అంతా\nకనిపెడుతూనే వున్నది. పిట్టకైనా తను\nమాయమైపోవటం తెలియదనుకున్నాడు\nకీర్తికాంతుడు. అతనికి తెలియకుండానే\nవెంబడించింది మాయాదేవి. పోతే,\nసమయం వచ్చినపుడు ప్రజ్ఞను చూపవచ్చు\nగదా అని ఛాయ అక్కడనే వుండిపోయి,\n\nతన మంత్రశ క్తివల వాళ్ల చర్యలను కని\nపెడుతూవుంది.\nరాత్రి బయలుదేరిన కీర్తికాంతుడు\nవెనుతిరిగి చూడకుండా అడవులలో అలా\nపోతూనేవున్నాడు. మాయకూడా నీడలాగా\nఅతనిని వెంబడిస్తూనేవుంది. తెల్లవారగానే\nఅతడొక మామిడిచెట్టుకింద విశ్రాంతితీసుకో\nసాగాడు. అంతలోనే తనను పేరుపెట్టి\nవెనుకనించి ఎవరో పిలుస్తున్నట్టయింది.\nనలుమూలలా పారజూచాడు. ఎవ్వరూ\nకనబడలేదు. కాని, ఆ ధ్వనిమాత్రం సరీగా\nమాయాదేవి కంఠధ్వనిలాగా వుంది.\nగ్రహించాడు కీర్తికాంతుడు. చెట్టెక్కి\nకూర్చున్నాడు. మనిషి ఎవరూ కనిపించ\nలేదు. ఐనా, తను కూర్చున్న ఆ చెట్టును\nఎవరో గొడ్డలితో నరుకుతూవున్నట్టు చప్పు\nడయింది. చప్పుడు కావటమేకాదు. కొంత\nసేపటికల్లా చెట్టు పడిపోబోతుందా అన్నట్టు\nకదలికకూడా పుట్టింది.\nఅప్పు డతడు చిటారుకొమ్మ విరిచి,\nమంత్రించి గాలిలోకి వదిలి, తాను దాని\nపైన కూర్చున్నాడు. అది విమానంలాగా\nఎగిరిపోయింది. కీర్తికాంతుడు ఎవళ్ళకూ\nపట్టుబడకుండా ఆకాశమార్గాన వెళుతూ\nఉన్నాడేకాని, అతనివెంబడే భూమిమీద\nమాయకూడా వెళుతూనేవుంది.\nఎంతసేపని ఎగురగలడు పాపం, కీర్తి\nకాంతుడు! మట్టమధ్యాహ్న మయేవేళకు\nవిమానం దిగి అతడు ఒక చింతచెట్టుకింద\nవిశ్రాంతి తీసుకోబోయాడు. అ చెట్టుకు పైన\nఒక పెద్ద తొర్ర వున్నది. అతడు ఆ తొర్రలో\nదూరాడు. దూరి, ఒక భయంకర మాయ\nసర్పాన్ని కాపలాపెట్టాడు.\nమాయాదేవి ఈ చెట్టువద్దకు చేరుకున్నది.\nకీర్తికాంతుడు ఆ తొర్రలో వుండితీకుతాడని\nనిశ్చయించింది. కాని, క్రూరసర్పం కాటు\nవేస్తుందే! చేసేదిలేక, మళ్ళీ గొడ్డలితో\n\nచెట్టు కొట్టనారంభించింది. ఎంత కొట్టినప్ప\nటికీ, ఉక్కును మించిన ఆ గట్టిచెట్టు\nఆమెకు లొంగలేదు. గొడ్డలి ముక్కలైంది!\nతొర్రలో కూర్చుండే కీర్తికాంతుడు విల్లు\nఎక్కుపెట్ట బాణం వదిలాడు. కాని,\nమాయ తక్షణమే ఒక తోడేలుగా మారి,\nవికటంగా నవ్వుతూ పారిపోయింది.\nఇంతలో అతనికి మిక్కుటమైన ఆకలి\nవేసింది. తొర్రనుండి అవతలకువచ్చాడు.\nపైమీదిగుడ్డ కిందపరిచాడు. 'ఇప్పుడు\nఅడవులలోకి వేటకు వెళ్లి రావటం ఆలస్య\nమవుతుంది; నాలుగు చేపలను పట్టితెద్దాం'\nఅనుకొని, గండకీనదికి బయల్దేరాడు.\nఅతను వేటకు వెళ్లి వచ్చేటంతలో గుడ్డ\nపరిచినచోట చక్కటి కుటరం వెలిసింది.\nఆ కుటీరంలోనించి ఒక అందమైన చిన్నది\nఅతనికి ఎదురువచ్చింది. 'రాజకుమారా!-\nనేను ఈ వనరాజ కూతురును. మంత్రాలు,\nతంత్రాలూ మా ఇంటివిద్యలు. నా మహిమ\nవల్లనే ఇంతలో ఈ కుటీరం సృష్టించగలి\nగాను. నేను నీ సేవచేసుకుందామని\nవచ్చాను, అంగీకరించు' అనిచెప్ప, అతడు\nతెచ్చిన చేపలను అందుకున్నది.\nచేపలను అతిరుచిగా వంటచేసింది.\nకాని, ఒక్కముక్కయినా అతనికి రుచి\nచూపకుండా అంతా తనే మింగివేసింది.\nఎంతట భోజనానికి పిలుస్తుందా అని కని\nపెట్టుకునివున్న కీర్తికాంతుడు పట్టలేక\nవంటగదిలోకి వెళ్లగా, నిజంతెలిసివచ్చింది.\nఅసలే ఆకలితో మండిపోతున్న అతనికి\nకోపం ఆగలేదు. ఆమెను మెత్తగా తన్నుదా\nమనుకొనేటంతలో ఆ కన్య మళ్లీ తోడేలు\nరూపంపొంది, వికటంగా నవ్వుతూ పారి\nపోయింది! ఆమె మాయాదేవి అని తెలుసు\nకొన్నాడతడు.\nఐతే, ఎలా చిత్తు చేయటమా అనే\nతీవ్రాలోచనతో అక్కడనే ఉండిపోయాడు.\n\nమరునాడు మళ్లీ కీర్తికాంతుడు చెట్టు\nకింద గుడ్డపరిచి చేపలకోసం గండకీనదికి\nవెళ్లాడు. మూడుచేపలు పట్టితెచ్చాడు.\nఅతడు చెట్టుకిందకు వచ్చేటప్పటికల్లా\nనిన్నటిమోస్తరుగానే మళ్ళీ ఒక కుటీరం\nకనిపించింది. 'ఓ హెూ మాయలమారి మళ్లీ\nవచ్చిందా!' అనుకుంటూ ఉగ్రుడై అలానే\nనిలబడివున్నాడు.\nఅంతలోనే కుటీరం లోపలినుండి ఒక\nఅందమైన చిన్నదివచ్చి ఎంతో వినయంగా\nఅతని ఎదట నిలబడింది. చూడగా ఈకన్య\nనిన్నను వచ్చినఆమెకు అచ్చ చెల్లెలేనా\nఅనిపిస్తున్నది. అతడు పలకరించలేదు.\nఆమె అతని చేతిలోని చేపలను అందు\nకొంటూ, \"రాజకుమారా! -నేను ఈ పన\nరాజుకు చిన్నకూతురను. మంత్రతంత్రాలు\nమాయింటివిద్యలు. నా మంత్రబలంవల్లనే\nఈకుటీరం నిర్మించగలిగాను. నీసేవచేసు\nకోవాలని వచ్చాను ఏలుకో ' అన్నది.\nమాయాదేవీ మళ్ళీ ఈ వేషంతో వచ్చిం\nదని తలచి, అతడు తగుజాగ్రత్తలోనే\nవున్నాడు. ఆమె క్షణంలో వంటచేసి,\nఅతనికి వడ్డించింది. ఆమెనుకూడా తన\nపంక్తిని కూర్చోమన్నాడు.\nఅందుకు ఆమె \" నేను మీభోజనమైన\nతరువాత తింటాను. స్త్రీలకు ఆదేమర్యాద.\nఇంతకూ నేను చేపలనుమాత్రం తినను.\nమీపైనుండే భక్తిచేత వండిపెట్టానేకాని,\nవాటిని తాకటం నా కిష్టంలేదు. నాకొక శాప\nమున్నది. ఏనాడైతే కాలువపొంగి నాకాళ్లను\nతాకుతుందో తక్షణమే నేనూ, నాసంతతీ\nకూడా చేపలమైపోతాము' అని చెప్పింది.\nఆమెమాటలు అతనికి నచ్చినై. ఆమె\nమాయాదేవి ఐవుండదని నిశ్చయించుకొని\nఆమెను పెళ్ళిచేసుకొన్నాడు. ఆ కుటీరం\nలొనే కాపరంపెట్టాడు. కొంత కాలానికి\nవారికి ఇద్దరుబిడ్డలుకూడా కలిగారు.\n\nఆమెచెప్పిన శాపం కీర్తికాంతునికి\nఎప్పుడూ గుండెలో మెదులుతూనేవుంది.\nఅందుచేత వారు ఎక్కడయినా కాలవ\nదాటవలసివస్తే ఆమెకాళ్ళు తడవకుండా\nఎత్తుకొని దాటించేవాడు.\nఒకరోజున భార్యా బిడ్డలను వెంటబెట్టు\nకొని కీర్తికాంతుడు కొండలకు పోయివస్తు\nన్నాడు. దారిలో ఒక చిన్నకాలువ దాటాలి.\nఅతడు దాటాడు. భార్యా, బిడ్డలూ వెనక\nవస్తున్నారు. 'ఈ చిన్న కాలువకేముంది'\nఅనుకొని అతడు ముందు వచ్చేస్తున్నాడు.\nఐతే, ఆ చిన్ని కాలువ ప్రళయంగా\nపొంగింది. వాళ్ళ కాళ్ళు తడియటంచేత\nముగ్గురూ మూడు చేపలుగా మారిపోయి,\nకాలువలో కొట్టుకపోసాగారు! 'నాతప్పు\nతెలుసుకున్నాను. శాపం తప్పించుకునే\nమార్గం లేదా?' అని దీనంగా అడిగాడు\nకీర్తి కాంతుడు.\n'ఇది మాయ. నావల్ల\nఏమీకాదు ' అన్నది ఆ కన్య.\nఅప్పుడు మళ్ళీ మాయ అతని ఎదటికి\nవచ్చి ' ఇప్పడైనా నేను నీకు నచ్చుతానా ?\nనన్ను పెళ్ళాడతావా?' అని అడిగింది.\n' ఎటువంటి కష్టాలైనా రానీ, నామనసు\nమారదు ' అన్నాడు అతడు నిష్కర్షగా.\nఅప్పుడు భవాని ప్రత్యక్షమైంది :\n'నాయనా! కీర్తికాంతా !! —— మాయా\nఛాయా నా ఆనుగ్రహంపల్ల పుట్టిన బిడ్డలు.\nనీ వనుకొన్నట్టు చూపులకేకాదు, గుణాలకు\nకూడా ఇద్దరూ ఒక్కటే. నీవంటి మొనగా\nడిని ఎంచి పెళ్ళిచేసుకోమని నేనే వాళ్ళకు\nచెప్పాను. మాయాదేవి పరీక్షకు నీవు\nనిలిచావు. గెలిచావు. ఇంతవరకు నీ భార్యగా\nవున్నదే ఛాయ. మాయనుకూడా పెళ్లాడి\nసుఖంగా వుండు'మంటూ దీవించి అంతర్హిత\nమైంది. అంతలోనే కాలువలోని నీరంతా\nఇంకిపోయి, ఛాయా ఇద్దరుబిడ్డలూ చక్కా\nవచ్చారు. అందరూ కలిసి గోవర్ధనమహా\nరాజు భవనానికి పోయి హాయిగా వున్నారు.",
            "book_page_end": 38
        },
        {
            "title": "ఆడబడుచు వాటా",
            "book_page_start": 39,
            "pdf_page_start": 41,
            "pdf_page_end": 43,
            "author": "కె. అలివేలుమంగ - జయపురం",
            "genre": "సాంఘికం",
            "moral": "పక్షపాతం చూపకుండా అందరినీ సమానంగా చూడాలి. ఇతరుల కోసం నటించడం మంచిది కాదు.",
            "keywords": [
                "ధనాలు",
                "కామయ్య సెట్టి",
                "పురాణం",
                "ప్రసాదం",
                "పక్షపాతం"
            ],
            "characters": [
                "కామయ్య సెట్టి",
                "ధనాలు (భార్య)",
                "బంగారమ్మ (పెద్ద కోడలు)",
                "వరహాలమ్మ (చిన్న కోడలు)",
                "కాసులమ్మ (కూతురు)",
                "సూరి శాస్త్రులు"
            ],
            "locations": [
                "కాపవరం",
                "కన్యకాపరమేశ్వరి ఆలయం"
            ],
            "content": "కాపవరములో కామయ్యసెట్టి అనే అతను\nఒకడుండేవాడు. అతనికి ధనాలు అనే\nభార్య ఉండేది. కామయ్య పెద్దవాడు\nకావటంచేత తన వ్యాపారమంతా ఇద్దరు\nకొడుకులకూ వప్పజెప్పి, భార్యతో ' నువ్వు\nకూడా ఇంటిపెత్తనం కోడళ్ళమీద పెట్టేసి\nనాతో రా. రోజూ సాయంత్రంవెళ్లి పురాణం\nవిని వద్దాం ' అన్నాడు.\n'అలాగేనడవండి. పురాణమేగదా.\nడబ్బిచ్చి చూచేదిగనకనా, రాననటానికి?'\nఅని అంటూ, రోజూ భర్తతో కన్యకాపర\nమేశ్వరి ఆలయానికి వెళ్ళి, సూరిశాస్త్రులు\nగారి పురాణం వినివస్తూండేది.\nపురాణం ఆరంభించి, పూర్తి అయేవరకూ\nకామయ్య ఎంతో శ్రద్ధగా వింటూండేవాడు.\nధనాలుకూడా వింటూండేదిగాని, ఆవిడకు\nఒక్కొక్కప్పుడు వినుగేసుకొచ్చి 'పోదామా'\nఅనిపించేది. కాని, పూర్తి అయేవరకూ\nఉంటే ప్రసాదం ముడుతుందికనక, అది\nపోనివ్వడ మేమనిచెప్పి, చివరిదాకా\nఓపికగా కూర్చునేది.\nప్రసాదంక్రింద ముట్టిన వడపప్పో,\nపంపరపనాసతనో, అరటిపండు ముక్కలో\nభద్రంగా పట్టుకెళ్లి తనకూతురు కాసులమ్మ\nచేతులో పడవేసేది. ఎప్పుడూ కూతురుచేతు\nలలోనే పడేసేది కాని, ఇద్దరు కోడళ్ళనూ\nచక్కా పిలిచి ' ఇదిగోనర్రా' అని ఒక్క\nనాడుకూడా ఆ ప్రసాదం ఇచ్చేదికాదు.\nఆఖరికి ఒకనాడు కామయ్యే కలగజేసు\nకొని \" ఎప్పుడూ కోడళ్ల చేతిలో విదల్పవేమి?\nఇంత పక్షపాతమేమిటని అనుకోరా వాళ్లు?\nకోడళ్ళనికూడా కూతుళ్ళతో సమంగా\nచూసుకోవాలి సుమా” అన్నాడు.\nభర్త ఇలాగ అనేసరికి తనసంగతి మగ\nవాళ్లకికూడా తెలిసిపోయిందే అనీ, కోడళ్లని\nసరిగ్గా చూడటంలేదని తెలిస్తే కొడుకులకు\n\nతనమీద గౌరవం తగ్గిపోతుందనీ అనిపించి,\n'ఇంక పెట్టుపోతల్లో జాగ్రత్తగా ఉండాలి'\nఅని నిశ్చయించుకుంది.\nఆవిడ ఆ నిశ్చయానికివచ్చిన మర్నాడు\nపురాణంలో సూరిశాస్త్రులుగారు శ్రీరాముల\nవారి జననాన్ని గూర్చి యిలా చెప్పేరు.\n\"పుత్రులకోసం దశరథుడు పుత్రకామేష్ఠి\nయాగం చెయ్యగా, హెూమగుండంలోంచి\nఅగ్ని హెూత్రుడు వచ్చి, ' రాజా ! ఈ పాయ\nసాన్ని నీ భార్యలకు ఇయ్యి. వారు గర్భ\nవతులై పుత్రులను కంటారు' అనిచెప్పి,\nఒక పాత్రను దశరథునికిచ్చి, అంతర్ధాన\nమయ్యాడు. రాజు ఆ పాయసాన్ని రెండు\nభాగాలుచేసి, సగం కౌసల్యాదేవికి ఇచ్చి\nసగం కై కేయికిచ్చి ఊరుకున్నాడు. సుమిత్ర\nకేమీ ఇవ్వనేలేదు. ఐతేం? కౌసల్య తన\nసగంలో సగంతీసి సుమిత్రకిచ్చింది. కైక\nకూడా అలాగే చేసింది. ఈవిధంగా ఆమెకే\nఎక్కువ ముట్టింది ఆఖరికి సుమిత్రకు\nరెండు వాటాలు ముట్టడంచేత ఇద్దరు కొడు\nకులు పుట్టేరు. కౌసల్యకీ, కైకకీ ఒక్కొ\nక్కడే పుట్టారు. ”\nఈకధ విన్న ధనాలుకి, విశేషం ఒకటి\nతోచింది. దశరథుడికి సుమిత్రపైన ఎకువ\nఇష్టం! కనుక అటు పట్టమహిషి అయిన\nకౌసల్యపైనా, ఇటు ముద్దులరాణి అయిన\nకైకేయిపై నా ప్రేమ నటించి, చివరికి సుమి\nత్రకు రెండు వాటాలొచ్చేటట్లు పన్నాగం\nపన్నేడు! గడుసుతనం అంటే అలా\nఉండాలి !' —ఇదీ ఆమెకు తోచిన విశేషం.\nతనుకూడా దశరథునికి మల్లేనే గడుసుతనం\nచూపి, కోడళ్లపైన కూతురి మీదకంటే\nఎక్కువ ప్రేమ నటించాలనుకుంది.\nఆరోజున పురాణం ఆయాక ప్రసాదం\nక్రింద అందరికీ తలకొక బత్తాయిపండూ\nఇచ్చారు. కామయ్య రోజుకుమల్లేనే తన\nవంతుప్రసాదంకూడా భార్యచేతిలో పెట్టేడు.\n\nఆమె ఇంటికి వెళ్లటంతోనే రోజూ మల్లే ఆ\nపళ్లను కాసులమ్మ చేతిలో పడెయ్యలేదు.\nపెద్దకోడలైన బంగారమ్మనిపిలిచి ఒక\nపండూ, రెండోకోడలు వరహాలమ్మని పిలిచి\nరెండోపండూ చేతిలో పెట్టింది.\nఇద్దరు కోడళ్లూకూడా ఆశ్చర్యపోయారు.\n'రోజూ కాసులమ్మకి ఇచ్చేవారు, ఇవాళ\nమాకు ఇచ్చారేమిటి?' అని స్పష్టంగా అడి\nగేశారు కూడాను.\nఅందుకు అత్తగారు, ' ఇదివరకుతెచ్చిన\nప్రసాదం ఎప్పుడూ రవంతే ఉండేది. అది\nమీకిస్తే చెయ్యంటూ, నోరంటూకావటం\nతప్ప కొండనాలికకయినా కబురందదని\nచెప్పేసి కుర్రదానిచేతిలో పడేసేదాన్ని.\nఇవ్వాళ చెరివక పండూవచ్చింది, కనక\nమీకిచ్చాను ' అంది.\n'సరేకాని, ఆడబడుచుకు లేకుండా\nమాకా?' అన్నారు కోడళ్ళిద్దరూ.\n'ఆడబడుచుకు వేరే వాటా యేమిటర్రా?\nమీరిద్దరూ చెరోచెక్కా యిచ్చినా చాలు!'\nఅంది అత్తగారు తడుముకోకుండా.\n'ఔనత్తా, ఆ మాత్రం తోచిందేకాదు\nమాకు' అంటూ బంగారమా, వరహాలమ్మా\nచెరోచెక్కా తీసి కాసులమ్మకు ఇచ్చారు.\nధనాలు, కోడళ్ళచేతిలో తలకొక పండూ\nపెడుతూ ఉండగా చూచిన కామయ్యా,\nఅతని ఇద్దరు కొడుకులూకూడా ఆమె\nఉదారబుద్ధికి సంతోషించి చక్కాపోయారే\nగాని, తరవాత యేంజరిగింది వాళ్ళకి\nతెలియనే తెలియదు.\nధనాలుమట్టుకి తన పన్నాగం సరిగా\nపారినందుకు తన్నుతానే మెచ్చుకుంది.\n'పురాణం వినటంవల్లనేకదా నాకీ\nఉపాయంతోచింది? పెద్దలు ఊరికేచెప్పేరా\nపురాణాలు వినమని ? ఇలాంటిలాభం\nకలుగుతుందనే వినమన్నారు' అనుకుని,\nసంతోషించింది.",
            "book_page_end": 41
        },
        {
            "title": "చిరజీవి",
            "book_page_start": 42,
            "pdf_page_start": 44,
            "pdf_page_end": 45,
            "author": "యన్. యమ్. పట్నాయక్ - జంషెడ్చూర్",
            "genre": "నీతి కథ",
            "moral": "దీర్ఘాయుష్షు పొందాలంటే కేవలం ఆరోగ్యం, సంపద మాత్రమే కాదు; హాస్యం, సౌశీల్యం, కీర్తి, ఆనందం కూడా అవసరం.",
            "keywords": [
                "దేవేంద్రుడు",
                "చిరజీవిత్వం",
                "ఏడు చుక్కలు",
                "హాస్యరసం",
                "రామచిలుక"
            ],
            "characters": [
                "దేవేంద్రుడు",
                "ఏడు చుక్కలు",
                "నాలుగోచుక్క",
                "రామచిలుక"
            ],
            "locations": [
                "స్వర్గం",
                "భూలోకం"
            ],
            "content": "స్వర్గంలో దేవేంద్రునికి ఆధిపత్యంరాగానే\nఅన్ని లోకాలనుగురించీ ఆయన చేయ\nవలసిన పనులు చేసి, చివరకు భూలోక\nమందు ప్రజలకు ఎలా సౌఖ్యం చేకూర్చ\nటమా? అని ఆలోచించాడు. ఏడు చుక్క\nలను ఎదటికి రమ్మన్నాడు. అవి వచ్చి\nచేతులుకట్టుకొని వరసన నిలబడినై.\nచుక్కలు ఏడూ అలా నిలబడి ప్రకా\nశించేసరికి, గొప్ప వెలుగు వెలిగింది.\nభూలోకంలో ప్రజలంతా తలలెత్తి ఆకాశం\nవైపు చూచారు. ఆ వెలుగుచూచి వాళ్ళు\nఆశ్చర్యపడటమే గాక అదేదో ప్రళయమై\nవుంటుం దనుకొని భయపడ్డారుకూడా.\nచుక్కలు ఏడూ కలిసి ఏకకంఠంతో\n\" ఏమిటి సెలవు ప్రభూ?” అని అడిగినై.\n\"భూలోక ప్రజలకు సౌఖ్యాన్ని సమ\nకూర్చ దలిచాను. ఊరక యిస్తే ఏ వస్తు\nవుకూ విలువలేదు. కనుక, మీరు పోయి\nనేనిచ్చే వస్తువులను వాళ్లకు విక్రయించి\nరావాలి\" అన్నాడు దేవేంద్రుడు.\n\"అలానే దేవరా!\" అంటూ పలికినై\nతీయని కంఠస్వరాలతో ఏడు చుక్కలూ.\nఆశ్చర్యంగా చూస్తూవున్న భూలోక ప్రజలకు\nస్వర్గంలో అమరగానం వినిపించిందప్పుడు.\nవరసన నిలబడివున్నై చుక్షలు. మొదటి\nనక్షత్రానికి దేవేంద్రుడు ఒక చక్కటి డబ్బీ\nచేతికిచ్చాడు. 'ఇదుగో, ఇది హాస్యరసం.\nఇది సేవించినవాళ్లకు సంతోషమిస్తుంది.\nసంతోషమే జీవికి బలం' అన్నాడు. రెండవ\nచుక్కకు ఒక డబ్బీ ఇచ్చి 'ఇది సౌశీల్యం.\nఇదే ప్రాణికి జీవం' అని చెప్పాడు. మూడవ\nదానికీ ఒకటి యిచ్చాడు. 'ఇది ఆరోగ్యం.\nఆరోగ్యమే మహాభాగ్యం' అన్నాడు. నాల్గవ\nదానికీ ఒకటిచ్చాడు. 'ఇదే చిరజీవత్వం.\nబ్రతికి బాగావుంటేనే ఏజీవియైనా పనిచేయ\nగలిగేది' అని చెప్పాడు. ఐదవ చుక్కకు\nఒక డబ్బీయిచ్చి 'ఇది కీర్తి. మానవునికి\nపేరూ ప్రతిష్ఠా కలిగిస్తుంది' అన్నాడు.\nఆరవదానికి ఒక డబ్బీ యిచ్చి 'ఇది\nఆనందం. దీనికోసమే మహర్షులుకూడా\nతాపత్రయపడుతూవుంటారు' అని\nచెప్పాడు. ఏడవదానికీ ఒకడబ్బీ యిచ్చి,\n\"ఇదే ఐశ్వర్యం. జీవితరథం సాగటానికి\nఅగత్యమైన సాధనం' అని చెప్పాడు.\nచుక్కలు ఏడూ భూలోకానికి దిగి డబ్బీ\nలలో సరకు అమ్మజూపినై నాలుగోచుక్క\nవీథులంట తిరుగుతూ 'దీర్ఘజీవితం\nకావాలా! దీర్ఘ జీవితం!!' అంటూ విక్రయించే\nసరికి జనులు 'మాకుకావాలి' 'మాకు\nకావాలి' అంటూ ఎగబడ్డారు.\n'ఐతే, నాసోదరీమణులు విక్రయించేవస్తు\nవులు కొల్హారా, మరి? పెద్దక్క డబ్బీలో\nహాస్యరసం, రెండవదానిలో సౌశీల్యం,\nమూడదానిలో ఆరోగ్యం వున్నై. ఐదవ చెల్లి\nఅమ్ముతున్నారు. అవి మీరు కొననేలేదా?'\nఅని అడిగింది. 'లేదు, లేదన్నారు ప్రజలు.\n'అవిలేకుండా నా డబ్బీలోని మందు\nమీకు ఉపకరించదు. అవన్నీ ఉన్నవాళ్ళకే\nదీర్ఘజీవితం సార్థకమవుతుంది. పొండి,\nపొండి!' అంటూ డబ్బీ మూతవేసేసింది.\nనాలుగోచుక్క.\nఐతే మచ్చుకోసమని చేతిలో పెట్టు\nకొనివున్న మందు మళ్ళీ డబ్బీలో వేయటం\nబద్దకమనిపించింది. అక్కడనే ఒక చెట్టు\nకొమ్మమీద ఒక రామచిలుక కనిపించేసరికి\nనాలుగోచుక్క చిరునవ్వుతో చిలుక\nముక్కుకు అందించింది ఆ మచ్చుమందు.\nఆ మందు తినగా, రామచిలుక మూడు\nవందల సంవత్సరాలు జీవించడానికి అది\nసరిపోయింది. అందుకనే చిలకలు నేటికీ\nచిరజీవులుగా వుంటున్నై.",
            "book_page_end": 43
        },
        {
            "title": "పనికి రాని పుస్తకం",
            "book_page_start": 44,
            "pdf_page_start": 46,
            "pdf_page_end": 50,
            "author": "జి. వి. హరనాధ్ - అనంతపురం",
            "genre": "అద్భుతం",
            "moral": "వ్యక్తిగత కీర్తి కోసం లేదా ఇతరులను అణచివేయడం కోసం అద్భుత శక్తులను సాధించడానికి ప్రయత్నించడం నిష్ప్రయోజనం.",
            "keywords": [
                "సర్వజ్ఞపాలుడు",
                "అద్భుత గ్రంధం",
                "జీవం పోయడం",
                "భూతాత్మ",
                "కీడు"
            ],
            "characters": [
                "సర్వజ్ఞపాలుడు",
                "రాజులు",
                "పండితులు",
                "భూతాత్మ",
                "సేవకుడు"
            ],
            "locations": [
                "దర్బారు",
                "ఇంద్రజాలిక పర్వతాలు",
                "గుహ"
            ],
            "content": "సర్వజ్ఞపాలుడు ఆపూర్వ మేధావి. మంత్ర\nతంత్రాలవల్ల అనేక ఘనకార్యాలను సాధించ\nగలిగినవాడు. ఏ చికిత్సకూ కుదరని\nఎన్నో దీర్ఘ వ్యాధుల్ని అతడు తన ఆమోఘ\nశక్తిద్వారా యిట్టే కుదర్చగలిగేవాడు.\nశక్తినీ సామర్థ్యాన్నీ ప్రజల మేలుకోసమే\nవినియోగించిన రాజులలో సర్వజ్ఞపాలుడే\nమొదటివాడు.\nఅతనికీర్తి దేశదేశాలా వ్యాపించి, ఖండ\nఖండాంతరాలకూ అల్లుకుపోయింది. అ\nకాలంనాటి వైద్య, వేదాంత, ఖగోళ శాస్త్రా\nలకు అంతుదొరకని ప్రతి చికుసమస్యకూ\nసర్వజ్ఞపాలుడు కనురెప్పపాటులో పరిషార\nమార్గం చూపగలిగేవాడు.\nఅంత గొప్ప విజ్ఞానాన్ని కేవల మానవ\nమాత్రుడు పొందగలగడం సాధ్యమేనా ? -\nఈ అనుమానం యితర రాజులకూ, చిన్నా\nపెద్దా పండితులకూ కలిగింది. రాజు\nపట్టి తెలివితక్కువవాడనికూడా వాళ్లకు\nదురభిప్రాయం వుండేది. అందువల్లనే\nఅంతా స్వయంగా పరీక్షించి తెలుసుకోవా\nలని సర్వజ్ఞపాలుడివద్దకు వచ్చారు.\nసర్వజ్ఞపాలుడు అందరనూ ఉచితరీతిని\nసత్కరించాడు. దర్బారు ఏర్పాటు చేశాడు.\nఆయాదేశపు రాజులూ, పండితులూ\nసభను అలంకరించారు. ఉచితానుచిత\nప్రశ్నలలో సర్వజ్ఞపాలుణ్ణి అగ్నిపరీక్షకు\nగురిచేశారు. ఏ కోపమూ తాపమూ లేకుండా\nసర్వజ్ఞపాలుడు అందరనూ తగిన నిదర్శ\nనాలతో సంతృప్తిపరిచాడు.\nసభ నిశ్శబ్ధంగా వుంది. అంతా అను\nమానరహితులైనట్టే కనబడ్డారు. సర్వజ్ఞ\nపాలుడు సింహాసనంమీదినుంచిలేచి అందరి\nవంకా చిరునవ్వు నవ్వుతూ చూచాడు.\nసభలో ఒకమూల చిన్న అలికిడి పెద్ద\nకలకలంగా మారింది. ' నేనా- నువ్వా' అను\n\nకుంటూ బారుగడ్డం పెరిగిన పండితుడూ,\nపొడుగాటిమీసం పెంచిన ఒకరాజూ లేచి\nనిలబడ్డారు. సర్వజ్ఞపాలుడు వారిద్దరివంకా\nపరీక్షగా చూసి తల పంకించాడు.\n\"ఏ జీవినైనా చంపి బ్రతికించగలరా”\nఅన్నారు పండితుడూ, రాజూ.\n\"ఓ!” అన్నాడు తొణకకుండా సర్వజ్ఞ\nపాలుడు. తరవాత — ప్రశ్నించిన ఆ యిద్దరి\nవంకా చూస్తూ \"మీలో ఎవరు ఆ పరీక్షకు\nసాధనంగా వస్తారు?” అని అడిగాడు.\nరాజూ పండితుడూ ఒకరి మొహాలు\nఒకరు చూచుకొని, అందరివంకా చూసి,\nతెల్లబోయి, కుర్చీలలో కూలబడ్డారు.\nసర్వజ్ఞపాలుడు నవ్వుకున్నాడు. \"మాన\nవుల్లోనేకాక, పశు పక్ష్యాదుల్లోకూడా జీవం\nఉన్నదనుకుంటాను!\" అంటూ చిలిపిగా\nసభాసదులవంక చూశాడు.\nసభంతా ఏకకంఠంతో \"అవును!\nఅవును!” అన్నది. సర్వజ్ఞపాలుడు వెనకి\nతిరిగిచూశాడు. \"చిత్తు! ఏమి సెలవు!”\nఅంటూ సేవకుడు ముందుకువచ్చాడు.\n\"మన తోటలో పెరుగుతూవున్న కోడి\nపుంజులలో ఒకదానిని పట్టుకురా” అని\nఆజ్ఞాపించాడు, సర్వజ్ఞపాలుడు.\nఐదునిమిషాలూ ఐదుయుగాల్లా తోచింది.\nసభలోని రాజులకూ, పండితులకూ. \" ఈ\nదెబ్బతో ఈయనగారి సరుకు బయట\nపడుతుంది!” అని ఒకరాజు పక్కన\nకూర్చున్న మరోరాజు చెవిలో వూదాడు·\n\"ఈ పరీక్షతో సర్వజ్ఞుని పస తేలి\nపోతుందిలే!\" అని నసిగాడు ఒక పండితుడు\nపక్కనవున్న మరొక పండితుడితో.\nకోడిపుంజుతో సేవకుడు దర్బారు ప్రవే\nశించాడు. సర్వజ్ఞపాలుడు కత్తితీసుకుని\nపుంజుతలను పరపర కోశాడు. తరవాత\nఒకచేత్తో తలనూ ఒకచేత్తో మొండాన్నీ,\nపట్టుకుని అందరికీ చూపుతూ \" కోడిపుంజు\n\nమరణించినట్టేనా?” అని ప్రశ్నించాడు.\n\"చచ్చినట్టే' అన్నారు రాజులు. \"జీవ\nరహితమైనట్టే\" అన్నారు పండితులు.\nరాజాజ్ఞప్రకారం సేవకుడు కోడిపుంజు\nమొండాన్నీ తలనూ సభాస్థలానికి ఆవైపునా\nయీవైపునా వుంచాడు. సర్వజ్ఞపాలుడు\nజీవంలేని ఆ కోడిపుంజు మొండాన్ని వుద్దే\nశించి \" నువ్వు పోయి నీతలను ఎప్పటిలా\nతగిలించుకో ” అన్నాడు.\nఆశ్చర్యం! కోడిపుంజు మొండెం సభా\nస్థలికి అడ్డంగా నడుస్తూపోయి ఆ తలడగ్గిర\nమెడ వంచింది. తల మొండెంతో కలిసి\nపోయింది. మరు నిమిషానికి లేచినిలబడి,\nరెక్షలుకొట్టుకుంటూ 'కొక్షారోకో'అని అరుస్తూ\nదర్బారునుంచి బయటకు పరిగెత్తింది.\nభయాశ్చర్యాలతో సభలోని రాజులూ,\nపండితులూ వుక్కిరిబిక్కిరయ్యారు.\nఒక్కమారుగా లేచి, తలలువంచి సర్వజ్ఞ\nపాలుని గొప్పతనానికి జేజేలు పలికారు.\n\"ఇన్ని అద్భుత విద్యల్ని ఎలా\nనేర్చారుప్రభూ?” అని అడిగారు అంతా.\n\"తెలుసుకొంటారా?” అన్నాడు రాజు.\n\" తెలుసుకోవడమేకాదు, సాధించితీరా\nలనికూడా వున్నది\" అన్నారు కొందరు.\n\"అయితే వినండి!” అంటూ ప్రారం\nభించాడు సర్వజ్ఞపాలుడు :\n\"నాకు చిన్ననాటనే అద్భుత కార్యాలు\nచేయాలనీ, అపరశక్తుల్ని పొందాలనీ బల\nమైన కోరిక వుండేది. ఇందుకు సాహసం\nఅవసరమని గ్రహించాను. ఈ ప్రపంచంలో\nఅసాధ్యమైన ప్రతిదానినీ, సుసాధ్యంచేసే\nమార్గాలన్నీ ఒక గ్రంధంలో రాయబడి\nఉన్నవని ఒక వృద్ధుడు నాతో చెప్పాడు.\nఆ గ్రంధం ఇంద్రజాలిక పర్వతాల్లోని ఒకా\nనొక గుహలో వున్నదనికూడా చెప్పాడు.\nఅనేక కష్టాలకూ, ఎంతో శ్రమకూ ఓర్చి\nఒకనాడు ఆ గుహ చేరాను. గాలీ, వెలుగూ\n\nఆ గుహలో గుండె చిక్కబట్టుకుని\nకొంతదూరం పోగా, హఠాత్తుగా ఒక పెద్ద\nవెలుగు నాకంటబడింది. నాశ్రమ తీరిం\nదనీ, ఆశలు ఫలించినవనీ నాకెంతో\nవుత్సాహం కలిగింది. తడబడుతూ ఆ వెలు\nగును సమీపించాను.\nఆ వెలుగు ఒక నలుచదరపు గాజుపెట్టె\nలోనుంచి వస్తున్నట్టు మొదట్లో నాకు\nతోచింది. కాని బాగా పరీక్షించి చూడగా\nదానికి కారణం, ఆ గాజుపెట్టె మధ్యన\nవున్న ఒక పెద్ద గ్రంధమని గ్రహించాను.\nఆతృతతో ఆ పెట్టెపై చేయివేశాను.\nఅదే సమయంలో నాకు ఎదురుగా\nకొంచెందూరంలో నల్లని వికృతాకారం\nకారుమేఘంలా కదలటం చూచాను. మరు\nక్షణంలో వికృతమైన ధ్వని వినిపించింది.\n\"ఏయ్! ఎవడవు నువ్వు? బయటికి\nపో” అన్న భయంకర శబ్దం నన్ను\nహడలకొట్టింది. నేను భయాన్ని అణిచిపెట్టి\n\"ఈ గాజుపెట్టెలోని ఆ గ్రంధం తీసుకో\nకుండా బయటికి పోను ” అన్నాను.\n\" అలానా ! అహ్హహ్హహ్హ !\" అన్న భయం\nకర గర్జనతోపాటు ఉరుములూ, మెరు\nపులూ, కడవపోతగా వానా ప్రారంభమయినై.\nభయంతో నేను వణికిపోయాను. దుష్ట\nశక్తులనుంచి రక్షణ చేసుకునేందుకు,\nచిన్ననాడు ఒక సిద్ధుడిద్వారా తెలుసుకున్న\nమంత్రాన్ని పెద్దగా ఉచ్చరింపసాగాను.\nపదినిమిషాల్లో వాన వెలిసింది. ఉరు\nములూ, మెరుపులూ తొలగిపోయినై. ఆ\nక్షణంలో కలిగిన సాహసంతో, గాజు పెట్టెను\nబలంగా గ్రుద్దేసరికి పెట్టె ముక్కలై\nపోయింది. ఆ దివ్యగ్రంధాన్ని రెండు చేతుల\nతోనూ హృదయానికి హత్తుకుని, గుహవెలు\nపలికి పరుగు పెట్టాను.\nనన్ను వెన్నాడుతూ, ఆ వికృతాకారం\nభయంకరంగా శపించసాగింది: \" నువ్వు\n\nనానుంచి తప్పుకోలేవు. నీకు పగలు\nవిశ్రాంతీ, రాత్రి నిద్రా లేకుండా చేస్తా.\nజాగ్రత్త!” అన్నది.\nఅలానే జరిగింది. నాలుగు దీర్ఘవత్స\nరాలు ఆ గ్రంధం నేను పఠించాను.\nఎన్నెన్నో అద్భుత శక్తులను దానిద్వారా\nపొందగలిగాను. కాని నేను అందుకుగాను\nచెల్లించిన మూల్యం అపారం. నా ఆరోగ్యం,\nమనశ్శాంతి నశించింది. పగలూ, రాత్రి\nకూడా భయంకరమైన నరకంగా తయా\nరైంది. ఆఖరికి ఆ అద్భుత గ్రంధాన్ని\nసాంతంగా పఠించకుండానే, ఆ గుహలో\nఎప్పటిచోటున ఉంచేసివచ్చాను.\nఅయినా నాకు మనశ్శాంతి కలగకుండా\nఆ భూతాత్మ నన్ను వెన్నాడుతూనే వుంది.\nశపిస్తూనే వుంది. నాకేమీ దారితోచలేదు.\nఒకనాడు అడిగాను : \" నీ గ్రంధం నీ\nగుహలోనే వుంచానుగదా! ఇంకా ఎందుకు\nనన్నిలా బాధిస్తావూ?” అని. ఆ వికృతా\nకారం మరింత వికృతంగా మారి బొబ్బ\nరించింది :\n\" ఆ గ్రంధం చదివి నువ్వు అనేకమైన\nఆపూర్వశక్తులు పొందావు. వాటిద్వారా\nలోకానికి నీనుంచి కీడుకలగవచ్చు.”\n\"పరుల మేలుకే ఆ శక్తిని వినియో\nగిస్తాను. ప్రమాణపూర్తిగా చెబుతున్నాను.\nనమ్ము!\" అన్నాను. \"సరే! ఆమాట\nనువ్వు నిలుపుకొన్నంతవరకూ నీజోలికి\nరాను\" అంటూ ఆ భయంకర రూపం\nనన్ను వదిలిపోయింది. ఇదీ కథ.”\nదర్భారంతా గుసగుసలు ఆవరించినై.\n'పరుల మేలుకోసమని మనం కోరి కీడెందుకు\nతెచ్చుకోవాలి! మనకు ఆ గ్రంధం అవస\nరమే లే దనుకున్నారు పండితులు. ' పర\nరాజ్యాలని జయించేటందుకూ, ప్రజల్ని\nకిక్కురుమనకుండా అణచివుంచేందుకూ\nపనికిరాని ఈగ్రంధం మనకేమి ఉపయోగ '\nమనుకున్నారు రాజులు.",
            "book_page_end": 48
        },
        {
            "title": "అట్టమీది బొమ్మ",
            "book_page_start": 52,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "పౌరాణిక వివరణ",
            "moral": "దుర్మార్గుల దురాగతాలను అణిచివేయడానికి శ్రీకృష్ణుడు గదను ఉపయోగించాడు.",
            "keywords": [
                "సాల్వుడు",
                "శ్రీకృష్ణుడు",
                "సౌభవిమానం",
                "ద్వారక",
                "గదాయుద్ధం"
            ],
            "characters": [
                "శిశుపాలుడు",
                "సాల్వుడు",
                "శ్రీకృష్ణుడు",
                "రుక్మిణి",
                "ఈశ్వరుడు",
                "విశ్వకర్మ",
                "ప్రద్యుమ్నుడు",
                "ధర్మరాజు"
            ],
            "locations": [
                "ద్వారక",
                "రాజసూయయాగం"
            ],
            "content": "శిశుపాలుని చెలికాడు సాల్వుడు. శ్రీకృష్ణునికి రుక్మిణికి పరిణయం ఐననాటి\nనుండీ సాల్వుడికి కృష్ణునిమీద కోపంగానే వున్నది. 'కృష్ణుడినే కాదు, యాదవ\nకులమే నిర్మూలించివేస్తా'నని అతడు రాజులందరిమధ్యని ప్రతిజ్ఞచేశాడు.\nఈ ప్రతిజ్ఞ నెరవేర్చుకునే తలంపుతో సాల్వుడు, ఈశ్వరుణ్ణి గురించి ఘోర\nతపస్సు ఆరంభించాడు. అతని తపస్సుకు మెచ్చి ఈశ్వరుడు ప్రత్యక్షంకాగా, —\n' సుర అసుర నర గంధర్వ ఉరగాదులకు అభేద్యమైనటువంటిదీ, కామగమనము\nకలదీ, ఒక విమానం కావా'లని వేడుకొన్నాడు. వెంటనే ఈశ్వరుడు విశ్వకర్మకు\nఅజ్ఞాపించాడు. విశ్వకర్మ ' సౌభవిమాన 'మనేదాన్ని సృష్టించి సాల్వుడికి ఇచ్చాడు.\nసౌభవిమానం వచ్చినప్పటినించీ సాల్వుడిని పట్టపగ్గాలు లేకపోయినై. దానిపైన\nఎత్తివెళ్లి ద్వారకను ముట్టడించి ధ్వంసం చేయసాగాడు. విమానంపైనుండి\nశిలావర్షం కురిపించి, ప్రజకు క్షోభకలిగిస్తూవచ్చాడు. అప్పుడు, వాడి దుర్నయా\nలను అణిచివేయాలని తలిచి ప్రద్యుమ్నుడు యుద్ధానికి తలపడ్డాడు. ఐతే—\nసాల్వుడు తన విమానాన్ని బహురూపాలుగా తిప్పి, దాగుకొనీ పైకివచ్చి —\nభూమితాకీ — కొండలపైకిపోయీ — అనేకమాయలు అగపరుస్తూ చిక్కులు\nపెట్టాడు. ప్రద్యుమ్ముణ్ణి మూర్చకూడా పోగొట్టాడు.. ప్రద్యుమ్నుడు తేరుకొని అతి\nపౌరుషంతో ఇరవైఏడురోజులు యుద్ధంసాగించి, చాలవరకు సాల్వుని సేననూ,\nముఖ్యనాయకులనూ పరిమార్చాడు.\nఇంతలో — ధర్మరాజు చేసే రాజసూయయాగానికి వెళ్లిన శ్రీకృష్ణుడు తిరిగి\nవస్తున్నాడు. అతడు బయల్దేరేసరికి దుశ్శకునాలు కనబడినై. సరి, సాల్వుని\nసమాచారం తెలుసుకుని, యుద్ధరంగానికి చేరుకొన్నాడు. ఊరకున్నకొద్దీ సాల్వుని\nదుండగాలు మితిమీరిపోవటంచూచి, శ్రీకృష్ణుడు సాల్వుని తాకి, సౌభవిమానాన్ని\nనూరుముక్కలుగా నరికి, బాణాలతో కొట్టగా మేఘాలు ఆవరించినై. ఆ చీకటిలో\nనుండి సాల్వుడు. సూర్యబింబంలాగా అవతలికివచ్చి కృష్ణుణ్ణి దూషింపసాగాడు.\nఅప్పుడు భగవానుడు గదయెత్తి మూపులనందున వేసేటప్పటికి వాడు నెత్తురు\nగ్రక్కుకొని చచ్చిపోయాడు.",
            "book_page_end": 52
        },
        {
            "title": "రంగుల బొమ్మ కథ - 2 - వ బొమ్మ",
            "book_page_start": 54,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "జానపదం",
            "moral": "ఎంతో కష్టపడి చేసిన పనిని, కేవలం డబ్బు కోసం త్వరగా అమ్మకూడదు.",
            "keywords": [
                "రంగుల బొమ్మ కథ",
                "చాంగ్",
                "వృద్ధుని బొమ్మ",
                "గొడుగు",
                "కోరిక"
            ],
            "characters": [
                "చాంగ్",
                "చాంగ్ తల్లి",
                "మహారాజులు"
            ],
            "locations": [
                "ఇల్లు",
                "దుకాణం"
            ],
            "content": "కొమ్మ నరకటానికని చాంగ్ కత్తితో ఒక్క పెట్టు పెట్టాడు. దెబ్బ పడీ పడటం\nతోటే చెట్టులోంచి ఒక చిత్రమైన మూలుగు వినిపించింది. చాంగ్ ఆశ్చర్యపోయి\nఆ మూలుగు ఎక్కడనుండి వచ్చిందా అని చుట్టూ పరిశీలించిచూచాడు. కాని\nఏమీ కనుపించలేదు. భ్రమపడ్డానేమోననుకొని, ఆ నరికినకొమ్మతో తిరిగి యిల్లు\nచేరుకున్నాడు.\nఆ రోజే ప్రారంభించాడు, దానిపైన బొమ్మచెక్కటం, తన చాకచక్యమంతా\nవినియోగించి, ఒక వారానికల్లా ఒక వృద్ధునిబొమ్మ తయారుచేశాడు. అయితే,\nతీరా బొమ్మ పూర్తిఅయి, దాని అందంచూసేసరికి చాంగ్ మనస్సు పరిపరివిధాల\nపోయింది. తను ఇన్ని ఏళ్ళుగా చెక్కుతున్న బొమ్మపిడులన్ని ఈ క్రొత్తపిడి\nముందు పనికిరావనిపించింది. ఇంతా కష్టపడి, జీవంతో ఉట్టిపడే ఈ వృద్ధుని\nబొమ్మను ఏదో ఒకపిడికి తగిలించితే, తనతల్లి నిమిషంలో దానిని అమ్మివేస్తుందే.\nఏమిచెయ్యటం?\nచాంగ్ తీవ్రంగా ఆలోచించాడు. మరునాడే ఈ పిడినికూడా ఒక గొడుగుకు\nతగిలించి తల్లికిచ్చాడు. అయితే, దానిని ఇవ్వబోయేముందు తల్లిని ఒక్కకోరిక\nకోరాడు : \" ఈపిడి పట్టుకునేందుకు సామాన్యులకు అర్హతలేదు. ఈ పిడితో\nవున్న గొడుగు మహారాజుల హస్తాలలో వుండవలసిందే. కనుక అలాంటి వ్యక్తిని\nచూచి మరీ ఈగొడుగు విక్రయించు. ఇదే నాకోరిక” అన్నాడు.\nఎప్పుడైతే ఆమె దుకాణంలో ఈ గొడుగు పెట్టిందో, అప్పటినుంచీ వచ్చిన\nవాళ్లంతా ఆ గొడుగే కావాలని పట్టుబట్టేవారు. కాని, వాళ్ళు యిచ్చుకోలేనంత\nధర చెప్పేది చాంగ్ తల్లి. ధర చెప్పటంతోనే \" అమ్మబాబో, ఈ గొడుగేమిటి!\nమనం కొనేదేమిటి, తలకు మించినపని!\" అని అనుకొని ఆవచ్చినవాళ్ళు\nదానిని మానేసి మరొకగొడుగు కొనుక్కుని పోతుండేవారు. ఈ పరిస్థితులలో\nగొడుగు విడుదల కావటానికి సావకాశమేది ? అందుచేత అది అమ్ముడుకాక\nదుకాణంలో అలానే ఉండిపోయింది. ఐతేమరి, ఈ గొడుగు సంగతి యేమిజరిగిందీ\nవచ్చేనెల బొమ్మతోసహ చదవండి.",
            "book_page_end": 54
        }
    ],
    "statistics": {
        "total_stories": 13,
        "author_counts": {
            "చక్రపాణి": 1,
            "కీర్తి రావు": 1,
            "చందమామ బృందం": 4,
            "జి. లక్ష్మణసింగు - నాగపూర్": 1,
            "పాలంకి వెంకటరామచంద్రమూర్తి- మద్రాసు": 1,
            "యస్. మంగతాయారు- రేణిగుంట": 1,
            "పి. కళ్యాణసుందరం – కాకినాడ": 1,
            "కె. అలివేలుమంగ - జయపురం": 1,
            "యన్. యమ్. పట్నాయక్ - జంషెడ్చూర్": 1,
            "జి. వి. హరనాధ్ - అనంతపురం": 1
        },
        "genre_counts": {
            "సంపాదకీయం": 1,
            "నీతి కథ": 2,
            "హాస్యం": 1,
            "సాహసం": 1,
            "జానపదం": 4,
            "యుక్తి కథ": 1,
            "సాంఘికం": 1,
            "అద్భుతం": 1,
            "పౌరాణిక వివరణ": 1
        }
    }
}