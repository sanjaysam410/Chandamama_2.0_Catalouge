{
    "book_id": "చందమామ_1980_06",
    "stories": [
        {
            "title": "ప్రశ్నోత్తరాలు....",
            "book_page_start": 6,
            "pdf_page_start": 6,
            "pdf_page_end": 6,
            "author": "బి. దుర్గాప్రసాద్, కవిటి.",
            "genre": "తాత్విక వ్యాసం",
            "moral": "వర్తమానంలో దృష్టి కేంద్రీకరించి జీవించడం నేర్చుకోవాలి.",
            "keywords": [
                "మనస్సు",
                "వర్తమానం",
                "భూతకాలం",
                "భవిష్యత్తు",
                "ఆలోచన"
            ],
            "characters": [],
            "locations": [],
            "content": "ప్ర : మనస్సు ఎల్లవేళలా భూతమూ, భవిష్యత్తూ గూర్చి ఆలోచిస్తుంది. ఆ సమయంలో (వర్తమానంలో) జరిగే దాన్ని గురించి ఎందుకు ఆలోచించదు ?\nస : గతమూ, భవిష్యత్తూ అనేవి ఎవరైనా అర్థం చేసుకోగలరు. కాని వర్తమానం అనేది ఏమిటన్నది నిర్వచించటం చాలా కష్టం. సందర్భాన్ని బట్టి దాని స్వరూపం మారుతుంది. \" ఈ ఏడు,” “ ఈ రోజు,” “ ఈ శతాబ్దం,” అనే మాటలు వాడినప్పుడు ఒక సంవత్సరమూ, ఒక రోజూ, ఒక శతాబ్దమూ వర్తమానం అయినట్టే మాట్లాడతాం. అలాగే \" ఆధునిక యుగంలో\" అన్నప్పుడు ఆ యుగం భూతకాలమూ కాదు, భవిష్యత్కాలమూ కాదు గనక ఆది వర్తమాన కాలమే కావాలి.\nమనస్తత్వరీత్యా చూస్తే అసలు వర్తమానం అంటూ ఉన్నదా అన్న సందేహం వస్తుంది. ప్రతి క్షణమూ వర్తమానం నుంచి గతంలోకి పోతూ ఉంటుంది. భవిష్యత్తు నుంచి వర్తమానంలోకి వస్తూ ఉంటుంది. ఏ క్షణాన్నీ మనం ఆపి పట్టుకుని, \"ఇది వర్తమానం\" అనలేం. అందుచేత మనసు దేని మీదనైనా లగ్నమై ఉన్నంతకాలమూ అది వర్తమానమే అవుతుంది. మనసు పొందే ఏ అనుభవమైనా వర్తమానానికి చెందినదే అనుకోవచ్చు. అనుభవం పూర్తి అయితే తప్ప దాన్ని గతానికి అంట గట్టలేం. ఒక కథ చదువుతాం, లేదా ఒక నాటకం చూస్తాం, లేదా ఒక పాట వింటాం.\nమనను పొందే ఈ అనుభవం జ్ఞానేంద్రియాలకూ, కర్మేంద్రియాలకూ సంబంధించి ఉంటుంది. ఈ అనుభవాన్ని గతం నుంచి గాని, భవిష్యత్తు నుంచి గాని పొండటం సాధ్యం కాదు, కనక మన అను భవాలన్నీ వర్తమానానికి చెందినవే అనాలి. మనస్సు ఆలోచించేది అనుభవం గురించే గనక అనుభవం పొందుతూండగా దాన్ని గురించి ఆలోచించటం సాధ్యం కాదు. పాటలో ఒక సంగతి బాగుందనిపించినా, సినిమా లో ఒక నటన చెడిపోయిందనిపించినా, రచనలో ఒక మాట రెండర్థాలు స్ఫురింప జేస్తుందని పించినా కూడా అనుభవం అయిన మీదటనే గాని సాధ్యం కాదు.\nఇక భవిష్యత్తు గురించి ఆలోచించటం, గతాన్ని గురించి ఆలోచించటం లాటిది కాదు. అది ఊహ మీద ఆధారపడుతుంది. ఆ ఊహ కూడా జరిగిన అనుభవాల మీద ఆధారపడేదే గనక, అనుభవానికి సంబంధించిన ఆలోచన సాథ్యం కాదు.",
            "book_page_end": 6
        },
        {
            "title": "అసమీక్ష కారిత్వం",
            "book_page_start": 84,
            "pdf_page_start": 7,
            "pdf_page_end": 10,
            "author": "చందమామ బృందం",
            "genre": "నీతికథ",
            "moral": "ఎదుట తియ్యగా మాట్లాడి, పరోక్షంలో ద్రోహం చేసే దుర్మార్గులను ఎన్నటికీ నమ్మకూడదు. దుష్టుల స్నేహం వల్ల నిర్దోషులు కష్టాలపాలవుతారు.",
            "keywords": [
                "నక్క",
                "లేడి",
                "కాకి",
                "స్నేహం",
                "ద్రోహం"
            ],
            "characters": [
                "లేడి",
                "నక్క",
                "కాకి",
                "రైతు"
            ],
            "locations": [
                "అరణ్యం",
                "చేను"
            ],
            "content": "పిల్లి మూలంగా రాబందు చచ్చిపోయిన కథ చెప్పి, కాకి లేడితో, \" కనక, కుల గోత్రాలూ, స్వభావమూ తెలియనివాళ్ళను చేరనియ్యరాదు,'' అన్నది.\nఈ మాటకు నక్క మండిపడి, '' లేడికి నువు మొదట పరిచయమైనప్పుడు దానికి నీ కులగోత్రాలూ, స్వభావమూ తెలుసునా ఏమిటి ? దానికీ, నీకూ రోజుకురోజు మైత్రి ఎలా అభివృద్ధి అవుతున్నది? నీ అల్ప బుద్ధి ఇందులోనే కనబడుతున్నది. ఇది నాది, ఇది పరాయిది' అన్న భావం సంకు చిత బుద్ధులకే తోస్తుంది. పండితులు లేని చోట అపండితుడే శ్లాఘించబడతాడు. చెట్టు లేనిచోట ఆముదపు చెట్టే మహా వృక్షం! విశాలహృదయులకు ప్రపంచ మంతా తమదే ! ఈ లేడికి నేను మిత్రుణ్ణి అయినట్టే నువూ అయావు.'' అన్నది.\n\"ఎందుకొచ్చిన కీచులాట? మన మందరమూ సుఖంగా కలిసి ఉందాం. జన్మతః ఎవరికి ఎవరూ మిత్రులుగాని, శత్రులుగాని కారు,\" అన్నది లేడి.\n''అలాగేకానీ,'' అన్నది కాకి.\nఅది మొదలు ఆ మూడూ కలిసి ఉంటూ, పగలు ఆహారం కోసం దేని దారిన అధి పోతూ ఉండేవి.\nఒకనాడు నక్క ఏకాంతంలో లేడితో, \" మిత్రమా, ఈ అరణ్యంలో ఒక మూల పంటకు వస్తున్న చేను ఉన్నది. దాన్ని నీకు చూపుతాను\" అని, లేడిని అక్కడికి తీసుకుపోయింది.\nతరవాత లేడి రోజూ ఆ చేను వద్దకు పోయి. చేలోపడి మేస్తూ వచ్చింది. చేను గలవాడు ఈ సంగతి గ్రహించి, ఉచ్చు పన్నాడు. లేడి ఆ ఉచ్చులో చిక్కుకున్నది.\n\"నన్ను ఇప్పుడు చావు నుంచి మిత్రుడు తప్ప మరెవరు కాపాడగలరు?\" అని లేడి అనుకున్నది.\nఇంతలో నక్ష అటుగావచ్చి, ఉచ్చులో చిక్కిన లేడిని చూసి, \" నా ఎత్తు పారింది. రైతు వచ్చి దీన్ని కోసి, మాంసం అంటు కున్న ఎముకలనైనా వదలకపోడు. కొంత కాలంపాటు నాకు కడుపునిండా తిండి ! \" అని తనలో అనుకున్నది.\nలేడి మాత్రం తన మిత్రుణ్ణి చూసి పరమానందం చెంది, \" మిత్రమా, ఉచ్చు తాళ్ళను నీ కోరలతో తెంచి, నన్ను విడి పించు. స్నేహితుడి విలువ ఆపత్సమయం లోనూ, యోధుడి విలువ యుద్ధంలోనూ, నమ్మకస్థుడి విలువ అప్పులలో ముణిగి తేలేటప్పుడూ. భార్య విలువ కటి క దారిద్య్రం సంభవించినప్పుడూ, బంధు వుల విలువ శోకసమయంలోనూ తెలు స్తుంది. వినోదంలోనూ విషాదంలోనూ, కాటకంలోనూ, అరాజకంలోనూ, రాజ ద్వారానా, శ్మశానంలోనూ తోడుగా నిలిచిన వాడే నిజమైన మిత్రుడుగాని, బంధువు గాని అనిపించుకుంటాడు.\" అన్నది.\nనక్క ఉచ్చు కేసి ఒకటికి నాలుగు సార్లు జాగ్రత్తగా చూసి, '' ఫరవాలేదు. తాళ్ళు గట్టివి ! ఇది తప్పించుకోలేదు ! ' \" అని రూఢిచేసుకొని, లేడితో, '' మిత్రమా, ఈ ఉచ్చును నరాలతో అల్లారు. పవిత్ర మైన ఈ ఆదివారంపూట ఈ అపవిత్రమైన జంతు తంతులను నా కోరలతో ఎలా తాకను? ప్రపంచానికంతకూ కాంతినీ, శౌచాన్నీ ఇచ్చే సూర్యభగవానుడికి ఈరోజు అంకితమయినది గదా! ఇవాళ నేను నీ కోరిక తీర్చలేకపోయినందుకు నన్ను అపార్ధం చేసుకోకు. రేపు ఉదయం వచ్చి నువు కోరిన ప్రకారం చేస్తాను,'' అని అది అవతలికి వెళ్ళిపోయి, ఒక పాద చాటున దాగి, ఎప్పుడు చేనుగలవాడు వచ్చి లేడిని కోస్తాడా, ఎప్పుడు తనకు మాంసం అంటు కున్న ఎముకలు లభిస్తాయా అని ఎదురు చూడసాగింది.\nసాయంకాలం అయినా లేడి తిరిగి రాలేదని, కాకి దానికోసం అంతటా వెతికి, చీకటిపడేవేళ అది చేనులో ఉచ్చులో తగులుకుని ఉండటం చూసింది.\n\"మిత్రమా, ఏమిటిది? \" అని కాకి లేడిని అడిగింది.\n\" నీ సలహా. విననందుకు కలిగిన దుష్ఫలితం! హితం కోరిన మిత్రుడు చెప్పే వివేకంగల సలహాలను విననివాడు కష్టాలపాలవుతాడు. వాణ్ణి చూసి వాడి శత్రువులు ఆనందిస్తారు.\" అన్నది లేడి.\n\"ఆ ద్రోహి' ఎక్కడ? \" 'అని కాకి అడిగింది.\n\"నా మాంసం కోసం అంగలార్చుతూ, ఆ పొదవెనక దాగి ఉన్నది.\" అన్నదిలేడి.\n\" నేను ముందే చెప్పాను. మనం మంచి వాళ్ళమూ, దోషరహితులమూ గదా అని, దుర్మార్గులను నమ్మవలసినపని లేదు. నిర్దోషులు కష్టాలపాలు అయేది దుర్మా ర్గుల మూలానే ! ఎదట తియ్యగా మాట్లాడి, పరోక్షంలో ప్రయత్నాలకు విఘ్నాలు కలి గించే వాళ్ళు, పైన పాలూ, అడుగున విషమూగల పయోముఖవిషకుంభాలు!\" అని కాకి పెద్దగా నిట్టూర్చి, \"ఓరి దురా త్ముడా. ఇంత నీచానికి ఎలా ఒడిగట్టా వురా? నీతో సహజీవనం చేస్తూ, నువు చెప్పే తియ్యటి కబుర్లు విని, ఆపదలో ఆదుకుంటావని విశ్వసించే మిత్రులకు ద్రోహుచెయ్యటం వల్ల నీకీర్తి ఏం పెరుగు తుంధి ? ఓ భూదేవీ ! నమ్మకద్రోహం చేసే వాళ్ళ భారాన్ని నువు ఎలా మోస్తున్నావు? దుర్మార్గుడితో స్నేహం చెయ్యరాదు. వేడిగా ఉంటే చేతిని కాల్చి. ఆరిపోయి నాక కూడా చేతిని మసి చేసే బొగ్గు లాటి వాడు వాడు ! దుర్మార్గుల పద్ధతే ఇంత అని తెలిసిన నేను నక్కను తప్పుపట్టే పనేమున్నది? దుర్మార్గుడు మొదట కాళ్ళ మీద పడతాడు. తరవాత చెవిలో తియ్యగా ఏదో పాడతాడు. చివరకు మనను కాటు వేస్తాడు. వాడినాలుక మీదతేనే, కడుపులో విషమూ ఉంటాయి! మిత్రమా, తెల్ల వారుతూనే రైతు వస్తాడు. నే నేమో నిన్ను కాపాడలేను. అందుచేత రైతు రావటం దూరానే చూసి నేను నీకు హెచ్చరికగా అరుస్తాను. నువు చచ్చిపోయి నట్టు నేల మీద పడిపో. నేను మళ్ళీ అరుస్తానుచూడూ! అప్పుడు లేచి పారిపో!\" అన్నది.\nతెల్లవారుఝామున చేనుగల రైతు దుడ్డుకర్రతో వచ్చాడు. వాణ్ణి దూరాన చూస్తూనే కాకి అరిచింది. లేడి నేల మీద పడి ప్రాణంపోయినట్టు నటించింది. రైతు పరమానందంచెంది, \"నీ అంతట నువే చచ్చావా? భేష్!\" అంటూ 'ఉచ్చులు ఊడదీసేశాడు. వాడు ఉచ్చులను ముడుస్తూండగా కాకి మళ్ళీ అరిచింది. లేడి చప్పునలేచి, వేగంగా పరిగెట్టుతూ, నక్క దాగిఉన్న పొదనుదాటి వెళ్ళి పోయింది. ఆశాభంగంకలిగిన రైతు, తన దుడ్డుకర్రను పొద కేసి బలంగా విసిరాడు. దాని దెబ్బకు నక్క చచ్చి ఊరుకున్నది.",
            "book_page_end": 87
        },
        {
            "title": "తోక చుక్క",
            "book_page_start": 11,
            "pdf_page_start": 11,
            "pdf_page_end": 15,
            "author": "చందమామ బృందం",
            "genre": "ధారావాహిక",
            "moral": "కష్టసమయాల్లో నాయకుడు దైవభక్తితో ధైర్యంగా ప్రయత్నిస్తే విజయం దక్కుతుంది.",
            "keywords": [
                "కుండలినీద్వీపం",
                "సైనికయాత్ర",
                "తుఫాను",
                "సమరసేనుడు",
                "మహాద్వీపం"
            ],
            "characters": [
                "చిత్రసేనుడు",
                "సమరసేనుడు",
                "నౌకాధిపతి",
                "సైనికులు"
            ],
            "locations": [
                "కుండలినీద్వీపం",
                "సముద్రం",
                "మహాద్వీపం"
            ],
            "content": "[కుండలినీద్వీప రాజైన చిత్రసేనుడు, కీర్తికాంక్షతో ప్రజలపై పన్నులు సగానికి సగం తగ్గించివేశాడు. ఫలితంగా కొద్దికాలంలోనే ధనాగారం వట్టిపోయింది. సేనాని సలహాపై, యితర దేశాల నుంచి ధనం దోచుకువచ్చేందుకు, కుండలినీ సైన్యాలు ఓడలలో బయలు దేరినై. అదే సమయంలో దక్షిణదిక్కున ఒక తోకచుక్క కనబడింది. తరవాత —]\nకుండలినీ రాజ్య సైనికులతో బయలు దేరిన ఓడలు తీరం వదిలి, సముద్రం లోపలకు పోసాగినై. ఆ సమయంలో సముద్రం ప్రశాంతంగానూ, గాలి ఎంతో అనుకూలంగానూ వున్నది.\nసైనికులందరూ ఎంతో ఉత్సాహంగా వున్నారు. కాని, సేనాధిపతి అయిన సమర సేనుడు మాత్రం తన ఓడ పైన ఒక మూలగా ఎత్తయిన ఆసనం మీద కూర్చుని, దక్షిణదిక్కున మెరుస్తున్న తోకచుక్క కేసి చూడసాగాడు.\nసమరసేనుడు అలా తోకచుక్క కేసి చూస్తూండగానే, కొంచెం ఎడంగా కారు మేఘాలు లేచి, తోకచుక్కను కమ్మి వేసినై. చుట్టూ కటిక చీకటి అలము కున్నది. క్రమంగా సముద్రం పొంగులు వారుతూ, గర్జించసాగింది. ఇదిచూసి సైనికులు భయకంపితులయ్యారు.\nసమర సేనుడు నిశ్చేష్టుడైపోయి అలా చూస్తూనే వున్నాడు. అంతలో నౌకాధిపతి అతడి దగ్గిరకు వచ్చి, మహాసేనానీ! మన సైకులు భయకంపితులై పోతున్నారు. వాళ్ళల్లో కొందరు తీరం చేరటం మంచి దని కేకలు వేస్తున్నారు.\" అని చెప్పాడు.\nసమర సేనుడు కూర్చున్న చోటు నుంచి లేచి, ఒకమారు ఆకాశం కేసీ, అల్లకల్లోల మవుతున్న సముద్రం కేసి చూశాడు. తరవాత నౌకాధిపతి కేసి తిరిగి. \" కుండలినీదేవి కరుణిస్తే. త్వరలోనే అంతా సానుకూలమైపోతుంది. మీరు వెంటనే వెళ్ళి. సేనానిగా అనేకానేక యుద్ధాల్లో ఆరితేరిన సమరసేనుడి నాయ కత్వం కిందవున్న సైనికులకు, ఎన్నటికీ హాని జరగదని చెప్పండి.'' అన్నాడు.\nఆ తరవాత ఒక పావుగంట కాలం గడిచినా, వాతావరణంలో ఎలాటి మార్పూ లేదు. ఇంకా సముద్రం పెద్ద పెద్ద అలలతో అల్లకల్లోలం అవుతూనే వున్నది. ఆకాశం కారు మేఘాలతో కప్పబడిపోతున్నది. దీనికితోడు భయంకరమైన పెనుగాలి ప్రారంభమైంది,\nక్రమంగా సైనికులు గుండె నిబ్బరం కోల్పోసాగారు. పెనుగాలి ధాటికి ఓడ లన్నీ దారీతెన్నూ లేకుండా తలకొక దిశకూ చెదిరిపోసాగినై. ఈ స్థితిలో సైనికులు ఎవరికి వారు ఓడపై దొరికిన ఆసరాలను పట్టుకుని, ప్రాణరక్షణ కోసం పెనుగులాడజొచ్చారు.\nరాత్రి అవుతున్నకొద్దీ తుఫాను గాలి తీవ్రం కాసాగింది. నావికుల స్వాధీనం తప్పిన ఓడలు ఒకదాని కొకటి ఢీకొని, చిన్నాభిన్నం కాసాగినై. సమరసేనుడు ప్రయాణిస్తున్న ఓడ చాలా పటిష్ఠంగా నిర్మించబడింది. ఆ కారణంగా అది యితర ఓడల తాకిడికి తట్టుకుని, అలల మీద తేలియాడుతూ పోసాగింది.\nసమర సేనుడు యీ భీభత్సం చూసి చలించిపోయాడు. సూర్యోదయం అయితే గాని, ఎన్ని ఓడలు మునిగిపోయాయో, ఎందరు సైనికులు మరణించారో తెలి యదు. అతడు తన ఓడలోవున్న కుండలినీదేవి విగ్రహంముందు మోకరిల్లి, భక్తితో ప్రార్థించసాగాడు.\nతరవాత చాలా సేపటికి సూర్యోదయ మయింది. ఆకస్మికంగా బయలుదేరిన పెనుగాలీ, కారు మేఘాలూ విచ్చి పోయినై. ఓడ పైన దేవీవిగ్రహం ముందు కూర్చుని వున్న సమరసేనుణ్ణి, దిగువ నుంచి సైనికులు కోలాహలంగా, “ అయ్యా, సముద్రం ప్రశాంతంగా వున్నది. తమరు ఒక్కసారి కిందికి దిగివచ్చి, ముందు చేయవలసి దేమిటో ఆజ్ఞాపించండి! \" అంటూ కేకలు పెట్టారు.\nసమరసేనుడికి తల మీది నుంచి కొండంత బరువు దిగిపోయినట్టయింది. అతడు దేవివిగ్రహం ముందు నుంచి లేచి, చుట్టూ ఓమారు కలయచూశాడు. ఓడలలో సగానికి సగం సముద్రంలో మునిగి పోయినై మిగిలినవి దూర దూరంగా చుట్టూ సముద్రం మీద తేలి యాడుతున్నవి.\nసైనికుల్లో చాలామంది మరణించారని సమరసేనుడు గ్రహించాడు. మునిగి పోయిన ఓడలు మునిగిపోగా, ఉన్న వాటిని ఒకచోట చేర్చటం తక్షణ కర్త వ్యంగా అతడికి తోచింది. వెంటనే తన ఓడకు లంగరువేయించాడు. చిన్న పడవలలో సైనికులను పంపి, చెల్లా చెదరుగా వున్న ఓడ లన్నిటినీ. తన ఓడ దగ్గిరకు తీసుకురావలసిందిగా ఆజ్ఞా పించాడు. కొద్దిసేపటికల్లా ఓడలన్నీ వచ్చి సేనాని వున్న పెద్ద ఓడ చుట్టూ చేరినై. సైనికులందరూ ఓడలపైకివచ్చి నిలబడి, తమ సేనానికి తలలు వంచారు.\nఆ నిలబడిన వారిలో ప్రతిఒక్కడూ, రాత్రి తుఫాను దెబ్బకు నానాయాతనలూ పడి, అదృష్టవశాన బతికిబయటపడ్డవాడే!\nసైనికుల వాలకం చూస్తూనే సమర సేనుడు పరిస్థితి ఎంత నిరుత్సా హ జనకంగా వున్నదో గ్రహించాడు. రాత్రి కలిగిన అనుభవంతో సైనికులు సముద్ర మంటే హడలిపోతున్నారు. అందుచేత యింకా సముద్రం మీదనే కాలంగడపట మనేది కానిపని. చూడగా తామిప్పుడు సముద్రంలో ఏ ప్రాంతాల వున్నదీ తెలి యటంలేదు. సమరసేనుడు సైనికుల్లో ఒకణ్ణి పిలిచి, తెరచాపకొయ్య ఎక్కి, ఎక్కడైనా భూమి వున్న ప్రదేశం కనబడు తుందేమో చూడమన్నాడు.\nసైనికుడొకడు తెరచాపకొయ్య శిఖరం ఎక్కాడు. అందరూ అతడి కేసి చూడ సాగారు. సైనికుడు కొంతసేపు చుట్టూ పరికించి, “ దగ్గిరలో ఎక్కడా భూప్రదేశం కనబడటంలేదు. కాని, తూర్పు దిక్కున చాలాదూరంలో పక్షులు ఎగురుతున్నట్టుగా నా దృష్టికి గోచరిస్తున్నది.\" అన్నాడు.\nఈ మాట వింటూనే సమరసేనుడు, \"జై కుండలినీ మహాదేవికీ, జై! \" అంటూ ఉత్సాహంతో కేక పెట్టాడు. అతనితోపాటు సైనికులందరూ, ''కుండలినీమహాదేవికీ జై ! '' అంటూ విజయధ్వానాలు చేశారు.\nసేనాని ఆజ్ఞ ప్రకారం ఓడలన్నీ ఆ పక్షులు ఎగురుతున్న దిక్కు కేసి పోసాగినై. తెరచాపకొయ్య పైకి ఎక్కిన సైనికుడు అక్కడనే వుండి, ఓడలన్నిటికీ దారి చూపుతున్నాడు. కొంత సేపటికి మిట్టమధ్యాహ్నమై, క్రమంగా సూర్యుడు. పడమటి దికుకు వాలసాగాడు. అయినా ఎంతకూ భూమి ఆనవాలు దొరకనందున సైనికులలో తిరిగి నిరాశఅలముకున్నది. సైనికులలో ఒకడు సూర్యాస్తమయం కాబోతున్నదనేసరికి, \"అరెరే. ఇంకాస్సే పటిలో చీకటి పడిపోతుంది. ఈ మహా సముద్రం నడిమధ్య దారీతెన్నూ కానక ప్రమాదాలకు లోనుకావలసొస్తుంది ! \" అనుకుంటూ సైనికులు భీతి చెందారు.\nఆ సమయంలో తెరచాపకొయ్య మీద వున్న సైనికుడు. \" అదిగో, అదిగో, భూప్రదేశం! చాలా దాపులనే కనబడు తున్నది.\" అంటూ కేక పెట్టాడు.\nసైనికులకు కలిగిన ఉత్సాహం అంతా యింతా కాదు.\nఓడలన్నీ భూమి కనబడిన దిక్కు కేసి సాగిపోతున్నవి. అంతలో సూర్యాస్తమయ మైంది. కొద్ది సేపటికల్లా ఓడలన్నీ ఒకా నొక భూప్రదేశానికి చేరుకొన్నవి. పరీక్షించి చూడగా అది ఒక ద్వీపమని తెలిసింది. ఓడల నుంచి దిగాలని ప్రతి సైనికుడి మనస్సూ ఉరకలు వేస్తున్నది. కాని, సమర సేనుడు, \" నా ఆజ్ఞ లేకుండా ఎవరూ ఓడలు దిగవద్దు! \" అని ఆజ్ఞా పించాడు.\nవాళ్ళు చేరినది సముద్ర మధ్యంలో భయంకరమైన ఒక మహాద్వీపం. ద్వీపాన్నుంచి పర్వత పంక్తులు సముద్రం లోకి ఒరుసుకువచ్చి వున్నవి. వాటి పైన దట్టంగా పెరిగిన మహావృక్షాలు. వాటి మధ్య తిరుగుతున్న వింత వింతల వన్య మృగాలు. అలాంటి ప్రదేశంలో తగు జాగ్రత్తలేకుండా ఓడలు దిగడం ప్రమాద మనుకున్నాడు. సేనాని సమరసేనుడు.\nసమరసేనుడు సైనికులను రెండు భాగాలుగా చేసి, అందులో కొంతమందిని చిన్న పడవలలో ద్వీపం యొక్క తీరానికి పంపడం మంచిదనుకున్నాడు. వాళ్ళు ద్వీపంలోకి పోయి, అక్కడి పరిస్థితులు తెలుసుకు వచ్చాక, తతిమ్మా వాళ్ళు వెళ్ళటం క్షేమమని అతడి ఉద్దేశం.",
            "book_page_end": 15
        },
        {
            "title": "వాత్సల్యం",
            "book_page_start": 19,
            "pdf_page_start": 19,
            "pdf_page_end": 23,
            "author": "చందమామ బృందం",
            "genre": "బేతాళ కథ",
            "moral": "స్వార్థపూరితమైన రాజనీతి కంటే, హృదయపూర్వకమైన వాత్సల్యం మరియు కృతజ్ఞత గొప్పవి.",
            "keywords": [
                "విక్రమార్కుడు",
                "బేతాళుడు",
                "రవివర్మ",
                "విజయవర్మ",
                "ద్రోహం"
            ],
            "characters": [
                "విక్రమార్కుడు",
                "బేతాళుడు",
                "రవివర్మ",
                "విజయవర్మ",
                "భూపతి",
                "నరసింహుడు",
                "కాకి"
            ],
            "locations": [
                "శ్మశానం",
                "నరసింహుడి రాజ్యం",
                "రవివర్మ రాజ్యం"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టు పై నుంచి శవాన్ని దించి భుజాన వేసుకుని. ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు \" రాజా, రాజులు రాజనీతి ముందు ఇంకే నీతినీ పాటించరనుకుంటాం కాని రాజకీయంగా విషమపరిస్థితిని ఎదుర్కొన్న రాజులు సైతం వాత్సల్యానికి దా సు ల లా గా ప్రవర్తిస్తారనటానికి రవివర్మ ప్రవర్తనే నిదర్శనం. నీకు అతని కథ చెబుతాను, శ్రమతెలియకుండా విను.'' అంటూ ఇలా చెప్పసాగాడు :\nరవివర్మ చాలా బలవంతుడు. అతను విజయశేఖరుడు అనే రాజును యుద్ధంలో అవలీలగా ఓడించి. అతని రాజ్యాన్ని తనది చేసుకున్నాడు. యుద్ధంలో విజయ శేఖరుడు వీరోచితంగా పోరాడి, తన ప్రాణాలను కోల్పోయాడు. ఈ వార్తవిని పచ్చిబాలింతరాలైన అతనిభార్య గుండెలు అవిసి మరణించింది. కాని రవివర్మ, తనకు పిల్లలు లేనికారణంగా, విజయ శేఖరుడి కొడుక్కు విజయవర్మ అని పేరుపెట్టి, తన సొంత కొడుకు లాగే చూసుకున్నాడు.\nతరవాత కొంత కాలానికి రవివర్మకు ఒక కూతురు కలిగింది. అయినా రవి వర్మకు విజయవర్మ మీద వాత్సల్యం ఏ మాత్రమూ తగ్గలేదు. అతను అనాధ అయిపోతాడనుకున్న వారందరూ పొర పాటు పడ్డారు. రవివర్మ తన కూతుర్నీ. విజయవర్మనూ సమంగా చూసుకుంటూ పెంచి పెద్దవాళ్ళను చేశాడు.\nరవివర్మ కుమార్తెకు యుక్తవయసు వచ్చింది. ఆమె స్వయంవరం ప్రకటిస్తూ, రవివర్మ తన కాబోయే అల్లుడికి అర్ధ రాజ్యం ఇస్తానని చాటించాడు.\nఈ మాట విని విజయవర్మకు ఎలాటి మనఃక్లేశమూ కలగలేదు గాని, కొత్తగా సేనాపతి అయిన భూపతి అనే వాడిని చాలా బాధించింది. అతను విజయవర్మతో స్నేహం పెంచుకుని అతని హితంకోరిన వాడిలాగా రాజు మీద లేనిపోనివి కల్పించి చెబుతూ రాసాగాడు.\nఒకసారి భూపతి విజయవర్మతో, \" ఏమైనా నువు రాజుగారికి పెంపుడు కొడుకువేగద! ఇదే సొంత తండ్రి అయితే నీకు రావలసిన రాజ్యంలో సగం తీసుకు పోయి తనకాబోయే అల్లుడికి ఇస్తాడా? నిజానికి ఈరాజ్యం నీ తండ్రిది. ఆవిధంగా చూసినా రాజ్యమంతా నీదేకద ? నువు కొంచెం సాహసం ప్రదర్శిస్తే నీకు పూర్తి రాజ్యం దక్షుతుంది. అందుకు కావలసిన సహాయం నేను చేయగలను,\" అన్నాడు.\n\"ఒకవేళ మనం కుట్ర చేస్తున్నట్టు రాజుకు తెలిస్తే, మన కుట్రను భగ్నం చెయ్యటమేగాక, రాజు మనకు మరణ శిక్ష విధించడా ?\" అని విజయవర్మ భూపతిని అడిగాడు.\n\" ఆ భయం నీకు అవసరం లేదు. మన కుట్ర రాజుకు తెలిసినట్టు అను మానం కలిగిన మరుక్షణం రహస్య మార్గాల కుండా మనం మన పొరుగు రాజైన నరసింహుడి వద్దకుపోయి, అతని సహకారంతో రాజభవనాన్ని తేలికగా వశపరచుకుందాం. నీకు అంతఃపుర రహ స్యాలు తెలుసుగద?' అన్నాడు భూపతి.\nరోజు సాయంకాలం రవివర్మ ఉద్యానవనంలో ఉండగా ఆయన పెంచే టపా పావురం వచ్చి ఆయన భుజంమీద వాలింది. అది తెచ్చిన ఉత్తరంలో, ' ఈ రాత్రి రాజుగారిపై హత్యాప్రయత్నం జరుగుతుంది. విజయవర్మ రాజ్యాన్ని స్వాధీనం చేసుకునేటందుకు భూపతితో కలిసి కుట్రపన్నుతున్నాడు. \" అని ఉన్నది.\nరవివర్మ వెంటనే ఇంటికి వెళ్ళి అంతఃపుర రక్షకులను హెచ్చరించాడు. రాజును హత్య చెయ్యటానికి నియోగించ బడిన మనిషి పట్టుబడ్డాడు. వాడు తనను భూపతీ, విజయవర్మా నియోగించినట్టు చెప్పాడు.\n`ఆ రాత్రి భూపతి విజయవర్మ వెంట ఉండినట్టు తెలిసింది కాని వారిద్దరి జాడా రాజభవనంలో కానరాలేదు. వారు రహస్య మార్గంగా పోయి ఉంటారను కునేటందుకు ఆధారాలు దొరికాయి. ఆ సొరంగం రెండోచివర అరణ్య ప్రాంతంలో ఒక ఆలయంలోని విగ్రహం వెనక ఉన్నది. ఆలయంచుట్టూ ఉన్న చెట్ల వెనక కొందరు సైనికులను రహ స్యంగా కాపలా ఉంచారు.\nఆ మార్గం కుండానే విజయవర్మ, భూపతీ నరసింహుడి రాజ్యానికి వెళ్ళారు. విజయవర్మ అంతఃపురంలోని తిరుగు బాటులో ఉంటే నరసింహుడికి లాభించ దని చెప్పి, భూపతి నరసింహుడి చేత విజయవర్మను కారాగారంలో బంధింప జేశాడు.\nతరవాత భూపతి నరసింహుణ్ణి, మెరి కలలాంటి యా భైమంది సైనికులనూ వెంట బెట్టుకుని వచ్చి, రహస్యమార్గంలో ప్రవేశపెట్టాడు. వచ్చిన వారిలో విజయ వర్మ లేడన్న కబురు అంతఃపురానికి చేరింది.\nరాజాజ్ఞపై, సొరంగం రెండు చివరలా దిగ్బంధం జరిగింది. విద్రోహులు అందులో చిక్కిపోయారు.\nఈ లోపుగా రవివర్మ తన సేనలను తీసుకుపోయి నరసింహుడి రాజ్యాన్ని సులువుగా జయించి, విజయవర్మను చెరవిడిపించి, అప్పటికప్పుడే అతన్ని నరసింహుడి రాజ్యానికి రాజుగా అభిషే కించాడు.\nవారం రోజులపాటు సొరంగంలో అన్న పానీయాలు లేకుండా ఉండిపోయి న విద్రోహులు రవివర్మకు సులువుగా దొరికి పోయారు. భూపతి, నరసింహుడూ ఉరి శిక్ష పొందారు. సైనికులు తమ రాజ్యానికి తిరిగిపోయి, విజయవర్మకు అంగరక్షక దళంగా పని చేశారు.\nవీరవర్మ కుమార్తెకు వివాహం అయి నప్పుడు ఆమె భర్తకు అర్ధరాజ్యం ఇయ్యగా, మిగిలిన ఆర్థరాజ్యాన్ని రవి వర్మ విజయవర్మ రాజ్యంలో కలిపేశాడు.\nబేతాళుడు ఈ కథ చెప్పి, \"రాజా, కుట్రదారులలో ఒకడైన భూపతికి మరణ దండన విధించిన రవివర్మ, కుట్రలో చేరిన రెండవవాడైన విజయవర్మను దండించకపోగా, అతన్ని రాజుగా ఎందుకు చేశాడు? అది రాజనీతి అనిపించుకుం టుందా? లేక కేవల వాత్సల్యమా?\nఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది.\" అన్నాడు.\nదానికి విక్రమార్కుడు, \" భూపతి తలపెట్టిన కుట్రను భగ్నం చెయ్యటానికి పూర్తిసహాయం చేసినవాడు విజయవర్మే అనటానికి ఎటువంటి సందేహమూ లేదు. రాజుకు పావురం ద్వారా చీటీ పంపగల వాడు అతనే! రాజును చంపటం కుట్రలో భాగమైతే, ఆ పని విజయవర్మ అతి సులువుగా చేయగలడు. దానికి గాను మరొక మనిషిని నియోగించనవసరం లేదు. అన్నిటినీ మించినది, అతను పారి పోవటానికి సొరంగమార్గాన్ని ఉపయోగిం చటం. ఆ మార్గం భూపతికి తెలియగలం దులకూ, దాన్ని అతను శత్రువుకు చెప్ప టానికీ విజయవర్మ అలా చేశాడన్నది స్పష్టం. ఎందుకంటే విజయవర్మ నరసిం హుడి దగ్గిరికి మామూలు మార్గానే పోవచ్చు. రహస్య మార్గంతో పని ఏమిటి? ఇదంతా రవివర్మ సులువుగా గ్రహించి ఉండాలి. ఈ సందేహానికి సమాధానం తెలిసీ కూడా ఏమన్నా సందేహం మిగిలి ఉంటే, విజయవర్మను నరసిం హుడు కారాగృహంలో బంధించటం ఆ సందేహాన్ని నివృత్తి చేసింది. \" అన్నాడు.\nరాజుకు ఈవిధంగా మౌనభంగం గలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 23
        },
        {
            "title": "మొదటికే మోసం",
            "book_page_start": 24,
            "pdf_page_start": 24,
            "pdf_page_end": 24,
            "author": "పి. వేణుగోపాల్",
            "genre": "లఘు కథ",
            "moral": "స్వార్థంతో ధనం దాచుకునేవారికి, ఆ ధనం దైవకార్యం ద్వారా చేజారి, మొదటికే మోసం కలుగుతుంది.",
            "keywords": [
                "వీరన్న",
                "బంగారయ్య",
                "దొంగతనం",
                "గుడినిర్మాణం",
                "దుర్బుద్ధి"
            ],
            "characters": [
                "వీరన్న",
                "బంగారయ్య",
                "గ్రామాధికారి"
            ],
            "locations": [
                "ఊరు",
                "చెరువు దగ్గిర"
            ],
            "content": "వీరన్న తన ఊళ్ళో అందరికి అన్నివిధాలా తోడ్పడి అందరి మెప్పు సంపాదించి, ఊరివాళ్ళ సహాయంతో పెళ్ళి చేసుకుని, ఇల్లు గలవాడై, నాలుగురాళ్ళు వెనక వేసుకున్నాడు.\nఅయితే ఒకరోజు దొంగలు పడి వీరన్న ఇంట్లో పూచికపుల్ల మిగల్చ కుండా, పూర్తిగా దోచుకుపోయారు. ఆ స్థితిలో ఊరివాళ్ళు మళ్ళీ పూనుకుని, తలా కాస్తా చందాలు వేసుకుని, వీరన్న ఇల్లు నిలబెట్టారు.\nబతికి నన్నాళ్ళూ అక్రమార్జన చేసి అంతులేని డబ్బు గడించిన బంగారయ్యకు ఇది చూసి దుర్బుద్ధి పుట్టింది. ఒక రాత్రి తమసొత్తు యావత్తూ ఊరివెలపల చెరువు దగ్గిర పాతిపెట్టి, బంగారయ్యా, అతని భార్యా తెల్లవారగానే తమ ఇల్లు దొంగలు దోచారో అని శోకాలు మొదలు పెట్టారు. ఈ దొంగతనం గురించి క్షణంలో ఊరంతా తెలిసింది, కాని ఎవరూ బాధపడలేదు. బంగారయ్య ఏనాడు ఎవరిని ఆదుకున్నాడు గనకా? అందరూ సానుభూతి చూపారు గాని ఒక్కరూ చిల్లి గవ్వకూడా ఇయ్యలేదు.\nఅందుచేత బంగారయ్య దంపతులు అమావాస్య రాత్రి తాము పాతినసొత్తు తవ్వుకుని, తెల్లవారే లోపల మరో ఊరు వెళ్ళి పోదామనుకున్నారు. కాని అకస్మాత్తుగా గ్రామాధికారికి, కొంతకాలంగా అనుకుంటున్న గుడి పని ప్రారంభించాలనీ, చెరువు దగ్గిర గుడినిర్మాణం జరగా లనీ నిర్ణయం కలిగింది.\nగుడికి పునాదులు తవ్వుతూండగా బంగారయ్య దాచిన డబ్బు దొరికింది. దేవుడు తన గుడి ఖర్చు తానే సంపాదించాడన్నారు. బంగారయ్యకు చచ్చినది చాపయింది !",
            "book_page_end": 24
        },
        {
            "title": "కట్నం కన్నీరు",
            "book_page_start": 25,
            "pdf_page_start": 25,
            "pdf_page_end": 26,
            "author": "వి. కె. విశ్వనాథశర్మ",
            "genre": "సామాజిక కథ",
            "moral": "కట్నం ఆశపడి మానవ సంబంధాలను దూరం చేసుకుంటే, ఆపదలో ప్రేమ, సహాయం లభించవు. డబ్బుకు అమ్ముడుపోని వారే చివరకు దక్కుతారు.",
            "keywords": [
                "వెంకటరత్నం",
                "కట్నం",
                "కొడుకులు",
                "స్వార్థం",
                "కుటుంబం"
            ],
            "characters": [
                "వెంకటరత్నం",
                "నలుగురు కొడుకులు",
                "నాలుగో కొడుకు భార్య"
            ],
            "locations": [],
            "content": "వెంకటరత్నం అనే వ్యాపారస్థుడి సంతానం నలుగురూ కొడుకులే కావటం చేత అందరూ అతన్ని అదృష్టవంతుడు అనేవారు. వెంకటరత్నం కూడా అలాగే అనుకుంటూ వచ్చాడు.\nఒక షావుకారు వెంకటరత్నం పెద్ద కొడుక్కు పిల్లను ఇస్తానని వచ్చి. \" మీరు కోరినంత కట్నం ఇస్తాను. కాని ఒక్క షరతు : మీ అబ్బాయిని ఇల్లరికం పంపాలి,'' అన్నాడు.\nడబ్బుకోసం దేనికైనా సిద్ధంగా ఉన్న వెంకటరత్నం పాతికవేలు తీసుకుని పెద్ద కొడుక్కు పెళ్ళి చేసి, కాపరానికి పంపేశాడు! అలాగే అతను ఇరవైవేలు రాబట్టుకుని రెండో కొడుక్కు బొత్తిగా ఇష్టం లేని సంబంధం చేశాడు.\nమూడో కొడుక్కు కలిగిన ఇంటి పిల్ల దొరికింది. ఈసారి కూడా వెంకటరత్నం కట్నం కింద ఇరవై వేలు రాబట్టాడు. అయితే మూడో వాడి భార్య తన భర్తచేత వేరే కాపరం పెట్టించింది.\nఇలా కొడుకులు ఒక్కరొక్కరే తనకు కాకుండా పోతున్నందుకు వెంకటరత్నం చింతించలేదు. వాళ్ళ ద్వారా తాను ఆశించినదానికన్న చాలా ఎకువ కట్నమే వచ్చింది.\nఅయితే పెద్దవాళ్లు ముగ్గురిలా కాక, నాలుగోవాడు ఎదురు తిరిగి, కట్నం తీసు కునే పక్షంలో తాను పెళ్ళి చేసుకోనని ఖచ్చితంగా చెప్పాడు. డబ్బు యొక్క గొప్పదనం గురించి తండ్రి ఎంత నూరి పోసినా వాడు వినలేదు.\n\"కట్నం మానేసి, ఉత్త లాంఛనా లైనా తీసుకుందాం!\" అన్నాడు వెంకట రత్నం, ఆ పేరుతో రావ ల సినది రాబట్టుదామని.\n\"కట్నంగాగాని కానుకగా గాని దమ్మిడీ కూడా తీసుకోకుండా ఉంటేనే నేను పెళ్లి చేసుకునేది ! \" అని చెప్పేసి, నాలుగోవాడు తనకు నచ్చిన 'పిల్లను తెచ్చుకుని, తండ్రి ముందే పూలదండలు మార్చుకున్నాడు.\nఇంత ధిక్కారాన్ని సహించలేక వెంకటరత్నం తన నాలుగో కొడుకును నానా తిట్లూతిట్టి, ఇంట్లో నుంచి వెళ్ళ గొట్టేశాడు.\nకాలం గడిచింది. వెంకటరత్నం ముసలివాడు అయాడు. భార్య ఏనాడో పోయింది : కొడుకులను దూరం చేసు కున్నాడు ; ఒంటరితనంతో దిక్కులేని వాడై, మంచం పట్టాడు. డబ్బిచ్చి ఎవరి నన్నా పెట్టుకుని. తనకు చాకిరీ చేయించు కుందామంటే, వాళ్ళు తనను గొంతు పిసికి, డబ్బు కాజేసి పోతారేమోనని భయం! తనకు దిక్కులేని చావు రాసి పెట్టి ఉన్నది కాబోలుననుకుని బెంగపడి పోయాడు వెంకటరత్నం.\nతండ్రి మంచాన పడినట్టు తెలిసి, నాలుగో కొడుకు భార్యతో సహా వచ్చాడు.\nకొడుకును చూసి వెంటకరత్నం కంట నీరు పెట్టుకున్నాడు. కొడుకు అతన్ని ఓదార్చాడు. కోడలు వెంకటరత్నానికి తల్లిలాగా సేవలు చేసింది. వెంకటరత్నా నికి పోతున్న ప్రాణం తిరిగి వస్తున్నట్టు అయింది. అతను కోలుకోసాగాడు.\nఅతను తన మిగిలిన కొడుకులను గురించి అడిగితే నాలు గో వాడు, \"అన్నయ్యలింక రారు. నాన్నా! నువు వాళ్ళకు ధరకట్టి అమ్ముకున్నావు. వాళ్లింక నీ వాళ్ళు కారు. రెండో అన్నయ్య ఇష్టం లేని భార్యతో నరకం అనుభవిస్తున్నాడు. వాడి సంగతే మరీ దారుణంగా ఉన్నది!'' అన్నాడు.\nవెంకటరత్నం చిన్న పిల్లవాడిలా ఏడ్చాడు! తన కొడుకులను తాను తిరిగి కొనుక్కోలేడు. తనకు ఈ దశలో కావలి సిన ప్రేమ డబ్బుకు అమ్ముడయింది ! అమ్ముడు పోనివాడే చివరకు దక్కాడు !",
            "book_page_end": 26
        },
        {
            "title": "నిజమైన గొప్పవాళ్ళు",
            "book_page_start": 27,
            "pdf_page_start": 27,
            "pdf_page_end": 30,
            "author": "చందమామ బృందం",
            "genre": "నీతి కథ",
            "moral": "నిజమైన గొప్పతనం అనేది ఇతరులను మించిన విజయాలలో కాదు, జ్ఞానాన్ని సంపాదిస్తూ, సంతోషంగా జీవితాన్ని గడపడంలో ఉంది.",
            "keywords": [
                "శ్రవణానందుడు",
                "వ్యాపారం",
                "సంగీతం",
                "జ్ఞానం",
                "సంతోషం"
            ],
            "characters": [
                "శ్రవణానందుడు",
                "వ్యాపారి",
                "గాయకుడు",
                "రాజోద్యోగి",
                "మంత్రి"
            ],
            "locations": [
                "రాజధాని నగరం",
                "పల్లెటూరు"
            ],
            "content": "శ్రవణానందుడు అనే ధనవంతుడు పెద్దలు సంపాదించిన ఆస్తిని అనుభ విస్తూ, గ్రంథ పఠనంతో కాలయాపన చేస్తూ, ఉన్న ఊళ్ళోనే సుఖంగా బతు కుతూ వచ్చాడు.\nఒకనాడు అతని ఇంటికి ముగ్గురు బంధువులు వచ్చారు. వారిలో ఒకడు వ్యాపారి, ఒకడు గాయకుడు, ఒకడు రాజోద్యోగి. శ్రవణానందుడు ముగ్గురికీ ఆతిథ్యం ఇయ్యటమేగాక, వారి వారి వ్యాప కాల ను గురించి తెలివిగా మాట్లాడాడు.\n\" నీకు మంచి పరిజ్ఞానం ఉన్నట్టు న్నది. మా ముగ్గురిలో ఎవరు గొప్పవాళ్లో చెప్పగలవా?\" అని వాళ్ళు శ్రవణా నందుణ్ణి అడిగారు.\n\" గొప్పతనానికి వీరూ, వారూ అని ఏమున్నది? బతికినన్నాళ్ళూ సంతోషంగా ఉండ గలిగినవారంతా గొప్పవాళ్ళే. జీవి తానికి సంతోషమేగదా ముఖ్యం?\" అన్నాడు శ్రవణానందుడు.\n\"అలాగనకు. ఎందరికో వ్యాపారం చెయ్యాలని ఉంటుంది. మరి అందరూ గొప్ప వ్యాపారులు కాగలరా!\" అని వ్యాపారి అడిగాడు.\nఅలాగే గాయకుడూ, రాజోద్యోగీ తమ ప్రత్యేకతలను గురించి చెప్పుకున్నారు.. \nశ్రవణానందుడు నవ్వి, ''ఆ మాటకు వస్తే మీలో గొప్పతనమేమీ లేదు. నేను మీ ముగ్గురినీ మీ వ్యాపకాలలో మించ గలను.'' అన్నాడు.\nఅతని బంధువుల కీమాటలు సవా లుగాతోచాయి. అతను తనమాట రుజువు చేసుకోగలిగితే వెయ్యేసి వరహాలు ఇచ్చు కుంటామన్నారు. శ్రవణానందుడు ఈ పందాన్ని ఆమోదించి, తన బంధు వుల వెంట రాజధానీ నగరానికి వెళ్ళి. మొట్టమొదట వ్యాపారి ఇంట్లో మకాం చేశాడు.\nవ్యాపారికి ఎన్నో దుకాణాలున్నాయి. వాటిలో కూరగాయల దుకాణం కూడా ఉన్నది. శ్రవణానందుడు వ్యాపారి దుకాణం నుంచి గంపెడు వంకాయలు తీసుకుని, వేరే కూర్చున్నాడు. అతను కొనవచ్చినవారికి అందరికన్న వంకాయల ధర హెచ్చుగా చెప్పాడు.\n\"ఇతరులకన్న ధర హెచ్చు చెబు 'తున్నావేం?'' అని అడిగినవారికి శ్రవణా నందుడు, \"నాణ్యాన్ని బట్టి ధర ఉంటుంది. ఇతరులు అమ్మే సరుకే అయితే, నే నెందుకు హెచ్చు ధర చెబు తాను ? నా సరుకు అందరూ కొనేదికాదు లెండి. ధ న గుప్తుడుగారు ఎప్పుడూ నా దగ్గిరే కొంటారు.'' అనేవాడు.\nఅది అసలే ధనికులు కొనుక్కునే బజారు. కాస్త డబ్బుగలవాళ్ళ మనుకునే వారికి అతని దగ్గిర వంకాయలు అతను చెప్పిన ధరకే కొనటం తమ తాహతుకు నిదర్శనమనిపించింది. అతని సరుకంతా అమ్ముడుపోయి చాలా లాభం వచ్చింది.\nమర్నాడు శ్రవణానందుడు సామా న్యుల బజారుకు వెళ్ళాడు. అక్కడ అతను తన సరుకు మీద తక్కువ లాభం వేసుకుని ఇతరులకన్న చవుకగా సరు కంతా అమ్మేసి, అమ్మకం హెచ్చుగా జరి గిన కారణంగా హెచ్చు లాభం తీశాడు.\n\"నీ తెలివితేటలు వెయ్యి వరహాల విలువే!\" అంటూ అతని బంధువైన వ్యాపారి శ్రవణానందుడికి వెయ్యి వరహాలూ ఇచ్చేశాడు.\nశ్రవణానందుడు అక్కడినుంచి గాయ కుడి ఇంటికి మకాం మార్చాడు. అక్కడ అతను రోజూ గాయకుడి వద్దనే సంగీతం అభ్యసిస్తూ, రోజూ సాయం సమయాల్లో ఎక్కడికో వెళ్ళి వస్తూండేవాడు.\nఒక రోజు అతను ఒక లేడిని తీసుకు వచ్చి, \"మన మధ్య సంగీతం పోటీ జరిగితే ఎవరు నెగ్గినదీ ఈ లేడి చెబు తుంది,'' అని గాయకుడితో అన్నాడు.\nఇద్దరికీ పాటలో పోటీ అని తెలిసి చుట్టుపక్కలవాళ్లు చాలామంది వచ్చారు. ముందు గాయకుడు అద్భుతంగా పాడి, అందరి మెప్పూపొందాడు.\nతరవాత శ్రవణానందుడు ఒక విరహ గీతం పాడాడు. తన ప్రియురాలైన రాణి కోసం ప్రియుడు పాడే గీతం అది. అతని పాట బొత్తిగా పాడుగాలేదు. కాని అతను పాట ఆరంభించగానే లేడి వచ్చి అతని ముందు నిలబడి, అతని పాట అయిపోయే దాకా విని, తరవాత అవతలికి వెళ్ళింది.\nవినేవాళ్ళూ. గాయకుడూ కూడా నిర్ఘాంతపోయారు. అందరూ శ్రవణానం దుణ్ణి మెచ్చుకున్నారు. పాటతో జంతు వును ఆకర్షించటమంటే మాటలా?\nగాయకుడు శ్రవణానందుడికి వెయ్యి వరహాలూ ఇచ్చుకుంటూ, \"మృగాన్ని కూడా నీ పాటతో ఎలా ఆకర్షించావు?\" అని అడిగాడు.\n\"ఇందులో పెద్ద విశేషమేమీలేదు. నేను లేడికి అర్థమయే పాట పాడాను. దాన్ని ముందుగా తయారు చేశాను. దాని పేరు రాణి! తన పేరు విని అది నా ముందుకు వచ్చింది.\" అన్నాడు శ్రవణానందుడు.\nఅక్కడి నుంచి అతను రాజోద్యోగి ఇంటికి వెళ్ళి, \" నీకు రాజు చేత మంచి బహుమతి ఇప్పించగలను.'' అన్నాడు\nఅతను ఆ మాట అన్నందుకు రాజోద్యోగికి కోపం కూడా వచ్చింది.\nశ్రవణానందుడు రత్నం ఒకటి కాను కగా తీసుకుని మంత్రిగారి ఇంటికి వెళ్లి. ఆయనకు దాన్ని బహూకరించాడు.\nమంత్రి సంతోషించి, \" నా వల్ల మీకు ఏమి సహాయం కావాలి?\" అని అడిగాడు.\n\"నాకు ఒక విఘడియపాటు రాజ దర్శనం చేయించండి.\" అన్నాడు శ్రవణానందుడు మంత్రి అతన్ని మర్నాడు సభకు రమ్మన్నాడు.\nశ్రవణానందుడు మంత్రి వద్ద సెలవు పుచ్చుకుని ఒక ప్రసిద్ధ కవి వద్దకు వెళ్ళి, అతని కొక బంగారు కానుక ఇచ్చి మహా రాజును పొగడుతూ ఒక పద్యం రాయించి పుచ్చుకున్నాడు.\nమర్నాడు అతను రాజసభకు వెళ్ళి. రాజుకు నమస్కరిస్తూ ఆ పద్యం చదివాడు.\nరాజు చాలా ఆనందపడి. \" ఎవరు రాశారు ఈ పద్యం?'' అని శ్రవణా నందుణ్ణి అడిగాడు.\nదానికి శ్రవణానందుడు, 'కవి ఎవరో తెలియదు, మహారాజా. కాని మా బంధువు ఒకడు తెల్లవారి లేచి ఈ పద్యం చదవి గాని, ఏ పనీ ప్రారంభించడు. ఈ పద్యం విన్నమీదటనే నాకు తమ దర్శనం చేసుకోవాలని బలమైన కోరిక కలిగింది. నా కోరిక ఫలించింది.'' అన్నాడు.\nశ్రవణానందుడి బంధువు తన కొలువు లోనివాడేనని తెలిసి, రాజు వెంటనే అతని జీతం పెంచమని ఉత్తరువిచ్చాడు.\nరాజోద్యోగి శ్రవణానండుడికి సంతో షంగా వెయ్యివరహాలూ ఇస్తూ, “నువు నాకు చేసిన మేలుకు ఈ బహుమానం చాలదు,'' అన్నాడు.\nతరవాత ముగ్గురు బంధువులూ శ్రవణా నందుడితో, \"నీలో ఇంత శక్తి ఉండి, ఆ మారుమూల పల్లెటూళ్ళో నివురు గప్పిన నిప్పులాగా ఎందుకుంటావు ? మా మాటవిని రాజధానికి వచ్చెయ్యి. ఇక్కడ నీ తెలివితేటలు అఖండంగా రాణిస్తాయి.'' అన్నారు.\nశ్రవణానందుడు నవ్వి, నా విజ యాలు క్షణికమైనవి. మీ లాగా మీ మీ వృత్తులలో నిలవదొక్కుకుని రాణించటం తేలికకాదు. మీకన్న నేను నిజంగా గొప్ప వాణ్ణి కాలేను. కాని నాకు కావలసినది విజ్ఞానం సంపాదిస్తూ, జీవితం సంతో షంగా గడపడం. అది మా వూళ్ళో నాకు సాధ్యమే,\" అన్నాడు.\nఅతని వినయం చూసి అందరూ సంతోషించారు.",
            "book_page_end": 30
        },
        {
            "title": "ఇంద్రుడు",
            "book_page_start": 31,
            "pdf_page_start": 31,
            "pdf_page_end": 34,
            "author": "చందమామ బృందం",
            "genre": "పౌరాణిక వ్యాసం",
            "moral": "పురాణాల ప్రకారం, ఇంద్రుడు దేవతల నాయకుడిగా అనేక గొప్ప కార్యాలు చేశాడు, కానీ కాలక్రమేణా అతని శక్తి పరిమితమైంది.",
            "keywords": [
                "ఇంద్రుడు",
                "వృత్రహనుడు",
                "ఋగ్వేదం",
                "ఆర్యులు",
                "నముచి"
            ],
            "characters": [
                "ఇంద్రుడు",
                "వృత్రుడు",
                "సరమా",
                "సుదాసుడు",
                "శంబరుడు",
                "అహల్య"
            ],
            "locations": [
                "సప్తసింధు దేశం",
                "పరుష్నీ నది"
            ],
            "content": "ఇంద్రుడు చేసిన విశిష్టకార్యాలలో వృత్రుణ్ణి ధ్వంసం చెయ్యటం ఒకటి. ఋగ్వేదంలో 70 సార్లు అతన్ని '' వృత్ర హనుడు\"గా పేర్కొన్నారు. నిజానికి వృత్రహననంలో ఇంద్రుడితోబాటు అగ్నికీ మరుత్తులు మొదలైనవారికీ కొంత పాలు లేకపోలేదు. వృత్రుణ్ణిగాక, ఉరణ, విశ్వ రూప. అర్బుద మొదలైన రాక్షసులను కూడా ఇంద్రుడు చంపాడు. ఇలా రాక్ష సులను చంపినప్పుడల్లా ఇంద్రుడు సోమాన్ని తనకు భుక్తం చేసుకున్నాడు. ఇంద్రుడు పర్వతాలకూ, మైదా నాలకూ గల కంపనాన్ని ఆపాడట, (పురాణ సాహిత్యంలో ఇంద్రుడు పర్వతాల రెక్క లను ఖండించినట్టు చెప్పి ఉన్నది.) ఇంద్రుడు భూమ్యాకాశాలను వేరుచేసి నిలబెట్టాడు. ఈ రెంటినీ ఎవరో రాక్షసుడు ఏకంచెయ్యగా, ఇంద్రుడు వాణ్ణి చంపి, రెంటినీ వేరుచేశాడనికూడా చెప్పి ఉన్నది.\nఆర్యులు తమ శత్రువులతో పోరాడ వలసి వచ్చినప్పుడల్లా వాళ్ళు ఇంద్రుణ్ణి స్మరించారు: ఆవాహన చేశారు. అతను \"నల్లని \" వాళ్ళను జయించాడు; 50 వేలమంది నల్లని వాళ్ళను తరిమికొట్టి, వాళ్ళ పట్టణాలను ధ్వంసం చేశాడు; దస్యులను ఆర్యులకు దాసులనుచేసి, ఆర్యులకు భూమి ఇచ్చాడు. సప్తసింధు దేశంలో దస్యుల ఆయుధాలను ఆర్యుల మీద నుంచి మళ్ళించాడు.\nఇంద్రుడు తనను నమ్మినవారి పట్ల చాలా దయ గలవాడు, సహాయకారి. తనను ఆరాధించిన వారికి మిత్రుడు, సోదరుడు, తండ్రి! అతనికి కుశికవంశం పట్ల ప్రత్యేకాభిమానమట ; ఒకసారి అతన్ని కౌశికుడు అని కూడా పేరొన్నారు. అతను సమస్త సంపదకూ మూలం. అతని యుద్ధాలను \"గవిష్టి\" (గోవుల మీది కోరిక) అనేవారు. అతను తరచు గోవులనే ఇచ్చేవాడు. ఒక్కొక్కసారి అతను భార్యలనూ, పిల్లలనూ కూడా ఇచ్చేవాడు. ఋగ్వేదంలో \"మఘవుడు\" (పుష్కలంగా ఇచ్చేవాడు) ఇంద్రుడే. అతనే “వసుపతి'' (సంపదకు నాధుడు).\nఇంద్రుడి వీర కృత్యాలు అనేకం చెప్పబడి ఉన్నాయి. అతను ఉషస్సు యొక్క బండిని పగలగొట్టాడు. వాహ నాలను చంపాడు. ఉషస్సు భయపడి పారిపోయింది.\nఒకసారి సూర్యుడి రథానికీ, ఏతశ అనే గుర్రం ఈడ్చే రథానికీ పోటీపడిందట. సూర్యుడి రథం ముందుపోతుంటే ఇంద్రుడు కలిగించుకుని, సూర్యుడి రథం చక్రాలలో ఒకటి ఊడగొట్టాడట. అందుకేనేమో, సూర్యుడి రథానికి ఒకే చక్రమని చెబుతారు.\nపణి అనే తెగకు చెందిన లోభులు యజ్ఞంలో బలి చెయ్యటానికి గోవులను ఇయ్యలేదట. వాటిని వాళ్ళు ఎక్కడో - గుహలో దాస్తే, ఇంద్రుడి దూత అయిన సరమా వాటిని వెతుక్కుంటూ వెళ్ళి, ఇంద్రుడి కోసం గోవులను అడిగిందట. పణులు ఆమెను వేళాకోళం చేశారట. ఇంద్రుడు వాళ్ళను జయించి, గోవులను తీసుకున్నాడట.\nఇంద్రుడు దాసులనూ, దస్యులనూ జయించినట్టు చాలాసార్లు చెప్పి ఉన్నది. వీళ్ళు మనుషులు. వీళ్ళు చట్టిముక్కు గల. నల్లనివాళ్ళు. ఇంద్రుడు ప్రత్యేక వ్యక్తులకు కూడా మేలు చేశాడు. అలా ఇంద్రుడు అభిమానించినవారిలో దివోదాస అతిథిగ్వుడు ఒకడు. ఇతని కొడుకు సుప్రసిద్ధుడైన రాజు సుదాసుడు. దివోదాసు శత్రువు శంబరుడు అనే దాసజాతివాడు. ఇంద్రుడు శంబరుణ్ణి దివోదాసు కోసం చంపాడు.\nనముచి ఒక అసురుడు. వేద సాహిత్యంలో ఇతని ప్రస్తావన చాలాచోట్ల ఉన్నది. ఇంద్రుడు ఇతని తలను మెలి తిప్పి చంపాడనీ, నీటి నురుగుతో చంపా డనీ కూడా చెప్పి ఉన్నది. (ఇంద్రుడు రాక్షసులను సముద్రపు నురుగుతో చంపటం వృత్రుడి విషయంలో కూడా చెప్పివున్నది.) ఇంద్రుడు నముచి సాన్ని ధ్యంలో తాగి రోగం తెచ్చుకుంటే, అశ్వినీ దేవతలూ, సరస్వతీ చికిత్స చేసినట్టు ఋగ్వేదం 10వ మండలంలో ఉన్నది.\nఇంద్రుడు యదు, తుర్వశులను నదులు దాటించాడట. ఇది ఇంచుమించు వాస్తవ చరిత్రకు సంబంధించిన అంశంగా కనబడుతుంది. (యాదవులు శాఖోప శాఖలుగా పెరిగి భరతఖండంలో అనేక ప్రాంతాలకు వ్యాపించి స్ధిరపడ్డట్టు పురా తత్వ పరిశోధనలు రూఢిచేస్తున్నాయట!) ఆర్యుల సంచారజీవితంలో ఇంద్రుడి ప్రమేయం ఉండటం ఈ సంఘటన రుజువు చేస్తున్నది.\nఇంద్రుడూ, సుశ్రవసుడూ కలిసి ఇరవై మంది ఆటవికజాతుల నాయకులనూ, అరవైవేల తొంభైతొమ్మిదిమంది ఆటవిక యోధులనూ నాశనం చేసినట్టు కథ ఉన్నది. అలాగే సుదాసుడి యుద్ధాలన్నీ చారిత్రికమైనవిలాగే కనబడతాయి. దశ రాజ్ఞ యుద్ధం అనేది సుదాసు పదిమంది రాజులతో చేసినది. ఇందులో ఇంద్రుడు సుదాసుకు సహాయం చేశాడు. అలా సహాయం చెయ్యమని వసిష్ఠుడూ, తృత్సుడూ మొదలైన మహర్షులు ఇంద్రుణ్ణి కోరారట. ఇంద్రుడు సుదాసు శత్రువులను పరుష్నీనదిలో పారేశాడట.\nవేదకాలపు ఇంద్రుడు వరుణుడితో నైతికవర్తనలోనూ, ఔన్నత్యంలోనూ సరిరాడు. అయినా వరుణుడికి ఉన్నట్టు చెప్పబడిన అంశాలు అనేకం ఇంద్రుడిలో కూడా ఉన్నట్టు చెప్పబడ్డాయి. గౌతముడి భార్య అయిన అహల్యకూ, ఇంద్రుడికీ గల సంబంధం వేదకాలం నాటిదే. పురా ణాల కల్పన కాదు.\nవరుణుడు ఇంద్రుడికి పూర్వుడని కొందరు పండితులు అంటారు. ఋగ్వేద కాలం సాగినకొద్దీ వరుణుడి ప్రస్తావన చాలాభాగం తగ్గిపోయి, ఇంద్రుడి ప్రశంస మిగిలింది.\nపారశీకుల మతగ్రంథమైన 'అవెస్తా'లో ఇంద్రుడి ప్రస్తావన ఉన్నది, కాని ప్రశంస లేదు. వారి లెక్కన ఇంద్రుడు రాక్షసుడు. అలాగే \" దేవ\" శబ్దానికి అవెస్తాలో గౌరవం ఏమీ లేదు. ఆ గ్రంథం \" అసుర \" శబ్దాన్ని గౌరవిస్తుంది. వేదాలలో ఉండే మాటలు చాలా అవెస్తాలో ఉన్నాయి. దాన్నిబట్టి వేదాలకూ, అవెస్తాకూ సంస్కృతి ఒకప్పుడు ఒకటే అయి ఉండవచ్చు. వేదాలలో ఒకప్పుడు “అసుర” అనే మాట గౌరవవాచకంగా ఉండటాన్నిబట్టి కూడా ఇది రుజువవుతుంది. కాని ఒక దశలో రెంటికీ మధ్య వైషమ్యం ఏర్పడింది. పది రాజుల (దశరాజ్ఞ) యుద్ధం నుంచే ఈ వైషమ్యం ఏర్పడిందని అంటారు.\nపురాణకాలపు ఇంద్రుడు వేదకాలపు ఇంద్రుడితో పోల్చితే గొప్ప యోధుడు కాదు. యజ్ఞాల కాలం వెళ్ళిపోయి తపస్సుకు ప్రాముఖ్యం వచ్చినాక ప్రతి రాక్షసుడూ తపస్సుచేసి బ్రహ్మవల్లనో, శివుడివల్లనో వరాలుపొంది. ఇంద్రుణ్ణి అవలీలగా జయించారు. అప్పుడు ఇంద్రుడు విష్ణుమూర్తినే గాక దశరధుడు లాటి మానవుల సహాయం కూడా కోరటం జరిగింది!",
            "book_page_end": 34
        },
        {
            "title": "విచారగ్రస్తుడు",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "జీవిత చరిత్ర",
            "moral": "మానవ జీవితంలోని హింస, దుఃఖం యొక్క లక్ష్యాన్ని ప్రశ్నించి, మోక్ష మార్గాన్ని వెతకడం ఉత్తమం.",
            "keywords": [
                "సిద్ధార్థుడు",
                "బుద్ధత్వం",
                "సాకేత రాజ్యం",
                "కర్షకులు",
                "యశోధర"
            ],
            "characters": [
                "శుద్ధోదనుడు",
                "మాయాదేవి",
                "సిద్ధార్థుడు",
                "దేవదత్తుడు",
                "యశోధర",
                "కపిలుడు"
            ],
            "locations": [
                "సాకేత రాజ్యం",
                "కపిలవస్తు",
                "లుంబినీ వనం"
            ],
            "content": "చాలాకాలం క్రితం సాకేతరాజ్యాన్ని ఏలిన రాజుకు నలుగురు కుమారుల తరవాత అయిదో కుమారుడు కలిగాడు. రాజు వరం కోరుకోమనగా చిన్నరాణి తన కుమారుడికి రాజ్యం కావాలన్నది. ఈ సంగతి విని పెద్దవాళ్ళు నలుగురూ సాకేతను విడిచి వెళ్ళిపోయారు.\nవాళ్లు సపరివారంగా హిమాలయ పర్వతపాదాన్ని చేరారు. వాళ్ళు ఏదైనా నగరాన్ని జయించి, దాన్ని పాలించాలని రాజు అనుకున్నాడు. కాని ఒక ముని వాళ్ళను కొత్త నగరం నిర్మించమన్నాడు. రాజ కుమారులు ఆ ముని కుటీరం ఉండే ప్రాంతంలోనే నివాసాలు కల్పించుకున్నారు.\nఆ ముని పేరు కపిలుడు. అందుచేత ఆ జనావాసానికి కపిలవస్తు అని పేరు వచ్చింది. ఆ ప్రాంతంలో శాక (టేకు) వృక్షాలు హెచ్చుగా ఉండినందున వారికి శాక్యులు అని పేరు వచ్చింది. అనేక తరాలు గడిచినాక శుద్దో దనుడు ఆ వంశానికి రాజు అయాడు. ఒక రాత్రి అతని రాణి అయిన మాయా దేవి, తన శరీరంలోకి ఒక తెల్ల ఏనుగు ప్రవేశించినట్టు కల గన్నది.\nరాణి గర్భంలో ఒక మహాత్ముడు ప్రవేశించాడని దైవజ్ఞులు ఆ కలకు అర్థం చెప్పారు. రాణి తన పుట్టింటికి బయలుదేరింది. దారిలో ఆమె లుంబినీ వనంలో విశ్రాంతి తీసుకుంటూ సాల వృక్షం కొమ్మను పట్టుకుని ఉండగా నొప్పులు వచ్చాయి.\nరాణి లుంబినీ వనంలోనే ప్రసవించింది. తల్లి, కొడుకులు కపిలవస్తుకు తిరిగి వచ్చారు. రాజు పరమానందంతో వేడు కలు జరపమని ఉత్తరు విచ్చాడు. కాని ఆ ఉత్సవాల మధ్య రాణి తన ఏడు రోజు ల కొడుకును మాతృహీనుణ్ణి చేసి వెళ్ళిపోయింది.\nరాజకుమారుడి కి సిద్ధార్థుడని పేరు పెట్టారు. ఆ మాటకు ఆశయసిద్ధి పొందినవాడని అర్థం. రాజకుమారుడు ఒకనాడు ఉద్యానంలో కూర్చుని ఉండగా బాణం తగిలిన పక్షి ఒకటి అతని ఒడిలో పడింది. అతను బాణాన్ని లాగేసి, పక్షిని కాపాడాడు. ఇంతలో అతని జ్ఞాతి అయిన దేవదత్తుడు అక్క డికి వచ్చాడు.\n“ ఆ పక్షిని నేను కొట్టాను. దాన్ని నాకు ఇచ్చెయ్యి,” అన్నాడు. దేవదత్తుడు. కాని సిద్ధార్థుడు. పక్షిని ఇయ్యలేదు. ఇద్దరూ రాజసభకు వెళ్ళారు. \"ఏ ప్రాణిగాని దాన్ని చంప చూసినవాడికి చెందుతుందా? దాని ప్రాణం కాపాడిన వాడికి చెందుతుందా?” అని సిద్ధార్థుడు అడిగాడు. మంత్రులు అతనికి అను కూలంగా చెప్పారు.\nఒకనాడు పొలాలు దున్నే ఉత్సవం జరిగింది. రాజకుమారుడు వేడుక చూడబోయాడు. పొలంలో కొందరు కర్షకులు ఒక పామును కొట్టి చంపు తూండటం కనిపించింది. ఈ ప్రపం చంలో మనుగడ హింసతో కూడు కున్నది అని అతను తెలుసుకున్నాడు. అతనికి విచారం పట్టుకున్నది.\nసిద్ధార్థుడు అస్తమానమూ లోకం పోకడ లను గురించి ఎడతెగక ఆలోచించ సాగాడు. మానవుడు ఎల్లప్పుడూ ఘర్ష ణకూ, హింసకూ ఎర్ర కావలసినదేనా ? మనిషికి జీవితంలో సుఖాలు సంతృప్తి ఇయ్యగలవా? మానవజీవితానికి మరే లక్ష్యమూ లేదా? ఇదే అతని ధ్యానం.\nసుప్రబుద్ధుడి కుమార్తె యశోధర గొప్ప సౌందర్యవతి. ఆమె తండ్రి ఆమెకు స్వయంవరం ఏర్పాటు చేశాడు. శుద్దో దనుడు ఆ స్వయంవరానికి సిద్ధార్థుణ్ణి పంపాడు. స్వయంవర పోటీలలో చాలామంది క్షత్రియకుమారులు పాల్గొ న్నారు. అన్ని పోటీలలోనూ సిద్ధార్థుడే నెగ్గాడు.\nఇల్లు దాటకుండా ఉంటే రాజకుమా రుడు చక్రవర్తి అవుతాడనీ, లేకపోతే బుద్ధత్వం పొందుతాడనీ దైవజ్ఞులు చెప్పారు. రాజు అతని కోసం మూడు హర్మ్యాలు నిర్మింపజేశాడు; వేసవికి చలువరాతిదీ, శీతాకాలానికి దారువుదీ, వానాకాలానికి విశాలమైనదీనూ. అతనికి సకలసౌఖ్యాలూ అమర్చబడ్డాయి.\nయశోధర వరమాలను సిద్ధార్థుడి మెడలో వేసింది. వారి వివాహం జరిగింది. సిద్ధార్థుడు తన వధువుతో తన నగరానికి తిరిగి వచ్చాడు. కపిలవస్తులో వైభ వంగా వేడుకలు జరిగాయి. తన కొడుకు ఇల్లు వదలడని నిశ్చయించు కుని శుద్దోదనుడి మనస్సు స్థిమిత పడింది.",
            "book_page_end": 38
        },
        {
            "title": "పనికిరాని వస్తువులు",
            "book_page_start": 39,
            "pdf_page_start": 39,
            "pdf_page_end": 42,
            "author": "ఎస్. వి. ఆర్. సత్యనారాయణమూర్తి",
            "genre": "సామాజిక కథ",
            "moral": "పనికిరానివిగా భావించే వస్తువులను కూడా సద్వినియోగం చేయడం ద్వారా పెద్ద వ్యాపారం ప్రారంభించి ధనవంతులు కావచ్చు.",
            "keywords": [
                "కొబ్బరి చిప్పలు",
                "రామయ్య",
                "జనార్దనుడు",
                "వ్యాపారం",
                "శ్రీమంతుడు"
            ],
            "characters": [
                "రామయ్య",
                "జనార్దనుడు",
                "సుందరయ్యగారు",
                "రుక్మిణి"
            ],
            "locations": [
                "మణిపురం",
                "ఆకులకట్ట గ్రామం",
                "కోటిపల్లి"
            ],
            "content": "మణిపురంలో రామయ్య కొబ్బరినూనె వ్యాపారం చేసేవాడు. గానుగ ఆడటానికి గొబ్బరి కురిడీలు పనికి వస్తాయి. కాని అవి తగినన్ని దొరకవు. అందుచేత రామయ్య తన అవసరానికి సరిపడా ముదురు కొబ్బరికాయలు తెప్పించి, వాటి నుంచి కొబ్బరి తీసి ఎండబెట్టి, కొబ్బరి పెంకులు అవతల పారేసేవాడు.\nఒకసారి అతని ఇంటికి జనార్దనుడు అనే యువకుడు వచ్చి, ఇంటి ఆవరణలో గుట్టలుగా పడి ఉన్న ఖాళీ కొబ్బరి చిప్పలను చూపించి, \" వీటిని ఏం చేస్తారు?'' అని అడిగాడు.\n“పొయ్యిలో పెట్టుకుంటాం. అంత కన్న అవి దేనికి పనికివస్తాయీ?\" అన్నాడు రామయ్య.\n\" పెద్ద పెద్ద చిప్పలు నాకు అమ్మితే కొంటాను.'' అన్నాడు జనార్ధనుడు.\nచలికాలంలో నీరు కాచుకునేటందుకు తప్ప పనికిరాని ఖాళీ కొబ్బరి చిప్పలను కొని ఏం చేసుకుంటాడా అని ఆశ్చర్య పడుతూ రామయ్య సరేనన్నాడు. వీలయి నంత వరకు పెద్దవిగా ఉన్న కొబ్బరి డిప్పలను ఏరి, వాటికి కొంత డబ్బు ఇచ్చి జనార్ధనుడు తీసుకుపోయాడు.\nఅటు తరవాత రామయ్య కొబ్బరి కాయలను పగల గొట్టించేటప్పుడు ప్రతి కాయకూ రెండు నిండు డిప్పలు వచ్చే టట్టు పగలగొట్టించేవాడు. పది హేను రోజుల కొకమారు వచ్చి, డిప్పలు కొనుకు పోయేవాడు జనార్దనుడు. ఇలా ఒక సంవత్సరం పాటు జరిగింది. తరవాత జనార్దనుడు రావడం మానేశాడు.\nరెండు నెలలు గడిచాయి.\nజనార్దనుడు ఆకులకట్ట అనే గ్రామంలో ఉంటున్నట్టు రామయ్యకు తెలుసు. ఆ గ్రామం మణిపురానికి పాతికమైళ్ళ దూరాన ఉన్నది. ఒకసారి పనిమీద నగరం వెళ్ళిన రామయ్య పని పెట్టుకుని ఆకులకట్ట గ్రామం మీదుగా తిరుగు ప్రయాణమయాడు. ఆకులకట్ట ఊరుచేరి జనార్దనుణ్ణి గురించి అడిగితే, అతని ఇంటికి దారి తెలిసింది.\nరామయ్య కొన్ని కొబ్బరి తోటలు దాటి ఒక మామిడితోట మధ్య ఉన్న ఇంటికి చేరుకున్నాడు. అది ఐశ్వర్యవంతుల ఇల్లులాగున్నది. జనార్దనుడు ఆ ఇంటి వారి వద్ద పనిచేస్తూ ఉండవచ్చునను కున్నాడు. రామయ్య. ఇంటి తలవాకిలి సమీపంలో పని చేస్తున్న మనిషిని రామయ్య. ''జనార్ధనుడు ఉన్నాడా? '' అని అడిగాడు.\nఆ మనిషి రామయ్యను ఎగా దిగా చూసి, లోపలికి వెళ్ళమని దారి చూపిం చాడు. ఆ ఇల్లు జమీందారీ భవనంలా ఉన్నది. మేడ మీద కొంతమంది తో మాట్లాడుతున్న వ్యక్తి జనార్దనుడి లాగే ఉన్నట్టు కనిపించాడు. కాని చాలా విలువైన దుస్తులు ధరించి ఉన్నాడు. అతను పై నుంచి రామయ్యను చూస్తూనే, రామయ్యను లోపలికి తీసుకురమ్మని ఒక మనిషిని పంపి, తాను మేడదిగాడు.\nకింద హాలులో రామయ్యా. జనార్ద నుడూ కలుసుకున్నారు. జనార్దనుడి అవతారమూ, ఠీవీ చూసి రామయ్య ఆశ్చర్యపోయాడు.\n\" రామయ్యగారూ, నా ఇల్లూ, వ్యవ హారమూ చూసి మీకు చాలా ఆశ్చర్యంగా ఉన్నది కదూ? కొబ్బరి చిప్పలు కొనుకు పోయిన వాడికి పట్టు బట్టలూ, మేడా ఎలా వచ్చాయనుకుంటున్నారు కదూ! ముందు నా ఆతిథ్యం స్వీకరించండి. తరవాత అన్ని విషయాలూ మాట్లాడుకో వచ్చు.\" అన్నాడు జనార్దనుడు.\nవిందు భోజనం ముగించి. కచేరీగదిలో విశ్రాంతి తీసుకుంటూ జనార్ధనుడు రామయ్యకు తన కథ ఇలా చెప్పాడు :\nఒకప్పుడు మాది జమీందారీ వంశం. మా తాత తండ్రులు ముందూ, వెన కా చూడకుండా దానధర్మాలు చేసి, చితికి పోయారు. నాకు జ్ఞానం తెలిసేనాటికి ఆతాత తండ్రులూ లేరు. ఆస్తీ లేదు!\nఇక్కడికి దగ్గిరలో వున్న కోటిపల్లి జమీందారు సుందరయ్యగారు వస్తున్న బండి ఒకనాడు ప్రమాదవశాన తిర గ బడింది. సమయానికి అటువచ్చిన నేను ఆయనను బండిలో నుంచి పైకి లాగాను. బండివాడూ, నేనూ కలిసి బండిని సరిగా నిలబెట్టినాక నేను ఆయనను వారి ఇంటికి చేర్చాను.\nమాటల సందర్భంలో ఆయన నా పరిస్థితి గురించి విని చాలా విచా రించారు.\n\"ఎందుకండీ విచారం? ఎందుకూ పనికిరావని మామూలు గా అందరూ అనుకునే వస్తువుల సహాయంతో ఒక్కొ క్కప్పుడు శ్రీమంతుడు అయిపోవచ్చు.\" అన్నాను గంభీరంగా.\nసుందరయ్యగారు నవ్వుతూ. \" జనా ర్ధనం, నువ్వన్నట్టు ఎవరికీ పనికిరావనుకునే వాటితో నువు ధనం సంపాదించ గలిగిత, నా ఒక్క కూతురినీ నీ కిచ్చి వివాహం చేస్తాను. నీకు పెట్టుబడి కావలిస్తే తీసుకో అన్నారు.\nనెను ఆయన వద్ద కొంత సొమ్ము అప్పుగా మాత్రమే తీసుకుని బొమ్మల మీదా కుండల మీదా రంగులు వేసే వారిని ఇద్దరినీ పనితనంగల వడ్రంగులను ఇద్దరినీ కుదుర్చుకున్నాను. కొబ్బరి చిప్పలు సేకరించి, వాటితో రకరకాల బొమ్మలూ, ఆటవస్తువులూ, గరిటెలూ, వడ్రంగుల చేత చేయించాను. బొమ్మలకు రంగులు వేయించాను. రంగు రంగుల బొమ్మలు కదులుతూ తలలు ఊపుతూ ఆకర్షణీయంగా ఉండటం చేత, అవి ఈ చుట్టుపక్కల జరిగే సంతలలోనూ, పట్నంలోనూ మంచిధరకు విరివిగా అమ్ముడు పోయాయి.\nఅదేసమయంలో ఎక్షడెక్కడి కొబ్బరి మట్టలూ కొని తెప్పించి, ఆడ కూలీలను నియమించి కొబ్బరిఆకుల నుంచిఈనెలు తీయించి, చీపుళ్లు తయారుచేయించాను. నా బొమ్మలూ, చీపుళ్ళూ. కొబ్బరి కాయలూ మధ్యదేశంలో అపురూపంగా ఉండి. వాటికి గిరాకీ ఉండేది. అక్కడ చవుకగా దొరికే వస్తువులు తెప్పించి. ఇక్కడ మంచి ధరలకు అమ్మి అటూ, ఇటూ కూడా వ్యాపారం సాగించి, సంవ త్సరం లోపల చాలా డబ్బు గడించాను. ఆరంభంలో నాకు ముడిసరుకు మీ నుంచి లభించింది. మీరు కొబ్బరినూనె వ్యాపారం చేస్తారు గద! డబ్బు బాగా చేరినాక ఆకులకట్టలో స్థిరపడ్డాను. ఎందు కంటే ఇక్కడ కొబ్బరితోటలు జాస్తి.\nసుందరయ్యగారునాకృషిచూసిమెచ్చు కుని, \" కేవలమూ కొబ్బరి డిప్పలతోనూ, కొబ్బరిమట్టలతోనూ వ్యాపారం చేసి ఇంత ధనం సంపాదించావంటే నాకు నిజంగా ఆశ్చర్యంగా ఉన్నది. అందరూ నీలాగా ప్రయత్నిస్తే సాధించరానిది ఉండదేమో!\" అని తాను అన్న ప్రకారం నాకు తన కుమార్తెను రుక్మిణిని ఇచ్చి వివాహం చేశారు.\nనేను వారి జమీవ్యవహారాలన్నీ చూస్తూ, ఈ ఆకులకట్టలో వారి భవనంలో నే ఉంటున్నాను. వారు మాత్రం కోటిపల్లి లోనే ఉంటున్నారు. ఇదీ నా కథ !\nరామయ్య జనార్దనం కథ విని చాలా సంతోషించి, \" జనార్దనంగారూ, మీరు యువకులకు ఒక చక్కని బాట చూపారు. మీలా అందరూ ఏదో ఒక పథకం ఆలో చించుకుని ముందుకు సాగితే, బాగు పడటానికి ఎన్నో మార్గాలుంటాయి,\" అన్నాడు.\nతరవాత ఆయన జనార్దనం నడుపు తున్న గృహపరిశ్రమలన్నీ స్వయంగా చూసి తాను బాగుపడటమేగాక అనేక మందికి ఉపాథి కలిగించిన జనార్ధనాన్ని అభినందించి తన ఇంటికి బయలు దేరాడు.",
            "book_page_end": 42
        },
        {
            "title": "సధర్ముడు",
            "book_page_start": 43,
            "pdf_page_start": 43,
            "pdf_page_end": 48,
            "author": "మాచిరాజు కామేశ్వరరావు",
            "genre": "సామాజిక కథ",
            "moral": "కులం కంటే నిజాయితీ, ధర్మం, మరియు ఆపదలో సహాయం చేసే స్వభావమే నిజమైన ధర్మాన్ని తెలుపుతాయి.",
            "keywords": [
                "ధర్మరాజు",
                "లక్ష్మీపతి",
                "కల్యాణి",
                "రాజేశం",
                "కులభేదం"
            ],
            "characters": [
                "లక్ష్మీపతి",
                "ధర్మరాజు",
                "కల్యాణి",
                "రాజేశం",
                "దొంగలు"
            ],
            "locations": [
                "మామిడి తోపు",
                "కామాక్షి గుడి",
                "రాజేశం ఇల్లు"
            ],
            "content": "సాయంకాలం కాలవ గట్టుకు షికారు వెళ్ళిన లక్ష్మీపతి కొంచెం చీకటిపడి ఇంటికి తిరిగి వస్తూండగా, మామిడితోపు మధ్య ఇద్దరు మనుషులు, చేతిలో కత్తు లతో అటకాయించారు. ఒకడు లక్ష్మీపతి చేతులు వెనక్కు విరిచిపట్టుకున్నాడు. రెండోవాడు లక్ష్మీపతి జేబులో ఉన్న డబ్బులూ, చేతికి ఉన్న ఉంగరమూ లాగేసుకున్నాడు. లక్ష్మీపతి పెనగులాడు తూంటే, '' పీక కోసేసి పోతే మంచి దేమో! '' అన్నాడు చేతులు పట్టుకున్న వాడు. డబ్బులు కాజేసినవాడు కత్తి మొన తెచ్చి లక్ష్మీపతి పీకకు గట్టిగా ఆనించాడు. '\"రక్షించండి!\" అంటూ లక్ష్మీపతి చావుకేక పెట్టాడు.\nమరుక్షణంలో, \" ఎవర్రా వాళ్ళూ? తండ్రిలాంటి వాణ్ణి చంపటానికి చేతులు ఎలా వచ్చాయిరా?' అంటూ ఎవరో యువకుడు పరిగెత్తుకుంటూ వచ్చివాళ్ళ మీద పడ్డాడు. దొంగలు లక్ష్మీపతిని వదిలేసి, ఆ యువకుణ్ణి ఎదుర్కొని, వాడి ధాటికి తట్టుకోలేక పారిపోయారు.\nసగం చచ్చి చతికిలపడి ఉన్న అక్ష్మి పతి ఆ యువకుడికి చేతులు జోడించి, 'సమయానికి దేవుడిలా వచ్చి కాపాడావు. నీ మేలు మరవను. దయచేసి. నన్ను మా ఇంటికి చేర్చు.'' అన్నాడు.\n''అదేం మాట, బాబూ! మీరు పెద్ద వారు నాకు దణ్ణం పెట్టకూడదు: ఆపదలో ఉన్న వాళ్ళను రక్షించనివాడు మానవుడేకాడు ! పదండి. మీ ఇంటికి వెళదాం.\" అంటూ ఆ యువకుడు చెయ్యి ఊత ఇచ్చి లక్ష్మీపతిని లేవదీశాడు.\nదారిలో లక్ష్మిపతి అతన్ని గురించి కొంత తెలుసుకున్నాడు. అతని పేరు ధర్మరాజు. చిన్నతనంలోనే తల్లిదండ్రులు పోయారు. ఊరివాళ్ళ సహాయంతో చదువుకుని, ఉద్యోగప్రయత్నం మీద ఈ ఊరు వచ్చాడు. ఇంకా బస ఏర్పాటు చేసుకోలేదు.\nఇంటికి చేరుతూనే లక్ష్మిపతి తన కూతురికి జరిగినదంతా చెప్పి, 'ఈ ధర్మ రాజు సమయానికి రాకపోతే, ఈపాటికి నా శవమే ఇల్లు చేరి ఉండేది!\" అన్నాడు.\nకల్యాణి కంటనీరు పెట్టుకుని, \" ఒంటరిగా చీకటిపడినదాకా తిరగ వద్దంటే వినవు! నా అదృష్టం బాగుండి, ఇవాళ సమయానికి ఆయన వచ్చారు!'' అంటూ ఆమె ధర్మరాజుకు తన కృతజ్ఞ తలు చెప్పుకున్నది.\n\"ఇక నాకు సెలవిప్పించండి!\" అన్నాడు ధర్మరాజు.\n\"అదేమిటి? ఈ చీకట్లో బస ఎక్కడ వెతుక్కుంటావు? నువు మా అతిథివి!\" అన్నాడు లక్ష్మీపతి.\nకల్యాణి వెంటనే ధర్మరాజు కోసం ఒక గది సిద్ధం చేసింది.\nభోజనాల దగ్గిర లక్ష్మిపతి ధర్మ రాజుతో, ‘“నాకు లక్షలకొద్దీ ఆస్తి ఉన్నది. అయితే మా కల్యాణిని ఒక సధర్ముడి చేతిలో పెట్టినదాకా నాకు సంతృప్తి లేదు.\" అన్నాడు.\nమర్నాడు ఉదయం ధర్మరాజు లక్ష్మి పతితో, \"ఇక నేను వెళ్ళి ఉద్యోగం కోసం వెతుక్కుంటాను,'' అన్నాడు.\n'' ఇంకా వెతుక్కునేదేమిటి ? ఉద్యోగం వచ్చేసినట్టే! ఈ ఊళ్ళో నాకు నాలుగు బట్టల దుకాణాలున్నాయి. అందులో ఒకటి నువు చూసే పని ఇస్తాను.\" అన్నాడు లక్ష్మీపతి.\nధర్మరాజు మొహమాటపడుతూ నే అందుకు ఒప్పుకున్నాడు.\nతండ్రి మంచి పనే చేశాడన్నది కల్యాణి. కాని త్వరలోనే ఆమెకు ధర్మ రాజు మీద సదభిప్రాయం పోయింది.\nఅతను తన తండ్రి ఉన్నప్పుడు లాగూ, లేనప్పుడు మరొక లాగూ ప్రవర్తిస్తు న్నాడు ! కల్యాణిని ఆకర్షించడానికి వెకిలి చేష్టలు చేస్తున్నాడు !\nఆమె ఒకసారి తండ్రితో, “ ధర్మరాజు మన ఇంట్లో ఎంతకాలమని ఉంటాడు. అతనికి వేరే ఇల్లు చూడు,'' అన్నది.\n‘\"అదీ నిజమే! అతను పరాయివాడుగా మన ఇంట్లో ఎంతకాలం ఉంటాడు. అతను సధర్ముడు ! నిన్ను పెళ్లి చేసుకోవ డానికి ఇష్టపడుతున్నాడు. మనం కోరినట్టు ఇల్లరికం ఉండిపోగలడు! నువ్వేమం టావు?\" అన్నాడు లక్ష్మీపతి.\nకల్యాణ ఈ మాట విని నిర్ఘాంత పోయింది. తనతో ముందు చెప్పకుండా ఈ విషయం తన తండ్రి ధర్మరాజుతో చర్చించటంతో తనకు అవమానం జరిగి నట్టు 'ఆమె భావించింది. ఆమె తన స్నేహితురాలి అన్న రాజేశాన్ని ప్రేమించి ఉన్నది. కాని ఆ సంగతి ఆమె తన తండ్రికి చెప్పలేదు. రాజేశం తన కులం వాడు కాదు..\n\"అతను సధర్ముడు అని ఎలా తేల్చావు ? '' అని ఆమె తండ్రిని అడిగింది.\nలక్ష్మీపతికి కోపం వచ్చింది.\n\"పిచ్చిగా మాట్లాడకు! నేను మనుపు లను అర్థం చేసుకోగలను. పైమాసం నీకూ. అతనికీ పెళ్ళి ఖాయం!\" అన్నా డాయన.\nఆమె తండ్రితో ఏమీ అనలేక, విసురుగా బయటికి వస్తూ ధర్మరాజు తమ సంభాషణ ఆలకిస్తూ ఉండినట్టు తెలుసుకున్నది. ధర్మరాజు చప్పున తన గదిలోకి వెళ్ళిపోయాడు.\nరాత్రి కల్యాణికి ఆలోచనలతో నిద్ర రాలేదు. తన కర్తవ్యం గురించి రాజేశంతో చర్చించటానికి ఆమె నిశ్చయిం చుకున్నది. ఇంతలో ధర్మరాజు గదిలో నుంచి చావుకేక వినిపించింది. మేలుకునే ఉన్న కల్యాణి చప్పున అతని గదిలోకి పరిగెత్తింది.\nధర్మరాజు మంచం మీద బిగుసుకు పోయి కూర్చుని ఉన్నాడు. మంచం రెండో చివర తెల్ల గండుపిల్లి ఒకటి నిలబడి ఉన్నది.\nకల్యాణిని చూడగానే అతను, \" పిల్లి! దాన్ని తరిమెయ్యి!\" అని గొణిగాడు.\nఅతను పిల్లిని చూసి అలా భయపడ డంతో కల్యాణ్ ఆశ్చర్యపోయింది.\n\"అది ఏమీ చెయ్యదు! పెంపుడు పిల్లి!\" అంటూ కల్యాణి పిల్లిని ఎత్తు కున్నది.\n\" నాకు పిల్లి అంటే అసహ్యం! ఏమీ చేస్తుందని కాదు,'' అన్నాడు ధర్మరాజు సర్దుకుంటూ.\nకల్యాణికి ఆ మాటలో నమ్మకం కుదర లేదు. ఆమె పిల్లితో సహా తన గదికి వెళ్ళి పోయింది.మర్నాడుఆమె రాజేశాన్నికలుసు కుని, రాత్రి జరిగినది చెప్పి, \"ధర్మరాజు. మా నాన్నను వలలో వేసుకున్నాడు. గండు పిల్లిని చూసి చావుకేక పెట్టిన వాడు మా నాన్నను హంతకుల నుంచి ఎలా కాపాడి ఉంటాడు ?'' అన్నది.\n\"వాడిగుట్టు నేను రట్టుచేస్తాను. మనం ముందు ఒక విషయం రూఢి చేసుకోవాలి ! \" అంటూ రాజేశం ఆమెకు ఒక ఆలోచన చెప్పాడు.\nమర్నాడు సాయంత్రం కల్యాణి ధర్మ రాజుతో \"కొండ మీది కామాక్షి యానికి పోదామనుకుంటున్నాను, తోడు వస్తావా?\" అన్నది.\nధర్మరాజు సంతోషంగా ఆమె వెంట బయలుదేరాడు. వాళ్ళు దేవి దర్శనం చేసుకుని కొండ దిగేటప్పుడు చీకటి పడుతున్నది. ముందు అనుకున్న ప్రకారం రాజేశం ఒక చెట్టు చాటు నుంచి చప్పున. ముందుకు వచ్చి. కల్యాణి మెడలో హారం తెంపుకున్నాడు.\n\"దొంగను పట్టుకోండి! పదివెల హారం! \" అని కల్యాణి అరిచింది.\nరాజేశం పారిపోయే ప్రయత్నం చెయ్యక, అక్కడే నిలబడి, ధర్మరాజుతో, వస్తావురా? రా! నీ కంఠం పిసికి, కొండకింద నీ శవాన్ని గిరవాటు వేస్తాను!\" అంటూ జబ్బలు చరుచుకున్నాడు.\nధర్మరాజు నిలుచున్న చోటునుంచి కదలక, నిలువునా వణికి పోతున్నాడు. ఎవరో అటుగా వస్తూండడం చూసి, రాజేశం దాపులవున్న చెట్ల చాటుకు వెళ్లిపోయాడు.\n\" హారం పోతేపోయింది. ప్రాణాలు దక్కాయి! పోదాం పదండి! \" అన్నది కల్యాణి.\nమర్నాడు కల్యాణ తనను కలుసు కున్నప్పుడు రాజేశం, “ రూఢి అయి పోయింది! ధర్మరాజు బొత్తిగా పిరికి వాడు. కిరాయి దొంగలతో నాటకం ఆడించి, మీ ఇల్లు చేరి, నిన్ను పెళ్ళాడి, మీ ఆస్తికి వారసుడు కావాలని ఎత్తు వేశాడు! వాడి ఆట నేను కట్టిస్తాను, నువు ఇలా చెయ్యి,\" అంటూ ఆమెకు మరొక ఆలోచన చెప్పాడు.\nమర్నాడు సాయంత్రం రాజేశం లక్ష్మి పతిని కలుసుకుని, \" నా పేరు రాజేశం. నేను మీ మేలు కోరి ఒక్క సంగతి మీకు తెలియజేయడానికి వచ్చాను. మీరు 'అల్లుణ్ణి చేసుకోబోతున్న ధర్మరాజు అసలు రూపం తెలుసుకోదలిస్తే నా వెంట రండి,\" అన్నాడు.\nలక్ష్మీపతికి వెళ్ళాలనిపించలేదు, కాని ఆ రాజేశం మాటల చాటున ఏదో భయం కర సత్యం ఉండవచ్చునని తోచి అతని వెంట వెళ్ళాడు.\nచీకటిపడి ధర్మరాజు ఇంటికిరాగానే, కల్యాణి అతనితో. \" నీ కోసం ఇద్దరు మనుషులు వచ్చారు. వాళ్ళు నీ కేదే మహోపకారం చేశారట! అందుకు తగిన ప్రతిఫలం నీ నుంచి వాళ్ళకు ముట్ట లేదుట! ఇప్పుడు వాళ్ళను కలుసుకో మన్నారు.\" అంటూ రాజేశం ఇంటి గుర్తులు చెప్పింది.\nఈ మాటలు వింటూ ధర్మరాజు ముఖం రంగులు మారింది. అతను వెంటనే బయలుదేరి రాజేశం ఇంటికి వెళ్ళాడు. ఆ సమయంలో రాజేశం దీపం వత్తి పెద్దది చేశాడు. ఆ వెలుగులో లక్ష్మి పతినీ రాజేశాన్నీ చూడగానే ధర్మరాజు నోరు వెళ్ళబెట్టాడు.\nఅప్పుడే కల్యాణి లోపలికి వచ్చి, \"చూశారా, నాన్నా? స ధర్ముడూ, స్వకులస్థుడూ అంటూ ఈ పచ్చి మోస గాణ్ణి నెత్తిన పెట్టుకున్నారు! ఇతడి నుంచి మనని ఈ రాజేశం కాపాడకపోతే మనపాట్లు కుక్కలుకూడా పడేవికాదు.” అన్నది.\nలక్ష్మీపతి ధర్మరాజు కేసి అసహ్యంగా చూసి \" నువు వెంటనే నా ఎదటనుంచి వెళ్ళకపోతే నిన్ను రక్షకభటులకు వప్ప గిస్తాను!\" అన్నాడు.\nఅవకాశం దొరికినదే చాలునని ధర్మ రాజు నిష్క్రమించాడు.\nరాజేశం ఏ కులస్థుడైనా అతనే నిజమైన సధర్ముడు అని, కల్యాణిని రాజేశానికి ఇచ్చి పెళ్ళి చెయ్యటానికి లక్ష్మీపతి ఒప్పుకున్నాడు.",
            "book_page_end": 48
        },
        {
            "title": "ఆడదాని కోరిక",
            "book_page_start": 49,
            "pdf_page_start": 49,
            "pdf_page_end": 50,
            "author": "కె. శరత్ చంద్రరెడ్డి",
            "genre": "లఘు కథ",
            "moral": "భార్య/బిడ్డ కోరికల పేరిట తల్లి తన స్వార్థాన్ని చూపినప్పుడు, ఆ స్వార్థాన్ని కొడుకు తన తెలివిని ఉపయోగించి ఎలా తిప్పికొట్టాడో తెలుపుతుంది.",
            "keywords": [
                "శారదమ్మ",
                "రామం",
                "కట్నం",
                "ఉంగరం",
                "స్వార్థం"
            ],
            "characters": [
                "శారదమ్మ",
                "రామం",
                "రామం భార్య"
            ],
            "locations": [],
            "content": "శారదమ్మ వితంతువు ఆమె కక్కుర్తి మనిషి. ఆమె కొడుకు రామానికి కొత్తగా పెళ్ళి అయింది. ఆ సంబంధం చేసు కున్నందుకు తన వియ్యంకుడి నుంచి వీలయినంత కట్నం రాబట్టి, ఆయనగారు దివాలా ఎత్తినంత పని చేయించింది శారదమ్మ. రామం మామగారు ఉగాది పండగకు అల్లుణ్ణి, కూతుర్నీ రమ్మనమని కబురంపాడు.\nవాళ్ళు రెండు రోజుల్లో బయలుదేరుతా రనగా శారదమ్మ కొడుకును చాటుగా పిలిచి, \"నాయనా, మీ మామగారిని ఉంగరం చేయించి పెట్టమని అడుగు. కొత్త అల్లుడివి, నీ కోరిక కాదనరు!\" అన్నది.\nరామం తల్లి మాటలకు చిరాకుపడి, \" అమ్మా, ఇప్పటికే మామగారు పెళ్ళిక బోలెడంత ఖర్చు చేసి, బాగా చితికిపోయి ఉండాలి. ఇప్పుడాయనను ఉంగరం అడగడం సబబుగా ఉంటుందా?\" అన్నాడు.\n\" నాయనా, నీ చేతిన ఉంగరం చూడాలని నా కోరిక. తల్లి కోరిక బిడ్డ తీర్చాలి భార్య కోరిక భర్త తీర్చాలి.\" అన్నది తల్లి.\nరామం తల్లితో సరే లెమ్మన్నాడు. అతను ఉగాదికి భార్యను వెంటబెట్టుకుని ఆత్తవారింటికి వెళ్ళి పండగ వెళ్ళిన తరవాత నాలుగు రోజులుండి, తిరిగి భార్యతోసహా ఇంటికి వచ్చేశాడు.\nకొడుకు చేతికి ఉంగరం ఉండడం చూసి శారదమ్మ మురిసిపోయింది, ఉంగరం చాలా బాగున్నదని మెచ్చు కున్నది కూడా.\nకొద్ది రోజులు గడిచాయి. ఒకనాడు శారదమ్మ రామంతో, \" నాయనా, ఆటక మీది పెట్టెలో వెయ్యి రూపాయలు దాచి ఉంచాను. ఆ డబ్బు కనిపించడం లేదు. నువ్వేమైనా చూశావా?\" అన్నది.\nశారదమ్మ రామానికి వచ్చిన కట్నంలో కొంత భాగం అటక మీద దాచి ఉంచింది అది కనిపించటం లేదు!\n\"అవునమ్మా! నేను అత్తవారింటికి వెళ్ళేటప్పుడు ఆ వెయ్యి రూపాయలూ పట్టుకుపోయాను. మామగారు చితికి పోయి ఉంటారని నేను ముందే చెప్పాను గదా! నువ్వేమో నా చేతిన ఉంగరం చూడాలని ముచ్చటపడితివి. నేను అను కున్నంతా అయింది. మామగారు ఆర్థి కంగా చాలా దెబ్బతిని ఉన్నాడు. అందు కని మన డబ్బుతోనే ఉంగరం చేయించు కున్నాను—నీ ముచ్చట తీరడానికి!\" అన్నాడు రామం.\nశారదమ్మ నిర్ఘాంతపోయి, \"ఒరే, నా డబ్బుతో ఉంగరం చేయించుకోవ డానికి నీ మనస్సెలా ఒప్పిందిరా?\" అన్నది.\n\"తల్లి కోరిక బిడ్డ తీర్చాలని నువ్వే గదా లోగడ అన్నావు ?\" అని రామం అడిగాడు.\n\"అలాగే అనుకుందాం! నా కోరిక తీర్చావుగా, ఆ ఉంగరాన్ని మళ్ళీ అమ్మి, ఆ డబ్బు తెచ్చి నాకు ఇచ్చెయ్యి.'' అన్నది శారదమ్మ.\n\" ఇంకా ఉంగరం నా దగ్గిర ఉన్నదనుకున్నావా, అమ్మా ? నీ కోడలు ముచ్చటపడి. పట్టుచీర కావాలని కోరితే, ఉంగరాన్ని అమ్మి, ఆ డబ్బుతో మంచి జరీ పట్టుచీర కొని తెచ్చి ఇచ్చాను,\" అన్నాడు రామం.\nఎంతపని చేశావురా?\" అంటూ శారదమ్మ బావురుమన్నది.\n“నువ్వేగదమ్మా. భార్య కోరిక భర్త తీ ర్చా ల ని అన్నావు?\" అని రామం తల్లినడిగాడు.\nదానికి ఏం సమాధానం చెప్పాలో ఎంత ఆలో చించినా శారదమ్మకు తెలియలేదు.",
            "book_page_end": 50
        },
        {
            "title": "దేవీ భాగవతం (హైహయుడి కథ)",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణిక కథ",
            "moral": "విధ్యాధరులు (లేదా దైవశక్తి) జోక్యం చేసుకోవడం ద్వారా, ధర్మబద్ధమైన కోరికలు నెరవేరుతాయి.",
            "keywords": [
                "హైహయుడు",
                "ఏకవీరుడు",
                "చంపకుడు",
                "దేవీ అనుగ్రహం",
                "కాలకేతుడు"
            ],
            "characters": [
                "చంపకుడు",
                "మదాలస",
                "ఇంద్రుడు",
                "విష్ణువు",
                "తుర్వసుడు",
                "ఏకవీరుడు",
                "కాలకేతుడు",
                "యశోవతి",
                "రభ్యుడు",
                "రుక్మరేఖ"
            ],
            "locations": [
                "తమసా నది తీరం",
                "రాక్షస నగరం (పాతాళగర్భం)",
                "గంగా నది తీరం"
            ],
            "content": "భర్త ఇచ్చిన శాపం వల్ల ఆడగుర్రమైన ఆ భర్తకే ఒక పిల్లవాణ్ణి కని, శాపంతీరి భర్తతో సహా వైకుంఠానికి తిరిగి పోతూ.. తన కొడుకును నదీతీరపు అరణ్యంలో వదిలిపెట్టి వెళ్ళిన కొద్ది సేపటికి, చంపకుడు అనే విధ్యాధరుడు మదాలస అనే తన భార్యతో విమానంలో అటుగావచ్చి. అసాధారణమైన తేజస్సు గల ఆ శిశువును చూసి విమానం నుంచి దిగి, ఆ పిల్లవాణ్ణి తీసుకుని మదాలసకు ఇచ్చాడు. మదాలస అమితానందంతో బిడ్డను తీసుకుని మూర్కొని. తన రొమ్ముకు గట్టిగా అదుముకుని, ఒడిలో పెట్టుకుని, తన భర్తతో, ఎవరీ పిల్ల వాడు ? నీకు ఎలా దొరికాడు? వీణ్ణ ఎవరు కని, ఈ అడవిలో పారేసిపోయి ఉంటారు? '' అన్నది.\n\"ఈ బిడ్డ ఎవరో ఇంద్రుణ్ణి అడిగి. ఆయన సరే నంటే పెంచుకుందాం,'' అంటూ చంపకుడు ఇంద్రుడి వద్దకు వెంటనే వెళ్ళాడు.\nఅతను ఇంద్రుడికి ఆ బిడ్డను చూపి, \" ఈ బిడ్డ ఎవరో తెలీదు. తమసానదీ తీరానదొరికాడు. ఎవతో వీణ్ణి ఆ ప్రాంతంలో కని పారేసి పోయింది. నువు అనుమతిస్తే వీణ్ణి యింటికి తీసుకుపోయి పెంచు కుంటాను.'' అన్నాడు.\nఅప్పుడు ఇంద్రుడు చంపకుడితో \" గుర్రాలరూపంలో ఉన్న లక్ష్మీనారాయ ణులకు వీడు పుట్టాడు. హైహయుడు అనదగిన ఈ శిశువును విష్ణువు, యయాతి కొడుకు తుర్వసుడికి పెంపుడు ఇచ్చే ఉద్దేశంతో కన్నాడు. అందుచేత నువు ఈ పిల్లవాణ్ణి వెంటనే అర్హడ వదిలెయ్యి. విష్ణువు ప్రేరణతో తుర్వసుడు త్వరలోనే అటుగా వస్తాడు. ఏకవీరు డని వీడికి పేరు వస్తుంది,'' అన్నాడు.\nఆ మాట విని చంపకుడు ఆపిల్లవాణ్ణి తీసుకుపోయి, ఎక్కడ దొరికాడో మళ్ళీ అక్కడే పెట్టేసి, తన దారిన తాను - పోయాడు.\nఇంతలో విష్ణువు యయాతికొడుకుకు కనిపించాడు. ఎంతో పుణ్యాత్ములకు గాని కలగని విష్ణు దర్శనం తనకు కలిగినందుకు పరమానందం చెంది. తుర్వసుడు ఎంతో భక్తితో ఆ దేవుణ్ణి స్తోత్రం చేశాడు.\n\"నీ కోరిక ఏమిటి ?\" అని విష్ణువు అతన్ని అడిగాడు.\n\"కొడుకు!!\" అన్నాడు తుర్వసుడు.\n\"నీ కోసం లక్ష్మికి నేను ఒక కొడుకును క న్నా ను. వాడు తమసాకాళిందీ సంగమం వద్ద ఉన్నాడు. వెళ్లి తెచ్చుకో,' అన్నాడు విష్ణువు.\nతుర్వసుడు పరమానంద భరితుడై విష్ణువు చెప్పిన చోటికి వెళ్ళి తన కాలి బొటనవేలు నోట పెట్టుకుని ఆడు కుంటున్న శిశువును చూసి, వాడి అందా నికి ఆశ్చర్యపోతూ, వాణ్ణి చేతుల్లోకి తీసుకుని, \" నాయ నా, అతికష్టమైన తపస్సు చేస్తే విష్ణుమూర్తి నిన్ను నాకు ఇచ్చాడు రా! నా వంశం నిలబెటు!\" అంటూ ఆనందోత్సాహంతో ముణిగి తేలుతూ, వెంటనే బయలుదేరి తన నగరానికి వెళ్ళాడు.\nరాజభవనమంతా ఉత్సవాలతో నిండి పోయింది. హరివర్మ అనే మరో పేరు కూడా గల తుర్వసుడు బిడ్డను తన భార్యకు ఇచ్చి. ఆ బిడ్డ తనకు దొరికిన కథ అంతా ఆమెకు చెప్పాడు. పిల్లవాడికి ఏకవీరుడు అని నామకరణం చేశారు.\nవాడు చక్కగా పెరిగి రాసాగాడు. వాడికి ఆరు నెలలు నిండగానే అన్నప్రాశనా, మూడేళ్ళకు పుట్టు వెంట్రుకలు తీయించ టమూ చేశారు. పదకొండవ ఏట ఉప నయనం జరిగింది. వేదమూ, ధనుర్వే దమూ అభ్యసించాడు.\nయు క్త వ య సు రాగానే ఏకవీరుడికి అతని తండ్రి వైభవంగా పట్టాభిషేకం జరిపించి. భార్యాసమేతంగా వానప్రస్థం వెళ్ళి, పార్వతిని గురించి తపస్సు చేశాడు. కాలక్రమాన భార్యాభర్త లిద్దరూ స్వర్గస్థులైనారు. ఈ వార్త తెలిసి ఏక వీరుడు తన తల్లిదండ్రులకు ఉత్తర క్రియలుచేసి, సుఖంగా రాజ్యం చేయ సాగాడు.\nఒకసారి అతను కుటుంబపరివార సమేతంగా గంగా తీరానికి వెళ్ళాడు. అక్కడ ఋషుల ఆశ్రమాలు చక్కని చెట్లతో పక్షుల కలకలంతో ఎంతో మనో హరంగా ఉన్నాయి. అక్కడి ప్రకృతి సౌందర్యాన్ని తిలకిస్తూ అతను నదీతీరం వెంబడి నడుస్తూ, ఒక చోట ఒంటరిగా ఉన్న ఒక స్త్రీని చూశాడు. ఆమె నదిలో ఉన్న ఒక నూరు రేకుల పద్మానికి దక్షిణంగా ఉన్నది. అత్యంత సౌందర్య వతి అయిన ఆ స్త్రీ విచారంలో ఉన్నట్టు కనబడింది.\nఆమెను చూసి ఏకవీరుడు, \"ఎందుకు విచారంగా ఉన్నావు ? నువు మనుష్య స్త్రీవా? లేక దేవతాస్త్రీ వా? నీ పేరేమిటి? నీ తండ్రి ఎవరు? ఈ కారడవిలో నిన్నె వరు విడిచి పెట్టారు? నీ భర్త ఎవరు ? నీ శోకానికి కారణం చెబితే దాన్ని నేను చక్క చేస్తాను - నీ దుఃఖానికి కారకులు మానవులైనా సరే, దానవులైనా సరే, దేవతలైనా సరే!\" అన్నాడు.\nదానికి ఆమె ఇలా అన్నది :\nఏదో ఒక ఆపద కలగకుండా ఎవరికి గాని దుఃఖం ఎందుకు సంప్రాప్తమవు తుంది? నీ దేశం కాని మరొక దేశానికి రభ్యు డనే వాడు రాజు. అతను గొప్ప పుణ్మాత్ముడు. అతని భార్య రుక్మరేఖ. ఆమెకు సంతానం లేక పోయింది. ఆమె తన భర్తతో, పిల్లలు లేని జీవితం కన్న స్త్రీకి హైన్యంలేదు గదా అన్నది.\nభార్య ఇలా అ నే స రి కి, రాజు బ్రాహ్మణులను నియోగించి, సంతానం కోసం యజ్ఞం చేయించాడు. అప్పుడు అగ్నికుండం నుంచి బంగారు బొమ్మలాటి అమ్మాయి పుట్టుకొచ్చింది. యజ్ఞం చేయించిన హెూత ఆమెను రాజుకు చూపి, 'ఈ పిల్ల ఏకావళి (ఒంటిపేట హారం) లాగా అగ్ని నుంచి పుట్టింది. ఏకావళి అని పేరు పెట్టుకుని, ఈమెను ఈ నాటినుంచీ కొడుకులాగా పెంచుకో. ఈమె నీకు విష్ణువు ఇచ్చిన ప్రసాదం ! ' అన్నాడు.\nరభ్యుడు ఎంతో సంతోషించి ఆ పిల్లను తన భార్య అయిన రుక్మరేఖకు అప్ప గించాడు. ఆమె కూడా తాను స్వయంగా కొడుకును కన్నంతగా సంతోషించింది. ఆ పిల్ల కొడుకులాగే పెరుగుతూ వచ్చింది. ఆ రాజు యొక్క మంత్రికూతుర్ని నేను. నా పేరు యశోవతి. మే మిద్దరమూ ఒకే ఈడు వాళ్ళం. అందుచేత రాజు నన్ను తన కూతురికి ప్రియ స ఖి గా నియ మించాడు. మేమిద్దరమూ ఎంతో సఖ్యంగా ఆడుకుంటూ ఉండేవాళ్ళం. రాజ కుమార్తెకు పద్మాలంటే అమిత ఇష్టం. అందుచేత ఆమె రోజూ నన్నూ, ఇతర చెలికత్తెలనూ వెంట బెట్టుకుని గంగా నదిలో పద్మాలుండే చోట జలక్రీడలాడ టానికి వెళ్ళేది. అంత దూరం పోవద్దని నేను ఎంత చెప్పినా వినేదికాదు. అందు చేత నేను ఆమెకుగల ఈ అలవాటు గురించి ఆమె తండ్రికి చెప్పాను. అప్పుడు రభ్యమహారాజు తన నగరంలోనే అనేక పద్మాల కొలనులు నిర్మింపజేసి, తన కుమార్తెతో, ' అమ్మా, నీకు పద్మాల నీటిలో క్రీడించాలనిపిస్తే, వీటిలో జలకా లాడు. అంతేకాని ఇంకెక్కడికీ వెళ్ళకు,' అన్నాడు.\nకాని ఆమె దూరప్రదేశాలకు వెళ్ళటం మానలేదు. అందుచేత రాజు ఆమెకోసం సాయుధభటుల రక్షణ ఏర్పాటు చేశాడు. ఆమె రోజూ తండ్రితో చెప్పి, నన్నూ, ఇతర చెలికత్తెలనూ వెంట బెట్టుకుని, గంగానదికి వస్తూండేది. ఇలా ఉండగా ఒకనాడు ఉదయం మేము మామూలు ప్రకారం ఇక్కడికి వచ్చాం. మా కన్న ముందే రతీదేవి, అప్సరసలతో వచ్చి, ఇక్కడ జలక్రీడలాడుతున్నది. నా సఖి వారితోకలిసి ఆడసాగింది.\nఇంతలో కాలకేతు డనే రాక్షసుడు రాక్షసపరివారంతో ఇటుగా వచ్చి, నా సఖి ఏకావళిని చూసి, ఆమెను ఎత్తు కు పో యే ఉద్ధేశంతో సమీ పించాడు. నేను అది చూసి, ఎవడో రాక్షసుడు వస్తున్నాడని గట్టిగా కేక పెట్టాను. అప్పుడు నా సఖి తిరిగి చూసి, రాక్షసుడికి భయపడి, పరిగెత్తుకుంటూ వచ్చి, మా అందరి చెలికత్తెల మధ్యా దాగింది. తరవాత కాలకేతుడు తన గదతో మా సాయుధ సైనికులందరినీ తరిమికొట్టి జగన్మోహిని అయిన నా సఖిని తీసుకుపోసాగాడు. నా సఖి భయంతో ఏడవసాగింది. నేను చేసేది ఏమీ లేక, ఆ రాక్షసుడితో, ' ఆమెను వదిలిపెట్టు. కావాలంటే నన్ను తీసుకుపో,' అని ఎంత గానో వేడుకున్నాను. వాడు నా మాటలు వినిపించుకోక, ఆమెను తీసుకుని బయలుదేరాడు. నేను కూడా ఏడుస్తూ రాక్షసుడు మర్నాడు వచ్చి. నాతో. ' ఎలా గైనా నీ సఖి నన్ను పెళ్ళాడేలాగు చెయ్యి. నా రాజ్యానికి తానే అధికారిణి అని చెప్పు. నేను తనకు సేవకుడుగా ఉండి, ఏ కోరిక కోరినా సరే, తప్పక తీర్చుతాను.' అన్నాడు.\nఅంటే నేను, 'నీ కోరిక తీర్చే సామర్ధ్యం నాకు లేదు. అందుచేత. నువే ఆమెతో మాట్లాడుకో.' అన్నాను. అప్పుడు కాల కేతుడు నా సఖితో, ' నేను నీ దాసుణ్ణి. నన్ను అనుగ్రహించు. నీ యౌవనం శాశ్వతం కాదు,' అన్నాడు.\nదానికి నా సఖి. ' నా తండ్రి నన్ను ఒక రాజకుమారుడికి ఇద్దామనుకుంటు న్నాడు. వేను హైహయు డ నే రాజ కుమారుణ్ణి పరించాను. అందుచేత ఇంకొకరికి ఎలా భార్యను కాగలను? కన్యలు తల్లిదండ్రులు చెప్పిన వాణ్ణి పెళ్ళాడాలి తప్ప. స్వతంత్రలు కారు గదా!' అన్నది.\nఅయినా ఆ దుర్మార్గుడు తన పట్టు వదలలేదు. వాడి పురం పాతాళగర్భంలో, రాక్షసుల రక్షణలో ఉన్నది. అక్కడికి ఎవరూ వెళ్ళలేరు.\nయశోవతి చెప్పిన ఈ కథ అంతా విని, ఏకవీరుడు \" రాక్షసుడు నిన్నూ, నీ సఖినీ తన పురంలో ఉంచాడన్నావు గదా. నువు ఎలా ఇక్కడికి రాగలిగావు ? హైహయుణ్ణి మీ సఖి ప్రేమించినట్టు చెప్పావు. నేను తప్ప హైహయు డనేవాడు మరెవడూ లేడు. మీ రాజుగారు నా కియ్యటానికే ఈ పిల్లను కన్నాడా ? సంకోచం లేకుండా చెప్పు. అదే అయే మాటైతే, ఆ రాక్షసుణ్ణి చంపి నీ సఖిని తెస్తాను. అక్కడికి దారి చెప్పు. ఇంతకూ తన కూతుర్ని రాక్షసుడు హరించిన సంగతి రాజుకు తెలుసా ? తెలిస్తే ఆమెను రక్షించే ప్రయత్నం చేయ కుండా ఉంటాడా ? ఆయన బొత్తిగా అసమర్థుడా ? \" అన్నాడు.\nదానికి యశోవతి ఇలా అన్నది : \"చిన్న తనంలో ఒక సిద్ధుడు నా కొక మంత్రం చెప్పాడు. నేనా రాక్షసుడి పట్టణంలో ఉండగా నాకు ఆ మంత్రం జ్ఞాపకం వచ్చింది ఆ మంత్రంతో దేవిని ఆరాధిస్తే ముక్తి లభిస్తుందనుకుని ఆ మంత్రం జపించాను. ఎర్రటి బట్టలు ధరించి ఆ దేవి నాకు కలలో కనిపించి, నువు వెంటనే లేచి, గంగకు వెళ్ళిపో. నీకు రాక్షసుడి భయం వద్దు. అక్కడికి నా భక్తుడైన హైహయుడు వస్తాడు. అతను నిన్ను చూసి రాక్షసుణ్ణి చంపి. ఏకావళిని చెర విడిపిస్తాడు. తరవాత వారిద్దరికీ నువు పెళ్ళి చెయ్యి, అని చెప్పి, అంతర్ధాన మయింది. నేను దేవి మాటలకు పరమానందం చెంది, నిద్రలేచి, ఏకావళికి ఈ సంగతి చెప్పాను. ఆమె ఎంతో సంతోషించింది. నేను ఆ పరాశక్తి దయవల్ల వచ్చాను.\" అన్నది.\n\"లక్ష్మీదేవి నాకు తల్లి. నేను హైహ యుణ్ణి. నన్ను ఏకవీరుడు అంటారు. నీ సఖి అందం గురించి వింటేనే నాకు ఆమెపై మోహం కలిగింది. ఆమె నన్ను ప్రేమించిందని నువు చెప్పగానే నేనామెకు దాసుణ్ణి అయాను! నీ ఋణం ఎలా తీర్చుకుంటాను? నీ సఖి ఉన్న చోటికి ఎలా వెళతాను?\" అని ఏకవీరుడు అడిగాడు.\n\" రాజా, నీకు మంత్రం చెబుతాను. దాని సహాయంతో రాక్షసనగరానికి వెళ్ళి. కాలకేత రాక్షసుణ్ణి చంపి, రాజకుమార్తెను తీసుకురా, '' అని యశోవతి త్రిలోకతిలకం అనే మంత్రాన్ని అతనికి ఉపదేశించింది.\nదాని సహాయంతో ఏకవీరుడు యశో వతినీ, తన సేననూ వెంటబెట్టుకుని రాక్షసుడి పురానికి వెళ్ళాడు. పెద్ద సేన వస్తున్నదని దూతలు కాలకేతుడికి చెప్పారు.\nకాలకేతుడికి ఈ వార్త వినగానే కోపంతో ఒళ్ళుతెలియకుండాపోయింది. వాడు ఏకావళి దగ్గిరికి పోయి, \"సేనతో వస్తున్న వాడు నీ తండ్రి అయితే ఎదురువెళ్ళి స్వాగతం చెబుతాను. మరొకడు అయే మాటైతే తక్షణం చంపేస్తాను. చెప్పు ఎవడా వచ్చేది ? '' అన్నాడు.\n\"నీ నిర్బంధంలో ఉన్న నాకు ఎవరు వచ్చేదీ ఎలా తెలుస్తుంది? నా తండ్రి గాని, అన్న గాని కాదని నిశ్చయంగా చెప్ప వచ్చు. ఎవరైనప్పటికీ. ఆ బలశాలి ఎందుకు వస్తున్నాడనేదే నా సందేహం,' అన్నది ఏకావళి.\nఇంతలో దూతలు వచ్చి కాలకేతుణ్ణి యుద్ధానికి సిద్ధంకమ్మని హెచ్చరించారు.\nకాలకేతుడు రధమెక్కి వెళ్ళాడు. ఏక వీరుడు గుర్రం మీద అతనితో యుద్ధానికి తలపడ్డాడు. యుద్ధం ఘోరంగా జరిగింది. త్వరలోనే కాలకేతుడు ఏకవీరుడి చేతిలో చచ్చాడు. వాడి సేనలు చెల్లాచెదరై పోయాయి.\nయశోవతి వెళ్ళి ఏకావళికి ఈ వార్త చెప్పింది. ఇద్దరూ కలిసి ఏకవీరుడి శిబిరానికి వచ్చారు. తరవాత అందరూ కలిసి ఏకావళి తండ్రి నగరానికి వెళ్ళారు. అక్కడ ఏకవీరుడికి ఏకావళికీ వైభవంగా వివాహం జరిగింది. తరవాత ఏకవీరుడు భార్యాసమేతంగా తన నగరానికి వెళ్ళి, సుఖంగా రాజ్యం చేశాడు.\nఏక వీరుడి కొడుకు కృతవీర్యుడు. కృత వీర్యుడి కొడుకు కార్తవీర్యుడు. అలా హైహయవంశం వర్ధిల్లింది.",
            "book_page_end": 58
        },
        {
            "title": "పురుషద్వేషిణి",
            "book_page_start": 59,
            "pdf_page_start": 59,
            "pdf_page_end": 63,
            "author": "చందమామ బృందం",
            "genre": "నీతి కథ",
            "moral": "చిన్నప్పటి అనుభవాలు, పెంపకాలు కలిగించిన ద్వేషాన్ని ప్రేమ, తెలివిగల ప్రయత్నం ద్వారా తొలగించవచ్చు.",
            "keywords": [
                "రత్నావళి",
                "పురుషద్వేషి",
                "రాజకుమారుడు",
                "ఇంద్రజాలం",
                "ద్వేషం"
            ],
            "characters": [
                "రత్నావళి",
                "విజయుడు (రాజు)",
                "రాజకుమారుడు",
                "మంత్రికుమారుడు",
                "ఆడపావురం",
                "దాది"
            ],
            "locations": [
                "తోటలోని కుటీరం",
                "రాజసభ",
                "నేపాళం"
            ],
            "content": "పూర్వం విజయు డనే రాజుకు రత్నావళి అనే కుమార్తె ఉండేది. ఆమె చాలా చిన్న పిల్లగా ఉండగా ఆమె దాది రోజూ ఒక కథ చెప్పేది. ఆ కథ ఏమంటే —\n“అనగనగా ఒక అరణ్యంలో ఒక అడవిపావురాల జంట ఉండేది. లేకలేక వాటికి నాలుగు పిల్లలు పుట్టాయి. ఒక నాడు అరణ్యంలో కార్చిచ్చు బయలుదేరి, ఇంకా ఎగరలేని స్థితిలో ఉన్న ఆ పిల్లలను దహించివేసింది. ఇది చూసి ఆడపావురం చాలా దుఃఖించింది. 'నా పిల్లలుపోయాక నేను మాత్రం బతకటం దేనికి? ఆ మంట ల్లోనే పడి ఆత్మహత్య చేసుకుంటాను' అన్నది.\n\"మగపావురం తానుకూడా ఆత్మహత్య చేసుకుంటానని బయలుదేరింది. కాని సగం దారిలో అది, ' మనం ఆత్మహత్య చేసుకో వద్దు, మనం ఉంటే ఇంకా పిల్లలు కలగవచ్చు. మనమే పోతే ఇంకేముంది?' అన్నది.\n“ ఛీ ! నీకు పిల్లలుపోయిన విచారమే లేదు. నేను నీ మాట వినను,'' అంటూ ఆడపావురం వొంటరిగా వెళ్ళి మంటల్లో పడి చచ్చిపోయింది. లోకంలో ఎవరి నన్నా నమ్మవచ్చుగాని మగవాళ్ళను నమ్మకూడదు! ''\nఈ కథ విని రాజకుమార్తె దాదిని, \"చచ్చిపోయిన ఆడపావురంఏమయింది?\" అని అడిగేది.\nదాది న వ్వు తూ, \"ఆ పావురమే మా రాజుకారి కడుపున ఇలా పుట్టింది.'' అని రాజకుమార్తెను ముద్దులాడేది.\nకొద్దికాలానికి ఆ దాది చనిపోయింది. కాని రాజకుమార్తె, దాది చెప్పిన అడవి పావురాల కథా, మగవారిని నమ్మ రాదనే నీతీ మాత్రం మరిచిపోలేదు.\nరత్నావళి ఒకనాడు తండ్రితో, \"నాన్నా, నా కోసం తోటలో ప్రత్యేకంగా కుటీరం కట్టించు. అందులో నేనూ, నా చెలి కత్తెలూ మాత్రం ఉంటాం. అటుకేసి మగపురుగెవరూ రాకుండా కట్టుదిట్టం చేయించు,'' అన్నది.\n\"ఇదేమిటి? నేడో రేపో నీ పెళ్లి చేదామనుకుంటున్నామే?\" అన్నాడు తండ్రి.\n''ఈ జన్మలో కాదుగదా, వెయ్యి జన్మ లెత్తినా నేను పెళ్లాడేది కల్ల!\" అని చెప్పింది రత్నావళి.\nకొంతకాలం గడిచింది. దూరదేశం నుంచి ఒక రాజు కొడుకూ, మంత్రి కొడుకూ వచ్చారు. రత్నావళి ఉండే కుటీరం చుట్టూ ఉన్న తోటను చూసి, అక్కడ కాస్సేపు విశ్రాంతి తీసుకుని ముందుకు పోదామని అందులో ప్రవే శించారు.\nవారు తోటలోకి అడుగు పెట్టిన క్షణం లోనే, '' పొండి, పొండి! ఇక్కడ పురు పలు అడుగు పెట్టరాదు. మీరు పర దేశీయుల్లాగా ఉన్నారు. ఇది మా రాజ కుమార్తె రత్నావళీదేవి కుటీరం. ఇక్కడికి పోతుటీగ వచ్చినా మా రాజుగారు తీవ్రంగా దండిస్తారు,'' అంటూ ఒక దాసీది అరుచు కుంటూ అక్కడికి వచ్చింది.\n\"మేమేం మీ రత్నావళిని ఎత్తుకు పోతామా?\" అన్నాడు రాజకుమారుడు.\n\"మా దేవిగారికి పురుషుల పొడ కూడా గిట్టదు. తెలిసిందా? వేగిరం వేంచె య్యండి.\" అన్నది దాసీది.\nఇద్దరూ తోట లోపలి నుంచి బయటికి వచ్చేశారు.\n\"మిత్రమా, ఈ పురుషద్వేషిణిని పెళ్లాడి తీరాలని నా అంతరాత్మ చెబు తున్నది. ఏమిటి సాధనం?\" అన్నాడు రాజకుమారుడు.\n\"అసలామె ఎంత అనాకారి మనిషో? నేను విచారించి చూస్తాలే.\" అన్నాడు మంత్రికుమారుడు.\nఇద్దరూ నేరుగా నగరానికి వెళ్లి పేద రాసి పెద్దమ్మ ఇంట బస ఏర్పరచు కున్నారు.\n\" అవ్వా, మీ రాజుకూతురికి పురుష ద్వేషంట! కురూపి కాదుగద?\" అన్నాడు మంత్రికుమారుడు.\n\"మా రత్నావళి చక్కనిచుక్క కాదూ !\" అన్నది పెద్దమ్మ.\nఅయితే, ఈ పురుష ద్వేషా ని కి కారణం? \" అని అడిగాడు మంత్రి కుమారుడు.\n''ఈ సంగతి మళ్లీ ఎక్కడా అనకండి, బాబూ! పరమ రహస్యం. రత్నావళి కిందటి జన్మలో ఆడపావురం. పెట్టక పెట్టక పిల్లల్ని పెడితే అగ్నిదేవుడు పొట్టన పెట్టుకున్నాడు. ఆడపావురమూ, మగ పావురమూ కలిసి ఆత్మహత్య చేసు కుందామనుకున్నాయి. ఆఖరు క్షణంలో మగ పావురం ఎటో తప్పించుకు పారిపోయింది. ఆడపావురం మంటల్లో పడి చనిపోయి:. మా రాజు కడుపున పుట్టింది.'' అన్నది పేదరాసి పెద్దమ్మ.\n\"ఈ రహస్యం ఎవరు కని పెట్టారవ్వా? \" అని అడిగాడు మంత్రికొడుకు.\n\"అయ్యొ నాయనా ! రత్నావళికి పూర్వజన్మ జ్ఞానం ఉంది.\" అన్నది అవ్వ.\n\"ఓహెూ, అలాగా?\" అంటూ మంత్రి కుమారుడు కర్తవ్యం ఆలోచించాడు.\nమర్నాడు తెల్లవారుతూనే రాజు కొడుకూ, మంత్రికొడుకూ పేదరాసి పెద్దమ్మ దగ్గిర సెలవు పుచ్చుకుని బయలుదేరారు. వారు ఊరి బయటి దాకా వెళ్ళి అక్కడ వేషాలు మార్చుకుని తిరిగి వచ్చారు. రాజుగారి ఆస్థానానికి నేరుగా వెళ్ళారు.\n\"మీరెవరు? ఏ దేశంవారు? \" అని రాజు మామూలు ప్రశ్నలు వేశాడు.\nమహారాజా, మాది నేపాళం. వీరు నా గురువుగారు. ఇంద్రజాలంలో ప్రపం చంలో వీరికి సాటి ఎవరూ లేరు. వీరు జలస్తంభన, వాయుస్తంభన, అగ్నిస్తంభన వగైరా విద్యలన్నీ చూపిస్తారు. ఎడారిలో మహారణ్యాలు పుట్టిస్తారు. ఎండిపోయిన చెట్లమీద పళ్లు పండిస్తారు. తమరు మెచ్చి తగిన బహుమానం ఇవ్వాలి.'' అన్నాడు మంత్రికుమారుడు.\n\"మంచిది. ఈ ప్రదర్శనాన్ని తోటలో వున్న కుటీరం వద్ద ఏర్పాటు చేస్తాం. మా అమ్మాయి కూడా చూస్తుంది.\" అన్నాడు రాజు.\nమంత్రికుమారుడు ఆందోళన అభి నయిస్తూ, '' మహారాజా, వద్దు! మా గురువుగారు స్త్రీ ద్వేషి, ఆడవారిని చూడరు. మీ బహుమానం లేకపోయినా మానే, ప్రతభంగం కావటానికి ఎంత మాత్రం వీలులేదు,'' అన్నాడు.\n\"ఓహెూ, అలాగా? పోనీ, స్త్రీ జనం రహస్యంగా కూచుని అయినా ప్రదర్శనం చూడవచ్చునా ?\" అన్నాడు రాజు.\n'వారు కనిపించరాదు, వారి గొంతు వినిపించరాదు.\" అన్నాడు మంత్రి కుమారుడు.\nఆ ప్రకారమే ఏర్పాట్లు జరిగాయి. తోటలోని ఆవరణలో స్త్రీలకు ప్రత్యేక స్థలం ఏర్పాటుచేసి, స్త్రీలు కనిపించకుండా తెరలు కట్టారు.\nఇంద్రజాలం ప్రారంభించటానికి రాజు కొడుకు లేచి నిలబడి ఇలా చెప్పసాగాడు:\n\"నా విద్యలను స్త్రీలు సరిగా చూడ లేకపోతే ఏలినవారు నన్ను మన్నించాలి. నాకు గల స్త్రీద్వేషానికి కారణం చెబు తాను. నాకు పూర్వజన్మజ్ఞానం ఉన్నది. నేను కిందటి జన్మలో ఒక అడవిపావు రాన్ని నేనూ, నా భార్యా ఎంతో అన్యో న్యంగా ఉండేవాళ్ళం.. మాకు లేక లేక పిల్లలు కలిగితే అగ్నిదేవుడు వాటిని పొట్టను పెట్టుకున్నాడు. నేనూ, నా భార్యా ఆత్మహత్య చేసుకుందా మనుకున్నాం. ఆఖరు క్షణంలో నా భార్య ఎటో వెళ్ళి పోయింది. నేను మాత్రం స్త్రీలను ఏ జన్మ లోనూ నమ్మరాదనుకుంటూ అగ్నిలో పడి ప్రాణాలర్పించి, ఆ పుణ్యం ఫలితంగా ఈ జన్మలో ఇంద్రజాల విద్యతో పుట్టాను. జన్మ జన్మాలకూ నా భార్యకు వివాహం ఉండదు. ఇదే ఆమెకు నా శాపం! నేను కూడా స్త్రీని ద్వేషిస్తాను.\"\nఇదంతా వింటున్న రత్నావళి తెర తోసుకుని ముందుకు వచ్చి, \"అబద్ధం, పచ్చి అబద్ధం! సంతాన శోకంతో మర ణించింది నేను! నువే ఎటో ఎగిరి పోయావు ! \" అన్నది.\n\"నేనా? నేను మరుక్షణమే మంటలలో పడిపోయాను. నన్ను మోసగించినది నువ్వే!\" అన్నాడు రాజకుమారుడు.\nమనం బతికుంటే మళ్ళీ పిల్లలు పుడతారన్నావు. నువే మోసగాడివి.\" అన్నది రాజుకూతురు.\n\"నీ దీక్ష పరీక్షించటాని కలా అన్నాను గాని, భగవంతుడికి పిల్లల నివ్వాలనే ఉంటే కలిగిన పిల్లలను మంటలపాలు చేస్తాడా? నువే మోసగత్తెవు! నేనా మాట అనగానే నువు మరొక దిక్కుగా పారి పోయి ప్రాణం రక్షించుకున్నా వు.\" అన్నాడు రాజుకొడుకు కోపం నటిస్తూ.\n\"అయిందేదో అయిపోయింది! గురూ, మీరు మీ భార్యను క్షమించి ఏలుకోండి. మిమ్మల్ని ఆ పరమేశ్వరుడే కలిపాడని మేమంతా అనుకుంటున్నాం.” అన్నాడు మంత్రికుమారుడు.\nరాజకుమారుడు ప్రసన్నుడై రత్నా వళిని సమీపించి, \"నేను నీకు అన్యాయం చేసివుంటే క్షమించు. నువు మంటలలో దూకలేదనుకున్నాను.\" అన్నాడు.\n\" నేనే పాపిష్టిదాన్ని! నన్ను చావ నిచ్చి మీరు తప్పించుకు పోయారను కున్నాను. నన్నే మీరు క్షమించాలి.\" అన్నది రత్నావళి.\nచివరకు రాజకుమారుడు చేసిన ఇంద్రజాలం రత్నావళి యొక్క పురుష ద్వేషాన్ని పోగొట్టటమే! ఇందుకు బహు మానంగా రాజు అతనికి రత్నావళి నిచ్చి ఒక శుభముహూర్తాన వైభవంగా పెళ్ళి చేసేశాడు.",
            "book_page_end": 63
        }
    ],
    "statistics": {
        "total_stories": 14,
        "author_counts": {
            "బి. దుర్గాప్రసాద్, కవిటి.": 1,
            "చందమామ బృందం": 8,
            "పి. వేణుగోపాల్": 1,
            "వి. కె. విశ్వనాథశర్మ": 1,
            "ఎస్. వి. ఆర్. సత్యనారాయణమూర్తి": 1,
            "మాచిరాజు కామేశ్వరరావు": 1,
            "కె. శరత్ చంద్రరెడ్డి": 1
        },
        "genre_counts": {
            "తాత్విక వ్యాసం": 1,
            "నీతికథ": 1,
            "ధారావాహిక": 1,
            "బేతాళ కథ": 1,
            "లఘు కథ": 2,
            "సామాజిక కథ": 3,
            "నీతి కథ": 2,
            "పౌరాణిక వ్యాసం": 1,
            "జీవిత చరిత్ర": 1,
            "పౌరాణిక కథ": 1
        }
    }
}