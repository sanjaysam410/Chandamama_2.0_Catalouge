{
    "book_id": "చందమామ_1980_03",
    "stories": [
        {
            "title": "ప్రశ్నోత్తరాలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "వ్యాసం",
            "moral": "N/A",
            "keywords": [
                "భూమి ఆకర్షణ",
                "స్కైలాబ్",
                "డార్విన్ సిద్ధాంతం",
                "రాక్షసజాతి"
            ],
            "characters": [],
            "locations": [],
            "content": "ఎస్. వేణుగోపాల్, మచిలీపట్నం.\nప్ర: భౌమ్యాకర్షణ క్షేత్రం దాటిన వస్తువు అంతరిక్షంలోనే ఉండిపోతుంది\nఅంటారు గద, మరి స్కైలాబ్ తిరిగి ఈ ఆకర్షణ పరిథిలోకి రావడానికి కారణం ?\nస : భూమియొక్క ఆకర్షణ శక్తిని నిజంగా దాటిన వస్తువు చంద్రుడి ఆకర్షణకు గురి అవుతుంది.\nఅప్పుడది చంద్రుడి ఆకర్షణ ఫలితంగా పొందే వేగాన్నిబట్టి చంద్రుడి చుట్టూ తిరుగుతూ ఉండిపోవటమో,\nవేగం మరీ హెచ్చుగా ఉంటే సూర్యుడి ఆకర్షణకు గురికావటమో జరుగుతుంది.\nఏ వస్తువుగాని భూమియొక్క ఆకర్షణ పరిథిని దాటాలంటే అది భూమినుంచి అనేక వేల మైళ్ళ\nదూరం వెళ్ళిపోవాలి. స్కైలాబ్ భూమి ఆకర్షణ పరిథిలో ఉండినదే. అయితే దాని వేగం భూమియొక్క\nఆకర్షణను రద్దు చేసేదిగా ఉన్న కారణంచేత అది భూమి చుట్టూ తిరుగుతూ ఉండిపోయింది. అలాగే\nఉండిపోక అది తిరిగి భూమి మీదికి రావటం ఆరంభం అయిందంటే దాని వేగం క్షీణించిందన్న మాట.\nవేగాన్ని కోల్పోవటానికి, అది తిరిగే కక్ష్యలో గాలి పలచగానే అయినా ఉండటం కావచ్చు.\nనరెడ్ల సత్యనారాయణ, గుంటూరు.\nప్ర : డార్విన్ పరిణామ సిద్ధాంతం ప్రకారం కోతినుండి మానవుడు వుద్భవించా\nడని తెలుసుకున్నాం. అయినా కోతి జాతి ఇప్పటికీ వున్నది కదా? ఒకప్పుడు రాక్షస\nజాతి వున్నదని వుంది. ఆ రాక్షసజాతి కొంతైనా వుండి వుండాలి కదా ?\nస : మనిషి కోతి నుంచి పుట్టాడన్నది అమ్మమ్మల అభిప్రాయం. ఒకానొక మూల జాతి నుంచి\nకోతులూ, వానరాలూ, మనుషులూ విడివిడిగా పరిణామం చెందటం జరిగింది. ఆ మూలజాతిలో కొన్ని\nవానరలక్షణాలూ, కొన్ని మానవలక్షణాలూ ఉండేవనీ, ఆయా లక్షణాలను వృద్ధి చేసుకున్నవి కోతులు\nగానూ, వానరాలుగానూ, నరవానరాలుగానూ విభజన పొందాయనీ శాస్త్రజ్ఞులు చెబుతున్నారు. (వానరా\nలంటే apes ; వాటికి తోకలుండవు, వెనక కాళ్ళమీద నిలబడి నడవగలవు. ముందు కాళ్ళను చేతులుగా\nఉపయోగించగలవు.)\nరాక్షసులు మానవుల పరిణామదశలో ఒకటి అయితే వాళ్ళు అంతరించటంలో వింత లేదు.\nలేదు. పరిణామంగాని కోతి, వానరజాతులు అంతరించినట్టే !",
            "book_page_end": 6
        },
        {
            "title": "అసమీక్ష కారిత్వం",
            "book_page_start": 81,
            "pdf_page_start": 7,
            "pdf_page_end": 10,
            "author": "చందమామ బృందం",
            "genre": "నీతి కథ",
            "moral": "విధి అనుకూలించిన కారణాన, ఎంతటి ప్రమాదకర ప్రయత్నాలైనా మేలు చేయగలవు, కానీ ఆలోచించకుండా చేసే పనులు హానికరము.",
            "keywords": [
                "రాజకుమార్తె",
                "మూడు స్తనాలు",
                "గుడ్డివాడు",
                "గూనివాడు",
                "పాము కూర"
            ],
            "characters": [
                "రాజు",
                "బ్రాహ్మణులు",
                "మూడు స్తనాల రాజకుమార్తె",
                "గుడ్డివాడు",
                "మంధరకుడు (గూనివాడు)"
            ],
            "locations": [
                "నగరం",
                "యమునా నది"
            ],
            "content": "భూతం కథ విని రాజు బ్రాహ్మణులను\nపిలిపించి, '' అయ్యలారా, నాకు మూడు\nస్తనాలుగల బాలిక జన్మించింది. ఇందు\nవల్ల కలిగే అశుభం నుంచి తప్పించుకోవ\nటానికి ఏంచెయ్యాలి? \" అని అడిగాడు.\n\" రాజా, అంగలోపంగాని, అధికాం\nగాలు గాని గల స్త్రీ నీతివిహీనురాలై,\nభర్త మరణానికి కారకురాలవుతుంది.\nమూడు స్తనాలు గల కుమార్తెను తండ్రి\nచూసిన మరుక్షణం చనిపోతాడు. ఆమె\nమీ కంట పడకుండా ప్రత్యేక భవనంలో\nపెరగనియ్యండి. ఆమెకు యుక్తవయసు\nరాగానే, పెళ్ళాడ గోరినవాడికిచ్చి పెళ్ళి\nచేసి, ఇద్దరినీ దేశం నుంచి వెళ్ళగొట్టండి.\nఅలా చేసినట్టయితే తమకు ఇహంలో\nఅపయశమూ, పరంలో పాపమూ తప్పు\nతాయి,\" అన్నారు బ్రాహ్మణులు.\nరాజు వారు చెప్పిన ప్రకారమే చేసి,\n\"రాజుగారికి పుట్టిన మూడు స్తనాల\nకుమార్తెను ఎవరు పెళ్ళాడితే వారికి లక్ష\nబంగారు మాడలిచ్చి, భార్యాభర్తలను\nదేశం నుంచి బహిష్కరించటం జరుగు\nతుంది.\" అని దండోరా వేయించాడు.\nఈ దండోరా విని ఎవరూ రాజ\nకుమార్తెను పెళ్ళాడతామని ముందుకు\nరాలేదు. అనేక సంవత్సరాలు గడిచాయి.\nఆమెను పెళ్ళాడితే చావు తప్పదని అంద\nరికీ భయమే. అందుచేత గర్భదరిద్రులు\nకూడా ఆమెను పెళ్ళాడ సాహసించలేదు.\nరాజకుమార్తె ఈడేరి, చక్కని సౌందర్య\nపతిగా తయారయింది. రోజూ నగరంలో\nదండోరా వేస్తూనే ఉన్నారు.\nఒకనాడు నగరానికి ఒక గుడ్డివాడు\nముష్టి ఎత్తుకునేటందుకు వచ్చాడు. వాణ్ణి\nనడిపించటానికి, వాడి గ్రామానికి చెందిన\nవాడే ఒక గూనివాడు కూడా అతడి వెంట\nవచ్చాడు.\nఈ చాటింపు విని గుడ్డివాడు గూని\nవాడితో, నన్ను ఆ చాటింపువేసే వాడి\nవద్దకు తీసుకుపో. నేను వాడి తప్పెట\nతాకి, నా సమ్మతి తెలుపుతాను. నా భార్య\nచెడ్డదైతే ఏంగాక, లక్ష బంగారు కాసులు\nసంపాదించుకుంటాను. హాయిగా బతక\nవచ్చు! తరవాత చచ్చిపోయినా ఫర్వా\nలేదు. నా వంటి గర్భదరిద్రుడికి చావు\nకూడా విమోచనమే. కాకపోతే కొంత\nకాలం పాటు సుఖాలలో ఓలలాడవచ్చు.\"\nఅన్నాడు.\nమంధరకుడు అనే పేరుగల గూని\nవాడు, గుడ్డివాణ్ణి చాటింపు వేసేవాడి\nవద్దకు తీసుకుపోయి, తప్పెట తాకించాడు.\nగుడ్డివాడు చాటింపు వేయిస్తున్న అధి\nకారితో, '' రాజుగారు నాకు తమ కుమా\nర్తెను ఇయ్యటానికి సిద్ధంగా ఉన్నట్టయితే,\nఆమెను పెళ్ళాడతాను,\" అన్నాడు.\nగుడ్డివాణ్ణి రాజుగారి వద్దకు తీసుకు\nపోయి, వాడు రాజకుమార్తెను పెళ్ళాడ\nటానికి ఇష్టపడుతున్నట్టు చెప్పారు.\n\"నా నియమానికి ఒప్పుకున్నవాడు\nఎలాటివాడైతే నేం? గుడ్డివాడైనా, కుష్ఠు\nవాడైనా, అంటరాని వాడైనా, వాడు\nనా కూతుర్ని పెళ్ళాడి, దేశం విడిచిపోయే\nమాటైతే, వాడికి పిల్లతోబాటు లక్షబంగారు\nకాసులు ఇస్తాను,\" అన్నాడు రాజు.\nరాజాజ్ఞను పురస్కరించుకుని, రాజు\nగారి మనుషులు గుడ్డివాణ్ణి తీసుకుపోయి\nనదిలో స్నానం చేయించి, మేలివస్త్రాలు\nవాడికి కట్టబెట్టి, శాస్త్రోక్తంగా రాజకుమా ర్తె\nనిచ్చి, వివాహం జరిపించి, వాడిచేతిలో\nలక్ష బంగారుకాసులు పెట్టి వాణ్ణి, వాడి\nవధువునూ పడవలో ఎక్కించి, యమునా\nనదిలో వదిలిపెట్టారు. వారితోపాటు గూని\nవాడు కూడా పడవ ఎక్కాడు. పడవవాడు\nవాళ్ళను దేశం దాటించి. తిరిగి వెళ్ళి\nపోయాడు.\nవాళ్ళు ఒక పెద్ద నగరం చేరి, పెద్ద\nభవంతి మాట్లాడుకుని, అందులో వైభ\nవంగా జీవించసాగారు. గుడ్డివాడు తిన\nటమూ, నిద్రపోవటమూ తప్ప ఇంకేమీ\nచేసేవాడు కాడు. గూనివాడే ఇంటి పను\nలన్నీ చూసేవాడు.\nత్వరలోనే రాజకుమార్తెకూ గూని\nవాడికీ మధ్య సంబంధం ఏర్పడింది.\nఒకసారి ఆమె తన ప్రియుడితో,\n” ఈ గుడ్డివెధవను చంపేస్తే మనిద్దరమూ\nసుఖంగా ఉండవచ్చు. నువు ఘాటైన\nవిషం తెస్తే నేను గుడ్డివాడి ఆహారంలో\nదాన్ని కలుపుతాను.\" అన్నది.\nగూనివాడు విషం కోసం చూస్తూండగా\nవాడికి చచ్చిపోయిన మహానాగు కని\nపించింది. వాడు దాన్ని ఇంటికి తీసుకు\nపోయి, రాజకుమార్తెతో, “ దీన్ని ముక్క\nలుగా తరిగి, మసాలా దినుసులు బాగా\nదట్టించి, చేపలకూర లాగా ఉండేటట్టు\nవండి, గుడ్డివాడి చేత తినిపించు. వాడికి\nచేపలకూర అంటే అమిత ఇష్టం. అందు\nచేత వాడు దాన్ని తెగమెక్కి, చచ్చి\nఊరుకుంటాడు,'' అని చెప్పి పనిచూసుకో\nబోయాడు.\nరాజకుమార్తె గూనివాడు చెప్పినటే\nపామును వండి, గుడ్డివాడి వద్దకు గరిటెతో\nవెళ్ళి, \"ప్రియా, నీకు ఇష్టమని చేపల\nకూర వండాను. నేను వెళ్లి నీళ్ళు తీసుకు\nవస్తాను. ఈ లోపల ఈ గరిటెతో కూరను\nకలుపుతూ ఉండు,\" అన్నది.\nగుడ్డివాడు సంతోషించి పెదవులు\nనాక్కుంటూ, గరిటెతో పొయివద్దకు వెళ్లి,\nమధ్యమధ్య కూరను కలపసాగాడు.\nవిషపునాగు నుంచి వెలువడే ఆవిరికి\nగుడ్డివాడి కంటికి చూపులేకుండా చేసిన\nపొరలు కాస్తా కరిగిపోయి, వాడికి చూపు\nవచ్చేసింది.\nవాడు పోయి మీద ఉన్నది చేపలు\nకావనీ, కాలసర్పం ఖండాలనీ తెలుసు\nకుని, '' ఇదేమిటి? ఆమె కాలనాగును\nవండుతూ చేపలు వండుతున్నానని నాతో\nఎందుకు చెప్పింది ? అంతా తెలుస్తూనే\nఉన్నది! ఈ మూడుస్తనాల ఆడదానికి\nనీతి ఉండదు. అది గూనివాణ్ణి, మరొకణ్ణి\nమరిగి నన్ను చంపెయ్యటానికి ఈ ఎత్తు\nవేసింది. నేను నిజం తెలుసుకుని, దాని\nనేరం బయట పెట్టాలి\" అనుకుని, తనకు\nకళ్ళురానటే నటిస్తూ, కూరను కలప\nసాగాడు.\nతరవాత కొద్ది సేపటికి గూనివాడూ,\nరాజకుమార్తె కూడా ఇంటికి తిరిగి\nవచ్చారు. గుడ్డివాడు చూడలేడు గదా\nఅని ఇద్దరూ స్వేచ్ఛగా సరసాలాడారు.\nఇది చూసిన గుడ్డివాడు, అందుబాటులో\nఆయుధం ఏదీ లేనికారణంచేత, తన\nసహజ ధోరణిలో తడువుకోసాగాడు. అది\nకూడా వాళ్లు పట్టించుకోలేదు.\nగుడ్డివాడు అకస్మాత్తుగా గూనివాణ్ణి.\nపట్టుకుని పై కెత్తి గిరగిరా తిప్పి రాజ\nకుమార్తె వక్షంమీద బలంగా కొట్టి,\nఇద్దరినీ ఒక్క దెబ్బతో చంపుదామను\nకున్నాడు. కాని వాస్తవంగా జరిగినదే\nమంటే, రాజకుమార్తెకు అదనంగా ఉన్న\nస్తనం కాస్తా అణగారిపోయింది. గూని\nవాడి వీపు సరిఅయి, గూని కాస్తా\nపోయింది!\nఈ విధంగా విధి అనుకూలించిన\nకారణంగా, రాజకుమార్తే, గుడ్డివాడూ,\nగూనివాడూ చావటానికి జరిగిన ప్రయ\nత్నాలు వారి లోపాలను సరిదిద్దటానికి\nమాత్రమే ఉపయోగపడి, అంతులేని\nమేలు చేశాయి.",
            "book_page_end": 84
        },
        {
            "title": "భల్లూక్షమాంత్రికుడు",
            "book_page_start": 21,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "ఫాంటసీ ధారావాహిక",
            "moral": "ఇతరుల కోసం కాకుండా, ధర్మం, రాజనీతి ప్రకారం పాలన, రాజ్యం కోసం పోరాడాలి.",
            "keywords": [
                "కాళీవర్మ",
                "మంత్రదండం",
                "భల్లూక మాంత్రికుడు",
                "రాజు జితకేతుడు",
                "మాయామర్కటుడు"
            ],
            "characters": [
                "కాళీవర్మ",
                "రాజు జితకేతుడు",
                "గురుబైరాగి",
                "మాయామర్కటుడు (శిష్యుడు)",
                "సామంతు సూర్యభూపతి",
                "రాజు దుర్ముఖుడు",
                "ఉగ్రదండుడు (రాక్షసుడు)",
                "తలారి భల్లూకుడు",
                "మిధ్యామిశ్రుడు"
            ],
            "locations": [
                "చంద్రశిలా నగరం",
                "ధర్మసత్రం",
                "సొరంగ మార్గం",
                "భల్లూక పాద పర్వతాలు"
            ],
            "content": "[కాళీవర్మ సొరంగ మార్గాన పోయి, బైరాగుల నుంచి మంత్రదండాన్ని తీసుకున్నాడు.\nతరవాత అందరూ జితకేతరాజుగారి ఉద్యానవనంలో ప్రవేశించారు. ఆ సమయంలో\nఅక్కడికి రాజూ, మాయామర్కటులు వచ్చారు. రాజు, బై రాగులను అక్కడికెందుకొచ్చారని\nప్రశ్నించగా, గురుబై రాగి మంత్రదండం, సుబ్బిశెట్టి, అంటూ అరవసాగాడు. తరవాత—\nగురుబైరాగి చెప్పదలిచిందేమిటో అర్థం రాజు ఆ జవాబుకు చిరాకుపడుతూ\nకాక రాజు జితకేతుడు కోపంగా, \"ఒరే, ఏదో అనబోయేంతలో, మాయామర్క\nసన్యాసి వెధవా, నీ వాగుడేమిటి? మంత్ర టుడు కోపంగా పళ్ళు కొరికి, \" ఒరే,\nదండం ఎక్కడ? సుబ్బిశెట్టి ఎవరు?\" దొంగ బైరాగీ! ఆట్టే మాటలు పెంచక,\nసంగతేమిటో చెప్పు. నా నుంచి ఎవరో\nదొంగిలించిన మంత్రదండాన్ని నువ్వెక్క\nడైనా చూశావా?\" అని అడిగాడు.\nఅని అడిగాడు.\nగురుబైరాగి కొంచెం స్థిమితపడి, “మహా\nరాజా, బైరాగినైన నన్ను, సన్యాసి అని\nఅవమాన పరచకండి. బైరాగి వేరు,\nసన్యాసి వేరు.\" అన్నాడు.\nగురుబైరాగి, మర్కటుడి కేసి ఆశ్చ\nర్యంగా చూసి, తన శిష్యుల కేసి తల\nతిప్పి, \" ఒరే, శిష్యోపశిష్యుల్లారా! ఇత\nగాడేనా కొత్తగా చంద్రశిలా నగరానికి\nఅమాత్యుడైన మర్కటుడు?\" అన్నాడు.\n\"అవును గురో, అవును ! ఈయనే\nమర్కటామాత్యుడు!\" అన్నారు శిష్య\nబైరాగు లిద్దరూ.\nమాయామర్కటుడు బైరాగిని కత్తితో\nకొట్టబోయిన వాడల్లా తమాయించుకుని\nతోకతో ఛెళ్ళుమంటూ అతడి నడుం మీద\nకొట్టి, ''ఒరే, వెంటనే నువు చూసిందేదో\nచెప్పకపోయావో, యీసారి కత్తితో నీ తల\nనరికేస్తాను.\" అన్నాడు.\nమర్కటుడి తోక దెబ్బకు గురుబైరాగి\nకింద పడిలేచి, ఒళ్ళు దులుపుకుంటూ\nతన శిష్యులకేసి చూశాడు. పెద్ద శిష్యుడు\nవిచారంగా ముఖంపెట్టి, గురో, నిజం\nచెప్పెయ్యండి, మనకు బహుమానం\nకూడా వస్తుంది. నగర ఉత్తరపుద్వారం\nదగ్గిరున్న ధర్మసత్రం ఎదటి, మూడం\nతస్తుల భవంతి యజమాని సుబ్బిశెట్టి\nదగ్గిర గదా, మనం ఆ మంత్రదండాన్ని\nచూసింది,\" అన్నాడు.\nగురుబైరాగి గొంతు సవిరించుకుని\nమాట్లాడ బోతున్నంతలో మాయామర్క\nటుడు కిచ కిచ మంటూ నవ్వి, \"ఒరే,\nమతిమాలిన వెధవా, యింకా మీ గురువు\nచెప్పే దేమిటి, సంగతంతా నువే\nచెప్పావు గదా ? ఓయి రాజా! వెంటనే\nభటులను ఆ శెట్టి ఇంటికి పంపి,\nఆ మంత్రదండాన్ని తెప్పించు,\" అన్నాడు.\nఈసారి రాజు గట్టిగా చప్పట్లు చరచ\nగానే భటుడొకడు అక్కడికి పరిగెత్తు\nకుంటూ వచ్చాడు. రాజు వాడికి బైరాగు\nలను చూపుతూ. \" ఒరే, వీళ్ళవెంట\nమరికొందరు భటులతో పోయి, మన\nనగరం వాడైన సుబ్బిశెట్టితోపాటు మంత్ర\nదండాన్ని కూడా యిక్కడవున్నట్టు\nలాక్కురండి,\" అన్నాడు.\nభటులు, బై రా గులను అదిలించి\nఅక్కడి నుంచి తీసుకుపోతున్నంతలో,\nఈసారి కోటగోడల అవతలి నుంచి\nశంఖనాదం చెవులు దిబ్బిళ్ళుపడేలా విని\nపించింది. వెంటనే మాయామర్కటుడు\nఒక గెంతు గెంతి జితకేత రాజుతో,\n\"ఆహాఁ, రాజా ! ఆ శంఖనాదం చేసే\nమహానుభావుడు నా గురువైన మిధ్యా\nమి శ్రుడు! ఆయన మన శత్రువులైన భల్లూక\nమాంత్రికుడితోపాటు, రాజుదుర్ముఖు,\nకాళీవర్మ, ఉగ్రదండ రాక్షసులనూ హత\nమార్చుతాడు. నువు క్షణాలమీద చక్ర\nవర్తివి కాబోతున్నావు.\" అంటూ కోట\nగోడ కేసి బయలుదేరాడు.\nరాజు జితకేతుడు మర్కటుడి భుజం\nపట్టుకు ఆపి, “నా సైనికులూ, సామంతు\nసూర్యభూపతీ; ఆ ఉగ్రదండ రాక్షసుడూ,\nభల్లూక మాంత్రికుల నుంచి కోటను\nఎంతసేపు కాపాడగలరు! నువు కూడా\nవెంట లేకపోతే నాకు సలహాయివ్వగల\nవాళ్లు ఎవరూ లేరుగదా? మంత్రి\nజీవ గుప్తుణ్ణి అవమానించి పంపటం\nపొరబాటుగా తోస్తున్నది.'' అన్నాడు.\n\" రాజా, నీ కొచ్చిన ప్రాణభయం ఏమీ\nలేదు, చింతించకు,\" అంటూ మాయా\nమర్కటుడు, కోట గోడ మీదికి పరిగెత్తాడు.\nపూల పొదల చాటున దాగివుండి,\nఅప్పటివరకూ అంతా గమనిస్తున్న కాళీ\nవర్మ, యిదే మంచి అదను అనుకుంటూ\nరాజు కేసి బయలుదేరబోతున్నంతలో\nఅక్కడికి సామంతు సూర్యభూపతి\nఆయాసపడుతూ పరుగు పరుగున వచ్చి,\nమహారాజా, నేనిప్పుడే బయలుదేరి,\nనా సొంత కోటకు పోతున్నాను. ఒక రాక్ష\nసుడూ, శంఖం ఊదుతూ తన శిష్యుడితో\nవచ్చిన, ఒక మాంత్రికుడూ, కోట\nద్వారాలు పగలకొట్టి లోపల ప్రవేశించా\nలని చూస్తున్నారట! లోపల నా భార్యా,\nకుమార్తే, కొద్దిమంది సేవకులూ తప్ప,\nమరెవరూలేరు.'' అన్నాడు.\nరాజు జితకేతుడు ఆశ్చర్యపోతూ,\n\" ఇదంతా ఏదో గందరగోళంగా వున్నదే!\nఒక రాక్షసుడూ, మాంత్రికుడైన భల్లూ\nకుడూ నా కోట మీద దాడికి వచ్చారు.\nమరొక మాంత్రికుడూ, రాక్షసుడూ\nఏమిటి? \" అన్నాడు.\nఆ ప్రశ్నకు ఏమని జవాబివ్వాలో\nతోచక సామంతు సూర్యభూపతి దిక్కులు\nచూస్తూండగా, పూలపొదల చాటునుంచి\nకాళీవర్మ బయటికి వస్తూ, \"మహారాజా,\nఈ క్షణంలో నేను మీకు శత్రువును కాదు,\nకత్తి దూయకండి. మీరెంత నిస్సహాయ\nస్థితిలో వున్నారో, మీకన్న నా కెక్కువ\nతెలుసు. మీ మాయామర్కటుడు కోట\nగోడ దూకి బయటికి పోవటం, తమరు\nగమనించినట్టు లేదు,'' అన్నాడు.\nరాజు జితకేతుడు ఒక క్షణకాలం\nనివ్వెరపోయి, \"నీవు కాళీవర్మపు కాదా?\nలోగడ నీకేగదా నేను శిరశ్ఛేద శిక్ష విధిం\nచింది ? \" అన్నాడు.\nఆ ప్రశ్నకు కాళీవర్మ చిన్నగా నవ్వి,\n\"అది ఏనాటి మాట! అప్పుడు మీరు\nరాజునన్న అహంలో వున్నారు, ఇప్పుడు\nతీరని చిక్కుల్లో తల మునక లై\nకొట్టుమిట్టాడుతున్నారు.\" అన్నాడు.\nరాజు జితకేతుడు, సామంతు సూర్య\nభూపతి కేసి అనుమానంగా చూస్తూ,\n\"కాళీవర్మా! యీ సూర్యభూపతి మరె\nవరో రాక్షసుడూ, మాంత్రికుడూ అంటూ\nచేపుతున్నాడు. ఈ గందరగోళమంతా\nఏమిటి ? ఇద్దరు మాంత్రికులూ, యిద్దరు\nరాక్షసులూ?\" అన్నాడు.\n\"మహారాజా, ఈ గొడవలన్నిటి కీ\nకారణం యిద్దరు మాంత్రికుల మధ్య\nచెలరేగిన పగా, వైరం. వాళ్ళు బ్రహ్మ\nపుత్రానది జన్మస్థానానికి దాపులనున్న\nఒక పురాతన ఆలయంలోని భల్లూకేశ్వ\nరికి భక్తులు. ఒకడి పేరు భల్లూకపాదుడు.\nవాడి శిష్యుడైన భల్లూక మాంత్రికుడే\nమన ప్రాంతాలకు వచ్చినవాడు. రెండవ\nవాడు మిథ్యామిశ్రు డనే తాంత్రికుడు.\nవాడి శిష్యుడే తమ మాయామర్కటుడు.\nఇక రాక్షసు లిద్దరూ అన్నదమ్ములు.\nఉగ్రదండు డనేవాడు మాతో వున్నాడు.\nవాడి అన్న అయిన కాలదండుణ్ణి,\nఆ తాంత్రికి మిధ్యామిశ్రుడు బందిగా\nపట్టుకున్నాడు. అదీ సంగతి! \" అన్నాడు\nకాళీవర్మ.\nకాళీవర్మ మాట ముగించే లోపలే\nసామంతు సూర్యభూపతి, '' మహారాజా,\nఆ తాంత్రికుడే తన బందీ అయిన రాక్ష\nసుణ్ణి వెంటబెట్టుకుని, నా కోట మీద\nదాడికి వచ్చివుంటాడు. సెలవు. మళ్ళీ\nతమ దర్శనం చేసుకుంటాను,'' అంటూ\nఅక్కణ్ణించి వేగంగా వెళ్ళిపోయాడు.\nరాజు జితకేతుడు దిగాలుపడిపోతూ,\nకాళీవర్మతో, '' కాళీ వర్మా ! ఇప్పుడు\nనువ్వేం చేయబోతున్నావు ? ఓ హెూఁ, ఒక\nచేతిలో మంత్రదండం వున్నది; రెండవ\nచేత్తో ఒర నుంచి కత్తి దూయగలవు !\nనేను రాజ్యపాలన విషయాల్లో అసమర్థు\nమోకాని, కత్తియుద్ధంలాంటి విద్యల్లో\nఅసమర్థుకాదు, పిరికివాణ్ణి కాదు.\nఇంతకూ నువ్వు నామీదదేన్ని ప్రయోగించ\nబోతున్నావు? \" అన్నాడు.\nకాళీవర్మ మంత్రదండాన్నీ ఒర\nనుంచి కత్తినిలాగి దాన్నీ, కిందపడవేస్తూ,\nమహారాజా, నేను యీ రెండింటిలో\nదేన్నీ తమ మీద ప్రయోగించబోవటం\nలేదు. మీ పాలనలో జరిగిన అన్యాయా\nలకు బాధ్యత మీరూ, మీకు సలహాలిచ్చిన\nమంత్రులూ సమంగా పంచుకోవలసి\nవుంటుంది. అయినా యిప్పటి పరిస్థితుల్లో\nరాజ్యాన్ని మాంత్రికుల నుంచీ, రాక్షసుల\nనుంచీ కాపాడవలసిన బాధ్యత నా మీద\nకూడా వున్నది.\" అన్నాడు.\nరాజు జితకేతుడు ఆ మాటలకు చాలా\nసంతోషించి, కింద పడివున్న కాళీవర్మ\nకత్తిని స్వయంగా చేతికి తీసుకుని, కాళీ\nవర్మకు యివ్వబోతున్నంతలో దాపుల\nనున్న సొరంగ మార్గం నుంచి ముందు\nరాజుదుర్ముఖుడూ వెనకగా భల్లూక\nమాంత్రికుడూ పైకి వచ్చారు.\nదుర్ముఖుడు భీకరంగా ఒక కేక పెట్టి,\nఒరనుంచి కత్తి దూసి, “ కాళీవర్మా, నీకే\nమైనా హాని జరిగి వుంటుందేమో అను\nకున్నాము. సరే, యీ రాజు జితకేతుణ్ణి\nప్రాణాలతో వుండనిచ్చావేం?\nఇదుగో, నా క త్తికి బలిచేయబోతున్నాను.\"\nఅంటూ జితకేతుడి కేసి దూకాడు.\nకాళీవర్మ చప్పున దుర్ముఖుడి కత్తికి\nతన కత్తిని అడ్డు పెట్టి, \"రాజా దుర్ముఖా!\nతొందరపడకు. ఈ జితకేత రాజుగారి\nవంశానికి సేవచేస్తూ, యుద్ధంలో నా తండ్రి\nమరణించాడు. ఆ సంగతి మరిచి,\nయిప్పుడీ మహారాజును చంపటం పాప\nకారణం అవుతుంది,'' అన్నాడు.\n. దుర్ముఖుడు కోపంగా ఏదో అన\nబోయేంతలో భల్లూక మాంత్రికుడు\nచప్పున వంగి కిందపడివున్న మంత్ర\nదండాన్ని చేతికి తీసుకుంటూ, \" కాళీ\nవర్మా, బాగా చెప్పావు. నా గురువైన\nభల్లూకపాదుడి ప్రబలవిరోధి తాంత్రిక\nమిథ్యామిశ్రుడు రాక్షసుడు కాలదండుణ్ణి,\nతన సేవకుడైన జంబుకేశ్వరుణ్ణి వెంట\nపెట్టుకుని, యీ ప్రాంతాలకు వచ్చాడు.\nఅంటే, వాడేదో నాగురువుకు హాని\nకలిగించే వచ్చి వుంటాడని నా అను\nమానం. మనం వెంటనే భల్లూక పాద\nపర్వతాలకు వెళ్ళాలి.\" అన్నాడు.\nమనం అటు వెళితే, యిక్కడ\nఆ తాంత్రికుడి ఆగడాలు ఆపటం ఎట్లా?\nవాడు సామంతు సూర్యభూపతి కోటమీద\nదాడికి వెళ్ళినట్టు తెలిసింది. ఆ కోటలో\nపెద్ద సైన్యం అంటూ ఏమీలేదు,\"\nఅన్నాడు కాళీవర్మ.\nభల్లూక మాంత్రికుడు విసుక్కుంటూ,\n\"ఆ సంగతులన్నీ సొరంగ మార్గంలో\nప్రవేశించే ముందు, తన కోట కేసి పోతున్న\nసూర్యభూపతి చెప్పగా విన్నాను. మనం\nయీ రాజులా సామంతులా గొడవల్లో\nఎందుకు తల దూర్చాలి?\" అన్నాడు.\nకాళీవర్మ కోపంగా మాంత్రికుడి కేసి\nచూస్తూ, ఈ రాజ్యంలో పుట్టి పెరిగిన\nవాణ్ణి, ముందు యీ రాజ్యం, దాని\nపాలకులా క్షేమం చూడకుండా, ఎక్క డో\nకొండల్లోవున్న ఒంటరి మాంత్రికుల సహా\nయానికి పోవటం, ఏమాత్రం ధర్మం\nఅనిపించుకోదు,\" అన్నాడు.\nఆ జవాబుకు భల్లూక మాంత్రికుడు\nవెలవెలపోతూ, శిష్యా కాళీ, నువ్వు\nక్షణాల మీద చాలా మారిపోయావు.\nమంత్రదండం తెచ్చిన వాళ్ళకు అర్ధ\nరాజ్యం, తన దత్తుకుమార్తెనూ యిస్తా\nనన్న యీ జితకేతురాజు మాటలు నమ్మి\nమోసపోకు,\" అన్నాడు.\n\"ఇందులో అర్ధరాజ్యం, రాజకుమా\nర్తెతో వివాహం అన్న ప్రసక్తేలేదు.\nమంత్రదండం యిచ్చింది మహారాజుగారికి\nకాదు ; నీకు గదా ? \" అంటూ కాళీవర్మ\nరాజు జితకేతుడి కేసి చూశాడు.\nరాజు జితకేతుడు ఒకసారి తలవూపి,\n“ఇక్కడవున్న రాజు దుర్ముఖుడూ వాళ్ళ\nసమక్షంలో....\" అంటున్నంతలో\nరాక్షసుడు ఉగ్రదండుతు రాతిగద పైకెత్తి\nభీకరంగా అరుస్తూ సొరంగం నుంచి\nబయటికి వచ్చి, \" రాజు దుర్ముఖుడే\nకాదు, నేనూవున్నాను. అదుగో, తలారి\nభల్లూకుడు కూడా వస్తున్నాడు. రాజా\nఆ చెప్పబోయేదేదో మా అందరి సమక్షం\nలోనూ చెప్పు!\" అన్నాడు.\nరాజు జితకేతుడు, ఉగ్రదండుణ్ణి\nచూసి ఒకక్షణం భయకంపితుడైపోయి,\nఅంతలోనే ధైర్యం తెచ్చుకుని, \"నాకు\nసంతానం లేదు, నా తరవాత రాజ్యానికి\nఎవర్ని వారసుడుగా పెట్టి పోదామా అని\nఆలోచిస్తున్నాను. అనుకోకుండా యిప్పుడు\nమంచి అవకాశం లభ్యమైంది. సామంతు\nసూర్యభూపతి కుమార్తె నా దత్తురాలు.\nఆమెను కాళీవర్మకిచ్చి వివాహం చేస్తాను.\nనా తరవాత యీ చంద్రశిలానగరం\nరాజ్యానికి అతడే రాజు!\" అన్నాడు.\nభల్లూక మాంత్రికుడు, “ జై, భల్లూక\nపాదగురో!\" అంటూ పెద్దగా ఒక కేక\nపెట్టి, \"సాధ్యా సాధ్యాలు చూడకుండా,\nయిక్కడ గాలిమేడలు కట్టేస్తున్నారు.\nఆ దుర్మార్గుడు తాంత్రిక మిశ్రుడు\nయీసరికి సూర్యభూపతి ఏకైక పుత్రికను\nచెరపట్టి, తన స్థావరం అయిన కొండ\nప్రాంతాలకు బయలుదేరివుంటాడు.\nవాడికి ఎంతోకాలంగా భల్లూకేశ్వరికి ఒక\nపూజారిణిని సంపాయించాలని ఆశగా\nవున్నది,\" అన్నాడు.\n\" అది నేను జీవించివుండగా ఆతాంత్రి\nకుడికి సాధ్యంకాదు!\" అంటూ కాళీ\nవర్మ కత్తి దూశాడు.\n\" నేనూ, అదేప్రతిజ్ఞచేస్తున్నాను, కాళీ!\"\nఅంటూ రాక్షసుడు ఉగ్రదండుడు రాతి\nగద పై కెత్తాడు.\nభల్లూక మాంత్రికుడు చిన్నగా నవ్వి,\n\"మీ ప్రతిజ్ఞలు నెరవేరాలనే నేనూ\nకోరుకుంటున్నాను. ఉగ్రదండా! పనిలో\nపనిగా ఆ తాంత్రిక మిధ్యామిశ్రుణించి,\nనీ అన్న కాలదండుణ్ణి కూడా రక్షించుకో.\nఅతడికేవో మందు మాకులతో మతిపోగొట్టి\nఆ తాంత్రికుడు నమ్మిన బంటులా ఉప\nయోగించుకుంటున్నాడు. సరే. యిక\nవస్తాను ! \" అంటూ సొరంగ మార్గం కేసి\nబయలుదేరాడు.\nభల్లూక మాంత్రికుడు సొరంగ\nమార్గాన్ని చేరబోతున్నంతలో ఒక పొద\nచాటు నుంచి తరారిభల్లూకుడు, “దిరిసె\nనవన భైరవా!\" అంటూ గండ్రగొడ్డలి\nఎత్తి, అతడి ముందుదూకి, \"మాంత్రిక\nభల్లూకా ! నీ మంత్ర కారణంగా సగం\nభల్లూకంగా మారిన, యీ నగర తలారి\nమాటేమిటి? నువ్వూ, నేనూ, నీ గురువూ\nఅందరం భల్లూక నామాలతో పెద్ద గందర\nగోళానికి కారణం అయాం నన్ను తిరిగి\nమనిషిగా మారుస్తావా, యీ గండ్రగొడ్డలితో\nతలనరకమంటావా?\" అన్నాడు.\nభల్లూక మాంత్రికుడు గడగడ లాడి\nపోతూ \" నువ్వు తలారి భల్లూకుడివి\nకాదు; ఈ నగర ప్రధాన తలారివి!\nపోయి, దిరిసెనవనంలో శిక్షపడిన వాళ్ళ\nతలలు నరుకు!\" అంటూ మంత్ర\nదండంతో తలారిభల్లూకుడి తల మీద\nమూడుసార్లు కొట్టి, మెరుపు వేగంతో\nసొరంగంలోకి దిగిపోయాడు.\n— (ముగింపు వచ్చే సంచికలో)",
            "book_page_end": 28
        },
        {
            "title": "రాక్షసభీతి-రాజనీతి",
            "book_page_start": 14,
            "pdf_page_start": 19,
            "pdf_page_end": 23,
            "author": "ఎస్. వాహిద్",
            "genre": "బేతాళ కథ",
            "moral": "రాజ్యం యొక్క శాంతి, స్థిరత్వం, మరియు సామరస్యం కోసం రాజు న్యాయంగా, జాతి వివక్ష లేకుండా పాలించాలి.",
            "keywords": [
                "విక్రమార్కుడు",
                "బేతాళుడు",
                "నిరంకుశుడు",
                "రాక్షసుడు",
                "రాజనీతి"
            ],
            "characters": [
                "విక్రమార్కుడు",
                "బేతాళుడు",
                "నిరంకుశుడు (రాజు)",
                "మంత్రి",
                "ఉపసేనానాయకుడు (సైనిక వీరుడు)",
                "ఆటవికులు",
                "రాక్షసుడు"
            ],
            "locations": [
                "నికుంజదేశం",
                "అరణ్యం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగివెళ్ళి, చెట్టుపైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు. \" రాజా, అనరాదు\nగాని, నువ్వు పడుతున్న ఈ శ్రమ అంతా\nరాజధర్మానికి అనుగుణంగా ఉన్నట్టు\nనాకు తోచటంలేదు. నీ లాగే నిరంకుశ\nమహారాజు కూడా రాజనీతికి విరుద్ధమైన\nపనిచేశాడు. అతని కథ చెబుతాను, శ్రమ\nతెలియకుండా విను.\" అంటూ ఇలా\nచెప్పసాగాడు :\nఒకప్పుడు నికుంజదేశాన్ని నిరంకుశు\nడనే రాజు పరిపాలిస్తూండగా, ఆ దేశపు\nసరిహద్దులో ఉన్న అరణ్యాలలోకి ఒక\nరాక్షసుడు వచ్చినట్టు వార్తలు పుట్టాయి.\nచాలామంది అరణ్యవాసులు ఆ రాక్షసుడికి\nభయపడి, అరణ్యంలో తమ నివాసాలు\nవిడిచిపెట్టి పారిపోయివచ్చి, రాజుతో\nఆ మాట చెప్పారు.\nకలియుగం వచ్చిన ఇన్నివేల ఏళ్ళకు\nప్రపంచంలో ఇంకా రాక్షసులున్నారంటే\nరాజు నమ్మలేక పోయాడు. అయినా\nఆయన ఆటవికులను ప్రశ్నించి, ఆ రాక్ష\nసుడు వాళ్ళకు ఎలాటి హానీ చెయ్యలేదనీ,\nవాళ్ళు పారిపోయిరావటానికి భయం తప్ప\nమరోకారణం లేదనీ తెలుసుకున్నాడు.\n\"వాడు రాక్షసుడని మీకు ఎలా తెలి\nసింది? చెట్టంత ఎత్తు ఉన్నాడా?\" అని\nరాజు అడిగాడు.\nఆటవికులు సందేహిస్తూ, \"మహారాజా,\nవాడు చెట్టంత ఎత్తు లేకపోతేనేం? బాగా\nఅడవిదున్న ప్రమాణంలో ఉన్నాడు.\"\nఅన్నారు.\n“రాక్షసుడని ఎందుకు అను\nకున్నారు ? \" అని రాజు మళ్ళీ వాళ్ళను\nఅడిగాడు.\n“మహారాజా, మేం కళ్ళారా చూశాం.\nవాడొక చెట్టు కింద కూర్చుని ఏవో\nకాయలూ, దుంపలూ తింటూంటే, పక్క\nనున్న పొదలో నుంచి ఒక పెద్దపులి వాడి\nమీదికి దూకింది. వాడు దాన్ని వెనక\nకాళ్ళతో పట్టుకుని, చెట్టు కేసి కొట్టి\nచంపాడు! రాక్షసుడు కాకపోతే అలా\nచెయ్యగలడా, మహారాజా? వాడి దగ్గిర\nబాణాలు గాని, బరిసెలు గాని లేవు.\nఅయినా వాడు లేళ్ళనూ, దుప్పులనూ\nపట్టి చంపి, కాల్చుకు తినటం మా వాళ్ళు\nచాలామంది చూశారు!\" అన్నారు\nఆటవికులు.\nరాజు కాస్సేపు ఆలోచించి, '' ఆ రాక్ష\nసుడి సంగతి నేను చూస్తాను. \"మీరు\nఅకారణంగా భయపడుతున్నారేమో.\nవాడు మీకు అపకారం చేసినప్పుడు నాకు\nచెప్పండి. నేను వాడి భయం మీకు\nలేకుండా చేస్తాను. మీకు వాడంటే భయ\nమైతే, కొంతకాలం' నగరం శివార్లలో\nఉండండి. మీకు కావలసిన సదుపా\nయాలు నేను చేస్తాను.\" అన్నాడు.\nఆటవికులు అనుమానంగా ఒకరి\nముఖాలు ఒకరు చూసుకుని. ఏదో గొణుగు\nకుంటూ వెళ్ళిపోయారు.\nవాళ్ళు వెళ్ళగానే మంత్రి ఎంతో\nఆందోళనగా, ‘\" అదేమిటి, మహారాజా ?\nమీరా రాక్షసుణ్ణి చంపించే ఆలోచనలో\nలేరా? \" అన్నాడు.\n\"లేను. ఏం? \" అన్నాడు రాజు.\n“పులులను ఉత్తచేతులతో చంపగల\nవాడు మామూలు మనుషులకు హాని\nచేయడా ? వాణ్ణి ఉపేక్షించటం\nభావ్యమా? \" అన్నాడు మంత్రి.\nక్రూరమృగాల'ను కూడా, వాటివల్ల\nప్రజలకు హానికలిగితేనే గాని వేటాడం\nగదా! ఈ రాక్షసుణ్ణి ఉత్తపుణ్యానికి\nఎందుకు వేటాడటం ? \" అన్నాడు రాజు\nనిరంకుశుడు.\n\"మహారాజా, మీ ఆలోచన నాకు\nఅంతుబట్టలేదు. వాడు మృగాలకే\nక్రూరుడు! రాక్షసుడు! ఆ జాతే మానవు\nలకు శత్రుజాతి! వాణ్ణి సంహరించటం\nకర్తవ్యం అన్నదాన్ని గురించి ఆక్షేపణ\nదేనికి? \" అన్నాడు మంత్రి.\nరాజు మరికొంచెంసేపు ఆలోచించి,\n\"అదే మీ అభిప్రాయం అయితే, ఆ రాక్ష\nసుణ్ణి చంపే ప్రయత్నం మీరు చెయ్యండి.\"\nఅన్నాడు.\nమంత్రికి ప్రాణం లేచివచ్చినట్టయింది.\nఆయన వెంటనే ఉపసేనానాయకుణ్ణి\nఒకణ్ణి పిలిచి, \"నువు కొందరు సాయుధ\nభటులను తీసుకుపోయి, అరణ్యమంతా\nగాలించి. రాక్షసుడు ఎక్కడున్నాడో\nతెలుసుకుని. వాణ్ణి చంపి, వాడి శవాన్ని\nపట్టుకురా,\" అని ఉత్తరువిచ్చాడు.\nఆ ఉపసేనానాయకుడికి భయం అంటే\nఏమిటో తెలీదు. యుద్ధరంగంలో అతను\nశత్రుపక్షం వాళ్ళ ఏనుగులను ఎదిరించి\nచంపినవాడు !\nఅతను ఇరవైమంది సాయుధభటులతో\nఅరణ్యంలోకి వెళ్ళాడు. కొంతసేపటికి\nవాళ్ళకు రాక్షసుడి జాడ తెలిసింది. ఒక\nపెద్దపులి చేసే ఆర్తనాదాలు వాళ్ళకు\nవినిపించాయి. వాళ్ళు అటుగా వెళ్ళేసరికి,\nరాక్షసుడు ఒక పులిని వెల్లికిలా పడేసి,\nదాని వెనక కాళ్ళు పట్టుకుని, పొట్ట మీదా,\nకంఠం మీదా కాళ్లు పెట్టి తొక్కుతున్నాడు.\nరాజభటులు చూస్తూండగానే పులి నెత్తురు\nకక్కి చచ్చింది.\nరాక్షసుడు తల ఎత్తి చూసేసరికి,\nసైనికవీరుడి వెంట వచ్చిన భటులు చావు\nకేకలు పెట్టుతూ, పారిపోయినారు. సైనిక\nవీరుడు మాత్రం కత్తిదూసి రాక్షసుడితో\nపోరాటానికి సిద్ధంగా నిలబడ్డాడు. రాక్ష\nసుడు చాలా పొడుగైన మనిషి కన్న\nమరొక జానెడు ఎత్తుంటాడు. కాని వాడి\nశరీరదార్థ్యం వర్ణనాతీతం.\nవాడు పులి మీది నుంచి దిగి, పులి\nశవాన్ని ఒక్క చేత్తో ఎత్తి పొదల మీదిగా\nదూరంగా విసిరేసి, చేతులు దులుపు\nకుంటూ వీరుడికేసివచ్చి, “ఏం వచ్చావు? \"\nఅని మనిషిభాషలో అడిగాడు.\nవీరుడికి ఆశ్చర్యం అయింది. వాడు\nమనిషే అయితే వాణ్ణి చంపటం అసంభవం\nఏమీ కాదనుకుని, \"నిన్ను చంపటానికి\nవచ్చాను. రాజాజ్ఞ! '\" అన్నాడు.\n\"కాదు చావటానికి వచ్చావు ! \"\nఅంటూ రాక్షసుడు వీరుడి కత్తి చేతి మీద\nకొట్టి, కింద పడిన కత్తిని కాలితో తొక్కి\nవిరిచి, \"వెళ్ళు! '\" అన్నాడు.\nమంత్రి పంపిన వీరుడు తిరిగివెళ్ళి\nమంత్రితో జరిగినదంతా చెప్పాడు. మంత్రి\nరాజుకు అంతా వివరించి, ‘\" ఇప్పుడేం\nచేద్దాం? \" అని అడిగాడు.\n\"ఏమీ చెయ్యనవసరం లేదు! మీరు\nమీ పని చూసుకోండి.\" అన్నాడు రాజు,\nఇక రాక్షసుడి విషయం తన వద్ద ఎత్త\nవద్దని సూచిస్తూ.\nబేతాళుడు ఈ కథ చెప్పి, \" రాజా,\nరాక్షసుణ్ణి గురించి నిరంకుశ మహారాజు\nమొదటినుంచీ ఉదాసీనంగా ఉండటానికి\nకారణం ఏమిటి? రాక్షసులతో పేచీ\nపడటం ప్రమాదమనా? రాక్షసజాతి\nమానవజాతికి శత్రువు కదా? ఆరంభంలో\nఆయన ఆటవికుల మాటలు నమ్మకపోయి\nఉండవచ్చు. కాని తనభటులు స్వయంగా\nరాక్షసుణ్ణి, వాడి శక్తినీ కళ్ళారా చూసి\nనప్పుడు, రాజు తన సేనలన్నిటినీ ఉప\nయోగించి అయినా వాణ్ణి చంపవద్దా?\nనిరంకుశుడు అలా ఎందుకు చెయ్యలేదు?\nఈ సందేహానికి సమాధానం తెలిసి కూడా\nచెప్పకపోయావో నీ తల పగిలిపోతుంది.\"\nఅన్నాడు.\nదానికి విక్రమార్కుడు, \" రాజు వైఖరి\nసరి అయినదే. రాక్షసులు కూడా మానవు\nలలో ఒక జాతివాళ్ళే. రాజ్యాంగంలో\nఅనేక జాతులకు స్థానం ఉన్నది. ఒక\nజాతివాళ్ళను గాని, ఒక కులంవాళ్ళను\nగాని ఏ తప్పూ చేయకుండా దండించటం\nరాజనీతి కాదు. పురాణకాలంలో కూడా\nమానవజాతికి హానిచేసిన రాక్షసులనే\nవిష్ణువు మానవరూపంలో చంపాడని\nవింటున్నాం. నేరాలు చేసిన వ్యక్తులనే\nదండించటం రాజనీతి. ఆ రాక్షసుడు\nకూడా ఒక వ్యక్తే. వాడు తనను చంపుతా\nనని వచ్చిన వీరుణ్ణి ప్రాణాలతో వదిలాడు.\nఅలాటప్పుడు వాడు మామూలు మనుషు\nలకు ఎందుకు ప్రమాదం కలిగిస్తాడు ?\nనికుంజదేశపు మంత్రి ప్రకటించిన జాతి\nద్వేషం రాజనీతికి విరుద్ధమైనది. \"\nఅన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n—(కల్పితం)",
            "book_page_end": 18
        },
        {
            "title": "నిరర్థకమైన అభిమానం",
            "book_page_start": 24,
            "pdf_page_start": 24,
            "pdf_page_end": 24,
            "author": "జొన్నలగడ్డ రామలక్ష్మి",
            "genre": "సామాజిక కథ",
            "moral": "నిరర్థకమైన అభిమానం కన్నా, నిజమైన జాగ్రత్తలు మేలు చేస్తాయి.",
            "keywords": [
                "రామయ్య",
                "అంటువ్యాధి",
                "శశిరేఖ",
                "ఉమ",
                "అభిమానం"
            ],
            "characters": [
                "రామయ్య",
                "ఉమ (చిన్నకూతురు)",
                "శశిరేఖ (పెద్దకూతురు)",
                "శశిరేఖ భర్త",
                "వైద్యుడు"
            ],
            "locations": [],
            "content": "రామయ్యకు అంటువ్యాధి సోకింది. ఆయనను చూసుకోవటానికి చిన్నకూతురు ఉమ మాత్రమే\nఉన్నది. పెద్దకూతురు శశిరేఖ పెళ్ళి చేసుకుని, అత్తవారింటికి వెళ్ళిపోయింది.\nరామయ్య వాడుకునే వస్తువులు ఎడంగా ఉంచమని వైద్యుడు ఉమను హెచ్చరించాడు.\nఆయన పథ్యం కూడా చెప్పాడు. ఉమ వైద్యుడు చెప్పినట్టే చేస్తున్నది. కాని అది రామయ్యకు\nనచ్చలేదు. తన కంచమూ, గ్లాసూ వేరే ఉంచటమూ, తన కిష్టమైనది తిననియ్యక పోవటమూ\nచూసి ఆయన ఉమ మీద మండిపడ్డాడు. కాని ఉమ ఆయన ఇష్టం సాగనియ్యలేదు. అందుకని\nఆయన శశిరేఖకు కబురు పంపాడు.\nశశిరేఖ వచ్చి, ఆయన స్థితి చూసి జాలిపడి, ఆయన వస్తువులు విడిగా ఉంచనవసరం\nలేదనీ, ఆయన కోరినదీ తినవచ్చుననీ నిర్ణయించింది. ఉమ అభిప్రాయం చెల్లలేదు. రామయ్య\nపరమానందం చెందాడు. ఉమను శశిరేఖ అత్తవారింటికి పంపారు.\nఅయితే శశిరేఖ వచ్చినది మొదలు రామయ్య ఆరోగ్యం కోలుకుంటున్నది కాస్తా తిరిగి\nక్షీణించసాగింది. వైద్యుడు కంగారుపడి, రామయ్య అపథ్యం చేస్తున్నట్టు శంకించాడు. లేదని\nశశిరేఖ అబద్ధమాడింది.\nఅంతలోనే శశిరేఖకు కూడా ఆ అంటువ్యాధి సోకింది. శశిరేఖ భర్త ఉమ ద్వారా\nసంగతి తెలుసుకుని, శశిరేఖను తిట్టి, ఆమెనూ, రామయ్యనూ తీసుకుపోయి చికిత్స చేయించాడు.\nఉమ అనుసరించిన పద్ధతిలోనే ఇద్దరూ కోలుకున్నారు.\n—జొన్నలగడ్డ రామలక్ష్మి",
            "book_page_end": 24
        },
        {
            "title": "మదిరావతి కథ",
            "book_page_start": 20,
            "pdf_page_start": 25,
            "pdf_page_end": 30,
            "author": "చందమామ బృందం",
            "genre": "ప్రేమ కథ",
            "moral": "మంచి మనసున్న వారికి విధి అద్భుతంగా సహాయపడుతుంది.",
            "keywords": [
                "శశిభూషణుడు",
                "మదిరావతి",
                "సోమదత్తుడు",
                "ధాత్రేయి",
                "ఆత్మహత్య ప్రయత్నం"
            ],
            "characters": [
                "యశస్కరుడు",
                "శశిభూషణుడు",
                "విజయసేనుడు",
                "మదిరావతి",
                "ధాత్రేయి",
                "క్షత్రియ కుమారుడు",
                "సోమదత్తుడు",
                "మదపుటేనుగు"
            ],
            "locations": [
                "ఉజ్జయినీ నగరం",
                "అమ్మవారి గుడి",
                "శంఖహ్రదం",
                "ఆచలపురం"
            ],
            "content": "పూర్వం ఉజ్జయినీ నగరంలో యశస్కరు\nడనే బ్రాహ్మణు డుండేవాడు. ఆయన\nకుమారుడు శశిభూషణు డనేవాడు చాలా\nఅందగాడు, మంచివాడు కూడా. అతడికి\nగురువు దగ్గిర విద్య అభ్యసిస్తూండగా\nవిజయసేను డనే క్షత్రియ బాలుడితో\nస్నేహమయింది.\nఒకనాడు విజయసేనుడి వెంట అతని\nచెల్లెలు మదిరావతి అనే పిల్ల గురువుగా\nరింటికి వచ్చింది. మదిరావతి కూడా\nఅసాధారణ సౌందర్యవతి. ఆమెను చూసి\nనది మొదలు శశిభూషణుడికి ఆమె మీద\nఅంతులేని ప్రేమ కలిగింది.\nమదిరావతి ఇంటికి వెళ్ళి తన తల్లితో\nశశిభూషణుడి గురించి చాలా గొప్పగా\nచెప్పింది. శశిభూషణుణ్ణి ఒకసారి\nపిలుచుకురమ్మని తల్లి విజయసేనుడితో\nఅన్నది.\nమర్నాడు విజయ సేనుడు తన\nస్నేహితుడైన శశిభూషణుణ్ణి వెంటబెట్టు\nకుని వెళ్ళాడు. విజయసేనుడు తండ్రితో\nఏదో మాట్లాడుతూ వుండగా ధాత్రేయి అనే\nఅమ్మాయి. మదిరావతి స్నేహితురాలు,\nఒంటరిగా వున్న శశిభూషణుడి వద్దకు\nవచ్చి, అతనికి మాలతీ పూలదండ ఇచ్చి,\n\"దీనిని నా సఖి మదిరావతి ఎవరికీ\nతెలియకుండా నీకోసం అల్లింది. తీసుకో ! \"\nఅన్నది.\n\"నీ సఖికి కావలిస్తే నా ప్రాణాలైనా\nఇస్తానని చెప్పు,\" అన్నాడు శశిభూషణుడు.\nఅది మొదలు శశిభూషణుడూ, మదిరా\nవతీ తరచు మాట్లాడుకుంటూండేవారు.\nనానాటికీ వారి ప్రేమ పెరగసాగింది.\nఇంతలో ఒకనాడు ఒక క్షత్రియ\nకుమారుడు వచ్చి, మదిరావతిని తన\nకిచ్చి వివాహం చెయ్యవలసిందని ఆమె\nతండ్రిని కోరాడు. తన కుమార్తె మరొకరిని\nప్రేమిస్తున్నదని తెలియక తండ్రి\nఅంగీకరించాడు. లగ్నం కూడా నిశ్చయమై\nపోయింది.\nమదిరావతి వివాహం నిశ్చయమైన\nక్షణం నుంచీ శశిభూషణుడికి మనోవ్యాధి\nపట్టుకున్నది. కనీసం ఒక్కసారి మదిరా\nవతిని కళ్ళారా చూసి తన మనోవేదనకు\nకొంత ఉపశాంతి చేసుకుందామన్నా వీలు\nపడింది కాదు.\nపెళ్ళిరోజు వచ్చింది. మదిరావతికి\nతలంటి పెళ్లికూతుర్ని చేశారు. త్వరలోనే\nమంగళ వాద్యాలతో సహా ఫెళ్ళికొడుకు\nవచ్చాడు.\nఏ విధంగానైనా మదిరావతి పెళ్ళి\nతప్పిపోతుందేమోనన్న ఆశ అంతవరకూ\nశ శిభూషణుడి మనస్సులో ఉంటూ\nవచ్చింది. అది కాస్తా ఇప్పుడు అడుగం\nటింది. శశిభూషణుడు ఈ బాధ భరించే\nకన్న ఆత్మహత్య చేసుకోవటం నయమను\nకున్నాడు. పెళ్ళిపీటల మీద కూచునే\nముందు మదిరావతి తోడు పెళ్లికూతుళ్లతో\nసహా ఊరి వెలపల ఉన్న అమ్మవారి\nగుడికి వచ్చి అక్కడవుండే కామదేవుడికి\nపూజ చేస్తుంది. ఆ గుడికి సమీపంగా\nదారిలో ఒక మర్రిచెట్టున్నది. ఆ చెట్టు\nకొమ్మకు ఉరివేసుకున్నట్టయితే మదిరా\nవతి కనీసం తన శవాన్నయినా చూడ\nగలుగుతుందనే ఉద్దేశంతో శశిభూషణుడు\nఅక్కడికి బయలుదేరాడు.\nఈలోపల . మదిరావతి స్నేహితురాలు\nధాత్రేయి ఆ ఉదయమే శంఖహ్రద మనే\nకోనేటికి స్నానం చేయబోయింది.\nఆ కోనేటి ఒడ్డున ఆమె పూలు కోస్తూండగా.\nఆమెకు సోమదత్తుడనే బ్రాహ్మణ యువకు\nడొకడు కనిపించాడు. ఆ బ్రాహ్మణ\nయువకుడు పూలు కోస్తూన్న తన వంక\nకన్నార్పకుండా చూస్తూ వుండటం\nగమనించి ధాత్రేయి సిగ్గుపడింది.\nఈ సమయంలో దూరాన కలకలం విన\nబడింది. గొలుసులు తెంచుకున్న మదపు\nటేనుగు ఒకటి వారున్నవైపే వాయు\nవేగంతో వస్తోంది. ఏమిచెయ్యాలా అని\nధాత్రేయి ఆలోచించేలోపుగా, పరదేశీ\nఅయినా ఆ సోమదత్తుడు ఆమెను తన\nచేతులతో ఎత్తుకుని పారిపోయి, దూరాన\nగుమిగూడి ఉన్న జనం దగ్గిర ఆమెను\nచేర్చాడు.\nఅంత ధైర్యసాహసాలతో తనను కాపా\nదిన ఆ యువకుడి పూర్వోత్తరాలు ధాత్రేయి\nతెలుసుకునేలోపునే ఆ మదపుటేనుగు\nజనం మీదికి వచ్చింది. ఎక్కడివారక్కడ\nచెల్లాచెదరుగా పారిపోయినారు. సోమ\nదత్తుడు కూడా పారిపోయినాడు. అతను\nధాత్రేయిని కలుసుకుని ఆమె సమాచారం\nతెలుసుకుందామని తిరిగి అక్కడికి వచ్చే\nసరికి ఆమె కనబడలేదు. తన ప్రియసఖి\nమదిరావతి లగ్నముహూర్తం దగ్గిరపడటం\nమూలాన ఆమె సోమదత్తుడి విషయం\nవిచారించే అవకాశం లేకపోయింది.\nతాను రక్షించిన పిల్ల ఎవరో, ఆమె\nపేరేమిటో సోమదత్తుడికి తెలియదు. ఆమె\nకనబడినదాకా విశ్రమించరాదని అతను\nనిశ్చయించుకుని బయలుదేరి, చాలా\nదూరం నడిచాడు. అతనా విధంగా నడుస్తూ\nఅమ్మవారి ఆలయ ప్రాంతానికి వచ్చేసరికి\nదారిపక్క మర్రిచెట్టు నుండి వేలాడుతూ\nఒక యువకుడి శరీరం సోమదత్తుడి కంట\nపడింది. సోమదత్తుడు వెంటనే దగ్గిరికి\nవెళ్ళి ఆ శరీరాన్ని కిందికి దించి చూశాడు.\nఉరివేసుకున్న శశిభూషణుడు స్పృహ\nతప్పి ఉన్నాడు గాని, చావలేదు.\nసోమదత్తు డతనికి ఉపచారాలు చేయ\nసాగాడు.\nకొద్ది సేపట్లో . శశిభూషణుడికి స్పృహ\nకలిగింది. అతను లేచి కూచుని సోమ\nదత్తుణ్ణి చూసి, \" నా ప్రాణం కాపాడిన\nదయామయుడివి, ఎవరు నాయనా నీవు ?\nనన్నెందుకు బతికించావు? నా జీవితం\nనిరర్థకమైనది,\" అంటూ తన కథ\nచెప్పాడు.\nఅంతా విని సోమదత్తుడు, \"వెర్రివాడా,\nఇదేనా పురుషకారం ? నేనూ నీలాగే ఒక\nకన్యను ప్రేమించాను ఆమె ఎవరో\nతెలియకుండానే ఆమె కోసం అన్నిచోట్లా\nవెతుకుతున్నాను.\" అంటూ తన క థ\nచెప్పాడు.\nవాళ్ళిద్దరూ ఆ విధంగా మాట్లాడు\nకుంటూండగానే దూరాన మంగళ\nవాద్యాలు వినపడ్డాయి.\n\" అదుగో మదిరావతి కామదేవుణ్ణి\nపూజించటానికి వస్తోంది.\" అన్నాడు\nశశిభూషణుడు.\n\"అయితే మనం గుడిలో విగ్రహాల\nవెనక దాక్కుందాం.\" అన్నాడు సోమ\nదత్తుడు.\nఇద్దరూ విగ్రహాల వెనక దాగిన కొద్ది\nసేపటికి మదిరావతి తన చెలికత్తెలతో\nసహా గుడి చేరింది. మిగిలినవారి నందరినీ\nబయటనే ఉంచి ఆమె ఒంటరిగా గర్భ\nగుడిలోకి వచ్చి, తలుపు మూసి గడియ\nపెట్టి \" ఓ కామదేవా! నేను ఒకరిని\nప్రేమిస్తే నన్ను మరొకరి కెందుకిచ్చి పెళ్లి\nచేస్తున్నావు? నా కోరిక యీ జన్మలో\nతీరని పక్షంలో త్వరలో మరొక జన్మలో\nనైనా శశిభూషణుడి భార్య అయేలాగు\nఅనుగ్రహించు, తండ్రీ !\" అని ప్రార్థించి,\nతన వల్లెవాటు కంఠానికి చుట్టి ఉరి\nవేసుకోబోయింది.\nఈ సమయంలో శ శిభూష ణు డు\nవిగ్రహం చాటునుండి పరిగెత్తుకుంటూ\nవచ్చి ఆమెను వారించాడు.\nసోమదత్తుడు కూడా ఇవతలికి\nవచ్చాడు.\n\"మాటలకు వ్యవధి లేదు. కనుచీకటి\nపడింది. నీ ప్రియురాలికి నా దుస్తులు\nకట్టించి ఆమెను వెంటపెట్టుకుని ని\nగ్రామాంతరానికి బయలుదేరు. ఈలోగా\nనే నీమె దుస్తులు ధరించి బయటికి\nపోతాను,\" అన్నాడు సోమదత్తుడు.\nసోమదత్తుడు మదిరావతి పెళ్ళి బట్టలు\nధరించి, ముఖం కనబడకుండా వల్లె\nమేలిముసుగు వేసుకున్నాడు. తలుపు\nతెరిచి బయటికి వెళ్లాడు. చెలికత్తెలు\nమదిరావతే తిరిగి వచ్చిందనుకుని, పెళ్లి\nపాటలు పాడుతూ, మేళతాళాలతో తిరిగి\nవెళ్లిపోయారు. వారు వెళ్లిపోయిన కొంత\nసేపటికి శ శిభూషణుడూ, పురుష\nవేషంలో ఉన్న మదిరావతీ అడవి మార్గాన\nబడి తెల్లవార్లూ ప్రయాణం చేసి చివరకు\nఆచలపురమనే ఊరు చేరారు. అక్కడ\nఒక బ్రాహ్మణుడు వారికి తన యింట\nఆశ్రయమిచ్చాడు. అక్కడే వారు ఒక\nదేవాలయంలో శాస్త్రోక్తంగా వివాహం చేసు\nకున్నారు.\nఇక్కడ మదిరావతి వేషంలో ఉన్న\nసోమదత్తుడు పెళ్లి యింటికి వచ్చేసరికి\nధాత్రేయి శంఖహ్రదం నుంచి తిరిగి\nవచ్చింది. తనకు కలిగిన అనుభవాన్ని\nతన ప్రియసఖితో చెప్పుకోవటానికి ఆమెకు\nవిశేషం వ్యవధి లేదు. అందు చేత\nధాత్రేయి, మదిరావతి రెక్క పట్టుకుని,\n\" సఖీ, నీతో ఒక రహస్యం చెప్పాలి.\nరా ! '\" అని ఏకాంతంగా ఒక గదిలోకి\nతీసుకు పోయింది. ఈ లోపలే మేలి\nముసుగులో నుంచి ధాత్రేయిని చూసి\nగుర్తుపట్టిన సోమదత్తుడు. \" నేను కల\nగంటున్నానా? ఏదైనా మాయా ? లేక\nభగవంతుడి అనుగ్రహమా?\" అని\nతనలో తాను ఆశ్చర్యపడసాగాడు.\n\"సఖీ. నీకు ప్రియుడు కానివాడు\nభర్త కాబోతున్నాడు. నీ బాధ నాకు\nతెలుసు. కాని ఈ బాధను నీవు భరించ\nలేనప్పుడు నా సంగతి జ్ఞాపకం తెచ్చుకో,\nఎందుకంటే నేను అభాగ్యురాలిని. నీలాగే\nనేనూ ఒక యువకుణ్ణి ప్రేమించాను.\nకాని అతనెవరో, పేరేమిటో, ఎక్కడ\nవుంటాడో కూడా నే నెరగను. నీప్రియుణ్ణి\nనీవు మళ్ళీ చూడగలుగుతావు. నాకే\nఆశకూడా లేదు,\" అంటూ ధాత్రేయి\nతన కథ యావత్తూ చెప్పింది.\nఇదంతా వింటున్న సోమదత్తుడు పర\nమానంద భరితుడై, ధాత్రేయి మాట్లాడడం\nపూర్తిచేయగానే మేలిముసుగు తొలగించి,\nతన ముఖం కనబరిచాడు. ధాత్రేయి\nఆనందానికీ, ఆశ్చర్యానికీ మేరలేదు.\nసోమదత్తుడు జరిగినదంతా వివరించి,\nమదిరావతి శశిభూషణుడితో సహా పారి\nపోయిందని చెప్పేదాకా ధాత్రేయి తన\nకళ్ళను తానే నమ్మలేకపోయింది.\nమనం ఇలా కబుర్లు చెప్పుకుంటూ\nకూచుంటే లాభం లేదు, మనం కూడా\nవేగిరం వెళ్ళిపోకపోతే గుట్టు బయట\nపడుతుంది. మనం యిక్కడినుంచి\nపారిపోయే ఉపాయం ఆలోచించు!\nఅన్నాడు సోమదత్తుడు.\nధాత్రేయి తన నగలన్నీ మూటగట్టు\nకుని, సోమదత్తుణ్ణి వెంటబెట్టుకుని దొడ్డి\nదారిన బయటికి వచ్చి, చీకటిలో తోటల\nమధ్యగా, దొడ్ల మధ్యగా ఊరిబయటికి\nతెచ్చింది. అక్కడినుండి వారు బయలు\nదేరి కొన్నాళ్ళు ప్రయాణం చేసి ఒక\nఅగ్రహారం చేరి, అక్కడ పెళ్లాడి నివాసం\nఏర్పరుచుకుని సుఖంగా ఉన్నారు.",
            "book_page_end": 25
        },
        {
            "title": "పరశురాముడు",
            "book_page_start": 26,
            "pdf_page_start": 31,
            "pdf_page_end": 34,
            "author": "చందమామ బృందం",
            "genre": "పురాణం",
            "moral": "ప్రతీకారం కంటే ధర్మాచరణ, గురువు అనుగ్రహం ముఖ్యం.",
            "keywords": [
                "పరశురాముడు",
                "జమదగ్ని",
                "కార్తవీర్యార్జునుడు",
                "క్షత్రియ నిర్మూలనం",
                "శివుడి అనుగ్రహం"
            ],
            "characters": [
                "పరశురాముడు (రాముడు)",
                "జమదగ్ని",
                "కార్తవీర్యార్జునుడు",
                "భృగు మహర్షి",
                "కృష్ణుడు",
                "శివుడు",
                "పార్వతి",
                "సుచంద్రుడు",
                "పుష్కరాక్షుడు"
            ],
            "locations": [
                "అరణ్యం",
                "నర్మదా నది",
                "అగస్త్యాశ్రమం",
                "కార్తవీర్యుడి నగరం"
            ],
            "content": "కార్తవీర్యార్జునుడు అనే వాడు హైహయ\nవంశపు రాజు. కృతవీర్యుడి కొడుకు\nకావటాన కార్తవీర్యుడు అయాడు. 'అతని\nఅసలు పేరు అర్జునుడు. అతని కొడుకులు\nపరమ దుర్మార్గులు. జమదగ్నీ, అతని\nకొడుకులూ ఆశ్రమంలో లేని సమయం\nచూసి, వాళ్లు జమదగ్ని హెూమధేనువును\nదూడతో సహా ఎత్తుకుపోవ యత్నించారు.\nకాని ఎంత ప్రయత్నించినా అది వారికి\nచిక్కలేదు.\nతరవాత కార్త వీర్యుడు జమదగ్ని\nఆశ్రమానికి వచ్చి, అతిధిసత్కారాలన్నీ\nపొంది, జమదగ్ని వద్ద ఉన్న గోవు సమ\nస్తాన్నీ ఇయ్యగల కామధేనువు అని విని\nదానిని తన కియ్యమని జమదగ్నిని\nకోరాడు. జమదగ్ని నిరాకరించాడు.\nకార్తవీర్యుడికి కోపం వచ్చి, జమదగ్నిని\nచంపాడు. కాని గోవును తీసుకుపోవటం\nఅతనికి సాధ్యం కాలేదు.\nఆ సమయానికి రాముడు అరణ్యంలో\nఉన్నాడు. అతనికి ఉన్నట్టుండి గుండె\nబరువెక్కినట్టు అనిపించి, మనసు\nవ్యాకులం చెందింది. ఏదో కీడు జరిగిం\nదని శంకించి, అతను ఆశ్రమానికి వచ్చే\nసరికి, తన తండ్రి శవం మీద పడి ఏడుస్తూ\nతల్లి కనిపించింది. హైహయుడు తన\nభర్తను చంపాడని కొడుకుతో చెబుతూ\nఆమె ఇరవై ఒక్కసారి గుండెలు బాదు\nకున్నదట!\nరాముడు తల్లిని ఓదార్చి, ఇరవై\nఒక్కసార్లు క్షత్రియకులాలను నిర్మూ\nలిస్తానని శపథం పట్టి, తన తండ్రి శవాన్ని\nదహనం చేసే ప్రయత్నం ప్రారంభించాడు.\nఇంతలో భృగుమహర్షి అక్కడికి వచ్చి,\nజమదగ్ని మీద మంత్రజలం చల్లేసరికి,\nజమదగ్ని బతికి లేచాడు.\nరాముడు తిరిగి బతికిన తన తండ్రికి\nఉపచారాలు చేస్తూ, క్షత్రియుడి దౌష్ట్యా\nనికి ప్రతిక్రియగా తాను ఇరవై ఒక్క\nసారి క్షత్రియ నిర్మూలనం చేస్తానని\nశపథం చేసిన సంగతి తండ్రికి చెప్పాడు.\nజమదగ్ని రాము డి ఆ గ్ర హాన్ని\nశాంతింప జేయటానికి ప్రయత్నించాడు\nకాని, ఉదాసీనంగా ఉండటం నేరస్థు\nలను ప్రోత్సహించటం అవుతుందనీ\nనిష్కారణంగా హత్యలు చేసేవారిని\nవిడిచిపెట్టరాదనీ రాము డన్నాడు.\nతన కొడుకు చాలా పట్టుదలగా\nఉండటం గమనించి జమదగ్ని అతన్ని\nబ్రహ్మ వద్దకు వెళ్ళమనీ, బ్రహ్మ చెప్పి\nనట్టు చెయ్యమనీ అన్నాడు.\nరాముడు బ్రహ్మ వద్దకు వెళ్ళి, తాను\nక్షత్రియనిర్మూలనం చెయ్యటం గురించి\nబ్రహ్మయొక్క అభిప్రాయం అడిగాడు.\nరాముడు చేసిన ప్రతిజ్ఞ బ్రహ్మకు నచ్చ\nలేదు. అయినా ఆ మాట అనటం ఇష్టం\nలేక ఆయన రాముడితో, \"ఈశ్వరుడు\nఅనుగ్రహించనిదే నీ ప్రతిజ్ఞ నెరవేరడం\nసాధ్యం కాదు. అందుచేత శివుడి వద్దకు\nవెళ్ళు.\" అన్నాడు.\nరాముడు శివుడి వద్దకు వెళ్ళేసరికి\nశివుడి వెంట పార్వతి కూడా ఉన్నది.\nఆమె తన శపధం గురించి అతను చెప్పగా\nవిని, \"శివుడి అనుగ్రహంతో ఏదైనా\nసాధ్యమే. అయినా, నీ వద్ద అస్త్రాలు\nలేవుగదా ! \" అన్నది.\nఆ మాట విని శివుడు రాముడికి\nఅస్త్రాలూ, కవచమూ ఇచ్చాడు.\nరాముడు వాటిని పుచ్చుకుని తిరిగి\nవస్తూ, వాటిని ఒక కొలను గట్టున పెట్టి\nజపం చెయ్యటానికి కూర్చున్నాడు.\nఇంతలో ఒక లేళ్ళ జంట, ఎవరో తమను\nవేటాడుతున్నట్టుగా, అతివేగంగా వచ్చి\nకొలనులో నీళ్ళు తాగాయి.\nవాటిని వేటాడిన మనిషి రాముడికి\nకనబడలేదుగాని, ఆడ మృగంతో మగ\nమృగం, \" ఇక మనకు భయంలేదు.\nఈ జపం చేస్తున్నవాడు పరశురాముడు.\nఇతను అగస్త్యుడి ఆశ్రమానికి వెళ్ళి\nకృష్ణామృతస్తోత్రం వింటే ఇతనికి కృష్ణ\nకవచం లభిస్తుంది.\" అనటం పరశు\nరాముడికి స్పష్టంగా వినబడింది.\nరాముడు ఆ ప్రకారమే అగస్త్యాశ్రమా\nనికి బయలుదేరాడు. దారిలో అతనికి\nమృగాలను తరిమిన వేటగాడు కనిపిం\nచాడు. అతను వాణ్ణి చంపి, అగస్త్యా\nశ్రమం చేరి, అక్కడ కృష్ణస్తోత్రం\nవిన్నాడు. త ర వాత అతను కృష్ణుణ్ణి\nప్రార్ధించగా, కృష్ణుడు ప్రత్యక్షమై, రాము\nడికి తన తేజస్సు ఇచ్చాడు.\nతరువాత రాముడు నర్మదలో స్నానం\nచేసి, కార్తవీర్యుడు ఉండే నగరానికి\nవెళ్ళి తాను కార్తవీర్యుణ్ణి చంపటానికి\nవచ్చానని రాజుకు కబురు చేశాడు.\n\" బ్రాహ్మణుడు ఏది అడిగినా లేద\nనను. జమదగ్ని కొడుకు యుద్ధం అడి\nగితే తప్పక ఇస్తాను.\" అని కార్తవీర్యుడు\nరాముడికి జవాబు పంపాడు. ఆ తరవాత\nఅతను తన సేనలను యుద్ధసన్నద్ధం\nచేసి పరశురాముడి మీదికి యుద్ధానికి\nపంపాడు.\nఅయితే రాముడు తన పరశువుతో\nఆ సేనలను చిందరవందర చేశాడు.\nరాముడి మీదికి ఇతర క్షత్రియులు\nవచ్చి యుద్ధం చేసి, చచ్చారు. అలా\nచచ్చిన వారిలో మత్స్యరాజూ, మగధ\nరాజూ, నిషాదరాజూ, విదర్భరాజైన సోమ\nదత్తుడూ, మిథిలరాజైన బృహద్బలుడూ\nఉన్నారు.\nఅలాగే కన్యాకుబ్జరాజూ, సౌరాష్ట్ర\nరాజూ, అవంతికి చెందిన వీరులూ\nఒక్కసారిగా రాముడి మీదికి వచ్చి,\nఅతని మీద బాణవర్షం కురిపించారు,\nకాని రాముడు ఆ బాణాలన్నిటినీ విరిచి,\nవారందరినీ చంపేశాడు.\nసుచంద్రుడు అనే రాజు రాముడి\nమీదికి యుద్ధానికి వచ్చి అతని మీద\nశివుడి త్రిశూలాన్నే విసిరాడు. అయితే\nఅది కాస్తా పుష్పమాల అయి, రాముడి\nమెడలో పడింది. ఆ క్షణంలో రాముడికి\nకాళి కనిపించి, ఆగ్నేయాస్త్రం వేస్తే\nసుచంద్రుడు చస్తాడని చెప్పింది. సుచం\nద్రుడు ఆగ్నేయాస్త్రంతో చచ్చినాక, అతని\nకొడుకు పుష్కరాక్షుడు అనేవాడు రాము\nడితో యుద్ధం చేసి చచ్చాడు.\nఇంతమంది చచ్చినాక కార్తవీర్యుడు\nరాముడితో యుద్ధానికి స్వయంగా వచ్చి,\nత్రిశూలంతో రాముణ్ణి మూర్చపోగొట్టాడు.\nరాముడు పడిపోయాడు. దేవతలంతా\nవచ్చారు. వారి వెంట వచ్చిన శివుడు\nరాముణ్ణి సంజీవనితో బతికించాడు.\nరాముడు లేచి, శివకవచం పఠించి,\nకార్తవీర్యుడి పైన బాణం వేసేసరికి,\nఅతని తల బద్దలైపోయింది. కార్తవీర్యుడి\nకొడుకులందరూ రాముడి చేతిలో\nచచ్చారు.\n—(ఇంకా వుంది)",
            "book_page_end": 29
        },
        {
            "title": "మహాప్రస్థానం",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "ఇతిహాసం",
            "moral": "ప్రాపంచిక జీవితం గడుపుతూ కూడా మనిషి సత్యానికి కట్టుబడి, పుణ్యాత్ముడుగా ఉండవచ్చు.",
            "keywords": [
                "ధర్మరాజు",
                "పాండవులు",
                "ద్రౌపది",
                "స్వర్గారోహణం",
                "యమధర్మరాజు"
            ],
            "characters": [
                "ధర్మరాజు",
                "భీముడు",
                "అర్జునుడు",
                "నకులుడు",
                "సహదేవుడు",
                "ద్రౌపది",
                "పరీక్షిత్తు",
                "ఇంద్రుడు",
                "యమధర్మరాజు"
            ],
            "locations": [
                "హిమాలయ పర్వతాలు",
                "స్వర్గం",
                "నరకం",
                "మానససరస్సు"
            ],
            "content": "మహాభారత యుద్ధంలో గెలిచిన పాండ\nవులు చాలా కాలం సుఖంగా రాజ్యం\nచేశారు. చివరకు ధర్మరాజు రాజ్యం\nవిడిచి మహాప్రస్ధానం చేయ సంక\nల్పించాడు.\nరాజ్యత్యాగం చేస్తున్న ధర్మరాజు తమ\nమనమడైన పరీక్షిత్తుకు పట్టాభిషేకం\nమహావైభవంగా చేశాడు. ఋషులూ,\nసామంతులూ పరీక్షిత్తును ఆశీర్వ\nదించారు.\nఅనంతరం పాండవులు హిమాలయా\nలకు బయలుదేరారు. వారి వెంట\nద్రౌపది కూడా బయలుదేరింది.\nఅందరూ సామాన్యమైన దుస్తులు\nధరించారు. రాజ్యవిభవాన్ని వదిలి\nపెట్టిన చింత వారికి లేదు.\nవారు హిమాలయ పర్వతాలను ఎక్కసాగారు. దారి బహుకష్టమైనది, దీర్ఘమైనదీనూ. దారిలో\nవారికి అనేక పుణ్యక్షేత్రాలూ, ఋష్యాశ్రమాలూ, దేవతానివాసాలూ తగిలాయి. దారిలో మొదట\nద్రౌపది చచ్చి పడిపోయింది. తరవాత పాండవులు ఒక్కొక్కరే చచ్చిపడిపోసాగారు. చివరకు\nధర్మరాజు ఒక్కడే మిగిలాడు.\nఒంటరిగా పోతున్న ధర్మరాజు తన\nవెంట ఒక కుక్క వస్తున్న సంగతి గమ\nనించాడు. దారి ఎంత ప్రమాదకరంగా\nఉన్నా కూడా కుక్క ధర్మరాజును\nవిడవకుండా అనుసరించింది.\nధర్మరాజు హిమాలయ శిఖరాన్ని చేరుకో\nగానే అతనికి ఇంద్రుడు కనిపించి\nఅతన్ని స్వర్గానికి ఆహ్వానించాడు. తన\nవెంట ఉన్న కుక్కను కూడా రానిస్తేనే\nతాను స్వర్గానికి రాగలనని ధర్మరాజు\nఅన్నాడు.\nఇందుకు ఇంద్రుడు ఒప్పుకోకపోయే\nసరికి, ధర్మరాజు ఇంద్రుడి రథం ఎక్క\nలేదు. అప్పుడు కుక్క యమధర్మ\nరాజు రూపం ధరించింది. యముడు\nపెట్టిన పరీక్షలో ధర్మరాజు నెగ్గాడు.\nస్వర్గం చేరిన ధర్మరాజుకు దేవతలు\nస్వాగతం చెప్పారు. అయితే ఆయన\nతన తమ్ముల కోసమూ, ద్రౌపది\nకోసమూ చూడగా, వారంతా నరకంలో\nఉన్నట్టు తెలిసింది. ధర్మరాజు స్వర్గాన్ని\nనిరాకరించి నరకానికే పోతానన్నాడు.\nనరకద్వారం నుంచి చూస్తే థర్మ\nరాజుకు నరక దర్శనం అయింది.\nఅయితే, తన తమ్ములూ, ద్రౌపదీ నర\nకంలో కొంతకాలం ఉండి, స్వర్గానికి\nవెళ్ళారనీ, తాను చిన్న పాపం చేసి\nసందున నరకాన్ని సందర్శించవలసి\nవచ్చిందనీ ధర్మరాజు తెలుసుకున్నాడు.\nతరవాత ధర్మరాజు శాశ్వతంగా స్వర్గా\nనీకి వచ్చి చేరాడు. ప్రాపంచిక జీవితం\nగడుపుతూ కూడా మనిషి సత్యానికి\nకట్టుబడి, పుణ్యాత్ముడుగా ఉండ\nవచ్చుననటానికి ధర్మరాజు జీవితమే\nనిదర్శనం.",
            "book_page_end": 38
        },
        {
            "title": "అసలైన రత్నం",
            "book_page_start": 40,
            "pdf_page_start": 39,
            "pdf_page_end": 42,
            "author": "ఎన్. వి. ఆర్. సత్యనారాయణమూర్తి",
            "genre": "నీతి కథ",
            "moral": "ఇతరులకు సహాయం చేయడం, నిజాయితీగా ఉండటం అసలైన రత్నం కంటే విలువైనది.",
            "keywords": [
                "గంగాజలం",
                "రత్నం",
                "నాగరాజు",
                "కృష్ణయ్య",
                "దొంగతనం"
            ],
            "characters": [
                "నాగరాజు",
                "కృష్ణయ్య",
                "విశాలగుప్తుడు",
                "విశాలగుప్తుడి భార్య (పరిచారిక)",
                "ధనగుప్తుడు",
                "పఖ్ రాజ్ (రత్న వర్తకుడు)"
            ],
            "locations": [
                "సిద్ధిపురం",
                "కాశీ",
                "ప్రయాగ",
                "నాగపురం"
            ],
            "content": "సిద్ధిపురం నుండి నాగరాజూ, కృష్ణయ్యా\nకలిసి తీర్థయాత్రలకు బయలుదేరి\nవెళ్ళారు. వారు గుర్రాల మీద ప్రయాణం\nచేస్తూ కాశీ వెళ్ళి, విశ్వేశ్వరుణ్ణి దర్శించి,\nప్రయాగ వెళ్ళి, త్రివేణీ సంగమంలో\nస్నానం చేసి, పీపాలతో గంగాజలం తీసు\nకుని, తిరుగు ప్రయాణమయారు.\nదారిలో ఒక చోట ఒక చెట్టు కింద\nవారికి ఒక ముసలి తాతా, అతని భార్యా\nకనిపించా రు ఆమె వాళ్ళను ఆపి,\n\"బాబూ, నా భర్తకు కొంచెం గంగాజలం\nఉంటే ఇప్పించండి.\" అన్నది.\n. \" మేమే, ఎక్కడినుంచో మోసుకు\nవస్తున్నాం. ఇంటికి పోవాలి. ఇది నీకు\nఇచ్చేస్తే. మళ్ళీ మాకు ఎలా వస్తుంది!\"\nఅన్నాడు నాగరాజు.\nకాని కృష్ణయ్య తన పీపాను ఆమెకు\nఇస్తూ, \" అమ్మా, దీన్ని మీ దగ్గిర ఉంచు\nకోండి. ఇందులో ఉన్నది పవిత్ర గంగా\nజలం.\" అన్నాడు.\nఆమె ఆ పీపాను తీసుకుని ముసలి\nవాడికి అందించింది. ఆయన ఆ గంగా\nజలాన్ని కొంచెంలోటాలో పోసుకుని తాగి,\nశక్తి వచ్చినట్టు వెంటనే లేచి నిలబడి,\nగుర్రం మీద ఉన్న కృష్ణయ్యను సమీ\nపించి, నమస్కారం చేసి, '' అయ్యా,\nనీకు స్వాగతం. ఈ దినం మీరు మా ఇంటికి\nఅతిథులుగా దయచెయ్యాలి. నా పేరు\nవిశాలగుప్తుడు. మా ఇంటి వద్ద మీకు అన్ని\nవిషయాలూ చెబుతాను,\" అని, నాగరాజు\nకేసి తిరిగి, \" మీరు కూడా రండి.\"\nఅన్నాడు.\nఆశ్చర్యపోతూ కృష్ణయ్యా, నాగరాజూ\nవిశాలగుప్తుడి వెంటవెళ్లి, ఒక అందమైన\nభవనాన్ని చేరుకున్నారు. అక్కడ విశాల\nగుప్తుడి సేవకులు చాలామంది ఉన్నారు.\nవిశాల గుప్తడి. భార్య గా\nనటించిన\nమనిషి ఒక పరిచారిక అన్న సంగతి\nఅక్కడ స్పష్టమయింది.\nఆ రాత్రి భోజనాలయాక విశాలగుప్తుడు\nకృష్ణయ్యతో ఇలా అన్నాడు :\n\" నా తండ్రి ధనగుప్తుడు వర్తకం చేసి\nఅంతులేని ధనాన్నీ, రత్నాలనూ సంపా\nదించాడు. . ఆయన చనిపోయేముందు,\nప్రతి చైత్రపూర్ణిమనాడూ ఒక సజ్జనుడికి\nఒక రత్నం ఇయ్యమని కోరాడు. నేను\nఏటా ఏదో ఒక వేషం వేసుకుని ఆ రోజు\nఒక సజ్జనుడి కోసం వెతుకుతూంటాను.\nఈ ఏడు నాకు మీరు తటస్థపడ్డారు.\nరేపు మీరు బయలుదేరేటప్పుడు మీకు\nఒక రత్నాన్ని ఇస్తాను. దాన్ని స్వీకరించి\nనన్ను ధన్యుణ్ణి చెయ్యాలి! \"\nఅనుకోని ఈ అదృష్టానికి కృష్ణయ్య\nఆశ్చర్యపోగా, కృష్ణ య్య అదృష్టాన్ని\nచూసి నాగరాజు ఈర్ష్య చెందాడు.\nమర్నాడు బయలుదేరే ముందు విశాల\nగుప్తుడు ఒక రత్నం కృష్ణయ్యకు ఇచ్చి,\n\"మీరు సిద్ధిపురం వెళుతున్నారుగదా,\nదారిలో నాగపురంలో పఖ్ రాజ్ అనే\nరత్న వర్తకుడున్నాడు. అతను మీకు దాని\nన్యాయమైన వెల ఇస్తాడు.\" అన్నాడు.\nవిశాలగ్రుప్తుడి వద్ద సెలవు పుచ్చుకుని\nఇద్దరూ బయలుదేరారు.\nనాగరాజుకు ఆ రత్నాన్ని కాజెయ్యా\nలని తీవ్రమైన కోరిక కలిగింది. తామిద్దరూ\nదారిలో ఒక సత్రంలో బస చేసి ఉండగా\nనాగరాజు కృష్ణయ్య వద్ద ఉన్న రత్నాన్ని\nకాజేశాడు. రత్నం పోయిందని కృష్ణయ్య\nతెలుసుకుని తనతో చెప్పినప్పుడు నాగరాజు\nచాలా ఆశ్చర్యాన్ని కనబరచి, అది దొరి\nకిన దాకా ఆ ఊరు వదలరాదన్నాడు.\n\" ఈ ఊళ్ళో మనకు ఎవరు సహాయ\nపడతారు? అది ఎలా వచ్చిందో అలానే\nపోయింది! \" అన్నాడు కృష్ణ య్య.\nతరవాత వాళ్ళు నాగపురం చేరారు.\nకృష్ణయ్య పఖ్ రాజు చూడబోదా\nమన్నాడు.\n\"రత్నం కూడా పోయిందిగదా. ఇంకా\nఆయనతో ఏం పని?\" అన్నా డు\nనాగరాజు.\n\"విశాలగుప్తుడి స్నేహితం ఇతని పరిచ\nయంతో పూర్తి అవుతుంది గదా! రత్నం\nఅమ్మటానికే వెళ్లాలని ఏమిటి?'' అన్నాడు\nకృష్ణయ్య.\n\"అయితే మీరు వెళ్లిరండి. ఈలోపుగా\nనేను ఊరు చూసి వస్తాను.'\" అన్నాడు\nనాగరాజు.\nఅతను తాను దొంగిలించిన రత్నంతో\nఒక రత్న వర్తకుడి వద్దకు వెళ్లి,\n\"ఈ రత్నం మీరు ఎంతకు కొంటారు? \"\nఅని అడిగాడు.\nఆ వర్తకుడు దాన్ని చూస్తూనే,\n\"ఇది మీకు ఎలా వచ్చింది?\" అని\nఅడిగాడు.\n\"మా తండ్రిగారు బోలెడు డబ్బు\nపోసి కొన్నారు. నాకు డబ్బు అవసరమై\nఅమ్ముతున్నాను.\" అన్నాడు నాగరాజు.\nవర్తకుడు నవ్వి, “ మీనాన్నగారిని\nఎవరో బాగా మోసంచేశారు. ఇది గాజు\nముక్క! చిల్లిగవ్వకు కూడా ఎవరూ\nదీన్ని కొనరు,\" అన్నాడు.\nనాగరాజుకు ఒక విధంగా తృప్తి\nకలిగింది. విశాలగుప్తుడు కృష్ణయ్యను\nమోసగించాడు. తాను చేసినది దొంగ\nతనమేగాని, విశాలగుప్తుడు కృష్ణయ్యకు\nచేసిన మోసం ఇంకా దారుణమైనది !\nఈ లోపల కృష్ణయ్య పఖ్ రాజ్ను\nకలుసుకుని, తనకూ విశాలగుప్తుడికీ పరి\nచయం ఎలా అయినదీ చెప్పాడు.\nవెంటనే పఖ్ రాజ్ అతనితో, ''మీరు\nవిశాలగుప్తుడు ఇచ్చిన రత్నం నాకు\nఇచ్చేసి దాని విలువ తీసుకోండి.”\nఅన్నాడు.\n“దాన్ని దారిలో ఎవరో దొంగిలించారు.\nనేను దాన్ని మీకు అమ్మటానికి రాలేదు.\nవిశాలగుప్తుడుగారి మిత్రులని చూసి\nపోవచ్చాను.\" అన్నాడు కృష్ణ య్య,\nతనకు విశాలగుప్తుడు రత్నం ఇచ్చిన\nసంగతి అతనికి ఎలా తెలిసిందా అని\nఆశ్చర్యపడుతూ.\n''మీ వెంట ఇంకొకరు కూడా ఉన్నా\nరటగదా? ఆయన ఏడి?\" అని పఖ్ రాజ్\nఆత్రంగా అడిగాడు.\n\"ఊరు చూస్తానని వెళ్ళాడు,\"\nఅన్నాడు కృష్ణయ్య.\nవెంటనే పఖ్ రాజ్ తన మనుషు\nలిద్దరిని పిలిచి, తమ భాషలో వాళ్ళకు\nఏదో చెప్పాడు. వాళ్ళు వెంటనే బయలు\nదేరి వెళ్ళి. కొద్ది సేపట్లో నాగరాజును\nవెంటబెట్టుకు వచ్చారు.\nపఖ్ రాజ్ తన మనుషుల చేత నాగ\nరాజును సోదాచేయించాడు. అతని వద్ద\nరత్నం దొరికింది.\n\"మీరు పోగొట్టుకున్న రత్నం ఇదేనా?\nవిచారించకండి. ఇది గాజుపూస. ఇలాటి\nవాడే మీ మిత్రుడు కూడా. ఇది అసలైన\nరత్నం అనుకుని దొంగిలించి, ఈ ఊళ్ళో\nఉన్న రెండో రత్నవర్తకుడికి అమ్మ\nజూపినట్టున్నాడు. అందుచేత నా\nమనుషులకు దొరికిపోయాడు. మీకు\nవిశాలగుప్తుడు ఇస్తానన్న అసలు రత్నం\nనా వద్దకు ముందేచేరింది. దానిమూల్యం\nఇప్పుడు నేను మీకు ఇయ్యను. మీ ఊరికి\nపంపుతాను. కాని మీ మిత్రుణ్ణి న్యాయ\nస్థానానికి పంపటం నా విధి.\" అన్నాడు\nపఖ్ రాజ్ కృష్ణయ్యతో.\n\"అందుకు నేను ఒప్పుకోను. దారి\nపొడుగునా నాతో కష్టసుఖాలన్నీ పంచు\nకున్నాడు. పైగా అతను కాజేసినది గాజు\nపూస అని మీరే అన్నారు గద. నారత్నంలో\nఅతనికి సగం ఇయ్యబోతున్నాను. నామీద\nదయ ఉంచి, నా మిత్రుడి మీద దొంగ\nతనం నేరం మోపకండి\" అని కృష్ణయ్య\nపఖ్ రాజ్ను వేడుకున్నాడు.\nసిద్ధిపురం చేరగానే కృష్ణయ్యకు\nరత్నం విలువముట్టింది. అందులో సగం\nనాగరాజుకు ఇయ్యబోతే, \" నేను చేసిన\nదుర్మార్గానికి నన్ను ఖైదునుంచి కాపా\nడ్రావు, అంతేచాలు,\" అన్నాడు నాగరాజు\nకృష్ణయ్యతో.",
            "book_page_end": 43
        },
        {
            "title": "నిధి అన్వేషణ",
            "book_page_start": 44,
            "pdf_page_start": 43,
            "pdf_page_end": 46,
            "author": "మాచిరాజు కామేశ్వరరావు",
            "genre": "సాహస కథ",
            "moral": "అన్యాయపు సొమ్ము కంటే, కష్టపడి సంపాదించుకున్న జీవితమే శాంతియుతమైనది, సంతృప్తికరమైనది.",
            "keywords": [
                "నిధి",
                "దొంగలు",
                "సత్రం",
                "చంద్రయ్య",
                "వరహాలు"
            ],
            "characters": [
                "చంద్రయ్య (జట్కా బండివాడు)",
                "వరహాలు",
                "వరహాలు తాత",
                "కామాక్షి (చంద్రయ్య భార్య)",
                "పుల్లయ్య (పొరుగింటివాడు)"
            ],
            "locations": [
                "ఊరు",
                "సత్రం"
            ],
            "content": "చంద్రయ్య జట్కా బండి తోలుకుని\nజీవించేవాడు. ఒక రోజు చీకటిపడి\nఅతను ఇంటికి వెళ్ళిపోతూండగా, దారి\nపక్క నిలబడి ఉన్న ఒక మనిషి, ఊరికి\nఆరుమైళ్ళ దూరంలో ఉన్న ఒక సత్రం\nవద్దకు బండి కట్టమని అడిగాడు. తెల్ల\nవారే లోపుగా తిరిగి రావచ్చునని చెప్పిన\nమీదట చంద్రయ్య సరేనన్నాడు.\nఆ మనిషి తనతోపాటు వాసెనకట్టిన\nబిందెనూ, రెండు పలుగులనూ, పార\nలనూ బండిలో పెట్టుకున్నాడు. ఆ మనిషి\nపాడుబడిన సత్రంలో ఏదో నిధి తవ్వ\nబోతున్నట్టు చంద్రయ్య ఊహించాడు.\nబండి సత్రం చేరేసరికి చాలా పొద్దు\nపోయింది. బండిలో ఎక్కిన మనిషి\nబిందె దించేటప్పుడు అది కిందపడి, పెద్ద\nచప్పుడయింది. అందులో నుంచి చిల్ల\nపెంకులు కొన్ని బయటికి వచ్చి ఉన్నాయి.\n\"ఈ రాత్రివేళ ఈ చిల్లపెంకుల\nబిందెను ఇక్కడికి ఎందుకు తెచ్చారు?\"\nఅని చంద్రయ్య ఆ పెద్దమనిషిని అడిగాడు.\n''అంతా చెబుతాను. నాకు నీ సహాయం\nకావాలి.\" అంటూ ఆ పెద్దమనిషి ఇలా\nచెప్పాడు.\nఅతని పేరు వరహాలు. అతని తాత\nసముద్ర వర్తకం చేసి చాలా సంపా\nదించినవాడు. ఆయన ఒకసారి బోలెడు\nడబ్బుతో తిరిగి వస్తూ, అర్ధరాత్రి అయే\nసరికి ఈ సత్రంలోనే బస చేశాడు.\nఆ రాత్రే ఆ సత్రం మీద బందిపోటు\nదొంగలు పడ్డారు. వాళ్ళు అడ్డం వచ్చిన\nవారినందరినీ చంపి, దొరికినదంతా దోచు\nకుని వెళ్లిపోయారు. చచ్చిన వారిలో\nవరహాలు తాత కూడా ఉన్నాడు.\nవరహాలు తండ్రి మళ్ళీ చిల్లర వ్యాపా\nరంతో ప్రారంభించి, ఎలాగో వరహాలును\nపెంచి పెద్దవాణ్ణి చేసి, చనిపోయాడు.\nతండ్రి పోయేనాటికి వరహాలుకు ఇల్లు\nతప్ప ఏమీ మిగలలేదు. ఆ ఇల్లు అమ్మేద్దా\nమని, వరహాలు ఆటక మీద పాత సామా\nనులు తీస్తుంటే, అతని తాత తాలూకు\nపుస్తకం ఒకటి కనబడింది. ఆ పుస్తకం\nకాగితాలు తిప్పుతూంటే ఒక చోట అతని\nతాత రాసినట్టు కనబడింది:\n\"సత్రాన్ని బందిపోటు చుట్టుముట్టారు.\nనా దగ్గిర ఉన్న డబ్బు అంతా పెట్టెతో\nసహా, కొత్తగా మొక్కల కోసం తవ్విన\nబోదెలో పూడ్చి పెట్టాను.'\"\nఈ మాట చెప్పి వరహాలు చంద్ర\nయ్యతో, \"సత్రం వెనక ఉన్న చెట్ల కింద\nఆ నిధి కోసం మనం తవ్వాలి. నువు\nనాకు సహాయపడినందుకు నీకు నిధిలో\nమూడోవంతు ఇస్తాను.” అన్నాడు.\nచంద్రయ్య అందుకు సంతోషంగా\nఒప్పుకుంటూ, '' అయితే ఈ చిల్ల పెంకుల\nబిందె దేనికీ? \" అని అడిగాడు.\n\"ఉన్నట్టుండి మనం బిందె వెంట\nపెట్టుకువస్తే అందరికీ అనుమానం కలుగు\nతుంది. రోజూ ఇది మన వెంట ఉంటే\nఎవరూ పట్టించుకోరు. పెట్టెలో డబ్బు\nఇందులో పెట్టుకుపోవచ్చు. ఈలోగా ఎవ 。\nరైనా అనుమానపడి బిందెను తణిఖీ చేస్తే\nఇందులో చిల్ల పెంకులు తప్ప ఏమీ\nఉండవు!\" అన్నాడు పరహాలు.\nచంద్రయ్య గుర్రాన్ని విప్పి ఒక చెట్టుకు\nకట్టేశాడు. తరవాత ఇద్దరూ చెరొక\nపలుగూ, పారా తీసుకుని సత్రం వెనక\nపక్కపోయి, చెట్ల పాదులన్ని టివద్దా\nచెరొక వైపు నుంచీ తవ్వి చూడటానికి\nఉపక్రమించారు.\nతెల్లవార వస్తున్నదనగా వాళ్ళు విర\nమించి మర్నాడు రాత్రి మళ్ళీ రావటానికి\nతీర్మానించుకున్నారు. ఆ రాత్రి వారి\nప్రయాసకు ఫలితం లేకపోయింది.\nగోతులు మళ్ళీ పూడ్చి పలుగులూ.\nపారలూ ఒక పొదలో దాచి, ఇద్దరూ బండి\nఎక్కారు.\nచంద్రయ్య వరహాలును అతని ఇంటి\nవద్ద దించి తన ఇల్లు చేరుకున్నాడు.\n\"రాత్రంతా ఎక్కడ ఉన్నావు? \"\nఅని చంద్రయ్యను అతని భార్య కామాక్షి\nనిలవదీసి అడిగింది.\nచంద్రయ్య భార్యకు జరిగినదంతా\nచెప్పి, “మళ్ళీ ఎక్కడా అనకు. నేను\nమళ్లీ సాయంత్రం వెళ్ళి మరికొన్ని చెట్ల\nదగ్గిర తవ్వుతాను. నిధి మన అదృష్టం\nకొద్దీ నేను తవ్వే పక్క ఉంటే, దాన్ని\nమనమే ఉంచేసుకోవచ్చు.'\" అన్నాడు.\n\"అన్యాయం! మనకు అన్యాయపు\nసొమ్ము వద్దు !\" అన్నది కామాక్షి\nకాని చంద్రయ్య భార్యమాట విని\nపించుకోకుండా, సాయంత్రం వేళ, పాడు\nబడిన సత్రంచేరి, కొన్ని చెట్ల మొదళ్ల\nదగ్గిర తవ్వి, ఏమీ దొరక్క, ఆ గోతులను\nమళ్ళీ పూడ్చి ఇంటికి చేరాడు.\nఆ రాత్రి మళ్లీ వరహాలూ, చంద్రయ్యా\nసత్రం వెనక తవ్వారు. ఇలా రెండు\nవారాలపాటు ఇద్దరూ శ్రమపడ్డారు. అయితే\nచంద్రయ్య నిద్రాహారాలు సరిగాలేక,\nపగలూ, రాత్రికూడా శ్రమపడి. ఢీలా\nఅయిపోయాడు. మర్నాడు ఉదయానికి\nఅతనికి జ్వరం కూడా తగిలింది.\n\"ఈ రాత్రికి నేను బండి కట్టలేను,\"\nఅని చంద్రయ్య పొరుగింటి పుల్లయ్య\nద్వారా ఆ సాయంత్రం వరహాలుకు\nకబురు పంపాడు.\nపుల్లయ్య తిరిగివచ్చి, వరహాలు ఇల్లు\nఖాళీ చేసి పట్నం వెళ్ళాడని చంద్రయ్యకు\nతెలిపాడు. చంద్రయ్య తలతిరిగి\nపోయింది. వరహాలు సకుటుంబంగా\nపట్నం వెళ్ళాడంటే అతనికి నిధి దొరికిం\nదన్న మాట! కిందటి రాత్రి వాళ్ళు తిరిగి\nవచ్చినప్పుడు బిందెలో చిల్లపెంకులకు\nబదులు ధనం ఉన్నదన్న మాట ! తనను\nవరహాలు ఎంత మోసం చేశాడు !\nతాను వరహాలును మోసం చెయ్య\nజూసిన సంగతి ఆ క్షణంలో చంద్రయ్యకు\nగుర్తు రాలేదు. వరహాలు ఎక్షడికి వెళ్లాడో\nతెలుసుకుంటానని కేకలు పెట్టుతూ అంత\nజ్వరంతోనూ చంద్రయ్య వరహాలు ఇంటికి\nపడుతూ, లేస్తూ బయలుదేరాడు.\nవరహాలు ఇల్లు తాళం పెట్టి ఉన్నది.\nపక్క ఇంటి అరుగుమీద కూర్చుని ఉన్న\nముసలివాణ్ణి అడిగితే, \"పిచ్చి బాగా\nముదిరిపోయింది. వైద్యానికి పట్నం\nతీసుకుపోయారు,\" అన్నాడు.\nచంద్రయ్య నిర్ఘాంతపోయి, '' వరహా\nలుకు పిచ్చా? \" అని అడిగాడు.\n\"కాదామరి? ? తాత నిధి దాచాడని\nఇల్లంతా తవ్వేశాడు! ఈ పిచ్చితో\nవ్యాపారం కూడా మానేశాడు! చివరకు\nఒక బిందె దొరికిందిలే! అందులో చిల్ల\nపెంకులు తప్ప ఏమీలేవు! రాను\nరాను పిచ్చి మరీ ముదిరింది. అతని\nభార్య అతన్ని పట్నం తీసుకుపోయింది.\"\nఅన్నాడు ముసలివాడు.\nచంద్రయ్యకు అంతా అర్థమయింది.\nఆ పిచ్చివాణ్ణి నమ్మి తాను కూడా గోతిలో\nపడ్డాడు! ఆ వరహాలు పిచ్చే తనకూ\nఅంటింది! డబ్బు ఎంతటి వాణ్ణయినా\nపిచ్చివాణ్ణి చేస్తుంది!\nచంద్రయ్య, మనస్సు తేలిక పడి,\nకాళ్లీడ్చుకుంటూ ఇంటికి బయలుదేరాడు.\nఅంతదాకా స్తంభం చాటున ఉన్న\nకామాక్షి ఇవతలికి వచ్చి, \"క్షమించు.\nతాతా! నీ చేత అబద్దం చెప్పించాను,\"\nఅన్నది.\n\"అవునూ ? వరహాలుకు నిధి దొరికి,\nఅప్పులు తీర్చి, పట్నం వెళ్ళిపోయాడు\nగదా? అతనికి పిచ్చి అని ఎందుకు చెప్ప\nమన్నావూ? \" అన్నాడు తాత.\nకామాక్షి తాతకు జరిగినదంతా చెప్పి,\n\"అలా చెప్పకపోతే నా మొగుడికి నిజంగా\nపిచ్చి పట్టుకునేది! ఈ నిధి గొడవ వచ్చిన\nదాకా తాను సంపాదించే దానితో మేం\nసుఖంగానూ, శాంతంగానూ బతుకు\nతున్నాం. అటువంటివాడికి నిధి దాహం\nపుట్టితే మాకు సుఖం ఉంటుందా?\"\nఅని చెప్పి, మరో దారిన వేగంగా ఇంటికి\nబయలుదేరింది.",
            "book_page_end": 47
        },
        {
            "title": "సగం ధర్మ ప్రభువు",
            "book_page_start": 47,
            "pdf_page_start": 47,
            "pdf_page_end": 47,
            "author": "సుకమంచి బ్రహ్మాజీరావు",
            "genre": "నీతి కథ",
            "moral": "రాజు కేవలం అడిగిన వారికి సహాయం చేయడమే కాదు, తమ కష్టాలను చెప్పుకోలేని దీనుల కష్టాలను కూడా తానే తెలుసుకుని సహాయం చేయాలి.",
            "keywords": [
                "జయసింహుడు",
                "ధర్మ ప్రభువు",
                "పేదవాడు",
                "భూదానం",
                "రాజనీతి"
            ],
            "characters": [
                "జయసింహుడు (రాజు)",
                "మంత్రి",
                "పేదవాడు"
            ],
            "locations": [
                "దర్బారు"
            ],
            "content": "ఒకనాడు జయసింహు డనే రాజు దర్బారులోకి ఒక పేదవాడు వచ్చి, తన దీనస్థితి చెప్పుకుని\nబతుకుతెరువు చూపమని ప్రాథేయపడ్డాడు. రాజు అతనికి కొంత బంజరుభూమి ఇప్పించాడు.\nతరవాత ఒకనాటి రాత్రి రాజూ, మంత్రీ మారువేషాలలో తిరుగుతూ ఆ పేదవాడి ఇంటి\nప్రాంతానికి వచ్చి, ఆరుబయట మంచం మీద కూర్చుని ఉన్న అతన్ని పలకరించారు. అతను\nమర్యాదగా వారిని తన మంచం మీద కూర్చోబెట్టి మంచీ, చెడ్డా మాట్లాడాడు.\n“ ఈ దేశపు రాజుగారి నుంచి సహాయం పొందాలనుకుంటున్నాం. ఆయన ఎటువంటి\nవాడు ? \" అని మంత్రి అతన్ని అడిగాడు.\nఅతను రాజుగారు తనకు చేసిన సహాయం గురించి వివరంగా చెప్పి, \" రాజుగారు సగం\nధర్మప్రభువు!” అన్నాడు.\n\" నీకు బతుకుతెరువు చూపించిన రాజును సగం ధర్మప్రభువు అన్నావేం?\" అని\nమంత్రి అతన్ని అడిగాడు.\n\" అయ్యా, నేను సాహసించి రాజుగారి దర్బారుకు పోయి, నా గోడు చెప్పుకుని,\nఆయనకు నా కష్టం అర్థం అయేటట్టు చేసుకోగలిగాను గనక గదా ఆయన నాకు పొలం ఇచ్చాడు.\nనాలాటి కటికదరిద్రులు దేశంలో ఎందరు లేరు ? వారందరికీ రాజుగారి ఎదటపడే ధైర్యం\nఉంటుందా? తమ కష్టాలు చెప్పుకునే శక్తి ఉంటుందా? రాజుగారు పూర్తి ధర్మప్రభువైతే\nవారి కష్టాలూ తానే తెలుసుకుని, సాగు లేకుండా పడి ఉన్న భూములను దానం చెయ్యవచ్చు\nగదా!” అన్నాడు ఆ మనిషి.\nవారం తిరిగేలోగా రాజుగారు అనేక వేలమంది కటికదరిద్రులకు భూదానం చేశాడు.\n—సుకమంచి బ్రహ్మాజీరావు",
            "book_page_end": 47
        },
        {
            "title": "మాటకారిమోసగాడు",
            "book_page_start": 48,
            "pdf_page_start": 48,
            "pdf_page_end": 50,
            "author": "కె. బి. దత్తా",
            "genre": "హాస్యం",
            "moral": "మాటకారులు మోసగించినా, నిజాయితీ, తెలివితేటలతో న్యాయం గెలవవచ్చు.",
            "keywords": [
                "శంకరయ్య",
                "శివయ్య",
                "కల్తీ నెయ్యి",
                "మోసం",
                "ధరలు"
            ],
            "characters": [
                "శంకరయ్య (వ్యాపారస్థుడు)",
                "శివయ్య (మునసబు)"
            ],
            "locations": [
                "మహదేవపురం",
                "కొట్టు (దుకాణం)"
            ],
            "content": "మహదేవపురంలో ఉన్న కొద్దిమంది వచ్చాడు. శంకరయ్య లోపలికి వెళ్ళి,\nవ్యాపారస్థులలో శంకరయ్య కల్తీ\nవ్యాపారం చేస్తూ కూడా తన వాక్చాతు\nర్యంతో సామాన్యులను తేలికగా నమ్మించి,\nమంచి లాభాలు గడించాడు. అతని\nనిజాయితీని ఎవరూ శంకించేవారుకారు.\nదారితప్పి ఎవరైనా శంకించినా శంకరయ్య\nతన మాటకారితనంతో వాళ్ళే పొరపాటు\nపడి ఉంటారన్న అనుమానం వారిలో\nరేకెత్తించేవాడు.\nశంకరయ్యక ల్తీవ్యాపారం చేస్తూ ఉండి\nఉండవచ్చునని మునసబు శివయ్యకు\nఅస్పష్టమైన ఆధారాలు అప్పుడప్పుడూ\nపొడగట్టుతూ వచ్చాయి. నిజం తెలుసు\nకోవటానికి ఆయన తగిన ఉపాయం కోసం\nఆలోచించసాగాడు.\nచివరకు ఒకనాడు మునసబు శివయ్య\nనెయ్యి కొంటానంటూ శంకరయ్య కొట్టుకు\nనేతిలో ముంచి తీసిన మూడు వేళ్ళతో\nతిరిగివచ్చి, శివయ్యకు ఒక్కొక్క వేలే\nచూపిస్తూ, \" ఇదుగోనండీ! ఈ రకం\nనెయ్యి అప్పటం ఆవునెయ్యి! నా వద్ద\nఉన్న అసలైన సిసలైన మొదటిరకం!\nఇది రెండవరకం ; మొదటిదానంత శ్రేష్ఠం\nకాకపోయినప్పటికీ ఇతరుల వద్ద దొరికే\nమొదటిరకానికి ఏమాత్రమూ తీసిపోదు.\nఇక మూడోరకం గురించి ప్రత్యేకంగా\nచెప్పేదే లేదు. తక్కువ ధరలో మంచి\nరకం కావాలనుకునేవారి కోసం ఉంచాం.\nఇంతకూ తమకు ఏ రకం ఇయ్య\nమంటారు?\" అని ఆడిగాడు.\nమూడురకాలనూ పరిశీలించిన మున\nసబు శివయ్య వాటి మధ్య తేడా ఏమీ\nలేదని తెలుసుకోవటమేగాక, శంకరయ్య\nచెప్పే ధర కూడా దుబారాగా ఉన్నదని\nగ్రహించి, ఆ మాటే శంకరయ్యను\nఅడిగాడు.\n\"అదేమిటండీ? మూడురకాల నెయ్యీ\nమూడు వేరువేరు పాత్రలలో ఉంచాను.\nఅనుమానమైతే తమరు లోపలికి వచ్చి,\nస్వయంగా చూడవచ్చు.\" అన్నాడు శంక\nరయ్య ధీమాగా.\nచీకటిగానూ, 'కాలుమోపటానికి వీలు\nలేకుండానూ ఉండే సరుకుల కొట్టులోకి\nమునసబు ఎలాగూ రాడని అతని ధైర్యం.\n\"అబ్బే! ఇన్ని ఏళ్ళుగా ఈ ఊళ్ళో\nవ్యాపారం చేస్తున్నావు. నీ మీద అనుమాన\nమేమిటి, శంకరయ్యా ? \" అని, మునసబు\nశివయ్య మూడోరకం నెయ్యి కొంత ఖరీదు\nచేసి వెళ్ళిపోయాడు.\nనిజానికి శంకరయ్య వద్ద ఉన్నది ఒకే\nరకం నెయ్యి. ఆ నేతినే అతను మూడు\nరకాలుగా చూపించి కొనుగోలుదారు\nఅందులో ఏ రకం కొన్నా తన గరిష్ఠ\nలాభానికి ఏ లోటూ రాకుండా ధరలు\nనిర్ణయించేవాడు.\nఈ మోసం తెలియని కారణంచేత,\nగ్రామప్రజలు ఎవరూ శంకరయ్య నిజా\nయితీని శంకించేవాళ్ళుకాదు.\nమర్నాడు శంకరయ్య మునసబు\nశివయ్య వద్దకు హడావుడిగా వచ్చి,\n\"ము న స బు గా రూ. నిన్నటి రాత్రి\nనా దుకాణంలో దొంగతనం జరిగిందండీ !\nదయచేసి, తమరు ఎలాగైనా దొంగను\nపట్టుకుని, పోయిన సరుకు తిరిగి దొరికేలా\nచేయండి,''.అంటూ కంగారుగా విన్నవించు\nకున్నాడు.\n\"సరే, అసలైన దొంగను పట్టడానికి\nప్రయత్నిస్తాను! ఇంతకూ ఏయే వస్తువులు\nపోయిన వీ చెప్పావుకావు.'\" అన్నాడు\nశివయ్య.\n\" ఒక బియ్యం బస్తా, ఒక కందిపప్పు\nబస్తా, ఒక నేతిపాత్రా, కొన్ని తూనిక\nరాళ్ళూ పోయాయండీ! తమరు ఎలాగైనా\nఅవి నాకు తిరిగి వచ్చేటట్టు చూడాలి!\"\nఅని శంకరయ్య ప్రాధేయపడ్డాడు.\n\"దుకాణంలోని మిగిలిన సరుకంతా\nఉన్నట్టేనా ట్టేనా?\" అని మునసబు శంక\nరయ్యను అడిగాడు.\n\"మిగిలిన సరుకంతా ఉన్నచోటనే\nఉన్నదండీ! తమరు ఒకసారి దుకాణం\nవద్దకు వచ్చి పరిశీలించండి,\" అని\nశంకరయ్య మునసబు శివయ్యను\nఆహ్వానించాడు.\nశివయ్య శంకరయ్య దుకాణానికి వెళ్లి\nసరుకులన్నిటినీ పరిశీలిస్తూ, \"నీ కొట్టులో\nమూడు నేతిపాత్రలు ఉన్నట్టు నిన్న నాతో\nఅన్నావు గదా! ఒకటి దొంగలు ఎత్తుకు\nపోతే మిగిలిన రెండూ ఏవీ ? కనిపించటం\nలేదే!\" అన్నాడు.\nశంకరయ్య గొంతులో పచ్చివెలకాయ\nపడినట్టు అయింది. అతను ఏదో చెప్ప\nబోయాడు గాని, మునసబు అడ్డువచ్చి,\n\"శంకరయ్యా, అందరినీ ఎంతకాలమని\nమోసగించగలవు? నీ మీద అనుమానం\nకలిగి, గ్రామాధికారి హెూదాలో, నిన్న\nరాత్రి, నీ కొట్టులోని సరుకు కొంత\nతీయించి, పంచాయితీ గిడ్డంగిలో పెట్టిం\nచాను. బియ్యమూ, కందిపప్పూ కూడా\nకల్తీచేయడమే కాక, తూనిక, కొలతలలో\nకూడా నువు ఉళ్లోవాళ్ళందర్నీ మోసం\nచేస్తున్నట్టు రుజువయింది. నీ మోసానికి\nశిక్షగా పన్నెండువందల రూపాయల\nజరిమానా విధిస్తున్నాను.\nఆ మొత్తం\nచెల్లించు. నువు ఇక ఈ ఊళ్లో వ్యాపారం\nచేసుకోరాదు,\" అని శివయ్య వెళ్ళి\nపోయాడు.",
            "book_page_end": 50
        },
        {
            "title": "దేవీ భాగవతం",
            "book_page_start": 18,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పురాణం",
            "moral": "దైవశక్తిని, ధర్మాన్ని నిలబెట్టడానికి మిత్రద్రోహం చేసినా, చివరకు న్యాయమే గెలుస్తుంది. మిత్రద్రోహం, బ్రహ్మహత్య కంటే దారుణమైనది.",
            "keywords": [
                "వృత్రుడు",
                "ఇంద్రుడు",
                "దేవి",
                "విష్ణువు",
                "నహుషుడు"
            ],
            "characters": [
                "ఇంద్రుడు",
                "వృత్రుడు",
                "త్వష్ట",
                "బృహస్పతి",
                "విష్ణువు",
                "మహాదేవి",
                "నహుషుడు",
                "శచీదేవి",
                "అగస్త్యుడు"
            ],
            "locations": [
                "అమరావతి (స్వర్గం)",
                "నందనవనం",
                "మేరు పర్వతం",
                "మానససరస్సు"
            ],
            "content": "ఇంద్రుణ్ణి నిర్మూలించమని త్వష్ట చెప్పిన మీదట వృత్రుడు రధం ఎక్కి, గొప్ప సేనను వెంట బెట్టుకుని, యుద్ధానికి బయలుదేరాడు. ఇంద్రుడు మరొకసారి వృత్రుడితో యుద్ధం చెయ్యటానికి సిద్ధపడ్డాడు.\nఇంద్రుడికీ, వృత్రుడికీ గొప్ప యుద్ధం జరిగింది. ఇద్దరూ పోరాడారు. చూసి, చూసి వృత్రుడు ఇంద్రుణ్ణి పట్టుకుని తన నోట్లో పెట్టుకున్నాడు.\nఅది చూసి దేవతలు ఆక్రోశిస్తూ ఇంద్రుడి విముక్తికి మార్గం చెప్పమని బృహస్పతిని అడిగారు.\n\"నేను మాత్రం ఏం చెయ్యగలను? ఇంద్రుడు చావలేదు. ఆ వృత్రుడి నోట్లో ప్రాణాలతోనే ఉన్నాడు.\" అన్నాడు బృహస్పతి.\nఅప్పుడు దేవతలు కూడబలుక్కుని జృంభిక అనే శక్తిని సృష్టించారు. ఆ శక్తి వృత్రుణ్ణి ఆవహించి, అతనికి ఆవలింత తెప్పించింది. వృత్రుడు నోరు తెరవగానే ఇంద్రుడు బయటికి దూకాడు.\nయుద్ధం చాలా దీర్ఘకాలం సాగిన మీదట ఇంద్రుడు పూర్తిగా ఓడి, దిక్కు లేని వాడయాడు. వృత్రుడు అమరావతికి వచ్చి, అక్కడి సకల సంపదల నూ స్వాధీనం చేసుకున్నాడు.\nతన కొడుకు స్వర్గానికి రాజు కావటం చూసి త్వష్ట ఎంతో సంతోషించాడు. దేవ తలు యజ్ఞభాగాలు పోగొట్టుకుని, చెట్టులూ, పుట్టలూ పట్టిపోయారు. దేవ నగరం రాక్షసనగరమయింది.\nదేవతలు వెళ్ళి శివుడికి తమ గోడు చెప్పుకున్నారు.\n\"తమ శరణు జొచ్చాం. మమ్మల్ని కాపాడాలి,\" అన్నారు వాళ్ళు.\nశివుడు మామూలు ధోరణిలో దేవత లతో, \"మనం బ్రహ్మను వెంటబెట్టుకుని విష్ణువు వద్దకు పోదాం. అతనే వృత్రుణ్ణి చంపుతాడు.\" అన్నాడు.\nఇంకేం? అందరూ కలిసి వైకుంఠానికి వెళ్ళారు. విష్ణువు వారికి దర్శనం ఇచ్చి, \"మీరంతా ఇలా వచ్చారు. ఏమిటి విశేషం?\" అని అడిగాడు.\nఅందరూ విచారంగా ఉండటం చూసి విష్ణువే మళ్లీ, \"మీకు వచ్చిన కష్ట మేమిటో చెప్పితే దానికి తగిన పరిష్కారం చేస్తాను,\" అన్నాడు.\nదేవతలు తమ కష్టం చెప్పుకున్నారు.\nవారితో విష్ణువు ఇలా అన్నాడు :\n\"అవును, మీకు వచ్చిన కష్టం నాకు తెలుసు. వృత్రుణ్ణి ఏ మోసంతోనైనా చంపే ఉపాయం ఆలోచించి మీకు చెబు తాను. బ్రహ్మ నుంచి పొందిన వరాలతో ఎవరివల్లా చావులేక, మదించి, నిరం కుశుడుగా ప్రవర్తిస్తున్నాడు వృత్రుడు. మీరు వృత్రుడికీ, ఇంద్రుడికీ స్నేహం కలిగించండి. నేను వజ్రాయుధంలో అదృశ్యంగా ఉండి మీకు సహాయపడ తాను. మెలాటి కపటంతో వాణ్ణి స్నేహానికి ఒప్పించటం సాధ్యం అవుతుందో అలాటి కపటాన్ని ప్రయోగించండి. ఎలా గై నా వాణ్ణి నమ్మించండి. తరవాత ఇంద్రుడు యుక్తిగా వాణ్ణి చంపేస్తాడు. నేను లోగడ మోసాలు చెయ్య లేదా ? వామనుడి రూపంలో వెళ్ళి బలిని మోసగించలేదా! మోహినీరూపంలో దానవులను మోసగించ లేదా? అది అలా ఉంచి, సమస్త కోరికలూ తీర్చగల జగజ్జననిని ప్రార్థించి నట్టయితే, ఆమె తన యోగమాయతో సహాయపడుతుంది. ఆమె మా య కు లోబడి వృత్రుడు ఇంద్రుడి చేతిలో చస్తాడు. మీరు కూడా ఆమె సహాయంతో వృత్రుణ్ణి చంపండి.\"\nదేవతలు కల్పవృక్షాలతో కూడిన మేరు పర్వతం మీదికి వెళ్ళి. మహాదేవిని ధ్యానించారు. వాళ్ళు మహాదేవి తమకు లోగడ సహాయపడి. మహిషాసురుణ్ణి, శుంభ నిశుంభులనూ, ఇతర రాక్షసులనూ ఎలా చంపినదీ చెప్పి, తల్లీ, ఈ వృత్రుడు నీకు కూడా శత్రువే అయి ఉండాలి. లేకపోతే, నీ భక్తులమైన మమ్మల్ని ఇలా ఎందుకు హింసలపాలు చేస్తాడు? \" అన్నారు.\nవారి పొగడ్తలకు సంతోషించి దేవి ఆభరణాలతో, మూడు కళ్ళతో నాలుగు చేతులతో, దివ్యమైన ఆయుధాలతో రక్త చందనం రంగుగల వస్త్రాలు ధరించి, వారి ఎదట ప్రత్యక్షమయింది.\nఆమె వారికి సహాయం చేస్తానని మాట ఇచ్చి అంతర్ధాన మయింది.\nదేవతలు కూడా తృప్తిపడి తిరిగి వచ్చి, ఇంద్రుడితో స్నేహానికి ఒప్పించటానికి మునులను వృత్రుడి వద్దకు పంపారు.\nమునులు వృత్రుడి వద్దకు వెళ్ళి ఇలా అన్నారు :\n\"వృత్రా! నువు మహాయోగ్యుడవు. ఇంద్రుడు కూడా గొప్పవాడు అనిపించు కున్నవాడే. అలాటప్పుడు మీ రిద్దరూ స్నేహంగా ఉంటే వేరే చెప్పాలా? ఇంద్రుడు నీతో స్నేహప్రమాణం చేస్తాడు. నువు కూడా అలాగే చెయ్యి, మునులు మీకు మధ్యవర్తులుగా ఉంటారు. ”\nదానికి వృత్రుడు, \"మీరంటే నాకు చాలా గౌరవం. మీ మాట తీసివేయటానికి వీల్లేదు. అయితే పాపాత్ముడూ, బ్రహ్మ హంతకుడూ అయిన ఇంద్రుణ్ణి ఎలా నమ్ముతాను?\" అన్నాడు.\nదానికి మునులు, \" ఎవడి ద్రోహం వాణ్ణి కట్టికుడుపుతుంది. బ్రహ్మహత్యా పాతకానికీ, కల్లు తాగిన పాపానికీ ప్రాయశ్చిత్తం ఉన్నది. కాని మిత్ర ద్రోహానికి ప్రాయశ్చిత్తం లేదే! అందు చేత నువూ, ఇంద్రుడూ ప్రమాణ పూర్వకంగా స్నేహం చేసుకోవచ్చు.\" అన్నారు.\n'\" తడి దానితోగాని, పొడి దానితోగాని, రాతితోగాని, కర్రతోగాని, కఠినమైన వజ్రంతోగాని, పగలుగాని, రాత్రిగాని దేవ త లూ, వారి అధిపతి అయిన ఇంద్రుడూ నన్ను చంపకూడదు. ఇందుకు అభ్యంతరం లేకపోతే, మీరు కోరినట్టు చేయగలను,\" అన్నాడు వృత్రుడు..\nమునులు ఈ మాట తీసుకుపోయి ఇంద్రుడితో చెబితే అతను సరేనన్నాడు.\nఇంద్రుడు వృత్రుడి నియమానికి అగ్ని సాక్షిగా ఒప్పుకున్నా నన్నమీదట. ఆ మాట నమ్మి వృత్రుడు ఇంద్రుడితో స్నేహం చేశాడు.\nఇద్దరూ స్నేహంగా కలిసి తిరిగారు. సముద్రతీరానా, నందనవనం లోనూ సంచరించారు. వృత్రుడు తృప్తిపడ్డాడు, కాని ఇంద్రుడు మాత్రం వృత్రుణ్ణి చంపే అవకాశం కోసం ఆత్రంగా ఎదురు చూస్తున్నాడు.\nతన కొడుకు ఇంద్రుడితో స్నేహం చేసినట్టు విని త్వష్ట అమితాశ్చర్యంతో కొడుకును చూడవచ్చి ఇలా అన్నాడు:\n\" నువు ఈ ఇంద్రుణ్ణి ఎలా నమ్మావు! అందరూ మనలాటివాళ్ళే అనుకోవటం పొరపాటు. ఎంత వెర్రివాడైనా శత్రువును నమ్ముతాడా? అందులోనూ అవకాశం దొరికితే నమ్మకద్రోహం చేసేవాడు ధర్మా నికి కట్టుపడతాడా?\"\nఈ ధోరణిలో తండ్రి ఎంత బోధిం చినా, కాలం మూడిన వృత్రుడి తల కెక్కలేదు.\nఒకనాటి సంధ్య వేళ ఇంద్రుడూ, వృత్రుడూ సముద్రతీరాన తిరుగు తున్నారు. అది రాత్రీ కాదు, పగలూ కాదు; అంతేగాక వృత్రుడు ఒంటరిగా ఉన్నాడు. అందుచేత ఇంద్రుడు వృత్రుణ్ణి చంపటానికి అదే అదను అనుకుని, విష్ణు వును తలచుకున్నాడు. విష్ణువు వచ్చి, అదృశ్యంగా వజ్రాయుధంలో ప్రవే శించాడు. ఇంద్రుడికి సముద్రపు నురుగు కనిపించింది : అది తడిదీ కాదు, పొడిదీ కాదు ; ఏ విధమైన ఆయుధమూ కాదు.\nఇంద్రుడు దేవిని కూడా తలచుకున్నాడు. ఆమె తన అంశను ఆ నురుగులో ప్రవేశ పెట్టింది. ఇంద్రుడు తన వజ్రాయుధాన్ని నురుగుతో కప్పి, వృత్రుడి మీద బలంగా విసిరాడు. ఆ దెబ్బతో వృత్రుడు కొండ విరిగిపడినట్టు పడి. అప్పటికప్పుడు ప్రాణాలు వదిలాడు.\nశత్రుభయం తీరిపోయిన ఇంద్రుడు అమరావతికి తిరిగివచ్చి, మునుల నుంచి స్తోత్రాలు పొందుతూ, మహాదేవికి ఉత్సవం చేయించి, నందనోద్యానంలో రత్నమయమైన ఆలయాన్ని దేవికి కట్టించి, ప్రతిష్ఠించాడు. తరవాత అతను తనకు సహాయపడిన విష్ణువును దేవత లందరితో కలిసి పూజించాడు. వృత్రుణ్ణి చంపినది దేవీ, విష్ణువూ ఇంద్రుడూ అయినా, కీర్తి ఇంద్రుడికే వచ్చింది. విష్ణువు వెళ్ళిపోయాడు.\nఅయితే ఇంద్రుడికి మిత్రద్రోహం చేశానన్న భయం పట్టుకున్నది. ఈ పాత కంలో తమకూ, విష్ణువుకూ కూడా భాగం ఉన్నందుకు మునులు కూడా భయ పడ్డారు. జరిగినదానికి పశ్చాత్తాప పడుతూ మునులు తమ తమ ఆశ్రమాలకు వెళ్ళి పోయారు.\nతన కొడుకు మరొకడు పోయినందుకు త్వష్ట విచారపడి కొడుక్కు ఉత్తర క్రియలు జరిపి, మోసంతో వృత్రుణ్ణి చంపినందుకు ఇంద్రుణ్ణి కష్టాలపాలు కమ్మని శపించాడు.\nపాపం కట్టి కుడుపుతుంది. వృత్రుణ్ణి చంపిన అనంతరం ఇంద్రుడి తేజస్సు తగ్గిపోయింది. “ఇంద్రుడు కృతఘ్నుడు,\" అంటూ దేవతలు వెటకారంగా మాట్లాడ సాగారు. ప్రమాణాలన్నిటినీ గాలికి వదిలి, మిత్రఘాతకుడు కావటంలో ఇంద్రుడికి సమమైనవాడు మూడు లోకాలలోనూ లేడని . చెప్పుకున్నారు. మనుషులలో కూడా ఇంద్రుడికి అపఖ్యాతి వచ్చింది.\nఇంద్రుడు సభలో తన ముఖం చూప లేక, కుములుతూఇంట్లో కూర్చున్నప్పుడు, అతని భార్య అతనితో, \" శత్రువు భయం తీరి కూడా సుఖంగా లేవెందుచేత? అలాంటి శత్రువు మరెవ్వడూ లేడు గదా?\" అని అడిగింది.\nఇంద్రుడు శచితో, '' నా కిప్పుడు పట్టు కున్నది శత్రుభయం కాదు, బ్రహ్మ హత్యాభయం! నందనవనమూ, అమృ తమూ, గంధర్వ గానమూ, అప్సరల నృత్యాలూ, నువూ, ఇతర స్త్రీలూ, కామ ధేనువూ, కల్పవృక్షమూ, ఏదీ నా కిప్పుడు సుఖం కలిగించదు !\" అన్నాడు.\nఇలా అని ఇంద్రుడు మానససరస్సు వద్దకు పోయి, ఎవరికీ కనబడకుండా ఒక తామరతూడులో ప్రవేశించి, నీటి పాములాగా నీటిలో సంచరించసాగాడు.\nప్రపంచం ఆరాజకమయింది. ఆ స్థితి నివారించటానికి దేవతలూ, మునులూ కలిసి ఆలోచించి, ఇంద్రపదవికి నహు మణ్ణి తెచ్చారు. స్వతహాగా మహాధర్మాత్ము డైనా, అధికారమదం తలకెక్కి నహు షుడు స్త్రీలోలుడైపోయాడు. శచీదేవి చాలా అందగత్తె అని అతనికి తెలిసింది. అతను ఋషులను పిలిచి, \" ఇప్పుడు నేను దేవతల రాజును గదా! నన్ను కొలవ టానికి ఇంద్రుడి భార్య రాదేం? ఆమెను పిలిపించండి,\" అన్నాడు.\nఈ మాటకు కలవరపడి, ఋషులు వెళ్ళి శచీదేవితో నహుషుడి మాటలు చెప్పారు. ఆమె బృహస్పతితో తనను నహుషుడి నుంచి కాపాడమన్నది. బృహ సృతి ఆమెకు అభయం ఇచ్చాడు. కాని మునులు ఆమెను ఇంద్రుడి వద్దకు తీసుకుపోకుండా ఉండటానికి భయ పడ్డారు. బృహస్పతి ఆమెకు ఒక ఆలో చన చెప్పి, ఆమెను మునుల వెంట నహుషుడి వద్దకు పంపాడు.\nశచి నహుషుడితో, \" నా భర్త జాడ తెలిస్తేగాని నేను నీకు భార్యను కాలేను. ఆయన సంగతి తెలిసినదాకా ఆగు.\" అన్నది.\nనహుషుడు సరేనన్నాడు. ఆమె తర ఫున దేవతలు విష్ణుమూర్తి వద్దకు పోయి, ఇంద్రుడు ఎక్కడ ఉన్నాడని అడిగారు.\n\"మీరు అశ్వమేధయాగం చేసి జగ దంబను తృప్తిపరచినట్టయితే, ఇంద్రుడు తిరిగి మీకు రాజవుతాడు. శచి తన భర్తను తిరిగి పొందుతుంది.\" అన్నాడు .విష్ణువు.\nదేవతలు ఇంద్రుడి జాడ తెలుసుకుని అతనిచేత అశ్వమేధం చేయించారు. అయినా అతను తిరిగి రాకపోవటానికి శచి విచారించి, బృహస్పతిని కారణం అడి గింది. ఆయన ఆమెను దేవిని ఆరాధించ మన్నాడు. ఆమె అలాగే చేసింది. దేవి ప్రత్యక్షమై, తన మాయచేత నహుషుడు చావబోతున్నాడని చెప్పి, శచి ఇంద్రుడి వద్దకు వెళ్ళే ఏర్పాటు చేసింది.\nశచి ఇంద్రుణ్ణి చేరి జరిగినదంతా చెప్పి, నహుషుడు తనను కోరుతున్నట్టు తెలిపింది. ఇంద్రుడు, \"ఋషులు మోసే వాహనంలో నహుషుణ్ణి నీ వద్దకు రమ్మను. ఆ సమయంలో, ఆకామాంధుడు ఋషుల శాపానికి గురి అవుతాడు,\" అని శచికి సలహా ఇచ్చాడు.\nఆ ఎత్తు పారింది. శచీదేవిని తన భార్యను చేసుకునేటందుకు, తన వాహ నాన్ని సప్తర్షులు మోయాలనీ, ఇతర ఋషులు వెంట రావాలనీ నహుషుడు కోరాడు. వాళ్ళు అందుకు కూడా ఒప్పు కున్నారు. అయితే వాళ్ళు వేగంగా నడవటంలేదని, \"సర్ప, సర్ప! అంటూ అగస్త్యుణ్ణి కాలితో తన్నాడు.\nఅగస్త్యుడు అతన్ని, ‘“నువే సర్పంకా!” అని శపించాడు. ఆ శాపంతో నహుషుడు పాము రూపం పొంది, స్వర్గం నుంచి భూమి మీద పడ్డాడు.\nఈ విధంగా ఇంద్రుడు తిరిగి స్వర్గాధి పతి అయాడు.",
            "book_page_end": 25
        },
        {
            "title": "సరికిసరి",
            "book_page_start": 60,
            "pdf_page_start": 59,
            "pdf_page_end": 63,
            "author": "బొమ్మిడి అచ్చారావు",
            "genre": "నీతి కథ",
            "moral": "ఇతరులను మోసం చేయాలని ప్రయత్నిస్తే, అదే మోసం మనకే తిరిగి తగిలి, తగిన గుణపాఠం అవుతుంది.",
            "keywords": [
                "ధనంజయుడు",
                "గోపాలుడు",
                "భూస్వామి",
                "నగలు",
                "మోసం"
            ],
            "characters": [
                "పరంధామయ్య",
                "పరంధామయ్య భార్య",
                "గోపాలుడు (కొడుకు)",
                "ధనంజయుడు (భూస్వామి)",
                "అనంతుడు",
                "అనంతుడి తండ్రి (స్వర్ణకారుడు)",
                "పెద్దలు"
            ],
            "locations": [
                "గ్రామం"
            ],
            "content": "పరంధామయ్య ఆకస్మికంగా మరణించ\nటంతో అతని భార్యా, పదేళ్ళ కొడుకు\nగోపాలుడూ అనాధలైపోయారు. వారికి\nవెనకా, ముందూ ఎవరూ లేరు. వారికి\nఉన్నదల్లా ఒక ఇల్లూ, ఒక ఎకరం\nపొలమూనూ.\nపరంధామయ్య పొలం ధనంజయు\nడనే భూస్వామి పొలాన్ని చేరి ఉన్నది.\nపరంధామయ్య బతికినంత కాలమూ\nఅతని రెక్కల కష్టంతో బతికిన పరం\nధామయ్య భార్య ఇప్పుడు నిస్సహాయు\nరాలు కావటంచేత, ధనంజయుడు ఆమె\nకున్న ఎకరం పొలానికి మామూలు\nకన్న ఎక్కువ ధర ఇస్తానని మాట ఇచ్చి,\nదాన్ని తన పొలంలో కలిపేసుకున్నాడు.\n\"నీ పొలం తాలూకు డబ్బు నా వద్దనే\nఉండనియ్యి. ఆ డబ్బును వడ్డీకి తిప్పి.\nనీ కెప్పుడు కావాలంటే అప్పుడిస్తాను.\nఈలోగా నీ కొడుకు పెద్దవాడవుతాడు.\nడబ్బు నీ దగ్గిర ఉంటే నిన్ను అందరూ\nమోసంచేస్తారు.\" అన్నాడుధనంజయుడు.\nపరంధామయ్య భార్య ఈ మాటలు\nనమ్మి, డబ్బు ధనంజయుడి వద్దనే\nఉండనిచ్చి, తన శరీరకష్టంతో కొడుకును\nచదివించింది. కాలక్రమాన గోపాలుడు\nపెద్దవాడై బస్తీకి పోయి, పెద్దచదువులు\nచదవాలనుకున్నాడు. అందుకు డబ్బు\nఅవసరం గనక పరంధామయ్య భార్య\nధనంజయుణ్ణి డబ్బు అడిగింది.\n\"నీ డబ్బేమన్నా నా దగ్గిర దాచ\nబెట్టావా? నీకెందుకు డబ్బు ఇయ్యాలి? \"\nఅని ధనంజయుడు ఆమెను అడిగాడు.\nపరంధామయ్య భార్య నిర్ఘాంత\nపోయింది. ఎవరో ఆమెకు చేస్తారన్న\nఅన్యాయం ధనంజయుడే చేశాడు !\nఆమెకు మతిపోతున్నట్టు అనిపించింది.\nబతిమాలి భంగపడింది.\nఆమె ధనంజయుణ్ణి ఎన్నో రకాలుగా\nఈ విషయం తెలిసి గోపాలుడు కోపంతో\nచిందులు తొక్కాడు.\n\"అసలు వీణ్ణి నమ్మి డబ్బు దాచు\nకోవటం మనదే పొరపాటు! వీడికి సరి\nఅయిన గుణపాఠం నేర్పాలి.\" అన్నాడు\nవాడు తల్లితో.\nగోపాలుడికి అనంతుడనే స్నేహితుడు\nఉన్నాడు. అనంతుడి తండ్రి స్వర్ణ\nకారుడు. అతనికి మంచి పేరున్నది.\nగోపాలుడు జరిగినదంతా అనంతుడి\nతండ్రికి చెప్పి, అతని వద్ద కొన్ని పాత\nబంగారు నగలు తీసుకున్నాడు.\nప్రతిరోజూ సాయంకాలంవేళ ధనం\nజయుడి వద్దకు ఊళ్ళోని పెద్దలు వచ్చి\nలో కాభి రామాయణం మాట్లాడుతూ\nఉంటారు. అలా పదిమంది ఉన్న సమ\nయంలో గోపాలుడు నగలతో సహా ధనం\nజయుడి ఇంటికి వచ్చాడు.\nధనంజయుడు గోపాలుణ్ణి చూసి\nకంగారుపడ్డాడు, పదిమందిలోనూ డబ్బు\nవిషయం అడిగి తనని అల్లరిపెడతా\nడేమోనని! కాని గోపాలుడు ఆ సంగతే\nఎత్తక, తనతో తెచ్చిన నగలు, ఊరి\nపెద్దలందరూ చూస్తూండగా, ధనంజయుడి\nముందు పెట్టి, \" ఇవి మా తల్లిగారి పాత\nనగలు. నాకు డబ్బు అవసరమయి,\nవీటిని మీ వద్ద తాకట్టు పెట్టటానికి\nతెచ్చాను. నా చదువు నిమిత్తం డబ్బు\nఅప్పు ఇయ్యగలరా ? \" అని అడిగాడు.\nనగలు చూసి ధనంజయుడి కళ్ళు\nమెరిశాయి. అన్నీ మేలిమి బంగారు\nనగలు! ఎంతో కొంత గోపాలుడి చేతిలో\nపెట్టి, వాటిని కూడా కాజెయ్యవచ్చు\nనన్న ఆశకలిగింది ధనంజయుడికి.\n\" అలాగా, పాపం! చదువు కోసం\nఅంటున్నావు గనక ఎంత కావాలో\nపట్టుకుపో.\" అన్నాడు ధనంజయుడు\nఅందరిముందూ తన ఉదారతను\nచాటుకుంటూ.\n“అయిదువందలు ఇయ్యండి.\nచాలు!\" అన్నాడు గోపాలుడు.\nధనంజయుడు వాడికి డబ్బిచ్చి\nపంపేశాడు.\nమర్నాడు అతను అనంతుడి తండ్రినే\nపిలిపించి, నగల నాణ్యం చూడమన్నాడు.\nస్వర్ణకారుడు నగలను పట్టి చూస్తూ,\n\" ఇవి మన జమీందారుగారి నగల్లా\nఉన్నాయే ! ఇంకా సందేహం దేనికీ?\nఅవే! శానా రోజుల క్రితం నేనే తయారు\nచేసి ఇచ్చాను. నాలుగు రోజుల క్రితం\nవారింట నగలు పోయాయన్నారు. ఇవే\nనేమో కొంపతీసి ! \" అన్నాడు.\nధనంజయుడికి పై ప్రాణాలు పైనే\nపోయాయి.\nకాని నువు ఇలాటి మోసాలు చేస్తున్నా\nవనుకోలేదు. ఆ కుర్రాడి నగలు తిరిగి\nఇచ్చెయ్యి. వాటిని కరిగించి కొత్త నగలు\nచేయించినా, చేసిన మనిషి ఇక్కడే\nఉన్నాడు గనక, తాను చేసిన నగలేవో\nచెబుతాడు.\" అన్నారు. పెద్దలు.\nధనంజయుడికి తలకొట్టేసినట్టయింది.\nతన డబ్బు కక్కుర్తి ఇంతటి తలవంపులు\nతెస్తుందని అతను ఊహించలేదు. ఇప్పుడు\nనగలు ఎక్కడినుంచి తెచ్చేటట్టు ?\nగోపాలుడికి ధనంజయుడి పరిస్థితి\nచూసి జాలికలిగింది. అతను అక్కడి\nపెద్దలతో, \"పోని య్యండి. ఆయన\nమనసుపడి చేయించుకున్న నగలు నాకు\nవద్దు. ఆ బంగారం ధర ఇయ్యమనండి.\nనగలు చేసిన స్వర్ణకారుడు ఇక్కడే\nఉన్నాడు గదా, బంగారం ధర ఆయనే\nచెబుతాడు.\" అన్నాడు.\nధనంజయుడు - గోపాలుడికి రొక్కం\nఅయిదువేలు ఇచ్చి ఋణవిముక్తుడైనా\nదనిపించుకున్నాడు.",
            "book_page_end": 64
        }
    ],
    "statistics": {
        "total_stories": 14,
        "author_counts": {
            "చందమామ బృందం": 7,
            "ఎస్. వాహిద్": 1,
            "జొన్నలగడ్డ రామలక్ష్మి": 1,
            "ఎన్. వి. ఆర్. సత్యనారాయణమూర్తి": 1,
            "మాచిరాజు కామేశ్వరరావు": 1,
            "సుకమంచి బ్రహ్మాజీరావు": 1,
            "కె. బి. దత్తా": 1,
            "బొమ్మిడి అచ్చారావు": 1
        },
        "genre_counts": {
            "వ్యాసం": 1,
            "నీతి కథ": 4,
            "ఫాంటసీ ధారావాహిక": 1,
            "బేతాళ కథ": 1,
            "సామాజిక కథ": 1,
            "ప్రేమ కథ": 1,
            "పురాణం": 2,
            "ఇతిహాసం": 1,
            "సాహస కథ": 1,
            "హాస్యం": 1
        }
    }
}