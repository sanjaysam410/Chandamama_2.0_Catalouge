{
    "book_id": "చందమామ_1980_12",
    "stories": [
        {
            "title": "ప్రశ్నోత్తరాలు",
            "book_page_start": 6,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "వ్యాసం",
            "moral": "శరీర ఉష్ణోగ్రతను నియంత్రించే జీవక్రియల గురించి, జ్వరం, వాతావరణ వేడి ప్రభావాల మధ్య తేడాను తెలుసుకోవడం.",
            "keywords": [
                "శరీర ఉష్ణోగ్రత",
                "వాతావరణం",
                "జ్వరం",
                "ఉష్ణం",
                "చలి"
            ],
            "characters": [
                "పూర్ణచంద్రరావు"
            ],
            "locations": [
                "విశాఖ"
            ],
            "content": "ఎ. పూర్ణచంద్రరావు, విశాఖ\nప్ర : మానవ ఉష్ణోగ్రత 98.4 డిగ్రీలు. వెసవిలో 98.5 గాని 99 గాని\nఉన్నప్పుడు అది మన మామూలు శరీర ఉష్ణోగ్రతకు సమానమే కదా? శరీర\nతాపం ఎందువలన కలుగుతుంది? జ్వరం 104 డిగ్రీలు ఉన్నచో మనిషి నడువ\nలేడు. కాని ఎండాకాలంలో సదరు ఉష్ణోగ్రతలో నడిచి పోతున్నాడు. ఎందువలన ?\nస : వాతావరణం ఉష్ణోగ్రతతో సంబంధం లేకుండా శరీరం తన ఉష్ణస్థితిని ఒకే స్థాయిలో\n-98.4 డిగ్రీలలో -- ఉంచుకోగలందులకు తగిన ఏర్పాట్లు కలిగి ఉన్నది. మొదటి సంగతి: శరీరంలో\nఅనుక్షణమూ ఉష్ణం ఉత్పత్తి అవుతూ ఉంటుంది. దానివల్ల శరీర ఉష్ణస్థితి అదుపు మించకుండా\nచెమట ద్వారానూ, ఊపిరి ద్వారానూ, ఇతర విసర్జనల ద్వారానూ వేడిని శరీరం వదులుతూ ఉంటుంది.\nవాతావరణం ఉష్ణస్థితి శరీరస్థితికి నమం అయేసరికి శరీరం తాను అనుక్షణమూ ఉత్పత్తి చేసే అదనపు\nవేడిమిని గాలిలోకి వదలటం సాధ్యం కాదు. చెమట పట్టుతుంది కాని అది ఆవిరి అయితే తప్ప శరీరం.\nచల్లబడదు. గాలిలో తేమ ఎక్కువగా ఉంటే చెమట ఆవిరి కాదు. అలాటప్పుడు పంఖాల ద్వారా\nచెమటను ఆవిరిగా మార్చి ఒంటికి చల్లదనం తెచ్చుకోవాలి. అదే విధంగా చలిదేశాలలో ఉపస్థితి మంచు\nకన్న చాలా తక్కువకు దిగిపోతుంది. అప్పుడు శరీరం అనుక్షణమూ తయారు చేసే వేడి చాలకపోవచ్చు.\nశరీర ఉష్ణాన్ని హెచ్చించటానికి ఆహారం ఎక్కువ తినాలి. శరీరంలో తయారయే వేడి బయటి గాలిలోకి\nపోకుండా ఉన్ని దుస్తులూ, తోలు దుస్తులూ ధరించాలి. ఉన్ని దుస్తులు వేడి కలిగిస్తాయని కొందరు\nఅపోహపడతారు. అవి వేడిని నిరోధిస్తాయి. అందుకు నిదర్శనంగా మనం మంచుగడ్డను ఉన్ని బట్ట\nమధ్య చుట్టిపెడితే అది కరగకుండా, బయటి వేడిని మంచుగడ్డకు సోకకుండా నిరోధిస్తుంది.\nబయట వేడి 104 డిగ్రీలున్నా శరీర ఉష్ణస్థితి 98.4 మాత్రమే ఉంటుంది. జ్వరం వచ్చి శరీర\nఉష్ణం 104 వచ్చాక, బయట మంచు పడుతున్నా మనిషి నడవలేడు. వాడు నడవలేక పోవటానికి\nకారణం జబ్బు; వేడికాదు.",
            "book_page_end": 6
        },
        {
            "title": "రంగరాజు పెళ్ళి కథ",
            "book_page_start": 7,
            "pdf_page_start": 9,
            "pdf_page_end": 12,
            "author": "మాచిరాజు కామేశ్వరరావు",
            "genre": "సాంఘిక కథ",
            "moral": "బాధ్యతలను స్వీకరించి, ఆత్మవిశ్వాసంతో సంపాదించినప్పుడే జీవితంలో నిజమైన సంతోషం, గౌరవం లభిస్తాయి.",
            "keywords": [
                "బద్ధకం",
                "ఉద్యోగం",
                "ఆత్మవిశ్వాసం",
                "బాధ్యత",
                "ఇల్లరికం"
            ],
            "characters": [
                "రంగరాజు",
                "దుర్గమ్మ",
                "రాణి"
            ],
            "locations": [
                "పొరుగూరు"
            ],
            "content": "రంగరాజుకు పాతికేళ్లు వస్తున్నా బాధ్య\nతలు తెలియవు. తండ్రి వాడికి ఏ బాధ్యతా\nఅప్పగించకుండా పెంచి పెద్ద చేశాడు.\nదానికి తోడు వాడికి చదువైనా అంతగా\nఅబ్బలేదు. వాడు తిని తిరుగుతూ\nస్నేహితులతో పోచుకోలు కబుర్లు చెబుతూ\nకాలం గడిపాడు. వాళ్ళకు చెప్పుకోదగిన\nఆస్తిపాస్తులు కూడా లేవు.\nఅయినా వాడికి పిల్ల నియ్యటానికి\nఎంతోమంది ఆరాటపడ్డారు. ఎందుకంటే\nవాడు చాలా అందంగా ఉండేవాడు.\n\"నీ అందానికి తోడు ఏదన్నా\nఉద్యోగం చూసుకున్నావంటే, అప్సరస\nలాటి అమ్మాయి వస్తుంది.” అనే వాళ్ళు\nవాణ్ణి ఎరిగిన వాళ్ళు.\n“మా నాన్న సంపాదనతో ఇంకో\nమనిషిని పోషించలేక పోతామా ?\" అనే\nవాడు రంగరాజు ; పని చెయ్యటం మాట\nవింటే వాడికి తేళ్ళూ, జెర్రులూ పాకి\nనట్టుండేది.\nఇలా ఉండగా, ఒకనాడు, రంగరాజు\nస్నేహితుడు పొరుగూళ్లో ఏదో సంబంధం\nఉన్నదని తెలిసి చూసి వచ్చి తన అను\nభవం ఇలా చెప్పాడు :\n“పిల్ల అప్సరస ! కట్టుకు పోయినంత\nఆస్తికి వారసురాలు! కాని, పిల్ల తల్లి\nదుర్గమ్మ, తన కూతురి అందానికి నేను\nతగనని నా మొహానే అనేసింది. నువు\nవెళ్ళి చూడు. ఆ పిల్లను చేసుకో గలిగితే\nనీకు ఉద్యోగం అక్కర్లేదు. హాయిగా\nఇల్లరికం ఉండిపోవచ్చు ! \"\nరంగరాజుకు ఈ ఆలోచన బ్రహ్మాం\nడంగా నచ్చింది. మర్నాడు వాడు, తండ్రికి\nకూడా చెప్పకుండా పొరుగూరు వెళ్లాడు.\nదుర్గమ్మ ఇల్లు తేలికగానే దొరికింది.\nరంగరాజు తలుపు తట్టగానే దుర్గమ్మ\nస్వయంగా వచ్చి తలుపు తీసి, “ఎవరు\nనువు ? చూడబోతే మా రాణిని చూడ\nటానికి వచ్చినట్టున్నావే?\" అన్నది\nరంగరాజును ఎగాదిగా చూసి.\nఆమె లావుపాటిది, విధవరాలు.\nరంగరాజు ఆమె మాటకు అంగీక\nరించినట్టు తల ఆడించాడు.\n\"అమ్మా, రాణి! మరో అబ్బాయి\nవచ్చాడే!'' అని దుర్గమ్మ కేక పెట్టింది.\nరాణి చదువుకుంటున్న పుస్త్య\nకంతో ఇవతకి వచ్చి, \"మళ్ళీ పెళ్ళి\nచూపుతా?\" అని విసుక్కున్నది.\nరంగరాజు ఆ పిల్ల అందం చూసి కరిగి\nపోయాడు. - .\n‘\" మీ పేరు ? ఊరు ? చదువు? అల\nవాట్లు ?'' అంటూ ప్రశ్నల వర్షం కురి\nపించి, సమాధానాలు చెప్పించుకుని,\nరాణి లోపరకి వెళ్ళాము.\n‘\"ఇక నువు వెళ్లు, బాబూ. మా ఉద్దేశం\nతరవాత తెలియజేస్తాం,” అన్నది దుర్గమ్మ\nరంగరాజుతో.\nఆ ఇంటి వైభవమూ, రాణి అంద\nచందాలూ చూసినాక రంగరాజుకు తన\nఅదృష్టంలో నమ్మకం చిక్కలేదు. కాని\nవారం రోజుల తరవాత దుర్గమ్మ ఎవరితో నో\nకబురు పంపింది. \"అబ్బాయి నచ్చాడు;\nముహూర్తం పెట్టించండి! ” అని.\nరంగరాజు ఎగిరి గంతువేశాడు. రంగ\nరాజుగాడి రొట్టె విరిగి నేతిలో పడిందని\nఅందరూ అసూయపడ్డారు.\n\"కలిగిన సంబంధం! పిల్ల ఆస్తి\nఅంతా మీదే ! కట్నాలూ, కానుకలూ\nఅంటూ నోరుజారి సంబంధం చెడగొట్టుకో\nకండి! \" అని అందరూ రంగరాజు\nతండ్రిని గట్టిగా హెచ్చరించారు.\nనెల తిరగకుండానే రంగరాజు పెళ్ళి\nవైభవంగా జరిగిపోయింది. నాలుగు రోజు\nలుండి, ఇతర బంధువులతోబాటు రంగ\nరాజు తండ్రి కూడా వెళ్ళిపోయాడు.\nఅత్తగారు తనేను. ఇల్లరికం ఉంది\nపొమ్మంటుందని రంగరాజు ఎంతో అ\nపడ్డాడు. కాని దుర్గమ్మ అలాటిదేమీ\nఅనకపోగా, \" ఇది విన్నావా, అల్లుడూ ?\nమునసబుగారి రెండో అల్లుడు నెలకు\nపదిహేను రోజులు అత్తవారింట్లోనే తిష్ఠ\nవేసి, గేదెలా మేస్తాడట! నే నైతేనా తన్ని\nతరిమేస్తాను ! \" అన్నది. మాటల\nసందర్భంలో.\nరంగరాజుకు తల తిరిగి నట్టయింది.\nఅత్తకు తనను ఇల్లరికం ఉంచుకునే\nఆలోచన ఏకోశానా ఉన్నట్టులేదు!\nవాడు రెండు రోజులు ఆగి తెలివిగా\nదుర్గమ్మతో, '' ఈ పెద్ద తనంలో మీరు\nఒంటరిగా ఎలా ఉంటారు ? మాతోపాటు\nవచ్చేయండి.'' అన్నాడు.\nఅదేం మాట? ఎవరు ఎక్కడ\nఉండాలో అక్కడే ఉండాలి. గట్టిగా\nయాభై నిండలేదు, అప్పుడే వయసు ఏం\nముంచు కొచ్చింది ? రేపు మంచిరోజు.\nమీరు బయలుదేరండి!\" అన్నది దుర్గమ్మ\nప్రయాణ సన్నాహాలు ఆరంభిస్తూ.\nవిధిలేక, రంగరాజు రాణిని తీసుకుని\nఇంటికి వచ్చేశాడు. ఇన్నాళ్ళూ ఒంటరి\nవాడు గనక ఏ చీకూ, చింతా లేకుండా\nబతికేశాడు. ఇప్పుడు రాణి అతనికి నెత్తి\nమీద బరువుగా తొచసాగింది. తన భార్య\nఖర్చులకు కూడా తండ్రిని డబ్బు అడగా\nలంటే రంగరాజుకు సిగ్గుగా ఉంటున్నది.\nకొంత డబ్బు తన దగ్గిర ఉండడం అవ\nసరం. అత్తగారి దగ్గిర నుంచి ఏదో విధంగా\nకొంత డబ్బు రాబట్టాలి !\n\"ఏదైనా వ్యాపారం చేస్తాను.\nమీ అమ్మను అడిగి అయిదు వేలు\nపట్టుకురా,\" అన్నాడు వాడు రాణీతో.\nరాణీ విరగబడి నవ్వి, “ఇసక పిండితే\nనూనె బొట్లు రాలుతాయేమోగాని, మా\nఅమ్మ చేతినుంచి పైసా మాత్రం రాలదు!''\nఅన్నది.\nఅయినా ఆశ చావక రంగరాజు,\nవ్యాపారం చెయ్యటానికి తనకు అయిదు\nవేలు కావాలని ఎవరి ద్వారానో తన ఆత్తకు\nకబురుపెట్టాడు.\n\"పైసా లేనివాడికి వ్యాపారం ఎందుకు?\nచెత్త కుప్పమీదికి చెత్తేవచ్చి పడుతుంది.\nలక్ష్మి కూడా డబ్బున్నవాడి దగ్గిరికే\nవస్తుంది: ఉద్యోగం ఏదైనా చూసుకో\nమను. బంగారంలాటి పిల్లనిచ్చాను. ఇక\nనా నుంచి ఏమీ ఆశించ వద్దని చెప్పు,\"\nఅని దుర్గమ్మ రంగరాజు పంపిన మనిషితో\nఅన్నది. ఈ వార్త చేరగానే రంగరాజు\nనవనాడులూ కుంగిపోయాయి.\nఇక తాను బద్ధకించి లాభంలేదు!\nసంపాదించని మగాడు కట్టుకున్న భార్యకి\nకూడా లోకువైపోతాడు. బతికినంత\nకాలమూ ఎవరిమీదనో ఆధారపడి, ఆత్మాభి\nమానం లేకుండా బతకడం చాలా నీచం!\nరంగరాజు నెలరోజుల పాటు దీక్షగా\nతిరిగి ఉద్యోగం సంపాదించాడు. ఇప్పుడు\nవాడికి జీవితం హాయిగా ఉన్నట్టు అని\nపించింది. ఇది వరకు రోజు గడవటం\nచాలా నింపాదిగా గడిచేది. ఒక్కోసారి\nవిసుగెత్తేది. ఇప్పుడు విసుగులేదు.\nఉత్సాహం వచ్చింది.\nరంగరాజు ఏడాది గడిచే సరికి తండ్రి\nఅయాడు.\nమనవరాలిని చూడడానికి దుర్గమ్మ\nవచ్చింది. మనవరాలి మెడలో బంగారం\nగొలుసు వేసి\" అల్లుడూ, నువు మారావు,\nనాకు చాలా సంతోషంగా ఉన్నది. నువు\nచూడటానికి అందంగా ఉన్నావు; నీ\nకుటుంబం మంచిది అని వాకబు చేస్తే,\nనువు పరమ బద్ధకస్తుడివనీ, బాధ్యత\nఎరగని వాడివనీ తెలిసింది. బరువు మీద\nపడితే బాధ్యత అదే తెలుస్తుంది లెమ్మని,\nనీకు పిల్లనిచ్చి చేశాను. నీ బద్ధకం వదల\nగొట్టడానికే డబ్బు విషయంలో అంత\nఖచ్చితంగా ఉన్నాను. ఈ ఆస్తి నేనేం\nకట్టుకుపోతానా?\nమనవరాలిదే !\" \nఅన్నది.\nరంగరాజు ఆమెతో, \" నా సంపాదన\nమా కుటుంబం సుఖంగా బతకటానికి\nచాలు. మీకు ముచ్చటగా ఉంటే, మీ\nకున్నది మీ మనవరాలికి ఇచ్చుకోండి !''\nఅన్నాడు ఆత్మవిశ్వాసంతో.",
            "book_page_end": 10
        }
    ],
    "statistics": {
        "total_stories": 2,
        "author_counts": {
            "చందమామ బృందం": 1,
            "మాచిరాజు కామేశ్వరరావు": 1
        },
        "genre_counts": {
            "వ్యాసం": 1,
            "సాంఘిక కథ": 1
        }
    }
}