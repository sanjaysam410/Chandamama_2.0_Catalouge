{
    "book_id": "చందమామ_1980_05",
    "stories": [
        {
            "title": "అమరవాణి",
            "book_page_start": 5,
            "pdf_page_start": 5,
            "pdf_page_end": 5,
            "author": "చందమామ బృందం",
            "genre": "సూక్తి",
            "moral": "రాజులకు బంగారము, ధాన్యము, రత్నాలతో పాటు ప్రజల శ్రేయస్సు కూడా ముఖ్యం.",
            "keywords": [
                "రాజు",
                "ప్రజలు",
                "ధర్మం",
                "సంపద"
            ],
            "characters": [],
            "locations": [],
            "content": "హిరణ్య, ధాన్య, రత్నాని, యానాని, వివిధాని చ\nతథాన్య దపి ' యత్కించిత్ ప్రజాభ్యస్యా న్మహీపతేః.\n[రాజులకు బంగారమూ, ధాన్యమూ, రత్నాలూ, రకరకాల వాహనాలూ, ఇంకేవిగానీ గాక, ప్రజల నుంచి రావలసిందే.]",
            "book_page_end": 5
        },
        {
            "title": "ప్రశ్నోత్తరాలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "విజ్ఞానం",
            "moral": "చందమామ బృందం",
            "keywords": [
                "గురుత్వాకర్షణ",
                "కాంతి",
                "గ్రహాలు",
                "వేగం",
                "నీరు"
            ],
            "characters": [
                "గేదెల హరిశంకర్ నాయుడు",
                "వి. కె. యం. లక్ష్మణరావు"
            ],
            "locations": [
                "రాయఘడ",
                "కోర్బా"
            ],
            "content": "గేదెల హరిశంకర్ నాయుడు, రాయఘడ.\nప్ర: భూమికీ, భూమి మీద ఉన్న ప్రతి వస్తువుకి ఆకర్షణ శక్తి ఉంది గనుక\nవస్తువులన్నీ భూమిని తాకి ఉన్నాయి. అదే విధంగా సూర్యుడు ఆకర్షించి ఉన్న\nగ్రహాలు సూర్యుణ్ణి ఎందుకు తాకి లేవు?\nస : ఇందులో “ వేగం ” సమస్య ఉన్నది. రాకెట్ ప్రయోగాలతో అమిత వేగం అందుకున్న\nకృత్రిమ ఉపగ్రహాలను భూమ్యాకర్షణ భూమి చుట్టూ తిప్పగలదు గాని భూమి కేసి లాగలేదు. చంద్రుడు\nతన వేగం వల్లనే భూమి మీద పడకుండా, భూమి చుట్టూ తిరుగుతున్నది.. అంతదాకా దేనికి? బంతి\nఆటలో గట్టిగా తన్నిన బంతి భూమ్యాకర్షణకు విరుద్ధంగా పైకిపోయి, వేగం తగ్గినదాకా భూమికి తిరిగి\nరాదు. గ్రహాలు తమ వేగం వల్లనే సూర్యుడిలో పడకుండా, సూర్యుడి చుట్టూ నియమిత కక్ష్యలలో\nతిరుగుతున్నాయి.\nవి. కె. యం. లక్ష్మణరావు, కోర్బా.\nప్ర: నీటికి రంగు లేదు. కానీ నీటిపై కాంతి పడినప్పుడు పరావర్తనం, లేదా\nశోషణం జరిగితీరాలి. అలా జరిగితే నీరు తెల్లగా గానీ, నల్లగా గానీ, లేదా ఏదో\nరంగులో గానీ కనబడాలి. అలా జరగదు. కారణం?\nస: అన్ని రంగులూ గల సూర్యకాంతిని శోషించగల వస్తువులు నల్లగా కనిపిస్తాయి. కాంతిని\nపూర్తిగా పరావర్తన చెయ్యగల వస్తువులు తెల్లగా కనిపిస్తాయి. సూర్యకాంతిలోని కొన్ని రంగులను మాత్రమే\nఏల్చుకోగల వస్తువులు, పీల్చుకోబడని రంగులలో (ఉదా : ఆకులు ఆకుపచ్చరంగులో, పూలు వేరువేరు\nరంగులలో) కనిపిస్తాయి. నీరు ఏరంగునూ పీల్చుకోలేదు. అందుచేత నీటి కుండా కాంతి ప్రసరించి\nనప్పుడు అన్ని రంగులూ కనిపిస్తాయి. కాంతిని పరావర్తన చేసే శక్తి కొంతవరకు నీటికి ఉన్నది. రాత్రిపూట\nకాలవలలో అన్ని రంగుల కాంతులూ ప్రతిఫలించటం మనం చూడగలం. నీటికి స్వతహాగా రంగు\nలేకపోవటానికి ఇదే కారణం.",
            "book_page_end": 6
        },
        {
            "title": "అసమీక్ష కారిత్వం – 83",
            "book_page_start": 7,
            "pdf_page_start": 7,
            "pdf_page_end": 10,
            "author": "చందమామ బృందం",
            "genre": "జానపద కథ",
            "moral": "తొందరపడి అపరిచితులను నమ్మడం, వారి ప్రవర్తనను సరిగా తెలుసుకోకుండా ఆశ్రయం ఇవ్వడం ప్రమాదకరమైన ఫలితాలకు దారితీస్తుంది.",
            "keywords": [
                "స్నేహం",
                "మోసం",
                "నక్క",
                "రాబందు",
                "పిల్లి"
            ],
            "characters": [
                "లేడి",
                "సుబుద్ధి (కాకి)",
                "క్షుద్రబుద్ధి (నక్క)",
                "జరద్గవం (రాబందు)",
                "దీర్ఘకర్ణం (పిల్లి)"
            ],
            "locations": [
                "మగధ దేశం",
                "చంపకపతి (అరణ్యం)",
                "గంగాతీరం"
            ],
            "content": "మగధ దేశంలో చంపకపతి అనే\nఅరణ్యంలో ఒక కాకీ, ఒక లేడీ చాలా\nకాలంగా స్నేహం చేస్తూ ఉండేవి. లేడి\nబాగా కండపట్టి, నేవళంగా ఉండేది.\nఒకనాడు అది అరణ్యంలో యధేచ్ఛగా\nతిరు గుతూండ గా, ఒక నక్క దాన్ని\nచూసి, ''' దీని కమ్మని మాంసం ఎలా\nరుచి చూడాలి? అందుకు ఒకటేమార్గం:\nదానికి - నాలో నమ్మకం కుదిరేలాగా\nచేయాలి.'' అనుకుని, లేడిని సమీపించి,\n\"మిత్రమా, కులాసాగా ఉన్నావా ?\"\nఅని అడిగింది.\n'\" ఎవరు నువు?'' అని లేడి అడిగింది.\n\"నేను క్షుద్రబుద్ధి అనే నక్కను.\nనేను నా వారినందరినీ పోగొట్టుకుని\n'ఇక్కడ కుంటి జీవితం గడుపుతున్నాను.\nఇప్పుడు మనం మిత్రులమయాం కనక,\nనా జీవితం ఇంక నాలుగు కాళ్ళమీద\nనడుస్తుంది. నేను శాశ్వతంగా నీ వెంట\nఉండగోరుతున్నాను.\" అన్నది నక్క.\n\"అలాగే.'' అన్నది లేడి.\nసూర్యాస్తమయం అయినదాకా\nఆ రెండూ కలిసి తిరిగి. లేడి ఇంటికి\nచేరాయి. లేడితో దీర్ఘకాల స్నేహుగల\nసుబుద్ధి అనే కాకి ఒక చంపకవృక్షం కొమ్మ\nమీద కూర్చుని ఉండి. లేడి తన వెంట\nఒక నక్కను తీసుకురావటం చూసి,\n\"మిత్రమా, ఇది ఎవరు ? ' అని అడిగింది.\n\" ఈ నక్క మనతో స్నేహం కోరు\nతున్నది.\" అన్నది లేడి.\nదానికి కాకి, \"మిత్రమా, అపరి\nచితులతో ఆకస్మిక స్నేహం మంచిది\nకాదు. ఒకరి కులగోత్రాలూ, స్వభావమూ\nతెలియకుండా ఆశ్రయ మియ్యరాదు.\nఒక పిల్లి చేసిన మోసం వల్ల జరద్గవం\nఅనే రాబందు తన ప్రాణాలు కోల్పో\nయింది,'' అన్నది.\n\"ఏమీ ఆ సంగతి? \" అని లేడి\nకాకిని అడిగింది.\nకాకి ఇలా చెప్పింది :\nజరద్గవా, దీర్ఘ కర్ణులు\nగంగాతీరాన గృధ్రకూట మనే కొండ\nమీద ఒక పెద్ద చెట్టుతొర్రలో జరద్గవం\nఅనే రాబందు నివసిస్తూ ఉండేది.\nదురదృష్ట వశాన దాని కళ్ళూ, గోళ్ళూ\nపోయాయి. ఆ చెట్టు మీద నివసించే\nపక్షులు దాని మీద జాలిపడి తమ\nఆహారంలో నుంచి దానికి కొంత కొంత\nఇచ్చేవి. అది వాటిపై ఆధారపడి బతు\nకుతూ, పెద్ద పక్షులు ఆహారం కోసం వెళ్ళి\nనప్పుడు, వాటి పిల్లలను కనిపెట్టి ఉండేది.\nఒకసారి పెద్ద పక్షులు బయటికి వెళ్ళి\nఉన్న సమయంలో వాటి పిల్లలను తిన\nటానికి దీర్ఘకర్ణం అనే పిల్లి వచ్చింది.\nదాన్ని చూసి పక్షి పిల్లలు భయపడి\nగగ్గోలు పెట్టాయి. రాబందు రావటం చూసి,\nదీర్ఘకర్ణం తనలో, \" అయ్యో. నా పని\nఅయిపోయింది!\nఅయినా, అపాయం\nరానంత వరకే దాన్నిగురించి భయ\nపడాలిగాని, తీరావచ్చి పడ్డాక అపాయం\nనుంచి బయటపడే మార్గం ఆలోచించాలి.\nఇది నన్ను చూడనే చూసింది గనక,\nపారిపోయి లాభంలేదు. ఏమయితే కానీ,\nనేను దీన్ని ముందు' నమ్మించి, తరవాత\nసమీపిస్తాను,'' అనుకున్నది.\n'\" అయ్యా, నా నమస్కారాలు స్వీక\nరించండి,\" అన్నది పిల్లి.\n'\" ఎవరు/ నువు ? '' అని రాబందు\nఅడిగింది.\nనేను పిల్లిని,\" అన్నది దీర్ఘకర్ణం.\n\"ముందు వెళ్ళిపో. నేను నీ ప్రాణం\nతీయగలను,\" అన్నది రాబందు.\n\"నా మాట కాస్త ఆలకించి, నన్ను\nచంపాలని తమకుతోస్తే అలాగే చెయ్యండి.\nఒక కులానికో, జాతికో చెందిన మాత్రాన\nఎవరినిగాని గౌరవించటమూ, చంపటమూ\nభావ్యమవుతుందా? ఎవరి ప్రవర్తనగాని\nఎలా ఉన్నదీ తెలుసుకున్న మీదటనే\nగదా సన్మానించట మో చంపటమో\nచేస్తాం? '' అన్నది పిల్లి.\n\"నువు ఇక్షడికి ఎందుకు వచ్చావు?\"\nఅని రాబందు అడిగింది.\n“నేను ఈ పవిత్రమైన గంగాతీరాన\nనివసించుతూ, రోజూ గంగాస్నానాలు\nచేస్తూ, బ్రహ్మ చర్యం అవలంబించి\nచాంద్రాయణ వ్రతం చేస్తున్నాను.\nతమరు స్మృతులు అధ్యయనం చేస్తూం\nటారని నమ్మకంగా కొన్ని పక్షులు చెప్పగా\nవిని, వయోవృద్ధులూ, జ్ఞానవృద్ధులూ\nఅయిన తమ నుంచి ధర్మసూక్ష్మాలు\nతెలుసుకోగోరి వచ్చాను. మీకు అతిథిగా\nవచ్చిన నన్ను తమరు చంపుతాననే సరికి\nతమకు ధర్మాలు తెలియవని గ్రహించాను.\nఇంటికి అతిథిగా వచ్చిన శత్రువుకు కూడా\nతగిన ఆతిథ్య మియ్యాలని ధర్మశాస్త్రాలు\nచెబుతున్నాయి. తనను కొట్టటానికి\nవచ్చిన వాడికి కూడా చెట్టు నీడనిస్తుంది.\nవెళ్ళగొట్ట బడిన అతిథి తనను వెళ్లగొట్టిన\nగృహస్థు పుణ్యం యావ త్తూ పట్టుకు\nపోతాడు. అధమ వర్ణస్తుడు తన ఇంటికి\nవచ్చినప్పుడు అగ్రవర్ణస్తుడు కూడా గౌర\nవించాలి. ఎందుకంటే, అతిథి అందరి\nదేవతలకూ ప్రతినిధి.\" అన్నది పిల్లి.\nదానికి రాబందు, '' పిల్లులకు రెక్కలు\nరాని పక్షులను తినటం ఇష్టం. ఇక్కడ\nరెక్కలురాని పక్షి పిల్లలు ఉన్నాయి.\nఅందుకని నేను అలా అన్నాను.\" అన్నది.\nపిల్లి నేలను తాకిన చేతులతో తన\nచెవులను తాకి, ” నేను స్మృతులు చదువు\nకున్నాను. వికారాలు వర్ణించాను. చాంద్రా\nయణ ఉపోషాలు చేస్తున్నాను. అనేక\nవిషయాలలో ధర్మశాస్త్రాలు పరస్పరం\nభేదించినప్పటికీ, అహింస పరమధర్మం\nఅన్న విషయం ఏకగ్రీవంగా ఒప్పుకుంటు\nన్నాయి. దానికి వేరేకారణం లేదు;\nఇతరులకు ఎలాటి హానీచేయక, ఇతరులు\nతనకు చేసిన హానిని క్షమించినవాడు\nతిన్నగా స్వర్గానికి పోతాడు. చచ్చిపోయి\nనాక సంచితపుణ్యం ఒకటే వెంటవచ్చేది;\nమిగిలినదంతా దేహంతోపాటే నశిస్తుంది.\nతినేవాడికి తాత్కాలిక జిహ్వచాపల్యం\nమాత్రమే తీరుతుంది. తినబడేవాడు\nతన ప్రాణాన్నే కోల్పోతాడు. చావు వచ్చి\nపడుతూంటే మనిషి చెందే ఆవేదన\nఇతరులు గ్రహించరానిదీ, వర్ణించలేని\nదీనూ. ఆడవిలో తమంతట తాము పెరిగే\nఆకులూ, అలములూ తిని నింపుకోదగిన\nవెధవపొట్ట కోసం ఎవడైనా ఇతరుల\nప్రాణాలు తీసి పాపం కట్టుకుంటాడా? \"\nఅన్నది.\nరాబందు ఈ మాటలకు మోసపోయి.\nపక్షులకు తెలియకుండా, పిల్లిని చెట్టు\nతొర్రలో తనతోబాటు ఉండనిచ్చింది.\nరాబందును మాటలతో మోసగించి,\nదానిచెట్టు తొర్రలో చేరిన పిల్లి రోజూ ఏదో\nఒక పక్షిపిల్లను పట్టి తొర్రలోకి తెచ్చి,\nఅక్కడ దాన్ని తింటూ వచ్చింది.\nకొంతకాలం గడిచినాక తమ పిల్లలను\nపోగొట్టుకున్న పక్షులు హంతకు డెవరని\nతేల్చటానికి సమావేశం జరిపాయి. అవి\nతన ఆచూకీ తెలుసుకునే ప్రయత్నంలో\nఉన్నాయని తెలియగానే, పిల్లి చెట్టు\nతొర్రను విడిచి చల్లగా వెళ్ళిపోయింది.\nపక్షులు ఆ ప్రదేశమంతా గాలించి,\nచివరకు చెట్టుతొర్రలో ఎముకలు చూసి,\nరాబందే తమ పిల్లలను తిన్నదని నిర్ధారణ\nచేసుకుని దాన్ని చంపేశాయి",
            "book_page_end": 10
        },
        {
            "title": "తోకచుక్క - 1",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "ధారావాహిక",
            "moral": "రాజు మాట తప్పకుండా ఉండేందుకు ప్రయత్నించినప్పటికీ, రాజ్య ఖజానా ఖాళీ అయినప్పుడు ధనం సంపాదించడానికి కఠిన నిర్ణయాలు తీసుకోక తప్పలేదు.",
            "keywords": [
                "చిత్రసేనుడు",
                "కుండలినీ ద్వీపం",
                "పన్నులు",
                "సేనాని",
                "తోకచుక్క"
            ],
            "characters": [
                "చిత్రసేనుడు",
                "మంత్రి",
                "సమరసేనుడు",
                "ఆస్థాన దైవజ్ఞుడు"
            ],
            "locations": [
                "కుండలినీ ద్వీపం"
            ],
            "content": "పూర్వకాలమందు కుండలినీ ద్వీప రాజ్యానికి, చిత్రసేనుడు ప్రభువుగా వుండేవాడు. ఆయన రాజ్యాధికారానికి వచ్చి రెండు సంవత్సరాలైనా గడవక ముందే, ప్రజల మేలుకోసం అనేక పథకాలు అమలు చేశాడు. ప్రజలు సమస్త సౌఖ్యాలూ అనుభవించాలనీ, తన రాజ్యం రామరాజ్యం అనిపించుకోవాలనీ, ఆయనకు ఎంతో కుతూహలంగా వుండేది. ఈ కారణంగా చిత్రసేన మహారాజు ప్రజలపై పన్నులన్నీ సగానికి సగం తగ్గించి వేశాడు.\nరాజు ధర్మగుణానికి ప్రజలు ఎంత గానో సంతోషించారు. పన్నుల భారం తగ్గటంతో ప్రజలకు సుఖంగానే వున్నది.\nరాజ్యంలో ఎక్కడ చూసినా చిత్రసేనుడి ధర్మగుణాన్ని స్తుతించేగాధలే, ఏమూల విన్నా ఆయనను కీర్తించే పాటలే!\nఇదంతా బాగానే వున్నది ! ధర్మగుణం గల రాజు పేరు దశ దిశలా మోగిపోవటం సంతోషించదగిందే. కాని అటు పేరు మోగుతున్న కొద్దీ, యిటు ఖజానాలో ద్రవ్యం తరుగుతూ వచ్చింది. అదేపనిగా ఖర్చు పెడుతూవుంటే, ఎంత ధనం మాత్రం నిలుస్తుంది! ధనం లేకపోవడం చేత పరిపాలన తారుమారు కాజొచ్చింది.\nచిత్రసేనుడి ప్రధాన మంత్రి బుద్ధి సూక్ష్మతకలవాడు. ఆయన రాజు సంకల్పం గమనించే వున్నాడు. అందు వల్ల రాగలఫలితాలు కూడా ఆయనకు\nముందుగానే తెలుసు. అందుకనే, అవ కాశం దొరికినప్పుడల్లా, రాజుతో మంచి చెడ్డలు చెబుతూనే వచ్చాడు. కాని, చూడబోతే, “నా తరంలో, నా ప్రజలకు శాశ్వతమైన మేలుచేసి తీరాలి!\" అని దీక్షపట్టిన చిత్రసేనుడికి, మంత్రిమాటలు చెవికెక్కలేదు.\nఖజానా ఖాళీ అయే దశకు వచ్చింది. ఇక ఊరుకుంటే ముప్పుకలుగుతుందని మంత్రి ఒక నాడు చొరవతీసుకుని రాజు చిత్ర సేనుడితో, \"మహారాజా ! ఏలిక -చేసిన శాసనం ప్రజలకు సౌఖ్యంగానే వున్నది. ఐతే, మన ధనాగారం ఒక వంక పట్టిపోతున్నది. ధనం లేకపోతే ఏ పనీ\nసాగదుగదా! మాట దక్కని మంత్రి పదవి, నే నెలా నిర్వహించేది? నన్నీ బాధ్యతనుంచి తప్పించ వలసిందిగా ప్రభు వులవారిని కోరుతున్నాను,\" అన్నాడు.\n“అంత విషమించిందా పరిస్థితి?\nఅని రాజు ప్రశ్నించాడు.\n\"ఏమని మనవిచేసేది. మహారాజు !\nఅవతల ఉ ద్యో గు ల కూ, యివతల\nసైనికులకూ నెల జీతాలివ్వాలి. ఇంకొక్క\nవారమే వ్యవధివున్నది. ఖజానాలోవున్న\nసొమ్ముతో నీళ్ళుమో సే తోటమాలీల\nభత్యాలైనా సరిపెట్టలేమని తోస్తున్నది.\"\nఅన్నాడు మంత్రి.\nరాజు చిత్రసేనుడు కొంచెం ఆలో\nచించి, \"సరే, రేపటి రోజున దర్బారు\nఏర్పాటు చేయించు, మహా మంత్రీ !\nరాజోద్యోలగులతోపాటు రాజ్యంలో ని\nముఖ్యులందరూ కూడా సభకు వచ్చేలా\nచూడు.\" అన్నాడు.\nమంత్రి, '' చిత్తం! అలాగే చేస్తాను,”\nఅని యివతలికి వచ్చాడేగాని ఆయనకు\nదర్బారు ఏర్పాటు చేయమనటంలో రాజు\nఅభిప్రాయం ఏమిటో తెలియలేదు.\nరాజ్యంలో దండోరా వేయించారు.\nఅది విన్న ప్రజలకు దర్బారు ఎందుకు\nఏర్పాటు చేస్తున్నారో అర్థం కాలేదు.\nఆకారణంగా నలుగురూ నాలుగు\nవిధాలుగా అనుకోసాగారు. రాజు దయా\nమయుడన్న సంగతి అందరికీ తెలిసినదే.\nఅందువల్ల వాళ్ళల్లో కొందరు, \"అసలు\nపన్నులు మొత్తంగానే తీసివేస్తాడు,\nమహారాజు ! '\" అంటూ వదంతులు\nవ్యాపింపచేశారు.\nమర్నాడు దర్బారు ఏర్పాటయింది.\nసలహాదార్లూ, రాజోద్యోగులూ, రాజ్యంలో\nపేరు మోసిన పెద్దమనుష్యులూ వచ్చారు.\nచిత్రసేనుడు వచ్చి సింహాసనం అధిష్ఠిం\nచాడు. ఆయన ఆజ్ఞకాగానే ముఖ్య\nమంత్రి సభవారితో \" అసలు మన\nరాజ్యంలో. పూర్వం విధించబడి\nఅమలులోవుంటున్న పన్నులే నామమాత్ర\nమైనవి. అటువంటిది, యిప్పుడు కరుణా\nసింధువులని బిరుదు వహించిన మన\nమహారాజుగారి హయాంలో, ఆ పన్నులు\nకూడా సగానికి సగం తగ్గిపోయిన సంగతి,\nఅందరికీ తెలిసినదే! ఈ నామమాత్రపు\nపన్నులతో రాజ్యపాలన ఎలా సాగటం\nఅన్నది యిప్పుడొక తీవ్రసమస్య అయి\nకూర్చున్నది.\" అంటూ గుక్కతిప్పు\nకునేందుకు ఒక్కక్షణం ఆగాడు.\nఅంతలో సభలో నుంచి ఒకడు లేచి,\n\" ప్రజల మీద పన్నులు వేయకుంటే,\nపరిపాలన సాగనేసాగదా ? \" అని\nప్రశ్నించాడు.\nఈ ప్రశ్నకు సభలో వున్నవాళ్ళంతా\nవిస్తుపోయారు. ముఖ్యమంత్రికి మతి\nపోయినంత పనైంది. ఆయన ప్రశ్నించిన\nసభికుడి కేసి ఒక్కక్షణం కోపంగా\nచూసి, \"మీరే ఆలోచించండి. మన\nరాజ్యంలో జనాభా ఎంత ? అంతమందీ\nసుఖంగా కాలం గడపాలంటే ఎన్నెన్ని\nసౌకర్యాలు కావాలి ఆరోగ్యం కాపాడు\nకునేందుకు మందు మాకులూవద్దా?\nపెరిగి పెద్ద కావలసిన బిడ్డలకు చదువు\nసంధ్య లక్కరలేదా? అంతే కాక పర\nరాజులు ఏక్షణాన అయినా మన మీదికి\nదాడిరావచ్చు. అలాంటి దాడులను నిరో\nధించేందుకు సైన్యం అవసరంకదా?\nపన్నులు వేయకపోతే వీటన్నిటికీ ధనం\nఎలా వస్తుంది? - కనక. పన్నులంటే\nఏమిటో, వాటిని ఎందుకు విధించాలో\nతెలుసుకోవటం ప్రతిపౌరుడికీ విధి....\"\nఅని చెపుతూవుండగా, రాజు చిత్రసేనుడు,\nతానేదో మాట్లాడ దలచినట్టు మంత్రి\nకేసి చూశాడు. మంత్రి ఆగిపోయాడు.\nమంత్రిగారు చెప్పినదంతా బాగానే\nవున్నది. అయితే ఒకసారి తగ్గించిన\nపన్నులను తిరుగా విధించినట్టయితే,\nమునుపటి పద్ధతిలో వసూలు చేయ\nగలమా అన్నది ప్రశ్న.\" అన్నాడు రాజు.\nసభలో గుసగుసలు బయలుదేరినై.\nఅంతలో ఒకడు నిర్భయంగా లేచి.\n\"మహారాజా ! తగ్గించిన పన్నులు తిరుగా\nపెంచడమనేది, బాగా ఆలోచించవలసిన\nసమస్య. మన రాజ్యంలోనే కాక, పర\nరాజ్యాలకుకూడా వ్యాప్తి చెందుతున్న తమ\nకీర్తి కాస్తా, కొత్తపన్నులు విధించడంతో,\nహారతికర్పూరంలా హరించి పోతుంది.\nమహీపతులు మాట త ప్పడ మ నే ది\nసామాన్య విషయంకాదు.\" అన్నాడు.\nఈ హెచ్చరికలో రాజుకు గొప్ప\nయదార్థం గోచరించింది. తను సింహాసనం\nఎక్కినప్పటి నుంచీ, యిప్పటివరకూ\nఆర్జించుకు వస్తున్న యశస్సు, క్షణాల\nమీద హరించుకు పోతుంది! అందువల్ల\nతగ్గించిన పన్నులు పెంచడానికి ఎంత\nమాత్రం వీలులేదు! ధనాగారం నింప\nటానికి వేరే ఏదైనా మార్గాలున్న వేమో\nఆలోచించవలసిందే, అనుకున్నాడాయన.\n“పన్నుల విషయమై ఒకసారి చేసిన\nనిర్ణయాన్ని మేము మార్చదలచలేదు.\nకొత్త పన్నులు విధించటం అన్న సమస్యే\nతల ఎత్తరాదు. ఇదీ మా నిర్ణయం!\nమంత్రిగారు పరిస్థితి అంతా వివరించారు.\nఈ విషయమై ఏమిచేస్తే బావుంటుందో\nసభికులు ఆలోచించండి.\" అన్నాడు.\nచిత్రసేన రాజు.\nసభ అంతా నిశ్శబ్దమైపోయింది.\nసభికులంతా ముఖ ముఖాలు చూసు\nకోవటమేగాని, ఏం జవాబు చెప్పాలో\nఒకరికీ తోచిందికాదు. ఒకటి, రెండు\nనిమిషాల కాలం గడిచిం తరవాత సేనాధి\nపతి అయిన సమరసేనుడు లేచి,\n“మహారాజా ! ధనాగారం నింపడం అనేది\nపెద్ద సమస్య కానేకాదు. అందుకు\nమార్గం నేను చెప్పగలను. అయితే,\nఅది చాలా గుప్తవిషయం. తమతో\nఏకాంతంలో మనవిచేస్తాను,'\" అన్నాడు.\nఇందుకు అంగీకార సూచకంగా సభలో\nవున్న వాళ్లంతా కరతాళధ్వనులు చేశారు!\nఆనాటి రాత్రి పదిగంటల వేళ సేనాని,\nమహారాజును ఉద్యానవనంలో కలుసు\nకుని, ఆ గుప్తవిషయం ఏదో తెలియపరచ\nవలసిందిగా ఏర్పాటు జరిగింది.\nఆ రాత్రి పదిగంటల వేళ సేనాని\nసమర సేనుడు ఉద్యానంలో రాజు చిత్ర\nసేనుణ్ణి కలుసుకుని, \" మహారాజా !\nమన ధనాగారం నింపేందుకు యింతగా\nయోచించవలసిన పనిలేదు. పరిస్థితిని\nబట్టి, మన రాజ్యంలో ఒక్క పైసా\nఅయినా అదనంగా వసూలయే మార్గం\nలేదు. ధనం ఏలా సంపాయించాలి? ప్రజ\nలను సుఖపెట్టి, మన రాజ్యం రామ\nరాజ్యం అనేఖ్యాతి నిలబెట్టుకోవటం\nఎలాగ? ఇదేగదా సమస్య? ఇందుకు\nఒక్కటే ఒక్క మార్గం కనబడుతున్నది.\nమనం పర రాజ్యాల మీద దాడిచేసి,\nవాళ్ళ ధనాగారాలను కొల్లగొట్టితే సరి! ఇది\nరాజధర్మాల్లో ఒకటిగదా, మహారాజా!\nఇలాంటి అవసరాల కోసమేగదా. సేనాధి\nపతులల్నీ. సేనల్నీ పోషించేది.\" అని\nవిన్నవించుకున్నాడు.\nచిత్ర సేనుడు కొంచెంసేపు ఆలోచించి,\n\"సమర సేనా, నీ ఆలోచన బాగానే\nవున్నది. కాని, యిందులోవున్న చిక్కు\nసంగతి నువ్వు గమనించినట్టులేదు.\nఅసలు మన రాజ్యమే ద్వీపంగదా?\nమనకు అన్ని వైపులా సముద్రాలే కద!\nఈ సముద్రాలన్నీ దాటుకుంటూపోయి,\nపొరుగు రాజ్యాలమీద దాడిచేయాలంటే,\nమనకు ఎంత నౌకాబలం ఎంత సైనిక\nబలం కావలసివుంటుంది! ఆ సంగతి\nఆలోచించావా? '\" అని ప్రశ్నించాడు.\n\"ఆనౌకాబలం, సైనికబలాల సంగతి\nనాకు వదలండి, మహారాజా!\" అన్నాడు\nసేనానాయకుడు.\n“సరే, అలా అయితే, ఆ బాధ్యత\nఅంతా నీదే ! మన సైనికశక్తిని పెంచా\nలంటే, ఎంతోమంది కొత్తవాళ్ళను సైన్యం\nలోకి చేర్చవలసివుంటుంది.. అందుకు\nరాజాజ్ఞ అవసరం. ఇదుగో. ఈరాజ\nముద్రికను ఉపయోగించుకో.\" అంటూ\nరాజు తన వేలి ఉంగరం తీసి, సేనానాయ\nకుడికి యిచ్చాడు.\nసేనానాయకుడు, రాజు దగ్గిర సెలవు\nతీసుకునిపోయి, సైన్యంలోని దళనాయకు\nలందర్నీ సమావేశపరిచి, వాళ్ళకు రాజు\nగారితో తాను మాట్లాడినదంతా వివరించి,\n\"అంతా బాగానేవున్నది. కాని ఒకే ఒక\nసందేహం నన్ను బాధిస్తున్నది, ' \" అన్నాడు.\n\"ఏమిటా సందేహం? \" అని అడి\nగారు దళనాయకులు.\n\"మనం సైనికులను వెంటబెట్టుకుని\nచుట్టుపక్కలవున్న ద్వీపాలమీద దాడి\nచేయటం కేవలం అక్కడి ధనాగారాలను\nకొల్లగొట్టుకు రావటానికే. అంతేగాని,\nమనం ద్వీపాలను ఆక్రమించి పరిపాలించ\nబోవటం లేదు. ఆ మాత్రం పనికి మన\nకప్పుడున్న సైనికబలం చాలునేమో\nఅనుకుంటున్నాను. మరొకటి; మనం\nసైన్యాలతో, యీ ద్వీపం వదిలిపోగానే..\nఅవకాశం కోసం చూసే రాజద్రోహు\nలెవరైనా ప్రజలను రెచ్చగొట్టి. తిరుగు\nబాటు చేయవచ్చు. అప్పుడు మన రాజు\nగారినీ, రాజబంధువులనూ రక్షించే\nదెవరు? \" అన్నాడు సేనానాయకుడు.\n\"అవును, యిది గడ్డుసమస్యే! సైన్యం\nలేని రాజు పూచికపుల్లకు కొరగాడు, \"\nఅన్నాడు ఒక దళనాయకుడు.\nసేనాని సమరసేనుడు ఏదో చెప్ప\nబోయేంతలో ఒక ముస లి యోధుడు\nగొంతెత్తి, ‘“సేనానీ! కుండలినీదేవి కరుణ\nవల్ల, యిప్పుడే నాకొక చక్కని ఉపాయం\nతట్టింది ! '\" అన్నాడు.\nఅందరూ అతడి కేసి చూశారు.\n\"వినండి! దేశంలో తిరుగుబాట్లూ,\nవిప్లవం లాంటివి ప్రారంభించాలంటే,\nఅందుకు యువకులేగదా పూనుకోవల\nసింది? అందువల్ల మనం దేశంలోని\nయువకుల్ని ఏదోవిధంగా ఆకర్షించి,\nసైన్యంలో చేర్చుకోవటం ఉత్తమమార్గం,\"\nఅన్నాడు ముసలియోధుడు.\nఈ ఉపాయం సేనాని సమర సేనుడితో\nపాటు, అక్కడ సమావేశం అయిన\nఅందరికీ నచ్చింది. వాళ్లు అప్పటికప్పుడే\nసంప్రతింపులు జరిపి, రాజ్యంలోని పది\nహేను, నలభైఏళ్ల మధ్యవయసు వాళ్లంతా\nసైన్యంలో చేరవలసిందిగా ఉత్తరువులు\nజారీచేస్తూ, ఆజ్ఞాపత్రాలను రాజముద్రి\nకతో సహా తయారుచేశారు.\nమర్నాటి నుంచీ సైనికులు ఆజ్ఞా\nపత్రాలు చేత పుచ్చుకుపోయి, ప్రతి\nగ్రామంలోనూ వయసులోవున్న ప్రతి\nపురుషుణ్ణి సైన్యంలో చేర్చసాగారు. కాని\nకొందరు సైన్యంలో చేరటానికి అయిష్టత\nకనబరుస్తూ, '' అయ్యా. కావాలంటే\nరాజుగారిని కొత్త పన్నులు విధించ\nమనండి, సంతోషంగా యిచ్చుకుంటాం.\nఅంతేగాని పరదేశాల మీద దాడికోసం\nమమ్మల్ని బలవంతంగా సైన్యంలో చేర్చ\nవద్దు. మమ్మల్ని తల్లిదండ్రుల నుంచీ,\nఆలు బిడ్డల నుంచీ ఎడంచేయకండి.''\nఅంటూ దీనంగా మొరబెట్టుకున్నారు.\nఆజ్ఞాపత్రాలతో బయలుదేరిన సైని\nకులు, యిది రాజాజ్ఞ అంటూ, యిష్టంతో\nసైనికులుగా చేరిన వారిని మర్యాదగానూ,\nమిగతా వాళ్ళను కాళ్ళూ, చేతులూ కట్టి\nడోలీలలో పడవేసీ, నగరానికి మోసుకు\nపోయారు.\nఈ బలవంతపు సైనికోద్యోగం యిష్టం\nలేనివాళ్ళు చాలా మంది, సైనికుల కంట\nబడకుండా తప్పించుకుపోయి రాజుతో\nమొరబెట్టుకున్నారు. రాజు చిత్రసేనుడు\nవాళ్ళు చెప్పినదంతా విని. \"నా ఘన\nకీర్తిని వేనోళ్ళచాటుతూ, మీలో కొందరు\nనాపైన కథలు రాయటమేగాక, కావ్యాలు\nకూడా అల్లారుకదా? అలాంటప్పుడు\nతిరిగీ నేను పన్నులు పెంచినట్టయితే.\nనా మీద మీరు తిట్టుకవిత్వాలు రాయ\nడానికి అవకాశం యిచ్చిన వాణ్ణవుతాను.\nకనుక, యిప్పుడు చేయగలిగిందేమీ లేదు.\nఆడితప్పటం మా వంశాచారం కాదు!\"\nఅన్నాడు.\nత్వరలోనే సైనిక సమీకరణ పూర్తి\nఅయింది. ఒక శుభముహూర్తాన కుండలినీ\nసైన్యాలు ఓడలెక్కినై.\nరాజు చిత్రసేనుడు, \"ఇక బయలు\nదేరండి! '\" అంటూ ఆజ్ఞ యిచ్చేంతలో,\nదక్షణదిశలోని ఆకాశంలో, మహావేగంతో\nకదులుతూ ప్రకాశిస్తున్న ఒక తోక\nచుక్క కనబడింది. అది చూసి అందరూ\nభయంతో కంపించిపోతూ, ''ఆశుభం!\nఅశుభం ! '\" అంటూ కేకలుపెట్టారు.\nరాజుగారి పక్కనే నిలబడివున్న\nఆస్థాన దైవజ్ఞుడు, \"ఈ తోక చుక్క\nఆపత్కరహేతువు! ఓడలు బయలుదేర\nకుండా ఆపండి. మరొక సుముహూర్తం\nఏర్పాటు చేస్తాను,\" అన్నాడు.\nఈ మాటలకు సేనాని సమర సేనుడు\nకోపం తెచ్చుకుని, \"ఇలాంటి అర్థం పర్థం\nలేని పిచ్చినమ్మకాలతో, చండప్రచండు\nలైన మన సైనికుల్ని అవమానించకండి !\nతోకచుక్క వాళ్ళ నేమి చేయగలదు ! \"\nఅన్నాడు.\nఆస్థాన దైవజ్ఞుడు ఎంతగానో చెప్పి\nచూశాడు. సేనాని తనపట్టుదల వదలలేదు.\nచిత్రసేన మహారాజు కూడా సేనాని వైపే\nమొగ్గుచూపాడు. చేసేది లేక ఆస్థాన\nదైవజ్ఞుడు పక్కకు తప్పుకున్నాడు.\nసేనాని సమర సేనుడు ఆజ్ఞాపించగానే\nఓడల లంగర్లులాగి, తెరచాపలు ఎత్తారు.\nఓడలుకదిలి దక్షిణదిక్కున ప్రకా\nశిస్తున్న తోకచుక్కకు అభిముఖంగా\nబయలుదేరినై.\n—(ఇంకావుంది)",
            "book_page_end": 18
        },
        {
            "title": "పదవీత్యాగం",
            "book_page_start": 19,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "బేతాళ కథ",
            "moral": "రాజభక్తి, మానవత్వం కంటే తక్కువ కాదు; ప్రజా సంక్షేమం కోసం ఆలోచించే నిజమైన నాయకుడు రాజు అధికారాన్ని నిలబెట్టే పద్ధతులకు అంగీకరించలేడు.",
            "keywords": [
                "విక్రమార్కుడు",
                "బేతాళుడు",
                "దయానిధి",
                "మానవత్వం",
                "పదవీత్యాగం"
            ],
            "characters": [
                "విక్రమార్కుడు",
                "బేతాళుడు",
                "దయానిధి",
                "మార్తాండుడు",
                "వీరవర్మ"
            ],
            "locations": [
                "కళింగ దేశం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు\nతిరిగి వెళ్లి, చెట్టుపై నుంచి శవాన్నిదించి,\nభుజానవేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు, \" రాజా, సాధార\nణంగా మనుషులు లోకంతమని తమశక్తికి\nతగినంతగా ఆదరించదనుకుంటారు. సేవ\nకుడు తన సేవను యజమాని మెచ్చు\nకుని, సన్మానిస్తే పొంగిపోతాడు. కాని\nదయానిధి లాంటివాడు రాజు గారు తన\nసేవను గుర్తించి, అత్యున్నత పదవి ఇస్తే,\nదాన్ని నిరాకరించినప్పుడు అతన్ని ఏమ\nనాలి ? నీకు శ్రమ తెలియకుండా ఉండ\nగలందులకు దయానిధి పదవీత్యాగం\nచేసిన ఉదంతం గురించి చెబుతాను,\nవిను,'' అంటూ ఇలా చెప్పసాగాడు:\nకళింగ దేశపు రాజు మార్తాండుడి\nసేనలో దయానిధి అనేవాడు ఒక దళ\nపతిగా ఉండేవాడు. వీరుడుగా అతను\nఎంతటివాడో రుజువు అయే అవకాశం\nకలగలేదుగాని, యుద్ధతంత్రం గురించి\nఎప్పుడూ ఆలోచిస్తూ, అనేక రకాల పరి\nస్థితులను ఎలా ఎదుర్కోవాలో ఊహించు\nకుంటూ ఉండేవాడు.\nఒక రోజు మార్తాండుడు భారీ ఎత్తున\nవేటకు బయలుదేరిపోతూ, కోటకు దయా\nనిధిని రక్షకుడుగా నియమించి వెళ్ళాడు.\nరాజుగారి కొలువులో ఉండే ప్రముఖ\nసైనికాధికారులందరూ వేటకు వెళ్ళారనీ,\nకోటకు దాదాపు రక్షణ లేదనీ చారుల\nద్వారా విని, పొరుగురాజు వీరవర్మ ఆకస్మి\nకంగా వచ్చి కళింగ కోటను ముట్ట\nడించాడు. ఇలాటి పరిస్థితి వస్తే ఏం\nచెయ్యాలో ఎప్పుడో ఆలోచించి ఉంచు\nకున్న దయానిధి, కోట రక్షణకు ఉన్న\nసైనికులనూ, ఇతర యువకులనూ కోట\nగోడల మీదికి ఎక్కించి, శత్రుసైనికుల\nమీద ఆయుధాలతోబాటు రాళ్ళూ, అగ్ని\nబాణాలూ కురిపించి, వారిలో భీభత్సం\nకలిగించాడు. చావగా మిగిలిన శత్రుసైని\nకులు పారిపోయారు. దయానిధి చచ్చిన\nసైనికులను పాతిపెట్టించి, గాయపడిన\nవారికి కోట లోపల చికిత్స చేయించాడు.\nకోట మీద జరిగిన దాడి గురించి\nతెలిసి, రాజు తన పరివార తో వెంటనే\nతిరిగి వచ్చి, దయానిధి సాధించిన\nమెరుపు విజయాన్ని మెచ్చుకున్నాడు\nఅయితే, శత్రు సైనికులకు అతను\nచికిత్సలు చేయిస్తూండటం మార్తాండుడికి\nనచ్చలేదు. ఆయన వారందరికీ ఉరి\nశిక్ష విధించి, చంపించాడు.\nమార్తాండుడి ఆగ్రహం అంతతో తీర\nలేదు. ఆయన తన సేనలన్నిటినీ తీసు\nకుని వీరవర్మ మీదికి యుద్ధానికి వెళ్లాడు.\nఇలాటి దేదో జరుగుతుందని ఊహించిన\nవీరవర్మ ఇరుగు పొరుగు రాజుల\nసహాయం అర్ధించి. సమిష్టి సేనలతో\nమార్తాండుడి సేనలను చిత్తుగా ఓడించి,\nమార్తాండుణ్ణి ఖైదీగా పట్టుకుని చెరలో\nపెట్టించి, యుద్ధఖైదీలను బానిసలుగా\nకూలిపనులకు నియోగించాడు. వీరవర్మ\nసేనలు కళింగనగరాన్ని కొల్లగొట్టాయి.\nదయానిధి మాత్రం తప్పించుకుని,\nనగరంలో మామూలు పౌరుడుగా రహస్య\nజీవితం గడుపుతూ వచ్చాడు.\nవీరవర్మ సాధించిన విజయం కళింగ\nపౌరులకు ప్రాణాంతక మయింది. సైని\nకులు సంపదను కొల్లగొట్టి, ప్రజలను\nచిత్తం వచ్చినట్టు హింసిస్తూ వచ్చారు.\nఇది చూసి దయానిధి సహించలేక\nపోయాడు. అతను కొందరు ధైర్యసాహ\nసాలు గలవాళ్ళను చేరదీసి, రహస్యంగా\nపధకం వేసి, ఒక రోజు రాత్రి రాజభవ\nనంలో తిరుగుబాటు లేపి, వీరవర్మనూ,\nఅతని కింది ముఖ్యోద్యోగులనూ పట్టు\nకుని, మార్తాండుణ్ణి చెరవిడిపించాడు.\nతమ రాజు విముక్తి పొందగానే కళింగ\nనగరవాసులు తమను పీడిస్తున్న శత్రు\nసైనికులు మొదలైన వారిని అతి సులు\nవుగా మట్టుపెట్టారు.\nమార్తాండుడు తిరిగి సింహాసనం మీద\nకూర్చుంటూనే వీరవర్మకు శిరశ్ఛేదమూ,\nఅతని కింద పని చేసిన ముఖ్యోద్యోగులకు\nఉరిశిక్షా విధించాడు. ఇలా శిక్షలు విధిం\nచిన సభలోనే మార్తాండుడు దయానిధి\nచూపిన నైపుణ్యాన్ని ఘనంగా మెచ్చు\nకుని, అతన్ని త్వరలో సర్వసేనాధిపతిగా\nనియమించ బోతున్నట్టు ప్రకటించాడు.\nఆ రాత్రే దయానిధి రాజును ఏకాం\nతంగా కలుసుకుని మహారాజా, మీరు\nనా కివ్వబోతున్న సర్వసేనాధిపతి పదవిని\nనిరాకరిస్తున్నందుకు మన్నించండి.\nఆ పదవి నిర్వహించే శక్తి నాకు లేదు.'\nఅన్నాడు వినయంగా,\nమార్తాండుడు అతని కేసి తేరిపార\nజూసి, \"సరే, నీ ఇష్టం, కాని నువు తెల్ల\nవారేలోపల రాజ్యం విడిచివెళ్ళు. లేని\nపక్షంలో నీప్రాణాలు నీవికావు!\" అన్నాడు.\n\"చిత్తం. మహారాజా ! ” అంటూ\nదయానిధి రాజు వద్ద సెలవు పుచ్చుకుని,\nఆ రాత్రికి రాత్రే బయలుదేరి దేశాంత\nరాలకు వెళ్ళిపోయాడు.\nబేతాళుడు ఈ క థ చెప్పి. రాజా,\nదయానిధి పదవీత్యాగం చెయ్యటానికి\nకారణం ఏమిటి? అంత పెద్ద పదవిని\nతాను నిర్వహించలేననా? అతని సంగతి\nఅలా ఉండగా, రాజు ప్రవర్తనకు అర్థం\nఏమిటి? ఆయన దయానిధిని దేశబహిష్కరణ\nఎందుకు చెయ్యవలసి వచ్చింది? ఎవరూ\nచెయ్యలేని, మరువరాని సహాయం దయా\nనిధి తనకు చేసి, పోయిన సింహాసనాన్ని\nతిరిగి ఇప్పించాడు గదా. అతన్ని\nమామూలు దళపతిగా ఉండనిస్తే నేం?\nతాను అభిమానించి ఇస్తున్న పదవిని\nనిరాకరించాడని రాజు దయానిధిపై ఆగ్ర\nహించాడా? ఈ సందేహాలకు సమా\nధానాలు తెలిసికూడా చెప్పక పోయావో\nనీ తల పగిలిపోతుంది,\" అన్నాడు.\nదానికి విక్రమార్కుడు, “దయానిధి\nఅపారమైన రాజభక్తి గలవాడన్న నమ్మ\nకంతో మార్తాండుడు అతన్ని సేనాధిపతి\nచేద్దామనుకున్నాడు. కాని దయానిధి తన\nఆదరణను నిరాకరించగానే, అతన్ని ప్రేరే\nపించినది రాజ భక్తి కాదనీ. దేశాభి\nమానమనీ రాజు గ్రహించాడు. దయానిధి\nమానవతావాది. అందుకే క్షతగాత్రులైన\nశత్రుసైనికులకు చికిత్సచేసి, చచ్చిన\nవారిని పాతిపెట్టించాడు. వీరవర్మ ప్రజా\nకంటకుడుగా పరిపాలించి ఉండకపోతే,\nఅతను బహుశా మార్తాండుడికి తిరిగి\nరాజ్యం ఇప్పించే ప్రయత్నం చేసేవాడు\nకాడు. ఇది తెలుసుకుని మార్తాండుడు\nఅతనికి దేశ బహిష్కరణ శిక్ష విధిం\nచాడు. రాజు ద యా ని ధి ని అలా\nశిక్షించకుండా వదిలితే, రేపు తన పరి\nపాలనలోనే ప్రజలు కష్టపడటం జరిగితే\nఈ దయానిధే తనను దించెయ్యగలడని\nరాజుకు తెలుసు. అందుకే ఆయన అలాటి\nనిర్ణయం చేశాడు,\" అన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)",
            "book_page_end": 22
        },
        {
            "title": "పోలికలు",
            "book_page_start": 23,
            "pdf_page_start": 23,
            "pdf_page_end": 26,
            "author": "మాచిరాజు కామేశ్వరరావు",
            "genre": "సాంఘిక కథ",
            "moral": "కట్నం ముఖ్యం కాదు, నిజమైన కుటుంబ గౌరవము, మంచి గుణగణములు కలిగిన అమ్మాయిని కోరుకోవడమే ముఖ్యం.",
            "keywords": [
                "కట్నం",
                "పెళ్లి",
                "మోసం",
                "కుటుంబ గౌరవం",
                "రాగిణి"
            ],
            "characters": [
                "రాజేశం",
                "పార్వతమ్మ",
                "రాగిణి",
                "పెళ్ళికొడుకు",
                "పెళ్ళికొడుకు తండ్రి",
                "కుటుంబయ్య (ప్రస్తావన)"
            ],
            "locations": [
                "గ్రామం"
            ],
            "content": "\"వెళ్ళిన పని ఏమయింది?\" అని\nభర్తకు మంచినీళ్లు అందిస్తూ పార్వతమ్మ\nఅడిగింది.\nరాజేశం మంచినీళ్ళు తాగి, \" వాళ్ళకు\nమన రాగిణి నచ్చింది. అయితే, పదివేలు\nకట్నం కావాలని పట్టుబట్టుతున్నారు.\"\nఅన్నాడు.\nఈ మాట విని పార్వతమ్మ నోరు వెళ్ళ\nబెట్టింది.\nవాళ్ళకు రాగిణి ఒకతే సంతానం.\nపెద్ద అందగత్తె కాదు, సర్వసాధారణంగా\nఉంటుంది.\nరాగిణి పుట్టిననాటినుంచీ రాజేశం ఆమె\nపెళ్ళి కోసం కూడబెట్టుతూ వచ్చినదంతా\nకలిపి అయిదువేలు.\nరాగిణికి రెండు, మూడు సంబంధాలు\nచూశారు. కాని వారికి పిల్ల అంతగా నచ్చ\nలేదు. ఇప్పుడు చూసిన సంబంధానికి పిల్ల\nనచ్చింది గాని, ఇచ్చుకోలేనంత కట్నం\nఅడుగుతున్నారు !\nరాగిణి అక్కడే ఉండి, తల్లిదండ్రుల\nసంభాషణ విని, \"కట్నం కోసమే పెళ్ళి\nచేసుకునే మనిషి నాకు అక్కర్లేదు.\"\nఅన్నది కోపంగా.\n\" నువు నోరుమూసుకుని అవతలికి\nపో!\" అని కూతుర్ని కసిరింది పార్వతమ్మ.\nతరవాత ఆమె తన భర్తతో, ‘” వీళ్ళకు\nపిల్ల నచ్చింది. మనం డబ్బు కోసం చూస్తే\nఈ సంబంధం కాస్తా తప్పిపోతుంది. ఇక\nదానికి ఈ జన్మలో పెళ్ళికాదు,\" అన్నది.\n\" అలా అని నన్ను ఏం చెయ్యమన్నావు?\nఏ ఇంటికైనా కన్నం వెయ్యనా?\" అన్నాడు\nరాజేశం చిరాకుగా.\nఇద్దరూ చాలా సేపు తర్జనభర్జనలు జరి\nపారు, కాని మరో అయిదువేలు ఎక్కడి\nనుంచి తేవాలో తేల్చలేకపోయారు.\nకొత్త మనిషికి రాజేశం మాటలతో అను\nమానం వచ్చినట్టు కనబడింది. అతను\nఒకసారి ఇంటి ముందున్న రావిచెట్టును\nచూసి, '' రావిచెట్టు ముందున్న ఇంట్లో\nనా రాయణ కు ఇచ్చి రమ్మన్నాడు.\nఇంతకూ మీరు నారాయణ కారా ? \" అని\nఅడిగాడు.\nరాజేశం నోరుతెరిచేలోపల, అతని వెన\nకనే ఉన్న పార్వతమ్మ కల్పించుకుని,\n\" నువు రావలసిన ఇంటికే వచ్చావు,\nబాబూ. నిజానికి సుబ్బయ్యశ్రేష్టి నిన్ననే\nనగలు పంపించి ఉండవలసింది !\nఆలస్యం ఎందుకు అయిందో కనుక్కో ! \"\nఅన్నది తెలివిగా.\nఅలాగే అని చెప్పి. ఆ మనిషి వెళ్ళి\nపోయాడు. రాజేశం చప్పున తలుపుమూసి,\nపెట్టె తెరిచాడు. పెట్టెలోకళ్లు మిరుమిట్లు\nగొలిపే నగలు ఉన్నాయి.\nఎనిమిదివేలు ఖరీదు చేసే నగలు !\nఅమ్మాయి పెళ్ళి అయిపోయినట్టే! \"\nఅని అనందంగా అన్నది పార్వతమ్మ.\n\"నగలు ఎవరివో? నా పెళ్ళి ఎలా\nజరుగుతుంది?\" అన్నది రాగిణి,\nగుమ్మంలో నిలబడి అంతా చూస్తూ.\n\" నువు నోరుమూసుకుని అవతలికి\nపో!\" అని కసురుకుని, కూతుర్ని\nలోపలికి పంపించేసింది పార్వతమ్మ.\n\"దేవుడు మనని కనికరించి, కూతురి\nపెళ్ళి చేసుకోమని, ఈ నగలు పంపాడు.\nరెండురోజుల్లో వీటిని కరిగించి,\nఅమ్మేస్తాను,\" అన్నాడు రాజేశం.\nదేవుడు అవకాశమైతే ఇచ్చాడుగాని\nదాన్ని మనం ఉపయోగించుకో వద్దూ?\nతెల్లవారేసరికి సుబ్బయ్యశ్రేష్ఠికి ఆ నగలు\nఅందవలసిన చోట అందలేదని తెలిసి\nపోతుంది. రేపు ఆ మనిషి వచ్చి అడుగు\nతాడు ! అప్పడు ఏం చేద్దాం? \" అన్నది\nపార్వతమ్మ.\n\"నిజమే! ఒక పనిచేద్దాం: నేను\nనగలపెట్టె పెరట్లో పాతిపెట్టుతాను :\nఎవరైనా వచ్చి అడిగితే మాకేమీ తెలియ\nదని చెబుదాం. వాడు నగలపెట్టె తెచ్చి\nమనకియ్యడం ఎవరు చూశారు గనక ! \"\nఅన్నాడు రాజేశం.\nతరవాత భార్యా భర్తలు నగల పెట్టెను\nతీసుకుపోయి, పెరట్లో కొబ్బరిచెట్టు\nకింద పూడ్చిపెట్టారు.\nతెల్లవారి ఎవరో వచ్చి కేకలు పెట్ట\nసాగారు. భార్యాభర్తలు ఒకరికొకరు ధైర్యం\nచెప్పుకుని, ముందు గదిలోకి వచ్చారు.\nక్రితం రాత్రి నగలపెట్టె తెచ్చిన మనిషి\nగుమ్మంలో నిలబడి ఉండి, ఎంతో\nఆందోళనపడే ముఖంతో, “ఎంత మోసం!\nఎంత దగా ! నారాయణ పేరు చెప్పి\nనగలపెట్టె తీసుకుంటారా? అది పక్కవీధి\nనారాయణది! శ్రేష్ఠి నా పీక మీద కూర్చు\nన్నాడు! మర్యాదగా నగలపెట్టె ఇచ్చే\nయండి ! '\" అన్నాడు.\n“పొద్దున్నే తాగి వచ్చి, ఏమిటీ రచ్చ? \"\nఅన్నాడు రాజేశం నిబ్బరంగా.\n\"పిచ్చివాడేమో? తలుపు మూసేసి\nరండి!\" అన్నది పార్వతమ్మ.\nఆ మనిషి రెచ్చి పోయి గొంతు\nహెచ్చించాడు. రాజేశం అతన్ని లక్ష్య\nపెట్టకుండా, \"నువు చీకట్లో ఆ నగల\nపెట్టె ఎవరి ఇంట్లో ఇచ్చావో! మాకేమీ తెలి\nయదు. శుభమా అని మా అమ్మాయి పెళ్లి\nపనులు ప్రారంభించబోతూ ఉంటే, తెల్ల\nవారకుండగానే ఇదేం గొడవ!\" అన్నాడు.\nపార్వతమ్మ అతనికి వంత పలికింది.\n'మీకు ఇక ఆ శ్రమ తప్పింది!\nఈ పెళ్లి జరగదు,\" అంటూ స్తంభం\nచాటు నుంచి పెళ్ళికొడుకు తండ్రి ఇవ\nతలకు వచ్చాడు.\nఅతన్ని చూసి భార్యాభర్తలు తెల్ల\nబోయారు. ఆయన ఇలా అన్నాడు :\n\"మాకు కట్నం దమ్మిడీ కూడా\nఅవసరం లేదు. మాకు కావలసినది\nకుటుంబగౌరవమూ, సంప్రదాయమూనూ!\nమీ గుణగణాలూ, నైజమూ తెలుసుకో\nవాలనే అంత కట్నం కోరి, గిల్టునగలతో\nనాటకం ఆడించాను. మీ అసలు బుద్ధి\nతెలిసిపోయింది. మీరు డబ్బు కోసం\nగడ్డి తినే రకం! మీ పిల్లకు మీ పోలికలే\nవస్తాయి. అటువంటి అమ్మాయిని మేం\nచేసుకోం.\"\nఅకస్మాత్తుగా రాగిణి బయటనుంచి\nలోపలికి వచ్చి, '' ఆపండి! మీ వాదనకు\nఅర్థం లేదు. తల్లిదండ్రుల ముక్కూ,\nముఖమూ పిల్లలకు వస్తాయేమోగాని,\nబుద్ధులు రానవసరంలేదు. మా వాళ్ళు\nనిద్ర లేస్తే వీలుపడదని, చీకటితోనే లేచి,\nనగలపెట్టెను రక్షకభటులకు అప్పగించి\nవస్తున్నాను. మీ గిల్టు నగల పెట్టెను వారి\nనుంచి తీసుకోండి. ఈ పెళ్ళి జరగకపోతే\nమాకు జరిగే నష్టం ఏమీ లేదు,\" అంటూ\nగబగబా లోపలికి వెళ్లింది.\nరాజేశమూ, పార్వతమ్మా నోరు మెదప\nలేకపోయారు. పెళ్ళికొడుకు తండ్రి తల\nవంచుకుని వెళ్లిపోయాడు.\nఆ సాయంత్రం రాగిణి మొక్కలకు\nనీరు పోస్తూండగా పెళ్ళికొడుకు అక్కడికి\nవచ్చి \"మా నాన్న ఇలా నాటకం ఆడిన\nసంగతి నాకు తెలియదు. మీకు జరిగిన\nఅవమానానికి క్షమాపణ చెప్పుకుందామని\nవచ్చాను. నువు క్షమించగలిగితే, నిన్ను\nపెళ్ళాడటానికి నేను ఇప్పుడు కూడా సిద్ధం\nగానే ఉన్నాను.\" అన్నాడు.\nరాగిణి ఏమీ చెప్పకుండా, సిగ్గుతో తల\nవంచుకున్నది.",
            "book_page_end": 26
        },
        {
            "title": "నేరపరిశోధన",
            "book_page_start": 27,
            "pdf_page_start": 27,
            "pdf_page_end": 30,
            "author": "చందమామ బృందం",
            "genre": "నేర పరిశోధన",
            "moral": "చిన్న వివరాలను జాగ్రత్తగా గమనించడం ద్వారా అతి క్లిష్టమైన రహస్యాలను కూడా చేధించవచ్చు.",
            "keywords": [
                "దొంగతనం",
                "ప్రసేనజిత్తు",
                "బ్రాహ్మణుడు",
                "అడవిబీరమొక్క",
                "వైద్యుడు"
            ],
            "characters": [
                "ప్రసేనజిత్తు (రాజు)",
                "మంత్రి",
                "బ్రాహ్మణుడు",
                "వైద్యుడు",
                "సేవకుడు"
            ],
            "locations": [
                "శ్రావస్తినగరం",
                "అడవి"
            ],
            "content": "శ్రావస్తినగరాన్ని ప్రసేనజిత్తు పరిపాలించే\nకాలంలో దూర దేశం నుంచి ఒంటరిగాడైన\nబ్రాహ్మణు డొకడు వచ్చాడు. అదృష్ట\nవశాత్తూ నగరంలోని గొప్ప వైశ్యుల\nప్రాపకం ఆ బ్రాహ్మణుడికి దొరికింది.\nనిత్యమూ ఆయనకు అన్నవస్త్రాలు పుష్క\nలంగా దొరకటమే గాక దానాలూ, దక్షి\nణలూ, సంభావనలూ దొరుకుతూండేవి.\nఒంటరివాడు కావటంచేత ఆయన ఇలా\nదొరికిన సొమ్మును కొద్దికాలంలోనే వెయ్యి\nబంగారు దీనారాలుగా నిలవచేసి, దాన్ని\nమరొకవిధంగా భద్రపరచలేక, అడవిలో\nఒకచోట పాతిపెట్టేశాడు.\nభార్యాబిడ్డలూ, అన్నదమ్ములూ,\nబంధువులూ, ఎవరూ లేని ఆ బ్రాహ్మణుడి\nపంచప్రాణాలూ బంగారం మీదే\nఉండేవి రోజూ ఆయన అడవికి పోయి,\nతాను పాతిపెట్టిన ధనం ఎవరూ తవ్వుకు\nపోలేదు గదా అని చూసుకుని తిరిగి\nఇంటికి వెళ్తుండేవాడు.\nఒకరోజు ఇలాగే ఆయన అడవికి పోయి\nచూసేసరికి అక్కడ బంగారం లేదు.\nఅంతకుముందే దాని నెవరో తవ్వి తీసు\nకున్నారు. ఇది తెలుసుకుని బ్రాహ్మణుడు\nపిచ్చెత్తి పోయి, గుండెలు బాదుకుని\nఏడుస్తూ నగరంలో వచ్చిపడ్డాడు. కనిపిం\nచిన వారికల్లా తనకు కలిగిన ఆపదను\nగురించి చెప్పుకున్నాడు. ఆయనను ఓదా\nర్చటం ఎలాగో ఎవరికీ తెలియలేదు.\n\" నా డబ్బే పోయాక నేను జీవించటం\nమాత్రం దేనికి? నది దగ్గరకు వెళ్ళి\nఅందులోపడి ఆత్మహత్య చేసుకుంటాను.\"\nఅంటూ బ్రాహ్మణుడు నది కేసి పరిగెత్తాడు.\nఅప్పుడే నదిలో స్నానంచేసి తిరిగివచ్చే\nరాజు ప్రసేనజిత్తు ఆత్మహత్య చేసుకో\nబోయే బ్రాహ్మణుణ్ణి చూసి, విషయం\nతెలుసుకుని, \" ఎందుకయ్యా పిచ్చి\nబ్రాహ్మణుడా, ఆత్మహత్య చేసుకుంటావు?\nరాజ్యంలో దొంగతనం జరిగితే తెలుసు\nకునేటందుకు నేను లేనా? నీ సొత్తు\nఅపహరించినవాణ్ణి పట్టుకుంటాను. లేదా,\nనీ సొమ్ము నా బొక్కసం నుంచి ఇప్పి\nస్తాను. డబ్బు పాతిపెట్టిన చోటుకు గుర్తు\nలేమైనా ఉన్నాయా? \" అని అడిగాడు.\n\" మహాప్రభూ, నేను ధనం పాతి పెట్టిన\nచోట అడవిబీర మొక్క ఒకటి గుర్తుండేది\nఇప్పుడదికూడా పోయింది.'\" అన్నాడు\nబ్రాహ్మణుడు.\n\"అడవిబీరమొక్క ఎలా గుర్తవు\nతుంది. ఆవి ఎన్నయినా ఉండవచ్చు\nగదా? '\" అన్నాడు రాజు.\n\"లేదు, మహాప్రభూ ! ఆ ప్రాంతంలో\nఅదొక్కటే అడవిబీర మొక్క,\" అన్నాడు\nబ్రాహ్మణుడు.\n“అయితే, నువ్వక్కడ సొమ్ము దాచిన\nసంగతి ఎవరెవరికి తెలుసు?\" అని\nఅడిగాడు రాజు.\nమహాప్రభూ, నాకు తప్ప మరొక\nపిట్టకు తెలీదు. నే నక్కడికి పోవటం\nఎన్నడూ ఎవరూ చూసివుండలేదు.”\nఅన్నాడు బ్రాహ్మణుడు.\nరాజు తన భవనానికి తిరిగివచ్చి\nఈ దొంగతనం గురించి చాలా తీవ్రంగా\nఆలోచించాడు. దొంగను పట్టుకునే\nఉపాయం రాజుకు కొద్దిసేపట్లోనే స్ఫురిం\nచింది. ఆయన మంత్రిని పిలిపించి:\n\"మంత్రీ, నాకు ఆరోగ్యం సరిగాలేదు.\nవెంటనే వైద్యులను చూడటం మంచిదను\nకుంటున్నాను. నగరంలో ఉన్న వైద్యుల\nనందరినీ పిలిపించండి,\" అన్నాడు .\nత్వరలోనే వైద్యులంతా వచ్చారు.\nరాజు ఒక్కొక్కరినే తన సన్నిధికి\nరప్పించి, ''ఏమయ్యా. నువు నిన్నా,\nఇవాళా ఏయే రోగాలకు ఔషధం ఇచ్చావు?\nఏయే మూలికలు వాడావు ? '\" అని\nప్రశ్నించి, వారు చెప్పినదంతా విని పంపి\nవేయసాగాడు. అదంతా చూస్తున్న\nమంత్రికి రాజు అభిప్రాయం కొంచెమైనా\nఅర్థం కాలేదు.\nఆఖరుకు ఒక వైద్యుడు. ‘“మహాప్రభూ,\nమాతృదత్తు డనే వైశ్యశిఖామణికి అడవి\nబీరమొక్క రసం నిన్న వాడాను.\"\nఅన్నాడు.\nరాజు ఆస క్తితో, “అలాగా? ఆ మొక్క\nఎక్కడ దొరికింది? '\" అన్నాడు.\n“అడవిలో కష్టపడివెతికి నా సేవకుడు\nపట్టుకొచ్చాడు. మహారాజా.\" అన్నాడు\nవైద్యుడు.\nఅయితే ఆ సేవకుణ్ణి మా వద్దకు\nవెంటనే పంపించు.\" అన్నాడు రాజు.\nవైద్యుడి సేవకుడు రాగానే రాజు,\n\" ఒరే. నిన్న నువు ఆడవిబీర మొక్కను\nతవ్వినప్పుడు దాని కింద దొరికిన వెయ్యి\nదీనారాలూ ఏం చేశావు? '\" అన్నాడు.\nసేవకుడు తెల్లబోయి, \" మా యింట\nదాచాను, మహారాజా ! '\" అన్నాడు.\n\"అవి ఫలాని బ్రాహ్మణుడివి. అతడికి\nవప్పగించు, వెళ్ళు.\" అన్నాడు రాజు.\nచిత్తమంటూ సేవకుడు నమస్కరించి\nవెళ్ళిపోయాడు.\nఇదంతా పరికిస్తున్న మంత్రికి రాజే\nవిధంగా ఆ బంగారం ఎత్తుకుపోయిన\nవాణ్ణి గుర్తించాడో అర్థంకాలేదు. రాజునే\nఅడిగి ఆ రహస్యం తెలుసుకోదలిచాడు.\n\"మహారాజా. మీరీ దొంగతనాన్ని\nఇంత సులువుగా ఎలా పట్టగలిగారో\nనా కర్థంకాలేదు.'\" అన్నాడు మంత్రి.\nరాజు నవ్వి ఇలా వివరించాడు :\n\"దొంగతనం గురించి బ్రాహ్మణుడు\nచెప్పినదంతా నిజమనే నమ్మకంతోటే\nనేను దొంగను పట్టటానికి ఆలోచించాను.\nనగరంలోని ఇన్ని లక్షలమందిలో ఒక్కడే\nఆ దొంగతనం చేసి వుండాలి గద! అక్కడ\nధనం ఉన్నసంగతి ఎవరికీ తెలియదని\nబ్రాహ్మణుడు చెబుతున్నాడు. ఆ ప్రత్యేక\nస్థలంలో ధనం ఉన్నదని తెలియకుండా\nఅక్కడ తవ్వవలిసిన అవసరం ఎవరికి\nకలుగుతుంది? అడవిబీరమొక్కతో పని\nఉన్నవాడికి.\n\"ఆ చుట్టుపక్కల ఎక్కడా అడవి\nబీరమొక్క లేదు. ఆ సంగతి బంగారం\nపోగొట్టుకున్న బ్రాహ్మణుడేచెబుతున్నాడు.\nఅది నిజమేనని నాకు నమ్మకం కలిగింది.\nఅదీగాక, ధనం కోసమే తవ్విన వాడెవ\nడైనా అడవిబీరమొక్కను అక్కడే\nపారేసిపోతాడు. అడవిబీరమొక్క కోసం\nతవ్వినవాడైతేనే మొక్క నూ, ధనాన్నీ\nకూడా తన వెంట తీసుకు పోవటం\nజరుగుతుంది.\n\"అయితే అడవి బీర మొక్కతో\nఎవరికి పని ఉంటుంది? వైద్యుడికి!\nఅందుచేతనే వైద్యులందరినీ పిలి\nపించాను. అడవిబీరమొక్కతో వైద్యం\nచేసిన వైద్యుడు దొరకగానే దొంగ కూడా\nదొరికిపోయాడు. ఇందులో కష్టం ఏమిటి\nమంత్రీ? \"\nఈ మాటలను విని ప్రసేనజిత్తు తెలివి\nతేటలకు మంత్రి చాలా సంతోషించాడు.",
            "book_page_end": 30
        },
        {
            "title": "ఇంద్రుడు—1",
            "book_page_start": 31,
            "pdf_page_start": 31,
            "pdf_page_end": 34,
            "author": "చందమామ బృందం",
            "genre": "పురాణ చరిత్ర",
            "moral": "పురాణాలలో ఇంద్రుడి పాత్ర వివరణ, అతని శక్తి సామర్థ్యాలు, విజయాలు, బలహీనతలు తెలుపబడ్డాయి.",
            "keywords": [
                "ఇంద్రుడు",
                "వేదకాలం",
                "వజ్రాయుధం",
                "సోమపానం",
                "వృత్రుడు"
            ],
            "characters": [
                "ఇంద్రుడు",
                "వృత్రుడు",
                "మరుత్తులు",
                "శచి",
                "అదితి"
            ],
            "locations": [
                "భారతదేశం",
                "ఇరాను"
            ],
            "content": "ఇంద్రుడు అనేవాడు వేదకాలంలో గాని, భారతదేశానికి రాకపూర్వమే ఉండినది.\nదీని వ్యుత్పత్తి తెలియదు. ఇతను ముఖ్యంగా వజ్రధారి, నగరాలను విధ్వంసం చేసిన పురందరుడు, దానవ వినాశకుడు, జలాలకు నిర్బంధం నుంచి విముక్తి కలిగించినవాడు, యుద్ధంలో అపజయం లేనివాడు.\nనూరు క్రతువులు చేసినవారు ఇంద్రత్వానికి అర్హులట.\nవేదకాలపు ఇంద్రుడికీ పురాణకాలపు ఇంద్రుడికీ చాలా తేడాలు కనిపిస్తాయి.\nవేదకాలపు భారతీయులకు ఇంద్రుడు సర్వోత్తముడైన ఆరాధ్యుడు. ఋగ్వేదంలో ఇంద్రుడి పరంగా 250 సూక్తా లున్నా యట. ఏ ఇతర దేవుణ్ణి గురించీ ఇన్ని సూక్తాలు లేవు. మరి 50 సూక్తాలలో పాక్షికంగా ఇంద్రుడి ప్రశస్తి ఉన్నది.\nఇంద్ర శబ్దం ఆర్యులు ఇరాను నుంచి వచ్చినది. అతని చేతులు దీర్ఘమైనవి. బలిష్ఠమైనవి, సుందరమైనవి. అతను కామరూపి. చాలా అందమైన రూపాలు ధరించగలడు.\nఇంద్రుడికి ప్రత్యేకమైన వజ్రాయుధం త్వష్ట నుంచో, కావ్యఉశనుడు అనే వాడి నుంచో లభించింది. దాన్ని దేవతలు ఇచ్చా రని ఐతరేయబ్రాహ్మణంలో ఉన్నది.\nవజ్రాయుధాన్ని రకరకాలుగా వర్ణించారు. అది లోహంతో చేసినది (ఆయసం), బంగారపుది, నాలుగు కోణాలు గలది, నూరు కోణాలు గలది, వెయ్యి మొనలు గలది, పదునైనది. అది రాతిది (అశ్మన్, పర్వత) అని కూడా అన్నారు.\nఇంద్రుడికి ధనుర్బాణాలు కూడా ఉండేవట. బాణాలు బంగారువి, నూరు మొనలు గలవి, వెయ్యి ఈకలతో కూడు కున్నవి. ఇవిగాక ఇంద్రుడు ఒక అంకు శాన్నీ, (అధర్వవేదంలో) ఒక వలనూ కూడా ఉపయోగించేవాడు.\nఇంద్రుడి రథం మనోవేగాన్ని మించిన వేగం గలది, “రథస్థుడు '' అన్న మాట ఇంద్రుడి పట్ల ప్రత్యేకంగా ఉపయోగించ బడింది. దాన్ని హరివర్ణం గల రెండు గుర్రాలు లాగేవి. (అక్కడక్కడా గుర్రాల సంఖ్య నూరూ. వెయ్యీ, పదకొండు వందలూ అని కూడా చెప్పబడింది.) ఇంద్రుడి రథాన్నీ, గుర్రాలనూ నిర్మించిన వారు ఋభులు.\nసోమపానం దేవతలందరూ చేసేవారే గాని, ఇంద్రుడు పూర్తిగా సోమవ్యసనుడు. తాగటం కోసం అతను సోమాన్ని దొంగిలించాడని కూడా చెప్పబడింది. ఇంద్రుడి తరవాత చెప్పుకోదగిన తాగు బోతు వాయువు తప్ప, దేవతలలో గాని, మానవులలో గాని మరెవరూ లేరు. బాగా తాగినప్పుడు ఇంద్రుడు అసాధారణ శక్తి సామర్థ్యాలు ప్రదర్శించేవాడు. వృత్రుణ్ణి చంపటానికి ఇంద్రుడు మూడు “ చెరు వు ల\" సోమం తాగాడట! మరొక సంద ర్భంలో అతను ఒక్క గుక్కను 30 చెరు\nవుల సోమం తాగాడని చెప్పి ఉన్నది. (ఈ చెరువు కొలత ఏమిటో ?)\nతాగినప్పుడు తనకు ఏమనిపించేదీ ఇంద్రుడు స్వయంగా ఒక పూర్తి సూక్తంలో చెప్పుకున్నాడు. మామూలు మనుషుల లాగే తాగుడు మూలంగా జబ్బుపడితే అతని చికిత్స కోసం “ సౌత్రామణి ” అన్న యజ్ఞం చేయవలసి వచ్చింది. ఇంద్రుడు పాలలో తేనె కలిపి కూడా తాగేవాడు.\nఇంద్రుడు ఎద్దు మాంసమూ, గేదె మాంసమూ తినేవాడు. అతను 100 గేదె లనూ, మూడు వందల గేదెల నూ తిన్నట్టుగా కూడా ఋగ్వేదంలో చెప్పి ఉన్నది.\nతాను తన పుటకను గురించి ఇంద్రుడు చెప్పుకున్నట్టు 3, 4 మండలాలలో ఋకు లున్నాయి. అతను తన తల్లి డొక్కలో నుంచి అసహజంగా పుట్టాలని కోరుకున్నా డట. అతను పుట్టగానే ఆకాశం తేజోవంత మయింది. అతను పుట్టుతూనే సూర్యుడి చక్రాన్ని కదిలించాడు, యుద్ధం చేశాడు. అతనికి భయపడి భూమి, కొండలూ కంపించాయి. దేవతలందరూ అతనికి భయపడ్డారు. అతని తల్లి ఆవు అని ఒక చోట చెప్పబడింది. అతను గోవుకు పుట్టిన కోడెదూడ (గార్య). అతని తల్లి పేరు నిష్టిగ్రి అని కూడా చెప్పబడింది. అదితి అంటే ఈమే నని సాయణుడు అన్నాడు.\nఅధర్వవేదంలో ఇంద్రుణ్ణి, అగ్నినీ కన్న ఆమె పేరు ఏకాష్టక (ప్రజాపతి కుమార్తె) అని చెప్పబడింది. ఇంద్రాగ్నులకు తండ్రి ఒకడే.\nఇంద్రుడు తన తండ్రిని కాళ్లు పట్టుకుని చితకగొట్టి చంపాడు.\nఇంద్రుడి భార్య పేరు ఇంద్రాణిగా అనేకచోట్ల చెప్పబడింది. ఇంద్రుడికి ప్రాసహా, సేనా అనే భార్య లున్నట్టు ఐతరేయ బ్రాహ్మణంలో ఉన్నది. వేద సంహితలలోనూ, పురాణాలలోనూ కూడా శచియే ఇంద్రుడి భార్య అని కొందరు పండితుల అభిప్రాయం. విలిస్తేంగ అనే అసుర (దానవ) స్త్రీని మోహించి, ఇంద్రుడు అసురుల మధ్య స్త్రీల వెంట స్త్రీ రూపంలోనూ, పురుషుల వెంట పురుషుల రూపంలోనూ జీవించినట్టు ఒక చోట చెప్పి ఉన్నది !\nఇంద్రుడికి సన్నిహితులూ, సహ చరులూ మరుత్తులు. వీరు అతనికి అనేక సార్లు యుద్ధాలలో తోడ్పడ్డారు.\nకొన్ని సందర్భాలలో ఇంద్రుడే సూర్యుడు అనే అభిప్రాయం కలుగు తుంది. ఒకప్పుడు తాను మనువు ననీ, సూర్యుడి ననీ ఇంద్రుడు అంటాడు.\nఇంద్రుడి గొప్పతనమూ, శక్తి అపరి మితంగా చెప్పబడ్డాయి. అతనికి దీటయిన వారు పుట్టలేదు. పుట్టబోరు. ఏ దేవతా అతన్ని మించలేదు. అతనితో సరికూడా కాలేడు. అతని పరాక్రమం అనన్యం. అతని ఆజ్ఞలను వరుణుడూ, సూర్యుడూ కూడా పాలించి తీరాలి. ప్రపంచాని కంతకూ అతను అధిపతి. ''శక్రుడు,\" \" శచీవతుడు\" (శక్తివంతుడు) అనే పదాలు ఇంద్రుడి పట్లనే ఎక్కువసార్లు చెప్పబడ్డాయి. కొద్దిచోట్ల అ త ను \" అసురుడు\"గా కూడా సంబోధించ బడ్డాడు. (వేద కాలం ఆరంభదశలో అసురశబ్దం గౌరవవాచకమట! ఈ సంబోధన వరుణుడికీ, అగ్నికి ఉండేది.)\nసోమపానం చేసిన ఉత్సాహంలో, మరుద్గణాలను వెంటబెట్టుకుని ఇంద్రుడు వృత్రుణ్ణి ధ్వంసం చెయ్యటానికి పోతాడు. వృత్రుడు నీటికరువు కలిగించే రాక్షసుడు. వృత్రం అంటే కట్ట అనే అర్థం కూడా ఉన్నది. వృత్రుణ్ణి పాముగా కూడా చెబు తారు. అందుచేత ఇంద్రుడు నదుల ఆనకట్టలను ధ్వంసం చేసి, నదీజలాలను \"విడుదల\" చేసినట్టు ఊహిస్తున్నారు. \"జలాలకు అడ్డంగా ఉన్న'' వృత్రుణ్ణి ఇంద్రుడు వజ్రాయుధం తో వీపునా, ముఖానా కొట్టేసరికి నిర్బంధంలో ఉన్న జలాలు స్వేచ్ఛగా ప్రవహించాయట! వృత్రుడు ఇంద్రుడితో యుద్ధం చేసినట్టు కనిపించదు.",
            "book_page_end": 34
        },
        {
            "title": "అలెగ్జాండరు, పురురాజూ",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చారిత్రక కథ",
            "moral": "ధైర్యసాహసాలు, ఆత్మగౌరవం ఉన్న వీరులను శత్రువులైనా గౌరవించాలి.",
            "keywords": [
                "అలెగ్జాండర్",
                "పురురాజు",
                "యుద్ధం",
                "వితస్తా నది",
                "వీరత్వం"
            ],
            "characters": [
                "అలెగ్జాండర్",
                "పురురాజు",
                "అంభి"
            ],
            "locations": [
                "మాసిడోనియా",
                "హిందూకుష్ పర్వతాలు",
                "పంజాబు",
                "వితస్తా నది (ఝిలమ్)"
            ],
            "content": "క్రీస్తు పూర్వం 4వ శతాబ్దిలో మాసిడో నియా రాజైన యువక అలెగ్జాండర్ ప్రపంచాన్ని జయిస్తానని బయలు దేరాడు. హిందూకుష్ పర్వత కనుమల కుండా అతను తన ప్రచండ సైన్యాన్ని పంజాబు, సింధు ప్రాంతాలకుతెచ్చాడు.\nతక్షశిల రాజైన అంభి పురురాజుకు శత్రువు. అతను అలెగ్జాండర్ స్నేహం సంపాదించుకున్నాడు. పురు ఝిలమ్, చీనాబ్ నదుల మధ్య దేశానికి రాజు.\nఅంభి సహకారంతో అలెగ్జాండరు తన దేశం మీదికి యుద్ధానికి వస్తున్నాడని తెలిసి పురు యుద్ధసన్నద్ధుడయాడు.\nఆనాడు వితస్తా అని పేరుగల ఝిలమ్ నది రెండు పక్కలా ఉభయ సేనలూ తారసపడ్డాయి.\nఅలెగ్జాండర్ ఒక యుక్తి పన్నాడు. అతను తన సేనలలో అత్యధిక భాగాన్ని అనేక మైళ్లు దూరంగా నదిని దాటించి, పురురాజు శిబిరంపై దాడిచేశాడు.\nఅలెగ్జాండర్ పురు సైన్యంలోని ఏను గుల జోలికి పోక, కాల్బలాలను వెనుక నుంచి దెబ్బతీశాడు. అలా జరుగు తుందని ఊహించక పోయినప్పటికీ, పురురాజు తన శిబిరాన్ని వీరోచితంగా రక్షించుకునే ప్రయత్నం చేశాడు.\nపోరు ఘోరంగా సాగింది. ఏనుగు బలాలతో ఎలా యుద్ధం సాగించాలో అలెగ్జాండరు అంభి చెప్పాడు. అయినా అలెగ్జాండర్ పురుసేనల ధైర్యసాహ సాలకు అచ్చెరు వొందాడు.\nపురురాజు తన సేనలకుతానేనాయకుడు. అతను అనేక మార్లు గాయపడ్డాడు. అయినా అతను వెనుదీయలేదు. అతని కొద్ది సేన పెద్దదైన గ్రీకుసేనతో దీర్ఘ పోరాటం జరిపింది.\nపురును పోరాటం చాలించమని అతని హితులు చెప్పారు, కాని వినిపించుకోక, యుద్ధం సాగించాడు. అతని అంగ రక్షకులు ఒకరొకరే పడిపోయా రు. అయినా అతను యుద్ధం చేస్తూండటం అలెగ్జాండర్ గమనించాడు.\nఅలెగ్జాండర్ సేనానులు పురును చుట్టు ముట్టి పట్టుకునే సమయానికి అతని శరీరం మీద తొమ్మిదిగాయాలున్నాయి. చివరిదాకా అతను పోరాడుతూ, తనను పట్టినవారిలో ఒకణ్ణి చంపాడు.\nపెడరెక్కలు విరిచి కట్టి పురురాజును అలెగ్జాండర్ ముందు నిలబెట్టారు.\n“ నా నుంచి నువు ఏం ఆశిస్తున్నావు?” అని అలెగ్జాండర్ అతన్ని అడిగాడు.\n“ఒక రాజు మరొక రాజుకు చూపదగిన మర్యాద ! \" అన్నాడు పురు,\nఅలెగ్జాండర్ అంతకు మించిన ధైర్య శాలిని చూసి ఎరగడు. వివశుడైపోయి, అతను పురురాజును విడిచిపెట్టి, అతని స్నేహం కోరాడు. పురురాజు స్వతం త్రుడుగా పరిపాలన సాగించాడు.",
            "book_page_end": 38
        },
        {
            "title": "కట్నంలేని పెళ్ళి",
            "book_page_start": 39,
            "pdf_page_start": 39,
            "pdf_page_end": 42,
            "author": "బంధకవి సరోజినీదేవి",
            "genre": "సాంఘిక కథ",
            "moral": "దురాశ వలన తాత్కాలిక లాభం పొందాలనుకున్నప్పటికీ, అది దొంగలపాలు అయ్యి, చివరకు అపనింద పాలయ్యింది. నిజమైన ప్రేమ, పౌరుషం ముఖ్యం.",
            "keywords": [
                "కట్నం",
                "మోసం",
                "రాముడు",
                "కాంతమ్మ",
                "దొంగతనం"
            ],
            "characters": [
                "కాంతమ్మ",
                "రాముడు",
                "కుటుంబయ్య",
                "సీత",
                "సీత అక్కలు",
                "దొంగ (రాముడే)"
            ],
            "locations": [
                "గ్రామం"
            ],
            "content": "కాంతమ్మ డబ్బుగలదె గాని చాలా కటిక\nమనిషి. నోటి దురుసు. భర్త లేడు. ఒకే\nఒక్క కొడుకు రాముడు తల్లి స్వభావానికి\nపూర్తిగా వ్యతిరేకి. అందగాడు కూడా.\nఅయితే ఏ విషయంలోనూ తల్లికి ఎదురు\nచెప్పే ధైర్యం లేదు. రాముడంటే\nముచ్చటవేసి, గ్రామంలో చాలామంది\nఅతనికి పిల్ల నిస్తామని వచ్చారు. పాతిక\nవేలు కట్నం అడిగింది కాంతమ్మ. అంత\nఎత్తు తూగలేనివాళ్ళు తాము విరమించు\nకోవటంతో సరిపెట్టుకోక, పొరుగూరు\nనుంచి వచ్చే సంబంధాలను ఊళ్ళోకి\nఅడుగు పెట్టకుండా కాంతమ్మ మీద\nదుష్ప్రచారం చేసి పగతీర్చుకున్నారు.\nఅనుమానం వచ్చి కాంతమ్మ. \" ఒరే\nరాముడూ, ఈ మధ్య ఒక్క సంబంధమూ\nరావటంలేదు. ఊళ్ళోవాళ్ళు చెడగొట్టు\nతున్నారేమోరా ! '\" అన్నది.\nరాముడు ధైర్యంచేసి, '' అంత కట్నం\nఅడిగితే ఊళ్ళోవాళ్ళు శత్రువులు అయా\nరేమో? అంతా ఏకమైతే మన పని\nఏంగాను?\" అన్నాడు.\nకాంతమ్మ ఆలోచనలోపడి, '' అలా\nగైతే, ఈసారి వచ్చినవాళ్ళను ఒక్క పైసా\nకట్నం అడకను. అసలు కట్నం అక్కర్లే\nదని చెబుతాను.'' అన్నది.\nరాముడు చాలా సంతోషించాడు.\nపొరుగు గ్రామంలో కుటుంబయ్యకు\nఆరుగురు ఆడ సంతానం. అందరిలోకీ\nఆఖరుది సీత చక్కనిచుక్క. పై అయిదు\nగురు కూతుళ్ళకూ పెళ్ళిళ్ళు చేసి ఒక్క\nపైసా కూడా కట్నం ఇచ్చుకోలేని స్థితిలో\nఉన్నాడు కుటుంబయ్య. సీత చక్కదనం\nచూసి ఎవరో ఒకరు కట్నం లేకుండా\nచేసుకోకపోతారా అని అతని ఆశ! కాని\nఆశ తీరేలా కనిపించలేదు. కట్నం\nబంగారునగలు చేయించి పెట్టాలి,\"\nఅన్నది కాంతమ్మ.\nమొదటి మాటకు వికసించిన కుటుం\nబయ్య ముఖం రెండో మాటతో మాడిన\nపెంకులా అయింది. రాముడు ఉలిక్కి\nపడి, \"కట్నం సొమ్ము ఇలా రాబట్టాలని\nచూస్తున్నదన్న మాట!\" అనుకున్నాడు.\n\" అమ్మా. నేను పేదవాణ్ణి! అంత\nబంగారం తేలేను, తల్లీ!\" అన్నాడు\nకుటుంబయ్య.\n\"బంగారం తెచ్చి నా ఒళ్లో పొయ్య\nమన్నానా ? పిల్ల ఒంటినే గదా ఉండేది?\nఆలోచించుకోండి.'' అంటూ కాంతమ్మ,\nకొడుకును లేపుకుని బయటికి నడిచింది.\nఇక సీత తనకు దక్కదని నిరాశ\nచేసుకుని, తల్లిని తిట్టుకుంటూ ఆమె\nవెంట నడిచాడు రాముడు.\nజరిగిన సంగతి తెలిసి సీత అక్కలు,\nతమ నగలన్నీ సీతకు పెట్టి పెళ్ళి చేసేసి,\nతరవాత కాంతమ్మకు ఎలాగో సర్ది చెప్ప\nవచ్చునని తండ్రికి సలహా ఇచ్చారు.\n\"మీరు కోరిన ప్రకారం పిల్లకు\nబంగారం పెట్టుతాను,\" అని కుటుంబయ్య\nకాంతమ్మకు కబురు చేశాడు.\nఅందమైన కోడలు వంటెడు బంగా\nరంతో వస్తున్నందుకు కాంతమ్మ మురిసి\nపోయింది.\nపెళ్ళి జరిగిపోయింది. వంటి నిండా\nనగలతో సీత అత్తవారింటికి వెళ్ళి\nపోయింది. తన నగల రహస్యాన్ని ఆమె\nతన భర్తకు చెప్పటానికి భయపడింది.\nనగలు లేకుండా తిరిగి వెళితే తమ\nభర్తలు కోపగిస్తారు. అందుచేత సీత\nఅక్కలు తమ చెల్లెలు ఎప్పుడు పుట్టింటికి\nవస్తుందా అని ఆత్రంగా ఎదురు చూస్తు\nన్నారు. కాని కాంతమ్మ సీతను పుట్టింటికి\nపంపలేదు. సీతకు నెల తప్పింది. కోడలిని\nఏకంగా పురిటికి పంపుతానని కాంతమ్మ\nవియ్యంకుడికి కబురు పంపింది.\nనెలలు నిండిన సీత పుట్టింటికి\nప్రయాణమయేటప్పుడు, '' రోజులు బాగా\nలేవు. దొంగతనాలు జాస్తిగా ఉన్నాయి.\nనీ నగలు ఇనప్పెట్టెలో భద్రంగా ఉంచు\nతాను.\" అన్నది కాంతమ్మ.\nసీత కొయ్యబారి పోయింది. తమ\nనగల కోసం వచ్చిన అక్కలు సీతను\nపసుపుతాడుతో చూసి, \" ఈసారి కూడా\nనగలు లేకుండా వెళితే మా భర్తలు\nఇంట్లో అడుగుపెట్టనియ్యరు,\" అని లబ\nలబలాడారు.\nసీత వెనకనే రెక్కలు కట్టుకుని\nవచ్చిన అల్లుడి చేతులు పట్టుకుని ప్రాధేయ\nపడుతూ ఉన్న సంగతి చెప్పేశాడు\nకుటుంబయ్య.\n\"మీ ఇనప్పెట్టెలో ఉన్న నగలు\nతెచ్చి మా అక్కలకు ఇయ్యకపోతే వాళ్ల\nకాపరాలు కూలిపోతాయి!\" అని సీత\nతన భర్తతో అన్నది.\nరాముడు నివ్వెరపోయాడు. జరిగిన\nసంగతి తల్లికి తెలిస్తే తనకు సీతతో\nకాపరం చేసే ప్రాప్తి ఉండదు. అతను\nఒక నిర్ణయానికి వచ్చి, \"నగలు తెచ్చి\nఇచ్చే పూచీ నాది.\" అని సీతకు మాట\nఇచ్చాడు. అతను తన గ్రామానికి తిరిగి\nవెళ్ళాడు.\nఒకనాడు అతను తల్లితో, '' అమ్మా\nసీతను గురించి పీడకల వచ్చింది. ఒకసారి\nచూసి వస్తాను. ప్రసవసమయం కదా !\nమర్నాటికల్లా వచ్చేస్తాను.'\" అని చెప్పి\nఇంటి నుంచి బయలుదేరాడు.\nమర్నాడు రాత్రి చీకటిపడగానే, తన\nకొడుకు రాడని నిర్ధారణ చేసుకుని,\nతలుపు మూసి కాంతమ్మ పడుకున్నది.\nకొంచెం పొద్దుపోయినాక తలుపు\nతట్టిన చప్పుడయింది. కొడుకు వచ్చా\nడనుకుని కాంతమ్మ వెళ్ళి తలుపు తీసింది.\nఒక ముసుగుదొంగ చటుక్కున\nలోపల జొరబడి, ఒక చేత్తో కాంతమ్మ\nనోరు మూసి, రెండో చేత్తో కత్తి చూపించి,\n\"నోరు తెరిచావా, జాగ్రత్త ! ఇనప్పెట్టె\nతాళాలెక్కడ? '\" అని గద్దించాడు.\nకాంతమ్మ గడగడలాడుతూ తాళా\nలిచ్చింది. దొంగ కాంతమ్మ కాళ్ళూ,\nచేతులూ కట్టేసి, ఇనప్పెట్టె తెరిచి, నగలు\nతీసుకుని పారిపోయాడు.\nమరికొంత సేపటికి, \"తలుపు వేసుకో\nలేదా, అమ్మా? '\" అంటూ లోపలికి\nవచ్చిన రాముడు తల్లిని చూసి లబలబ\nలాడుతూ ఆమె కట్లు విప్పాడు.\n\"తలుపు చప్పుడయితే నువ్వేమో\nనని తలుపు తీశానురా, నాయనా ! దొంగ\nచచ్చినాడు కత్తి చూపించి, ఇనప్పెట్టె\nఅంతా దోచుకుపోయాడు! నన్ను కట్టి\nపడేశాడు!\" అని కాంతమ్మ వాపోయింది.\n\" రోజులు మంచివికావు. ఎవ రో\nతెలియకుండా తలుపు తీస్తారా?\" అంటూ\nరాముడు ఇనప్పెట్టెసొరుగులన్నీ గాలించి,\n'ఇంకానయం నీ నగలు పోలేదు. సీతవే\nపోయాయి! సీత నగలు పెట్టుకుని\nపుట్టింటికి వెళ్ళినా బాగుండేది! సీత\nనగలు మాత్రమే పోయాయంటే ఎవరూ\nనమ్మరేమో ! '\" అన్నాడు చింతిస్తూ.\n''మనమేనా అంత చేతగానివాళ్ళం?\nరేపీపాటికి సీతకు నగలన్నీ చేయిస్తాను.\nఅవి దొంగలు ఎత్తుకు పోయినట్టు ఎవరికీ\nతె లి య న వ స రంలేదు!\" అన్నది\nకాంతమ్మ పౌరుషంగా.\nసీత కొడుకును కన్నది. బారసాల\nనాడు అత్తగారు కోడలు వంటినిండా\nబంగారం నగలు దిగవేసింది.",
            "book_page_end": 42
        },
        {
            "title": "మూఢ నమ్మకం",
            "book_page_start": 43,
            "pdf_page_start": 43,
            "pdf_page_end": 43,
            "author": "కె. శరత్ చంద్రరెడ్డి",
            "genre": "సాంఘిక కథ",
            "moral": "ప్రాణాపాయ స్థితిలో మూఢ నమ్మకాలను వదిలిపెట్టడం తప్పనిసరి. కొన్నిసార్లు మూఢ నమ్మకం కంటే పరువే ముఖ్యం.",
            "keywords": [
                "మూఢ నమ్మకం",
                "శుక్రవారం",
                "వైద్యం",
                "డబ్బు",
                "కృష్ణయ్య"
            ],
            "characters": [
                "కృష్ణయ్య",
                "కృష్ణయ్య భార్య",
                "రామశాస్త్రి"
            ],
            "locations": [
                "పట్నం"
            ],
            "content": "కృష్ణయ్య ధనవంతుడూ, విద్యావంతుడూ. అయితే అనేకమంది లాగ అతనికి, శుక్రవారం నాడు\nడబ్బు ఖర్చుచేస్తే, లక్ష్మి నిలవదన్న మూఢనమ్మకం ఉండేది. అతని భార్యకూ అదే నమ్మకం.\nఒకసారి కృష్ణయ్యకు జబ్బు చేసింది. రామశాస్త్రి వైద్యం పని చెయ్యలేదు.\n\" అయ్యా, ఇది ప్రమాదకరమైన విషజ్వరం. మీరు ఇవాళే బయలుదేరి పట్నం పోయి,\nమంచి వైద్యం చేయించుకోండి. ఆలస్యం ప్రమాదకరం,” అన్నాడు రామశాస్త్రి.\n\"ఇవాళ శుక్రవారం! డబ్బు ఖర్చు ఎలా చేస్తామండి?\" అన్నారు కృష్ణయ్యా,\nఅతని భార్యా.\nరామశాస్త్రి వాళ్ళ మౌఢ్యానికి మండిపడి, “నేను చేసిన వైద్యానికి ఈ క్షణం డబ్బు చెల్లిం\nచండి. లేకపోతే మీ పరువు నిలవదు,\" అన్నాడు.\nగత్యంతరం లేక కృష్ణయ్యా, భార్యా రామశాస్త్రికి డబ్బు ఇచ్చి, వ్రతభంగం కానే\nఅయింది గదా అని ఆ రోజే పట్నంవెళ్ళి, వైద్యం చేయించుకున్నారు. కృష్ణయ్య బతికి బయట\nపడ్డాడు.\nకృష్ణయ్య ప్రాణం కాపాడానన్న తృప్తి రామశాస్త్రికి దక్కింది. — కె. శరత్ చంద్రరెడ్డి",
            "book_page_end": 43
        },
        {
            "title": "పెండ్లామా, పిశాచమా ?",
            "book_page_start": 44,
            "pdf_page_start": 44,
            "pdf_page_end": 48,
            "author": "ఎన్. వి. ఆర్. సత్యనారాయణమూర్తి",
            "genre": "జానపద కథ",
            "moral": "కొన్నిసార్లు సమస్యలకు కారణం దెయ్యాలు, పిశాచాల కంటే మన అలవాట్లే ఎక్కువ తీవ్రంగా ఉంటాయి. పిశాచం చూపిన ఆదర్శాన్ని భార్య అందుకోవడానికి ప్రయత్నించింది.",
            "keywords": [
                "నూకరాజు",
                "పార్వతి",
                "పిశాచం",
                "సోమరితనం",
                "గాలిచేష్టలు"
            ],
            "characters": [
                "నూకరాజు",
                "పార్వతి",
                "శరభన్న (పార్వతి తండ్రి)",
                "కామిని పిశాచం"
            ],
            "locations": [
                "పేరాపురం",
                "శ్మశానం"
            ],
            "content": "కొత్తగా కాపరానికి వచ్చిన నూకరాజు\nభార్య వట్టి సోమరి. నూకరాజే ఉదయంతో\nలేచి, పాలికాపు తెచ్చిన పాలు భద్రం\nచెయ్యడమూ, నూతినీళ్ళు తోడడమూ\nవగైరా పనులన్నీ చేసేవాడు. అతను చద్ది\nపెట్టుకు తిని, పొలానికి బయలుదేర\nబోతూండగా పార్వతి నిద్రమంచం నుంచి\nలేచేది. మళ్ళీ రాజు పొలం పనులు చూసు\nకుని, ఎండలోపడి ఇంటికి వచ్చేలోపున\nఆమె వంట చేసి, తాను తిని మిగిలినది\nమూతలు పెట్టి, పడుకునేది. నూకరాజు\nతానే అన్నం పెట్టుకు తిని, కొంచెంసేపు\nవిశ్రాంతి తీసుకుని, పొద్దువాలుతూండగా\nమళ్ళీ పొలానికి వెళ్ళేవాడు. రాత్రికి\nఅతను పొలం నుంచి తిరిగి వచ్చేలోపుగా\nపార్వతి తన భోజనం ముగించుకుని,\n\"పొరుగు అమ్మలక్కలతో కబుర్లు చెప్ప\nటానికి పోయేది.\nతల్లీ, తండ్రీ, దగ్గిర బంధువులూ లేని\nనూకరాజు, పార్వతి అందంగా ఉన్నదనీ,\nతల్లిదండ్రులకు ఒక్కతే కూతురనీ చూసి\nచేసుకున్నాడు. అందుచేత అతను ఆమెను\nఏమీ అనలేకపోయేవాడు. అతని అత్త\nవారి ఊరయిన పేరాపురానికి అయిదు\nరోజుల కాలినడక ! అన్నప్పుడల్లా వచ్చి\nపోయే వీలులేదు.\nకొన్నాళ్ళు గడిచాక, తమ కూతురిని\nపంపమని పార్వతి తల్లిదండ్రులు కబురు\nపెట్టారు. నూకరాజు ఆమెను పుట్టింట\nదిగవిడిచి వచ్చాడు. ప్రయాణానికే పది\nరోజులు పోగా, మామగారి వత్తిడి వల్ల\nఅత్తవారింట మూడురోజులు ఉండిపో\nవలసి వచ్చింది. నూకరాజు తిరిగి వచ్చే\nసరికి పనులన్నీ అస్తవ్యస్తం అయి\nపోయాయి. వాటిని దారిలోకి తెచ్చుకోవ\nటానికి వారంరోజులు పట్టింది.\nతరవాత పదిరోజులకు. నూకరాజు\nఏదో పని మీద పొరుగూరు వెళ్ళి తిరిగి\nవస్తూండగా, దారిలో పార్వతి కొత్త\nపెట్టెతో నడిచి వస్తూ కనిపించింది.\n“నువు ఒకతెవే వస్తున్నావేం? నిన్ను\nదిగబెట్టడానికి ఎవరూ లేకపోతే నాకు\nకబురు పెట్టకపోయావా?\" అని నూక\nరాజు తన భార్యను అడిగాడు.\n\"నిన్ను వదిలి ఉండలేకపోయాను.\nపక్క ఊరిదాకా ఎవరో వస్తూంటే, వాళ్ళ\nవెంట బయలుదేరి వచ్చేశాను. వాళ్ళు\nదిగబడి పోయేటప్పుడు, దగ్గరే గదా,\nమరేమీ భయంలేదులెమ్మని వాళ్ళతో\nచెప్పి, ఇలా వస్తున్నాను.\" అన్నది పార్వతి.\nఆనందంగా కబుర్లు చెప్పుకుంటూ\nఇద్దరూ ఇల్లు చేరుకున్నారు.\nపార్వతి చక్కగా వంట చేసి పెట్టింది.\nఆమె వంట అంత రుచిగా ఉన్నట్టు\nనూకరాజుకు లోగడ ఎన్నడూ అనిపించ\nలేదు. అతనికి ఆశ్చర్యమూ, ఆనందమూ\nకూడా కలిగాయి.\nమర్నాడు ఉదయం నూకరాజు లేచే\nసరికి, ఇల్లు శుభ్రంగా ఉన్నది. పాలెకాపు\nతెచ్చిన పాలు భద్రపరచి ఉన్నాయి. నూక\nరాజు పొలానికి పోయేముందు చద్దిఅన్నం\nతింటూంటే, పార్వతి పక్కనే కూర్చుని,\nసరదాగా కబుర్లు చెప్పింది.\nపార్వతిలో కలిగిన ఈ మార్పుకు\nనూకరాజు ఉప్పొంగిపోయాడు. భర్తకు\nరకరకాల వంటకాలు చేసి పెట్టుతూ,\nఅ స్తమానమూ అతనికి చేదోడూ\nవాదోడూగా పార్వతి ఉండడంతో, వారం\nరోజులు ఆనందోత్సాహాలతో గడిచి\nపోయాయి నూకరాజుకు.\nఒకనాటి అర్ధరాత్రి నూక రాజుకు\nఎందుకో మెలుకువ వచ్చింది. భార్య\nపడుకునే మంచం కేసి చూస్తే అది ఖాళీగా\nఉన్నది. అతను తన మంచం మీది నుంచి\nకిటికీలో కుండా పెరట్లోకి చూశాడు.\nపిండారబోసినట్టున్న వెన్నెలలో పార్వతి\nస్పష్టంగా కనిపిస్తున్నది. కాని నూకరాజు\nతన కళ్ళను తానే నమ్మలేకపోయాడు.\nపార్వతి నిలబడి చేతులు ఆడిస్తూంటే,\nబొక్కెన దానంతట అదే బావిలోకి దిగి\nనీరుతో పైకి వచ్చి, తొట్టెలు నింపుతున్నది!\nతొట్టెలు నిండగానే. చీపురు దానంతట\nఅదే దొడ్డి ఊడవడం ఆరంభించింది!\nభయంతో నూకరాజు ఒళ్ళు చల్లబడి\nపోయింది. పార్వతి పాచిపనులన్నీ\nముగించుకుని లోపలికి వచ్చేలోగా, అతను\nతిరిగి వచ్చి పడుకుని నిద్రపోతున్నట్టు\nనటించాడు. అర్ధరాత్రే పాచిపనులన్నీ\nముగించుకు వచ్చిన పార్వతి నూకరాజు\nముఖంలోకి పరీక్షగా చూసి, తృప్తిపడి,\nతన మంచం మీద తాను పడుకున్నది.\nపొలం నుంచి వచ్చాక ఎవరైనా భూత\nవైద్యుణ్ణి సంప్రతించాలని నూకరాజు\nనిశ్చయించుకున్నాడు. అతను పొలానికి\nపోతూ ఉండగా, మళ్ళ గట్ల మీదుగా\nఅడ్డంపడి, పేరాపురం నుంచి వస్తున్న\nఅతని మామగారు శరభన్న ఎదురయాడు.\n\"ఏమిటి ఇలా వస్తున్నారు? అత్త\nక్షేమమేనా? ఇలా వస్తున్నట్టు తెలిపారైనా\nకారేం? మిమ్మల్ని చూసి పార్వతి\nఆశ్చర్యపోతుంది !'\" అన్నాడు నూకరాజు\nశరభన్నతో.\n\"పార్వతి ఆశ్చర్యపోతుందా? నూక\nరాజూ, నీ మాటలు నాకు అర్థంకావడం\nలేదు.\"అన్నాడుశరభన్న అయోమయంగా.\nముందు ఇంటికి రండి. అన్నీ తర\nవాత మాట్లాడుకోవచ్చు.'\" అంటూ నూక\nరాజు తన మామను వెంట బెట్టుకు\nఇంటికి తిరిగి వచ్చాడు.\nఅతను తలుపు తట్టగానే పార్వతి\nతలుపు తెరిచింది.\nఆమెను చూస్తూనే శరభన్న, \"అమ్మా!\nపార్వతీ!\" అని కేకపెట్టి, అక్కడే\nమొహం తిరిగి పడిపోయాడు.\nఅతను పెట్టిన కేకకు నలుగురూ\nపోగయారు.\nముఖాన నీళ్లు చల్లిన మీదట శరభన్న\nతేరుకుని. \" అమ్మా పార్వతీ! నువు\nఅన్న మాట ని అ బెట్టుకున్నావా? \"\nఅన్నాడు.\nఆ మాటలు ఎవరికీ అర్థం కాలేదు.\n\"నా పార్వతి! నా తల్లి చచ్చిపోయిం\nదనుకున్నాను. ముందు దాన్ని చూడాలి!\"\nఅంటూ శరభన్న లోపలికి వచ్చాడు.\nఅతనితో బాటు అందరూ వచ్చారు.\nపార్వతి మంచం మీద స్పృహలేకుండా\nపడి ఉన్నది. ఎవరో ముఖాన నీళ్లు చల్లి\nనాక ఆమెకు స్పృహవచ్చి, చుట్టూ\nమూగిన జనాన్ని చూస్తూ, బిత్తరపోయి\nనట్టుగా, “నే నిక్కడికి ఎలా వచ్చానూ?\"\nఅని అడిగింది.\nనేనమ్మా! నాన్నని !\" అన్నాడు\nశరభన్న.\nపార్వతి నూకరాజును చూసి \"ఏమి\nటండీ ఇదంతా ? నాకంతా అయో\nమయంగా ఉన్నది,\" అన్నది.\nనూకరాజుకు కూడా యిదంతా అయో\nమయంగా నే ఉండడం వల్ల అతను\nతెల్లమొహం వేశాడు. శరభన్న ఇలా\nఅన్నాడు :\nనూకరాజూ, పార్వతీ! మీరేమీ\nకంగారుపడకండి! అసలు విషయం\nనేను చెబుతాను. నువు పార్వతిని దిగబెట్టి\nవెళ్లిన రెండురోజుల తరవాత నేనూ,\nమీ అత్తా, పార్వతీ పొరుగూరు సంతకు\nవెళ్ళాం. మేం తిరిగి వచ్చేటప్పుడు\nపార్వతి హస్యధోరణిలో చెబుతున్న\nమాటలనుబట్టి, అది నిన్ను సుఖపెట్టడం\nలేదని మాకు అర్థమయింది. దాని\nప్రవర్తనను ఖండిస్తూ, నేనూ, మీ అత్తా\nదానికి హితబోధ చేస్తూ, ఊరి బయట\nశ్మశానం వద్దకు చేరాం. అకస్మాత్తుగా\nపార్వతి మరోమనిషిలా అయిపోయినట్టు\nకనిపిస్తూ, 'నా భర్తను నేను తప్పకుండా\nసుఖపెడతాను, నాన్నా!' అన్నది గంభీ\nరంగా. ' నీ గొంతు అలామారిందేమ్మా?'\nఅని అడిగిత, నేను పూర్తిగా మారి\nపోయాను. నాన్నా!' అన్నది. దాన్ని\nచూస్తూంటే ఏదో గాలిచేష్టలా తోచింది.\nదానికి తెలియకుండా ఏవో భస్మాలూ,\nరక్షరేకులూ వాడాం. ఇంతలో ఉన్న\nట్టుండి పార్వతి మాయం అయింది. మా\nవూరి పక్కన నది ఒడ్డున ఎవరికో\nపార్వతి బట్టలు దొరికాయి. అది నదిలోపడి\nచచ్చిపోయిందని ఏడ్చాం. ఈ దుర్వార్త\nనీకు చెప్పటానికి ఇన్నాళ్ళూ అనుమా\nనించి, చివరకు బయలుదేరాను.\"\n\"ఇదంతా నిజమా, నాన్నా? \" అని\nపార్వతి ఆశ్చర్యంగా అడిగింది.\nదానికి సమా ధానంగా నూకరాజు,\n\" నిజమే, నాకూ నిన్న అసలు విషయం\nతెలిసింది. అది నిజమో కాదో నిరూపించు\nకుందా మనుకుంటూండగా మీ నాన్న\nకనిపించాడు. మీ నాన్నను చూడగానే\nనిన్ను పట్టిన కామినీపిశాచం వదిలి\nఉంటుంది. ఆ పిశాచం భర్తను సుఖ\nపెడతానన్న మాట చెల్లించుకునేందుకు\nవచ్చేసింది. మీ అమ్మా, నాన్నా గాలిచేష్ట\nఅని తెలుసుకోవడం వల్ల వాళ్ళతో చెప్ప\nకుండా వచ్చేసింది. నువు చచ్చిపోయినట్టు\nఅపోహకలిగించటానికి నీ బట్టలు నీటి\nదగ్గిర పెట్టింది దాని ఉద్దేశం శాశ్వతంగా\nనీ వెంట ఉండి పోదామనే!\" అన్నాడు.\nతరవాత అతను పార్వతితో ఏకాం\nతంగా, \"నీకన్న ఆపిశాచే నయం! నన్ను\nఎంతో బాగా చూసుకున్నది! '\" అంటూ\nజరిగినదంతా ఆమెకు చెప్పాడు.\nతరవాత పార్వతి ఆ పిశాచం కన్న\nకూడా బాగా భర్తను చూసుకునేటందుకు\nవిశ్వప్రయత్నం చేసింది !",
            "book_page_end": 48
        },
        {
            "title": "పద్మావతి",
            "book_page_start": 49,
            "pdf_page_start": 49,
            "pdf_page_end": 50,
            "author": "కారుమంచి మాధవరావు",
            "genre": "పౌరాణిక కథ",
            "moral": "భగవంతుడి నిర్ణయాలు తప్పక నెరవేరుతాయి; ఆత్మవిశ్వాసంతో ఉండాలి.",
            "keywords": [
                "పద్మావతి",
                "కల్కి",
                "విష్ణువు అంశ",
                "శివభక్తి",
                "స్వయంవరం"
            ],
            "characters": [
                "పద్మావతి",
                "బృహదృతుడు",
                "శివుడు",
                "విష్ణుయశుడు",
                "సుమతి",
                "కల్కి"
            ],
            "locations": [
                "సింహళదేశం",
                "శంబళపురం",
                "రేవానది"
            ],
            "content": "సింహళదేశానికి రాజైన బృహదృతు డనే\nవాడికి పద్మావతి అని కూతురు ఉండేది.\nఆమె పసితనం నుంచీ శివుణ్ణి ఆరాధించేది.\nఒకసారి శివుడు ఆమెకు కనిపించి,\n\"నీకు విష్ణుమూర్తి అంశగలవాడు భర్త\nఅవుతాడు. ఇతరులు ఎవరైనా నిన్ను\nపెళ్ళాడ గోరి వస్తే, వాళ్ళు వెంటనే స్త్రీలు\nఅయిపోతారు,'' అని చెప్పాడు.\nపద్మావతి ఈసంగతి ఎవరికీ చెప్పలేదు.\nకాలం గడిచింది. పద్మావతి యుక్త\nవయస్కురాలయింది. ఆమె తండ్రి\nఆమెకు స్వయంవరం ఏర్పాటు చేశాడు.\nఅనేక దేశాల రాజులు పద్మావతిని\nపెళ్ళాడగోరి, స్వయంవరానికి వచ్చారు.\nకాని పద్మావతి వారి మధ్యకు రాగానే,\nవారు స్త్రీలుగా మారిపోయారు.\nశివుడు ఆమెకు చెప్పినమాట సగం\nనిజమయింది, కాని పూర్తిగా నిజం\nకాలేదు. ఆమెకు భర్త కాదగినవాడు\nస్వయంవరానికి వచ్చిన రాజులలో\nఎవడూ లేడు!\nపద్మావతి తండ్రి ఇలా రెండుమూడు\nసార్లు తన కుమార్తెకు స్వయంవరం\nఏర్పాటు చెయ్యటమూ, దానికి వచ్చిన\nరాజులు ఆమెను చూస్తూనే స్త్రీలుగా\nమారిపోవటమూ జరిగింది.\nతన కిక పెళ్ళికాదని పద్మావతికి మనో\nవ్యాధి పట్టుకున్నది. ఆమె ఒకనాడు\nఉద్యానవనంలో కూర్చుని ఉండగా, ఒక\nచిలుక ఎక్కడి నుంచో వచ్చి, మనిషి\nభాషలో, ''అమ్మా, ఎందుకు విచార\nపడతావు? నీకు భర్త కాదగినవాడు\nమన్మధాకారుడున్నాడు. అతన్ని నీ దగ్గిరికి\nతెస్తాను,\" అన్నది.\nపద్మావతి మనసులో ఆశ చిగురిం\nచింది. శివుడు తనతో అన్న మాటలలో\nమిగిలిన సగం కూడా నిజం కాబోతున్న\nదని ఆమెకు నమ్మకం కుదిరింది.\nఈ చిలుక ఎవరు ?\nశంబళపురంలో విష్ణుయశుడూ,\nసుమతీ అనే దంపతులు ఉండేవారు.\nవారికి కల్కి అనే కొడుకు కలిగాడు.\nఇతను పరశురాముడి వద్ద విద్యలు నేర్చు\nకున్నాడు : పద్మావతి లాగే శివభక్తుడు.\nఇతని భక్తికి మెచ్చి శివుడు ప్రత్యక్షమై\nకల్కికి ఒక ఖడ్గాన్నీ, ఒక గుర్రాన్నీ, ఒక\nచిలుకనూ ప్రసాదించాడు.\nఈ చిలుకే యాదృచ్ఛికంగా సింహ\nళానికి వెళ్ళి. పద్మావతి స్వయంవరం\nఎలా అభాసుపాలయినదీ తెలుసుకుని\nఆమెకు. కల్కిని గురించి చెప్పి. కల్కి\nవద్దకు తిరిగి వచ్చి, \"సింహళరాజు\nకూతురు పద్మావతి అని ఉన్నది. అంత\nకన్న చక్కని భార్య నీకు దొరకబోదు.\"\nఅని చెప్పి, నమ్మించింది.\nకల్కి పద్మావతిని చూడకుండానే\nఆమె మీద మోహం నిలిపాడు. ఆ కార\nణంగా అతను సింహళానికి బయలుదేరి\nవెళ్ళి, ఉద్యానవనంలో స్నానం చెయ్య\nటానికి వచ్చిన పద్మావతిని కలుసు\nకున్నాడు.\nపద్మావతి అంతకు ముందే అతన్ని\nగురించి చిలుక ద్వారా విని ఉన్నది\nగనకనూ, తనను చూసి ఇతను స్త్రీగా\nమారలేదు గనకనూ ఇతనే తనకు విధి\nనిర్ణయించిన భర్త అని గ్రహించి అతన్ని\nపెళ్లాడతానని తన తండ్రితో చెప్పింది.\nరాజుకు అంతకన్న కావలసిన\nదేమున్నదీ? పద్మావతి కీ, కల్కికీ\nవైభవంగా పెళ్ళి అయింది. ఆ శుభ\nసమయంలో స్త్రీలుగా మారి ఉండిన\nరాజకుమారులందరూ కల్కిని తమకు\nయధారూపా లిప్పించమని వేడుకున్నారు.\nరేవానదిలో స్నానం చెయ్యమని కల్కి\nవారికి చెప్పాడు. వారు అలాగే చేసి, తిరిగి\nపురుషులయారు.\nకల్కి కలిని నిర్మూలించటానికి పుట్టిన\nవిష్ణువు ఆవతారమే.",
            "book_page_end": 50
        },
        {
            "title": "దేవీభాగవతం - 20",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పురాణ కథ",
            "moral": "లోభం, అహంకారం ఎంతటి అనర్థాలకైనా దారితీస్తాయి. దైవ నింద, ధర్మ వ్యతిరేక చర్యలు తీవ్ర పరిణామాలు కలిగిస్తాయి.",
            "keywords": [
                "దేవీభాగవతం",
                "కార్తవీర్యుడు",
                "భృగువులు",
                "హైహయులు",
                "లక్ష్మి శాపం",
                "ఔర్వుడు"
            ],
            "characters": [
                "కార్తవీర్యుడు",
                "దత్తాత్రేయుడు",
                "భృగువులు",
                "హైహయులు",
                "ఔర్వుడు",
                "విష్ణువు",
                "లక్ష్మి",
                "శివుడు",
                "చిత్రరూపుడు"
            ],
            "locations": [
                "హిమాలయాలు",
                "కాళింది",
                "తమసా నదుల సంగమం",
                "వైకుంఠం"
            ],
            "content": "హైహయ వంశంలో పుట్టిన ప్రఖ్యాతుడు కార్తవీర్యుడు సాటిలేని శౌర్యపరాక్రమాలు గలవాడు, వెయ్యి చేతులవాడు. అంతు లేని యజ్ఞాలు చేసి, చేతికి ఎముకలేకుండా దానాలూ, దక్షిణలూ ఇచ్చాడు. అతని గురువు దత్తాత్రేయుడు. అతని పురో హితులు భృగువులు. అందుచేత కార్త వీర్యుడు చేసిన యజ్ఞాలలో దక్షిణలు పుచ్చుకుని భృగులు అపార ధనవంతు లయారు.\nకార్తవీర్యుడు చనిపోయినాక అతని సంతతికి చెందిన హైహయులు దరిద్రులై పోయి, తమ గురువులైన భృగులను యాచించారు. కాని భృగులు హైహయు లకు తమ ధనం ఇయ్యటం ఇష్టంలేక\nఅక్కడా, అక్కడా పాతిపెట్టి, రాజుల భయంతో కొండగుహలకు పారిపోయి, దాక్కున్నారు.\nహైహయులు వచ్చి వెతికితే బ్రాహ్మ ణుల ఇళ్లన్నీ నిర్జనంగా ఉన్నాయి. వాళ్ల ఇళ్లు తవ్వితే అంతులేని ధనం బయట పడింది. కోపం పట్టలేక, హైహయులు కొండల్లో దాగిన వారినందరినీ చంపారు. గర్భవతులుగా ఉన్న స్త్రీల గర్భాలను ఆయుధాలతో పొడిచారు.\nఈ దారుణ హింసాకాండ చూడలేక, ప్రాంతాల తీర్ధాలలో ఉంటున్న మునులు హైహయులతో, \" ఈ దుర్మార్గం కట్టిపెట్టండి. బ్రాహ్మణజాతిని ఈ విధంగా నిర్మూలించవచ్చునా ? ఆడవాళ్ల గర్భాలు\nకూడా ఛేదిస్తారా? ఇవి రాజులు చేసే పనులేనా? ఇంత పాపానికి ప్రతిఫలం ఉండదా? \" అని, మందలించారు.\nదానికి హైహయులు, \"మీరు చాలా మహాత్ములు. కాని వీళ్ళు మా పూర్వుల దగ్గిర అంతులేని ధనం పుచ్చుకుని, దాచు కున్న దొంగలు! దొంగలను చంపటం పాపమా? అప్పు ఇయ్యరట! కార్తవీర్యుడు వీళ్ళకు డబ్బిచ్చింది పాతిపెట్టటానికా? ఇలాటి వాళ్ళను మీరు మెచ్చుతారా ? చెప్పండి! యజ్ఞాలు చేయించి సంపా దించిన డబ్బును బ్రాహ్మణుడు తాను అనుభవించాలి కటిక పేదలకు ఇయ్యాలి. లేకపోతే ధనం రాజులపాలో, దొంగలపాలో, అగ్గిపాలో అవుతుంది. అలా కాక, ధనం దాచి పెట్టినవాడు, తాను తిన్న వాడూ, ఇతరులకు పెట్టినవాడూ కాక పోవటమే గాక, చచ్చి నరకానికి పోతాడు. మేం మా పురోహితులైన ఈ భృగులను అప్పు అడిగాం. మా వృద్ధికోసమని అడిగితే ఇయ్యరు! ఇలాటి నీచులను మా వంటి రాజులు దండించటం తప్పా? అందుచేత మేం చేసే ఈ పనిని మీరు క్షమించాలి,” అని మునుల చేత ఔననిపించి. భృగు స్త్రీల గర్భాలు నాశనం చెయ్యసాగారు.\nఆ స్త్రీలందరూ హడలిపోయి హిమవ త్పర్వతానికి పారిపోయారు. ధనలోభంతో బ్రాహ్మణులు చచ్చారు. ధనలోభం ఎంతటి పనులనైనా చేయిస్తుంది. దాన్ని మించిన శత్రువు లేదు. కామక్రోధాహం కారాలను మించినది లోభం. లోభి ప్రాణా లైనా విడవటానికి సిద్ధపడతాడంటే, వాడు చేయరానిదంటూ ఏముంటుంది? .\nహిమాలయానికి పారిపోయిన భృగు స్త్రీలు మట్టితో గౌరీవిగ్రహం తయారుచేసి, నది ఒడ్డున ప్రతిష్ఠించి, దాన్ని పూజిస్తూ చావు కోసం ఎదురుచూడసాగారు.\nఇలా ఉండగా ఒక రాత్రి వాళ్ళకు దేవి అందమైన అవతారంలో కలలో కనబడి, \"మీలో ఒకతెకు తొడ నుంచి కొడుకు పుట్టుతాడు. నా అంశన పుట్టి. వాడు\nమిమ్మల్ని కాపాడుతాడు.\" అని చెప్పింది. నిద్రలేచి ఆ స్త్రీలు ఎంతో ఆనందించారు.\nవారిలో ఒకతె తన తొడలో గర్భం ధరించి ఉన్నది. ఆమె తొడ నుంచి పుత్రుడు వెలువడ్డాడు. వాడు సూర్యుడి లాగ వెలిగిపోతున్నాడు. ఆ స్త్రీలను వెతుకుంటూ వచ్చిన క్షత్రియులు ఆ పిల్ల వాణ్ణి చూడగానే వాళ్ళ కళ్ళు పోయాయి.\nఇదంతా బ్రాహ్మణ ప్రభావం కాబోలు నని భయపడుతూ హైహయులు ఆ స్త్రీని. చేరి, ఆమె శరణువేడుతూ, ''అమ్మా, నిన్ను చూస్తూనే మేం కాస్తా గుడ్డివాళ్ళమై పోయాం, నీ మహిమ ఏమిటోగాని ! మమ్మల్ని అనుగ్రహించి, మాకు తిరిగి కళ్ళు తెప్పించు. గుడ్డి కన్న చావు మేలు\nగదా! ఇంకెన్నడూ దుర్మార్గాలు చెయ్యక, భృగువంశం వారికి విధేయు ల మై ఉంటాం. బుద్ధితక్కువగా మేం చేసిన తప్పులు క్షమించి, మాకు నేత్రదానం చెయ్యి. నువ్వూ. నీ కొడుకూ సుఖంగా ఉండగలరు,'' అన్నారు.\nబ్రాహ్మణ స్త్రీ వారి మాటలకు ఆశ్చర్యపోతూ, \" మీ కళ్ళు ఎందుకు పోయాయో నాకు తెలీదు. నాకు మీ మీద ఏమీ కోపం లేదు. మిమ్మల్ని ఇలా చేసినది నా కొడుకు. మీరు దుర్మార్గులు! డబ్బు కోసం హత్యాకాండ సాగిస్తే ఊరికే పోతుందా? గర్భంలో ఉన్న పిండాలనూ, శిశువులనూ వృద్ధులనూ విచక్షణ లేకుండా చంపారే! మిమ్మల్ని అణచ\nటానికి వీడు పుట్టాడు. జగదంబ దయ వల్ల వీడు నా తొడ నుంచి పుట్టాడు. తన తండ్రులు చచ్చినందుకు చాలా కోపంలో ఉన్నాడు. వీణ్ణి వేడుకుని. శాంతింప జేయండి. మీకు కళ్ళు తిరిగి వస్తాయి,\"\nఅన్నది.\nతొడ (ఊరువు) నుంచి పుట్టిన కార ణంగా ఆ కుర్రవాడికి ఔర్వు డని పేరు వచ్చింది. హైహయులు వాణ్ణి ప్రార్థిం చారు. దానితో ఔర్వుడు శాంతించి, వారితో ఇలా అన్నాడు :\n\"దేవి నిర్ణయాలు ఎలా తప్పుతాయి?\nఆమె ఇచ్ఛానుసారం జరిగిన వాటిని గురించి జ్ఞాని అయినవాడు విచారించడు.\nఇకనుంచీ ఋషుల సుఖానికి భంగం కలగకుండా చూడండి. వెళ్ళిరండి.\"\nహైహయులకు దృష్టి తిరిగి వచ్చింది. ఔర్వుణ్ణి తల్లి ఆశ్రమంలో తగిన విధంగా పెంచుతూ వచ్చింది.\nభరతవంశానికి భరతుడు మూల పురుషుడు. యాదవవంశానికి యదువు మూలపురుషుడు. హైహయవంశం ఎలా ఏర్పడింది? దీనికి ఒక కథ ఉన్నది.\nసూర్యుడి కొడుకైన రేవంతుడు అనే వాడు ఉచ్చైఃశ్రవం అనే గుర్రాన్ని ఎక్కి, విష్ణువును చూడగోరి వైకుంఠానికి వెళ్లాడు.\nలక్ష్మి తన అన్న అయిన (తనతోబాటు సముద్ర మధన మప్పుడు పుట్టిన) ఉచ్చైః శ్రవాన్నీ, దాని మీద ఉన్న అందగాణ్ణి సమ్మోహితురాలై చూడసాగింది.\n\"మూడు లోకాలలోనూ సాటిలేని అందగాడు! ఆ గుర్రం ఎక్కి వస్తున్న వాణ్ణి ఎరుగుదువా? \" అని విష్ణువు లక్ష్మిని అడిగాడు.\nకాని రేవంతుడి అందంతో సమ్మో. హితురాలై ఉన్న లక్ష్మికి తన భర్త అడిగి నది వినిపించలేదు. విష్ణువు ఆమె స్థితి గ్రహించి, కోపావేశంతో ఇలా అన్నాడు :\n“ఏమిటి అలా చూస్తావు? ఆ గుర్రాన్ని చూసి నీ మనస్సు వివశమైపోయింది. రతివీ రమవూ అనిపించుకుంటూ.\nచంచలస్వభావంతో అపకీర్తి పాలైపో !\nభూలోకంలో ఆడగుర్రానివై పుట్టు!\"\nఈ శాపానికి లక్ష్మి బెదిరిపోయి,\nఏడుస్తూ విష్ణువు కాళ్ళమీద పడి, ''నన్ను\nనిర్దయగా ఇలా శపించుతావా? ఈ కాస్త\nభాగ్యానికి నా మీద నీకు సహజంగా ఉండే\nప్రేమ పోయిందా ? కోపమనేది ఎన్నడూ\nఎరగని, వెన్నలాటి నీ స్వభావం ఇంతలో\nఇలా మారిందా? నిన్ను విడవటం జరిగితే\nఇప్పుడే ప్రాణాలు విడుస్తాను. దయచేసి\nశాపవిమోచనం చెప్పు.\" అన్నది.\nవిష్ణువు మనస్సు కరిగింది. అతను\nలక్ష్మితో, \"నీ గర్భాన నన్ను పోలిన\nకొడుకు పుట్టగానే నీకు శాపం తీరిపో\nతుంది.నావద్దకు తిరిగివస్తావు''అన్నాడు.\nరేవంతుడు కూడా విష్ణువు కోపంగా\nఉన్నట్టు గ్రహించి, చప్పున నమస్కారం\nచేసి, శలవు తీసుకుని, తన తండ్రి\nవద్దకు వెళ్ళి, జరిగిన సంగతి చెప్పాడు.\nలక్ష్మి కూడా తన భర్త వద్ద శలవు\nతీసుకుని, సువర్ణాక్ష మనే చోటికి చేరి,\nఆడగుర్రం రూపంలో శివుణ్ణి గురించి\nతపస్సు చేయసాగింది.\nఆమె తపస్సుకు మెచ్చి. శివుడు\nపార్వతీ సహితంగా వృషభవాహనం మీద,\nప్రమథులను వెంటబెట్టుకుని వచ్చి ఇలా\nఅన్నాడు :\n\" అమ్మా, నా కోసం ఎందుకు తపస్సు\nచేస్తున్నావు ? ఏది ఇయ్యటా ని కై నా\nసమర్థుడు విష్ణువు గదా! వివేకంగల\nస్త్రీకి భర్త కన్న గొప్ప దైవం ఎక్కడన్నా\nఉంటాడా ? పోనీ నీ భర్త సామాన్యుడు\nకనకనా? \"\nఅదంతా నిజమే. కాని ఆ మొగుడే\nశాపం ఇచ్చాడు. దానికి నీ దయవల్ల\nవిరుగుడు కలుగుతుందని నిన్ను గురించి\nతపస్సు చేశాను. కొడుకు పుట్టితే శాపం\nపోతుందట. ఎలా పుట్టుతాడు కొడుకు?\nదయచేసి చెప్పు. నా భర్త ఎక్కడో\nవైకుంఠంలో ఉన్నాడు. నే నేమో ఇక్కడ\nఅరణ్యంలో ఉన్నాను. మాకు సంతానం\nకలిగేది ఎలా? నా తపస్సుకు నువు\nనిజంగా తృప్తిపడితే నా కోరిక తీర్చు.\nనీకూ నా భర్తకూ తేడా ఏమీలేదు. నిన్ను\nకోరితే అతన్ని కోరినట్టే! అందుచేత\nనా భర్త ఎలాగైనా వచ్చి. నన్ను కలిసే\nటట్టు చెయ్యి,\" అన్నది ఆడగుర్రం\nరూపంలో ఉన్న లక్ష్మి.\nదానికి శివుడు. '' విచారించకు. నీభర్త\nగుర్రం రూపంలో నీ వద్దకు వస్తాడు.\nమీకు కొడుకు కలుగుతాడు. వాడు\nప్రపంచాన్ని అంతనూ ఏలుతాడు. వాడికి\nఏకవీరు డని పేరు వస్తుంది. వాడితో\nహైహయవంశం ఆరంభ మవుతుంది.\nఆ తరవాత నువూ, నీ భర్తా వైకుంఠానికి\nవెళ్ళి, సుఖంగా ఉండండి. నీకు ఇలా\nకష్టాలు కలగటానికి కారణం పరశక్తిని\nగుర్తించి, కొలవక పోవడమే.\" అని వెళ్లి\nపోయాడు.\nఆయన కైలాసం చేరుతూనే చిత్ర\nరూపుడు అనే ప్రమధుణ్ణి పిలిచి, \"నువు\nవైకుంఠానికి వెళ్ళి, విష్ణువుతో, నీ భార్య\nశోకం పోగొట్టమని స్నేహపూర్వకంగా\nచెప్పానని చెప్పు.\" అని పంపేశాడు.\nచిత్రరూపుడు వైకుంఠానికి వెళ్ళి.\nవిష్ణువు ఇంటి ద్వారపాలకులైన జయ\nవిజయులతో తాను వచ్చినట్టు విష్ణువుకు\nచెప్పమన్నాడు.\nజయుడు లోపలికి వెళ్లి విష్ణువుతో,\n\"శివుడు పంపగా చిత్రరూపు డనే వాడు\nవచ్చాడు. వాణ్ణి లోపల ప్రవేశ పెట్ట\nవచ్చునా ? \" అని చేప్పేసరికి. విష్ణువు\nవెంటనే ప్రవేశపెట్టమన్నాడు.\nచిత్రరూపుడు లోపలికివచ్చి, విష్ణువుకు\nనమస్కరించి క్షేమసమాచారాలు అయి\nనాక, \"దేవా, తమతో ఒక్కవిషయం\nచెప్పటానికి వచ్చాను. శివుడు తమతో\nఇలా చెప్పమన్నాడు : · నీ భార్య లక్ష్మి\nగుర్రం రూపంలో కాళిందీ, తమసా\nనదుల సంగమం వద్ద ధ్యాననిష్ఠలో\nక్షేమంగా ఉన్నది. లక్ష్మిని దేవతలంతా\nపూజిస్తారు. ఆమె అనుగ్రహం పొగొట్టు\nకుని ఏమానవుడూ సుఖంగా ఉండలేడు.\nఅలాటి భార్యను దూరం చేసుకుని నువు\nమాత్రం ఏం సుఖంగా ఉండగలవు ?\nమామూలు మనిషి కూడా భార్యను\nవదులుకోలేడు. అలాటప్పుడు నిష్కార\nణంగా నీ భార్యను నువు ఎలా వదిలి\nపెట్టావు? నా మాట విని. వెంటనే వెళ్ళి\nఆమెను ఓదార్చి. చేరదీసుకో. దక్ష\nయజ్ఞంలో భార్యను పోగొట్టుకున్నప్పుడే\nనాకు భార్యావియోగం ఏమిటో తెలిసింది.\nఅందుచేత ఎవరికి భార్యావియోగం\nకలిగినా నాకు కష్టంగా ఉంటుంది. భార్య\nనీకు దూరమై చాలా కాలమయింది. నువు\nఏం సుఖపడ్డావు ? వెంటనే గుర్రం\nరూపంలో నీ భార్య ఉన్నచోటికి వెళ్ళు.\"\nఅన్నాడు.\nవిష్ణువు ఈ సందేశం వింటూనే గుర్రం\nరూపంలో లక్ష్మి వద్దకు వెళ్ళాడు. ఇద్దరికీ\nకొడుకు కలిగాడు.\nతరవాత విష్ణువు లక్ష్మితో, \"మనం\nవైకుంఠానికి తిరిగి తిరిగి పోదాం. ఈ కొడుకును\nఇక్కడే విడిచిపెట్టుదాం గుర్రం రూపం\nవదిలెయ్యి.\" అన్నాడు.\n\"ఏ స్త్రీ గాని తన గర్భాన పుట్టిన\nశిశువును అడవిపాలు చెయ్యటానికి ఒప్పు\nకుంటుందా? ఈ నదీతీరంలో ఈ బిడ్డను\nఎవరు కాపాడుతారు ? ‘“ అని లక్ష్మి\nఅంటూండగానే వారిద్దరికీ దివ్యశరీరాలు\nతిరిగి వచ్చాయి. వారి కోసం విమానం\nకూడా వచ్చింది.\nలక్ష్మి తన కొడుకును ఎత్తుకుని, \"వీడు\nఅన్నివిధాలా నిన్ను పోలినవాడు. వీణ్ణి\nవదిలి పెట్టను. ముగ్గురమూ పోదాం,\"\nఅన్నది.\n\"వీడి వల్ల ఒక కార్యం ఉన్నది.\nయయాతికి తుర్వసుడు అనే కొడుకు\nఉన్నాడు. అతను పిల్లల కోసం - తపస్సు\nచేస్తున్నాడు. అతను ఈ శిశువును పెంచు\nకునేటట్టు చూస్తాను. తుర్వసుడు ఇక్క\nడికి వచ్చేదాకా వీడికి ఏ భయమూరాదు,\"\nఅని విష్ణువు లక్ష్మికి నచ్చజెప్పి, ఆమెతో\nసహా వైకుంఠానికి వెళ్ళిపోయాడు.",
            "book_page_end": 58
        },
        {
            "title": "తల్లిలేనివాడు",
            "book_page_start": 60,
            "pdf_page_start": 60,
            "pdf_page_end": 62,
            "author": "జొన్నలగడ్డ రామలక్ష్మి",
            "genre": "సాంఘిక కథ",
            "moral": "తల్లి ప్రేమే పిల్లలకు లోకంలో పెద్ద అండ. తల్లిలేనివాడు నిస్సహాయత వలన ఓర్పును అలవర్చుకోక తప్పదు.",
            "keywords": [
                "రంగడు",
                "తల్లి ప్రేమ",
                "ఓర్పు",
                "విద్యాభ్యాసం",
                "అవమానం"
            ],
            "characters": [
                "రంగడు",
                "రంగడి తల్లి",
                "రంగడి గురువు",
                "రాముడు"
            ],
            "locations": [
                "గ్రామం"
            ],
            "content": "రంగడు తల్లి చెప్పినమాట బొత్తిగా వినే\nవాడు కాడ్డు. అల్లరిచిల్లరగా తిరుగుతూ,\nఆకతాయిపనులు చేస్తూ, డబ్బు దుబారా\nచేసేవాడు. వాడి భవిష్యత్తు గురించి తల్లి\nబెంగపడేది.\nఒకసారి రంగడు ఎవరో పెద్దమనిషితో\nగొడవ పెట్టుకుని, దురుసుగా మాట్లాడాడు.\nఆయన రంగణ్ణి తన్నడానికి సిద్ధంకాగా,\nవాడి తల్లి వెళ్ళి. ఆయన కాళ్ళా,\nవేళ్ళాపడి, కొడుకును రక్షించుకున్నది.\nతరవాత ఆమె, '\" ఎందుకురా పెద్ద,\nపెద్దవాళ్ళతో గొడవలు తెచ్చుకుంటావు?\"\nఅని రంగడిని మందలించింది.\nతన తప్పు ఏమీ లేదనీ, ఆ పెద్దమనిషి\nతనతో అమర్యాదగా మాట్లాడాడనీ రంగడు\nతల్లితో అన్నాడు.\n\"మనకు డబ్బు లేదు. ధనవంతులు\nమనలాటి వాళ్ళని ఎన్ని మాటలన్నా, ఎంత\nఅగౌరవంగా చూసినా సహించాలి,\"\nఅన్నది రంగడితో తల్లి.\nఈ మాట రంగడికి నచ్చక, సహించక\nపోతే ఏమవుతుందని అడిగాడు.\nతినడానికి తిండి కూడా దొరకదు,\"\nఅన్నది తల్లి.\nపెద్దవాళ్ళతో దెబ్బలాడితే నువు\nకూడా నాకు తిండి పెట్టవా?\" అని\nరంగడు తల్లిని అడిగాడు.\nతల్లి వాణ్ణి అక్కున చేర్చుకుని,\n\" ఎందుకు పెట్టనురా బాబూ? అయితే\nఎల్లకాలమూ నేను బ్రతికి ఉండను గదా !\nఅదే నా బాధ,\" అని కళ్ళనీళ్ళు పెట్టు\nకున్నది.\nతాను కూడా గొప్పవాడు కావాలని\nరంగడికి అనిపించింది. ఆదిమొదలు\nవాడు గురువు వద్దకు వెళ్ళి. శ్రద్ధగా విద్యా\nభ్యాసం చెయ్యసాగాడు. అయినప్పటికీ,\nతనను ఎవరైనా అనవసరంగా మాటలంటే\nపడేవాడు కాడు. దురదృష్టవశాన రంగడి\nవిద్యాభ్యాసం పూర్తికాకముందే రంగడి\nతల్లి చనిపోయింది.\nరంగడితో వాడి గురువు. \" నీకు చదువు\nబాగా వస్తున్నది. ఎలాగో మరి రెండేళ్ళు\nశ్రమపడ్డావంటే నీ చదువు పూర్తి అవు\nతుంది. రోజు కొక ఇల్లు చొప్పున వారాలు\nఏర్పాటు చేసుకుని, చదువు ముగించు,\"\nఅన్నాడు.\nరంగడు వారాల పిల్లాడు ఆయాడు.\nవారాలు చేసే ఇళ్ళలో రంగడికి చాలా\nపనులు చేప్పేవాళ్ళు. చెప్పిన పనులు\nఎంత బాగా చేసినా ఏదో వంకపెట్టి,\nఅస్తమానమూ తిట్టుతూ ఉండేవారు.\nమొదట్లో వాడికి ఇది కష్టంగా ఉండేది.,\nకాని క్రమంగా దీనికి అలవాటు పడ్డాడు.\nఒక ఇంట్లో మొక్కలకు నీళ్ళు\nపోస్తుంటే, ఒరే. అంత ఎక్కువగా\nనీళ్ళు పోస్తే, మొక్క కుళ్ళి చస్తుంది,\"\nఅనేవారు.\nఅలా అని నీళ్ళు కొంచెం తగ్గించి\nపోస్తే \"అలా కొంచెంగా నీళ్ళు పోస్తే,\nఎండకు నీరు ఆవిరి అయి, మొక్క\nఉడికి చచ్చిపోతుంది,'\" అనేవారు.\nఇలా రంగడు ఏది చేసినా తప్పుగానే\nఉండేది. అయినా రంగడు సహించి\nఊరుకునేవాడు. క్రమంగా వాడు తన\nసహనంతో వారాల ఇళ్ళవాళ్లనే కాకుండా\nఊళ్ళోవాళ్ళను కూడా మెప్పించాడు.\nఆ ఊళ్ళో ఒక మోతుబరి కొడుకు\nరాముడు అనేవాడు. రంగడి ఈడువాడే.\nఉండేవాడు. పెద్దవాళ్ళ నుంచి మాటపడే\nవాడు కాదు, అందరినీ ఎదిరించేవాడు.\nఒకనాడు రాముడి తల్లి వాడితో విసిగి\nపోయి, \" ఆ రంగణ్ణి చూసి నేర్చుకో\nరాదుట్రా? ఎంతో కష్టపడి చదువు\nకుంటున్నాడు. అయినా వాడికి కొంచెం\nకూడా గర్వం లేదు. ఎవరినీ పల్లెత్తుమాట\nఅనడు,\" అన్నది.\nఇది ఎంతవరకు నిజమో చూడాలని\nరాముడు రంగడిని ఒక కంట కనిపెట్టుతూ\nవచ్చాడు. ఒక ఇంట్లో రంగడు ఏడుస్తున్న\nపిల్లను ఎత్తుకోనందుకు తిట్లుతిన్నాడు.\nఇంకో ఇంట్లో ఏడుస్తున్నపిల్లను ఎత్తుకుంటే,\nరంగడు పిల్లకు ఎత్తు మరిగిస్తున్నాడని\nతిట్టారు. ప్రతి ఇంట్లోనూ వాడు ఎందుకో\nఒకందుకు తిట్లు తింటూనే ఉన్నాడు.\nతిట్లను సహిస్తూనే ఉన్నాడు.\nరాముడు రంగడితో \" నీ ఓర్పు\nఅద్భుతం! అవమానాలన్నీ నువు ఎలా\nసహించగలుగుతున్నావు ? \" అని\nఅడిగాడు.\n\"మాటలంటే ఏం? వాళ్ళ మనసు\nఅమృతం! నాకు రోజూ కడుపునిండా\nతిండి పెడుతున్నారు. నే నంటే అభి\nమానంగా ఉంటున్నారు.\"\nఅన్నాడు\nరంగడు.\n\"పట్టెడు అన్నం కోసం మాటలు\nపడటం సాధ్యమా? \" అని రాముడు\nఆశ్చర్యంగా అడిగాడు..\n“మా అమ్మ బ్రతికి ఉన్నంత కాలమూ\nనాకు కూడా అది సాధ్యం కాలేదు,\"\nఅన్నాడు రంగడు.\nఅసలు విషయం రాముడికి అర్థ\nమయింది. తల్లి కొడుకుకు పెద్ద అండ!\nఎవరు తిట్టినా ఆదరిస్తుంది. తల్లిలేని\nవాడికి ఓర్పులేకపోతే, వాణ్ణి ఎవరు ఆదు\nకుంటారు?\nఆ రోజు నుంచీ రాముడు తల్లి చెప్పి\nనట్టు వింటూ, ఓర్పు అలవరుచు\nకున్నాడు.",
            "book_page_end": 62
        },
        {
            "title": "వింత మనస్తత్వం",
            "book_page_start": 63,
            "pdf_page_start": 63,
            "pdf_page_end": 63,
            "author": "గుండాల విజయ",
            "genre": "హాస్యం",
            "moral": "మానవద్వేషి అయిన భీమయ్య ఇతరులకు మేలు చేస్తున్నాడని తెలిసినప్పుడు తన వింత అలవాటును మానుకున్నాడు, ఎందుకంటే అది ఇతరులకి హాని చేయకుండా పోయింది.",
            "keywords": [
                "భీమయ్య",
                "పిసినారి",
                "మానవద్వేషి",
                "చప్పుడు",
                "నిద్రాభంగం"
            ],
            "characters": [
                "భీమయ్య",
                "బంధువు"
            ],
            "locations": [
                "గ్రామం"
            ],
            "content": "భీమయ్య పిసినారి మాత్రమే కాదు, మానవద్వేషి కూడా. అందుచేత అతను తన చర్యల వల్ల\nఎవరికైనా సష్టంగాని, హానిగాని కలిగినట్టు తెలిస్తే ఎంతగానో ఆనందించేవాడు.\nఅతను నిశిరాత్రివేళ రెండు మూడు సార్లు లేచి తన ఇనప పెట్టె తెరిచి డబ్బు సరిగా\nఉన్నదో లేదో చూసుకుని, దాని తలుపుతో పెద్దగా చప్పుళ్ళు చేసి, చుట్టుపక్కల వాళ్ళకు నిద్రా\nభంగం కలిగించేవాడు.\nచుట్టు పక్కల వాళ్లు, “నీ మూలంగా మాకు తెల్లవార్లూ నిద్రలేకుండా పోతున్నది,”\nఅని అంటే, లోపల సంతోషిస్తూ, \"ఏం చెయ్యను? ఇనప్పెట్టె తలుపు బిగుసుకుపోవటం వల్ల\nఅలా చప్పుడవుతున్నది,\" అనేవాడు.\nభీమయ్య పొరుగింటికి వచ్చిన బంధువు ఒకాయన భీమయ్య మూలంగా తెల్లవార్లూ నిద్ర\nపోలేక, భీమయ్య గురించి తెలుసుకుని, మర్నాడు పొద్దున భీమయ్యను కలుసుకుని, \"మీరు\nనిజంగా మీ ఇరుగు పొరుగుకు ఎంత ఉపకారం చేస్తున్నారండి! మీరు రాత్రిపూట చేసే\nచప్పుళ్ళ మూలంగా చుట్టుపక్కల ఏ ఇంటికీ దొంగల భయం ఉండదు! \" అన్నాడు.\nఅంతే! భీమయ్య రాత్రిపూట చప్పుళ్ళు మానేశాడు.\n—గుండాల విజయ",
            "book_page_end": 63
        }
    ],
    "statistics": {
        "total_stories": 16,
        "author_counts": {
            "చందమామ బృందం": 9,
            "మాచిరాజు కామేశ్వరరావు": 1,
            "బంధకవి సరోజినీదేవి": 1,
            "కె. శరత్ చంద్రరెడ్డి": 1,
            "ఎన్. వి. ఆర్. సత్యనారాయణమూర్తి": 1,
            "కారుమంచి మాధవరావు": 1,
            "జొన్నలగడ్డ రామలక్ష్మి": 1,
            "గుండాల విజయ": 1
        },
        "genre_counts": {
            "సూక్తి": 1,
            "విజ్ఞానం": 1,
            "జానపద కథ": 2,
            "ధారావాహిక": 1,
            "బేతాళ కథ": 1,
            "సాంఘిక కథ": 4,
            "నేర పరిశోధన": 1,
            "పురాణ చరిత్ర": 1,
            "చారిత్రక కథ": 1,
            "పౌరాణిక కథ": 1,
            "పురాణ కథ": 1,
            "హాస్యం": 1
        }
    }
}