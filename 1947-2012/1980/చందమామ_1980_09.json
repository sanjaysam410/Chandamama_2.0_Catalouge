{
    "book_id": "చందమామ_1980_09",
    "stories": [
        {
            "title": "శ్రద్ధాంజలి",
            "book_page_start": 4,
            "pdf_page_start": 4,
            "pdf_page_end": 4,
            "author": "చందమామ బృందం",
            "genre": "సంపాదకీయం",
            "moral": "N/A",
            "keywords": [
                "కొడవటిగంటి కుటుంబరావు",
                "శ్రద్ధాంజలి",
                "రచయిత",
                "సంపాదకుడు"
            ],
            "characters": [
                "శ్రీ కొడవటిగంటి కుటుంబరావు",
                "శ్రీ చక్రపాణి"
            ],
            "locations": [],
            "content": "దాదాపు ముఫ్ఫై సంవత్సరాలుగా “చందమామ” సంపాదకవర్గంలో ముఖ్యుడిగా వుంటూ, 'చందమామ' అభివృద్ధికి దోహదం చేసిన సుప్రసిద్ధ రచయిత శ్రీ కొడవటిగంటి కుటుంబరావు - 'చందమామ'ను, అసంఖ్యాక పాఠకులనూ అభిమానులనూ మిత్రులనూ బంధువర్గాన్నీ వదిలిపెట్టి వెళ్లిపోయారు! రచయితగా తెలుగు దేశంలో కుటుంబరావు - ఎంతటి సుప్రసిద్ధులో వేరుగా తెలియజేయనవసరం లేదు. కథకుడుగా, విమర్శకుడిగా, వ్యాస, నవలా రచయితగా ఆయన సాధించిన ఖ్యాతి పాఠకలోకానికి సుపరిచితమే. అయితే, మహా రచయితగా తన అనుభవాన్ని రంగరించి చక్కని తేలిక భాషల్లో 'చందమామ' పాఠకులకు ఆయన చెప్పిన వేలాది కథలు - బాల సాహిత్యలో ఆణిముత్యాలు! తన విశ్వాసాలు, నమ్మకాలూ ఎలాంటివైనా, 'చందమామ' పాఠకు ల కోసం ఆయన విశేషమైన కృషి చేసి, సేకరించి, అందజేసిన ప్రాచీన ఇతిహాసాలు, పౌరాణిక గాథలూ, ఆ శైలి మరవరాని వి. స్వర్గీయ శ్రీ చక్రపాణి ఆశయాలకు రూపం కల్పించి, తన శైలితో, పాఠకలోకాన్నీ తక్కిన పత్రికలనూ ఆకర్షించిన మేధావి - శ్రీ కుటుంబరావు. 'చందమామ' లో ఎవరు ఏ కథ రాసినా, ఆ కథకు మెరుగులు దిద్ది, అందం తెచ్చి, చదివింపజేసిన ఘనత ఆయనదే. ‘చంద మామ' కోల్పోయినట్టే, అసంఖ్యాక పాఠకులు కూడా శ్రీ కుటుంబరావు 'తేట తెలుగు తేలిక శైలి'ని కోల్పోవడం—దుర దృష్టకరమైన విష యం. వ్యక్తిగా కూడా ఆయన అంతటి ఉన్నతుడు. నిజమైన 'సహృదయుడు'. ఇన్నేళ్ల సహవాసం తర్వాత- తన 'పితృ'తుల్యుని 'చంద మామ' పోగొట్టుకున్నది. ఆ ఆత్మబంధువుకు, మహామనీ షికీ, 'చందమామ' మనసారా తన శ్రద్ధాంజలి ఘటిస్తున్నది.",
            "book_page_end": 4
        },
        {
            "title": "ప్రశ్నోత్తరాలు",
            "book_page_start": 8,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "వైజ్ఞానికం",
            "moral": "N/A",
            "keywords": [
                "రాకెట్",
                "ఇంధనం",
                "ప్రాణవాయువు",
                "రోహిణి ఉపగ్రహం",
                "జెట్ విమానం"
            ],
            "characters": [
                "సామవేదం శ్రీనివాస అనంత రవి"
            ],
            "locations": [
                "శ్రీహరికోట"
            ],
            "content": "సామవేదం శ్రీనివాస అనంత రవి\nప్ర; రాకెట్ నిర్మాణమును పనిచేయు విధమును గురించి వ్రాయవలసినదిగా కోరుచున్నాను..\nస : దీపావళినాడు మనం కాల్చుకునే సరంజామాలో రాకెట్ కూడా ఉన్నది. ఆది సరిజేసే సూత్రం అర్థం చేసుకోవటం చాలా తేలిక. తెడ్డువేసి నీటిని వెనక్కుతోస్తే పడవ ముందుకు పా పటం మనకు తెలుసు. దీపావళి రాకెట్ల దిగువ భాగం నుంచి \"పొగ\" అమిత వేగంతో కిందికి వస్తుంది. ఆ \"పొగ”కు గల శక్తి తాలూకు ప్రతిశక్తి రాకెట్ను పైకి తోస్తుంది. అయితే మనం మంట చూపించే దాకా రాకెట్లో ఏ పొగా ఉండదు, “మందు\" మాత్రమే ఉంటుంది. అది అంటుకుని వాయురూపం పొందుతుంది. ఘనపదార్థంలో ఉన్న ఇంథనం వాయురూపం పొందేటప్పుడు కొన్ని వందల రెట్లు అవుతుంది. దానితోబాటు రాకెట్ లోపలి భాగంలో అమితమైన ఒత్తిడి ఏర్పడి, వాయురూపం ధరించిన ఇంధనాన్ని బయటికి నెట్టుతుంది.\nజెట్ విమానాలలో జెట్ ఇంజన్లు కూడా ఇదే సూత్రం మీద పని చేస్తాయి. కాని అసలైన రాకెట కూ, జెటకూ కొన్ని తేడాలు ఉన్నాయి. అవి ఇప్పుడు మనకు అనవసరం.\nరాకెట్లో వాడే ఇంధనం ద్రవరూపంలో గాని, ఘనరూపంలో గాని ఉండవచ్చు. (“రోహిణి” ఉపగ్రహాన్ని శ్రీహరికోట నుంచి ప్రయోగించి నప్పుడు ఘనరూపంలో ఉండే ఇంధనాలే వాడారు.) 'ఈ ఇంధనాలు శూన్యాకాశంలో కూడా దహనం కావాలంటే, గాలిలో ఉండే ప్రాణవాయువు మీద ఆధారపడి లాభంలేదు.. ఎందుకంటే అంతరిక్షంలో గాలి ఉండదు. రాకెట్ను నడపటానికి సాధారణంగా రెండు రకాల ఇంధనం ఉంటుంది: ఒకటి మండేదీ, రెండోది మండించేదీ — అంటే ప్రాణవాయువు. సాధారణంగా ప్రాణవాయువు ద్రవరూపంలో ఉంటుంది. సాధారణ శీతోష్ణస్థితిలో ప్రాణవాయువు వాయు రూపంలో ఉంటుంది గనక, ద్రవరూపం కలిగించటానికి దాన్ని చాలా చల్లగా చేయాలి. వాయురూపం పొందిన ఇంధనం అమితమైన పోర్స్తో బయటికి వస్తేగాని రాకెట్ వేగం పుంజుకోదు. ఇంధనశక్తిని బట్టి ఒక రాకెట్ చాలకపోతే మూడు నాలుగు రాకెట్ అంచెలు కూడా ఉపయోగిస్తారు. \" రోహిణి”కి నాలుగు రాకెట్ అంచెలు ఉపయోగించారు.",
            "book_page_end": 8
        },
        {
            "title": "అసమీక్షకారిత్వం",
            "book_page_start": 9,
            "pdf_page_start": 9,
            "pdf_page_end": 12,
            "author": "చందమామ బృందం",
            "genre": "నీతి కథ",
            "moral": "యుద్ధానికి దిగే ముందు తమ బలాబలాలను విశ్లేషించుకోవాలి. అనాలోచితంగా మాట్లాడి కయ్యం పెంచకూడదు.",
            "keywords": [
                "రాయంచ రాజు",
                "నెమలి రాజు",
                "యుద్ధం",
                "రాయబారం",
                "చాకచక్యం"
            ],
            "characters": [
                "హిరణ్యగర్భుడు",
                "చిత్రవర్ణుడు",
                "దీర్ఘముఖుడు",
                "దూరదర్శనుడు",
                "సర్వజ్ఞుడు",
                "చిలక"
            ],
            "locations": [
                "కర్పూరద్వీపం",
                "పద్మకేళి సరస్సు",
                "వింధ్య పర్వతాలు",
                "జంబూ ద్వీపం"
            ],
            "content": "హంసరాజూ, నెమలిరాజూ\nఉత్తరాన కర్పూరద్వీపంలో పద్మకేళి అనే సరస్సు ఉండేది. అందులో హిరణ్యగర్భుడు అనే రాయంచ నీటిపక్షుల కన్నిటికీ రాజుగా ఉండేది. అది తన ప్రజలైన పక్షులను రక్షిస్తూ వాటి మన్ననలను పొందుతూండేది.\nఅక్కడికి అయిదు వందల మైళ్ళు దక్షిణంగా వింధ్యపర్వతాలలో చిత్ర వర్ణుడు అనే నెమలి, నేల మీద నివసించే పక్షుల కన్నిటికీ రాజుగా ఉండేది.\nఒకనాడు దీర్ఘముఖుడు అనే కొంగ సంచారం చేస్తూ, వింధ్యపర్వతాలకు వచ్చి, ఆహారం కోసం వెతుకుతూండగా, కొన్ని వేల పక్షులు దాన్ని చూసి, \"నీది ఏ దేశం? మీ రాజు ఎవరు ? \" అని అడిగాయి.\n\"మాది కర్పూర ద్వీపం. మా రాజు దైవాంశగల హిరణ్యగర్భుడు. మాది భూలోకస్వర్గం,\" అన్నది కొంగ. అది అంతటితో పోనియ్యక గర్వంగా, \" మీరంతా ఈ అడివి ప్రాంతం వదిలి, మాకర్పూరద్వీపం వచ్చెయ్యండి, \"అన్నది.\n\"తిండికోసం మా దేశం వచ్చినవాడికి ఇంత పొగరు తగదు!'' అని నేలపక్షులు కొంగను మందలించాయి.\nఅంతతో పోట్లాటసాగింది.\n\"హిరణ్యగర్భు రాజు చేసిన దెవరు? అని నేలపక్షులు అడిగాయి.\n\"చిత్రవర్ణుణ్ణి రాజు చేసినదెవరు ? ” అని కొంగ అడిగింది.\n\"చిత్రవర్ణుడు జంబూ ద్వీపాని కంతటికీ రాజు. మీ కర్పూరద్వీపం అందులోదే!'' అన్నాయి నేలపక్షులు.\n\"మాటలతో రాజ్యాలు జయించే టట్టుంటే మీరన్నది నిజమే! జంబూ ద్వీపానికంతటికీ తానే రాజునని మా హిరణ్యగర్భుడు కూడా నిరూపించ గలడు,'' అన్నది కొంగ.\n\"ఎలా?'' అని నేలపక్షులు కోపంగా అడిగాయి.\n\"యుద్ధంచేసి ! '' అన్నది కొంగ.\n\"యుద్ధం మేమూ చెయ్యగలం! మీ రాజు ఎంత బలవంతుడైనా మేం యుక్తితోనైనా జయించగలం.\" అన్నాయి నేల పక్షులు.\nతరవాత అవి కొంగను చిత్రవర్ణుడి వద్దకు తీసుకుపోయి, జరిగినదంతా చెప్పాయి. రాయబారిగా పనిచేసే చిలక, కర్పూరద్వీపం జంబూద్వీపం లోనిదేనని చెప్పింది. చిత్రవర్ణుడు కూడా జంబూ ద్వీపానికంతటికీ తానే రాజు గనక. కర్పూర ద్వీపానికి కూడా తానే రాజు నన్నది.\nదీర్ఘముఖుడు ఇందుకు ఒప్పుకోక, తమ రాజు హిరణ్యగర్భుడే జంబూ ద్వీపాని కంతటికీ రాజని వాదించింది.\n'' ఆ మాట ఎలా రుజువు చేస్తారు?'' అని చిత్రవర్ణుడు అడిగింది.\n''యుద్ధంచేసి!'' అన్నది కొంగ. అది ఇంకా ఇలా అన్నది :\n\"మీరు ఒక రాయబారిని మా రాజు వద్దకు పంపి, మీ ఏలుబడి ఆమోదించక పోతే యుద్ధం చేస్తామని ప్రకటించి, ఏం జరిగేదీ చూడండి!''\nచిత్రవర్ణుడి మంత్రి దూరదర్శనుడు అనే గద్ద చాలా వివేకం గలది. హిరణ్య గర్భుడి మంత్రి ఎవరని అది దీర్ఘముఖుణ్ణి అడిగితే, సర్వజ్ఞు డనే చక్రవాకం అని జవాబు వచ్చింది. చక్రవాకం ఆ దేశానికి చెందినది గనక ఆ పదవికి తగినదే నని గద్ద అన్నది.\nతన మంత్రి అయిన గద్దతో సంప్ర తించిన మీదట చిత్రవర్ణుడు చిలకను తన రాయబారిగా హిరణ్యగర్భుడి వద్దకు పంప నిశ్చయించింది. చిలక వెళ్ళటానికి ఒప్పుకున్నది గాని, దుర్మార్గుడైన దీర్ఘ ముఖుడి వెంట కర్పూరద్వీపానికి వెళ్ళ టానికి ఒప్పుకోలేదు.\n\"నేను ఏ విధంగా దుర్మార్గుణ్ణి? '' అని దీర్ఘముఖుడు అడిగింది.\n\" నువు నీ మాటలతోనూ ప్రవర్తన తోనూ కయ్యం రేపావు. చాకచక్యంగా మాట్లాడే నేర్పు ఉండినట్టయితే పరిస్థితి సౌమ్యంగా ఉండటమే గాక, నీకు కొంత కీర్తి కూడా వచ్చేది.\" అన్నది చిలక .\nదీర్ఘముఖుడు కర్పూర ద్వీపానికి తిరిగి వెళ్ళి, హిరణ్యగర్భుడికి జరిగిన దంతా. చెప్పింది. హిరణ్య గర్భుడు తామరపువ్వుల సింహాసనం మీద కూర్చుని దీర్ఘముఖుడి కధనం వినేటప్పుడు దాని చుట్టూ దాని మంత్రులన్నీ సర్వజ్ఞ చక్రవాకంతో సహా, కూర్చుని ఉన్నాయి.\nవిని హిరణ్యగర్భుడు దీర్ఘ ముఖుడితో, '' నువు యుద్ధం చేస్తామని బెదిరించటంలో తొందరపడ్డావు! నీదేశం యొక్క బలం నువు పరిగణించలేదు.\" అన్నది.\nదీర్ఘముఖుడు చాలా మూర్ఖంగా ప్రవర్తించింది. అకారణంగా కలహం తెచ్చి పెట్టింది.'' అని సర్వజ్ఞుడు హంస రాజుతో ఏకాంతంగా, దీర్ఘముఖుణ్ణి అలా కయ్యం ప్రేరేపించమని మన సైనికాధి కారు లెవరో ప్రోత్సహించి ఉంటారన్నది.\n\"జరిగిన దాని సంగతి వద్దు. ప్రస్తుతం కర్తవ్యం ఏమిటి. చెప్పు.\" అన్నది హిరణ్యగర్భుడు.\n\"మనం జంబూ ద్వీపానికి ఇద్దరు చారులను పంపుదాం. ఒకడు వెళ్ళి అక్కడి పరిస్థితులు గమనించి వస్తాడు. రెండోవాడు మనదూతగా వెళ్ళి. ఆ రాజుకు మన సందేశం అందజేస్తాడు.'\" అన్నది సర్వజ్ఞుడు.\nదూతలుగా దీర్ఘ ముఖు, మరో కొంగనూ పంపి ఆ ఇద్దరి కుటుంబాలనూ కుదువ ఉంచుకున్నారు.\nఇంతలో చిలక రాయబారి జంబూ ద్వీపం నుంచి వచ్చిచేరినట్టు వార్త తెలి సింది. రాయబారికి విడిది చూపించి, రాజుగారి ఆజ్ఞ అయినప్పుడు సభలో ప్రవేశ పెట్టమని ఉత్తరువు జారీ అయింది.\nహిరణ్యగర్భుడు ఉత్సాహంగా, \"అయితే యుద్ధం' వచ్చేస్తున్నదన్న మాట ! \" అన్నది.\nసర్వజ్ఞుడు ఇలా అన్నది :\n\" దేవా, యుద్ధం వాంఛనీయమైనట్టు ఉత్సాహ పడవద్దు. శత్రువుకు దాసోహం అయి. దేశాన్ని వాళ్ళ పరం చెయ్యటం ఎంత తప్పో. తొందరపడి యుద్ధానికి దిగటం కూడా అంతే తప్పు. మంచి మాటలూ, బహుమానాలూ, బెదరింపులూ, రాజకీయ సంబంధాల తెగతెంపులూ పని చేయని పరిస్థితిలోనే యుద్ధానికి దిగాలి. చావు బతుకుల పోరాటం అనుభవం లేనివాడు తానొక మహావీరుణ్ణి అను కుంటాడు. యుద్ధం వస్తున్నదంటే జనం ఉత్సాహంగా గంటలు వాయిస్తారు. తమ వారు యుద్ధంలో చస్తుంటే చెంపలు వాయించుకుంటూ ఏడుస్తారు. ప్రతి యుద్ధమూ ఏదో ఒకనాటికి శాంతితో అంతం కావలసినదే. అందుచేత శాంతే సహజమైనది. యుద్ధంకన్న శాంతే వాంఛ నీయమైనది. అయితే ఇప్పుడు యుద్ధం రానేవచ్చింది గనక. అందుకు తగిన ప్రయత్నాలన్నీ జరగవలసిందే. చిత్ర వర్ణుడు బలవంతుడన్నది మనం గుర్తుంచు కోవాలి నీటిపక్షులకన్న నేలపక్షులు సంఖ్యలోనేగాక, బలంలో కూడా మిన్న అయినవి. మన పరిస్ధితి ఎలా ఉన్న దంటే, తిమింగిలం నేల మీద ఏనుగుతో పోరాడుతున్నట్టు గా ఉన్నది. బల వంతుడు ఎదిరించినప్పుడు బుద్ధిమంతుడు తాబేలులాగా వెనక్కు తగ్గుతాడు. కాని అవకాశం దొరికినప్పుడు పగబట్టిన పాము లాగా దాడి చేస్తాడు. చిలక రాయబారిని విడిదిగృహంలో విశ్రాంతి తీసుకో నియ్యండి. ఈ లోపల మనం మన కోటను చక్కబెట్టుకుందాం.”",
            "book_page_end": 12
        },
        {
            "title": "తోక చుక్క",
            "book_page_start": 13,
            "pdf_page_start": 13,
            "pdf_page_end": 20,
            "author": "చందమామ బృందం",
            "genre": "ధారావాహిక/ఫాంటసీ",
            "moral": "విపత్కర పరిస్థితులలో కూడా ధైర్యంగా, బుద్ధిబలంతో నిర్ణయాలు తీసుకోవాలి.",
            "keywords": [
                "ఏకాక్షి మాంత్రికుడు",
                "చతుర్నేత్రుడు",
                "సమరసేనుడు",
                "మంత్రాల దీవి",
                "వైరం"
            ],
            "characters": [
                "సమరసేనుడు",
                "ఏకాక్షి మాంత్రికుడు",
                "చతుర్నేత్రుడు",
                "కాలభుజంగం",
                "కపాలం",
                "నరవానరం",
                "నల్లగూబా"
            ],
            "locations": [
                "మంత్రాల దీవి",
                "అరణ్యం",
                "సరస్సు"
            ],
            "content": "[ఏకాక్షిమాంత్రికుడి కంటబడకుండా సేనాని సమరసేనుడు, తన సైనికులతో అరణ్యంలో కొంత దూరంపోయాడు. అక్కడ దాహం తీర్చుకునేందుకు నీటిమడుగులో దిగిన సైనికు లిద్దరిని మొసళ్ళు కబళించినై. మరి కొంత దూరం పోగా, వాళ్ళకు ఒక సరస్సులో స్నానం చేస్తున్న చతుర్నేత్రు డనే భయంకర మాంత్రికుడు కనిపించాడు. తరవాత — ]\nసరస్సు తీరానవున్న పొదలమాటున దాగి వున్న సమర సేనుడికీ సైనికులకూ, యిప్పుడు సరస్సులో ఒక మనిషి నిలబడి వున్నట్టు స్పష్టంగా కనబడింది. అతడు ఒక కుచ్చులటోపీ ధరించివున్నాడు. ఆ టోపీకి ముందు భాగాన నేత్రాలవంటి రెండు గుర్తులున్నవి. వాటిల్లో నుంచి కళ్ళను మిరుమిట్లు కొల్పేకాంతి ఒకటి బయిటికి ప్రసరిస్తున్నది.\nఆ సరికి సమరసేనుడి సంశయాలన్నీ తీరిపోయినై. ఈ మనిషి ఏకాక్షిమాంత్రికుడి బద్ధ శత్రువైన చతుర్నేత్రు డని అతడు గ్రహించాడు. బ్రహ్మాండమైన శరీరమూ, సన్నటితలా గల వింత జంతువు తనను మింగజూచి నప్పుడు, వాడేమాత్రం భయపడక, \"చతుర్నేత్రుణ్ణి మింగ టానికి వచ్చావా ? '' అంటూ హుంక రించాడు. వింతజంతువు పారిపోయింది.\nసమరసేనుడు. సైనికుల మాటలు ఒక పక్క వింటూనే, ముందు కర్తవ్యం గురించి ఆలోచించసాగాడు. కొంచెం సేపు తరవాత అతడు సైనికుల కేసి తల తిప్పి, '' ఇప్పటి మన విషమస్థితి మీరే పాటి గ్రహించారో తెలుసుకునేందుకు అడుగుతున్నాను. మనం లోగడచూసిన ఏకాక్షిమాంత్రికుడూ, యీ చతుర్నే త్రుడూ బద్ధవైరులే కదా? \" అన్నాడు.\nఈ ప్రశ్నకు సైనికులలో ఒకడు తప్ప, మిగతా అందరూ అవునంటూ తలలు వూపారు. అనుమానం తీరని సైనికుడు, సమర సేనుడితో, \"సేనానీ! మీరు మరోలా అనుకోకపోతే, ఒక చిన్న సంశయం తీర్చుకోవాలని వున్నది.'' అన్నాడు.\n''ఏమిటా సంశయం? నువ్వేకాదు, మిగతావాళ్లు కూడా వాళ్ళక్కలిగిన సంశయాలగురించి అడగవచ్చు. ఇలాంటి ఆపదసమయంలో, ఒక్కడి మాట మీద పోవటం కన్న, అందరం కలిసి ఆలో చించి, ఒక నిర్ణయానికి రావటమే శ్రేయ స్కరం,\" అన్నాడు సమరసేనుడు.\n\"సేనానీ, తమరు ఏకాక్షి మాంత్రికు డికీ, చతుర్నేత్రుడికీ మధ్యగల వైరాన్ని మనకు అనుకూలంగా వినియోగించు కుందామని ఆలో చిస్తున్నారా ? అలా అయితే, నా దొక చిన్న సలహా. సింహానికి, పెద్దపులికీ శత్రుత్వమే. కాని, అవి రెండూ క్రూరమృగాలే అన్నసంగతి మనం మరిచిపోగూడదు గదా? \" అన్నాడు సైనికుడు.\nసైనికుడు అన్న మాటలతో సమర సేనుడు తిరిగి ఆలోచనలో పడ్డాడు. అతడు కొంచెం ఆగి, సైనికుడితో, “నీమాట నిజమే! వీళ్ళిద్దరూ మహా మంత్రవేత్తలు, దుష్టశక్తులనన్నిటినీ తమ అదుపాజ్ఞలలో పెట్టుకున్నవాళ్ళు....'” ఆంటూండగానే, సరస్సులో నుంచి చతుర్నేత్రుడు ఒడ్డుకు వచ్చాడు.\nచతుర్నేత్రుడి నిలువెత్తు భయంకర రూపం చూసి, సమరసేనుడూ, సైని కులూ కంపించిపోయారు. వాళ్లు పారి పోదామని వున్నచోటునుంచి కదిలేంతలో, చతుర్నేత్రుడి కంచుకంఠం, అరణ్య వృక్షాలలో మారుమోగింది, \"ఓరీ. పిచ్చి వాళ్ళలారా! నాకే కనుగప్పుదామని చూస్తున్నారా?' ఊహుఁ, అది మీ వల్ల కాదు.. ఈ చెట్టు చేమలూ, కొండలూ, గుట్టలూ ఏవీ నా దృష్టిని ఆటంకపరచ లేవు. దేనినైనా ఛేదించుకుపోతుంది, నా చూపు ! ఈ ద్వీపంలో ఏమూల ఏం జరుగుతున్నదో, ఏ క్షణంలోనైనా చెప్ప గలను. ఏయ్. ఉలూకా ! నరవానరా!'\" అంటూ కేక వేశాడు.\nఆ కేకకు నల్లగూబా, నరవానరమూ చెట్ల వెనకనుంచి వేగంగా వచ్చి సమర సేనుడి దారికి అడ్డంగా నిలబడినై. నర వానరం చేతిలో ఒక చెట్టుకొమ్మ పట్టు కుని ఝళిపించసాగింది. నల్లగూబ గాలిలో ఎగురుతూ కర్ణకఠోరంగా అరవ సాగింది.\nసమర సేనుడికి తానున్న విషమస్థితి అర్థమైపోయింది. తమచేతనున్న కత్తులూ, విల్లంబులూ పూచిక పుల్లకైనా కొరగావు. అందుచేత సైనికుల భీతినిపోగొట్టేందుకు, \" మన దేవి వుండగా, మన కేం ప్రమాదం కలగదు. అన్నిటికీ ఆ కుండలినీదేవే శరణ్యం!'' అన్నాడతను.\nసైనికులు నివ్వెర పో తూ నిలబడి వున్నారు. చతుర్నేత్రుడు మెల్లగా ఒకొక్క అడుగేవేస్తూ, వాళ్ళను సమీపించి, మృదువైన కంఠస్వరంతో, \" ఎవరు మీరు? ఈ ద్వీపానికి ఎందుకొచ్చారు?\" అని అడిగాడు.\nఆ సమయంలో చతుర్నేత్రుడి ముఖాన ఈర్ష్యగాని, కాఠిన్యంగాని మచ్చుకైనా కనిపించలేదు.\nచతుర్నేత్రుడి మాటతీరు చూసి సమర సేనుడికీ, సైనికులకూ ప్రాణం కుదుట పడింది. అయితే, అతడి ప్రశ్నకు ఎలాంటి జవాబివ్వటం తమకు క్షేమం అన్న ప్రశ్న ఎదురైంది. సమర సేనుడికి. నిజం చెప్పటమే మేలని అతడికి తోచింది. చతుర్నేత్రుడి నుంచి దాచగలిగింది ఏమీ లేదని తెలుస్తూనేవున్నది.\n\"మాది కుండలినీ ద్వీపం. సముద్రం మీద తుఫానులో చిక్కి. యిక్కడికి చేరాము.\" అన్నాడు సమరసేనుడు.\nచతుర్నేత్రుడు నవ్వి, \"నువ్వు చెప్పిన దాంట్లో నిజం లేకపోలేదు. కాని, సముద్ర యానం ఎందుకు చేయవలసి వచ్చిందో, ఆ సంగతి మాత్రం దాచావు, అవునా? \" అన్నాడు.\nసమర సేనుడు యిక అసలు సంగతి దాచి లాభంలేదనుకుని, తమ రాజుగారి ధనాగారం వట్టిపోవటంతో, దానిని మళ్ళీ నింపే ప్రయత్నంలో సైనికులను తీసుకొని బయలు దేరానని చెప్పాడు.\nచతుర్నేత్రుడు చిరునవ్వు నవ్వుతూ అంతా విని, \" ఆహాఁ, ధనం కోసం బయలుదేరి, దురదృష్టవశాత్తు తుఫా నులో చిక్కుకుని, యీ మంత్రాలదీవి చేరావన్నమాట ! బాగానేవున్నది. కాని యిక్కడా ఒక మాంత్రికుడున్నాడు. అతడికి చెప్పరానంత ధనాశ. ధనాశా పరులైన మీ యిద్దరూ ఏకమైతే బావుం టుందిగదా ? \" అన్నాడు.\nఏమి అనేందుకూ సమర సేనుడికి పాలుపోలేదు. అతను అలా తటపటాయి స్తున్నంతలో. ఆ ప్రాంతమంతా ప్రతిధ్వనిం చేలా ఒక పెద్ద కంఠస్వరం వినబడింది. ఆ సర్వం ఏకాక్షిమాంత్రికుడిది. అతడు బిగ్గరగా, \" హేయ్. కాలభుజంగా ! కపాలా! రండి, వెతకండి!\" అంటున్నాడు.\nఆ కేకలు విని వణికిపోతున్న సైని కులకు, సమరసేనుడు ధైర్యం చెబుతూ, “భయపడి లాభంలేదు. అదుగో, ఆ కన బడే పొదల వెనకదాక్కోండి!\" అని హెచ్చరించాడు.\nసైనికులు పొదల కేసి పరిగెత్తారు. అంతలో ఏకాక్షిమాంత్రికుడు అక్కడి కొచ్చాడు. కాలసర్పమూ, మానవకషా లమూ అతడి పక్షనే కదులుతున్నాయి. చతుర్నేత్రుడు కంట బడగానే, అతడు ప్రళయభీకరంగా హుంకరించి, “ఎన్నాళ్ల కెన్నాళ్ళకు కనిపించావు ! '' అంటూ చర్రున ఒరనుంచి కత్తి దూశాడు.\nచతుర్నేత్రుడు కన్నార్పకుండా, ఏకాక్షి మాంత్రికుడి కేసి చూస్తూ, ఉన్నచోటునే నిలబడి, \"ఓహెూ, ఏకాక్షులవారా ? దయ చేయండి. దయచేయండి.\" అన్నాడు వికటంగా నవ్వుతూ.\nఏకాక్షిమాంత్రికుడు ఏదో అనబోయేం తలో, చతుర్నేత్రుడు పెద్దగా, \" నర వానరా! ఉలూకా !'' అని కేక పెట్టాడు. వెంటనే నల్లగూబా, నరవానరమూ అక్కడికి వచ్చినై. వాటిని చూసి ఏకాక్షి మాంత్రికుడు గతుక్కుమన్నాడు\nఏకాక్షి భయపడటం గమనించిన చతుర్నేత్రుడు, \"ఉలూకా ! ఈ దుష్టుడి కుడి కంటి రుచి నువ్వెరిగినదే! ఇప్పుడు ఎడమకంటిని కూడా పొడిచి రుచి ఎలా వున్నదో చూడు!'' అన్నాడు.\nమరుక్షణం నల్లగూబ ఏకాక్షి మాంత్రికుడి కేసి ఎగిరింది. ఏకాక్షి కంగారుపడుతూ, \"కపాలా! కపాలా!'' అంటూ అరవసాగాడు.\nఆ వెంటనే మనిషి కపాలం తన బోసి నోటిని కదిలిస్తూ ముందుకువచ్చి, నల్ల గూబ పైకి ఉరికింది.\nఏకాక్షిమాంత్రికుడు ఉత్సాహం పట్ట లేక పెద్దగా నవ్వసాగాడు. అది చూసి చతుర్నేత్రుడు ఉగ్రుడైపోతూ, \" నర వానరా!\" అంటూ అరిచాడు. మరు నిమిషంలోనే నరవానరం ఏకాక్షిమాంత్రికుడి కేసి దూకింది. ఏకాక్షి, \"కాల భుజంగా! '' అంటూ భీతితో కేకపెట్టాడు. వెంటనే కాలసర్పం బుసలుకొడుతూ వచ్చి, నరవానరంతో కలియబడింది.\nసమర సేనుడూ, సైనికులూ పొదల చాటునవుండి. ఈభయంకరపోరాటాన్ని చూడసాగారు. '' ఇదీ సమానమైన ఉజ్జీలంటే !'' అన్నాడొక సైనికుడు.\n\"అందువల్లనే మనం, మాంత్రికులలో ఏ ఒక్కడి పాలా బడకుండా బతికి పోయాం.\" అన్నాడు సమరసేనుడు.\nఏకాక్షిమాంత్రికుడి భృత్యులూ, చతుర్నేత్రుడి వేగులకూ మధ్య గొప్పయుద్ధం సాగింది. నల్లగూబను మానవకపాలం తన బోసినోటితో వడిసి పట్టబోయింది. నరవానరం శరీరాన్ని పెనవేయాలని కాల భుజంగం తీవ్రంగా పెనుగులాడుతున్నది దూరంగా నిలబడివున్న చతుర్నే త్రుడూ, ఏకాక్షిమాంత్రికుడూ ఒకళ్ళ నొకళ్లు కోపంగా పళ్లు కొరుకుతూ చూసుకో సాగారు. తమ బంట్ల పోరాటం యింతలో తే దికాదని, ఇద్దరికీ తెలుసు.\nహఠాత్తుగా చతుర్నేత్రుడు నవ్వి. తల మీది టోపీ పై కెత్తి, పెద్దగా, \" ఓం- హ్రీం,\" అన్నాడు. అలా అనీ అనటంతోనే అతడు అదృశ్యమైపోయాడు. ఆ వెంటనే నల్లగూబా, నరవానరం మాయమైనాయి.\nఏకాక్షిమాంత్రికుడు గంభీరంగా ముఖంపెట్టి, “ఔరా, పిరికిపందా! అదృశ్య మయ్యావా ? కానీ, ఎంతకాలం యిలా తప్పించుకు తిరుగుతావో చూస్తాను.\" అంటూ ఛీత్కరించాడు.\nఒకటి, రెండు క్షణాలపాటు ఏకాక్షి మాంత్రికుడు ఏదో ఆలోచిస్తూ వూరుకుని, సమర సేనుడూ, సైనికుల కోసం చుట్టూ కలయచూశాడు. పొదలచాటున దాగి వున్న వాళ్లు, అతడి కంటబడలేదు. గట్టిగా ఓమారు పళ్ళు కొరికి, చతుర్నేత్రుడి వేగులతో పోరాడి అలిసిపోయిన కాల భుజంగాన్నీ, కపాలాన్నీ మెచ్చుకున్నాడు. తళతళ మెరుస్తున్న చేతిలోని పెద్ద కత్తిని ఝళిపిస్తూ, చెట్ల కొమ్మల కేసి చూశాడు. అతడికి యింకా నల్లగూబ అంటే భయం పోలేదు. అది పూర్వం ఒకసారి అతడి కంటిని, తన వాడి ముక్కుతో పొడిచింది. దాని అరుపు వింటేనే మాంత్రికుడికి ముచ్చెమట్లు పోస్తాయి.\nతరవాత ఏకాక్షిమాంత్రిడు కపాలాన్నీ కాలభుజంగాన్నీ వెంటబెట్టుకుని, అక్షడి నుంచి వెళ్లిపోయాడు. సమరసేనుడూ, సైనికులూ పొదలచాటు నుంచి బయటికి వచ్చారు.\nసమర సేనుడు తిరిగి సైనికుల ను వెంట బెట్టుకుని తూర్పు తీరాన వున్న తమ ఓడలను చేరేందుకు నాలుగై దడుగులు వేసేంతలో, భూమి పెద్దగా దద్దరిల్లింది. ఆ వెంటనే ఫెళ ఫెళ మంటూ భయంకరంగా శబ్దమైంది. సమర సేనుడూ, సైనికులూ నిర్విణులైపోయారు. అంతలో వారికి దాపులనున్న అగ్ని పర్వతం నుంచి పెద్ద పెద్ద జ్వాలలు లేచి, నల్లనిపొగలతో ఆకాశాన్ని కప్పివేయ సాగినై. అందరూవణికిపోతూ, ఆజ్వాలల కేసి చూడసాగారు. —(ఇంకావుంది)",
            "book_page_end": 20
        },
        {
            "title": "నోటిదురుసు",
            "book_page_start": 21,
            "pdf_page_start": 21,
            "pdf_page_end": 24,
            "author": "వసుంధర",
            "genre": "బేతాళ కథ",
            "moral": "నోటి దురుసు వంటి స్వభావ లోపాలు ఇతరులకు కష్టం కలిగిస్తాయి. గొప్ప శక్తి అడ్డుపడితే తప్ప అవి మారవు.",
            "keywords": [
                "వీరకేసరి",
                "నోటి దురుసు",
                "యతి",
                "శాపం",
                "వరం"
            ],
            "characters": [
                "విక్రమార్కుడు",
                "బేతాళుడు",
                "వీరకేసరి",
                "సాంబశివుడు",
                "యతి"
            ],
            "locations": [
                "శ్మశానం",
                "గ్రామం"
            ],
            "content": "పట్టువదలని విక్రమారుడు చెట్టు వద్దకు తిరిగి వెళ్ళి చెట్టు పై నుంచి శవాన్ని దించి. భుజాన వేసుకుని. ఎప్పటిలాగే మౌనంగా శ్మశానం కేసి నడవసాగాడ- అప్పుడు శవంలోని బేతాళుడు. '' రాజా, నిస్సందేహంగా నీ స్వభావం అచంచల మైనది. కాని అలాంటి స్వభావం కూడా అతీత శక్తుల ప్రభావానికి గురి అయి నప్పుడు పూర్తిగా మారిపోతుంది. ఇందుకు నిదర్శనంగా నీకు వీరకేసరి అనే వాడి కథ చెబుతాను, శ్రమ తెలియకుండా విను,'' అంటూ ఇలా చెప్పసాగాడు\nవీరకేసరి అనేవాడు ఒక సాధార వ్యక్తి. అయితే వాడిలో అసాధారణమైన గుణం ఏమంటే నోటిదురుసు. వాడి కనిపించిన ప్రతిమనిషినీ ఏదో ఒకటి అనకుండా ఉండలేక పోయేవాడు. అందు చేత గ్రామంలో ఎవరికీ వాడి పొడగి కాదు. అందరూ వాణ్ణి బాగా ఏవగించుకునే వారు.\nవాడి భార్య ఎంతో సాత్వికురాలు. వాడిచేత మాటలు పడటం ఎవరికి తప్పినా ఆమెకు తప్పేది కాదు. భర్త ఎన్ని మాటలు అన్నా ఆమె పడి ఊరుకునేదే గాని, ఎదురు చెప్పేది కాదు. ఇది చూసి ఆమె అన్న అయిన సాంబశివుడు చాలా బాధపడేవాడు. తన బావమరిదికి బుద్ధి వచ్చేటట్టు చెయ్యాలని అతను వాళ్ళ గ్రామానికి దూరప్రాంతం నుంచి ఒక మల్లుణ్ణి రప్పించాడు.\nఆ మల్లుడు గ్రామంలో బలప్రదర్శనం చేసి, \"నాతో మల్లయుద్ధం చేయగలవాడు గ్రామంలో ఎవరైనా ఉంటే చూడాలని ఉన్నది ! '' అన్నాడు.\nప్రేక్షకుల మధ్య ఉన్న వీరకేసరి, \"ఇక్కడ మల్లు లెవరూలేరని ముందు తెలిసే ప్రగల్భాలు పలుకుతున్నావు ! \" అన్నాడు.\nమల్లుడికి చప్పున ఆగ్రహం వచ్చి, \" ఆ మాట అన్నవాడు నా ఎదటికి వచ్చి అన్నట్టుంటే వాడిప్రాణం తీసి ఉందును!\" అన్నాడు.\nవీరకేసరి ముందుకు వచ్చి, \"ఏం? భయమనుకున్నావా? ఉన్నమాటే గదా అన్నాను ? '' అన్నాడు.\nమల్లుడు వీరకేసరిని చావ చితకగొట్టి, కొసప్రాణంతో వదిలేశాడు.\nతరవాత వాడి బావమరిది సాంబ శివుడు వాడితో, \"నీ నోటిదురుసు, చూడు, నీకు ఎంత కష్టం తెచ్చిందో ! '' అని బుద్ధి చెప్పబోయాడు.\n\"దెబ్బలు తింటే నేం? అంత పెద్ద మల్లుడి ముందు నిలబడి మాట్లాడగల ధైర్యశాలి నేనుతప్ప మనఊళ్లో మరొకడు. లేకపోయాడే!\" అన్నాడు వీరడు.\nవాడి స్వభావం చచ్చినా మారేది కాదని వీరడి బావమరిది నిశ్చయించుకుని, వాణి మార్చేప్రయత్నం నుంచి విరమించుకున్నాడు.\nఒకనాడు వీరడు. ఇంట లేని సమ యంలో ఒక యతి వారి ఇంటికి వచ్చాడు. వీరడి భార్య ఆయనతో, \"స్వామీ, తమ వంటి వారికి ఆతిథ్యం ఇయ్యాలని నా ప్రాణం ఎంతో తల్లడిల్లుతుంది. కాని నాభర్త నోటికి భయపడి నేను ఏమీ చేయలేను ! ''అన్నది.\n'' అమ్మా, నాకు భోజనం పెట్టు. నీ భర్త నోటిని నేను సంస్కరిస్తాను! ' అన్నాడు యతి. ఆయనమాటలో విశ్వాసం ఉంచి ఆ ఇల్లాలు యతికి భోజనం పెట్టింది.\nయతి భోజనం చేస్తూండగా వీరడు ఇంటికి చేరి, యతిని చూస్తూనే, ''తిండి కోసం గడ్డమూ మీసాలూ పెంచుకోక పోతే, ఒళ్లు వంచి పనిచేసుకుని బ్రతక రాదా ? '' అని తిట్టాడు.\n\" నేను మహిమగల వాణ్ణి! నన్ను తిట్టడం నీకు క్షేమంకాదు!\" అన్నాడు యతి వీరడితో.\n\" నీ మహిమకు నేను భయపడనురా చింపి గుడ్డల సన్యాసీ ! \" అన్నాడు వీరడు, ఒళ్లు తెలియని కోపంలో పళ్ళు కొరుకుతూ.\nమరుక్షణం యతి ఒంటి మీది చింపి గుడ్డలు మాయమై రా చ ఉ డు పులు వచ్చాయి. అది చూసి వీరడు. నిర్ఘాంత పోయాడు.\n\"ఈ క్షణం నుంచీ నువు ఎవరిని తిట్టినా అది వాళ్ళకు వరంగా మారు తుంది! '' అని చెప్పి, యతి లేచి వెళ్ళి పోయాడు.\nఅది మొదలు చాలా చిత్రాలు జరిగాయి. వీరడు నోటితీట కొద్దీ ఎవరి నైనా, \" నీ పంట నాశనం కానూ!\" అంటే వాళ్ళ పంట రెట్టింపు అయేది ; అలాగే ఎవరినైనా, “నీ ఇల్లుకూలిపోనూ!\" అని తిట్టితే వాళ్ల ఇంటి మీద మరొక అంతస్థులేచేది !\nఊళ్ళో వాళ్ళకు వాడంటే లక్ష్యం ఏమీలేకుండా పోయింది.\nచిత్రంగా వీరడిలో ఏదో మార్పుకలగ సాగింది. వాడు తన ఆగ్రహాన్ని అప్పు డప్పుడూ అదుపులో పెట్టుకుని, తనకు ఎవరి మీదనైనా కోపం వచ్చినప్పుడు వాళ్ళను దీవించసాగాడు. కాని ఆ దీవన లకు విరుద్ధంగా వాళ్ళు నష్టపోవటం జరగలేదు.\nఅలాగే తాను తనకు ఇష్టమైన వాళ్లను పని పెట్టుకుని రకరకాలుగా తిట్టి, ఆ విధంగా వాళ్ళకు లాభం కలిగించ జూశాడు. కాని అందువల్ల వాళ్ళకు లాభం జరగలేదు.\nఅయినా వాడు నోటిదురుసుకొద్దీ ఎవరి నైనా తిట్టినప్పుడు మాత్రం దానికి విరుద్ధంగా అవతలి వాళ్ళకు లాభం జరుగుతూనే ఉన్నది. క్రమంగా వీరడి నోటిదురుసు హరించుకుపోయింది. వాడు అడ్డమైన వాళ్ళనూ అనవసరంగానే గాక, కోపం వచ్చినప్పుడు కూడా, తిట్టడం మానేసి, అందరితోనూ ఎంతో మంచిగా ఉండసాగాడు. అందరికన్నా వాడి భార్య వాడిలో మార్పువల్ల ఎక్కువ సుఖపడి పోయింది.\nబేతాళుడు ఈ కథ చెప్పి, '\" రాజా, వీరకేసరిలో యతి మార్పు తెచ్చినట్టు స్పష్టమవుతున్నది. కాని అందుకోసం యతి చేసినది ఏమీలేదు ; వాడి తిట్టు దీవన అయేలాగ చేశాడు. అంతమాత్రాన మనిషిలో చిన్నతనం నుంచీ ఉన్న తొందరపాటూ, నోటిదురుసూ, ఒళ్ళు\"",
            "book_page_end": 24
        },
        {
            "title": "బాధ్యులు",
            "book_page_start": 26,
            "pdf_page_start": 26,
            "pdf_page_end": 26,
            "author": "చందమామ బృందం",
            "genre": "నీతి కథ",
            "moral": "విజయం సాధించినప్పుడు గొప్ప చెప్పుకునేందుకు అందరూ ముందుకు వస్తారు, కానీ తప్పు జరిగినప్పుడు బాధ్యతను ఇతరులపై తోస్తారు.",
            "keywords": [
                "చెరువు మరమ్మతు",
                "నీటి కొరత",
                "రాజు",
                "బాధ్యత"
            ],
            "characters": [
                "రాజు",
                "మంత్రి",
                "రాజప్రతినిధి",
                "గ్రామాధికారి"
            ],
            "locations": [
                "గ్రామం",
                "రాజధాని"
            ],
            "content": "ఒక గ్రామంలో నీటిఎద్దడి సంభవించింది. చెరువుకు పూడిక తీయించి, నీటివనరులు కల్పిస్తే గ్రామస్థుల నీటికొరత తీరుతుందని రాజుగారికి నివేదిక వెళ్ళింది.\nచెరువు పని చేయించమని రాజుగారు ఉత్తరువులు జారీచేశారు. మంత్రి రాజప్రతినిధికి తాఖీదు పంపాడు. రాజప్రతినిధి వ్యవసాయశాఖవారిని ఆదేశించాడు. చివరకు రాజాజ్ఞ గ్రామాధికారికి చేరింది.\n'త్వరలోనే పని పూర్తి అయింది. చెరువు మరమ్మతు, నీటినిలవ వగైరాలు తణిఖీ చెయ్యటానికి రాజు స్వయంగా ఆ గ్రామానికి వెళ్ళి రాజధానికి తిరిగివచ్చి, మంత్రితో, “ చెరువు మరమ్మతుల విషయంలో చాలా ఆవకతవకలు జరిగాయి. ఎవరు బాధ్యులు?\" అని అడిగాడు.\nమంత్రి గజగజలాడిపోయి, రాజప్రతినిధిని సంజాయిషీ ఆడిగాడు. రాజప్రతినిధి తప్పును వ్యవసాయశాఖ మీద తోశాడు. ఎవరూ తప్ప తమది కాదన్నారు. చివరకు అందరూ కలిసి గ్రామాధికారి మీద తోశారు.\nరాజు గ్రామాధికారిని పిలిపించి, అతన్ని ఘనంగా సత్కరిస్తూ, “పని ఎలా జరిగినదీ మంత్రి మొదలుకుని ఒక్కరూ ఎరగరు. బాగా జరిగినదంటే తమ ప్రజ్ఞే అని అందరూ ముందుకు వస్తారు. తప్పు జరిగిందనగానే అందరూ ఇతరుల మీదికి తోసేవారే!” అన్నాడు.",
            "book_page_end": 26
        },
        {
            "title": "కష్టనష్టాలు",
            "book_page_start": 27,
            "pdf_page_start": 27,
            "pdf_page_end": 28,
            "author": "గంగిశెట్టి శివకుమార్",
            "genre": "సామాజికం/నీతి కథ",
            "moral": "జీవితంలో విజయం సాధించడానికి దీక్ష, ఆత్మస్థైర్యం అవసరం. కష్టం, నష్టం అనేవి ప్రతిచోటా ఉంటాయి.",
            "keywords": [
                "వ్యవసాయం",
                "వ్యాపారం",
                "ఉద్యోగం",
                "కష్టనష్టాలు",
                "ఆత్మస్థైర్యం"
            ],
            "characters": [
                "రామనాధుడు",
                "సోమనాధుడు",
                "ప్రముఖ వ్యాపారి",
                "రాజోద్యోగి"
            ],
            "locations": [
                "గ్రామం",
                "నగరం"
            ],
            "content": "రామనాధుడు ఆ ఊళ్లో మోతుబరి రైతు. అతని ఏక పుత్రుడు సోమనాధుడు పెద్ద చదువులు చదివి, ఇంటికి తిరిగి వచ్చాడు. వ్యవసాయం తన కొడుక్కు అప్పగించి తాను విశ్రాంతి తీసుకుందామనుకున్నాడు రామనాధుడు.\nకాని సోమనాధుడికి వ్యవసాయం చేయాలని లేదు. అతను తన తండ్రితో, వ్యవసాయం అంత లాభసాటి కాదు. కష్ట పడినందుకు తగిన ఫలితం ఉంటుం దనుకోవటానికి వీలులేదు. అతివృష్టి, అనావృష్టి ఏర్పడి శ్రమ అంతా బూడిద పాలు కావచ్చు.\" అన్నాడు.\nకొడుకు మాటలకు నివ్వెరపోయి రామనాధుడు, \" అయితే ఏం చేయాలని నీ ఉద్దేశం? \" అని అడిగాడు.\nసోమనాధుడు ఆ ఊళ్ళోనే లక్షల మీద వ్యాపారం చేస్తున్న ఒక ప్రముఖుణ్ణి కలుసుకుని \"ఏవిధమైన వ్యాపారం లాభసాటిగా ఉంటుందంటారు? \" అని అడిగాడు.\nవ్యాపారి నిట్టూర్చి, \" ఏం వ్యాపారం, నాయనా? చదువుకున్న వాడివి. చూస్తూ, చూస్తూ, ఈ రొంపిలో ఎందుకు దిగు తావు? వ్యాపారం వెనకటి అంత లాభసాటిగా ఉండటం లేదు. వ్యాపా రస్థులు జాస్తి ఆయారు, పోటీ హెచ్చింది. వ్యాపారం చేసుకునే వాడికి సుఖం లేదు. శాంతిలేదు.\" అన్నాడు.\nవ్యాపారంలోగల కష్టనష్టాలను గురించి వివరంగా విన్నాక సోమనాధుడి కి వ్యాపారం మీద విముఖత్వం పుట్టింది.\nఅతను అక్కడి నుండి తిన్నగా నగరానికి వెళ్ళి. అక్కడ ఉన్న ఒక ప్రముఖ రాజోద్యోగిని కలుసుకుని తన విషయమంతా చెప్పి, రాజుగారి కొలువులో తనకు ఏదన్నా ఉద్యోగం ఇప్పించమన్నాడు.\nరాజోద్యోగి ఇలా చెప్పాడు:\n\"ఎందుకు, నాయ నా, రాజుగారి కొలుపు చేస్తానంటావు? రాజుగారి దివాణంలో ఉద్యోగం చెయ్యటమంటే కత్తి మీద సామే ! రాజుగారికి అనుగ్రహం కలిగినా. ఆగ్రహం కలిగినా మనకు ప్రమాదమే. ఆత్మాభిమానం చంపుకుని నౌకరీ చెయ్యాలి. ఎంత చేస్తే మాత్రం ఊరా? పేరా? చదువుకున్నావు: తెలివి తేటలున్నాయి: భూములున్నాయంటు న్నావు! నీ తెలివితేటలు వ్యవసాయంలో చూపావుటే, నువ్వింత తిని, పదిమందికి ఇంత పెట్ట గలుగుతావు. ఉద్యోగాల బతుకులు చాలీ చాలని బతుకులు! గాడిద బతుకులు! ఇంతాచేసి ఉద్యోగం దొరకటమంటే మాటలుకాదు ! \"\nరాజోద్యోగి చెప్పిన మాటల్లో నిజం ఉన్నదని సోమనాధుడికి తోచింది. అతను ఇంటికి తిరిగి వచ్చాడు.\nముఖం వేలాడ వేసుకుని వచ్చిన కొడుకును చూసి రామనాధుడు, విషయం అడిగి తెలుసుకుని, ఇలా అన్నాడు :\n\" నువు ఒక్క వ్యవసాయంలోనే కష్ట నష్టాలు ఉన్నాయనుకున్నావు. అది నీ తప్పుకాదు. నీకు వ్యవసాయం గురించి మాత్రమే అనుభవం ఉన్నది. వాస్తవం ఏమంటే. ఎకడ లాభమనేది ఉంటుందో అక్కడే అంతో, ఎంతో నష్టంకూ డా ఉంటుంది. అలాగే సుఖం ఉండే చోటనే ఎంతో కొంత కష్టంకూడా ఉంటుంది. పూర్తి సుఖంతోకూడి, అచ్చగా లాభమే ఇచ్చే పని ఎక్కడా ఉండదు. జీవితంలో కష్టనష్టాలు అడుగడుగునా ఉంటాయి. మనిషికి కావలసినది దీక్షా. ఆత్మస్థయిర్యమూనూ! ఇవి ఉంటే ఎక్కడ కష్టనష్టాలు కలిగినా వాటిని ఎదుర్కొని జయించవచ్చు.\"\nసోమనాధుడి మనసు తండ్రి మాటలతో దృఢపడింది. అతను వ్యవసాయమే చేపట్టి, సమర్థుడనిపించుకున్నాడు.",
            "book_page_end": 28
        },
        {
            "title": "జ్ఞానోదయం",
            "book_page_start": 29,
            "pdf_page_start": 29,
            "pdf_page_end": 29,
            "author": "ఎం. బాషా మొహిద్దీన్",
            "genre": "కుటుంబ కథ/నీతి కథ",
            "moral": "తల్లిదండ్రులను విస్మరించకూడదు. తాము పొందిన గౌరవం, ఆస్తి శాశ్వతం కాదు; తల్లిదండ్రుల పట్ల భక్తి శాశ్వతం.",
            "keywords": [
                "కేశవుడు",
                "తల్లిదండ్రులు",
                "నాగరికత",
                "జ్ఞానోదయం",
                "ఉద్యోగం"
            ],
            "characters": [
                "కేశవుడు",
                "కేశవుడి తండ్రి",
                "రాణి"
            ],
            "locations": [
                "రాజుగారి దివాణం"
            ],
            "content": "కేశవుడి తండ్రి తనకున్నదంతా తెగనమ్మి, ఉన్నతవిద్య చెప్పించి, రాజుగారి దివాణంలో పెద్ద ఉద్యోగం సంపాదించుకునేటట్టు చేశాడు. కేశవుడు దివాణంలో ఉన్నత పదవి సంపాదించటమే గాక, నాగరికమైన కుటుంబానికి చెందిన రాణి అనే పిల్లను పెళ్ళాడ పూర్టిగా మారిపోయి, తల్లిదండ్రులను గురించి ఆలోచించటమే మానేశాడు.\nకాలక్రమాన కేశవుడికి కొడుకు కలిగాడు. వాడు పెరిగి పెద్దవాడవుతూంటే, రాణి వాడికి కూడా దివాణంలో చిన్న ఉద్యోగం చూడమన్నది.\n“అప్పుడే ఉద్యోగానికి ఏం తొందర? వాణ్ణి పెద్ద చదువులు చదవనీ,” అన్నాడు కేశవుడు.\n\"ఇంకా పెద్ద చదువులు చదివితే వాడు మన ముఖం చూస్తాడా? పెద్ద ఉద్యోగం సంపాదించి, పెద్ద కుటుంబంలో దాన్ని పెళ్ళాడి మన ముఖాన మొద్దులు కూడా పెట్టడు!\" అన్నది రాణి.\nకేశవుడికి జ్ఞానోదయమయింది. మర్నాడే అతను తన ముసలి తల్లిదండ్రులను తెచ్చి, ఇంట్లో పెట్టుకుని, బతికినన్నాళ్ళూ వారికి ఏ లోటూ లేకుండా చూశాడు.",
            "book_page_end": 29
        },
        {
            "title": "నిజాయితీ విలువ",
            "book_page_start": 30,
            "pdf_page_start": 30,
            "pdf_page_end": 32,
            "author": "షేక్ గాలిబ్",
            "genre": "నీతి కథ",
            "moral": "నిజాయితీకి ఎల్లప్పుడూ విలువ ఉంటుంది. తాత్కాలిక దురాశ, అవకాశాల కోసం నీతిని వదులుకుంటే శిక్ష తప్పదు, కానీ ఆ నిజాయితీ కుటుంబానికి మంచిని చేస్తుంది.",
            "keywords": [
                "భద్రయ్య",
                "గుమాస్తా",
                "తారాచంద్",
                "నిజాయితీ",
                "దురాశ"
            ],
            "characters": [
                "భద్రయ్య",
                "చెంగయ్య",
                "తారాచంద్",
                "చంద్రయ్య"
            ],
            "locations": [
                "నగల దుకాణం",
                "బజారు"
            ],
            "content": "చెంగయ్య నగలదుకాణంలో భద్రయ్య గుమాస్తాగా పని చేస్తున్నాడు. అతని జీతం డబ్బులతో అతని కుటుంబం సుఖం గానే జరుపుకుంటున్నది. భద్రయ్య నిజాయితీపరుడు.\nభద్రయ్య కూతురుకి పెళ్ళి ఈడు వచ్చింది. పెళ్ళి ఖర్చుకు కనీసం వెయ్యి కావాలి. భద్రయ్య తన షావుకారును అప్పు అడిగాడు, కాని షావుకారు వ్యాపారపు చిక్కులు సాకు చెప్పి, అప్పు ఇయ్యలేననేశాడు.\nఒకనాడు తారాచంద్ అనే ప్రసిద్ధ వడ్డీవ్యాపారి వజ్రాలహారాలు కొనటానికి చెంగయ్య నగలదుకాణానికి వచ్చాడు. అది పనివాళ్ళంతా భోజనాలకు వెళ్ళిన సమయం. భద్రయ్య లెక్కలు రాయటం పూర్తి చేసి, కొట్టు కట్టేద్దామనుకుంటున్న సమయంలో తారాచంద్ వచ్చాడు.\nతారాచంద్ తనకు కావలసిన హారాలు తీసుకుని, వాటిమీద తన పేరు చెక్కించు కుని, భద్రయ్యకు డబ్బు ఇచ్చి. వెళ్ళి పోయాడు.\nభద్రయ్య తన పని పూర్తి చేసుకుని లేచి కొట్టుమూసే ప్రయత్నంలో ఉండగా, చిన్న సంచీ నేల మీద కనిపించింది. దాన్ని విప్పి చూస్తే అందులో తారాచంద్ కొన్న హారాలున్నాయి. వాటిని చూడగానే భద్రయ్యకు తన కూతురి పెళ్ళి జ్ఞాపకం వచ్చింది. వాటిని అమ్మితే కూతురు పెళ్ళికి కావలసిన డబ్బు చేతికి వస్తుంది.\nఇన్నాళ్ళూ నిజాయితీగా బతికిన భద్రయ్య ఒకంతట దురాలోచనకు లొంగలేకపోయాడు, కాని అవ స ర మూ, అవకాశమూ కలిసివచ్చి. అతని నీతిని చెడగొట్టాయి. అతను ఆ హారాలను తీసు కుని పెద్ద బజారుకు వెళ్ళాడు. హారాలను కంసాలి కొమరయ్యకు అంటగట్టి డబ్బు తీసుకుందామని భద్రయ్య ఉద్దేశం. కొమరయ్య దొంగ నగలను కొంటాడు.\nపెద్ద బజారులో ఇసకవేస్తే రాలనంత రద్దీగా ఉన్నది. జనాన్ని తోసుకుంటూ కొమరయ్య ఇంటికి చేరి రొండిన తడువు కుంటే, సంచీలేదు. భద్రయ్య గుండె గుభేలుమన్నది. ఆ సంచీలో హారాలతో బాటు అతని నెల జీతం కూడా ఉన్నది !\nఆశతీరక, భద్రయ్య తాను వెళ్ళిన దారి పొడుగునా వెతుకుతూ, నగల దుకాణం దా కా వచ్చి, కొట్లోనన్నా పోయిన సంచీ దొరకవచ్చునని మూఢంగా నమ్ముతూ, దుకాణం తెరిచాడు.\nఇంతలో దుకాణం ముందుకు ఎవరో వచ్చారు. భద్రయ్య అటు చూసి కొయ్య బారిపోయాడు. యముల వాడు లా గా తారాచంద్ నిలబడి ఉన్నాడు! అతను తనహారాలను కొట్లోనే వదలినట్టు తెలిసి, వాటికోసం వచ్చాడనుకునే సరికి, భద్రయ్యకు ముచ్చెమటలు పోశాయి.\nతారాచంద్ హారాల సంచీ పైకి తీసి, \"ఒకసారి సానపట్టి చూడండి!\" అన్నాడు.\nతాను పోగొట్టుకున్న సంచీ తిరిగి తారాచంద్ చేతికే ఎలా వచ్చిందో భద్రయ్యకు అర్థం కాక, మతిపోయి నట్టయింది. అతను బంగారాన్ని గీచి చూసి, “ఇవి అసలు హారాలే! కాని మళ్లీ తెచ్చారెందుకు?\" అని అడిగాడు.\nతారాచంద్ ఇలా చెప్పాడు :\n'' అదంతా ఒక కథ. నేను బజారు వెంటపోతూ చూసుకుంటే నగల సంచీ లేదు. గుండె జారిపోయింది. కాస్తా. కూస్తానా ? ఇరవైవేల సరుకు! వెర్రెత్తి నట్టు అందరినీ అడుగుతూ, అంతటా వెతుకుతూ ఇంటికి చేరాను. మా ఇంటి వాకిట ఓ కుర్రవాడు కూర్చుని ఉన్నాడు. వాడి చేతిలో సంచీ ఉన్నది ! దాన్ని చూడగానే ప్రాణం లేచి వచ్చినట్టయింది. అందులో నా హారాలున్నాయని గుర్తులు చెప్పాను. ఏ తల్లి బిడ్డడోగాని, నీతి, నిజాయితీ గలవాడు ! ఆ సంచీ నాకు ఇచ్చేశాడు! నేను వాడికి వెయ్యిరూపా యలు బహుమానంగా ఇచ్చాను. మళ్ళీ అనుమానం వచ్చింది : హారాలు ఆసలువో నకిలివో తేల్చుకుందామని వచ్చాను.\"\nతారాచంద్ నగలు తీసుకుని వెళ్ళి పోయాడు. భద్రయ్యకు నవ్వాలో, ఏడ వాలో తెలీలేదు. నగలు చేరవలసిన చోటికి చేరాయి. తన జీతం డబ్బులేపోయాయి!\nభద్రయ్య మళ్ళీ దుకాణం మూసి, కాళ్ళీడ్చుకుంటూ ఇంటికి పోయి, తన భార్యతో దాచకుండా జరిగిన దంతా చెప్పి, తన దుర్బుద్ధికి శిక్షగా నెలజీతం పోగొట్టుకున్నానన్నాడు.\nభద్రయ్యను అతని భార్య ఊరడించ టానికి ప్రయత్నించింది. కాని నెల గడిచేది ఎలాగో ఆవిడకు అంతుబట్ట లేదు. తాకట్టు పెట్టించటానికి ఆమె తన చేతి బంగారు గాజులు తీస్తుండగా, భద్రయ్య పెద్దకొడుకు చంద్రయ్య వచ్చాడు. వాడు తండ్రితో ఇలాఅన్నాడు:\n\"నాన్నా. ఇవాళ ఏం జరిగిందో తెలుసా? నువు మామూలు వేళకు ఇంటికి రాకపోయేసరికి. నిన్ను భోజ నానికి పిలుద్దామని మీ దుకాణానికి పస్తే, దుకాణం మూసి ఉన్నది. దాని మెట్ల పక్కన ఒక చిక్కం సంచి పడిఉన్నది. తీసి చూస్తే అందులో రెండు వజ్రాల హారాలున్నాయి. ఎవరిసొమ్ము వారికి అందించటం నీతి అని నువు చెబుతూం టావు చూడూ! హారాల మీద తారాచంద్ పేరు ఉన్నది. వెంటనే అతని ఇంటికి పోయాను. కొంచెం సేపటికి తారాచంద్ ఇల్లు చేరి, హారాల గుర్తులు చెప్పి, సంచీ తీసుకుని, నాకీ బహుమానం ఇచ్చాడు, చూడు! ''\nతన దుర్బుద్ధి తనను శిక్షించిందనుకున్నాడు. కాని తన కొడుకు నిజాయితీ తనను కాపాడినందుకు భద్రయ్య సంతోషించాడు. తారాచంద్ ఇచ్చిన బహుమానంతో భద్రయ్య కూతురి పెళ్ళి ఖర్చులు గడిచాయి !",
            "book_page_end": 32
        },
        {
            "title": "రాతి కింద జల",
            "book_page_start": 33,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "జాతక కథ",
            "moral": "నిరాశపడకుండా, పట్టుదలతో ప్రయత్నిస్తే విజయం సాధించవచ్చు.",
            "keywords": [
                "బోధిసత్వుడు",
                "ఎడారి ప్రయాణం",
                "నీటి కొరత",
                "పట్టుదల",
                "దర్భల దుబ్బు"
            ],
            "characters": [
                "బోధిసత్వుడు",
                "బ్రహ్మదత్తుడు"
            ],
            "locations": [
                "కాశీ రాజ్యం",
                "ఎడారి"
            ],
            "content": "పూర్వం కాశీరాజ్యాన్ని బ్రహ్మదత్తుడు ఏలేటప్పుడు బోధిసత్వుడు సార్థవాహకుల వంశంలో పుట్టాడు. అతను పెరిగి పెద్ద వాడై, అయిదువందల బళ్ళతో వర్తకం చేసేవాడు.\nఒకసారి అతని బిడారు ఎడారి ప్రాంతం చేరింది. ఆ ఎడారి అరవై యోజనాల నిడివిగలది. అందులోని ఇసుక చాలా సన్ననిది. గుప్పిట పట్టుకుంటే వేళ్ళ సందులనుంచి జారిపోతుంది. ఆ ప్రదేశం రాత్రిపూట చల్లగా ఉంటుంది. కాని సూర్యోదయం అయినది మొదలు క్రమంగా వేడెక్కి, భగభగా మండే కుంపటిలాగా అయిపోతుంది. పట్టపగలు ఆ ఎడారిలో నడవటం సాధ్యం కాదు. అందుచేత ప్రయాణికులు ఎడారి దాటే దాకా తమకు అవసరమైన బియ్యమూ నూనే వంట చెరకూ, నీరూ బళ్ళలో తీసుకుని రాత్రి పూటనే ప్రయాణం చేస్తారు. సముద్రం మీద ప్రయాణం చేసే నావికులలాగే ఈ ఎడారి ప్రయా ణీకులు నక్షత్రాల సహాయంతో తాము ఎటుపోతున్నదీ తెలుసుకుంటారు. తెల్ల వార వస్తూండగా వాళ్ళు ప్రయాణం చాలించి, బళ్లను వలయాకారంగా నిల బెట్టి, మధ్య మంటపం లాగా అమర్చి, దాని మీద చాందినీలాటిది కట్టి, పొద్దెక్క కుండానే వంటా, భోజనాలూ ముగించి, తిరిగి పొద్దువాలేదాకా నీడపట్టున విశ్రాంతి తీసుకుంటారు.\nబోధిసత్వుడు ఇలాగే ప్రయాణంచేస్తూ దాదాపు ఎడారి దాటాడు. ఇంకా ఒక్క యోజనం ప్రయాణం మాత్రమే మిగిలి ఉన్నది. ఆ రాత్రి ఆ యోజనమూ దాట వచ్చుననుకుని, అతను సాయంకాలం బయలుదేరే ముందు, తన సేవకులచేత వంట చెరుకూ నీరూ పారేయించాడు. ఈ విధంగా బరువు తగ్గించుకుంటే ప్రయాణం మరింత చురుకుగా సాగుతుంది.\nఅన్నిటికన్న ముందు ఉండే బండిలో దారి నిర్ణయించేవాడు ఉంటాడు. అతను రాత్రంతా మేలుకుని వుండి, నక్షత్రాల గమనాన్ని జాగ్రత్తగా చూస్తూ, ముందు బండి ఎక్కడ ఎటుపోవాలో కేకవేసి చెబుతూ ఉంటాడు.\nకాని ఈసారి అతను నిద్రచాలక, బడలి ఉండటం చేత నిద్రపోయా డు. ఎడ్లు తోలేవాడు లేక అదుపు తప్పి, వచ్చినదారే పట్టాయి.\nఅరుణోదయం అవుతూండగా అతను నిద్రలేచి, నక్షత్రాలను గమనించి, బళ్ళు వెళ్ళవలసినదారికి ఎదురుదిక్కుగా, అంటే వచ్చిన దిక్కుకే పోతున్నట్టు తెలుసుకుని, \"బళ్లను వెనకు తిప్పండి!\" అని కేక పెట్టాడు.\nబళ్ళు వెనక్కు తిరిగాయి, కాని జరగవలసిన పెద్ద ప్రమాదం జరిగిపోనే పోయింది.\nతెల్ల వారేసరికి బిడారు కిందటి సాయం కాలం బయలుదేరిన చోటనే ఉన్నది. నీరు మాత్రం లేదు !\nమళ్ళీ బళ్లు వలయాకారంగా అమర్చి. జరిగిన పొరబాటుకు విచారిస్తూ, నిస్పృ హతో మనుషులంద రూ బళ్ళకింద చతికిలబడ్డారు.\nఅందరిలాగా తాను కూడా అధైర్య పడితే అందరూ చచ్చిపోవటం తథ్యం. అందుకని బోధిసత్వుడు ఆ చల్లటివేళ అటూ, ఇటూ తిరుగుతూ, నీటిజాడ కోసం అమిత శ్రద్ధగా చూస్తూ, ఒక చోట గుబు రుగా పెరిగిన దర్భల దుబ్బు చూశాడు. కింద ఎక్కడో నీరు లేకపోతే అక్కడ ఆ దుబ్బు మొలవదు !\nబోధిసత్వుడు మనుషులను పంపి పలుగు తెప్పించి, ఒక కుర్రవాడి చేత దుబ్బువున్న ప్రదేశాన తవ్వించాడు.\nఅరవైమూరల లోతు తవ్వినాక పలు గుకు కంగుమని రాయి తగిలింది. అందరి ప్రాణాలూ ఉసూరుమన్నాయి కాని బోధిసత్వుడికి మాత్రం రాతి కింద నీరు ఉండి తీరుతుందని గట్టి నమ్మకం. అతను గుంటలోకి దిగి, రాతికి చెవి పెట్టి ఆలకించాడు. రాతికి దిగువగా ప్రవహిస్తున్న నీటి చప్పుడు విని పిస్తున్నది.\nఅతను గుంటలో నుంచి పైకి వచ్చి, \" బాబూ, మనం ఇప్పుడు నిరాశపడి కాళ్లు బారజాచామంటే, అందరం చచ్చి పోతాం. నువు కిందికి దిగి, దీక్షగా ఆ రాతిని పగల గొట్టాలి. దానికింద నీరు న్నది. అది పైకి వచ్చిందంటే అందరూ బతికిపోతాం! '' అన్నాడు.\nబోధిసత్వుడు ప్రకటించిన విశ్వాసం మరెవ్వరికీ లేదు. అయినా అతను చెప్పాడు గదా అని, కుర్రవాడు గోతిలోకి దిగి. ఇనపగూటంతో శక్తి కొద్దీ రాతిని కొట్టాడు.\nచివరకు రాయి పగిలింది. దాని కింద అణగి ఉన్న నీరు తాడిప్రమాణం, ఉవ్వెత్తుగా ఫైకి లేచింది.\nఅందరికీ పోతున్న ప్రాణాలు తిరిగి వచ్చినట్టయింది. అందరూ దాహం తీర్చు కుని, స్నానాలు చేశారు. మరీ పాతబడిన బండి చక్రాలు నరికి, వంట చెరుకుగా ఉపయోగించి, పంటలుచేసి, భోజనాలు చేశారు. పశువులకు మేతా, నీరూపెట్టి, సాయంకాలం అయినదాకా విశ్రాంతి తీసు కుని, రాత్రికాగానే తిరిగి ప్రయాణమై పోతూ, నీరు పడినచోట ఒక ధ్వజస్తంభం నీరున్నట్టు గుర్తుగా పాతి, తెల్లవారేలోపల ఎడారి దాటి గమ్యస్థానం చేరారు.\nవారి సరుకులు మూడింతలు ధరకు అమ్ముడు ఆయా యి. ఖర్చులుపోగా న్యాయమైన లాభం మిగిలింది.\nబోధిసత్వుడు కొన్నాళ్ళకు తన స్వస్థా నానికి తిరిగి వచ్చి, వర్తకం మీద సంపా దించిన దానితో దానధర్మాలు చేస్తూ, సుఖంగా జీవించాడు.",
            "book_page_end": 36
        },
        {
            "title": "లభ్యంగాని ఆవాలు",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "పౌరాణికం/బౌద్ధ కథ",
            "moral": "మృత్యువు అనేది అనివార్యం. జీవితంలో దేనికీ అతిగా బాధపడకూడదు. జ్ఞానం పొందడమే జీవిత పరమార్థం.",
            "keywords": [
                "బుద్ధుడు",
                "యశోధర",
                "రాహులుడు",
                "సన్యాసం",
                "మృత్యువు"
            ],
            "characters": [
                "బుద్ధుడు",
                "యశోధర",
                "రాహులుడు",
                "శుద్దోదనరాజు",
                "గౌతమి",
                "సారిపుత్త",
                "సుదత్తుడు",
                "జేత"
            ],
            "locations": [
                "శ్రావస్తి",
                "జేతవనం",
                "కపిలవస్తు",
                "వైశాలి"
            ],
            "content": "ఒకనాడు యశోధర తన కొడుకు రాహులుడితో, “మీ తండ్రి వద్ద నాలుగు పెట్టెల నిండా ఆభరణాలు ఉండేవి ఆయన కొడుకువు గనక, అవి నీకే చెందుతాయి. అవి ఎక్కడ ఉన్నాయో ఆయనను వెళ్ళి ఆడుగు,” అన్నది. మహాత్ముడైన బుద్ధుడితో మాట్లాడే అవకాశం వచ్చిందని రాహులుడు సంతోషించాడు.\nరాహులుడు బుద్ధుణ్ణి కలుసుకుని, \"నాన్నా, నీ సొత్తు నాకు ఇయ్యి,” అన్నాడు. బుద్ధుడు చిరునవ్వు నవ్వి, \" నా వారసుడివిగా నీకు నా ఉత్తమ సంపదను—నా జ్ఞానాన్ని —ఇస్తాను,” అని, తన ప్రధాన శిష్యులలో ఒకడైన సారిపుత్త అనే అతనితో, రాహులుడికి సన్యాసం ఇయ్యమన్నాడు.\nఇది తెలిసి శుద్దోదనరాజుకు చాలా విచారం కలిగింది. ఆయన బుద్ధుడి వద్దకు వెళ్ళి, \"ప్రభూ, మీరు రాజ్యం తిరస్కరించారు, మీ తమ్ముడు ఆనందుడి చేత తిరస్కరింపజేశారు. ఇప్పుడు మీ కొడుకు కూడా అందకుండా పోయాడు. ఇక నా కెవరున్నారు?” అని అడిగాడు. అప్పుడు బుద్ధుడు, ఏ యువకుడు గాని తల్లిదండ్రుల అనుమతి లేకుండా సన్యసించరాదని నియమం ఏర్పాటు చేశాడు.\nశ్రావస్తిలో సుదత్తుడు అనే ధనిక వర్తకుడు ఉండేవాడు. ఆయన బుద్ధుడికి వానాకాలంలో ఉండటానికి అందమైన జేతవనం ఇద్దామను కున్నాడు. ఆ వనం జేత అనే క్షత్రియుడిది. సుదత్తుడు ఆ వనం అంతటా బంగారం పరిచి, దాన్ని మూల్యంగా ఇస్తే వనాన్ని అమ్ముతానని జేత అన్నాడు.\nసుదత్తుడు తన కున్నదంతా అమ్మి బంగారు రేకులు కొన్నాడు. కాని ఆవి వనంలో సగం భాగం మాత్రమే పరచటానికి సరిపోయాయి. ఆయినా జేత ఇది చూసి ముగ్ధుడై, మిగిలిన వనంలో తాను బంగారం పరిచాడు. ఇద్దరూ కలిసి బుద్ధుడికి స్వాగతం చెప్పారు.\nబుద్ధుడు జేతవనంలో ఉండగా, గౌతమి అనే కులస్త్రీ తన కొడుకును కోల్పో యింది. బంధువులు ఎన్ని విధాల చెప్పినా ఆమె తన కొడుకు శవాన్ని ఉత్తరక్రియలకు ఇయ్యక, అమితమైన దుఃఖంతో బాధపడింది.\n\" నీ కొడుకును బుద్ధుడు గాని బతికించ గలడేమో?\" అని కొందరు గౌతమితో అన్నారు. ఆమె శీఘ్రంగా బుద్ధుడి వద్దకు వచ్చింది. “ సోదరీ, మృత్యువు ఎన్నడూ ప్రవేశించని ఇంటి నుంచి ఒక ఆవగింజ తీసుకురా. నీ కొడుకు బతుకుతాడు,” అన్నాడు బుద్దుడు ఆమెతో.\nతాను తెచ్చే ఆవగింజతో బుద్ధుడు అద్భుతం చేస్తాడు కాబోలునని, గౌతమి ఇల్లిల్లూ తిరిగింది. కాని మృత్యువు ప్రవేశించని ఇల్లు ఆమెకు ఎక్కడా కనిపించలేదు. అత్యంత ధనికుడి ఇంట ఆ ఏడు మూడు మరణాలు సంభవిం చాయట !\nసాయంకాలానికి గౌతమి బుద్ధుడి వద్దకు తిరిగి వచ్చింది. \"ఆవగింజ దొరికిందా?” అని బుద్ధుడు అడిగాడు. \" లేదు, దేవా ! కాని నాకు నీ ఉపదేశం లభించింది,” అన్నది గౌతమి. ఆమె ఇప్పుడు జీవిత లక్ష్యం తెలుసుకునే స్థితిలో ఉన్నది. బుద్ధుడు ఆమెకు దాన్ని బోధించాడు. ఆమె అతని శిష్యురాలయింది.\nబుద్ధుడు తనకు చేయదలచిన ఉపదేశం ఏమిటో క్రమంగా గౌతమికి తెలిసి వచ్చింది. ఆమె తన కుమారుడి శవాన్ని శ్మశానానికి తీసుకుపోయి, దాన్ని చితి మీద పెట్టి, \"నాయనా, చనిపోయిన వారంతా నా లాటి తల్లుల బిడ్డలే!\" అన్నది.\nబుద్ధుడు వైశాలిలో ఉండగా, ఒకనాడు, అతనికి తన తండ్రి మరణించనున్నట్టు తెలిసింది. అతను కపిలవస్తుకు వెళ్ళి, మరణిస్తున్న తండ్రిని దీవించాడు. తరవాత అతను తన మతాన్ని ప్రజలలో ప్రచారం చెయ్యటానికి బయలుదేరాడు.",
            "book_page_end": 40
        },
        {
            "title": "దొంగను దొంగ దోచడు",
            "book_page_start": 41,
            "pdf_page_start": 41,
            "pdf_page_end": 41,
            "author": "పి. వి. వి. కె. సుబ్బారావు",
            "genre": "నీతి కథ/హాస్యం",
            "moral": "అక్రమంగా సంపాదించేవాడు నిజమైన దొంగ కన్నా అధముడు.",
            "keywords": [
                "సింగన్న",
                "నాగవర్మ",
                "అవినీతి",
                "దొంగ",
                "కోశాధికారి"
            ],
            "characters": [
                "సింగన్న",
                "నాగవర్మ"
            ],
            "locations": [],
            "content": "ఒక రోజు రాత్రి సింగన్న అనే దొంగ రాజుగారి కోశాధికారి అయిన నాగవర్మ ఇంట దొంగతనం చెయ్యటానికి వెళ్ళాడు.\nఆ సమయంలో నాగవర్మ తన భార్యతో, “ఈ రోజు రాజుగారికి తెలియకుండా నూరు వరహాలే తేగలిగాను. ఇంకో నూరు తెస్తే పదివేలూ పూర్తి అవుతాయి,” అంటున్నాడు.\nఅది విన్న సింగన్న తిరిగి వెళ్ళిపోబోతూ నాగన్న కంటపడ్డాడు. తనను పట్టుకోబోయిన నాగన్నతో అతను, “ నే నేమీ తీసుకోలేదులే. బిచ్చగాణ్ణి బిచ్చగాడు యాచించడు; దొంగను దొంగ దోచుకోడు ! \" అన్నాడు.\nనాగన్న మండిపడి, \" రాజుగారి కోశాధికారిని! నన్ను దొంగ అంటావా?” అన్నాడు.\nసింగన్న నవ్వి, \" నేనంతా విన్నానులే. రాజుగారికి తెలియకుండా ప్రజల సొమ్ము దోచిన వాడివి, నువు దొంగపు గాక దొరవా? నిజం ఒప్పుకోలేని నువు నా కన్న అధముడివి!” అన్నాడు, వెళ్ళిపోతూ.\nఏమనుకున్నాడో ఏమో, నాగవర్మ మర్నాడు ఎవరికీ తెలియకుండా తాను తస్కరించిన దంతా తిరిగి ఖజానాకు జమకట్టేశాడు.",
            "book_page_end": 41
        },
        {
            "title": "అక్రమసహాయం",
            "book_page_start": 42,
            "pdf_page_start": 42,
            "pdf_page_end": 44,
            "author": "కోలార్ కృష్ణఅయ్యర్",
            "genre": "నీతి కథ/ఫాంటసీ",
            "moral": "అక్రమంగా డబ్బు సంపాదించడానికి జూదాన్ని ప్రోత్సహించిన వారికి దయ్యాల రూపంలో శిక్ష పడింది. పరుల కష్టాలను ఆసరాగా చేసుకోకూడదు.",
            "keywords": [
                "తిరుపాలు",
                "దురాశ",
                "జూదం",
                "దయ్యం",
                "అక్రమ సంపాదన"
            ],
            "characters": [
                "తిరుపాలు",
                "పెద్దిరెడ్డి"
            ],
            "locations": [
                "శిళ్లంగేరి గ్రామం",
                "గంగాపురం"
            ],
            "content": "శిళ్లంగేరి గ్రామంలో తిరుపాలు అనే దురాశాపరుడైన ధనికుడు ఉండే వాడు. అతను ప్రత్యేకించి జూదగాళ్లకు అప్పులు పెట్టేవాడు. ఎందుకంటే జూదగాడు ఆశావాది : గెలుస్తానన్న నమ్మకంతో ఏది బడితే అది తాకట్టుపెట్టి అప్పు తీసు కుంటాడు. జూదంలో వాడు ఓడిపోయి. బాకీ చెల్లించకపోతే, అప్పుకు పదింతలు విలువచేసే వస్తువు బాకీదారు సొంతం అవుతుంది. అలాకాక జూదగాడు జూదంలో గెలిచాడా, తన అప్పు తీర్చేటప్పుడు ధారాళంగా ఎంత వడ్డీ అయినా ఇస్తాడు. అందుచేత జూదగాళ్ళకు అప్పు పెట్టిన వాడు నష్టపోవటం అంటూ ఉండదు. మామూలు వడ్డీవ్యాపారులు ఎప్పుడైనా నష్టపోతే పోవచ్చుగాని !\nతిరుపాలు జూదగాళ్ళకు అప్పులుపెట్టి ఏ మామూలు వడ్డీ వ్యాపారి కూడా సంపా దించలేనంతగా సంపాదించాడు. ఇలాటి వ్యాపారంతో కొంపలు తీయవద్దని ఊళ్ళో పెద్దలూ, పొరుగూరైన గంగాపురానికి చెందిన పెద్దిరెడ్డి తిరుపాలుకు ఎంతగానో చెప్పి చూశారు. కాని తిరుపాలు ఎవరి మాటా చెవిని బెట్టలేదు.\nకొంత కాలానికి ఊళ్ళో ఉండే పెద్ద జూదగాళ్ళంతా పోయారు. దానికి తగ్గట్టు జూదాల మీద నిషేధం కూడా వచ్చింది. ఈ పరిణామానికి ఊళ్ళో అందరూ సంతోషించినా, తిరుపాలు మాత్రం జూద గాళ్ళ ద్వారా ఎంతోకాలంగా తీయకుండా వస్తున్న తన ఆదాయం పోయిండని మహా బాధపడ్డాడు.\nఇలా ఉండగా ఒకరోజు రాత్రి తిరుపాలు ఇంటికి పొరుగూరి పెద్దిరెడ్డి వచ్చి, తనకు జూదం ఆడే దురలవాటు పట్టుకున్నదనీ, ఒక వందరూపాయలు అప్పు ఇయ్యమనీ అన్నాడు.. పెద్దిరెడ్డికి శిళ్లంగేరిలో కూడా భూములున్నాయి. వాటిని కాజెయ్యవచ్చునన్న దురాశతో తిరుపాలు పెద్దిరెడ్డి చేత పత్రం రాయించి పుచ్చుకుని వందరూపాయలు అప్పు ఇచ్చాడు.\nఇంతేకాదు. శిళ్లంగేరిలో మళ్ళీ జూదాలు ఆరంభమైతే తన పాతవృత్తి మళ్ళీ కొనసాగించ వచ్చునన్న ఆశతో, తిరుపాలు జూదం ఆడుతున్న వాళ్ళు ఎవరో తెలుసుకుందామని పెద్దిరెడ్డి వెనకగా వెళ్ళాడు. పెద్దిరెడ్డి ఊరిబయట ఒక పాడుబడిన ఇంట ప్రవేశించాడు. తిరుపాలు కిటికీలో నుంచి లోపలికి చూసి ఆశ్చర్యపోయాడు.\nలోపల జూదం జోరుగాసాగుతున్నది. అయితే ఆ ఆడే వాళ్ళంతా తనవద్ద అప్పులు పుచ్చుకుని, కాలక్రమాన చచ్చి పోయిన జూదగాళ్ళే!\nపాపం, పెద్దిరెడ్డి ఆ సంగతి ఎరగక దయ్యాలతో జూదం ఆడుతున్నాడు. అతను గెలిచేమాట కల్ల !\nతిరుపాలు అనుకున్న ట్టే పెద్దిరెడ్డి మర్నాడు రాత్రి మళ్ళీ వచ్చి. పత్రం రాసి కొంతడబ్బు పట్టుకుపోయాడు. తరవాత అతను రోజూ తిరుపాలు వద్దకు రావటమూ, పత్రం రాసి వందా, రెండు వందలూ పట్టుకుపోవటమూ జరుగుతూ వచ్చింది. దయ్యాలు పెద్దిరెడ్డిని దోస్తు న్నాయి. తాను కూడా పెద్దిరెడ్డిని దోస్తున్నందుకు తిరుపాలు చాలా సంతోషించాడు.\nఇలా ఇరవైరోజులు గడిచాక, తిరు పాలు పెద్దిరెడ్డితో, \" అయ్యా, మీ అప్పు చాలా పెరిగి పోయింది. ఈ ఊళ్ళో మీకున్న పొలాలు తాకట్టుపెట్టి మీకు కావలసిన సొమ్ము పట్టుకుపోతే బాగుం టుంది.\" అన్నాడు.\n“మళ్లీ తాకట్టు దేనికి? ఆ పాలం నీకు విక్రయం చేసేస్తాను. పత్రం రాయించి, సాక్షులను వెంటబెట్టుకుని, నీకు వీలైన రోజున మా ఊరు వచ్చెయ్యి. ఇప్పుడు అవసరంగా ఒక వెయ్యి సర్దు!\" అన్నాడు పెద్దిరెడ్డి.\nతిరుపాలు రెడ్డికి వెయ్యిరూపాయలూ ఇచ్చి, విక్రయ పత్రం రాయించి, సాక్ష్యా నికి తన స్నేహితులను వెంటబెట్టుకుని గంగాపురం వెళితే, పెద్దిరెడ్డి పోయి నెల దాటినట్టు తెలిసింది !\nతిరుపాలు బిక్కచచ్చి ఇంటికి వచ్చి, పెద్దిరెడ్డి నుంచి తాను తీసుకున్న పత్రాలు చూస్తే, వాటి మీద పెద్దిరెడ్డి చేసిన సంతకాలు లేవు!\nఆ రాత్రి పెద్దిరెడ్డి మళ్ళీ వచ్చాడు. అతన్ని చూసి తిరుపాలు వణికిపోతూ, \" అయ్యా. పెద్దిరెడ్డిగారూ! నన్ను ఇంతటితో వదిలిపెట్టండి!'' అన్నాడు.\n\" అది ఎలా కుదురుతుంది? నువ్వి చ్చిన డబ్బుతో నా జూదరి స్నేహితుల కుటుంబాల వారికి జరిగిన నష్టం ఇంకా పూడలేదు. నువు చాలా కొంపలు తీశావు. నేను ఒక్కొక్క కొంపే నిలబెట్టుతూ వస్తున్నాను. ఎన్ని కొంపలు కూల్చావో అన్నీ తిరిగి నిలబడేదాకా నేను నిన్ను వదలను ! '' అన్నాడు దయ్యం అయిన పెద్దిరెడ్డి.\n\"ఎవరి సొమ్ము వారికి తిరిగి ఇచ్చేస్తాను. నామాట నమ్మండి.\" అన్నాడు తిరుపాలు చెమటలతో తడిసి ముద్ద అయిపోతూ.\nమరుక్షణం పెద్దిరెడ్డి అదృశ్య మయాడు.",
            "book_page_end": 44
        },
        {
            "title": "ఎవరు కొడుకు?",
            "book_page_start": 45,
            "pdf_page_start": 45,
            "pdf_page_end": 45,
            "author": "శరత్",
            "genre": "కుటుంబ కథ/నీతి కథ",
            "moral": "కన్న కొడుకు కంటే, ఆపదలో అండగా ఉండి, ప్రేమగా చూసుకునే పెంపుడు కొడుకే గొప్పవాడు.",
            "keywords": [
                "గురవయ్య",
                "శీనయ్య",
                "పెంపుడు కొడుకు",
                "భక్తి",
                "ఆస్తి"
            ],
            "characters": [
                "గురవయ్య",
                "శీనయ్య",
                "రమణయ్య"
            ],
            "locations": [
                "గ్రామం",
                "కాశీ"
            ],
            "content": "గురవయ్యకు సంతానం లేదు. భార్య ఆకస్మాత్తుగా పోయింది. మళ్ళీ పెళ్ళిచేసుకోవడానికి మనసొప్పక, ఒంటరిగా ఉండనూలేక, దిక్కులేని శీనయ్యను చేరదీసి, కన్నకొడుకులా చూసుకోసాగాడు.\nఇది తెలిసి, దూరగ్రామంలో ఉంటున్న గురవయ్య తమ్ముడు రమణయ్య అన్నను చూడవచ్చి, “ అన్నయ్యా, నువు ఎవరో అనాధను పెంచుతున్నావట. ఎంతైనా పరాయివాడు కన్నకొడుకు కాలేడు గదా?” అన్నాడు.\nగురవయ్య సమాధానం చెప్పలేదు. రమణయ్య వెళ్ళిపోయాడు.\nకొన్ని సంవత్సరాలకు రమణయ్య తన అన్నను చూడవచ్చి, \"అన్నయ్యా, నా సొంత కొడుకే నాతో తగాదాపడి, వేరే కాపరం పెట్టాడు. మరి నువు పెంచుతున్న శీనయ్య నీ కెంత ద్రోహం చేశాడో?\" అన్నాడు.\n“వాడు నన్ను తండ్రి కన్న ఎక్కువగా చూసుకున్నాడు. నేను మంచాన పడితే నన్ను అహోరాత్రాలు సేవించాడు. నా తల కింద కొరివి పెట్టాడు. నా ఆస్థికలు గంగలో కలపడానికి కాశీ వెళ్ళి ఉన్నాడు!\" అంటూ గురవయ్య గాలిలో కలిసిపోయాడు.",
            "book_page_end": 45
        },
        {
            "title": "మీసాలయ్య గుండయ్య",
            "book_page_start": 46,
            "pdf_page_start": 46,
            "pdf_page_end": 65,
            "author": "ఎస్. నాగమణి",
            "genre": "సామాజికం/కుటుంబ కథ",
            "moral": "పొదుపు అనేది గొప్ప రహస్యం. సమయానికి ఆదా చేసిన డబ్బు ఆపదలో ఉపకరిస్తుంది. కట్నాలకు కక్కుర్తి పడకూడదు.",
            "keywords": [
                "కట్నం",
                "పొదుపు",
                "మీసాలయ్య",
                "శివయ్య",
                "మోసం"
            ],
            "characters": [
                "శివయ్య",
                "భూపతి",
                "కమల",
                "రవి",
                "రాజయ్య",
                "మీసాలయ్య/గుండయ్య"
            ],
            "locations": [
                "గ్రామం",
                "పట్నం"
            ],
            "content": "ఒక గ్రామంలో శివయ్యా. భూపతీ అని ఇద్దరు స్నేహితులు ఉండేవారు. ఇద్దరూ వ్యాపారం చేసేవారే కాని, భూపతి శివయ్య కన్న చాలా భారీ ఎత్తున వ్యాపారం చేసేవాడు. అతనితో పోలిస్తే శివయ్య చాలా చిన్నవ్యాపారస్థుడు. ఇద్దరి పిల్లలూ పట్నంలో పెద్ద చదువులు చదువుతూండే వారు.\nఒకసారి శివయ్య భూపతితో, \" మన కాలమంతా సంసార తాపత్రయంతోనే గడిచిపోతున్నది. మనస్సుకు శాంతీ, విశ్రాంతీ కలగ గలందులకు కొంతకాలం పాటు మనం తీర్థయాత్రలు చేసి, పుణ్య స్థలాలు దర్శనం చేసుకుంటే బాగుం టుంది గదా!\" అన్నాడు.\nభూపతి సంశయిస్తూ, \" అందుకు చాలా డబ్బు అవుతుందేమోనే ?” అన్నాడు.\nఇటువంటి విషయాలలో డబ్బు ఖర్చుకు వెనకాడతారా? మనిద్దరికీ సరిపడా నా దగ్గిర డబ్బున్నదిలే! బయలు దేరు.\" అన్నాడు శివయ్య, భూపతి కన్న తాను గొప్ప సంపన్నుడు అయినట్టు.\nఇద్దరూ కలిసి శివయ్య డబ్బుతో యాత్రలు ముగించుకుని తిరిగి వచ్చే సమయానికి, ఊళ్ళోవాళ్ళు శివాలయం కట్టించటానికి తీర్మానించి, చందాలు వసూలు చేస్తూ, భూపతి ఇంటికి వచ్చారు. ఆ సమయానికి శివయ్య కూడా అక్కడే ఉన్నాడు.\nభూపతి చందాలు వసూలు చేస్తున్న వాళ్ళతో, \"ప్రస్తుతం నా చేతిలో డబ్బు లేదు. అందరి వద్దా వసూలు అయినాక రండి,\" అన్నాడు.\n\"మీ మాట ఏమిటి? \" అని వాళ్లు శివయ్యను అడిగారు.\n\" నాకు ముందే తెలిసిందిలే. మీరు ఎప్పడు వస్తే అప్పుడు ఇయ్యమని నా భార్య వద్ద నూరు రూపాయ లు ఇచ్చాను. మా ఇంటికి వెళ్ళి తీసుకోండి.\" అన్నాడు శివయ్య వాళ్ళతో.\nతరవాత కొన్నాళ్ళకు శివయ్య పని మీద పట్నం వెళ్ళి, తన పిల్లలతో బాటు భూపతి పిల్లల యోగక్షేమాలు కూడా విచారించాడు.\nభూపతి పెద్దకొడుకు శివయ్యతో \"బాబుగారూ, ఏకారణం చేతనో మానాన్న మాకు రెండు నెలలుగా డబ్బు పంప లేదు. జీతాలు త్వరలో కట్టకపోతే పేర్లు కొట్టేస్తారు! మా నాన్నతో కాస్త చెప్పండి.\" అన్నాడు.\nశివయ్య ఈ మాట విని ఎంతో నొచ్చుకుని, తన దారిఖర్చులకు పోగా మిగిలిన దంతా భూపతి కొడుక్కు ఇస్తూ, \" ప్రస్తుతం ఈ డబ్బు ఉపయోగించు. నేను ఇంటికి పోతూనే మీ ఇబ్బంది చెప్పి మీ నాన్నను సంగతేమిటో అడుగుతాను!\" అన్నాడు.\nఅలాగే శివయ్య తిరిగి వస్తూనే భూపతి ఇంటికి వెళ్లి, ఆతన్ని గట్టిగా మందలించి, ''ఇంత పెద్దవ్యాపారం చేస్తున్నావు, పిల్ల లకు సమయానికి డబ్బు పంపకపోతే వాళ్ల చదువు ఏమైపోతుందనుకున్నావు?\" అన్నాడు.\nఅందుకు భూపతి నిస్సహాయుడల్లే. నన్ను ఏం చెయ్యమంటావురా? పెద్ద వ్యాపారం చేస్తున్న మాట నిజమేగాని, నిజంగా అవసరం వచ్చేసరికి చేతిలో పైసా ఉండదు! పిల్లలకు రేపు డబ్బు పంపుదామనుకుంటున్నాను. చూడు, శివయ్యా ! నాకు చాలా కాలంగా ఒక అనుమానం : పెద్దవ్యాపారం చేస్తున్నానా, నాచేతిలో సమయానికి చిల్లిగవ్వ ఉండదే, నువు చిన్నవ్యాపారం చేస్తున్నా ఎప్పుడూ నీ చేతిలో డబ్బు ఆడుతూ ఉంటుంది! ఇది ఎలా సాధ్యం? నీ దగ్గిర మూలధన మైనా ఉండాలి, లేదా, నీకు లంకెబిందె లేవైనా దొరికి ఉండాలి! ఆరహస్యం ఏమిటో కాస్త నాక్కూడా చెప్పు,\" అన్నాడు.\nశివయ్య నవ్వి, ''మా ఇంటికి రా, నా రహస్యం చూపిస్తాను,'' అన్నాడు.\nఅతను భూపతిని తీసుకుపోయి తన దేవుడి గదిలో ఉన్న నాలుగైదు హుండీలు చూపించాడు.\n'\"ఏమిటివి?'' అని భూపతి అతన్ని అడిగాడు.\nమూలధనమూ, లంకె బిందెలూనూ! నా రహస్యం పొదుపు! నేనూ, నా భార్యా కూడా చేతిలో ఉన్న డబ్బును వీలయినంత పొదుపుగా వాడి, ఏ రోజుకారోజు మిగిలిన డబ్బును ఈ హుండీలలో వేస్తాం. ఈ హుండీలలో ఒకటి దైవకార్యాలకు, ఒకటి పిల్లల చదువులకు ఒకటి పండగలకూ, పబ్బా లకూ, ఇంకొకటి పెళ్ళిళ్ళకూ, పేరంటా లకూ ఇలా! మనం తీర్థయాత్రలు చేద్దా మనుకున్నప్పుడు హుండీ విప్పి చూస్తే అందులో చాలా డబ్బు ఉన్నది. దాంతో ఇద్దరమూ సుఖంగా పుణ్యక్షేత్రాలు తిరిగి వచ్చాం,'' అంటూ శివయ్య తన పొదుపు విధానం వివరించాడు.\nఅంతా విని భూపతి, '' ఇంతకాలమూ నాకీ పద్ధతి ఎందుకు చెప్పలేదురా? నేను కూడా ఇలాగే చేసి, ఎప్పటికప్పుడు డబ్బు కోసం కటకట పడకుండా ఉండేవాణ్ణి గదా! ఇకనుంచి అయినా నీ పొదుపు పద్ధతి నేనూ అవలంబిస్తాను,'' అన్నాడు.\nకమల గుడి నుంచి ఇంటికి తిరిగి వచ్చే సరికి, ఆమె తండ్రి రామయ్య ఎవరితోనో మాట్లాడుతున్నాడు. ఆయన కమలను తన కూతురిగా వారికి పరిచయం చేశాడు. కమల వాళ్ళకు నమస్కారం చేసి, లోపలికి వెళ్ళిపోయింది.\nరామయ్యతో మాట్లాడుతున్న వారు తండ్రి, కొడుకులు. కొడుకును కమల రెండు మాసాల క్రితం తన స్నేహితురాలి పెళ్ళిలో చూసింది. అతను పెళ్ళికొడుకు స్నేహితుడు; పెళ్ళి జరిగినంత సేపూ చురుకుగా తిరిగాడు. అతని పేరు రవి.\nఇప్పుడు ఈ రవి, తన తండ్రిని తీసుకుని తమ ఇంటికి ఎందుకు పచ్చాడో కమల ఊహించలేక పోయింది.\nఇంతలో రామయ్య లోపలికి వచ్చి, “వాళ్ళు చాలా గొప్పవాళ్ళు, ఆ అబ్బాయి నిన్ను ఎక్కడో చూసి ఇష్టపడ్డాడట! నేను రాజయ్యతో మాట్లాడుతున్న వారు తండ్రి, కొడుకులు. కొడుకును కమల రెండు మాసాల క్రితం తన స్నేహితురాలి పెళ్ళిలో చూసింది. అతను పెళ్ళికొడుకు స్నేహితుడు; పెళ్ళి జరిగినంత సేపూ చురుకుగా తిరిగాడు. అతని పేరు రవి. ఇప్పుడు ఈ రవి, తన తండ్రిని తీసుకుని తమ ఇంటికి ఎందుకు వచ్చాడో కమల ఊహించలేక పోయింది.\nఇంతలో రామయ్య లోపలికి వచ్చి, “వాళ్ళు చాలా గొప్పవాళ్ళు, ఆ అబ్బాయి నిన్ను ఎక్కడో చూసి ఇష్టపడ్డాడట!\nతండ్రిని తీసుకుని వచ్చాడు. కాని తండ్రి కనీసం పదివేలు కట్నం కావాలంటు న్నాడు. మనం తూగలేం. వాళ్ళకు ఇంత ఫలహారంపెట్టి పంపించేద్దాం!'' అన్నాడు కమలతో.\nకమల పరధ్యానంగా ఫలహారం తయారుచేసి, వచ్చిన వారికి ఇచ్చింది. రవిని పెళ్ళాడటానికి ఆమెకు ఇష్టంగా నే ఉన్నది. కాని పదివేలు కట్నం ఎక్కడి నుంచి తెచ్చేటట్టు?\nరామయ్య వారితో తాను పదివేలు కట్నం ఇచ్చుకోలేనని స్పష్టంగా చెప్పి. ఆ తండ్రి కొడుకులను వీధి చివరదా కా సాగనంపాడు.\nకాని ఆయన ఇంటికి తిరిగి వచ్చినాక, మనసు మార్చుకున్న వాడిలాగా, ''కాళ్ళ దగ్గిరికి వచ్చిన సంబంధం పదులుకోవడం అవివేకం అవుతుంది! ఈ సంబంధం\n\"పట్టుకు రమ్మనండి.\" అన్నాడు రాజయ్య ఆత్రంగా.\nమీసాలయ్య అక్కడి నుంచి పెళ్ళి వారింటికి వెళ్ళి నలుగురి మధ్య ఉన్న రామ య్య ను, '“ బావ గా రూ. వస్తారా? ముఖ్యమైన విషయం! \" అని పక్కకు పిలిచాడు.\nరామయ్య మీసాలయ్యను లోపలి గది లోకి తీసుకువెళ్ళాడు.\nమరి కాస్సేపటికి రామయ్య, ''మంచి నీళ్ళు! మంచి నీళ్ళు!'' అంటూ ఇవ తలికి వచ్చి. 'మీసాలయ్య దగ్గుతెరతో ఉక్కిరి బిక్కిరి అవుతున్నాడు.\" అని, మంచి నీళ్ళతో మళ్ళీ గదిలోకి వెళ్ళాడు.\nమరి కాస్సేపటికి మీసాలయ్య అందరూ చూస్తుండగా గదిలోనుంచి వచ్చి, బయటికి వెళ్ళిపోయాడు.\nఇంకా కొంత సేపటికి గదిలో నుంచి రామయ్య వెర్రి కేక పెట్టడం వినిపించి, అందరూ వెళ్ళారు.\nరామయ్య పెట్టె ముందు కూర్చుని, పెట్టెలో ఉన్న గుడ్డలూ అవీ కంగారుగా ఇవతలికి లాగుతున్నాడు.\nడబ్బు కాజేశాడు! దొంగ ! పట్టుకోండి! పట్టుకోండి!'' అంటూ రామయ్య కేకలు పెట్టాడు.\nఇంతలోనే రాజయ్య కేకలుపెడుతూ వచ్చాడు : \" ఆ మీసాలయ్య ఎక్కడ? నా సొమ్ము అయిదువేలు కాజేశాడు ! దగ్గు నటించి, నన్ను అవతలకు పంపించి, కొంపతీశాడు !.”\n\"మీసాలయ్య నా పదివేలూ కాజేశాడు ! '' అని రామయ్య అరిచాడు.\n\" మీసాలయ్య నా అయిదు వేలూ 'కాజేశాడు.\" అని రాజయ్య అరిచాడు.\nఅప్పుడుగాని మీసాలయ్య ఎవరి తాలూకు మనిషి అన్న ప్రశ్న రాలేదు. తీరా విచారిస్తే అతను ఎవరి మనిషి కాడు ! అతని కోసం కుర్రవాళ్లు వెతికారు గాని లాభం లేకపోయింది.\nరవి తన తండ్రిని పక్కకు పిలిచి, \"కట్నం గొడవ వద్దంటే విన్నావు కావు ! ఎంత రభస జరిగిందో చూడు. నీకున్న డబ్బుయావ గ్రహించి ఆ మీసాలవాడు నిన్ను కట్నం పేరుతో గదిలోకి తీసుకు పోయి, ఆయిదువేలూ కాజేశాడు. ఇంకా నయం అడుగున ఉన్న పాతికవేలూ, నగలూ వాడి కంటపడలేదు. ఇప్పటికే మనం నవ్వులపాలు అయిపోయాం. ఇంక కట్నం మాట ఎత్తకు !'' అన్నాడు.\nఇంతలో ఎవరో ముహూర్తం సమీ పిస్తున్నది అనడంతో నలుగురూ రవిని పెళ్ళిపీటల మీద కూర్చోబెట్టేశారు.\nపెళ్ళి నిర్విఘ్నంగా జరిగిపోయింది.\nపెళ్ళి అయిన మర్నాడు పెళ్ళివారు నాలుగు జట్కా బళ్ళ మీద బయలు దేరారు. బండిలో కమలరవితో, ఆమీసా లయ్య ఎంతపని చేశాడూ! మా నాన్న డబ్బేగాక. - మామగారి డబ్బు కూడా పోవడం బాధగా ఉన్నది.\" అన్నది.\nరవి నవ్వి, \"ఏ డబ్బూ పోలేదు. అదంతా నేనూ, మీ నాన్నా ఆలోచించి వేసిన పథకమే. మా నాన్న డబ్బుమనిషి. కట్నం లేనిదే పెళ్లి జరగదని ఖచ్చితంగా చెప్పేశాడు. మీ నాన్న మమ్మల్ని సాగ నంపుతూ వచ్చినప్పుడు. మా నాన్న బండి వాడితో బేరమాడుతూండగా, మీ నాన్నను పక్కకు పిలిచి, ఈ ఉపాయం చెప్పాను. ఆయన ఒకంతట ఒప్పుకోలేదనుకో! మీసాలయ్య నాకు తెలిసిన వాడే! అతను తన కూతురి పెళ్ళికోసం అప్పు అడిగితే మా నాన్న ఇయ్యలేదు నేను అంతకు ముందే పెట్టెలో నుంచి అయిదువేలు తీసి రహస్యంగా మీసాలయ్యకు ఇచ్చే శాను. మీసాలయ్య తన మీద అందరికీ అనుమానం కలగడానికే దగ్గు తెచ్చిపెట్టు కున్నాడు. మీ నాన్న దగ్గిర కట్నం డబ్బు ఎక్కడ ఉన్నది? తన అయిదువేలూ పోవడంతో, మా నాన్న కట్నం డబ్బు కూడా పోయే ఉంటుందని నమ్మేశాడు.\" అన్నాడు.\n\"మీరు ఎంత మంచివారు! కట్నం లేకుండా నన్ను చేసుకున్నారు. కాని, పాపం, మీసాలయ్య లోకందృష్టిలో దొంగ అయి కూర్చున్నాడే!\" అన్నది కమల.\n\"మీసాలయ్య వెర్రివాడు కాడు. అతని అసలు పేరు గుండయ్య. ఆ మీసాలూ, జులపాలూ పెట్టుడువి. ఎంత చెడ్డా నాటకాల్లో వేషాలు వేసేవాడు కావటాన గొంతు కూడా మార్చాడు. తన కొడుక్కు ఉద్యోగం రాగానే అయిదువేలూ ఇచ్చే స్తాడు.\" అన్నాడు రవి.",
            "book_page_end": 65
        },
        {
            "title": "ఇష్టమైనవాడు",
            "book_page_start": 49,
            "pdf_page_start": 49,
            "pdf_page_end": 49,
            "author": "చందమామ బృందం",
            "genre": "నీతి కథ",
            "moral": "కళాకారుడికి ఉన్న స్థాయి, అనుభవం శాశ్వతమైనవి. ధనం, అధికారం శాశ్వతమైనవి కావు.",
            "keywords": [
                "కళాకారుడు",
                "సైనికాధికారి",
                "వర్తకుడు",
                "పెళ్లి",
                "స్థాయి"
            ],
            "characters": [
                "కుమార్తె",
                "తండ్రి",
                "సైనికాధికారి",
                "వర్తకుడు",
                "కళాకారుడు"
            ],
            "locations": [],
            "content": "ఒక థనికుడి కుమార్తెకు పెళ్ళి ఈడు వచ్చింది. మేనరికంలో ఆమెకు భర్త కాదగినవాళ్ళు ముగ్గురున్నారు. ఒకడు రాజుగారి సేనలో పెద్ద ఉద్యోగి. రెండోవాడు గొప్ప- వర్తకుడు. మూడోవాడు కవిత్వమూ, చిత్రకళా తెలిసిన కళాకారుడు.\n\" ఈ ముగ్గురిలో నీకు ఎవరు ఇష్టమైతే వాడికే నిన్ను ఇచ్చి పెళ్ళిచేస్తాను,” అన్నాడు తండ్రి.\n\"కళాకారుణ్ణి పెళ్ళిచేసుకుంటాను,” అన్నది కూతురు.\n\" రాజుగారి కింద పెద్ద పదవిలో ఉన్నవాణ్ణి, పుష్కలంగా డబ్బు సంపాదిస్తున్నవాణ్ణి వదిలేసి కళాకారుణ్ణి కోరావేం?\" అని తండ్రి అడిగాడు.\n“ సైనికాధికారి హెూదా ఒంట్లో శక్తి ఉన్నంతవరకే! వ్యాపారంలో కోట్లు గడించినవాడు కూడా తన అంచనా తలకిందులైతే, క్షణంలో బికారి కాగలడు. కాని కళాకారుడి స్థాయి అనుభవంతో ఎక్కువవుతుంది గాని తరగదు. బతికి ఉన్నంతకాలమూ అతడు ఉచ్ఛదశలోనే ఉంటాడు,” అన్నది కూతురు.",
            "book_page_end": 49
        },
        {
            "title": "కపటదానం",
            "book_page_start": 50,
            "pdf_page_start": 50,
            "pdf_page_end": 52,
            "author": "చందమామ బృందం",
            "genre": "నీతి కథ/హాస్యం",
            "moral": "అతి లోభత్వం నష్టాన్ని కలిగిస్తుంది.",
            "keywords": [
                "కరణం",
                "లోభి",
                "గోదానం",
                "బ్రాహ్మడు",
                "పశు వైద్యం"
            ],
            "characters": [
                "కరణం",
                "కరణం భార్య",
                "యాయవార బ్రాహ్మడు"
            ],
            "locations": [
                "చంద్రనగరం"
            ],
            "content": "పూర్వం చంద్రనగరంలో ఒక కరణం ఉండేవాడు. ఆయనకు అంతులేని పొలం, కట్టుకుపోయినన్ని పశువులూ ఉండేవి. అయినా పరమలోభి. కానీ ఖర్చు చేయా లంటే గిజగిజా తన్నుకునే వాడు.\nఒకరోజు కరణం ఆవులలో ఒక దానికి జబ్బుచేసి తీవ్రంగా పరిణమించింది. దాని పొట్ట ఉబ్బిపోయి శ్వాసకూడా సరీగా పీల్చలేకుండా ఉంది. కరణం గారికి ఆవు పోతున్నదన్న విచారంతో బాటు, దాన్ని ఊరి బయటికి లాగించ టానికి రెండు రూపాయల ఖర్చు అవు తుందే అన్న విచారం కూడా పట్టుకుంది.\nకరణంగారు ఈ విషయం భార్యతో అన్నాడు. ఆవిడకూడా లోభంలో భర్తకు తీసిపోయేదేమీ కాదు. చచ్చిపొయ్యే ఆవును ఎట్లాగూ ఆపలేం. పై ఖర్చు తగల కుండా చూడండి,\" అన్న దావిడ భర్తతో.\n\" అదే నేనూ ఆలో చిస్తున్నాను.\" అన్నాడు కరణం.\nకరణంగారు వీధి అరుగు మీద కూచుని ఉండగా అటుకేసి ఒక యాయవారం బ్రాహ్మడు వచ్చాడు. ఆ బ్రాహ్మడు ఆ వూరికి కొత్త. ఆయనను చూడగానే కరణంగారికి మంచి ఆలోచన తట్టింది.\n''ఏమయ్యా. బ్రాహ్మడా? సమయా నికి కనిపించావు. నీకోసమే కబురు చేద్దామనుకుంటున్నాను.\" అన్నాడు కరణం.\n\"చిత్తం, చిత్తం! ఏమిటి విశేషం?\" అన్నాడు యాయవార బ్రాహ్మడు.\n\"వెనక నాకు పెద్ద జబ్బు చేస్తే గోదానం చెయ్యమన్నారు. అది ఈనాటి దాకా పడింది కాదు. ఇవాళ నువు కని పెంచావు. నువ్వయినా పిల్లాపీచు కల వాడివి. నీకు యిప్పుడే గోవును దానం చేస్తాను. హాయిగా ఇంటికి పట్టుకుపో! '\" అన్నాడు కరణం.\nబ్రాహ్మడికి పరమానందమయింది. ఆయనది పిల్లా పీచూ గల సంసారం. పాలకు చాలా ఇబ్బంది పడిపోతున్నాడు. ఈ కరణంగారు పరమ లోభి అని విని ఈయనను ఎన్నడూ, ఏమీ యాచించ లేదు. కాని తీరా చూస్తే ఈయన మంచి దానపరుడులాగే కనిపించాడు.\n''మీ రిస్తానంటే నేను కాదంటానా? కాని ఇవాళ అష్టమి, బాగా లేదు. ఎల్లుండి దశమినాడు దానం పడతాను.\" అన్నాడు బ్రాహ్మడు వినయంగా.\n\"అలా కాదు. ఇవాళే, ఇప్పుడే పుచ్చుకోవాలి. నాకు పనులు నానబెట్టటం బొత్తిగా పనికిరాదు. గోదానానికి కూడా తిథి వార నక్షత్రాలేమిటి?\" అన్నాడు కరణం.\nకాదు కూడదంటే, కరణం ఆవును కాస్తా మరొకరి చేతిలో పెట్టేసి పోతాడని యాయవార బ్రాహ్మడు మంచిరోజు కాక పోయినా గోదానం పుచ్చుకోవటానికి సిద్ధ మయాడు.\nఇద్దరూ బయలుదేరి కరణంగారి పశువుల శాలకు వెళ్ళారు. చావుబతుకుల మధ్య ఉన్న ఆవును చూపించి కరణం గారు, \"అదుగో మీ ఆవు. తీసుకుపో,” అన్నాడు.\nబ్రాహ్మడికి కరణం దుర్బుద్ధి అర్థ మయింది. ఆపుమీద ఆశ వదులుకున్నాకనే కరణంగారు దానం ఇవ్వ నిశ్చయించాడు. లేకపోతే కానీకి గడ్డితినే కరణంగారేమిటి? గోదానం చెయ్యట మేమిటి? గోదానం వెంటనే పుచ్చుకో మని ఆయన తొందరపెట్టటం కూడా ఇందుకే !\n\"దానికి ఒంట్లో బాగున్నట్టు లేదే? '' అన్నాడు బ్రాహ్మడు.\n\"అది ఆరోగ్యంగా ఉందని నేనన్నానా? నేను దాన మిద్దామనుకున్నది ఇదే. జబ్బురా ఉన్నా. చచ్చినా అది నీదే! నీకు దానం ఇచ్చేశాను. నా కిక దాని పూచీ ఏమీలేదు.\" అన్నాడు కరణంగారు.\n''మీ చిత్తం, నా భాగ్యం! ఎవరి అదృష్టాని కెవరు కర్తలు? నా ఆవును నేను పట్టుకుపోతాను. ఒక్కక్షణం ఆగండి.\" అంటూ యాయవార బ్రాహ్మడు దొడ్లోకి వెళ్ళి ఏదో ఆకు కోసం వెతకసాగాడు.\nఈ బ్రాహ్మడి తండ్రి గొప్పపశువైద్యుడు. ఇతనికి కూడా కొన్ని మూలికలు తెలుసు.\nఅతను కొద్ది సేపట్లోనే ఒక మొక్కను పట్టి, దాని ఆకులు కోసి తెచ్చి, వాటి రసం ఆవు ముక్కుల్లో పిండాడు.\nవెంటనే ఆవు పెద్దగా తుమ్మింది. దాని గొంతులో నుంచి కఫం తాటికాయ ప్రమాణంలో తెగి పడింది.\nఆవు లేచి నిలుచున్నది. కరణంగారి పై ప్రాణం పైనే పోయినంత పనయింది. ఒక రూపాయి డబ్బులు ఖర్చయినా ఆ మాత్రం వైద్యం చేయించుకుంటే తన ఆవు తనకే వుండేది గదా అని విచా రించాడు.\nబ్రాహ్మడు సంతోషంతో ఆవు మెడ నున్న పలుపు చేతపట్టుకుని, కరణంగారి దగ్గిర సెలవు పుచ్చుకుని దానిని ఇంటికి తోలుకుపోయాడు.\n\"అయ్యో, నిక్షేపమంటి ఆవును నిష్కారణంగా యాయవార బ్రాహ్మడి పాలు చేశామే!'' అన్నాడు కరణంగారు తన భార్యతో.\nఇద్దరూ కలిసి చాలాసేపు కంటికీ మంటికీ ఏకధారగా ఏడిచారు.",
            "book_page_end": 52
        },
        {
            "title": "దేవీ భాగవతం",
            "book_page_start": 53,
            "pdf_page_start": 53,
            "pdf_page_end": 60,
            "author": "చందమామ బృందం",
            "genre": "పౌరాణికం",
            "moral": "కర్తవ్యాన్ని విస్మరించి, దుర్మార్గంగా ప్రవర్తిస్తే శాపాలు తప్పవు. తపశ్శక్తి గొప్పది.",
            "keywords": [
                "త్రిశంకుడి కథ",
                "విశ్వామిత్రుడు",
                "వసిష్ఠుడు",
                "శాపం",
                "బొందితో స్వర్గం"
            ],
            "characters": [
                "అరుణుడు",
                "సత్యవ్రతుడు/త్రిశంకుడు",
                "వసిష్ఠుడు",
                "విశ్వామిత్రుడు",
                "హరిశ్చంద్రుడు",
                "నారదుడు",
                "ఇంద్రుడు"
            ],
            "locations": [
                "అయోధ్య",
                "అరణ్యం",
                "కౌశికీ నది తీరం",
                "స్వర్గం"
            ],
            "content": "ఒకప్పుడు సూర్యవంశంలో అరుణుడు అనే రాజు ఉండేవాడు. అతని కొడుకు సత్యవ్రతుడు. సత్యవ్రతుడి ప్రవర్తన అంత మంచిది కాదు. ఒకసారి అతను పెళ్ళి కాబోతున్న సమయంలో ఒక బ్రాహ్మణబాలికను ఎత్తుకుపోయాడు. ఆమె బంధువులు ఏడుస్తూ అరుణుడి వద్దకు వెళ్ళారు. వాళ్లను చూడగానే అరుణుడు తన కొడుకు ఏదో చెయ్యరాని పని చేసి ఉంటాడని ఊహించి, \"నాకొడుకు తెలిసిగాని, తెలియకగాని మీకు ఏమన్నా ద్రోహం చేశాడా? '' అని అడిగాడు.\n\" అవును, రాజా. పెళ్ళి కాబోతున్న మా పిల్లను నీకొడుకు ఎత్తుకుపోయాడు.\" అన్నారు వాళ్ళు.\nఈ మాట విని రాజు మండిపడి. తన కొడుకును పిలిచి ''దుర్మార్గుడా. నీ పేరే చెరుపుకున్నావు గదరా ! ఇలాటి పాపిష్టి పని ఎందుకు చేశావు? నువు క్షత్రియ పుటక పుట్టలేదా? నా కడుపుచెడబుట్టావు. ఇక్కడ వుండదగవు. ఎక్కడికైనా వెళ్ళిపో!\" ఆన్నాడు.\nసత్యవ్రతుడుజంకూ, గొంకూ లేకుండా, \"ఎక్కడికి పోను ? అని ఎదురు తిరిగి అడిగాడు.\n“కుక్కలను తినేవాళ్ళు కూడా చెయ్యని పని చేశావు గనక చండాలురు ఉండే చోటికి పో. నీ అపకీర్తి నేను సహించను. నీ మూలంగా వంశం కళంక మయింది ! '' అన్నాడు తండ్రి.\nవసిష్ఠుడు అరుణుడి వైఖరిని ఎగ ద్రోశాడు. అందుచేత వసిష్ఠుడు అంటే మండిపడుతూ, సత్యవ్రతుడు విల్లంబులు తీసుకుని అరణ్యంలో ఆటవికుల మధ్య తిరగసాగాడు.\nఉన్న కొడుకును వెలివేసిన అనం తరం అరుణుడు మళ్ళీ కొడుకుల కోసం తపస్సు చేయటానికి అరణ్యానికి వెళ్లాడు.\nఅదేసమయంలో, అరుణుడి రాజ్యంలో అధర్మం జరిగిందని ఇంద్రుడు అక్కడ వాన కురవకుండా చేశాడు.\nఆ కాలంలోనే విశ్వామిత్రుడు తన భార్యనూ, కొడుకులనూ వదిలేసి, తపస్సు చేసుకోవటానికి కౌశికీ నదీ తీరానికి వెళ్ళాడు. ఇంతలో కరువు రావటంచేత, కొడుకులు ఆకలితో అల్లల్లాడిపోతూ, ''అమ్మా, అన్న! \" అని ఏడుస్తుంటే, విశ్వామిత్రుడి భార్య అమితంగా బాధ పడింది. తన దగ్గిర చిల్లిగవ్వలేదు. తన భర్త తననూ, పిల్లలనూ గాలికి వదిలేసి తపస్సు చేసుకోబోయాడు. రాజు నైనా యాచింతామంటే, రాజు నగరంలో లేడు: పిల్లల కోసం ఎకడో తపస్సు చేస్తున్నాడు. దిక్కులేని ఆడది పిల్లలకు ఎలా ఆకలి బాధ తీర్చగలదు ?\n\"అందరూ ఆకలితో మాడి చచ్చే కన్న. మనసు రాయిచేసుకుని ఒక పిల్ల వాణ్ణి తెగనమ్మితే, నాలుగు డబ్బులు వస్తాయి. కొంత కాలం మిగిలిన వాళ్ళ ప్రాణాలు నిలుస్తాయి! ఏ తల్లికీ రాగూడని పరిస్థితి నాకు దాపురించింది! '' అను కున్నది విశ్వామిత్రుడి భార్య.\nఇలా అనుకుని ఆమె తన కొడుకులలో మధ్య వాడి మెడకు దర్భలతాడు తగి లించి, వాణ్ణి విక్రయ పశువులాగా తీసు కుని, ఇంటి నుంచి బయలుదేరింది. ఆమెకొంగుపట్టుకుని లాగుతూ, \"ఎక్కడికి పోతున్నావు? అం టూ మిగి లిన కొడుకులు వెంటపడ్డారు.\nఈ దృశ్యాన్ని చూశాడు సత్యవ్రతుడు. అతను ఆమెతో, \" ఏమమ్మా, గుండె పగిలేటట్టు ఏడుస్తున్న ఈ కుర్రాడి మెడకు తాడుకట్టి ఎక్కడికి తీసుకుపోతున్నావు ? ఏం జరిగింది? నువు ఎవరు ? అని అడిగాడు.\n\"విశ్వామిత్రుడు అనే మహాపురుషుడు నన్నూ, ఈ పిల్లలనూ వదిలేసి తపస్సు చేసుకోబోయాడు. బాబూ. నేను ఆ మహా త్ముడి భార్యను! డబ్బు లేదు! దిక్కు లేని దాన్ని ! పిల్లలను పోషించాలి గద ? అందుకని వీణ్ణి అమ్మటానికి తీసుకు పోతున్నాను.\" అన్నది విశ్వామిత్రుడి భార్య.\n“ఛీ, ఛీ ! ఇదేం పని, తల్లీ! నువు నీ ఆశ్రమానికి తిరిగి వెళ్లు. నీ కొడుకులు రోజూ తినటానికి ఆహారం మూటగట్టి తెచ్చి, మీ ఆశ్రమంలో చెట్టుమీద ఉంచు తాను. మాట తప్పను. కొంత కాలానికి నీ భర్త రానేవస్తాడు.\" అన్నాడు సత్య వ్రతుడు.\nఈ మాటకు ఆమె ఎంతో సంతోషించి, తన పిల్లలతో ఆశ్రమానికి తిరిగి వెళ్లింది. ఆమె కొడుకు గళానికి బంధం వేసిన కారణంగా అతనికి గాలవుడు అని పేరు వచ్చింది.\nసత్యవ్రతుడు అన్నమాట తప్పకుండా, రోజూ లేళ్ళనూ, పందులనూ, ఎను ములనూ, కుందేళ్లనూ చంపి తెచ్చి. మాంసం మూటగట్టి, విశ్వామిత్రు డి ఆశ్రమంలో చెట్టుకు కట్టేవాడు. ఆ మాం సంతో పిల్లల ఆకలి తీర్చుతూ విశ్వా మిత్రుడి భార్య రోజులు వెళ్ళబుచ్చు తున్నది.\nఆరుణుడు కొడుకుల కోసం తపస్సు చేస్తానని వెళ్లినప్పటి నుంచీ, వసిష్ఠుడు అయోధ్యలోనే ఉంటూ రాజనగరునూ, రాజభవనాన్నీ చూసుకుంటున్నాడు.\nఒక రోజు సత్యవ్రతుడికి వేటాడటానికి ఏ జంతువూ దొరకలేదు. అయితే నగరంలో వసిష్ఠుడి హెూమధేనువు కన బడింది. అసలే వసిష్ఠుడంటే చాలా కోపంగా ఉన్నాడేమో సత్యవ్రతుడు ఆ గోవును చంపి, దాని మాంసం తాను కొంత తిని, మిగిలినది మూటగట్టి విశ్వా మిత్రుడి ఆశ్రమంలో చెట్టుమీద ఉంచాడు. అది ఆవు మాంసమని గుర్తించకుండా. విశ్వామిత్రుడి భార్యా, పిల్లలూ సంతో షంగా దాన్ని తినేశారు.\nతన ఆవు చచ్చిందనీ, దాన్ని చంపిన వాడు సత్యవ్రతుడనీ వసిష్ఠుడికి తెలిసింది. ఆయన సత్యవ్రతుణ్ణి పట్టుకుని. \"ఓరీ, దుర్మార్గుడా! నిన్ను త్రిశంకు డనవచ్చు! ఎందుకంటే, ఒకసారి బ్రాహ్మణ బాలికను హరించావు. తరవాత తండ్రిచేత వెలివేయ బడ్డావు; ఇప్పుడు గోవును నిష్కారణంగా చంపావు! ఇక నుంచీ నువు త్రిశంకు డని పిలవబడుతూ, లోకులకు పిశాచాకారంలో కనబడుతూ ఉండు ! '' అని శపించాడు.\nఅది మొదలు సత్యవ్రతుడు త్రిశంకుడై పోయి, పిశాచరూపంలో తిరుగుతూ, ఒక ముని కుమారుడి ఉపదేశం పొంది దేవిని గురించి తపస్సు చేయసాగాడు. అతను కొంతకాలం నవాక్షరీ మంత్రం జపించి, బ్రాహ్మణుల వద్దకు పోయి, '' అయ్యా, నే నిప్పుడు హెూమం చెయ్యాలి. మీరు ఋత్విక్షులుగా ఉండి, నా చేత హెూమం చేయించి, నన్ను కృతార్థుణ్ణి చేయండి. నా పేరు సత్యవ్రతుడు.'' అన్నాడు.\nదానికి బ్రాహ్మణులు, \" నిన్ను నీకుల గురువు పిశాచం కమ్మని శపించాడు. నువు వేదోక్త కర్మలు ఎలా చేస్తావు? '' అని అతన్ని తిట్టారు.\nఅంతటితో అతనికి జీవితం మీద విరక్తి కలిగింది. తండ్రి తనకు రాజ్యం లేకుండా చేశాడు. కులగురువు తనను శపించాడు. ఏపని చెయ్యటానికి పనికిరాని స్థితిలో తానున్నాడు! ఇంక బతికి ఏం ప్రయోజనం.\nఇలా అనుకుని త్రిశంకుడు ఎండు కట్టెలతో చితిపేర్చి దానిమీద కాలి పోవటం కోసం, స్నానం చేసి, జగజ్జననిని స్మరిస్తూండగా, ఆకాశంలో దేవి ప్రత్యక్షమై, \" తొందరపడకు. నీ తండ్రి ముసలివాడయాడు. అతను నీకు రాజ్యం ఇచ్చి, నిర్విచారంగా తపస్సు చేసుకో బోతున్నాడు. నా ప్రభావం వల్ల. నీకు పట్టాభిషేకం చేయగలందులకు రేపు నీ తండ్రి మంత్రులను పంపుతాడు.” అని చెప్పి అదృశ్యమయింది.\nత్రిశంకుడు ఆత్మహత్యా ప్రయత్నం మానుకున్నాడు.\nఇంతలో నారదుడు అరుణుడి వద్దకు వెళ్ళి. \" నీ కొడుకు జీవితం మీద రోత పుట్టి ఆత్మహత్య చేసుకోబోతున్నాడు,\" అని చెప్పాడు.\nఅరుణుడు ఈ మాట విని బాధపడి, మంత్రులను పిలిచి, \"నా కొడుకు నేను పొమ్మన్నదే తడవుగా అరణ్యం పాలై పోయాడు. వాణ్ణి తెచ్చి రాజునుచెయ్యండి. నేను ఎటైనా పోయి తపస్సు చేసు కుంటాను.\" అన్నాడు.\nమంత్రులు వెళ్ళి త్రిశంకుణ్ణి తెచ్చి తండ్రికి చూపారు. తన కొడుకు తల అంతా జడలు కట్టి ఉన్నది. ముఖం విచారగ్రస్తంగా ఉన్నది. అరుణుడికి పశ్చాత్తాపం కలిగింది. రాజ్యం చేయ వలసిన వాడు ఇలా అయిపోయినందుకు తానే కారణమని సిగ్గుపడుతూ, అతను కొడుకును కొగలించుకుని, రాజనీతి చెప్పి. పట్టాభిషిక్తుణ్ణి చేసి, తాను భార్యతో సహా తపస్సు చేసుకోయాడు. అంబను కొలిచిన కారణంగా త్రిశంకుడికి వసిష్ఠుడి శాపంకూడా పని చెయ్యకుండా పోయింది. అతను మరో ఇంద్రుడిలాగా ప్రకాశిస్తూ, రాజ్యం చేయసాగాడు.\nత్రిశంకుడు రాజ్యంచేస్తూ అనేక యజ్ఞాలుచేసి, ఎంతో కీర్తి తెచ్చుకున్నాడు. అతనికి హరిశ్చంద్రుడు అనే కొడుకు కలిగాడు. ఆ హరిశ్చంద్రుడు యుక్త వయస్కుడు అయేసరికి త్రిశంకుడు, తన కొడుకుకు రాజ్యాభిషేకంచేసి, తాను బొందితో స్వర్గానికి వెళ్లాలని నిశ్చయించు కున్నాడు.\nఅందుకోసం అతను వసిష్ఠుడి ఆశ్ర మానికి వెళ్ళి, ఆ మహామునికి నమ స్కారంచేసి, \"మహాత్మా, ఈ శరీరంతోనే నాకు స్వర్గసౌఖ్యాలు అనుభవించా లనిపిస్తున్నది. అప్సరలతో తిరుగుతూ, నందనోద్యానంలో విహరిస్తూ, గాంధర్వ గానం వినాలనిపిస్తున్నది. అందుకు తగిన యజ్ఞం ఏదన్నా ఉంటే చెప్పు.\" అన్నాడు.\n\" అయ్యా, మానవ మాత్రులకు స్వర్గంలో ఉండే అవకాశంలేదు. యజ్ఞాలు చేసిన వాళ్ళు చచ్చి స్వర్గానికి పోవటం ఉన్నదే, కాని నీ కోరిక పొసగేదికాదు. యజ్ఞం చేసినందువల్ల వచ్చే శరీరంతో అప్సరలతో సుఖించవచ్చు. బొందితో నిన్ను స్వర్గానికి పంపేశక్తి నాకు లేదు,\" అన్నాడు వసిష్ఠుడు. వెనకటి కోపాన్ని మరిచిపోకుండా.\nదానికి త్రిశంకుడు, \" సరే, నీకు అంత గర్వమైతే, నాకు కావలసిన యజ్ఞాన్ని నేను ఇంకొక పురోహితుడి చేత చేయించుకుంటాను,\" అన్నాడు.\nవసిష్ఠుడు ఈ మాటకు మండిపడి, \" దుర్మార్గుడా! నాకు కోపం తెప్పిస్తావా? నీలాగా గోవధ చేసి, బ్రాహ్మణ కన్యను అపహరించిన వాడికి ఇంకో శరీరం ధరించినా స్వర్గం లభించదు! నువు మళ్ళీ చండాలుడి వైపో ! \" అని శపించాడు.\nవెంటనే త్రిశంకుడికి చండాలుడి రూపు వచ్చేసింది. ఆ రూపంతో అతనికి ఇంటికి పో బుద్ధి పుట్టలేదు. భార్య ఎంత పతివ్రత అయినా చండాలుడుగా మారిన భర్తను సహించదు. మంత్రులూ, బంధు వులూ కూడా దగ్గిర చేరనియ్యరు. ఇలా బతికేకన్న చావునయం. నిప్పుతోనో, విషంతోనో ఆత్మహత్య చేసుకుంటే, మళ్లీ వచ్చే జన్మలో కూడా దుఃఖమే వెంటాడుతుంది. అందుచేత ఈ దేహం ఉన్నంత కాలమూ చండాలుడుగానే బతికి కర్మ అనుభవించటం మంచిది అనుకుని. అతను గంగాతీరం చేరి అక్కడ అర ణ్యంలో నివసించసాగాడు.\nతన తండ్రికి కలిగిన దుర్గతి హరి శ్చంద్రుడికి తెలిసింది. అతను గంగా తీరానికి తన మంత్రులను పంపాడు. వాళ్లు త్రిశంకుణ్ణి కలుసుకుని, ‘“మహాత్మా, నీ కొడుకు నిన్ను తీసుకు రమ్మన్నాడు. నువు వచ్చి, వెనకటిలాగే రాజ్యం చెయ్యి. వసిష్ఠుణ్ణి ఎలాగో ఒకలాగ మంచి చేసుకో వచ్చు.\" అన్నారు.\n\" నేను ఈ అవతారంతో నగ రానికి రాను. మీరు వెళ్ళి, నా కొడుకునే రాజ్యం చెయ్యమన్నానని చెప్పండి.\" అన్నాడు త్రిశంకుడు,\nమంత్రులు వచ్చి త్రిశంకుడి ఆజ్ఞ తెలపగానే హరిశ్చంద్రుడు రాజ్యాభిషేకం చేసుకుని, పరిపాలన ఆరంభించాడు.\nతరవాత త్రిశంకుడు జగన్మాతను ధ్యానిస్తూ గంగాతీరాన తపస్సులో కాలం గడుపుతూండగా, విశ్వామిత్రుడు తన తపస్సు పూర్తిచేసి తన భార్యనూ, బిడ్డ లనూ చూసుకోవటానికి ఆశ్రమానికి వచ్చాడు.\nకరువు సంగతి విశ్వామిత్రుడికి తెలుసు. ఆ కరువుకు తన భార్యా, పిల్లలూ ఏమయారో ఆయన ఎరగడు గాని తాను మాత్రం ఆకలికి తట్టుకోలేక, ఒక చండా లుడి ఇంట ప్రవేశించి, ఆహారం కోసం అతడి కుండలో చెయ్యిపెట్టి, దొంగతనం చేస్తూ దొరికిపోయాడు. అప్పుడాయన చండాలుడితో తాను తపస్విననీ, ఆకలి బాధకు తట్టుకోలేక దొంగతనానికి పాల్పడ్డాననీ చెప్పుకుని తన ప్రాణం నిలబెట్టుకున్నాడు.\n\" అయ్యా, ఇది కుక్క మాంసం. నువు ఎలా తింటావు ? \" అని చండాలుడు విశ్వామిత్రుణ్ణి అడిగాడు.\n\"ఆకలి ధర్మం ఎరగదు. కుక్క మాంసమని నాకు తెలుసు. నేను దాన్ని తినటం పాపమైతే, ఆ పాపం వాన దేవుడిది!\" అన్నాడు విశ్వామిత్రుడు.\nవిశ్వామిత్రుడు ఇలా అనగానే ఏనుగు తొండాలంత ధారలతో వాన కురిసింది.\nవిశ్వామిత్రుడు బయలుదేరి ఇంటికి వచ్చాడు. భర్త అడిగిన మీదట భార్య తమను త్రిశంకుడు ఎలా ఆదుకున్నాడో చెప్పింది. త్రిశంకుడు వసిష్ఠుడి గోవును చంపినది కూడా తమకోసమేననీ, దాని ఫలితంగా అతను శాపగ్రస్తుడయాడనీ ఆమె చెప్పేసరికి, విశ్వామిత్రుడు అతన్ని వెతుక్కుంటూ వెళ్ళి \" రాజా, నువు నా భార్యకూ, బిడ్డలకూ ఉపకారం చేశావు. నీకు ప్రత్యుపకారం చేస్తాను,\" అన్నాడు.\nత్రిశంకుడు వసిష్ఠుణ్ణి అడిగినట్టే తనను బొందితో స్వర్గానికి పంపమని విశ్వామిత్రుణ్ణి అడిగాడు. వసిష్ఠుడి శాపం పోగొట్టటానికి. విశ్వామిత్రుడు యజ్ఞం చేయింతామనుకున్నాడుగాని వసిష్ఠుడు మునులను యజ్ఞానికి పోనివ్వలేదు. యజ్ఞం సాధ్యంకాలేదు.\nఅప్పుడు విశ్వామిత్రుడు తన తపశ్శక్తి అంతా త్రిశంకుడికి ధారపోసి, \"ఇక నువు స్వర్గానికి వెళ్లిపో. నిన్ను ఎవడూ ఆప లేడు ! \" అన్నాడు.\nవిశ్వామిత్రుడు తనకు ధారపోసిన తపశ్శక్తితో త్రిశంకుడు పక్షిలాగా ఎగు రుతూ స్వర్గం కేసి వెళ్ళాడు.\nచండాలుడి ఆకారంలో ఒక మనిషి స్వర్గం కేసి వస్తూ ఉండటం చూసి, దేవతలు ఇంద్రుడితో ఆ మాట చెప్పారు. ఇంద్రుడు వెళ్ళి. 'చండాలుడివి ! స్వర్గా నికి ఎలా వస్తావు ? అని త్రిశంకుణ్ణి తోసేశాడు.\nత్రిశంకుడు తిరిగి భూమి మీదపడుతూ, \"దేవతలు నన్ను స్వర్గం నుంచి తోసే స్తున్నారు!\" అని అరిచాడు.\nవెంటనే విశ్వామిత్రుడు తన తపశ్శక్తితో త్రిశంకుణ్ణి దారిలో ఆపి, కింద పడకుండా చేశాడు. అంతేగాక ఆయన త్రిశంకుడి కోసం మరో స్వర్గాన్ని సృష్టి చేశాడు. ఈ సంగతి తెలిసి ఇంద్రుడు విశ్వామిత్రుడితో కొత్తసృష్టి చేయవద్దని చెప్పి. త్రిశంకుడికి కొత్త శరీరం ఇచ్చి, తన వెంట తిన్నగా స్వర్గానికే తీసుకు పోయాడు.",
            "book_page_end": 60
        }
    ],
    "statistics": {
        "total_stories": 18,
        "author_counts": {
            "చందమామ బృందం": 10,
            "వసుంధర": 1,
            "గంగిశెట్టి శివకుమార్": 1,
            "ఎం. బాషా మొహిద్దీన్": 1,
            "షేక్ గాలిబ్": 1,
            "పి. వి. వి. కె. సుబ్బారావు": 1,
            "కోలార్ కృష్ణఅయ్యర్": 1,
            "శరత్": 1,
            "ఎస్. నాగమణి": 1
        },
        "genre_counts": {
            "సంపాదకీయం": 1,
            "వైజ్ఞానికం": 1,
            "నీతి కథ": 4,
            "ధారావాహిక/ఫాంటసీ": 1,
            "బేతాళ కథ": 1,
            "సామాజికం/నీతి కథ": 1,
            "కుటుంబ కథ/నీతి కథ": 2,
            "జాతక కథ": 1,
            "పౌరాణికం/బౌద్ధ కథ": 1,
            "నీతి కథ/హాస్యం": 2,
            "నీతి కథ/ఫాంటసీ": 1,
            "సామాజికం/కుటుంబ కథ": 1,
            "పౌరాణికం": 1
        }
    }
}