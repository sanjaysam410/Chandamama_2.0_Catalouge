{
    "book_id": "చందమామ_1995_01",
    "stories": [
        {
            "title": "హెల్మట్ ఖోల్ విజయం!",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "చరిత్ర/సమాచారం",
            "moral": "చందమామ బృందం",
            "keywords": [
                "హెల్మట్ ఖోల్",
                "జర్మనీ ఎన్నికలు",
                "క్రిస్టియన్ డెమొక్రట్స్",
                "జవహర్లాల్ నెహ్రూ అవార్డు"
            ],
            "characters": [
                "హెల్మట్ ఖోల్",
                "కోన్రాడ్ అడిన్యూర్"
            ],
            "locations": [
                "జర్మనీ",
                "పశ్చిమ జర్మనీ"
            ],
            "content": "జర్మనీలో గత నవంబర్ 16వ తేదీ జరిగిన సాధారణ ఎన్నికలలో ఛాన్స్లర్ హెల్మట్ ఖోల్ నాల\nగవసారి మళ్ళీ విజయం సాధించాడు. 1982వ సం||లో అప్పటి పశ్చిమ జర్మనీలో జరిగిన ఎన్ని\nకలలో ఆయన మొట్టమొదట ఎన్నికయ్యాడు. 1992వ సంవత్సరంలో జర్మన్ కుడ్య పతనానంతరం\nఉభయ జర్మనీలు ఏకమయ్యాక జరిగిన మొట్టమొదటి ఎన్నికలలో ఖోల్ మూడవ సారిగా\nఎన్నికయ్యాడు.\n\n1990వ సం||లో జరిగిన ఎన్నికలలో ఖోల్ అధికార పక్షాలు దాదాపు 55 శాతం ఓట్లు గెలుచు\nకున్నాయి. కాని ఈసారి కొందరు భాగస్వామ్య పక్షాల సభ్యులు దెబ్బతినడంతో చాలా స్వల్ప ఆధిక్య\nతనే సాధించగలిగాయి. అంటే 48.3 శాతం ఓట్లు మాత్రమే గెలుచుకున్నాయి. ప్రతిపక్షాలు 48.1\nశాతం ఓట్లు గెలుచుకున్నాయి. అందువల్ల ఖోల్ నాలుగేళ్ళు పూర్తిగా పదవిలో కొనసాగగలడా\nఅని కొందరు అనుమానం వ్యక్తం చేస్తున్నారు. అలా పూర్తి చేసినట్టయితే హెల్మట్ ఖోల్ – అంతకు\nముందు పధ్నాలుగేళ్ళు అధికారంలో కొనసాగిన మాజీ ఛాన్స్లర్ కోన్రాడ్ అడిన్యూర్ రికార్డును\nఅధిగమించగలడు.\n\nజర్మనీ ప్రజలు అధికార మార్పిడిని కోరడం లేదు. అందుకే హెల్మట్ ఖోల్ పక్షమైన క్రిస్టియన్\nడెమొక్రట్కు దానికి భాగస్వామ్య పక్షాలైన బవేరియన్ క్రిస్టియన్ పార్టీకి, లిబరల్ డెమొక్రట్స్కు\nఅధికారం అప్పగించారని రాజకీయ పరిశీలకులు\nఅభిప్రాయపడుతున్నారు. పాలకులకు మళ్ళీ మరొక\nఅవకాశం ఇచ్చినప్పటికీ అంత ఆధిక్యత లేకపోవడం\nగమనించతగ్గ విశేషంగా చెబుతున్నారు.\n\nప్రధాన ప్రతిపక్షమైన 'సోషల్ డెమొక్రట్స్' తాము\nఅధికారంలోకి వస్తే ప్రస్తుతం వర్థమాన దేశాలకు\nఆర్థిక సహాయం అందజేస్తున్న 'మినిస్ట్రీ ఆఫ్ ఎకన\nమిక్ కోఆపరేషన్'ను రద్దు చేస్తామని మేనిఫెస్టోలో\nప్రకటించారు. జర్మనీ ఆర్థిక సహాయాన్ని పొందుతున్న\nవర్థమాన దేశాలలో మనదేశం ఒకటి. ఈ సహాయం\nకొనసాగడానికి ఖోల్ విజయం దోహదం చేస్తుంది.\n\nఛాన్స్లర్ హెల్మట్ ఖోల్ 1990వసం||లో ప్రతి\nష్ఠాత్మకమైన జవహర్లాల్ నెహ్రూ అవార్డు అందు\nకున్న విషయం (చందమామ జనవరి 1992)\nపాఠకులకు తెలిసినదే.",
            "book_page_end": 9
        },
        {
            "title": "బాకీవసూలు",
            "book_page_start": 10,
            "pdf_page_start": 10,
            "pdf_page_end": 10,
            "author": "బి. రఘురామరాజు",
            "genre": "హాస్యం",
            "moral": "తెలివైన ఉపాయంతో పాత బాకీలను కూడా వసూలు చేసుకోవచ్చు.",
            "keywords": [
                "భద్రయ్య",
                "నారాయణశెట్టి",
                "చలమయ్య",
                "బాకీ",
                "ఉపాయం"
            ],
            "characters": [
                "భద్రయ్య",
                "నారాయణశెట్టి",
                "చలమయ్య"
            ],
            "locations": [
                "ఊరి రచ్చబండ"
            ],
            "content": "భద్రయ్య, నారాయణశెట్టి ఊరి రచ్చబండ దగ్గర కూర్చుని లోకాభిరామాయణం ముచ్చటించుకుంటున్నారు.\nఇంతలో చలమయ్య అనేవాడు అక్కడికి హడావిడిగా వచ్చి, \"అయ్యా, నారాయణశెట్టిగారూ! వచ్చిన గండాన్నుంచి\nమీరే రక్షించాలి. వందవరహాలు అవసరమయినై. రెండు, మూడు నెలల్లో వడ్డీతో సహా ఇచ్చుకుంటాను,” అన్నాడు.\n\n\"అది సరే! నీ నిజాయితీని నేను శంకిస్తున్నాననుకోకు. ఏమైనా డబ్బు వ్యవహారం కదా! నీ నిజాయితీ గురించి\nమరొక పెద్దమనిషి రెండు ముక్కలు చెబితే, నాకు సంతోషంగా వుంటుంది,” అని, భద్రయ్యకేసి చూశాడు నారా\nయణశెట్టి.\n\nవెంటనే భద్రయ్య, \"ఒక రోజు అటూఇటే గాని, తీసుకున్న డబ్బు పువ్వుల్లో పెట్టి మరీ తిరిగిచ్చే మనిషి చల\nమయ్య. డబ్బు అతడి దగ్గురున్నా, మీ ఇనప్పెట్టెలోవున్నా ఒకటే,” అన్నాడు.\n\nఆ సాయంత్రమే వందవరహాలు చలమయ్యకు అప్పిచ్చి పంపాడు నారాయణశెట్టి.\n\nఆ మర్నాడు వీధిలో ఎదురుపడిన నారాయణశెట్టితో, భద్రయ్య, \"ఆ చలమయ్య విషయంలో జాగ్రత్త\nసుమండీ! తిరిగి తిరిగి చెప్పులరిగిపోవాల్సిందేకాని, ఇచ్చిన డబ్బు ఒకపట్టాన తిరిగి రాదు!\" అన్నాడు.\n\n\"అయితే, నిన్న వాడి నిజాయితీ గురించి అలాఎందుకు చెప్పారు? \"అని ఆశ్చర్యంగా అడిగాడు నారాయణశెట్టి.\n\n“అదేముందిలెండి! వాడికి రెండేళ్ళ క్రితం అప్పిచ్చిన ఇరవై వరహాలు రాబట్టుకోవడానికి వేరే మార్గం కనబడ\nలేదు. నిన్న సాయంత్రం, మీరిచ్చిన డబ్బుతో వాడు వీధిలోకి రాగానే నిలవేసి, నా ఇరవై వరహాలూ వడ్డీతో సహా\nవసూలు చేసుకున్నాను,\" అంటూ ముందుకు సాగిపోయాడు భద్రయ్య.",
            "book_page_end": 10
        },
        {
            "title": "నేను - మేము",
            "book_page_start": 11,
            "pdf_page_start": 11,
            "pdf_page_end": 16,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "అహంకారం, కీర్తికాంక్ష మంచివి కావు. అనుభవం చదువుకన్నా గొప్పది. వినయం లేనివాడు నష్టపోతాడు.",
            "keywords": [
                "అహంకారం",
                "వినయం",
                "సన్యాసి",
                "మాధవుడు",
                "గురుశిష్యులు"
            ],
            "characters": [
                "మాధవుడు",
                "సన్యాసి",
                "మేఘనాధుడు",
                "మేఘావతి",
                "రంగనాధుడు"
            ],
            "locations": [
                "రంగపురం గ్రామం"
            ],
            "content": "రంగపురంలో మాధవుడనే యువకుడుండే\nవాడు. చిన్నతనంలోనే అనేక కావ్యాలు, శాస్త్ర\nగ్రంథాలు చదివినవాడని అందరూ వాడిని\nమెచ్చుకునేవారు. ఎవరే విషయం గురించి\nఅడిగినా, శాస్త్రాలు ఆధారంగా చేసుకుని\nవివరణ చెబుతూండేవాడు మాధవుడు. వాడి\nతెలివికి చాలామంది ఆశ్చర్యపడేవారు. క్రమం\nగామాధవుడిలో గర్వం, అహంకారం చోటు\nచేసుకున్నాయి.\n\nఒకసారి ఆ గ్రామానికి తేజస్వి అయిన\nఒక సన్యాసి వచ్చాడు. గ్రామం వాళ్ళాయనకు\nబ్రహ్మరథం పట్టారు. ఆయన చేసే నీతి\nబోధనలు శ్రద్ధగా విన్నారు. అంతటి వాణ్ణి\nచూసి వుండలేదని ఎంతో గొప్పగా చెప్పుకో\nసాగారు.\n\nసన్యాసిని చూస్తే మాధవుడికి అసూయ\nకలిగింది. ఆయన చేసే నీతిబోధనలు గొప్పగా\nఏమీ లేవు. కానీ జనం ఊరికే పొగిడేస్తున్నారు.\nతనకైతే అంత కంటే బాగా ఎక్కువ తెలుసు.\nకానీఊరిజనం తననింతగాఎప్పుడూపొగడలేదు!\n\nమాధవుడు ఒకనాడు సన్యాసిని కలుసు\nకుని, \"స్వామీ! తమరేం చదువుకున్నారు?”\nఅని అడిగాడు.\n\n“పూర్వాశ్రమంలో వుండగా, నా తల్లిదం\nడ్రులు ఎన్నో ప్రయత్నాలుచేశారు కానీ, నాకు\nచదువు రాలేదు. నేనేమీ చదువుకోలేదు,”\nఅన్నాడు సన్యాసి.\n\n“అయితే తమరు నీతి బోధనలెలా చేస్తారు?”\nఅని అడిగాడు మాధవుడు కాస్త వేళాకోళంగా.\n\nదానికి సన్యాసి ఎంతో శాంతంగా, “అన్నీ\nపుస్తకాల లోనే రాసి వుండవు, నాయనా!\nఅనుభవం మనిషికి ఎన్నో పాఠాలు నేర్పు\nతుంది. నేను నేర్చుకున్నవి ప్రజలకు చెబుతు\nన్నాను,” అన్నాడు.\n\n\"కొందరు తమ అనుభవాలను పుస్తక\nరూపంలో రాశారు. అలాంటి పుస్తకాల్లో మీరు\nచెప్పేవన్నీ వున్నాయి. నిజంచెప్పాలంటే ఇంకా\nఎక్కువే వున్నాయి. అవి చదవడంవల్ల ఎక్కువ\nప్రయోజనమా? మీ మాటలు వినడంవల్ల\nఎక్కువ ప్రయోజనమా?” అని అడిగాడు\nమాధవుడు.\n\n“అవి చదవడం వల్లనే ఎక్కువ ప్రయో\nజనం,” అన్నాడు సన్యాసి.\n\n“నేను అవన్నీ చదివేశాను. బాగా అర్థం చేసు\nకున్నాను కూడా!\" అని మాధవుడు గొప్పగా\nచెప్పాడు.\n\n“అదృష్టవంతుడివి, నాయనా!” అన్నాడు\nసన్యాసి.\n\nమాధవుడు ఒక్క క్షణం ఆగి, “అదృష్టం\nనాదికాదు, మీది. మీకంటే ఎక్కువ తెలిసిన\nనాకు, ప్రజల నుంచి మీకు లభించే గౌర\nవంలో వెయ్యో వంతు కూడా లభించడం\nలేదు,” అన్నాడు.\n\n“నా నీతి బోధనలు వినమని నేనెవరికీ\nచెప్పలేదు. గౌరవించమని నేనెవరినీ అడగ\nలేదు. ప్రజలు నా పట్ల చూపే శ్రద్ధాసక్తులు,\nనాకిచ్చే గౌరవం నాకు సంతోషాన్ని కలిగిం\nచడం లేదు. నేను వాటిని పట్టించుకోవడం\nలేదు. నువ్వూ పట్టించుకోకు. మనిషికి చదువు\nరావడమే అదృష్టమని గుర్తుంచుకో,” అన్నాడు\nసన్యాసి.\n\nదానికి మాధవుడు విసుగ్గా, “నాకంటే\nతక్కువ చదువుకున్న మీరు నాకు సలహా\nఇవ్వకూడదు. కావాలంటే నాతో శాస్త్రవాదనకు\nదిగండి. మిమ్మల్ని ఓడిస్తాను. అప్పుడు ప్రజలు\nనన్ను మరింత ఎక్కువగా గౌరవిస్తారు,”\nఅన్నాడు.\n\nసన్యాసి నవ్వి, “నేను చదువుకోకపోయినా,\nనీ గురించి ఒక విషయం అర్థమయింది.\nనువ్వు చదివిన శాస్త్రాలు నీకు సరిగా ఆక\nళింపు అవలేదు. ఎంత తెలివైనవాడికైనా\nగురువు అవసరం. నువ్వూ ఒక గురువును\nఆశ్రయించు. సంతోషంగా వుండగలవు,”\nఅన్నాడు.\n\nమాధవుడికి కోపం వచ్చింది. ఎందుకంటే,\nసన్యాసి ఈ మాటలన్నప్పుడు అక్కడున్న\nకొద్ది మంది గ్రామస్థులు హేళనగా నవ్వారు.\nఅందుకని వాడు, \"స్వామీ! తమరు చాలా\nప్రాంతాలు సంచరించి వుంటారు. నాకు\nగురువు కాగల అర్హత వున్నదనిపించే వారిని\nఎక్కడైనా చూశారా?” అన్నాడు.\n\n“మేఘనాధుడనే మహాపండితుడున్నాడు.\nఆయన గొప్ప కవి కూడా! తన కావ్యాల\nనాయన స్వయంగా ఊరూరా తిరిగి వినిపిస్తు\nన్నాడు. తప్పొప్పులు తెలుసుకోవాలన్నదే\nఆయన లక్ష్యం. ఇంతవరకూ ఆయన\nకావ్యంలో తప్పులు చెప్పినవారు లేరు. ఏదో\nఒక రోజున ఆయన ఈ ఊరికీ రావచ్చు,”\nఅన్నాడు సన్యాసి.\n\nఅప్పటినుంచీ మాధవుడు, మేఘనాధుడి\nరాకకోసం ఎదురుచూడసాగాడు.\n\nఒక రోజున మేఘనాధుడు భార్యా బిడ్డలతో\nరంగపురం రానే వచ్చాడు. గ్రామాధికారి\nతన ఇంట ఆయనకు వసతి కల్పించాడు.\nఊరి రచ్చబండవద్ద కావ్య పఠనానికి ఏర్పాట\nయింది. మేఘనాధుడు తను కొత్తగా రాసిన\nకావ్యాన్ని గ్రామస్థులకు వినిపించాడు.\n\nఅది ఒక సన్యాసి కథ. చదువు సంధ్యలు\nరాక ఏ పనీ చేయలేక, రాముడనే వాడు\nసన్యాసుల్లో కలిసిపోతాడు. నిజమైన సన్యాసి\nఅయ్యాక ఏ చదువూ రాకపోయినా వాడు\nవిద్యావంతులందరికంటే గొప్పవాడవుతాడు.\n\nమేఘనాధుడా కావ్యాన్ని చాలా గొప్పగా\nరాశాడు. అందులోని ప్రతి వాక్యమూ అర్థ\nవంతంగా వుంది. గ్రామస్థులందరూ మేఘనా\nధుడి ప్రతిభను మెచ్చుకోసాగారు. అప్పుడు\nమాధవుడు లేచి నిలబడి, \"మీ కావ్యం వల్ల\nగొప్ప ప్రమాదముంది. చదువు సంధ్యలు\nరాకుండా, ఏ పనీ లేకుండా గొప్పవాడవుతా\nదంటే, ప్రతివాడూ సన్యాసి కావాలనుకుం\nటాడు. అప్పుడు ప్రజలకు తిండి వుండదు.\nఇళ్ళుండవు. చివరకు కట్టుబట్టలు కూడా\nదొరకవు,\" అన్నాడు.\n\nదీనికి మేఘనాధుడు చిన్నగా నవ్వి, “మనిషి\nకూడా జంతువే. సృష్టిలోని ఇతరజంతువులు\nబట్టలు వేసుకుంటున్నాయా? ఇళ్ళు కట్టుకుం\nటున్నాయా? పంటలుపండిస్తున్నాయా? అన్నాడు.\n\n“అయితే మనిషి కూడా జంతువులా\nజీవించాలంటారా?” అన్నాడు మాధవుడు.\nగ్రామస్థులు నవ్వారు.\n\nమేఘనాధుడు, మాధవుడికేసి ఒకసారి\nపరీక్షగా చూసి, “మనిషి సంఘజీవి. కావాలన్న\nజంతువు కాలేడు. అలాగే సన్యాసీ కాలేడు.\nకాబట్టి నీ తిండికీ, బట్టకూ, ఇంటికీ సమస్య\nలేదు,” అన్నాడు.\n\nగ్రామస్థులిది విని సంతోషంతో చప్పట్లు\nకొట్టారు. మాధవుడు చిన్నబుచ్చుకున్నా,\nఓటమి నంగీకరించడం ఇష్టంలేక, “మీరు\nనమ్మిన విషయాన్ని మీరు ఆచరించి చెప్పాలి.\nమీరు సన్యాసి అయితేనే మీ కావ్యానికి\nవిలువ. కాదంటారా?\" అని ప్రశ్నించాడు.\n\n“ఈ విషయమై మేము బాగా ఆలో\nచించాం.సన్యాసి అంటే ఆలుబిడ్డల్నీ, అయిన\nవాళ్ళనూ విడిచి పెట్టనవసరం లేదు. అహం\nకారాన్నీ, కీర్తికాంక్షనూ, స్వార్థాన్నీ విడిచి పెట్ట\nగలిగితేచాలు. మేము అదేచేస్తున్నాం,”అన్నాడు\nమేఘనాధుడు.\n\nదానికి మాధవుడు, “అటువంటప్పుడు\nమీరు కొత్తగా కావ్యాలెందుకు రాస్తున్నారు?\nకావ్యం రాసిన పేరు మీకే దక్కాలన్న స్వార్థం\nతోనే కదా! లేకుంటే ఇప్పటికే ఎందరోరాసిన\nకావ్యాలున్నాయి. వాటి గురించే నలుగురికీ\nప్రచారం చేయవచ్చును కదా! అసలు మీ\nకావ్యాలకు పేరు రావాలన్న కీర్తికాంక్షతోనే\nకదా ఇలా ఊరూరా తిరుగుతున్నారు,”\nఅంటూ ఎదురు ప్రశ్న వేశాడు.\n\nఇందుకు మేఘనాధుడు ఏ మాత్రం\nచలించక, “మేము రాసిన కావ్యానికి మా\nపేరుండకపోతే అది అసత్యమవుతుంది.\nశ్రీరాముడు మరొక పేరుతో రాజ్యం చేసినా,\nకాళిదాసు ఇంకో పేరుతో కావ్యం రాసినా\nముందు తరాలవారికి అబద్ధం చెప్పినట్లేకదా!\nచరిత్రకు న్యాయం చేకూర్చాలనే మేము,\nమా పేరుతో కావ్యరచన చేస్తున్నాం. ఇక\nప్రచారమంటావా? మా కావ్యాన్ని ఏ రాజుకో\nఅంకితం చేస్తే లక్ష వరహాలకు తక్కువ\nకాకుండా ఇచ్చి మాపేరు శాశ్వతం చేయ\nగలడు. మాకు కీర్తికాంక్ష లేదు కాబట్టి,\nమేము ఊరూరా తిరిగి ప్రజలకు మా కావ్యా\nస్థాన్ని వివరిస్తున్నాం. కీర్తి కోసం కుటుంబ\nమంతా ఇలా ఊరూరా తిరగడం ఎంతో\nశ్రమతో కూడిన పని. ఫలమూ తక్కువే! ఇక\nకావ్యాలు కొత్తవి రాయడమెందుకంటావా?\nసృష్టి ఆరంభంలో మనిషి బట్టలేకుండా\nతిరిగేవాడు. తర్వాత ఆకులతో శరీరాన్ని\nకప్పుకున్నాడు. తర్వాత నారబట్టలు. ఇప్పుడు\nపత్తితో బట్టలు నేస్తున్నారు. పట్టు బట్టలు\nకూడా కడుతున్నాం. కాలానుగుణంగా వస్త్ర\nధారణలో మార్పు వచ్చినట్లే అభిరుచుల\nలోనూ, జీవితాన్ని గురించిన అవగాహనలోనూ\nమార్పులు వస్తాయి.వాటికి తగినట్లుగా కొత్త\nకావ్యాలూ, కొత్త కవులూ వస్తారు. కొత్త కావ్య\nమెందుకు రాయాలో తెలుసుకోవాలంటే,\nనువ్వు కవివి కావాలి. లేదా మా కావ్యాలు\nచదవాలి. పాత విషయాలను కాలానికి తగ్గట్లు\nచెప్పడానికీ, కాలానికి తగ్గ కొత్త విషయాలు\nతెలుసుకునేందుకూ కొత్త కావ్యాలు అన్ని\nకాలాల్లోనూ రాకతప్పదు,” అన్నాడు.\n\nఈ వివరణకు మాధవుడు దిగ్భ్రాంతి\nచెందాడు. చాలా విషయాలను ఇన్ని వైపుల\nనుంచి వాడెన్నడూ ఆలోచించి వుండలేదు.\nమేఘనాధుడు సామాన్యుడు కాదని వాడికి\nఅనిపించినా, ఆయనను ఇంకా ప్రశ్నించి\nగ్రామస్థుల ముందు తన గొప్పతనం నిలబెట్టు\nకోవాలనుకున్నాడు.\n\nమేఘనాధుడు తను చెప్పేదాంట్లో మాటి\nమాటికీ తనను గురించి – మేము, మేము\nఅంటూ మాట్లాడాడు. నేను అంటే వినయం.\nమేము అనడం అహంకారం. అంటే, మేఘ\nనాధుడు అహంకారాన్ని విడిచి పెట్టలేదు!\nమాధవుడు అందుకుగాను, “మీలో స్వార్థం,\nకీర్తికాంక్షా లేవేమో కానీ అహంకారం మాత్రం\nచెప్పలేనంతగా వుంది,” అని గట్టిగా చెప్పాలను\nకున్నాడు. కానీ తనబోటి వాడు అలా అంటే\nమర్యాదగా వుండదు. కాబట్టి తెలివిగా మాట్లాడి\nమేఘనాధుణ్ణి కాస్త ఆటపట్టించాలను\nకున్నాడు.\n\nఇలా అనుకుని మాధవుడు, మేఘనాధు\nడికి వినయంగా చేతులు జోడించి, “తమరు\nసామాన్యులు కారు, మహానుభావులు. తమలో\nస్వార్థంలేదు, కీర్తికాంక్షలేదు. కానీ మీ కావ్యం\nగురించి మేము రాశాం, మేము చెప్పాం,\nఅంటూ పదేపదే మేము... మేము... అంటు\nన్నారు. సామాన్యులది అహంకారంగా భావించే\nప్రమాదముంది. నేను మాత్రం అలా అనుకో\nవడం లేదు. మీరు ఒకరు కాదు, ఇద్దరో\nముగ్గురో అయివుంటారు. అవునా?” అని\nఅడిగాడు.\n\nమేఘనాధుడు ఏమాత్రమూ కోపం తెచ్చు\nకోకుండా, “అవును, నాయనా! సరస్వతీ ప్రసన్ను\nరాలైన మేఘావతి నా భార్య కావడం ఎంతో\nఅదృష్టం. నా అసలు పేరు రంగనాధుడు.\nప్రతి కావ్యాన్నీ మేము కలిసే రాస్తాం కాబట్టి,\nఇద్దరి పేర్లూ కలిపి మేఘ, నాధుడు అయింది.\nకాబట్టి, మేఘనాధుడు ఒకరు కాదు, ఇద్దరు,”\nఅన్నాడు.\n\nమాధవుడు ఒక్కక్షణం తెల్లబోయి, “నన్ను\nక్షమించండి, స్వామీ!”అంటూ చేతులు జోడిం\nచాడు.\n\nమేఘనాధుడు చిన్నగా నవ్వి, “ఎన్నడూ\nఎదుటి వారిని క్షమించమని అడిగే పరిస్థితి\nతెచ్చుకోకు. ఆకాశం మీద ఉమ్మి వేయాలను\nకుంటే అది నీ ముఖం మీదే పడుతుంది\nకాబట్టి, అలాంటి పనులు చేయకు,” అంటూ\nహెచ్చరించాడు.\n\nమళ్ళీ మాధవుడు ఊరుకోలేక, “నేను\nచేసింది తప్పేకానీ మిమ్మల్ని మీరు ఆకాశంతో\nపోల్చుకోవడం అహంకారం కాదా?” అన్నాడు\nచటుక్కున.\n\n“నేను ఆకాశాన్ని కాను. అసూయతో, అస\nహనంతో నన్ను చిన్నబుచ్చాలనుకోవడం\nవల్ల నువ్వు కుంచించుకుపోయావు. అందు\nవల్ల నేను ఆకాశాన్నయాను తప్ప, నా గొప్ప\nతనమేమీలేదు. ఏ మనిషి అకారణంగా\nఎదుటివాణ్ణి చిన్నబుచ్చాలనుకుంటాడో, వాడి\nవల్ల ఎదుటి మనిషి ఆకాశమంతవాడౌతాడు!”\nఅన్నాడు మేఘనాధుడు.\n\nమాధవుడిక మాట్లాడలేక మేఘనాధుడికి\nసాష్టాంగపడి నమస్కరించి, తనను శిష్యుడిగా\nస్వీకరించమని కోరాడు. మేఘనాధు డంగీక\nరించాడు.\n\nఆయన శిష్యరికంలో మాధవుడి శాస్త్ర\nపరిజ్ఞానం ఎంతగానో రాణించింది.వాడిలో\nఅహంకారం పూర్తిగా నశించడంతో, జీవి\nతంలో ఎంతో తృప్తిగా ఆనందంగా వుండ\nగలిగాడు.",
            "book_page_end": 16
        },
        {
            "title": "భువనసుందరి 4",
            "book_page_start": 17,
            "pdf_page_start": 17,
            "pdf_page_end": 23,
            "author": "చందమామ బృందం",
            "genre": "పురాణగాథ/యుద్ధం",
            "moral": "కుట్రలు, స్వార్థం ద్రోహానికి దారితీస్తాయి. ద్రోహం చేసినవాడు కూడా ఏదో ఒక రోజు శిక్ష అనుభవిస్తాడు.",
            "keywords": [
                "ట్రోయ్ యుద్ధం",
                "గ్రీకులు",
                "వజ్రకాయుడు",
                "ప్రబోధుడు",
                "రూపధరుడు",
                "ద్రోహం"
            ],
            "characters": [
                "మోహనుడు",
                "భువనసుందరి",
                "ప్రతాపుడు",
                "వజ్రకాయుడు",
                "మరాళుడు",
                "వర్ధనుడు",
                "వీరసింహుడు",
                "ఇలియుడు",
                "వృకాక్షుడు",
                "రూపధరుడు",
                "ప్రబోధుడు"
            ],
            "locations": [
                "ట్రోయ్ నగరం",
                "ఐడా పర్వతం",
                "త్రేస్",
                "గ్రీసు దేశం"
            ],
            "content": "[మోహనుడు తీసుకుపోయిన భువనసుందరిని మంచిగా తిరిగి తెచ్చుకోవటానికి గ్రీకులు\nచేసిన యత్నం విఫలమయింది. ట్రోయ్ నగరంపై దాడి వెడలటానికి తనకు సాయం\nరమ్మని భువనసుందరి భర్త ప్రతాపుడు గ్రీకు రాజకుమారుల నందరినీ కోరాడు. అతి\nకష్టంమీద గ్రీకుసైన్యాలు నౌకలలో ఆయత్తపరచబడ్డాయి. రూపధరుడు పిచ్చి నటించాడు.\nవజ్రకాయుడు ఆడవేషంతో ఒక రాజాంతఃపురంలో దాగాడు. అయినప్పటికీ వీరందరి\nతోనూ చేరి గ్రీకు బలాలు ఆయత్తమై కాలక్రమాన ట్రోయ్ తీరాన్ని చేరుకున్నాయి. - తరవాత)\n\nగ్రీకు నౌకలలోనుంచి తీరానికి దూకిన\nమొదటివాడు చంద్రప్రభుడైతే, రెండవవాడు\nవజ్రకాయుడు. అతని వెనకనే గ్రీకు బలాలన్నీ\nదిగి సమరానికి తలపడ్డాయి.\n\nట్రోజనులలో మరాళుడని ఒక వీరుడు\nన్నాడు. అతను కత్తితోగాని, బల్లెంతోగాని\nచావడు. ఈ మరాళుడు ఆ తొలిరోజు\nయుద్ధంలో అనేకవందలమంది గ్రీకు యోధు\nలను యమపురానికి పంపాడు. వజ్రకాయుడు\nమరాళుణ్ణి ఎదిరించి పోరుసాగించాడు, కాని\nఎంతసేపు పోరినా అతను లొంగలేదు. ఆఖ\nరుకు మరాళుడు ఒకరాయి తగిలి పడిపోగానే\nవజ్రకాయుడు అతని రొమ్ము మీద మోకాళ్లు\nమోపి కూచుని, అతన్ని గొంతు పిసికి చంపే\nశాడు.\n\nమరాళుడు చావగానే ట్రోజను సేనలు\nబెదిరి, చెదిరి, వెన్నిచ్చి ట్రోయ్ నగరానికి\nపారిపోయాయి. ఆ తరవాత గ్రీకులు తమ\nనావలను సముద్ర తీరాన ఒక సురక్షిత\nప్రాంతాన ఉంచి, ట్రోయ్ నగరపు గోడల\nబయట ముట్టడివేశారు. ఈ ముట్టడి పదేళ్లు\nసాగింది. మొదటి తొమ్మిది సంవత్సరాల\nకాలంలో ఉభయపక్షాలకూ మధ్య చెప్పుకో\nదగిన యుద్ధం ఏమీ జరగలేదుగాని అనేక\nఇతర సంఘటనలు జరిగాయి.\n\nట్రోయ్ రాజైన వర్థనుడికి ఇద్దరు భార్యలు.\nమోహనుడి తల్లి ఆయనకు రెండవ భార్య.\nఆయనకు కలిగినయాభైమందికుమారులలో\nపందొమ్మిదిమంది ఆమె కన్నబిడ్డలే. వారం\nదరిలోకీ జ్యేష్ఠుడు వీరసింహుడు. ఆమెకు\nకలిగిన కుమారులలో ఇలియుడు ఒకడు.\nఇలియుడికి ఇరవై ఏళ్లు నిండినట్లయితే\nట్రోయ్ నగరాన్ని ఎవరూ జయించలేరని\nదైవజ్ఞులు చెప్పారు.\n\nఅందుచేత ఎలాగైనా ఇలియుణ్ణి కడ\nతేర్చటానికి వజ్రకాయుడు పూనుకున్నాడు.\nఒకనాడు ఇలియుడు ఒక ఆలయప్రాంగ\nణంలో గుర్రాలను కవాతు చేయిస్తుండగా\nవజ్రకాయుడు అక్కడికి వెళ్లి, ఇలియుణ్ణి\nబల్లెంతో పొడిచి చంపేశాడు. ఇలియుడి\nమృతికి ట్రోయ్ పౌరులందరూ దుఃఖించారు.\n\nవర్ధనుడి కొడుకులలో వృకాక్షుడని మరొక\nడున్నాడు. వాడు తోటలో కొమ్మలునరికి,\nరథాలకు పనికివచ్చే కాడి కర్రలు తయారు\nచేస్తూ ఉండగా, రాత్రివేళ వజ్రకాయుడు\nరహస్యంగా నగరంలోకి ప్రవేశించి వృకాక్షుడు\nపనిచేసుకుంటూ ఉండిన తోటకువెళ్లి, అత\nనినిపట్టుకునితమశిబిరానికితీసుకుపోయాడు.\n\nఈ ఖైదీని గ్రీకు నాయకులు, ఏం\nచెయ్యాలో తెలియక, తమ సైన్యాలకు\nమద్యం సరఫరాచేసే ఒక రాజుకు బానిసగా\nఅమ్మారు. ఆ రాజు కొలువులో ఉండే వారె\nవరో వృకాక్షుణ్ణి చూసి జాలిపడి, రాజుకు\nతగిన సొమ్మిచ్చి, అతన్ని బానిసత్వంనుంచి\nవిముక్తుణ్ణిచేశారు. వృకాక్షుడు ట్రోయ్ నగరా\nనికి తిరిగివస్తూ ఉండగా, దారిలో అతన్ని\nచూసి వజ్రకాయుడు చంపేశాడు.\n\nవజ్రకాయుడు ఇలాటి పనులింకా చేశాడు.\nయుద్ధం లేదు, గ్రీకు సైనికులకు పనికూడా\nలేదు. అందుచేత వజ్రకాయుడు ఒక సైనిక\nదళాన్ని వెంటబెట్టుకుని ట్రోయ్ నగరపు\nపరిసరాలు కొల్లగొట్ట నారంభించాడు. వారు\nఐడా పర్వతం మీదికి వెళ్లేసరికి అక్కడ\nవారికి ప్రశంసనుడు అనేవాడు తటస్థపడ్డాడు.\n\nఈ ప్రశంసనుడు మోహనుడికి దాయాది.\nమోహనుడు భువనసుందరిని ఎత్తుకురావటా\nనికి స్పార్టాకు వెళ్లినప్పుడు ప్రశంసనుడుకూడా\nఅతని వెంట వెళ్లి అనేక విధాల సాయపడ్డాడు.\nఅయినప్పటికీ, భువనసుందరి మూలంగా\nగ్రీకులకూ, ట్రోజనులకూ కలిగిన యుద్ధంలో\nప్రశంసనుడు తటస్థంగా ఉండిపోయాడు;\nఅతను యుద్ధం చెయ్యలేదు సరికదా,\nఅతని బలాలుకూడా యుద్ధంలోకి రాలేదు.\n\nప్రశంసనుడు తన పశువుల మందలను\nకాసే వారివెంట ఐడా పర్వతం మీద ఉన్న\nసమయంలో వజ్రకాయుడూ అతని సైని\nకులూ అక్కడికి వచ్చారు. వజ్రకాయుడి\nధాటికి తాళలేక ప్రశంసనుడు కొండ దిగి\nపారిపోయాడు. గ్రీకులు ప్రశంసనుడి పసుల\nకాపర్లను హతమార్చి పశువుల మందలను\nస్వాధీనపరుచుకున్నారు.\n\nఈ సంఘటన జరిగినాక ప్రశంసనుడు\nతటస్థంగా ఉండలేక పోయాడు. అతను\nవెంటనే తన బలాలను ట్రోయ్ నగరానికి\nతరలించుకు వెళ్లి, యుద్ధంలో చేరాడు.\nప్రశంసనుడు గొప్ప యోధుడు, ఎవరినీ\nలక్ష్య పెట్టని వజ్రకాయుడు సహితం అతన్ని\nగురించి ఎన్నడూ తేలికగా మాట్లాడలేదు.\nఇక ట్రోజను సైనికుల మాట చెప్పనవసరం\nలేదు. వారు తమ పక్షాన గల వీరులలో వీర\nసింహుణ్ణి ఎంతగా గౌరవించేవారో ప్రశంస\nనుణ్ణి కూడా అంతగానూ గౌరవించేవారు.\nయుద్ధంలో అతను అనేకసార్లు బాగా గాయ\nపడ్డాడు, కాని ప్రతిసారీ ప్రాణాలతో బయట\nపడ్డాడు.\n\nఈ యుద్ధంలో ప్రశంసనుడికి చావు\nరాసి పెట్టిలేదు. అతని వంశంవాళ్లు ముందు\nముందు ట్రోయ్ నగరానికి రాజులు కావాలని\nరాసిపెట్టి ఉంది.\n\nట్రోయ్ నగరంతో సఖ్యత గల నగరాలు\nఇంకా అనేకం ఉన్నాయి. వాటిలో చాలా\nవాటిని వజ్రకాయుడు ఓడించి వశపరుచు\nకున్నాడు. అతనికి లోబడిన నగరాలలో ఒక\nదానికి రాజు వీరసింహుడికి పిల్లనిచ్చిన\nమామ. గ్రీకులతో జరిగిన పోరాటంలో ఈ\nరాజూ, ఆయన కుమారులు ఏడుగురూ\nమరణించారు.\n\nగ్రీకు శిబిరంలోనే కొన్ని దారుణ సంఘ\nటనలు జరిగాయి. అందులో ఒకటి:\n\nఒకప్పుడు రారాజు రూపధరుణ్ణి పిలిచి,\n“నీవు త్రేస్కు వెళ్లి నౌకలో ధాన్యం పట్టిం\nచుకుని రా!” అని ఆజ్ఞాపించాడు. రూపధ\nరుడు ఆ ప్రకారమే వెళ్లి, ధాన్యం తీసుకురా\nవటానికి మారుగా ఉత్త చేతులతో తిరిగి\nవచ్చాడు.\n\nగ్రీకు వీరులలో ఒకడైన ప్రబోధుడు\nరూపధరుడితో, “నీవు వట్టి సోమరిపోతువు!\nపిరికిపందవు!\" అన్నాడు.\n\n“నా తప్పేమీ లేదు. ఎక్కడా ధాన్యం\nదొరకలేదు. రారాజు నిన్ను పంపిఉన్నా వట్టి\nచేతులతో వచ్చి ఉండేవాడివే!\" అన్నాడు\nరూపధరుడు.\n\nప్రబోధుడికి పంతం వచ్చింది. అతను\nఅప్పటికప్పుడే ఒక నావను తరలించుకుని\nవెళ్లి, దాని నిండా ధాన్యం తీసుకుని తిరిగి\nవచ్చాడు. రూపధరుడికి తీరని పరాభవం\nజరిగింది. ప్రబోధుడిపైన ఎలా పగ తీర్చుకోవ\nటమా అని రూపధరుడు అహోరాత్రాలు\nమధనపడి, చివర కొక పన్నాగం ఆలోచిం\nచాడు.\n\nఒకనాడు రూపధరుడు రారాజుకు ఈ\nవిధంగా వార్త పంపాడు.\n\n“రాత్రి కలలో నాకు దేవతలు కనబడి\nమన శిబిరంలో ఒక గొప్ప ద్రోహం జరగనున్న\nదని హెచ్చరించారు. ప్రమాదం తప్పాలంటే\nఒక పగలూ, రాత్రీ మనం శిబిరం మార్చాలి!\"\n\nరూపధరుడు చేసిన ఈ సూచనను రా\nరాజు వెంటనే అమలు జరిపించాడు. గ్రీకు\nలందరూ తమ శిబిరాన్ని వదిలేసి ఒక\nపగలూ, రాత్రీ మరొకచోట గడిపారు. శిబిరం\nఖాళీ అయిన సమయంలో రూపధరుడు\nరహస్యంగా ప్రబోధుడి గుడారం ప్రవేశించి\nఅక్కడ ఒక బంగారు నాణాల సంచీని\nదాచాడు.\n\nతరవాత అతను యుద్ధఖైదీని ఒకణ్ణి\nపట్టుకుని వాడిచేత బలాత్కారంగా ఒక\nఉత్తరం రాయించాడు. ఆ ఉత్తరం వర్ధనుడు\nప్రబోధుడికి రాసినట్టుగా ఉన్నది. \"గ్రీకులకు\nద్రోహం చెయ్యటం నిమిత్తమై నీవు కోరిన\nప్రకారం బంగారం పంపడమైనది,” అని ఆ\nఉత్తరంలో ఉంది.\n\n“నువ్వు వెంటనే ఈ ఉత్తరం తీసుకుపోయి\nప్రబోధుడికి అందజెయ్యి!\" అని యుద్ధఖైదీకి\nరూపధరుడు చెప్పాడు. కాని ఖైదీ ఆ ఉత్త\nరాన్ని ప్రబోధుడికి అందించబోయే దారిలో\nరూపధరుడు అతన్ని తన మనుషుల చేత\nచంపించాడు.\n\nమర్నాడు తెల్లవారి గ్రీకులు తమ పాత\nశిబిరానికి తిరిగివచ్చేటప్పుడు శిబిరం వెలుపల\nచచ్చిపడి ఉన్న యుద్ధఖైదీ కనిపించాడు.\nఅతని వద్ద ఉన్న ఉత్తరం వారికి దొరికింది.\nఅది చాలా ప్రమాదకరమైన ఉత్తరంగా కన\nపడ్డందునదానిని వెంటనేరారాజుకు చేర్చారు.\n\nరారాజు ఆ ఉత్తరాన్ని చూసుకుని ప్రబో\nధుణ్ణి విచారణకు పిలిచాడు. వర్ధనుడి\nనుంచి అలాటి ఉత్తరం రావటానికి సంజా\nయిషీ చెప్పమన్నాడు. తాను దేశద్రోహిని\nకాననీ, తనకు వర్ధనుడుగాని, మరొకరుగాని\nఎన్నడూ బంగారం ఇచ్చి ఉండలేదనీ ప్రబో\nధుడు చెప్పాడు.\n\n\"అతని గుడారం వెతికితే నిజం తెలిసి\nపోతుంది!” అన్నాడు రూపధరుడు.\n\nగుడారం వెతికారు. బంగారం దొరికింది.\nప్రబోధుడు ద్రోహిగా నిర్ణయించబడ్డాడు.\nఅటువంటి ద్రోహికి శిక్ష ఏమిటంటే సైనికు\nలందరూ అతన్ని రాళ్లతో కొట్టి చంపటం.\nప్రబోధుణ్ణి అదే ప్రకారం గ్రీకులందరూ\nరాళ్లతో కొట్టి చంపారు. చనిపోయే ముందు\nప్రబోధుడు, “అయ్యో! సత్యమా? నా కన్న\nముందే నీవు చనిపోయావా?\" అని ఆక్రో\nశించాడు.\n\nప్రబోధుడి హత్య అన్ని విధాలా అక్రమ\nమైనది. అతను నిర్దోషి కావటమే గాక గొప్ప\nప్రతిభావంతుడు కూడా. ట్రోయ్ నగరాన్ని\nముట్టడించిన గ్రీకులకు కాలక్షేపం జరగ\nటానికి గాను అతను పాచికలు సృష్టించాడు.\nఅతను సృష్టించినవి ఇంకా చాలా ఉన్నాయి.\nఅతను దీపస్తంభాలు కనిపెట్టాడు; త్రాసులూ,\nకొలమానాలూసృష్టించాడు; లిపిని సృష్టిచేశాడు.\nసైనిక శిబిరాలలోనూ, ఇతర చోట్లా పహరా\nవాళ్లను ఏర్పాటు చేసే వైనం కనిపెట్టాడు.\nగ్రీకులు అతనికి ఎన్నో విధాల ఋణపడి\nఉన్నారు.\n\nగ్రీసుదేశంలో ఉన్న ప్రబోధుడి తండ్రికి\nతన కుమారుడి హత్యను గురించి వార్త\nతెలిసింది. ఆయన ట్రోయ్ నగరానికి\nప్రయాణమై వచ్చి, “నా కొడుకును ఏ\nకారణం చేత హత్య చేయవలిసివచ్చింది?\nవాడు ద్రోహి అని ఎలా రుజువు చేశారు?”\nఅని రారాజును నిలదీసి అడిగాడు.\n\nరారాజు ఆయనకు సంజాయిషీ ఇవ్వ\nనిరాకరించాడు. ప్రబోధుడు అకారణంగా\nహత్య చేయబడ్డాడనీ, రూపధరుడు అతని\nమీద కుట్రచేసి ఆ పని చేయించాడనీ\nరారాజుకు స్పష్టంగా తెలిసే ఉండాలి.\nఅయినప్పటికీ ఆయన రూపధరుడిపైగల\nఆదరంకొద్దీ ప్రబోధుడి తండ్రి ఆక్షేపణను\nతోసిపుచ్చాడు.\n\nతాను వచ్చిన పని కాలేదు. ప్రబోధుడి\nతండ్రి గ్రీసుకు తిరిగివెళ్లి, కొంతమంది\nగ్రీకువీరుల భార్యలతో, “నీ భర్త ఎవతెనో\nట్రోయ్ నగరపు స్త్రీని పెళ్లాడి వెంటతెస్తున్నాడు.\nఇకముందు ఆవిడే రాణి కాబోతుంది!”\nఅని అబద్ధాలు చెప్పాడు. ఇది విని కొందరు\nగ్రీకు స్త్రీలు బాధతో ఆత్మహత్యలు చేసు\nకున్నారు.\n\n(ఇంకా ఉంది)",
            "book_page_end": 23
        },
        {
            "title": "బంగారయ్య పొరబాటు",
            "book_page_start": 24,
            "pdf_page_start": 24,
            "pdf_page_end": 24,
            "author": "కోనే నాగవెంకట ఆంజనేయులు",
            "genre": "హాస్యం",
            "moral": "అలవాట్లు లేనిచోట కూడా అదే పద్ధతిని అనుసరించడం వల్ల ప్రమాదం జరగవచ్చు.",
            "keywords": [
                "బంగారయ్య",
                "మాధవయ్య",
                "అలవాటు",
                "పొరబాటు",
                "హాస్యం"
            ],
            "characters": [
                "బంగారయ్య",
                "మాధవయ్య"
            ],
            "locations": [
                "హేలాపురి"
            ],
            "content": "హేలాపురిలో బంగారయ్య గొప్ప భాగ్యవంతుడు. వ్యాపారం కొడుకుల కప్పగించి, తననాలుగంత\nస్థుల భవనంలో హాయిగా కాలం గడుపుతున్నాడు.\n\nఇలా వుండగా, ఒకనాడు బంగారయ్య భవనం రెండో అంతస్థు పిట్టగోడ మీదినుంచి కిందికి\nపడిపోయాడనీ, కాలు దెబ్బతినడంతో చికిత్స చేయించుకుంటున్నాడనీ, ఆయన మిత్రుడు\nమాధవయ్యకు తెలిసింది.\n\nమాధవయ్య మిత్రుణ్ణి చూడబోయి, \"అంత అజాగ్రత్త ఏమిటి? నాలుగైదడుగుల పిట్టగోడ\nమీది నుంచి బయటకు పడిపోవడం ఆశ్చర్యంగా వుంది!\" అన్నాడు.\n\n“ఏం చెప్పమంటావురా, మాధవా? ఈ జరిగిందానికి నాకు బాధతో పాటు, ఆశ్చర్యం కూడా\nకలుగుతున్నది. భోజనం కాగానే రాత్రిపూట తాంబూలం వేసుకుని నమిలి పిట్టగోడ మీది నుంచి\nబయటకు ఊసి, మంచం మీద పడుకోవడం అలవాటు. అయితే, రాత్రి ఏదో ఆలోచిస్తూ మంచం\nమీద ఊసి, పిట్టగోడ మీది నుంచి అవతలికి దూకేశాను,” అన్నాడు బంగారయ్య నొప్పితో మూలు\nగుతూ.\n\nమిత్రుడు ఏమైనా అనుకుంటాడేమో అన్న ఆలోచన కూడా లేకుండా, మాధవయ్య ఫక్కున\nనవ్వేశాడు!",
            "book_page_end": 24
        },
        {
            "title": "మారువేషం (బే.క)",
            "book_page_start": 25,
            "pdf_page_start": 25,
            "pdf_page_end": 30,
            "author": "చందమామ బృందం",
            "genre": "బేతాళ కథ",
            "moral": "రాజు అంటే కేవలం మారువేషంలో అవినీతిని గమనించడం కాదు; ప్రజాక్షేమాన్ని గురించి ఆలోచించి, ప్రజలలో ఒకడిగా మెలగడమే నిజమైన రాజధర్మం.",
            "keywords": [
                "బేతాళుడు",
                "విక్రమార్కుడు",
                "మారువేషం",
                "రాజధర్మం",
                "జనకసేనుడు"
            ],
            "characters": [
                "విక్రమార్కుడు",
                "బేతాళుడు",
                "చిత్రసేనుడు",
                "సుబుద్ధి",
                "జనకసేనుడు"
            ],
            "locations": [
                "శ్మశానం",
                "మగధ దేశం",
                "అరణ్యం"
            ],
            "content": "పట్టు వదలని విక్రమార్కుడు చెట్టువద్దకు\nతిరిగి వెళ్ళి, చెట్టుపై నుంచి శవాన్ని దించి\nభుజానవేసుకుని, ఎప్పటిలాగే మౌనంగా శ్మశా\nనంకేసి నడవ సాగాడు. అప్పుడు శవంలోని\nబేతాళుడు, “రాజా, ఒక దేశానికి సర్వ స్వతం\nత్రుడివైన ప్రభువుగా, ప్రజలలో నీ ఆజ్ఞకు\nతిరుగంటూ వుండదు. అలాంటి నువ్వు కోరిన\nసౌఖ్యాలన్నీ నిరాటంకంగా అనుభవించవచ్చు.\nకాని, వాటన్నిటినీ విడిచి, రాత్రివేళ భయంకర\nమైన ఈ శ్మశానంలో తిరుగాడుతూండడం\nచూస్తూంటే జాలి కలుగుతున్నది. నిన్ను దుర్ల\nభమైన ఏదో అలౌకిక కార్యసాధనకు పురి\nగొల్పినవాడు, నీ సుఖసంతోషాలను చూసి\nఓర్వలేని వాడై వుండాలి. ఒక్కొక్కసారి అతి\nసామాన్యులు కూడా ఎదుటివాడి మంచిత\nనాన్నీ, సౌమ్యగుణాన్నీ ఆసరాచేసుకుని, తమ\nవాక్చాతుర్యంతో పొల్లుమాటలను జీవిత పర\nమార్థాన్ని చాటుతున్న గొప్ప సుభాషితాలుగా\nభ్రమింపచేయగలరు. అనాలోచితంగా నువ్వ\nలాంటి మాయాజాలంలో చిక్కుకున్నావేమో\nఅన్న అనుమానం కలుగుతున్నది. ఇందుకు\nఉదాహరణగా, చిత్రసేనుడనే రాజు కథ\nచెబుతాను, శ్రమ తెలియకుండా, విను,\"\nఅంటూ ఇలా చెప్పసాగాడు :\n\nచిత్రసేనుడు మగధ దేశానికి రాజు. ఆయ\nనకు విలాసాలంటే చాలా మక్కువ. రోజంతా\nనృత్య గీతవాద్యాల మధ్య కులాసాగా గడుపు\nతూండేవాడు. అందువల్ల పరిపాలన సక్రమం\nగాలేక ప్రజలు ఇబ్బందులపాలు కాసాగారు.\n\nమహామంత్రి సుబుద్ధి ఒకరోజున రాజు\nవద్దకు వెళ్ళి, పరిపాలన సక్రమంగా లేదని\nచెప్పాడు.\n\nచిత్రసేనుడు చిరాకుపడి, “మంత్రులేం\nచేస్తున్నారు? రాజోద్యోగులేం చేస్తున్నారు?”\nఅన్నాడు.\n\n“తమరు పట్టించుకోకపోతే ఎవరూ ఎవర్నీ\nలెక్కచేయరు. రాజోద్యోగులేం చేస్తున్నారో\nతమరు మారువేషంలో గమనించండి,”అన్నాడు\nమహామంత్రి.\n\nఏకళనున్నాడోఈమాట రాజుచెవికెక్కింది.\nఆయన ఆ రాత్రి మారువేషంలో వెళ్ళి,\nకొందరు రాజోద్యోగులు అవినీతికి పాల్పడుతు\nన్నట్లు గమనించాడు. మర్నాడు వారిని\nప్రశ్నిస్తే వాళ్ళు అమాయకంగా ముఖాలు\nపెట్టి, \"ప్రభూ! కిట్టని వారెవరో మీకు మా\nమీద లేనిపోనివి కల్పించి చెప్పారు,” అంటూ\nకల్లబొల్లి మాటలు చెప్పబోయారు.\n\n\"మీ అవినీతిని నేను స్వయంగా చూశాను.\nనా మారువేషాన్ని మీరు గుర్తించలేదు,”\nఅన్నాడు రాజు. రాజోద్యోగులాయన కాళ్ళ\nమీద పడి క్షమించమన్నారు. మొదటి తప్పుగా\nచిత్రసేనుడు వాళ్ళను విడిచిపెట్టాడు.\n\nమారువేషంలో మహారాజు రాజోద్యోగుల్ని\nగమనిస్తున్నాడని అందరికీ తెలిసిపోయింది.\nదానితో కొన్నాళ్ళపాటు రాజోద్యోగుల అవినీతి\nఆగిపోయింది.\n\nచిత్రసేనుడు మాత్రం ఎప్పటిలాగే ఎక్కువ\nకాలం విలాసాలలోనే రోజులు గడుపుతు\nన్నాడు. మహామంత్రిహెచ్చరిస్తే, “మారువేషంలో\nనేను చేయవలసింది చేస్తూనే వున్నాను.\nపరిపాలన సక్రమంగా వుండేలా చూడడం\nమీ బాధ్యత,” అని చిత్రసేనుడే ఆయనను\nమందలించాడు.\n\nరాజోద్యోగుల అవినీతి ఆపినంత మాత్రాన\nపరిపాలన సక్రమంగా వుండదు కదా! మహా\nరాజు తనకుతానై కలగజేసుకోకపోతే శాసనాలు\nతగిన విధంగా అమలుకావు కానీ రాజు\nతనమాట వినడు! ఇలా ఆలోచించి సుబుద్ధి\nసమీపారణ్యంలోని జనకసేనుడనే రాజర్షిని\nరాజధానికి ఆహ్వానించాడు.\n\nజనకసేనుడు శతవృద్ధు. ఆయన మగధ\nరాజుల వంశానికి చెందినవాడు. ఐహిక\nసుఖాలమీద వ్యామోహం నశించి వైరాగ్యంతో\nసమీప అరణ్యానికి వెళ్ళి తపస్సు చేసుకుంటు\nన్నాడు. ఆయన మాట మగధరాజులకు\nవేదవాక్కు.\n\nచిత్రసేనుడు, జనకసేనుడిని అర్ఘ్యపాద్యా\nలిచ్చిగౌరవించాడు. జనకసేనుడాయన విన\nయానికి మెచ్చుకుని, \"నాయనా! నువ్వు\nసర్వ గుణ సంపన్నుడిలా కనబడుతున్నావు.\nకానీ నీ పాలనలో ప్రజలు సుఖపడుతున్నట్లు\nతోచదు. ఈ విషయమై ఆలోచించావా?\"\nఅని అడిగాడు.\n\nఈ ప్రశ్నకు చిత్రసేనుడు కలవరపడినా\nతమాయించుకుని, “నామటుకు నేను మారు\nవేషంలో రాజోద్యోగుల అవినీతిని తెలుసుకుం\nటూనే వున్నాను. అంతకుమించి ఏమిచేయాలో\nనాకు తోచడంలేదు. నా మంత్రులు, రాజో\nద్యోగులు, అనుచరులు సమర్థులు కారేమో\nఅని అనుమానంగా వుంది. మీరు వారిని\nపరీక్షించి తమ అభిప్రాయం చెప్పగలరా?”\nఅన్నాడు వినయంగా.\n\nజనకసేనుడు దీనికి తల అడ్డంగా ఊపి,\n\"ప్రభువులో సమర్థత వుంటే తతిమ్మా వారిలో\nసమర్థత తప్పక వస్తుంది. నువ్వు మారువేషం\nలోవున్నప్పుడు ప్రజాక్షేమాన్నే ధ్యేయంగావుం\nచుకో. రాజోద్యోగుల అవినీతి కంటే ప్రజా\nక్షేమం ముఖ్యంగా భావించు. ఒక సంవత్సరం\nతర్వాత మారువేషంలో వున్నప్పుడు హఠాత్తుగా\nనీకు కనిపిస్తాను. నిన్నెక్కడైనా ఎప్పుడైనా\nకలుసుకునే అధికారం నాకున్నది కదా!\"\nఅన్నాడు.\n\nచిత్రసేనుడు అంగీకార సూచకంగా తల\nవూపాడు. జనకసేనుడు వెళ్ళిపోయాడు.\n\nఅప్పటినుంచి చిత్రసేనుడు వారానికొక్క\nసారైనా మారువేషంలో ప్రజల మధ్య సంచరిం\nచేవాడు. ఆ విధంగా ఆయనకు వాళ్ళ ఇబ్బం\nదులు ఒక్కొక్కటే తెలిసి రాసాగాయి. తన\nదృష్టిలోకి వచ్చిన ప్రతి ఇబ్బందికీ ఆయన\nఎప్పటికప్పుడు పరిష్కారమార్గం సూచిస్తూండే\nవాడు.\n\nఇన్ని చేసినా చిత్రసేనుడు తన విలాస\nజీవితం మాత్రం విడిచిపెట్టలేదు. ప్రతిరోజూ\nఎక్కువసేపు నృత్య గీత వాద్యాలతోనే ఆయ\nనకు గడిచేది. ఈ విషయమై మంత్రికూడా\nఆయనను హెచ్చరించడం మానేశాడు.\n\nచూస్తుండగానే ఏడాది గడిచిపోయింది.\nఒకరోజున చిత్రసేనుడు విలాస మంది\nరంలో పట్టు పరుపు మీద అలవోకగా పడు\nకుని, నృత్యగానాలు వింటూ తన్మయత్వంలో\nమధ్య మధ్య కరతాళ ధ్వనులు చేస్తూండగా\nచటుక్కున అక్కడికి జనకసేనుడు వచ్చాడు.\n\nచిత్రసేనుడు కలవరపడుతూ లేచి ఆయ\nనను సమీపించి పాదాభివందనం చేశాడు.\nజనకసేనుడు అసంతృప్తిగా ఆయన వంక\nచూసి, “ఈ ఏడాదిలోనూ నీ రాజ్యంలో చెప్పు\nకోతగ్గ మార్పు వచ్చినట్లు లేదు. నేను చెప్పి\nవెళ్ళినది శ్రధ్ధగా పాటించావా?\" అన్నాడు.\n\n“నిన్ననే మారువేషంలో ఒక పేదవాడింటికి\nవెళ్ళాను. వైద్య సదుపాయం లేక వాడు బాధ\nపడుతున్నాడు. వాడికి ఉచిత వైద్యం జరిగే\nఏర్పాటు చేశాను,\" అన్నాడు చిత్రసేనుడు\nవినయంగా.\n\n“అది సరే! మారువేషంలో వున్నప్పుడు\nప్రజా క్షేమం గురించి తప్ప మరే విషయమూ\nఆలోచించరాదని చెప్పానుకదా! అది నువ్వు\nశ్రద్ధగా పాటిస్తున్నట్లు లేదు,” అన్నాడు జనక\nసేనుడు.\n\nఇందుకు చిత్రసేనుడు చిన్నబుచ్చుకుని,\n“ఒక సామాన్యుడు జబ్బుతో బాధపడుతూంటే\nచూడలేక వెంటనే వాడికి ఉచిత వైద్యం\nఏర్పాటు చేశాను కదా! అయినా నేను మీ\nమాటను శ్రద్ధగా పాటించలేదనే అనుకుటుం\nన్నారా?\" అన్నాడు.\n\n\"ఆ సంగతి నాకు బాగా అర్థమయింది.\nకానీ నేను నువ్వు మారువేషంలో వున్నప్పటి\nమాట అడుగుతున్నాను,” అన్నాడు జనక\nసేనుడు.\n\nఆ ప్రశ్నకు చిత్రసేనుడు ఆశ్చర్యపోతూ,\n“అప్పుడు నేను మారువేషంలోనే వున్నాను,”\nఅన్నాడు.\n\n“మారువేషం అంటే ఏమి వేషం?\"\nఅన్నాడు జనకసేనుడు.\n\n\"ఒక పేద రైతు వేషం,” అని జవాబిచ్చాడు\nచిత్రసేనుడు.\n\n“పేదరైతు మగధప్రజలలో ఒకడు కాదా?\nనీ ప్రజల్లో ఒకడిగా వేషం వేసుకుంటే, అది\nమారువేష మెందుకవుతుంది?” అన్నాడు\nజనకసేనుడు.\n\nచిత్రసేనుడు కళవెళపడిపోతూ, \"నేను పేద\nరైతు వేషం వేసుకుంటే, అది మారువేషం\nకాదా? మరయితే, ఈ దేశానికి రాజునైన\nనేను ఏ వేషం వేస్తే మారువేషమవుతుంది?\"\nఅని అడిగాడు.\n\nజనకసేనుడు నవ్వి, “నువ్వు మగధ ప్రజ\nలలో ఒకడివి. నీ ప్రజలలో ఏ వేషం వేసినా\nఅది మారువేషం కాదు. ఈవేళ రైతుగా వున్న\nవాడు రేపు వ్యాపారి కావచ్చు. అంతమాత్రాన\nఅవి వేషాలు కావు. నువ్వు పేదరైతుగా\nవేషం వేసుకుని, ఒక పేదవాడు జబ్బుగా\nవుండడం చూశావు. ఒక సామాన్య పేదరైతుగా\nఆలోచించి, వాడి వరకు వైద్య సదుపాయం\nచేశావు. అదే రాజైతే మొత్తం పేదవారందరి\nగురించి ఆలోచించి, వారందరికీ ఉచిత\nవైద్య సదుపాయం ఏర్పాటు చేయిస్తాడు.\nనువ్వు ప్రతి సమస్యనీ ఒక్కొక్కడి గురించే\nఆలోచిస్తే, సామాన్యుడివి. దేశంలోని మొత్తం\nప్రజలందరి సమస్యల గురించి ఆలో\nచిస్తే, అప్పుడే రాజువు! అర్థమయిందా?”\nఅన్నాడు.\n\nచిత్రసేనుడు వెంటనే, “ఇక మీదట ప్రతి\nసమస్యనూ ప్రజాక్షేమం దృష్టిలో వుంచుకుని\nపరిష్కరిస్తాను. నాలోపం నాకు తెలిసింది,”\nఅన్నాడు.\n\nబేతాళుడు ఈ కథ చెప్పి, “రాజా, పరిపా\nలనా విషయాలు పట్టించుకోక విలాస జీవితం\nగడిపే చిత్రసేనుడిలో వచ్చిన మార్పు మెచ్చ\nదగిందే. కానీ ఇందుకోసం జనకసేనుడు\nమాట్లాడిన తీరు కేవలం వాక్చాతుర్యమే కాక\nపరస్పర వైరుధ్యంగా కూడా కనబడుతున్నది.\nఏ దేశపు రాజైనా, ఆ దేశపు ప్రజల్లో ఒకడు\nకాబట్టి, ఆయన ఏవేషం వేసినా అది మారు\nవేషం కాదనడం అర్థరహితం కాదా? ఈ\nసూత్రీకరణ ప్రకారం రాజైనవాడు మారువేషం\nవేయాలంటే – ఏ రాక్షసుడుగానో, దేవతగానో\nవేషం వేయవలసి వుంటుంది! వీటన్నిటికన్న\nజనకసేనుడు, చిత్రసేనుడితో - నువ్వు మారు\nవేషంలో వుండగా కలుసుకుంటాననడం\nమరింత హాస్యాస్పదంగా వున్నది. ఈ సందేహా\nలకు సమాధానం తెలిసికూడా చెప్పకపో\nయావో, నీతల పగిలిపోతుంది,” అన్నాడు.\n\nదానికి విక్రమార్కుడు, \"ఇందులో జనక\nసేనుడు రాజర్షి అన్న సంగతి గుర్తుంచుకుంటే,\nఆయన తన స్థాయికి తగిన విధంగా మాట్లా\nడాడే తప్ప, అందులో వాక్చాతుర్యం, పరస్పర\nవైరుధ్యం అంటూ ఏమీ లేదని తెలిసిపో\nతుంది. ఆయన చిత్రసేనుడికి సూచించింది\n- ఏ దేశంలోనైనా పౌరులు పలు విధాలుగా\nవుంటే, వారిలో సమర్థుడు వారికి రాజవుతా\nడని. అంటే – ఒక పౌరుడు ప్రజాసేవ\nచేయడానికి వేసుకున్న మారువేషం రాజు.\nఅందుకే జనకసేనుడు, చిత్రసేనుడితో –\nనువ్వు మారువేషంలో వుండగా కలుసుకుంటా\nనని చెప్పాడు. అదే విధంగా ఆయన వచ్చి\nనప్పుడు చిత్రసేనుడు నృత్యగానాల్లో లీనమై\nవున్నాడు. ఇది చూసిన జనకసేనుడు, అత\nడికి తను చేస్తున్నది మారువేషానికి తగిన\nపనికాదని హితవు చెప్పాడు. సహజంగా\nవివేకీ, సూక్ష్మగ్రాహీ అయిన చిత్రసేనుడు\nవెంటనే సంగతి గ్రహించి – నాలోపం నాకు\nతెలిసింది, అన్నాడు. ఈ కారణాలవల్ల జనక\nసేనుడు మాట్లాడిన దాంట్లో వాక్చాతుర్యం,\nపరస్పర వైరుధ్యం అంటూ ఏమీ లేదు,”\nఅన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n\n(కల్పితం)\n[ఆధారం : \"వసుంధర” రచన)",
            "book_page_end": 30
        },
        {
            "title": "తాజా సరుకు",
            "book_page_start": 31,
            "pdf_page_start": 31,
            "pdf_page_end": 32,
            "author": "వి. ఉమాదేవి",
            "genre": "హాస్యం",
            "moral": "అబద్ధాలు లేదా అతిశయోక్తులు చెప్పి వ్యాపారం చేస్తే, అవసరమైనప్పుడు నిజం చెప్పడానికి కూడా ఇబ్బంది పడాల్సి వస్తుంది.",
            "keywords": [
                "కామయ్య",
                "నాగన్నశెట్టి",
                "మిఠాయి",
                "తాజాసరుకు",
                "అబద్ధం"
            ],
            "characters": [
                "కామయ్య",
                "నాగన్నశెట్టి",
                "వీరయ్య"
            ],
            "locations": [
                "రావిపాలెం"
            ],
            "content": "ఒకనాటిసాయంత్రంవేళ రావిపాలెం కరణం\nకామయ్య, మరికొందరు గ్రామపెద్దలు రచ్చ\nబండ దగ్గర కూర్చుని పిచ్చాపాటీ మాట్లాడు\nతూండగా, పొరుగూరు నుంచి ఒకడు అక్కడికి\nవచ్చి, కామయ్యకు నమస్కరించాడు ముసి\nముసి నవ్వులు నవ్వుతూ. కామయ్య వాణ్ణి\nగుర్తించాడు. వాడు తన వియ్యంకుడి ఇంట్లో\nపనిచేసే వీరయ్య అనే నౌకరు.\n\nవాడివాలకం చూసి ఏదోశుభవార్త మోసుకు\nవచ్చాడని గ్రహించిన కామయ్య, \"సంగతే\nమిట్రా? మా వియ్యంకుడు ఏదో శుభవార్త\nపంపినట్టుందే!” అన్నాడు.\n\n“శుభవార్తే, బాబయ్యా! తమకు మనమడు\nపుట్టాడు. అయ్యగారు ఈ సంగతి చెప్పమని\nనన్ను పంపారు,\" అన్నాడు వీరయ్య.\n\nకామయ్య పట్టలేని ఆనందంతో నౌకరు\nచేతిలో ఒక రూపాయి పెట్టి, \"ఒరే, నువ్వు\nవెంటనే పోయి ఇంట్లో వున్న పెద్ద బుట్ట\nఒకటి తీసుకుని, నాగన్నశెట్టి మిఠాయి దుకా\nణానికిరా. నేనక్కడికే వెళుతున్నాను,” అన్నాడు.\n\nవంశోద్ధారకుడైన మనమడు పుట్టిన, ఈ\nఆనంద సమయంలో తెలిసిన వాళ్ళందరికీ\nమిఠాయిలు పంచి పెట్టాలన్నది, కామయ్య\nఆలోచన. ఆయన వెంటనే బయలుదేరి,\nనాగన్నశెట్టి మిఠాయి దుకాణానికి వెళ్ళాడు.\n\nశెట్టి, కరణాన్ని అంత దూరాన చూస్తూనే,\n“రండి, కరణం గారూ! మీరు తరుచు మా\nదుకాణానికేసి రానేరారు,” అన్నాడు చిరునవ్వుతో.\n\n“ఇప్పుడవసరం కలిగింది. రకానికి వంద\nచొప్పున లడ్లు, మైసూరుపాకులు కావాలి.\nఅంతా తాజా సరుగ్గా వుండాలి. ఉన్నాయా?”\nఅని అడిగాడు కరణం.\n\n“ఉన్నాయి కరణంగారూ! మీరడిగిన లడ్లు,\nమైసూరు పాకులు – రెండూ తాజా సరుకులే.\nఅక్కడ వండడం; ఇక్కడ అమ్మటం, అంతే!”\nఅన్నాడు నాగన్నశెట్టి.\n\nఆ తర్వాత మిఠాయి ధరతో సంభాషణ\nమొదలై, వాటి తయారు వగైరా విషయాల\nపైకి మళ్ళింది.\n\nకరణం కాస్త ఆశ్చర్యంగా, \"అది సరేకాని,\nశెట్టీ! ఆమైసూరుపాకులు కోటగోడలా అంత\nఎత్తున పేర్చావు. ఆ లడ్లు పెద్ద రాశి పోసినట్టు\nగుండ్రంగాఅమర్చావు. నానాశ్రమాపడివండడం\nతోపాటు ఈ అమర్చడం మరింత శ్రమకదా!\"\nఅన్నాడు.\n\n“శ్రమ అని మెల్లగా అంటారేం, కరణం\nగారూ! వీటిని వండడానికి పడే శ్రమకంటే,\nదుకాణంలో కంటికి నదరుగా అమర్చడం\nరెండింతలు ఎక్కువశ్రమఅనుకోండి, ” అన్నాడు\nనాగన్నశెట్టి.\n\n\"అంతా ఒంటి చేతి మీదుగా లాక్కొస్తు\nన్నావు!\" అన్నాడు కరణం సానుభూతిగా.\n\n“ఏం చేసేది ఖర్మ, కరణంగారూ! ఈ లడ్లూ,\nమైసూరుపాకులూ అంత పెద్ద మొత్తంలో\nతయారుచేయడానికి నిండు రెండు రాత్రులు\nపట్టింది. ఈమైసూరుపాకాన్నిహెచ్చు తగ్గులు\nలేకుండా, ఒకే ప్రమాణంలోవుండేలా ముక్కలు\nకోయడానికీ, లడ్లు అందంగా గుండ్రంగాచుట్ట\nడానికీ మరొకరాత్రి పట్టింది, \"అన్నాడు శెట్టి.\n\n“అవును, మొదట్లో గ్రహించలేదుగాని,\nఇప్పుడు తెలుస్తూనే వుంది!” అన్నాడు కరణం\nమిఠాయిలకేసి పరీక్షగా చూస్తూ.\n\n“ఆ రెండు రాత్రులతో నా శ్రమ ముగిసి\nపోయిందనుకున్నారా, కరణంగారూ! అదంతా\nఒక ఎత్తు అయితే, వీటిని ఈ రకంగా అందం\nగాఅమర్చడానికి మూడు రాత్రులు శ్రమపడ\nవలసి వచ్చింది,\" అంటూ నిట్టూర్చాడు శెట్టి.\n\nఇంతలో అక్కడికి పెద్ద బుట్టతో వచ్చాడు\nనౌకరు వీరన్న. వాణ్ణి చూస్తూనే శెట్టి మహదా\nనందంగా, \"ఆ బుట్ట ఇలాతే,సరుకు లెక్క\nపెట్టి అందులో సర్దుతాను,” అంటూ చేయి\nముందుకు చాచాడు. కరణం కూర్చున్న చోటు\nనుంచి లేస్తూ, “వద్దులే శెట్టీ! తాజా మిఠాయిలు\nకొనాలని బయలుదేరాను. వస్తా!” అంటూ\nఅక్కణ్ణించి కదిలాడు.\n\nకరణం కామయ్యతో మాటల్లోపడి, తను\nఅసలు విషయం బయటికి అనేశానని అప్పుడు\nగ్రహించాడు నాగన్నశెట్టి.",
            "book_page_end": 32
        },
        {
            "title": "చందమామ అనుబంధం - 75",
            "book_page_start": 33,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "విజ్ఞానం/సాహిత్యం",
            "moral": "చందమామ బృందం",
            "keywords": [
                "రేలచెట్టు",
                "భాసుడు",
                "స్వప్న వాసవదత్త",
                "జనరల్ నాలెడ్జ్",
                "విషుక్కని"
            ],
            "characters": [
                "భాసుడు",
                "ఉదయనుడు",
                "వాసవదత్త",
                "గణపతి శాస్త్రి"
            ],
            "locations": [
                "భారతదేశం",
                "వత్సదేశం",
                "ఉజ్జయినీ",
                "కేరళ"
            ],
            "content": "రేలచెట్టు\nఒక్క ఆకు కూడా లేకుండా చెట్టు నిండా పసుపు '\nరంగుతో గుత్తులు గుత్తులుగా పూచే అందమైన రేలచెట్టు\nమనదేశంలోని అందమైన చెట్లలో ముఖ్యమైనది. ఇది\nయూరపులోని లేబర్నమ్ జాతిదే కాని దీని పువ్వులు\nఅంతకన్నా పెద్దవి (30 - 40 సెం.మీ), అందమైనవి.\nఫిబ్రవరి - మార్చ్ నెలల మధ్య ఈ చెట్లు ఆకులు\nరాలుస్తాయి. ఆ తరవాత చెట్ల కొమ్మలకు పువ్వులు\nపూస్తాయి. ఏప్రిల్ - మే నెలల మధ్య ఆకులు మళ్ళీ\nచిగురిస్తాయి.\n\nసాధారణంగా 1,500 మీటర్ల ఎత్తయిన కొండ\nప్రాంతాలలో ఈ చెట్లు ఎక్కువగా కనిపిస్తాయి. ఈ\nచెట్లు 12-15 మీ|| ఎత్తు మాత్రమే పెరుగుతాయి. బోదెలు\nకాస్త పొట్టిగానూ, కొమ్మలు నాలుగువైపులా విస్తరించి,\nకిందికి వంగి గుబురుగా వుంటాయి. ఆకులు ముదురు\nపచ్చరంగుతో 10-12 సెం.మీ పొడవూ, 4-5 సెం.మీ\nవెడల్పూ కలిగి రెమ్మకు రెండు వైపులా జతలు జతలుగా\nవుంటాయి.\n\nవీటి కాయలు 60-100 సెం. మీ|| పొడవుతో, నల్లగా,\nఒక్కొక్క చెట్టుకు దాదాపు వంద వరకు వేలాడుతూ\nవుంటాయి. కాయ లోపల నిలువుగా 40 నుంచి 100\nగదులుగా విభజింపబడి వుంటాయి. ఒక్కొక్క గదిలో\nచదునైన అండాకారంలో విత్తనాలు వుంటాయి. గదుల\nపొరలకు తియ్యటి గుజ్జువుంటుంది. ఇది విరోచనాలకు\nపనికి వచ్చే ఔషధాలు తయారుచేయడానికి ఉపయో\nగపడుతుంది. ఈ గుజ్జును కోతులు ఇష్టంగా తింటాయి.\nఅందుకే—హిందీలో ఈ చెట్టును'బందర్ -లాఠీ' అంటారు.\n\nవృక్షశాస్త్రంలో రేల చెట్టును 'కాసియా ఫిస్టులా' అంటారు. హిందీలోనూ, బెంగాలీలోనూ దీనిని అమల్టాస్\nఅనీ. మరాఠీలో భావా అనీ, తమిళంలోనూ, మలయాళం లోనూ కొన్నై అనీ అంటారు. కేరళ ప్రాంతంలో\nఈ రేల పువ్వులను ఏప్రిల్లో వచ్చే 'విషుక్కని' పర్వదినంలో పూజకు ఉపయోగిస్తారు.\n\nఢిల్లీ, కలకత్తా, బొంబాయి, మద్రాసు వంటి మహానగరాలలో ఈ చెట్లను రోడ్ల కిరువైపులా అలంకారంగా\nనాటి పెంచుతున్నారు. బొంబాయిలో 'లేబర్నమ్ రోడ్' అన్న పేరుతోనే ఒక రోడ్డు ఉండడం విశేషం!\n\nఅతిప్రాచీన నాటకకర్త\nమన దేశపు మహాకవులు :\nకొన్ని వేల సంవత్సరాలకు పూర్వం రచించబడిన\nరామాయణ మహాభారతాలు, తరతరాలుగా చదు\nవబడుతూ ఈనాటికీ చదువరులను అలరిస్తు\nన్నవి. అంతేకాదు; రామాయణ, భారత కథల\nఆధారంగా వివిధ భారతీయ భాషలలో పలు\nకావ్యాలు రచింపబడ్డాయి. అనేక నాటకాలు\nరచింపబడ్డాయి. సంస్కృత భాషలో అతి ప్రాచీన\nనాటకకర్త అయిన భాసుడు కూడా. రామాయణ,\nభారత కథల ఆధారంగా చాలా నాటకాలు\nరచించాడు.\n\nసుప్రసిద్ధ ప్రాచీన నాటకకర్త అయిన భాసుడి\nజీవిత విశేషాలను గురించిన వివరాలు తెలియ\nడంలేదు. మహాకవి కాళిదాసు భాసుణ్ణి గురించి\nగౌరవంతో ప్రస్తావించడం వల్ల, కొన్ని శతాబ్దాల\nనుంచే చరిత్రకారులు, సాహితీవేత్తలు భాసుడికి\nసమున్నతమైన స్థానం కల్పించారు. మరికొన్ని\nప్రాచీన గ్రంథాలు కూడా భాసుణ్ణి గురించీ,\nఆయన రచించిన సుప్రసిద్ధ నాటకమైన 'స్వప్న\nవాసవదత్త'ను గురించి గొప్పగా కీర్తిస్తున్నాయి.\nఅయితే, ఇటీవలి కాలంలో అంటే, 1912వ\nసం|| వరకు ఆ నాటకాన్ని చదివిన వారు\nలేరు!\n\n1912వ సం||లో గణపతి శాస్త్రి అనే సుప్ర\nసిద్ధ సంస్కృత పండితుడు కేరళ ప్రాంతంలో\nకొన్ని తాళపత్ర గ్రంథాలను కనుగొన్నాడు.\nవాటిలో 'స్వప్నవాసవదత్త'తో పాటు మరి పన్నెండు\nనాటకాలు బయటపడ్డాయి. రచనా శైలిని బట్టి\nచూస్తే వాటన్నిటినీ ఒకే రచయిత రచించి\nఉండాలని పండితులు, విమర్శకులు అభిప్రాయ\nపడుతున్నారు. 'స్వప్న వాసవదత్త' రచయిత\nభాసుడు అన్నది జగద్విదితం. కాబట్టి, మిగతా\nవాటిని కూడా ఆయనే రచించి ఉంటాడని\nభావిస్తున్నారు!\n\nభాసుడు క్రీ.పూ. 4-5 శతాబ్దాల నాటి వాడని\nచెబుతారు. ఆ కాలఘట్టంలో మన దేశమంతటా\nరాజాదరణకు నోచుకున్న భాష సంస్కృతం.\nఅందువల్ల, సంస్కృత నాటకకర్త అయిన\nభాసుడు ఏ ప్రాంతానికి చెందినవాడో చెప్పడం\nసాధ్యం కావడం లేదు. భాసుడి నాటకాలు దేశ\nమంతటా ప్రసిద్ధి గాంచాయి. పూర్వం తాళపత్ర\nగ్రంథాలను దేవాలయాలలో భద్రపరిచేవారు.\nఉత్తర భారతదేశంలోని దేవాలయాలు తరచూ\nదండయాత్రలకు లోనవడం వల్ల, ఆలయాల\nలోని తాళపత్రాలు కూడా నాశనమై వుంటాయి.\nభాసుడి నాటక ప్రతులన్నీ అలా కనిపించకుండా\nపోయివుంటాయని పండితులు అభిప్రాయ పడు\nతున్నారు.\n\nఒక పురాణ కథ ఆధారంగా రచింపబడిన\n'స్వప్న వాసవదత్త' నాటక కథ క్లుప్తంగా ఇలా\nసాగుతుంది :\n\nవత్సదేశ యువరాజు ఉదయనుడు అపూర్వ\nసౌందర్యవతి అయిన ఉజ్జయినీ రాకుమారి\nవాసవదత్తను వివాహమాడతాడు. ఆ తరవాత\nఅతడు భోగలాలసుడై, రాచకార్యాలను ఉదాసీన\nపరచి బాధ్యతను మరచి, సర్వవేళలా వినోదాలలో\nతేలియాడడం ప్రారంభిస్తాడు. ఆ కారణంగా\nరాజ్యపరిపాలనా వ్యవహారాలు క్రమంగా కుంటు\nపడతాయి. అధికారులు కూడా బాధ్యత మరచి\nప్రవర్తిస్తారు.\n\nఈ పరిస్థితిని అవకాశంగా తీసుకుని, శత్రు\nరాజు హఠాత్తుగా దాడి జరిపి అతడి అర్ధ రాజ్యాన్ని\nఆక్రమిస్తాడు!\n\nరాణి వాసవదత్త నుంచి విడదీస్తే తప్ప,\nరాజు ఉదయనుడు సక్రమ మార్గానికి రాడని\nమంత్రి గ్రహిస్తాడు. దానికొక పథకం ఆలోచిస్తాడు.\nదాని ప్రకారం - వాసవదత్త ఏదో పనిమీద\nవెళ్ళినప్పుడు — అగ్నికి ఆహుతయి పోయిందన్న\nవదంతి పుట్టిస్తాడు. ఆ వార్త విని హతాశుడైన\nరాజు ఉదయనుడు కొంత కాలానికి దుఃఖం\nనుంచి తేరుకుని, తన దృష్టిని రాచకార్యాల\nమీదికి మళ్ళిస్తాడు. శత్రు రాజు ఆక్రమించిన\nరాజ్య భాగాన్ని తన స్వాధీనంలోకి తెచ్చుకుం\nటాడు. పరిపాలనా వ్యవహారాలను సక్రమ\nమార్గంలో పెడతాడు.\n\nఉదయనుడు ఒకనాడు నిద్రపోతూండగా\nవాసవదత్త స్వప్నంలో కనిపిస్తుంది. అతడు\nకళ్ళు తెరవగానే ఎదుట ఆమె కనిపిస్తుంది.\nఒక్కక్షణం అది కలగానే భావిస్తాడతడు. కాని\nఆ తరవాత ఆమె తన నిజమైన భార్య అని\nగ్రహించి పరమానందం చెందుతాడు. తన\nబాధ్యతను గుర్తు చేయడానికి వివేకి అయిన\nమంత్రి వేసిన పథకం గురించి తెలుసుకుని\nఆనందిస్తాడు.\n\nఉదయనుడూ, వాసవదత్తా మళ్ళీ ఏకమవు\nతారు!\n\nమీకు తెలుసా?\n1. ఎవరెస్ట్ శిఖరాన్ని అధిరోహించిన వారెవరు? ఎప్పుడు?\n2.\n3.\nక్రీ.శ. ఒకటవ శతాబ్దంలో, మన దేశానికి వచ్చి, చాలా మందిని క్రైస్తవ మతానికి మార్చి,\nఇక్కడే ప్రాణాలు కోల్పోయిన వారెవరు?\nమన దేశంలో సుప్రీంకోర్టు న్యాయమూర్తి పదవిని అలంకరించిన మొట్టమొదటి మహిళ\nఎవరు?\n4.\nమన జాతీయ మృగంగా పులిని ఎప్పుడు ప్రకటించారు?\n5. 'టైప్స్టర్'ను ఎవరు కనుగొన్నారు? ఎప్పుడు?\n6.\nసప్త సముద్రాలు ఏవి?\n7. చండీఘడ్లో 'రాక్ గార్డెన్'ను ఎవరు నిర్మించారు?\n8.\n1804వ సం||లో నెపోలియన్ ఫ్రెంచి చక్రవర్తి అయ్యాడు. ఆదే సంవత్సరం 'రవాణా\nప్రపంచం'లో ఒక గొప్ప సంఘటన జరిగింది. అదేమిటి?\n9. సంప్రదాయేతర భావాలు గలదని ఔరంగజేబు తన కుమార్తెను ఇరవై ఏళ్ళ పాటు\nజైలులో బంధించాడు. ఆమె పేరేమిటి?\n10. రష్యన్ భాషకు ఏ లిపిని వాడతారు?\n\nఐక్యరాజ్య సమితి మొట్టమొదటి ప్రధాన కార్యదర్శి (డిసెంబర్ ×94 చందమామ) నార్వేకు\nచెందిన ట్రిగ్వీ లీ (1946 నుంచి); ఆ తరవాత స్వీడన్ కు చెందిన డ్యాగ్ హ్యామర్స్ క్ జోల్డ్ (1953);\nఆయన అనంతరం బర్మాకు చెందిన యూథాంట్ (1961); ఆ పిమ్మట ఆస్ట్రియాకు చెందిన\nకర్ట్ వాల్డీహీమ్ (1972); అటుతరవాత పెరూకు చెందిన జేవియర్ పెరెజ్ డీ క్యూలర్ (1982);\n1992 నుంచి ఈజిప్టుకు చెందిన బూట్రోస్ ఘాలీ.\n\nసమాధానాలు\n1. ఇండియాకు చెందిన టెన్సింగ్ సార్గే; న్యూజీలాండ్ కు చెందిన సర్ ఎడ్మండ్ హిల్లరీ. 1953వ సం||.\n2. ఏసుక్రీస్తు పన్నెండుమంది శిష్యులలో ఒకడైన సెయింట్ థామస్.\n3. కేరళకు చెందిన జస్టిస్ ఫాతిమా బీవీ.\n4. 1972వ సం||.\n5. అమెరికాకు చెందిన షోల్స్, గిడ్డన్, సోలే. 1867వ సం||.\n6. పసిఫిక్ మహాసముద్రం: అట్లాంటిక్ మహాసముద్రం; హిందూ మహాసముద్రం; దక్షిణ మహాసముద్రం; ఆర్కిటిక్ మహాసముద్రం; అరేబియా సముద్రం; బంగాళాఖాతం.\n7. నేక్ చంద్.\n8. ఆర్. ట్రివితిక్ చేత ఆవిరితో నడిచే రైలు ఇంజను విజయవంతంగా నడపబడింది.\n9. జేబునీసా.\n10. క్రైలిక్.",
            "book_page_end": 36
        },
        {
            "title": "అర్థం లేని స్వార్థం",
            "book_page_start": 37,
            "pdf_page_start": 37,
            "pdf_page_end": 43,
            "author": "రాయవరపు ఆదినారాయణరావు",
            "genre": "నీతి కథ",
            "moral": "స్వార్థం వల్ల ధనం దుర్వినియోగం అవుతుంది. కనీసం మరణానంతరం కూడా తన ధనం ప్రజలకు ఉపయోగపడాలని కోరుకోవడంలో అర్థంలేని స్వార్థం ఉన్నప్పటికీ, ఆ కోరిక దేశంలో మంచి మార్పుకు దారి తీసింది.",
            "keywords": [
                "రామశర్మ",
                "దయ్యం",
                "స్వార్థం",
                "ధనసేనుడు",
                "గుణసేనుడు",
                "ప్రజోపకారం"
            ],
            "characters": [
                "రామశర్మ",
                "దయ్యం",
                "ధనసేనుడు",
                "గుణసేనుడు",
                "పేద బ్రాహ్మణుడు",
                "రామశర్మ భార్య"
            ],
            "locations": [
                "మలయపురి",
                "ఇంద్రపురి",
                "అడవి"
            ],
            "content": "మలయపురిలో రామశర్మ అనే గొప్ప ఆర్థిక\nశాస్త్రవేత్త వుండేవాడు. రాజు అనేక విషయాల్లో\nఆయన సలహాలు పాటించడం వల్ల దేశంలో\nపేదరికం లేకుండా పోయింది.\n\nఇంద్రపురి, మలయపురికి పొరుగుదేశం.\nరాజు ఎన్ని సంస్కరణలు ప్రవేశపెట్టినా, ఆ\nదేశంలో పేదరికం తొలగిపోకుండా వున్నది.\nపొరుగు దేశంలో ప్రవేశపెడుతున్న ఆర్థికసం\nస్కరణలను ఎప్పటికప్పుడు తెలుసుకుంటూ,\nఇంద్రపురి రాజు తన దేశంలో ప్రవేశపెడు\nతున్నాడు. అయినా ప్రయోజనం శూన్యం.\n\nఈ విషయం రామశర్మకు తెలిసింది.\nతన దేశంలో అద్భుత ఫలితాలను సాధించిన\nసంస్కరణలు, పొరుగు దేశంలో ఏ కారణం\nవల్ల విఫలమవుతున్నాయో తెలుసుకోవాలన్న\nకుతూహలంతో ఆయన ఇంద్రపురికి ప్రయాణ\nమయ్యాడు. అక్కడ ఆయన బంధువులు\nకొందరు స్థిరపడి వుండడం వల్ల, ప్రయాణా\nనికి కారణం కూడా వెతుక్కోనవసరం లేక\nపోయింది.\n\nఆ రెండు దేశాలకు మధ్య ఒక అడవి\nవున్నది. రామశర్మ ఆ అడవిదారిలో ప్రయా\nణంచేస్తూ మధ్యలో ఒక చెట్టు కింద ఆగి\nబడలిక తీర్చుకుంటూండగా, హఠాత్తుగా\nపైనుంచి ఒక దయ్యం కిందకు దూకింది.\n\nరామశర్మ ఆనాటివరకూ దయ్యాన్ని చూసి\nవుండలేదు. అందువల్ల స్వతహాగా ధైర్యస్థు\nడయినా ఆయన శరీరం చిన్నగా వణికింది.\nఅది గమనించిన దయ్యం, \"అయ్యా! నన్ను\nచూసి భయపడకండి. నేను ఇంద్రపురికి\nచెందిన గొప్ప భాగ్యవంతుణ్ణి. ఒక పల్లెటూళ్ళో\nవుండడం వల్ల నా సంపద గురించి ఎవరికీ\nతెలియదు. నేను సంపాదించిన డబ్బంతా\nఒకచోట రహస్యంగా దాచి వుంచాను. ఆ\nవిషయం నావాళ్ళకు కూడా తెలియదు.\nకూటికీ గుడ్డకూ లోటు లేకుండా వుండడం\nవల్ల, నావాళ్ళెవరూ నా ఈ రహస్య సంపద\nగురించి పట్టించుకోలేదు. ఆ ధనం ఎవరికీ\nఉపయోగపడకుండా దాచేసినందుకే నేనిలా\nదయ్యాన్నయ్యాను. ఆ డబ్బును ప్రయోజన\nకరమైన దానికి వినియోగిస్తే, నాకీ దయ్యం\nరూపు పోయి ఉత్తమ లోకాలు ప్రాప్తిస్తాయి.\nతమరు ప్రముఖ ఆర్థికశాస్త్ర పండితులు\nరామశర్మగారని నాకు తెలుసు. నాకీ రూపు\nపోవడానికి సాయపడండి,\" అంటూ చేతులు\nజోడించి నమస్కరించింది.\n\n“దీనికంత ఆలోచన దేనికి? మీ రాజు\nగారికి ఆ ధనమందేటట్లుగా చేస్తాను. ఆయన\nప్రజోపయోగకర కార్యాలు చేస్తాడు,\" అన్నాడు\nరామశర్మ.\n\n“మా రాజుకు ప్రజా సంక్షేమం కంటే\nవిలాసాలే ముఖ్యం. నా డబ్బుతో ఆయన\nవిలాసాలు పెరుగుతాయి. ఆ విధంగా నా\nడబ్బు దుర్వినియోగమైతే నాకీ రూపం పోదు,”\nఅన్నది దయ్యం.\n\n“పోనీ – ప్రజలకు మేలు చేసే సేవా\nసంస్థలెన్నిటినో మీ రాజు నెలకొల్పి వున్నాడు\nకదా! నీ డబ్బును వారికందజేస్తాను. విషయం\nరాజుకూ తెలుస్తుంది; డబ్బు ప్రజలకూ ఉప\nయోగపడుతుంది,” అన్నాడు రామశర్మ.\n\n\"అయ్యో! మా దేశంలో సేవా సంస్థల\nగురించి మీకు తెలియదు కాబోలు. వాటి\nనిండా చెప్పలేనంత అవినీతి. పది లక్షల\nవరహాలు వాటికిస్తే లక్ష వరహాలు కూడా\nప్రజలకు చేరవు,\" అన్నది దయ్యం.\n\nమనిషి చనిపోయి దయ్యమైనాక కూడా,\nడబ్బు పరోపకారానికి వినియోగించాలను\nకోవడం చాలా గొప్ప విశేషంగా భావించాడు\nరామశర్మ. అలాంటి పౌరులున్న ఇంద్రపురి\nరాజ్యంలో పేదరికం వుండడానికి వీల్లేదు\nమరి!\n\nరామశర్మ ఇలా ఆలోచిస్తూనే, “నాకు మా\nరాజు మీద నమ్మకముంది. మా దేశంలోని\nసేవా సంస్థల మీదా నమ్మక ముంది. చూస్తే\nమీ దేశం పరిస్థితులు వేరుగా తోస్తున్నాయి.\nనువ్వు ఈ విషయంలో మీ దేశంలోని పండి\nతుల సహాయాన్ని కోరలేకపోయావా?” అన్నాడు\nదయ్యంతో.\n\n“మా దేశంలోని పండితులందరికీ ధనాశ\nఎక్కువ. ఎవరిని సాయమడిగినా, ఆ డబ్బును\nతమకే ఇవ్వమంటారు. వాళ్ళమీద నాకు\nఅంతగా నమ్మకం లేకనే, మీవంటి నిస్వార్థ\nపరుల కోసం ఎదురుచూస్తున్నాను,” అన్నది\nదయ్యం.\n\nరామశర్మ, దయ్యానికి సాయం చేయడా\nనికి ఒప్పుకున్నాడు. దయ్యం అదృశ్యరూపంలో\nవెంటరాగా ఇద్దరూ బయలుదేరి ఇంద్రపురి\nచేరుకున్నారు. దయ్యం సలహాతో రామశర్మ\nఅక్కడ వున్న ధర్మసత్రమొకదాంట్లో బస\nచేశాడు.\n\nఆ సత్రం ఆ ఊరి ప్రముఖ వ్యాపారస్థుడు\nధనసేనుడు కట్టించాడు. దానధర్మాలకూ,\nపుణ్యకార్యాలకూ ఆయన తర్వాతనే ఎవరైనా\nఅని చెప్పుకుంటారు.\n\nరామశర్మ, దయ్యానికి ధనసేనుణ్ణి గురించి\nచెబుతూ, “వీరి తాతలు త్రిపుర దేశానికి\nచెందిన వారు. నీతి, నిజాయితీలను నమ్ము\nకుని వ్యాపారం చేయడం వీరి కుటుంబ\nసంప్రదాయం. అందువల్లనే వీరు అన్ని\nదేశాలలోనూ వ్యాపారం చేస్తూ రాణిస్తున్నారు.\nధనసేనుడి తమ్ముడు గుణసేనుడు మా\nదేశంలో ఎన్నోసార్లు రాజు చేత, ప్రజల చేత\nసత్కరించబడ్డాడు. అతడు మా దేశంలో\nరెండు దేవాలయాలను, ఎనిమిది ధర్మసత్రా\nలను, నాలుగు ఉచిత వైద్యశాలలను, ఎన్నో\nపాఠశాలలను నిర్మించి పోషిస్తున్నాడు. ధనసే\nనుడి గొప్పతనం గురించి కూడా నేను నీకు\nహామీ ఇవ్వగలను. నీ డబ్బు అతడికివ్వు,\"\nఅన్నాడు.\n\n“తమరు చెప్పింది న్యాయసమ్మతంగానే\nవుంది. కానీ అంతులేని ధనాన్ని విదేశీయుడికి\nకాక స్వదేశీయుడికిస్తే నాకు తృప్తిగా వుంటుంది\nకదా!\" అన్నది దయ్యం.\n\nఅంతలో ఒక పేద బ్రాహ్మణుడు రామశర్మ\nవద్దకు వచ్చి, \"అయ్యా! తమరు పరదేశిలా\nవున్నారు. అందుకే నోరు విడిచి ధైర్యం చేసి\nఅడుగుతున్నాను. నా ఇల్లు కూలిపోయేలా\nవుంది; నా తల్లి జబ్బుతో వుంది. నా అవ\nసరాలు పూర్తిగా తమరెలాగూ తీర్చలేరు.\nతమకు తోచినదిచ్చి నన్ను ఆదుకోండి. ఈ\nఊళ్ళో నలభై సంవత్సరాలుగా వుంటున్నా,\nఒక్కరంటే ఒక్కరు నాకొక రాగి పైస ఇచ్చి\nఆదుకోలేదు, మా దేశీయులు స్వార్థపరులు,”\nఅన్నాడు.\n\nరామశర్మ ఆ బ్రాహ్మణుడికొక వరహా\nఇచ్చి, “నీ అవసరానికి సాయపడని వారి\nనందరినీ స్వార్థపరులనడం మంచిది కాదు.\nపరదేశీయుల ముందు నీ దేశీయుల్ని చిన్న\nబుచ్చడం, నిన్ను నీవు చిన్నబుచ్చుకున్నట్టే.\nఈ రెండు విషయాలూ గుర్తుంచుకుంటే, నీ\nకష్టాలన్నీ తీరడానికి ఎంతో కాలం పట్టదు,\"\nఅని హితబోధ చేసి పంపాడు.\n\nతర్వాత ఆయన, ఆ పేద బ్రాహ్మణుడికి\nధనం ఇవ్వడం బావుంటుందని దయ్యానికి\nచెప్పాడు. అందుకు దయ్యం, \"ఆ బ్రాహ్మ\nణుడు అవసరంలో వున్న మాట నిజమే.\nకానీ, ఇంతవరకూ వచ్చి నా డబ్బును ఈ\nఊరివాడి కెందుకివ్వాలి? మా ఊరివాడికిస్తేనే\nనాకు తృప్తిగా వుంటుంది,” అన్నది.\n\nసత్రంలో కొంతసేపు విశ్రాంతి తీసుకున్నాక,\nఅదృశ్యరూపంలో దయ్యం వెంటరాగా,\nఊళ్ళోకి బయల్దేరాడు రామశర్మ. దారిలో\nవాళ్ళకు రాజభటుడొకడు ఎదురయ్యాడు.\nరామశర్మ వాడిని పలకరించి, వాడు చాలా\nకష్టాల్లో వున్నాడనీ, దయ్యం గ్రామానికి చెందిన\nవాడనీ తెలుసుకున్నాడు.\n\n“మా ఊరివాడు దొరికితే, మా వీధివాడు\nదొరకడా?\" అన్నది దయ్యం నమ్మకంగా.\n\nఅప్పటికి రామశర్మకు దయ్యం ఉద్దేశ్యం\nపూర్తిగా అర్థమయింది. ఆయన వెంటనే,\n“మీ వీధివాడి కంటే మీ ఇంటి వాడికిస్తే\nనీకు మరింత తృప్తిగా వుంటుంది. పద మీ\nఊరు వెళదాం,\" అన్నాడు.\n\nఇద్దరూ దయ్యంఊరు చేరుకుని, చని\nపోయిన భాగ్యవంతుడి ఇంటికి వెళ్ళారు.\nఇంటిలోపల చాలా హడావుడిగా వుంది.\n\nఇది చూసి దయ్యం, “అన్నట్లు గుర్తుకు\nవచ్చింది, ఈ రోజు నా పుట్టినరోజు. నేను\nబ్రతికున్న రోజుల్లో, మా ఇంట్లో గొప్ప వేడు\nకలు జరిగేవా రోజు. నా భార్యాబిడ్డలు నా\nమెడలో పూలమాలలు వేసి సత్కరించేవారు.\nనాకోసం గాయకులను పిలిపించి, చక్కని\nపాటలు పాడించేవారు,” అంటూ ఉత్సా\nహంగా చెప్పుకుపోతూంటే, రామశర్మ ఆ\nఇంట్లో ప్రవేశించి, “చనిపోయిన ఈ ఇంటి\nయజమాని పుట్టిన రోజు వేడుకనింత ఘనంగా\nచేస్తున్న మీరందరూ ధన్యులు,” అన్నాడు.\n\nఒక విధవరాలు, ఇద్దరు కొడుకులు,\nకోడళ్లు అంతా మాటలు మాని రామశర్మ\nవంక ఆశ్చర్యంగా చూడసాగారు. ఒకటి,\nరెండు క్షణాలు తర్వాత ఆయనన్న మాటలకు\nఅర్థం తెలిశాక, విధవరాలు, \"అయ్యో!\nఆయన సంగతి మాకు గుర్తు లేదు. బ్రతి\nకున్నంత కాలం క్రమశిక్షణ, క్రమశిక్షణ\nఅంటూ మాకే సరదాలూ లేకుండా చేశాడా\nయన. ఆయన చావు మా సుఖానికొచ్చింది.\nఇరవై ఎకరాల మాగాణి వుంది; కౌలుకిచ్చాం.\nఆ వచ్చే డబ్బుతో కనీసం వారానికొక\nరోజయినా ఇంత సరదాగా జీవిస్తున్నాం,”\nఅన్నది.\n\n“అయితే మీరెప్పుడూ ఒక్కసారి కూడా\nఆయన్ను తలుచుకోరా?” అని అడిగాడు\nరామశర్మ.\n\n“ఎందుకు తలుచుకోము? ఆ పోయేదేదో\nఇంకాస్త ముందు పోయి వుంటే, మరిన్ని\nరోజులు సుఖంగా వుండేవాళ్ళం కదా అని\nపించినప్పుడల్లా ఆయన్ను తలుచుకున్నట్లే\nకదా? ఆ తర్వాత, ఊళ్ళో బికారిలా తిరిగే\nనా సవతి కొడుకున్నాడు. వాడు తాగి తంద\nనాలాడి ఎవరినో ఏదో చేస్తాడు. వాళ్ళు మా\nఇంటికొచ్చి ఫిర్యాదు! ఆయన పోగానే వాడికీ\nఈ ఇంటికీ సంబంధం తెగిపోయిందని\nఎంత చెప్పినా, ఈ ఫిర్యాదులు తప్పవు.\nఅలాంటప్పుడు ఆయన్ను తలుచుకుని తిట్టు\nకుంటాం. పోయిన మనిషిని తలుచుకుని\nఏం లాభమని మీకు తెలుసు. అయినా పరి\nస్థితి అలాంటిది!” అన్నది విధవరాలు ఎంతో\nచిరాగ్గా.\n\nదయ్యం అక్కడొక క్షణముండడానిక్కూడా\nఇష్టపడక చెవిలో పోరుతుంటే, రామశర్మ\nఅక్కణ్ణించి బయటపడ్డాడు.\n\n\"నేను రెండో పెళ్ళి చేసుకొని నా పెద్ద\nకొడుక్కెంత అన్యాయం చేశానో, నాకిప్పుడర్థ\nమవుతున్నది. వెంటనే వాణ్ణి కలుసుకుని\nమాట్లాడండి. నా నిధి గురించి చెప్పండి,”\nఅన్నది దయ్యం, రామశర్మతో.\n\nరామశర్మ వారినీ వీరినీ అడిగి చూడగా,\nఒక వృద్ధుడు, “వాడా! ఉత్త పనికిమాలిన\nవెధవ. సవతి తల్లి తిన్నగా చూడకపోతే,\nఊళ్ళోవాళ్ళం సాయం చేస్తామన్నాం. కష్టపడి\nబ్రతకరా అని చిలక్కి చెప్పినట్లు చెప్పాం.\nబుద్ధిగా వుంటే ఆస్తిలో కూడా వాటా ఇప్పిస్తా\nమన్నాం. కానీ తండ్రి పోగానే మనసు\nపాడయిపోయిందని వంకపెట్టి తాగుడు\nకూడా మొదలుపెట్టాడు. ఆ కనబడే తాటి\nతోపులో తప్పతాగి పడుంటాడు,” అని\nచెప్పాడు.\n\nరామశర్మ వాడిని కలుసుకుని స్పృహ\nతెప్పించి, వాడి దుస్థితికి కారణమడిగితే\nవాడు, తండ్రినీ, తల్లినీ, తమ్ముళ్ళనూ,\nఊళ్ళోవాళ్ళనూ ఆఖరుకు దేవుణ్ణి నానా\nతిట్లూ తిట్టాడు.\n\nరామశర్మ వాడిని అడ్డుకుని, “నీ తండ్రి\nబోలెడు డబ్బు సంపాదించి ఒకచోట పాతి\nపెట్టాడు. ఆ రహస్యం నీకు ఇప్పుడు చెబు\nతాను. ఆ డబ్బుతో నువ్వేం చేస్తావు?\" అని\nఅడిగాడు.\n\nదానికి వాడు మత్తుకొద్దీ కళ్ళు మూస్తూ,\nతెరుస్తూ, “పెద్ద ఇల్లు కొంటాను. దాసదాసీలను\nపనికి కుదురుస్తాను. ఇష్టం వచ్చినట్లు\nతింటూ, తాగుతూ కులాసాగా రోజులు\nగడుపుతాను. లోగడ నన్ను చిన్నచూపు\nచూసిన వాళ్ళందరి మీదా పగ తీర్చుకుం\nటాను. మా నాన్న చిత్రపటానికి పూలమాలలు\nవేసి రోజూ క్రమం తప్పకుండా పూజ చేస్తాను.\"\nఅన్నాడు.\n\nవాడు మాటలు ముగించగానే దయ్యం,\n\"అయ్యా! వీడు వారసుడు. వీడికి డబ్బు\nచేరితే నాకెంతో తృప్తిగా వుంటుంది. అందుకు\nతమరి అనుమతి కావాలి. తమరనుమతించక\nపోతే నాకు తృప్తి వుండదు,” అన్నది.\n\nరామశర్మ వెంటనే అందుకు అనుమ\nతించి, దయ్యం చెప్పిన సమాచారాన్ని దాని\nపెద్ద కొడుక్కు అందజేశాడు. ఆ మరుక్షణం\nదయ్యం మాయమయింది. రామశర్మ తన\nదేశానికి తిరిగి వెళ్ళాడు.\n\nఆయన ద్వారా జరిగినదంతా విన్న\nభార్య, “మీరు వెళ్ళిన పనేమిటి? చేసినదే\nమిటి? ఏ ప్రయోజనమూ లేకుండా ఇంద్ర\nపురికి ఎందుకు వెళ్ళి వచ్చినట్లు? అనర్హుడికి\nడబ్బిచ్చిన దయ్యానికి ఉత్తమలోకాలెలా\nప్రాప్తించాయి? ఇదంతా నాకు తికమకగా\nవుంది,\" అన్నది.\n\nదానికి రామశర్మ నవ్వి, \"ఇంద్రపురి\nరాజు విలాస పురుషుడు. అక్కడి ప్రభుత్వ\nసంస్థల్లో అవినీతి వుంది. ప్రజలకు రాజు\nమీదా, ప్రభుత్వ సంస్థల మీదా నమ్మకం\nలేదు. నా ఊరు, నా వీధి, నా ఇల్లు అంటూ\nచచ్చేదాకానే కాదు, ప్రాణం పోయాక కూడా\nఅనుకునే రకం మనుషుల డబ్బు, అవసరంలో\nవున్న వారికుపయోగపడక అనర్హుల చేతిలో\nవృథా అవుతున్నది. తీరని కోరికలున్న\nమనుషులు చచ్చి దయ్యాలవుతాయంటారు.\nఅర్థం లేని స్వార్థంతో తను దాచిన డబ్బును\nఅనర్హుడైన కొడుక్కు నాద్వారా అందజేసి\nతృప్తి చెందడంతో దయ్యానికి ఆ రూపు\nపోయింది,” అన్నాడు.\n\nఅయితే, ఈ జరిగినదంతా ఆ భార్యా\nభర్తల మధ్యనే వుండిపోలేదు. క్రమంగా\nఅది చాలా మందికి తెలిసి కొంత కాలానికి\nఇంద్రపురిని చేరుకుంది. అక్కడ ఇంద్రపురి\nరాజూ, పౌరులూ కూడా తమ రాజ్య దుస్థితికి\nమూలకారణం గ్రహించి సిగ్గుపడ్డారు. కొంత\nకాలానికి ఆ రాజ్యంలోనూ మలయపురిలాగా\nక్రమంగా మంచి మార్పు వచ్చి ప్రజలు సుఖ\nపడ్డారు.",
            "book_page_end": 43
        },
        {
            "title": "చందమామ కబుర్లు",
            "book_page_start": 44,
            "pdf_page_start": 44,
            "pdf_page_end": 44,
            "author": "చందమామ బృందం",
            "genre": "సమాచారం/విశేషాలు",
            "moral": "చందమామ బృందం",
            "keywords": [
                "స్కిప్పింగ్ రికార్డు",
                "డా|| జి. రాంప్రసాద్",
                "ఎమ్. పార్థసారధి",
                "ఫియోనా కాంప్బెల్",
                "పదకొండేళ్ళ నడక"
            ],
            "characters": [
                "డా|| జి. రాంప్రసాద్",
                "ఎమ్. పార్థసారధి",
                "యాష్రెటా ఫర్ మన్",
                "ఫియోనా కాంప్బెల్"
            ],
            "locations": [
                "మద్రాసు",
                "కోయంబత్తూరు",
                "బ్రిటన్",
                "స్కాట్లాండ్"
            ],
            "content": "స్కిప్పింగ్లో రికార్డు!\nనవంబర్ 21వ తేదీ మద్రాసుకు చెందిన డా|| జి. రాంప్రసాద్ అనే 22\nఏళ్ళ హౌస్ సర్జన్ ఐదు గంటలలో 40,181 సార్లు స్కిప్పింగ్ చేసి 'గిన్నిస్\nబుక్'లో స్థానం సంపాయించడానికి ప్రయత్నించాడు. ఇలా చేసేవారు మామూ\nలుగా గంటకొకసారి 5 నిమిషాలు విశ్రాంతి తీసుకోవచ్చు. కాని రాంప్రసాద్\n20 సెకనులు మాత్రమే ఆగాడు. రెండేళ్ళ క్రితం అతడు ఒక గంటలో 3,590\nగుంజీళ్ళు తీసి దానిని గిన్నిస్ బుక్ వారికి తెలియజేశాడుగాని, ఆలోగానే ఆ\nసంవత్సరం పుస్తకం వెలువడింది. కాబట్టి ఈ సంవత్సరం జాగ్రత్తగా ముందు\nగానే ఈ విషయాన్ని ఆధారంతో ప్రచురణకర్తలకు తెలియజేశాడు. డా|| రాం\nప్రసాద్ ఒక గంటలో 8,556 స్కిప్స్ తీసిన విషయం లోగడే 'లింకా' వాళ్ళు\nప్రచురించారు. డా|| రాంప్రసాద్ పిల్లల వైద్యం పట్ల ప్రత్యేకమైన శ్రద్ధ\nకనబరుస్తున్నారన్న విషయం ఇక్కడ చెప్పుకోతగ్గ విశేషం!\n\nరికార్డు కోసం ప్రయత్నం!\nకోయంబత్తూరుకు చెందిన ఎమ్. పార్థసారధి అనే డ్రిల్లు మేష్టారు\nత్వరలో మరొక రికార్డు సృష్టించనున్నాడు. అతడు గంటకు 5 నిమి\nషాలు విశ్రాంతి తీసుకుంటూ 9 గంటలలో 8,500పల్లటీలు కొట్టగలడు.\nఅందుకు అతనికి 16 కి.మీ. రోడ్డు కావాలి. రోడ్డులో అంతరాయం\nలేకుండా చూడడానికి అధికారుల సహాయంకావాలి. మంచి క్రీడాకారుడూ,\nకరాటేలో బ్లాక్ బెల్ట్ సంపాదించిన వాడూ అయిన పార్థసారధి ఇందు\nకోసం ఒక సంవత్సరంగా అభ్యాసం చేస్తున్నాడు. ప్రస్తుతం ఈ విభాగంలో\nఅమెరికాకు చెందిన యాష్రెటా ఫర్ మన్ పదిన్నర గంటలలో 8,341 పల్ల\nటీలు కొట్టి రికార్డు స్థాపించి వున్నాడు!\n\nపదకొండేళ్ళ నడక!\nస్కాట్లాండ్కు చెందిన ఫియోనా కాంప్బెల్ ఇప్పటి వయసు 27 సంవ\nత్సరాలు. బ్రిటన్ ఉత్తరాగ్రంలోని జాన్ ఓ గ్రోట్స్ అనే తన స్వగ్రామం నుంచి\nఆమె 16వ యేట బయలుదేరింది. 1,363 కి.మీ. కాలి నడకనే వెళ్ళి అవతలి\nచివరను చేరుకోవాలన్నది ఆమె ఆశయం. తీరా అక్కడికి చేరాక వెనుదిరగకుండా\nతననడకను కొనసాగించి, ఐదు ఖండాలగుండా పదకొండేళ్ళు31,338 కి.మీ.\nదూరం నడిచి, గత అక్టోబర్ 14వతేదీ బయలుదేరిన స్వస్థలానికి చేరుకున్నది.\nఆమె ఆస్ట్రేలియాలో సిడ్నీ నుంచి పెర్కు; అమెరికాలో న్యూయార్క్ నుంచి\nలాస్ ఏంజెల్స్కూ నడిచింది. ఆఫ్రికా ఖండం ఒక చివరి నుంచి మరొక చివ'\nరకు చేరుకోవడానికి ఆమెకు రెండేళ్ళు పట్టింది. మునుముందు వెళితే\nఒంటరిగా కాకుండా ఎవరినైనా తోడు తీసుకుని వెళతానంటున్నదామె!",
            "book_page_end": 44
        }
    ],
    "statistics": {
        "total_stories": 10,
        "author_counts": {
            "చందమామ బృందం": 5,
            "బి. రఘురామరాజు": 1,
            "జొన్నలగడ్డ రామలక్ష్మి": 1,
            "కోనే నాగవెంకట ఆంజనేయులు": 1,
            "వి. ఉమాదేవి": 1,
            "రాయవరపు ఆదినారాయణరావు": 1
        },
        "genre_counts": {
            "చరిత్ర/సమాచారం": 1,
            "హాస్యం": 3,
            "నీతి కథ": 2,
            "పురాణగాథ/యుద్ధం": 1,
            "బేతాళ కథ": 1,
            "విజ్ఞానం/సాహిత్యం": 1,
            "సమాచారం/విశేషాలు": 1
        }
    }
}