{
    "book_id": "చందమామ_1995_03",
    "stories": [
        {
            "title": "పిల్లల కోసం వినోదం",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "పిల్లలలో మంచి అభిరుచిని, ఆరోగ్యకరమైన వినోదాన్ని పెంపొందించే కార్యక్రమాలు ముఖ్యం.",
            "keywords": [
                "టీవీ ఛానల్స్",
                "బాలల చిత్రాలు",
                "పౌరాణిక గాథలు",
                "విజ్ఞానం",
                "అభిరుచి"
            ],
            "characters": [
                "చందమామ బృందం"
            ],
            "locations": [
                "భారతదేశం",
                "బల్గేరియా",
                "అమెరికా",
                "ఇంగ్లాండు"
            ],
            "content": "పిల్లలకని ప్రత్యేకంగా టీవీ ఛానల్స్ ప్రవేశపెడితే బావుంటుందని\nపోయిన నెలలో చెప్పుకున్నాం. అలా ప్రవేశ పెట్టాలంటే ఎటువంటి\nకార్యక్రమాలను ప్రసారం చేయాలి? అలాంటి కార్యక్రమాలు, బాలల\nచిత్రాలు చాలినన్ని ఉన్నాయా? మొదలైన సమస్యలు ఎదురవుతాయి.\nమనదేశంలో వివిధ భాషలలో యేటా ఏడెనిమిది వందల కథా\nచిత్రాలు నిర్మించబడుతున్నాయి. వాటిలో బాలల చిత్రాలను వేళ్ళమీద\nలెక్కించవచ్చు. అయితే, చాలా చిన్న దేశమైన బల్గేరియాలో యేడాదికి\n70-80 చిత్రాలే నిర్మించినప్పటికీ వాటిలో సగం పిల్లల కోసం నిర్దేసిం\nచబడినవే!\n\nమనదేశంలో బాలలచిత్రాలు నిర్మించే నిర్మాతలు కథల కోసం\nనానా తంటాలు పడుతూంటారు. నిజానికి మనదేశంలో ఉన్నన్ని పౌరా\nణిక గాథలు, జానపద కథలు\" మరేదేశంలోనూ లేవని చెప్పవచ్చు.\nఐదువేల సంవత్సరాల సుదీర్ఘ చరిత్ర కలిగిన దేశం మనది. చారిత్రక\nసంఘటనలను చిత్రాలుగా రూపొందించవచ్చు. అమెరికా, ఇంగ్లాండు\nదేశాలలో బాగా అమ్ముడయ్యే నవలల ఆధారంగా చిత్రాలు నిర్మిస్తారు.\n\nఇక వినోద ప్రధానమైన చిత్రాలను మాత్రమే కాకుండా, వైజ్ఞానిక\nవిషయాలను గురించీ, క్రీడలను గురించీ, చారిత్రక స్థలాలను గురించీ,\nమహనీయుల జీవితవిశేషాలను గురించీ వివరించే చక్కటి టీవీ కార్య\nక్రమాలను రూపొందించవచ్చు. అయితే, అవి ఆరోగ్యకరమైన వినో\nదాన్ని కలిగించి,పిల్లలలో మంచిఅభిరుచిని పెంపొందించేవిగా ఉండడం\nచాలా ముఖ్యం!",
            "book_page_end": 7
        },
        {
            "title": "స్వీడన్లో సోషల్ డెమొక్రాట్స్",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "వార్తా వ్యాసం",
            "moral": "సంక్షేమ ప్రభుత్వం పౌరుల అవసరాలను తీర్చడానికి కృషి చేస్తుంది, అయితే నిధుల దుర్వినియోగం, ఆర్థిక సమస్యలు రాజకీయ మార్పులకు దారితీయవచ్చు.",
            "keywords": [
                "స్వీడన్",
                "సంక్షేమ ప్రభుత్వం",
                "సోషల్ డెమొక్రాట్స్",
                "ఉద్యోగం",
                "రాజరికం"
            ],
            "characters": [
                "ఓలాఫ్ పాల్మే",
                "ఇంగ్వర్ కార్ల్సన్",
                "కార్ల్ బిడ్జ్"
            ],
            "locations": [
                "స్వీడన్"
            ],
            "content": "తల్లితండ్రు లిరువురూ ఉద్యోగాలకు వెళుతూన్న\nపరిస్థితిలో బిడ్డ అనారోగ్యానికి లోనయితే\nబిడ్డను ఎవరు చూసుకుంటారు? ఈ ప్రశ్నకు,\nరెండు మూడు సమాధానాలు చెప్పవచ్చు. అయితే\nస్వీడన్ ప్రభుత్వం దీనికొక ఉత్తమ పరిష్కారాన్ని\nఅనుసరిస్తున్నది. భార్యాభర్త లిరువురూ ఉద్యోగాలు\nచేస్తూన్నప్పుడు బిడ్డకు ఒంట్లో బాగోలేకపోతే, భర్త\nఇంటి దగ్గరే వుండి బిడ్డను చూసుకోవాలి. ఆ సమ\nయంలో ఆయన ఉద్యోగానికి వెళ్ళినట్టే భావించి,\nప్రభుత్వం జీతం డబ్బులు అందజేస్తుంది! స్వీడన్లో\nఅధికారంలో ఉన్నది సంక్షేమ ప్రభుత్వం కాబట్టి\nఇది సాధ్యమవుతున్నది. బాల్యం నుంచి వృద్ధాప్యం\nవరకు ప్రతి దశలోనూ ప్రజల అవసరాలను తీర్చ\nడానికి ప్రభుత్వం ప్రయత్నిస్తుంది. అందుకే ఉద్యో\nగాలు లేని వారికి కూడా భృతిని కల్పిస్తుంది!\n\nఇదెలా సాధ్యమవుతుందని ఆశ్చర్యం కలగ\nవచ్చు. దాదాపు 60 సంవత్సరాలకు పూర్వం, సరిగ్గా\nచెప్పాలంటే 1932వ సం॥లో సోషల్టిమొక్రటిక్\nపార్టీ అధికారం చేపట్టి మధ్య ఆరేళ్ళ కాలం తప్ప,\nతక్కిన కాలంలో స్వీడన్లో పాలకపక్షంగా కొనసాగు\nతున్నది. ఆ పార్టీ అధికారంలో సుస్థిరతను సాధించిన\nతరవాత. కొన్ని సంస్కరణలను ప్రవేశపెట్టింది.\nపరిశ్రమలను నెలకొల్పడానికి ప్రైవేటు సంస్థలను\nఅనుమతించింది. చాలా మందికి ఉద్యోగావకాశాలు\nలభించాయి. ప్రజలలో అన్ని తరగతుల వారికీ\nసంక్షేమ పథకాలను విస్తరింపజేయడానికి ప్రభుత్వం\nపన్నులను పెంచింది. పరిశ్రమలలో పనిచేస్తున్న\nవారిని ట్రేడయూనియన్లు స్థాపించమని ప్రోత్సహిం\nచింది. అన్ని రంగాలలోనూ సత్వర అభివృద్ధిని\nసాధించి, దేశం సుసంపన్నమయింది. ప్రజలు\nసుఖ సంతోషాలతో తృప్తిగా జీవించసాగారు.\n\n' అయితే, అధికారంలో ఉన్న వామపక్ష ప్రభుత్వం,\nసంక్షేమ పథకాలకు నిధులను దుర్వినియోగం\nచేస్తున్నదని ప్రతిపక్షాలయిన కన్సర్వేటివ్-లిబరల్\nపార్టీలు భావించాయి. 1986వ సం||లో ప్రధానమంత్రి\nఓలాఫ్ పాల్మే హత్య చేయబడ్డాడు. ఇంగ్వర్ కార్ల్\nసన్, సోషల్ డెమొక్రటిక్ పార్టీ నాయకుడయ్యాడు.\n1991వ సం||లో జరిగిన ఎన్నికలలో ఆ పార్టీ ఓడిపో\nయింది. కన్సర్వేటివ్-లిబరల్ పార్టీలు కలిసి కార్ల్\nబిడ్జ్ నాయకత్వంలో ఏర్పాటుచేసిన ప్రభుత్వం,\nసంక్షేమ పథకాలలో చాలా వాటిని రద్దు చేసింది.\nపరిశ్రమలలో ప్రభుత్వం పాత్రను కుదించింది.\nదాంతో నిరుద్యోగ సమస్య పెరగడం వల్ల ప్రజలు\nఆందోళన చెందసాగారు. మళ్ళీ సోషల్ డెమొక్రటిక్\nపార్టీకి అధికారం అప్పగించాలనుకున్నారు. 1994\nసెప్టెంబర్ నెలలో జరిగిన ఎన్నికలలో సోషల్\nడెమొక్రటిక్ పార్టీ విజయం సాధించింది. కార్ల్సన్\nమళ్ళీ ప్రధానమంత్రిగా ఎన్నుకోబడ్డాడు.\n\nఇక్కడ చెప్పుకోతగ్గ మరొక విశేషమేమంటే-\nస్వీడన్, పేరుకు రాచరికపు వ్యవస్థ కింద ఉన్నప్పటికీ,\nరాజు ప్రభుత్వ వ్యవహారాలలో జోక్యం కల్పించుకోడు.",
            "book_page_end": 9
        },
        {
            "title": "రంగయ్య వ్యాపారం",
            "book_page_start": 10,
            "pdf_page_start": 10,
            "pdf_page_end": 16,
            "author": "వసుంధర",
            "genre": "జానపద కథ",
            "moral": "నీతివంతమైన వ్యాపారంలోనే నిజమైన తృప్తి ఉంటుంది. మోసంతో సంపాదించిన ధనం శాశ్వతం కాదు.",
            "keywords": [
                "వ్యాపారం",
                "మోసం",
                "సాధువు",
                "పాపానందస్వామి",
                "తెలివి"
            ],
            "characters": [
                "రంగయ్య",
                "రంగయ్య తండ్రి",
                "రంగయ్య తల్లి",
                "లోకనాధం",
                "సాధువు/పాపానందస్వామి",
                "వెంకడు",
                "గోపి",
                "వల్లి"
            ],
            "locations": [
                "త్రినాధపురం"
            ],
            "content": "రంగయ్య అనేవాడి తండ్రి రాజుగారి కొలు\nవులో పనిచేస్తూ బాగా డబ్బు సంపాదించాడు.\nఅతడు కొడుకును కూడా కొలువులో చేర\nమంటే, వాడు కాదని వ్యాపారం చేస్తాన\nన్నాడు.\n\n“వ్యాపారానికి వారసత్వంకావాలి. మనింట్లో\nవ్యాపారం అచ్చిరాదు. నామాట విని కొలు\nవులో చేరు,” అన్నాడు తండ్రి.\nకాస్త దూరంగా వుండి ఈ మాటలు విన్న\nరంగయ్య తల్లికి కోపం వచ్చి, \"చెట్టంత\nమేనమామ వ్యాపారంలో అంచెలంచెలుగా\nపైకివస్తే, వ్యాపారం అచ్చిరాదంటావేం? నీకు\nనీ వాళ్ళే తప్ప నా వాళ్ళు ఆనరా?” అంటూ\nభర్తమీద ఛెంగునలేచింది.\n\"నువ్వు చెప్పేది నీ తమ్ముడు లోకనాధం\nగురించే కదా! వాడు కన్నకొడుక్కే వ్యాపార\nరహస్యాలు చెప్పడు. నీ కొడుక్కి చెబుతాడా?\nఎక్కడో ఒకచోట శిక్షణ లేకుండా ఎవరైనా\nవ్యాపారంలో ఎలా పైకి వస్తారు?\" అన్నాడు\nరంగయ్య తండ్రి.\nరంగయ్య తల్లి ధైర్యం చెబుతున్నదానిలా\nకొడుకు భుజం మీద చేయివేసి, భర్తతో,\n“నీవన్నీ మరీచోద్యాలు. నా తమ్ముడు నీలాగా\nస్వార్ధపరుడుకాదు. నగల దుకాణాన్ని కొడుక్కు\nఅప్పజెప్పి తను మాత్రం ఇప్పటికీ కిరాణా\nదుకాణమే చూసుకుంటున్నాడు. తన కూతురు\nవల్లిని మన రంగయ్యకివ్వాలనుకుంటున్నాడు.\nఅడగాలే కానీ వాడు మన రంగయ్యను\nవళ్ళో కూర్చోబెట్టుకుని మరీ వ్యాపార రహ\nస్యాలు బోధిస్తాడు,” అన్నది.\nతల్లిదండ్రులిలా గొడవ పడుతూంటే\nరంగయ్య చిరాకుపడి, “మీ గొడవ మీది.\nనా గురించి ఆలోచించరేం? నాకు సొంత\nతెలివి వుంది. ఒకరి సలహాఅక్కర్లేదు. వ్యాపా\nరంలో నా అంతట నేనే రాణించగలను.\nఅర్థమయిందా?\" అన్నాడు.\n\n\"అయితే మహచక్కగా రాణించు. నేను\nమాత్రం పెట్టుబడికి ఒక్కపైసాకూడా ఇవ్వను,”\nఅన్నాడు రంగయ్య తండ్రి.\n“నేనిస్తాను,\"అన్నది రంగయ్య తల్లి పట్టు\nదలగా.\n\"నా వ్యాపారానికి తెలివే పెట్టుబడి. మీ\nఇద్దరి డబ్బూ నాకక్కర్లేదు. ఒక ఏడాదిపాటు\nనన్ను మరిచిపొండి. ఆ తర్వాత మంచి\nవ్యాపారినై తిరిగి వస్తాను.\" అంటూ రంగయ్య\nఇల్లు వదిలిపెట్టాడు.\nదారిలో వాడికొక సాధువు ఎదురయ్యాడు.\nరంగయ్య సాధువుకు నమస్కరించి, తను\nబయల్దేరిన పని చెప్పి దీవించమన్నాడు.\nసాధువు పైసలడిగితే ఆశ్చర్యపడి, “సర్వసంగ\nపరిత్యాగివి. నీకు డబ్బెందుకు?\"అనిఅడిగాడు.\n\"డబ్బుకోసమే కదా ఈ వేషం! నాకు చదువు\nరాదు. ఏపనీ చేతకాదు. కాలూ చెయ్యీ సక్ర\nమంగా వున్నాయి. ఈ వేషం వల్ల తప్ప డబ్బు'\nరాదు, పొట్టగడవదు,\" అన్నాడు సాధువు.\n\"అంటే ఈ వేషం కూడా ఒక వ్యాపారమే\nఅన్నమాట!\" అన్నాడురంగయ్యఅనుమానంగా.\n\"పేర్లలో తేడా తప్ప లోకంలో వ్యాపారం\nకానిదంటూ ఏదీలేదు!\" అని సాధువు ఒక\nక్షణం ఆగి, “అయితే ఒక పనిచేద్దాం. నేని\nప్పుడు చేస్తున్న వ్యాపారంలో నిన్నుకూడా\nభాగస్థుడుగా చేర్చుకుని బాగా వృద్ధి చేయదలి\nచాను. లాభాలను చెరిసగం పంచుకుందాం,”\nఅన్నాడు.\nఇందుకు రంగయ్య అయిష్టంగానే సరేన\nన్నట్టు తలాడించాడు.\nఆ మర్నాడే పదిమందీ నడిచే దారి పక్కన\nఒక గుడారం లేచింది. డబ్బు తీసుకుని\nపాపాలను కడిగేసే పాపానందస్వామిగా మారి\nపోయాడు సాధువు. మారువేషం వేసుకుని\nవాడి శిష్యుడయ్యాడు రంగయ్య.\nమైలతుత్తంలో నీరుండడం వల్ల నీలంగా\nవుంటుంది. వేడి చేస్తే ఆ నీరు ఇగిరిపోయి\nఅది తెల్లగా అవుతుంది. తెల్లటి మైలతుత్తాన్ని\nబయట వదిలితే తిరిగి నీటిని పీల్చుకుని,\nఅది నీలంగా మారుతుంది! ఈ సూత్రాన్ని\nఆధారంగా చేసుకుని తన పథకాన్ని రూపొం\nదించాడు సాధువు.\nపాపానందస్వామికి కుడి పక్కన మరుగు\nతున్న నీటిపై ఒక పళ్ళెంలో తెల్లటి మైల\nతుత్తపు పొడి వుంటుంది. ఎడమపక్క కాలిన\nపెనమ వుంటుంది. రంగయ్య డబ్బు తీసు\nకున్న వ్యక్తి చేతిలో తెల్లనిపొడి వేసి, కళ్ళు\nమూసుకోమంటాడు. కాసేపటికాపొడి నీలంగా\nమారుతుంది.\n“నీ శరీరంలోని పాపం విషమై ఈపొడిలో\nప్రవేశించింది. కళ్ళుతెరిచిచూసుకో!” అంటాడు\nరంగయ్య.\nపాపి కళ్ళు తెరిచి చూసి గజగజవణికి\nపోతాడు. ఆపొడిని సాధువు చేతిలో వేస్తాడు.\nసాధువు కళ్ళు మూసుకుని మంత్రోచ్చారణ\nచేసి, ఆ పొడిని ఎడమ ప్రక్క పెనం మీద\nవేస్తాడు. కొద్ది క్షణాల్లో ఆ పొడి తెల్లబడుతుంది.\n“నీ పాపం గాలిలో కలిసిపోయింది, ఇక\nవెళ్ళు!\" అంటాడు సాధువు.\nవాడు తృప్తిగా వెళ్ళిపోతాడు. సాధువు\nచిటికెడు పొడికి రూపాయి ధర పెట్టాడు.\nఒకసారి వచ్చినవాణ్ణి తిరిగి మళ్ళీ వచ్చేలా\nచేసేందుకు సాధువు ఇలా చెబుతూండేవాడు:\n“మనిషి పుట్టుక పాపమయం. ఊపిరి పీల్చ\nడంలో, వదలడంలో కూడా కంటికి కనిపిం\nచని సూక్ష్మజీవాలను మనకు తెలియకుండా\nచంపుతూంటాం. మనం వేసే ప్రతి అడుగూ\nమన చేత పాపాలను చేయిస్తుంది. అందువల్ల\nపాపాలు లేకుండాబ్రతకలేం;అట్లని పాపాలను\nపూర్తిగా కడిగేసుకోనూలేం! మీమీ శక్తిని\nబట్టి మీలోని పాపాలను ఎంతో కొంత కడి\nగేసుకోవాలనే, నేనిక్కడికి వచ్చాను. \nవిధంగా మీకు పూర్తిగా కాకపోయినా ఎంతో\nకొంత ఉపశమనం కలుగుతుంది!\"\nఇందువల్ల, మళ్ళీ మళ్ళీ వచ్చినా ఆ\nపొడి ఇంకా ఇంకా నీలంగా మారుతూనే\nవున్నదేమన్న శంక పాపులకు కలిగేది కాదు.\nవచ్చిన పాపుల్లో కొందరు ఒక్క చిటికెడు\nపొడినే తీసుకునేవారు. కొందరు ఇంకా\nఎక్కువ తీసుకునేవారు. కొందరు ఒక్కసారే\nవస్తే, కొందరు ప్రతి రోజూ వచ్చేవారు. అన్ని\nరోజులూ గుడారం వద్ద ఎంతో సందడిగా\nవుండేది.\nఇలాకొన్నాళ్ళుజరిగాక, ఒకరోజు నరంగయ్య,\nసాధువుతో, “ఇప్పటికే చాలా సంపాదించాం.\nఇక నువ్వు పాపానంద స్వామి అవతారం\nచాలించడం మంచిది!\" అన్నాడు.\nసాధువు ఇందుకు ఒప్పుకోక,ఇంకా సంపా\nదించాలన్నాడు.\nఅయితే రంగయ్య, సాధువుతో, “అత్యా\nసకుపోతే వున్నదానికే మోసం వస్తుంది.\nప్రపంచంలో మనమొక్కరిమే తెలివైనవాళ్ళం\nకాదు. ఇంకా చాలామంది వుంటారు. మన\nవంటి వాళ్ళు అద్భుతాలు ప్రారంభించగానే\nవాళ్ళకు అనుమానం వస్తుంది. అయితే,\nవేలంవెర్రి జనాలు వాళ్ళ మాటలు వినరు -\nఆరంభంలో! ఆ వెర్రి తగ్గాక తెలివైన వాళ్ళు\nరంగంలో దిగి మన బండారం బయటపెడ\nతారు. వ్యవహారాన్నంతవరకూ రానివ్వకు,”\nఅని హెచ్చరించాడు.\nదీనికి సాధువు కోపం తెచ్చుకుని, “నిన్ను\nముందు భాగస్థుడుగా చేర్చుకుని, తర్వాత\nనా అంతవాణ్ణి చేసి, నేను మరొక చోటుకు\nతరలి పోదామనుకుంటూంటే – ఇదా నువ్వు\nనాకిచ్చే సలహా!\" అని సంపాదించిన డబ్బు\nలెక్కించాడు. మొత్తం లక్ష రూపాయలని\nతేలింది.\nసాధువు వాడికి యాభై వేల రూపాయలివ్వ\nబోయాడు. కానీ వాడా మొత్తం తీసుకోక,\n“నీ పాప భారంలో సగం నానెత్తికెత్త బోతు\nన్నావు, వద్దు! ఒక్క ఐదు వేలివ్వు,చాలు-\nకాస్త తేలిగ్గా వుంటుంది,\" అన్నాడు.\nతర్వాత రంగయ్య, సాధువు ఇచ్చిన\nడబ్బు తీసుకుని వేషాన్ని కాస్త మార్చుకుని\nమేనమామ లోకనాధం వుండే త్రినాధపురం\nవెళ్ళాడు.\nఆ సమయంలో లోకనాధం కిరాణా\nదుకాణంలో వున్నాడు. మారువేషంలో వున్న\nతనను మేనమామ గుర్తుపడతాడో పట్టడో\nఅని రంగయ్య దుకాణానికి వెళ్ళి, “నాకు\nఎండు ఖర్జూరాలు కావాలి. ధర ఎంతైనా\nఫరవాలేదు,” అన్నాడు.\nలోకనాధం వాడిని గుర్తుపట్టక, “ఇంకా\nమీకు ఏమైనా కావాలా, బాబూ?\" అని అడి\nగాడు.\n\"చాలా పెద్ద జాబితాయే వుంది. ఎండు\nఖర్జూరాలున్నదీ లేనిదీ చెప్పు,” అన్నాడు\nరంగయ్య.\nవెంటనే లోకనాధం, “ఒరేయ్ వెంకా!\"\nఅని పిలిచాడు. లోపలి నుంచి పదిహేనేళ్ళ\nకుర్రవాడు వచ్చాడు. లోకనాధం వాడిని\nఎండు ఖర్జూరాలున్నాయా అని అడిగితే\nఉన్నాయన్నాడు. రంగయ్యకు కావలసిన\nఎండు ఖర్జూరాలు పొట్లం కట్టి ఇవ్వమని\nలోకనాధం చెప్పగానే, వాడు తిరిగి లోపలికి\nవెళ్ళిపోయాడు.\nఅప్పుడు లోకనాధం, “గోపీ!” అని పిలవ\nగానే ఇంకొక కుర్రవాడొచ్చాడు.\nవాడితో లోకనాధం, \"బాబుగారికేం\nకావాలో తూకం తూచి పొట్లాలు కట్టు,\"\nఅని చెప్పాడు.\nకొంత సేపటికి వెంకడు వచ్చి, “బస్తాడు\nఎండు ఖర్జూరాలుండాలి. ఎక్కడో కనబడ\nలేదు,” అన్నాడు.\n“ఆ ముక్క చెప్పడానికింతసేపా? బాబుగా\nరలా నిలబడి వుండి పోయారు కదా!” అని\nలోకనాధం విసుక్కుని, రంగయ్యతో, “మా\nదుకాణంలో లేని సరుకు మీకు మరెక్కడా\nదొరకదు. కాబట్టి మీ సమయం వృధా అయిం\nదనుకోనక్కర్లేదు,\" అన్నాడు.\n\"కానీ ఈ మాట కాస్త ముందే తెలిస్తే\nబాగుండేది. ముందు వున్నాయన్నాడు. తర్వాత\nలేవన్నాడు. వెతకడానికింతసేపా?\" అన్నాడు\nరంగయ్య చిరాగ్గా.\n\"ఏం చేసేది, బాబూ? ఆ వెంకడికి అమ్మా\nనాన్నాలేరు. పొట్టగడిచేందుకు వేరే దారిలేదు.\nఅడుక్కునేందుకు పౌరుషం. కష్టపడి పని\nచేసుకుని బ్రతుకుతానంటాడు. వాడికి పనె\nవరిస్తారు? వ్యాపారస్థుడికి కాస్త జాలి వుండాలి,\nబాబూ! అందుకే వాణ్ణి పనిలో పెట్టుకున్నాను.\nతప్పు నాది కాబట్టి వాడి వల్ల ఇబ్బంది కలి\nగితే మీబోటి వారు అనే మాటలు నేనే భరిం\nచాలి,\" అన్నాడు లోకనాధం.\nరంగయ్య, “మహగొప్ప వ్యాపారివే!\" అని\nమనసులో అనుకుని, “ఈవెంకడికి ఈ ఊళ్ళో\nలోకనాధం అనే వ్యాపారి అయినా తెలుసా?\nతెలిస్తే జాగ్రత్తగా ఈ పొట్లాలు ఆయనింటికి\nచేర్పించాలి. ఆయన నా మేనమామ,\" అని\nవెనక్కు తిరిగి అక్కణ్ణించి కదిలాడు.\nలోకనాధం ఉలిక్కిపడి దుకాణంలోంచి\nబయటకువచ్చి, “ఓరి, రంగడివటరా, గుర్తుపట్ట\nలేకపోయాను. పద, ఇంటికిపోదాం,” అన్నాడు.\nరంగయ్య ఆశ్చర్యంగా, “దుకాణాన్నిలా\nవదిలేసి వచ్చేస్తావా? అసలే ఆవెంకడు తెలివి\nతక్కువవాడు,” అన్నాడు.\nలోకనాధం నవ్వి, “అదంతా ఇతరుల\nకోసంలే! ఆ వెంకడు మహా చురుకైనవాడు.\nనమ్మకస్థుడు. వాడి మూలంగానే ఈ ముసలి\nతనంలో కిరాణా దుకాణం నడపగల్గుతు\nన్నాను,” అన్నాడు.\n“అయితే మరి ఎండు ఖర్జూరాల విష\nయంలో అలా చేశాడేం?\" అని అడిగాడు\nరంగయ్య అర్థంకాక.\n“ఎండు ఖర్జూరాల కోసం వచ్చిన బేరాన్ని\nపోగొట్టుకోలేం కదా! నీకింకా చాలా సరుకులు\nకావాలి. వాటిని గోపీ చేత పొట్లాలు కట్టి\nస్తూంటే, వీడు చక చకా ఎండు ఖర్జూరాల\nకోసం నాలుగు దుకాణాలూ తిరిగి వచ్చాడు.\nఎక్కడా లేవు. జరిగిన ఆలస్యానికి నింద\nవాడి మీద పడింది,” అన్నాడు లోకనాధం.\nరంగయ్య కొంతసేపు ఆలోచిస్తూ వుండి,\n\"అంటే వ్యాపారమూ మోసమే! అయినా\nవచ్చేది తక్కువ. నేను మరొకడితో కలిసి\nమోసం చేసి రెండు నెలల్లో సంపాదించింది,\nవ్యాపారంలో సంపాదించాలంటే ఏడాదిపైన\nపడుతుంది,” అని తన కథంతా మేనమామకు\nచెప్పాడు.\nలోకనాధం పెద్దగా నవ్వి, \"సరుకుల్లో కల్తీ\nచేస్తే, అది మోసం. కొనేవాళ్ళ అసహాయత\nకనిపెట్టి ధరలు అదే పనిగా పెంచితే, అది\nమోసం. నేనలాంటి వ్యాపారం చేయడంలేదు.\nనా తెలివితో వచ్చిన వాళ్ళను ఆకట్టుకుంటు\nన్నాను,\" అన్నాడు.\nరంగయ్య ఒక క్షణం ఆలోచించి,\n\"ఇప్పుడు నా తెలివిని వ్యాపారానికి ఉపయో\nగించాలో, మోసానికుపయోగించాలో తెలి\nయడంలేదు. అదీ కాక సొంత తెలివితో\nరాణిస్తానని ప్రగల్భాలు పలికి ఇల్లు విడిచి\nవచ్చాను. ఇప్పుడు నీ సలహా తీసుకోవాలో\nకూడదో కూడా తెలియడం లేదు,\" అన్నాడు.\nలోకనాధం మేనల్లుడి భుజంతట్టి, “మోసం\nచేసిడబ్బు సంపాదించడంలో నిజమైన తృప్తి\nవుండదు. నీ తెలివిని, వ్యాపారానికే ఉపయో\nగించు. సామాన్యులకు సేవ చేయాలనే,\nఅధిక లాభాలను ఆర్జించి పెట్టే నగల\nవ్యాపారాన్ని కొడుక్కిచ్చి, నేను కిరాణాదుకాణం\nనడుపుతున్నాను. ఇక నా సలహా సంగతం\nటావా? నువ్వు నన్నేం సలహా అడగలేదు.\nఅడక్కుండా నేను నీకు సలహా ఇచ్చాను\nకాబట్టి, నువ్వు నా నుంచి ఇంకా ఇంకా\nవ్యాపార రహస్యాలు తెలుసుకుని రాణించ\nవచ్చు,\" అన్నాడు.\nఆ విధంగా రంగయ్య వ్యాపారంలో\nప్రయోజకుడై, ఏడాది గడిచాక తల్లిదండ్రుల\nవద్దకు వెళ్ళి జరిగిందంతా చెప్పి వారిని\nసంతోష పెట్టాడు.\nతర్వాత వల్లిని పెళ్ళి చేసుకుని మేనమామ\nనూసంతోషపెట్టి, తనూ సుఖంగా జీవించాడు.",
            "book_page_end": 16
        },
        {
            "title": "భువనసుందరి-6",
            "book_page_start": 17,
            "pdf_page_start": 17,
            "pdf_page_end": 23,
            "author": "గ్రీకు పురాణగాథ",
            "genre": "పురాణగాథ",
            "moral": "పగ తీర్చుకోవడం జీవితంలో ముఖ్యమైనదిగా భావించడం విషాదానికి దారి తీస్తుంది.",
            "keywords": [
                "గ్రీకు పురాణగాథ",
                "ట్రోయ్ యుద్ధం",
                "వజ్రకాయుడు",
                "వీరసింహుడు",
                "ప్రమోదిని"
            ],
            "characters": [
                "వజ్రకాయుడు",
                "ప్రమోదిని",
                "పితృకీర్తి",
                "వీరసింహుడు",
                "వర్ధనుడు",
                "తటిని",
                "అరిభయంకరుడు",
                "మోహనుడు",
                "రూపధరుడు",
                "భూధవుడు",
                "దేవమయుడు"
            ],
            "locations": [
                "ట్రోయ్ నగరం",
                "స్కమందర్ నది",
                "సూర్యాలయం"
            ],
            "content": "[తొమ్మిదేళ్లపాటు ట్రోయ్ నగరంపై గ్రీకుల ముట్టడి సాగిందిగాని, చెప్పుకోదగిన యుద్ధం\nమటుకు జరగలేదు. ఇంతలో గ్రీకులలో అగ్రవీరుడైన వజ్రకాయుడు ట్రోయ్ నగరపు రాజ\nకుమార్తెను, ప్రమోదినిని చూసి, ప్రేమించాడు. గ్రీకుపక్షాన్ని విడనాడినట్లయితే అతనికి\nప్రమోదిని లభించేటట్టు కనబడింది. వజ్రకాయుడు ఏదో నెపంమీద రారాజుతో తగాదా\nపెట్టుకుని యుద్ధరంగాన్ని విడిచిపెట్టి వెళ్లాడు. వెంటనే ట్రోజనులువిజృంభించి, అమితోత్సా\nహంతో గ్రీకుబలాలను భంగపరిచి, వారి నౌకలలో ఒకదానికి చిచ్చు పెట్టారు. అప్పుడు—]\nచంద్రప్రభుడి నావ మండుతూండటం కంట\nపడగానే వజ్రకాయుడి రక్తం ఉడికిపోయింది.\nగ్రీకు పక్షాన తాను గాని తన బలాలు గాని\nఇంక యుద్ధం చెయ్యబోవటం లేదన్న ప్రతి\nజ్ఞను అతను కొంతవరకు ఉపసంహరించు\nకుని, గ్రీకులకు సహాయంగా తన బలాలను\nఅప్పటికప్పుడే పంపాడు.\nఈలోపుగా పితృకీర్తి అనే గ్రీకుయోధుడు\nవరం కలిగించాడు. మండిపోతున్న గ్రీకు\nనౌకను చుట్టుముట్టిన ట్రోజను సైనికుల\nమధ్యకు అతనొక శూలాన్ని బలంగా విసిరాడు.\nఒక వీరుడికి తగిలి అతను కూలిపోయాడు.\nఇది చూసి ట్రోజనులు వజ్రకాయుడి పనేననీ,\nఅతను యుద్ధరంగానికి తిరిగి వచ్చాడనీ\nఅనుకున్నారు. వజ్రకాయుడంటే ట్రోజనులకు\nసింహస్వప్నం; అందుచేత వారు కంగారుపడి\nవిజృంభించే ట్రోజను బలాలలో పెద్ద కల చెల్లాచెదరై పారిపోసాగారు. ట్రోజనులకు\nధైర్యం చెప్పి నిలపగల యోధుడెవడూ లేక\nపోయాడు. దురదృష్టవశాత్తూ వీరసింహుడు\nభూధవుడిచేత గాయపడి అంతకు పూర్వమే\nయుద్ధరంగాన్ని విడిచి ట్రోయ్నగరానికి తిరిగి\nవెళ్లిపోయాడు.\nట్రోజనులను ఈ విధంగా కలవరపరచిన\nపితృకీర్తి, చంద్రప్రభుడి నావతాలూకు మంట\nలను ఆర్పి, పారిపోతున్న ట్రోజనులను తరమ\nసాగాడు. అతను వజ్రకాయుడి కవచం ధరించి\nఉండటం మూలాన ట్రోజనులు అతన్ని చూసి\nవజ్రకాయుడనే భ్రమపడ్డారు.\nఎలాగైనా ఆ రోజు ట్రోయ్నగరాన్ని వశ\nపరచుకోవాలని పితృకీర్తి తీర్మానించుకున్నాడు.\nనగరం చుట్టూ ఉన్న కోటగోడలను ఎగబాక\nటానికి అతను మూడుసార్లు విశ్వప్రయత్నం\nచేశాడు. కాని ట్రోజనులు ఈ ప్రయత్నాలను\nసాగనివ్వలేదు.\nచీకటి పడినదాకా యుద్ధం సాగుతూనే\nఉన్నది. మసకచీకటిలో పితృకీర్తి వెన్నులో\nఎవరో పొడిచారు. అతని శిరస్త్రాణం పడిపో\nయింది, అతని చేతిలో ఉన్న శూలం విరిగి\nపోయింది, అతను అసహాయ స్థితిలో ఉండి\nపోయాడు. ఇది గమనించి మరొక ట్రోజను\nవీరుడు అతన్ని ఇంకొక పోటు పొడిచాడు.\nపితృకీర్తి బాగా దెబ్బతిని, నిరాయుధుడై,\nతూలుతూ యుద్ధరంగం నుంచి వెళ్లిపోతూం\nడగా, వీరసింహుడు యుద్ధరంగానికి తిరిగి\nవచ్చి పితృకీర్తిని ఒకే వేటుతో చంపేశాడు.\nతరవాత అతను పితృకీర్తి ధరించిన కవచాన్ని\nఒలిచి తీసుకున్నాడు.\nసరిగా ఈ సమయానికి, ప్రతాపుడూ,\nభూధవుడూ అక్కడికి వచ్చి పితృకీర్తి శవం\nట్రోజనుల వశం కాకుండా, బాగా చీకటి\nపడేవరకూ కాపాడి, తరువాత దాన్ని తమ\nనౌకలవద్దకు చేర్చారు.\nపితృకీర్తి మరణ వార్త విని వజ్రకాయుడు\nమట్టిలో పొర్లాడి ఆడదాని లాగా శోకాలు\nపెట్టాడు. అతని తల్లి అయిన తటిని అతని\nకోసం సరికొత్త కవచం ఒకటి అప్పటికప్పుడు\nతయారుచేయించి, అతని శిబిరానికి తెచ్చి\nఇచ్చింది. వజ్రకాయుడు ఆ కవచాన్ని ధరించి\nరారాజు దగ్గరికి వెళ్లి ఆయనతో రాజీపడ్డాడు.\nతరవాత అతను పితృకీర్తి చావుకు పగతీర్చుకో\nవటానికై యుద్ధరంగానికి బయలుదేరాడు.\nఅసలే ఆగ్రహావేశంలో ఉన్న వజ్రకా\nయుడు ప్రళయరుద్రుడిలాగా యుద్ధరంగానికి\nవచ్చేసరికి ట్రోజనులు అతని ధాటికి నిలవలేక\nచెదిరి పరిగెత్తసాగారు. వజ్రకాయుడు వారిని\nస్కమందర్ నది కేసి తరిమాడు. అక్కడ\nట్రోజను బలాలను రెండు కక్షలుగా చీలదీసి\nచిత్రవధ చేశాడు. ఆ యుద్ధంలో ఎలాగో చావు\nతప్పించుకుని ట్రోయ్నగరం చేరినవారు\nబెదిరిన లేళ్లలాగా కనిపించారు.\nగ్రీకు వీరులందరిలోనికీ అగ్రగణ్యుడు\nవజ్రకాయుడు, ట్రోజనులలో అగ్రగణ్యుడు\nవీరసింహుడు. కాని వీరిద్దరూ ఇంతవరకు\nయుద్ధానికి తలపడలేదు, ఇప్పుడు తలపడ్డారు.\nవారి మధ్య జరిగే పోరు ఎలా పరిణమిస్తుందో,\nచూడటానికి ఉభయపక్షాల వారూ యుద్ధం\nనిలిపేశారు.\nఆరంభంలో వీరసింహుడు వజ్రకాయుణ్ణి\nఎదిరించటానికి బదులు అతనినుంచి పారిపో\nసాగాడు. వజ్రకాయుడు అతని వెంటబడి\nతరమసాగాడు. ఇలా పారిపోవటంలో వీరసిం\nహుడి ఉద్దేశమేమంటే, వజ్రకాయుడు చాలా\nకాలంగా యుద్ధానికి ఎడంగా ఉన్నందుచేత\nయుద్ధం చేసే అలవాటు తప్పివుంటుందనీ,\nతనవెంట పరిగెత్తిస్తే వజ్రకాయుడు త్వరలోనే\nఅలిసిపోయి, ఆ తరవాత తన చేతిలో సులు\nవుగా ఓడిపోతాడనీనూ!\nకాని వీరసింహుడి అంచనా తప్పింది.\nఅతను ట్రోయ్ గోడల చుట్టూ మూడుసార్లు\nపరిగెత్తించినప్పటికీ వజ్రకాయుడికి కొంచె\nమైనా అలసట రాలేదు. చివరకు వీరసిం\nహుడు పరిగెత్తటం మానేసి, ఎదురుతిరిగి\nనిలబడ్డాడు. వజ్రకాయుడు అతని మీదికి\nవస్తూనే అతన్ని గుండెలు దూసుకుపోయేటట్టు\nగట్టిగా పొడిచాడు. వీరసింహుడు కిందపడి\nప్రాణాలు విడవబోతూ, తన శరీరాన్ని తనవా\nరికి వప్పగించమని వజ్రకాయుణ్ణి వేడుకు\nన్నాడు.\nకాని వజ్రకాయుడు వీరసింహుడి తుది\nకోరికను లక్ష్యపెట్టలేదు. అతను వీరసింహుడి\nకవచాన్ని ఒలిచి తీసుకుని, వీరసింహుడి\nకాళ్ళను తాళ్లతో తన రథానికి కట్టి, ఆ రథాన్ని\nతమ నౌకలకేసి తోలుకు వెళ్ళాడు. వీరసిం\nహుడి శవం మట్టిలో కొట్టుకుంటూ రథం\nవెంట వెళ్లింది.\nఈ విధంగా తన పగ తీరాక వజ్రకాయుడు\nపితృకీర్తికి అంత్యక్రియలు చేసి, అతని సమాధి\nవద్ద గుర్రాలనూ, పితృకీర్తి వెంట ఉండిన\nతొమ్మిది వేటకుక్కలలో రెండింటినీ, పన్నెండు\nమంది ట్రోజను యుద్ధ ఖైదీలనూ బలి\nఇచ్చాడు. ఈవిధంగా బలి అయిన ట్రోజను\nలలో వర్థనుడి కుమారులు చాలామంది\nఉన్నారు. వీరసింహుడి శవాన్ని పితృకీర్తి వేట\nకుక్కలకు వేయాలని కూడా వజ్రకాయుడు\nఆలోచించాడు గాని, మళ్ళీ ఆ ప్రయత్నం\nమానుకున్నాడు.\nపితృకీర్తి అంత్యక్రియల సందర్భంలో\nపోటీపందాలు జరిగాయి. రథాల పోటీలో\nదేవమయుడు నెగ్గాడు. మల్లయుద్ధంలో\nరూపధరుడూ, భూధవుడూ సమ ఉజ్జీలుగా\nనిర్ణయించబడ్డారు.\nఇంత జరిగినా వజ్రకాయుడి పగపూర్తిగా\nచల్లారలేదు. అతను రోజూ తెల్లవారుజామునే\nలేచి వీరసింహుడి కళేబరాన్ని పితృకీర్తి సమాధి\nచుట్టూ మూడుసార్లు ఈడ్చేవాడు.\nఒకనాటి రాత్రి చీకటి మాటున, ట్రోయ్\nరాజైన వర్ధనుడు గ్రీకు శిబిరానికి వచ్చి, తన\nకుమారుడి కళేబరాన్ని కొనుక్కునే ఉద్దేశంతో\nవజ్రకాయుడి గుడారంలోకి ప్రవేశించాడు.\nవర్ధనుడు వచ్చేసరికి వజ్రకాయుడు గాఢ\nనిద్రలో ఉన్నాడు. తలుచుకున్నట్టయితే\nవర్ధనుడు వజ్రకాయుణ్ణి సులువుగా హత్యచేసి శరీరమే కొద్దిగా మొగ్గుచూపింది. అప్పుడు\nఉండవచ్చు. కాని వర్ధనుడు ఆ పనిచెయ్యక వర్థనుడి కుమార్తె ప్రమోదిని తన చేతి కంక\nఎంతో ఉదారంగా ప్రవర్తించాడు.\nవజ్రకాయుడు నిద్రలేచాక అతనికీ వర్ధను\nడికీ సంప్రతింపులు జరిగాయి. వర్థనుడు\nవజ్రకాయుడికి వీరసింహుడి యెత్తు బంగారం\nఇచ్చి అతని కళేబరాన్ని తీసుకునేటట్టు\nనిర్ణయం జరిగింది. దీనికి ఉభయపక్షాలూ\nఆమోదించిన మీదట, గ్రీకులు ట్రోయ్\nకోట గోడల వెలుపల ఒక కాటా అమర్చారు,\nఒకవైపున వీరసింహుడి కళేబరాన్ని పెట్టి\nరెండో వైపున బంగారం తెచ్చి వెయ్యమన్నారు.\nట్రోజనులు వర్ధనుడి ధనాగారంలో ఉన్న\nబంగారపు అచ్చులనూ, నగలనూ ఊడ్చి\nతెచ్చి కాటాలో వేశారు. కాని వీరసింహుడి\nణాలను ఊడ్చి కాటాలో వేసింది.\nవజ్రకాయుడు అదివరకే ప్రమోదినిని\nఅపారంగా ప్రేమించి ఉన్నాడు. అతనిప్పుడు\nఆమె చేసినపని చూసి, వర్ధనుడి కేసి తిరిగి,\n“నాకు మీ బంగారం ఏమీ వద్దు. ప్రమోదినిని\nనాకిచ్చి పెళ్లిచేసి, భువనసుందరిని ప్రతాపుడి\nపరం చెయ్యండి; మనం యుద్ధం మాని\nసంధి చేసుకునేటట్టు నేను చూస్తాను!\"\nఅన్నాడు.\n\"కావలిస్తే ప్రమోదినిని నువ్వు పెళ్ళాడు.\nకాని భువనసుందరిని మీకు వప్పగించము.\nఇష్టమైతే ఆప్రకారం సంధి ఏర్పాటు చెయ్యి!”\nఅన్నాడు వర్ధనుడు.\n“ప్రయత్నించి చూస్తాను!\" అన్నాడు వజ్ర\nకాయుడు.\nవర్ధనుడు వీరసింహుడి కళేబరాన్ని తీసుకు\nపోయి యథావిధిగా అంత్యక్రియలు జరి\nపాడు. ఆ సమయంలో ట్రోజనుల రోదన\nధ్వని మిన్నుముట్టింది. వీరసింహుడి మరణం\nవారందరినీ చాలా కలత పెట్టింది.\nవజ్రకాయుడు ప్రమోదినిని పెళ్ళాడి\nయుధ్ధాన్ని విరమించే ప్రయత్నానికి పూనుకో\nవటంలో తన చావును తానే కోరి తెచ్చుకు\nన్నాడు. ఎలాగైనా యుద్ధం నిలిచి పోతుందనే\nఉద్దేశంతో ప్రమోదిని ఈ ఏర్పాటుకు ఒప్పుకు\nన్నదేగాని, ఆమె వజ్రకాయుణ్ణి మాత్రం క్షమిం\nచలేదు; ఎందుకంటే, అతను తన అన్న\nఅయిన ఇలియుణ్ణి క్రూరంగా హత్యచేసి\nఉన్నాడు.\nప్రమోదిని వజ్రకాయుడిపై ప్రేమ ఉన్నట్టు\nనటిస్తూ అతని ప్రాణ రహస్యం తెలుసుకు\nన్నది. ఆమెపై ప్రేమకొద్దీ వజ్రకాయుడు తన\nకుడికాలి మడమలో చావు ఉన్న సంగతి\nచెప్పేశాడు. అతని తల్లి అతనిని బాల్యంలో,\nఆ మడమ పట్టుకునే నదిలో ముంచింది.\n“నీవు సూర్య ఆలయానికి నిరాయుధుడివై\nపాదరక్షలు లేకుండా వచ్చినట్టయితే అక్కడ\nసూర్యభగవానుడికి బలులు ఇచ్చి మన పెళ్ళి\nఖరారు చేసుకుందాము!\" అని ప్రమోదిని\nవజ్రకాయుడితో చెప్పింది.\nవజ్రకాయుడు ఆ ప్రకారమే ఆలయానికి\nవచ్చాడు. అక్కడ ఆమె వెంట ఆమె ఆప్త\nబంధువులు కొందరున్నారు. ఆమె అన్న\nఅయిన అరిభయంకరుడు వజ్రకాయుడిపై\nఆపేక్ష ఉన్నట్టు నటిస్తూ అతనిని గట్టిగా\nఆలింగనం చేసుకున్నాడు. అదే సమయంలో\nమోహనుడు విగ్రహం చాటు నుంచి వజ్రకా\nయుడి. కుడికాలి మడమను ఒక విషపు\nబాణంతో కొట్టాడు. అయినా, వజ్రకాయుడు\nవెంటనే చావలేదు. ఆలయంలో ఉన్న అగ్ని\nగుండం నుంచి రెండు కొరవులు చెరొక\nచేతా తీసుకుని, వాటితో అతను అక్కడి\nట్రోజనులను చావమోదాడు. ఆ దెబ్బలకు\nఅనేక మంది ట్రోజనులూ, ఆలయంలో\nఉండే పనివాళ్ళూ బలి అయ్యారు.\nఈలోపుగా గ్రీకు శిబిరంలో రూపధరుడు,\nభూధవుడు మొదలైన యోధులకు వజ్రకాయు\nడేదో కుట్ర చేస్తున్నట్టు అనుమానం తగిలింది.\nప్రమోదినిని పెళ్ళాడి యుద్ధం నిలపటానికి\nఅతను మాట ఇచ్చినట్టు వారెవరూ ఎరగరు.\nవజ్రకాయుడు సూర్యాలయానికి ఒంటరిగా\nబయలుదేరి వెళ్లినట్టు పసికట్టి గ్రీకు యోధులు\nకుట్ర ఏమిటో తెలుసుకుందామని అక్కడికి\nవచ్చారు.\nవారు ఆలయద్వారం నుంచి లోపలికి\nవచ్చే సమయంలో మోహనుడూ, అరిభయం\nకరుడూ ఆ ద్వారంకుండానే బయటికి పోతూ\nఎదురయ్యారు. రూపధరుడూ, భూధవుడూ,\nదేవమయుడూ ఆలయంలోకి వచ్చి కొసప్రా\nణంతో ఉన్న వజ్రకాయుణ్ణి చూశారు. \"ట్రోయ్\nనగరం వశమయ్యాక నా సమాధివద్ద ప్రమోది\nనిని బలి ఇవ్వండి! ఇదే నా తుది కోరిక!\"\nఅంటూ వజ్రకాయుడు తన అనుచరుల\nచేతులలో ప్రాణాలు వదిలాడు.\nమహాబలుడైన భూధవుడు వజ్రకాయుడి\nశరీరాన్ని తన భుజాన వేసుకున్నాడు. ముగ్గురు\nయోధులూ ఆలయం వెలుపలికి వచ్చారు.\nవక్రాయుడి శవాన్ని ఏవిధంగానైనా సంపాదిం\nచటానికి ట్రోజనులు విశ్వప్రయత్నం చేశారు.\nకాని గ్రీకువీరులు వారిని తరిమికొట్టి శవాన్ని\nతమ నౌకల వద్దకు చేర్చారు.\nవజ్రకాయుడి తల్లి తటిని దుఃఖానికి\nఅంతులేదు. ఆమెతోబాటు గ్రీకు యోధులం\nదరూ పదిహేడు రోజులపాటు శోకం అనుభ\nవించారు. పద్ధెనిమిదో రోజున వజ్రకాయుడి\nశవాన్ని చితిమీద కాల్చి, అతని అస్తికలనూ,\nపితృకీర్తి అస్తికలనూ చేర్చి ఒక బంగారు\nపాత్రలోనే ఉంచి, ట్రోయ్ నగరానికీ, సము\nద్రానికీ మధ్యగా ఒక స్థలంలో సమాధి చేసి,\nఅక్కడ ఒక ఎత్తయిన రాళ్ళ గుట్ట ఏర్పాటు\nచేశారు. ఈ స్థలానికి సమీపంలోనే ఉన్న\nగ్రామానికి వజ్రకాయుడి పేరు పెట్టి, ఆ\nగ్రామంలో అతని పేర ఒక ఆలయం కట్టి,\nఅందులో అతని శిలావిగ్రహాన్ని కూడా స్థాపిం\nచారు. చెవులకు స్త్రీలు ధరించే పోగులు\nగల ఈ విగ్రహం ఇప్పటికీ ఆ ఆలయంలో\nఉన్నది.\n— (ఇంకావుంది)",
            "book_page_end": 23
        },
        {
            "title": "నగల వ్యాపారి",
            "book_page_start": 24,
            "pdf_page_start": 24,
            "pdf_page_end": 24,
            "author": "కోనే నాగవెంకట ఆంజనేయులు",
            "genre": "చిన్న కథ",
            "moral": "కష్టపడకుండా దొరికిన సంపాదన అక్రమ మార్గాల వైపు నడిపించవచ్చు.",
            "keywords": [
                "నగల వ్యాపారం",
                "అల్లుడు",
                "మోసం",
                "రత్నాల హారం",
                "దొంగతనం"
            ],
            "characters": [
                "నాగభూషణం",
                "గుణశేఖరుడు",
                "విశ్వనాధుడు",
                "కోదండయ్య"
            ],
            "locations": [
                "హేలాపురి"
            ],
            "content": "హేలాపురి నివాసి నాగభూషణం, తన కుమార్తె వివాహం అదే నగరానికి చెందిన గుణశేఖరుడనే\nఅతడితో జరిపించాడు. ఆ వివాహ సమయంలో తీర్థయాత్రల్లో వున్న ఆయన స్నేహితుడు విశ్వ\nనాధుడు ఆయన్ని చూడడానికి వచ్చాడు.\n“అమ్మాయివివాహానికిరాలేకపోయాను. అల్లుడేం చేస్తుంటాడు?\" అని విశ్వనాధుడు అడిగాడు.\n\"బంగారు నగలు అమ్ముతుంటాడు,\" అన్నాడు నాగభూషణం విచారంగా.\n\"ఓహెూ, బంగారు నగల వ్యాపారం అన్నమాట! ఆ మాట చెప్పేందుకంత విచారపడతావెందుకు?”\nఅంటూ విశ్వనాధుడు ఆశ్చర్యపోయాడు.\nఆ తర్వాత కొంతసేపు పిచ్చాపాటీ మాట్లాడుకున్నాక, విశ్వనాధుడు కోరిన మీదట అల్లుడి చిత్ర\nపటం చూపించాడు నాగభూషణం.\nఆ సాయంత్రం విశ్వనాధుడు, తానెరిగిన కోదండయ్య అనే అతడి నగల దుకాణంలో\nఉండగా, ఒక యువకుడు వచ్చి, రత్నాలహారాన్నొక దాన్ని అమ్మజూపాడు. అతణ్ణి చూస్తూనే\nనాగభూషణం అల్లుడని విశ్వనాధుడు గ్రహించాడు. ఇప్పుడు తను అమ్మజూపుతున్నది, నాగ\nభూషణం తన కూతురుకు చేయించిన నగల్లో ఒకటన్నమాట!\nతన అల్లుడు బంగారు నగలు అమ్ముతూంటాడని, నాగభూషణం విచారంగా ఎందుకు\nచెప్పాడో అప్పుడర్థమైంది విశ్వనాధుడికి.",
            "book_page_end": 24
        },
        {
            "title": "రాకుమారి తొందరపాటు",
            "book_page_start": 25,
            "pdf_page_start": 25,
            "pdf_page_end": 32,
            "author": "మాచిరాజు కామేశ్వరరావు",
            "genre": "బేతాళ కథ",
            "moral": "కార్యసాఫల్యం సాధించిన తర్వాత ఆ ఫలితాన్ని సరైన సందర్భంలో, వివేకంతో ఉపయోగించాలి. ప్రజాక్షేమం వ్యక్తిగత కోరికల కంటే ముఖ్యం.",
            "keywords": [
                "బేతాళ కథ",
                "విక్రమార్కుడు",
                "రాకుమారి",
                "మణిదత్తుడు",
                "వివేకం"
            ],
            "characters": [
                "విక్రమార్కుడు",
                "బేతాళుడు",
                "శూరవర్మ",
                "సులక్షణ",
                "గోవిందస్వామి",
                "అవ్వ",
                "మణిదత్తుడు"
            ],
            "locations": [
                "స్వర్ణపురి",
                "ఉదయగిరి",
                "కొండ ప్రాంతం"
            ],
            "content": "పట్టువదలని విక్రమార్కుడు చెట్టువద్దకు\nతిరిగివెళ్ళి, చెట్టుపై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, “రాజా, నువ్వు అనితర సాధ్య\nమైన పట్టుదలతో, పూనిన కార్యాన్ని ఫలింప\nచేసుకోవాలని, ఇంత అర్ధరాత్రివేళ భీతికొలిపే\nశ్మశానంలో ఇక్కట్ల పాలవుతూండడం ఎవరి\nకైనా ఆశ్చర్యం కలిగిస్తుంది. కాని, ఇన్ని శ్రమల\nకోర్చి నువ్వు కార్యసాఫల్యం పొందాక, దానితో\nతృప్తి చెంది వుండగలవా? .లేక స్వర్ణపురి\nరాకుమారిలా అవివేకంగా, అసందర్భంగా\nసాధించిన దాన్ని చేజేతులా జారవిడుచుకుం\nటావా, అన్న అనుమానం కలుగుతున్నది.\nఎందుకంటే – కొన్నికొన్ని కార్యాలను సాధించ\nడానికి కష్టసహిష్ణుతా, పట్టుదలా వుంటే సరి\nపోతుంది. అయితే, ఫలితాన్ని అనుభవించ\nడానికి వివేకం, లోకజ్ఞతా అవసరం అవు\nతుంది. ఇందుకు ఉదాహరణగా, స్వర్ణపురి\nరాకుమారి కథ చెబుతాను, శ్రమ తెలియ\nకుండా, విను,” అంటూ ఇలా చెప్పసాగాడు :\nపూర్వం ఒకసారి తూర్పు సముద్ర తీరపు\nకొండ ప్రాంతాల ఎడతెరిపి లేని వర్షపాతంతో\nపాటు పెను తుఫాను గాలులు చెలరేగినై.\nఆ సమయంలో కూలిపోయిన కొండ చరి\nయల్లో ఒకచోట, అతి ప్రాచీనమైన శివాలయం\nఒకటి బయల్పడింది. ఈవార్త ఆ ప్రాంతాన్ని\nపాలించే స్వర్ణపురి రాజు శూరవర్మకు తెలియ\nవచ్చింది.\nశూరవర్మ కుమార్తె సులక్షణ గొప్ప శివ\nభక్తురాలు. ఆమె, తండ్రితో, \"నాన్నగారూ!\nతుఫాను తాకిడికి బయల్పడిన ఆ పురాతన\nశైవాలయం, మన రాజధానికి అతి సమీపంలో\nవుండడం మన అదృష్టం. నా పర్యవేక్షణలో\nఅక్కడ నాలుగైదు మాసాల్లో శివుడికి అద్భుత\nమైన ఆలయాన్ని పునర్నిర్మిస్తాను,\" అన్నది\nఅమితానందంగా.\nశూరవర్మ తన అంగీకారం తెలిపాడు.\nమంచి ముహూర్తాన శివాలయపునరుద్ధరణ\nకార్యక్రమం ప్రారంభమైంది. సులక్షణ రోజులో\nచాలాభాగం పనివాళ్ళకూ, శిల్పులకూ సూచన\nలిస్తూ, ఆ కొండ వద్దనే గడిపేది.\nఒకరోజు మధ్యాహ్నం విశ్రాంతి తీసుకుం\nటున్న ఆమెకు, అతి మనోహరమైన మురళీ\nగానం దూరం నుంచి వినవచ్చింది. అందరూ\nఎవరి పనుల్లో వాళ్ళున్నారు. ఆమె గానం\nవస్తున్న దిశగా వెళ్ళింది. ఒకచోట పచ్చిక\nమైదానంలో కొన్ని గొర్రెలు మేస్తున్నవి. పాతి\nకేళ్ళ యువకుడొకడు ఒక చెట్టు కింద కళ్ళు\nమూసుకు కూర్చుని తన్మయత్వంతో మురళిని\nవాయిస్తున్నాడు. అతడి అందం చూసి సుల\nక్షణ అమితాశ్చర్యం చెందింది.\nపాట పూర్తి చేసి కళ్ళు తెరిచిన యువకుడు,\nఎదురుగా నిలబడి వున్న సులక్షణను చూసి\nఉలిక్కి పడ్డాడు. ఆమె చిన్నగా నవ్వి, “నేను\nరాకుమారి సులక్షణను. నీ మురళి పాటను\nమెచ్చాను. నీ పేరేమిటి?” అని అడిగింది.\n“నా పేరు గోవిందస్వామి!\"అని ఆయువ\nకుడు, సులక్షణకు నమస్కరించి గొర్రెలను\nతోలుకుని వెళ్ళిపోయాడు.\nఅది మొదలు సులక్షణ రోజూ రహస్యంగా\nగోవిందస్వామిని కలుసుకుని, మురళి మీద\nతనకు నచ్చిన పాటలు పాడించుకునేది.\nగోవిందస్వామి ఆమెకు మురళి వాయించడం\nనేర్పేవాడు. ఆమె అతడికి నాగరికపు ప్రవర్తనా,\nఎదుటివారితో మాట్లాడవలసిన తీరూ నేర్పేది.\nనెల తిరిగే సరికి ఇద్దరూ చాలా సన్నిహితుల\nయ్యారు.\nఒకనాడు కొద్దిసేపు మురళి వాయించగానే\nసులక్షణకు పొలమారి దగ్గు వచ్చింది. అది\nచూసి గోవిందస్వామి, ఆమెతో, “ఇక్కడికి\nదగ్గరలోనే చిన్నతనం నుంచీ నేనెరిగిన అవ్వ\nవున్నది. ఆమె గుడిసె వెనక వున్న బావినీళ్ళు\nకొబ్బరిబొండాం నీళ్ళలా తియ్యగావుంటాయి,”\nఅని, సులక్షణను కొండ మలుపులో బాట\nపక్కనేవున్న అవ్వ గుడిసె దగ్గరకు తీసుకు\nవెళ్ళాడు.\nచుట్టూ పచ్చని చెట్లతో, పూలమొక్కలతో\nపర్ణశాలలా వున్న అవ్వగుడిసె చూసి సులక్షణ\nఆశ్చర్యపోయింది. కాళ్ళ సవ్వడి విని గుడిసె\nలోంచి బయటికి వచ్చిన అవ్వ, సులక్షణను\nచూసి, “ఎవరమ్మా నువ్వు? ఏమనుకోకు.\nమా గోవిందు అందానికి దీటైన అందగత్తెను\nఇన్నాళ్ళకు చూశాను,\" అన్నది బోసినోటితో\nనవ్వుతూ.\nఇది విన్న సులక్షణకు సిగ్గు ముంచుకు\nవచ్చింది. గోవిందస్వామి చెప్పగా అవ్వగుడిసె\nలోకి పోయి, ఒక లోటాలో నీళ్ళు తెచ్చి సుల\nక్షణకుఇచ్చింది. సులక్షణ నీళ్ళుతాగి, అవ్వతో,\n“నీ గుడిసె ముందు నేనేనాడూ ఎరగని\nకమ్మని పూలవాసన, అవ్వా! ఇక్కడ నాకెంతో\nహాయిగా వున్నది,” అన్నది.\n\"ఇది పొగడ పూల సువాసన!\" అంటూ\nఅవ్వ కిందరాలిన పొగడ పూలు ఏరి దండ\nగుచ్చి, ఎంతో సంతోషంగా సులక్షణ తలలో\nతురిమింది.\nఆ తర్వాత గోవిందస్వామి, ఆమెను వెంట\nబెట్టుకుని కొండమలుపు దాకా వచ్చి, అక్కడ\nదిగవిడిచి గొర్రెలను తోలుకునివెళ్ళిపోయాడు.\nఆ రోజే తను పెళ్ళంటూ చేసుకుంటే, గోవింద\nస్వామినే చేసుకోవాలని సులక్షణ నిర్ణయించు\nకున్నది.\nఆరాత్రి ఆమె మందిరంలోకి రాజు శూర\nవర్మ వచ్చి, \"అమ్మా! ఉదయగిరి యువ\nరాజు మణిదత్తుడు నిన్ను వివాహమాడదలచి\nనట్టుగా వర్తమానం పంపించాడు. అతడు\nఅన్ని విధాలా తగినవాడో కాదో చూడాలిగదా.\nఅందువల్ల, రెండు రోజుల పాటు మన అతి\nథిగా గడిపివెళ్ళమని ఆహ్వానం పంపించాను.\nఅతను రేపు సాయంకాలానికి నగరానికి\nవస్తాడు,” అని చెప్పాడు.\nఆ సమయంలో, గోవిందస్వామి ప్రస్తావన\nతండ్రి ముందుతీసుకురావడానికి సులక్షణకు\nధైర్యం చాలలేదు.\nమర్నాటి మధ్యాహ్నం సులక్షణ, గోవింద\nస్వామికి సంగతి చెప్పి, \"ఆ యువరాజు\nమణిదత్తుడికి నేను నచ్చి తీరుతాను. ఒకవేళ\nతొందరపడి, మానాన్న అతడికి మాట ఇస్తే,\nఆ తర్వాత దానికి తిరుగుండదు,” అన్నది\nదిగులుగా.\n“అవ్వను సలహాఅడుగుదాంపద!”అన్నాడు\nగోవిందస్వామి.\nఇద్దరూ అవ్వగుడిసెకు వెళ్ళారు. సులక్షణ,\nఅవ్వకు జరిగింది చెప్పి, “మా నాన్న నా ఇష్టాన్ని\nకాదనడు. గోవిందస్వామి అన్ని విధాలా మా\nనాన్నకు నచ్చుతాడనే నమ్మకం నాకున్నది.\nఅయితే, గోవిందస్వామిని మా నాన్న దగ్గరకు\nతీసుకువెళ్ళే ధైర్యం నాకు లేదు,” అన్నది.\nఅవ్వ కొంచెంసేపు ఆలోచించి, “ఇందులో\nమనం భయపడవలసిందీ, మతులు చెడ\nగొట్టుకోవలసిందీ ఏమీ లేదు. గోవిందస్వామి,\nగోవిందస్వామిగా కాక, యువరాజు మణిదత్తు\nడుగా వెళ్ళి మీ నాన్నను కలుసు కుంటాడు.\nగోవిందుడు మీ నాన్నకు నచ్చుతాడనే నమ్మ\nకంనీకున్నది కదా! ఇకనేం, కథ సుఖాంతం,”\nఅన్నది.\nఉదయగిరి యువరాజు నగరం చేరా\nలంటే, కొండ వారగా వున్న మార్గం తప్ప\nమరొక మార్గం లేదు. అతను తన గుడిసె\nముందుకు రాగానే ఏం చేయాలో, గోవింద\nస్వామికి వివరించింది అవ్వ.\nఅనుకున్నట్టుగానే, సాయంత్రానికి తెల్లని\nఅశ్వం మీద రాచదుస్తుల్లో మణిదత్తుడు ఆ\nప్రాంతానికి వచ్చాడు.\nఅవ్వ అతడికి ఎదురుపోయి, “నాయనా,\nనాగన్నా! నా మాటవిను. భోజనం చేసివెళ్ళు,\"\nఅంటూ గుర్రానికి అడ్డుగా నిలబడి దుఃఖం\nనటించింది.\nఇది విని మణిదత్తుడు చాలా ఆశ్చర్య\nపోతూ, “అవ్వా! నేను నువ్వనుకునే నాగన్నను\nకాదు: ఉదయగిరి యువరాజు మణి\nదత్తుణ్ణి!” అంటూ గుర్రంమీది నుంచి కిందికి\nదిగాడు.\nఅక్కడే వున్న గోవిందస్వామి, మణిదత్తుణ్ణి\nపక్కకు తీసుకుపోయి, “అయ్యా! ఈ అవ్వ\nఒక్కగానొక్క మనవడు నాగన్న. వాడు రాజు\nగారి సైనికుడు. ఎన్నో ఏళ్ళ నాడు పొరుగు\nరాజు ఈ రాజ్యం మీద దండెత్తాడు. రాజాజ్ఞగా\nదండోరా వింటూనే–భోజనం చేస్తున్న నాగన్న,\nఅవ్వ ఎంత బతిమాలినా వినకుండా, గోడకు\nవేళ్ళాడుతున్న కత్తి తీసుకుని బయటికి పరి\nగెత్తాడు. అప్పుడు జరిగిన యుద్ధంలో వాడు\nమరణించాడు. అవ్వకు మతి చలించింది.\nమీలో నాగన్న పోలికలుండి వుండాలి! ఈపూట\nఅవ్వ వడ్డించగా భోజనం చేస్తే, ఈ ముసలి\nతనంలో ఆమెకు ఎంతో తృప్తి కలిగించిన\nవారవుతారు,” అని ఒక కట్టుకథ కల్పించి\nచెప్పాడు.\nజాలీ, దయాగుణం గల మణిదత్తుడు\nవెంటనే అవ్వ భుజం మీద చెయ్యివేసి, “అవ్వా!\nనన్నాకలి దహించేస్తున్నది. అన్నం పెట్టు,”\nఅన్నాడు.\nఅవ్వ వెంటనే అతడికి అన్నం, కూరలూ\nవడ్డించింది. మణిదత్తుడు ఇష్టం లేకపోయినా\nతృప్తి నటిస్తూ భోజనం ముగించి, దాపుల\nవున్న మంచం మీద కూర్చున్నాడు. అవ్వ\nఅతడికి ఒక లోటాలో వేడిపాలుతెచ్చిఇచ్చింది.\nఆ పాలు తాగి మణిదత్తుడు క్షణాల మీద\nనిద్రలోకి జారుకున్నాడు.\nఅప్పుడు అవ్వ, గోవిందస్వామితో, \"ఆ\nపాలల్లో కొన్ని మూలికల రసం కలిపాను.\nయువరాజుకు రేపు సాయంకాలానికి గాని\nస్పృహ రాదు. నువ్వు, ఈయన దుస్తులు\nధరించి, అశ్వంమీద రాజభవనానికి వెళ్ళు,”\nఅన్నది.\nగోవిందస్వామి, మణిదత్తుడుగా రాజ\nభవనంలో ప్రవేశించాడు. అందమైన నిలు\nవెత్తు గోవిందస్వామిరూపంరాజుశూరవర్మను\nఆకట్టుకున్నది. ఆయన, కుమార్తెతో, “నువ్వు\nఅదృష్టవంతురాలివి, తల్లీ! నీ కాబోయే భర్త\nఅచ్చు మన్మథుడిలావున్నాడు, \"అంటూ, ఆమె\nతల నిమిరాడు.\nసులక్షణ పరమానంద భరితురాలైంది.\nమర్నాడు సాయంత్రం నదిలో నౌకావిహారానికి\nఏర్పాట్లు చేశాడు శూరవర్మ.\nవిహారానికి బయలుదేరే ముందు ఒక\nపరిచారిక సులక్షణ మందిరంలోకి వచ్చి,\n\"అమ్మా! మీకోసం ఎవరో ముసలిది పొగడ\nపూలదండ తెచ్చింది. దాన్ని స్వయంగా తనే\nమీకివ్వాలని పట్టుబడుతున్నది,” అనిచెప్పింది.\nపొగడదండ పేరు వింటూనే, ఆ వచ్చిన\nదెవరో గ్రహించిన సులక్షణ, పరిచారికతో ఆ\nముసలిదాన్ని లోపలికి పంపించమన్నది.\nఅవ్వ వస్తూనే, “రాకుమారీ! ఆ యువరాజుకు\nఒళ్ళు కాలిపోయే జ్వరం వచ్చింది. విరుగుడు\nమందు ఇచ్చినా స్పృహరాలేదు. నువ్వు ఆస్థాన\nవైద్యుడిని తీసుకుని వెంటనేరావాలి,” అన్నది\nఆందోళనగా.\nఅవ్వను పంపేసి, సులక్షణ ఉద్యానవనం\nలోతిరుగుతున్న గోవిందస్వామిని కలుసుకుని,\nజరిగింది చెప్పి, \"నేను నౌకావిహారానికి రాను.\nవైద్యుణ్ణి వెంటబెట్టుకుని అవ్వఇంటికి వెళు\nతున్నాను,” అని చెప్పింది.\n“ఆ యువరాజుకు తీవ్రజ్వరం, స్పృహ\nలేదంటూ నువ్వు గొడవ పడిపోవడం ఆశ్చ\nర్యంగా వుంది! ఏమైనా, నువ్వు నౌకావిహారా\nనికి రాకపోతే ఏమీ బావుండదు,” అన్నాడు\nగోవిందస్వామి నిరుత్సాహంగా.\nసులక్షణ మౌనంగా అక్కడి నుంచి\nబయలుదేరి, రాజవైద్యుణ్ణి వెంటబెట్టుకుని\nఅవ్వ గుడిసెకు వెళ్ళింది.\nవైద్యుడు స్పృహలేని స్థితిలో వున్న మణి\nదత్తుడి నుదుటికి ఏవో లేపనాలు పట్టించి,\n“రోగికి ఒకటి రెండు గంటల్లో స్పృహవస్తుంది,\nభయపడవలసిందేమీ లేదు. తర్వాత ఈ\nరెండుమాత్రలూమింగించమ్మా,”అనిసులక్ష\nణకుచెప్పాడు.\nతరవాత ఆయన ఈ జరిగినదంతా వింత\nగానూ, అనుమానాస్పదంగానూ తోచడంతో,\nసరాసరి రాజు శూరవర్మ దగ్గరకు పోయి\nసంగతంతా వివరించాడు.\nవెంటనే శూరవర్మ కొద్ది పరివారాన్నీ,\nరాజవైద్యుణ్ణి తీసుకుని అవ్వ గుడిసెకు\nవచ్చాడు. ఆ సమయంలో మణిదత్తుడు\nకొంత స్పృహ రావడంతో మెల్లగా ఏదో\nమాట్లాడుతున్నాడు.\nసులక్షణ కన్నీళ్ళు తుడుచుకుంటూ శ్రద్ధగా\nవింటున్నది.\nశూరవర్మ, ఏమిటిదంతా అన్నట్టు కుమార్తె\nకేసి చూశాడు. ఆమె, తండ్రి చేయి పట్టుకుని\nపరివారం నుంచి దూరంగా తీసుకుపోయి,\nజరిగినదంతా పూస గుచ్చినట్టు చెప్పి, \"నా\nప్రోద్బలం మీద గోవిందస్వామి యువరాజు\nవేషంలో మన భవనానికి వచ్చాడు. హఠాత్తుగా\nఅనారోగ్యంపాలయి యువరాజు ఇక్కడ చిక్కు\nపడ్డాడు,\" అన్నది.\nశూరవర్మకు, గోవిందస్వామి అన్నివిధాలా\nనచ్చి వుండడంతో, ఆయన కుమార్తెపై కోప\nగించుకోక, “ఇటువంటి తొందరపాటు నిర్ణ\nయాలుఅన్నివేళలాసత్ఫలితాలనివ్వవు.ముందు\nనువ్వు మణిదత్తుడికి క్షమాపణలు చెప్పుకో!\nనువ్వు గోవిందస్వామిని వివాహమాడేందుకు\nనాకెలాంటి అభ్యంతరమూ లేదు,” అన్నాడు.\n“క్షమించండి, నాన్నగారూ! నా తొలి నిర్ణ\nయంతొందరపాటు వల్ల జరిగిందని గ్రహిం\nచాను. నేను మణిదత్తుడికి క్షమాపణ చెప్పు\nకుంటాను. కాని అది, గోవిందస్వామిని\nవివాహమాడేందుకు మాత్రం కాదు; మణి\nదత్తుణ్ణి వివాహమాడేందుకే! నా కాబోయే\nభర్త భవిష్యత్తులో ఈ రాజ్యానికి రాజవుతాడు.\nప్రజాక్షేమం, రాజ్యరక్షణా అన్నిటికన్న ముఖ్యం\nకదా!” అన్నది సులక్షణ.\nబేతాళుడు ఈ కథ చెప్పి, \"రాజా, రాకు\nమారి సులక్షణకు మొదట్లో, తను గోవింద\nస్వామిని వివాహమాడడం, తనతండ్రికి ఇష్టం\nకాదేమో అన్న భయం వున్నది. కాని, అతణ్ణి\nవివాహమాడేందుకు తండ్రి తన పూర్తి ఇష్టాన్ని\nతెలియబరిచాడు. అయినా, ఆమె గోవింద\nస్వామిని నిరాకరించి, మణిదత్తుణ్ణి వివాహ\nమాడగోరడం అవివేకంగానూ, అసందర్భం\nగానూ లేదా? ఈ సందేహాలకు సమాధానం\nతెలిసి కూడా చెప్పకపోయావో నీ తల పగిలి\nపోతుంది,” అన్నాడు.\nదానికి విక్రమార్కుడు, \"గోవిందస్వామి\nస్వయం ఆలోచనాశక్తి లేనివాడు, పైపెచ్చు\nస్వార్థపరుడు. ముక్కూ ముఖం ఎరగని ఒక\nముసలిదాన్ని సంతృప్తి పరిచేందుకు మణి\nదత్తుడు, తను రాజభవనానికి వెళ్ళడం కూడా\nవాయిదా వేసుకున్నాడు. దీనిని బట్టి అతడిది\nఎదుటివారి కష్టాలకు చలించే జాలిగుండె\nఅని తెలుస్తున్నది. ఇది ప్రజాపాలకుడైనవాడి\nకుండవలసిన ప్రధాన లక్షణం. ఇక, గోవింద\nస్వామి మనస్తత్వం ఇందుకు పూర్తిగా విరుద్ధం.\nఅతడు తను స్వార్థం కొద్దీ అల్లిన కట్టుకథ\nకారణంగా, మణిదత్తుడు అస్వస్థుడై స్పృహ\nకోల్పోయిన స్థితిలో వున్నాడని తెలిసీ చలిం\nచలేదు. పైగా, రాకుమారి సులక్షణను తనతో\nపాటు నౌకావిహారానికి రావలసిందిగా కోరాడు.\nఅటువంటి స్వార్థపరుడు, దయా జాలీ అంటే\nఏమిటో తెలియనివాడు తన భర్త అయి,\nఆతర్వాత దేశానికి రాజయితే ప్రజలు ఎన్ని\nఇక్కట్లకు గురి అవుతారో సులక్షణ గ్రహిం\nచింది. అందుకే, ఆమె గోవిందస్వామిని నిరా\nకరించి మణిదత్తుణ్ణి వివాహమాడదలచింది.\nఇది ఎంతో వివేకవంతమైన సందర్భోచిత\nనిర్ణయం,\" అన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n[ఆధారం: మాచిరాజు కామేశ్వరరావు రచన]",
            "book_page_end": 32
        },
        {
            "title": "మనదేశపు కోటలు-2",
            "book_page_start": 33,
            "pdf_page_start": 33,
            "pdf_page_end": 36,
            "author": "మీరా ఉగ్రా",
            "genre": "చారిత్రక వ్యాసం",
            "moral": "చారిత్రక కట్టడాలు దేశం యొక్క గతాన్ని, వైభవాన్ని సూచిస్తాయి.",
            "keywords": [
                "ఢిల్లీ",
                "లాల్ ఖిల్లా",
                "కుతుబ్మీనార్",
                "మొగలు చక్రవర్తులు",
                "స్వతంత్రం"
            ],
            "characters": [
                "అనంగపాలుడు",
                "పృధ్వీరాజ్ చౌహాన్",
                "అల్లాఉద్దీన్ ఖిల్జీ",
                "హుమయూన్",
                "షాజహాన్",
                "అమర్సింగ్ రాథోడ్",
                "బహదూర్ షా జాఫర్",
                "జవహర్ లాల్ నెహ్రూ"
            ],
            "locations": [
                "ఢిల్లీ",
                "ఆగ్రా",
                "తుగ్లకాబాదు",
                "షాజహానాబాదు"
            ],
            "content": "ఢిల్లీలో ఉన్నన్ని కోటలు మన దేశంలో మరే నగరంలోనూ లేవు. పాండవుల\nరాజధాని ఇంద్రప్రస్థం ఇక్కడే ఉండేదని చెబుతారు. కాని, దానిని\nనిరూపించడానికి తగిన ఆధారాలు ఇంకా లభించలేదు. అయితే, ఇప్పుడు\nకుతుబ్మీనార్ ఉన్న ప్రాంతంలో అనంగపాలుడనే తోమార రాజు క్రీ.శ. 737వ\nసం||లో లాలోకోటను నిర్మించాడన్న విషయం మాత్రం రూఢిగా చెప్పవచ్చు. ఆ\nతరవాత నాలుగు వందల సంవత్సరాలకు, అదే స్థలంలో పృధ్వీరాజ్ చౌహాన్\nమరొక కోటను నిర్మించాడు. పృధ్వీరాజును రాయ్ పిథోరా అని పిలిచేవారు.\nఅందువల్ల ఈ కోట కూడా ఘర్ రాయ్ పిథోరాగా ప్రసిద్ధి గాంచింది.\nలాల్ కోట నుంచి.\nలాల్ ఖిల్లా వరకు\nక్రీ.శ. 1303వ సం||లో అల్లాఉద్దీన్ ఖిల్జీ, కోషక్-ఇ-సిరి అనే సిరికోటను నిర్మించాడు. 1982వ సం||లో\nఇక్కడే ఆసియా క్రీడలు జరిగాయి. ఖిల్జీ వంశానంతరం తుగ్లక్ వంశస్థులు అధికారంలోకి వచ్చారు.\nమంగోలుల దండయాత్రల నుంచి రక్షణకు ఘియాసుద్దీన్, మహమ్మద్, ఫిరోజ్ షా అనే ముగ్గురు తుగ్లక్\nవంశపు రాజులు విడివిడిగా తుగ్లకాబాదు, అదిలాబాదు (జహాన్ పనాహ్), ఫిరోజ్ షా కోట్లా\nఅనే మూడు కోటలను నిర్మించారు.\n'ఈనాడు' ఎత్తయిన గోడలూ,\nబురుజులూ మాత్రమే వాటి గుర్తులుగా\nమిగిలి ఉన్నాయి.\nఈనాడు పురాణా ఖిల్లా అని పిలువబడుతూన్న\nకోట నిర్మాణం, రెండవ మొగలు చక్రవర్తి\nఅయిన హుమయూన్ చేత ప్రారంభించబడి,\nషే· సూర్ చేత పూర్తి చేయబడింది.\nఅక్బర్ తన రాజధానిని ఆగ్రాకు మార్చాడు.\nఆయన బాదల్ ఘడ్ అనే కోటను చేపట్టి,\nదానిని మరింత పటిష్ఠం చేశాడు. ఎర్ర\nఇసుకరాళ్ళతో నిర్మించడం వల్ల దానికి లాల్\nఖిల్లా (ఎర్రకోట) అనే పేరు వచ్చింది.\nవిలక్షణమైనదీ, చాలా పటిష్ఠమయినదీ\nఅయిన ఈ కోటకు రెండు అగడ్తలూ,\nరెండు ప్రహరీ గోడలూ ఉన్నాయి.\nఅక్బర్ మనమడయిన షాజహాన్ కొలువులోని\nఅమర్సింగ్ రాథోడ్ అనే రాజపుత్ర సేనా\nనాయకుడు ఈ కోట నుంచి సాహసోపేతంగా\nతప్పించుకుపోయాడనడానికి ఆధారం ఉన్నది.\nతనపై తరచూ కుట్ర పన్నుతూన్న సలావత్\nఖాన్ అనే కోశాధికారిని, అమర్సింగ్ రాథోడ్\nఒకసారి ఆగ్రహావేశంతో చంపేశాడు. షాజహాన్\nసైనికులు తరమడంతో, అతడు పారిపోతూ,\nప్రధాన ద్వారం మూసి ఉండడంతో, గుర్రంతో\nసహా మెట్ల మీదుగా కోట బురుజుల మీదికి\nఎక్కి, 30 అడుగుల ఎత్తయిన గోడపై నుంచి\nవెలుపలికి దూకి తప్పించుకున్నాడు. ఆ కార\nణం వల్ల, అంతవరకు అక్బారీ దర్వాజాగా\nవున్న ద్వారం ఆనాటి నుంచి అమర్సింగ్\nదర్వాజా అయింది.\nషాజహాన్ రాజధానిని మళ్ళీ\nఢిల్లీకి మార్చాడు. షాజహానా\nబాదులో 1639వ సం||\nమే 12వ తేదీ ఒక కోట\nనిర్మించడం ప్రారంభించాడు.\nఆగ్రా కోటలాగే దీనిని\nకూడా ఎర్ర ఇసుకరాళ్ళతో\nనిర్మించడం వల్ల దీనికీ లాల్\nఖిల్లా అని పేరు వచ్చింది.\n1648వ సం|| ఏప్రిల్ 18వ\nతేదీ షాజహాన్ చక్రవర్తి\nఇందులో ప్రప్రథమంగా\nఅత్యంత వైభవంగా కొలువు\nతీరాడు.\nమయూరసింహాసనం మృదువైన పట్టు\nజలతారులతో, బంగారు వెండి దారాలతో కప్పబడి\nచూపరుల కళ్ళకు మిరమిట్లు కొలిపేలా ఉండేది.\n\"ఈ భూమి మీద స్వర్గం అంటూ ఉంటే\nఅది ఇక్కడే! అది ఇక్కడే! అది ఇక్కడే!” అనే\nఫిరదౌసి మాటలను షాజహాన్ కుమారుడు దారా షుకో\nమయూరసింహాసనం మీద బంగారు అక్షరాలతో\nచెక్కించాడు.\nఔరంగజేబు అనంతరం వచ్చిన మొగలు\nచక్రవర్తులకు ఆ స్వర్గం కాస్తా నరకంగా మారింది.\nమొగలు సామ్రాజ్య పతనంతో కోట, దండెత్తి వచ్చిన\nనాదిర్ షా, అహమద్ షా అబ్దాలీ మొదలైన వారి\nవశమయింది.\n1857-58 మధ్య సిపాయిలు, ఈస్ట్ ఇండియా కంపెనీపై తిరుగుబాటు జరిపి, వృద్ధుడయిన బహదూర్ షా\nజాఫర్ను తమ రాజుగా ప్రకటించడంతో రక్తపాతం జరిగింది. తిరుగుబాటు అణచబడింది. ఆ కోటలోనే\nబ్రిటిష్ వాళ్ళు బహదూర్ షా మీద విచారణ జరిపారు. దోషి అని నిర్ణయించి, నిర్బంధ ప్రవాస జీవితం\nశిక్షగా విధించి బహదూర్ షాను బర్మాకు తరలించారు.\n1947వ సం|| ఆగస్టు 15వ తేదీ మన\nదేశం స్వతంత్రమయ్యాక, బ్రిటిష్ జెండా\nయూనియన్ జాక్ను దించి, పండిత జవహర్\nలాల్ నెహ్రూ మన త్రివర్ణ జాతీయ పతాకాన్ని\nఎర్రకోట మీద ఎగురవేశారు!\nలాల్కోట నుంచి లాల్ ఖిల్లా వరకు సాగిన\nచరిత్రలో ఒక అధ్యాయం పూర్తయింది!",
            "book_page_end": 36
        },
        {
            "title": "సిద్ధుడి సలహా",
            "book_page_start": 37,
            "pdf_page_start": 37,
            "pdf_page_end": 43,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "జ్ఞానం కేవలం పుస్తకాలతో రాదు; దాన్ని ఆచరణలో ఉపయోగించడంలోనే నిజమైన ప్రయోజనం ఉంటుంది. ఆత్మగౌరవాన్ని అర్థం చేసుకున్న జ్ఞాని స్వార్థపరుడి కింద పనిచేయడానికి కూడా వెనకాడడు, ఎందుకంటే అతనికి ఉన్నత లక్ష్యం ఉంటుంది.",
            "keywords": [
                "జ్ఞానం",
                "డబ్బు",
                "నందుడు",
                "సిద్ధుడు",
                "నటన",
                "స్వార్థం"
            ],
            "characters": [
                "నందుడు",
                "రాధ",
                "సిద్ధుడు",
                "దొంగ",
                "యజమాని"
            ],
            "locations": [
                "పట్నం",
                "అడవి",
                "సత్రం"
            ],
            "content": "నందుడనే యువకుడు బాగా చదువుకు\nన్నాడు. ఉద్యోగం లేదు. డబ్బు సంపాయించ\nమని తల్లిదండ్రులు పోరుతున్నారు. సంపా\nదించడం లేదని అన్నలు, వదినలు గేలిచేస్తు\nన్నారు. వాడితో అభిమానంగా మాట్లాడేది పొరు\nగింటి రాధ ఒక్కతే!\nరాధ తండ్రికి బాగా డబ్బుంది, పలుకుబడి\nవుంది. ఆమె, తల్లిదండ్రులకు ఒక్కగానొక్క\nకూతురు.\nరాధను పెళ్ళి చేసుకుంటే తను గొప్పగా\nవెలిగిపోవచ్చునని నందుడు అనుకున్నాడు.\nఒకరోజున వాడు రాధను పెళ్ళి గురించి\nఅడిగాడు. ఆమె నవ్వి, “నాకు నువ్వంటే\nఇష్టమే కానీ నిన్ను పెళ్ళి మాత్రం చేసుకోను.\nనా డబ్బు గురించి ఆశపడకుండా, తనకు\nతానుగా బాగా డబ్బు సంపాదించగలవాడినే\nనేను పెళ్ళి చేసుకుంటాను. నువ్వు మంచి\nవాడివే కానీ అసమర్థుడివి!\" అని చెప్పింది.\nఈ మాటలతో నందుడికి జీవితంపై\nవిరక్తి పుట్టింది. చావాలని వాడు పక్కనే వున్న\nఅడవిలోకి వెళ్ళి, ఒక చెట్టుకు ఉరితాడు\nవేలాడదీసి కళ్ళు మూసుకుని దైవప్రార్థన\nచేసుకోసాగాడు.\nఇంతలో అలా దారిన వెళుతూన్న సిద్ధు\nడనే పెద్దమనిషి నందుణ్ణి వారించి, వాడి\nకథ అడిగి తెలుసుకున్నాడు. తర్వాత చిరు\nనవ్వు నవ్వి, “ఈ అడవిలో సాధుజంతువులు,\nక్రూరజంతువులు ఎన్నో వున్నాయి. సాధు\nజంతువులకు, క్రూరజంతువుల భయం.\nక్రూరజంతువులకు వేటగాళ్ళ భయం. అన్ని\nజంతువులకూ ప్రకృతిబీభత్సాల భయం.\nమంటలు చెలరేగినా, వరదనీరు ముంచినా,\nజబ్బులు చేసినా వాటికి రక్షణ లేదు. అను\nక్షణం ప్రాణభయంతో వుంటూనే, అవి\nఎంతో ఉత్సాహంగా కనిపిస్తాయి. తిండి,\nనిద్ర తప్ప వాటికి వేరే పని లేకపోయినా\nఅవి అంత చలాకీగా వున్నప్పుడు, తన\nఆలోచనాశక్తితో ఎన్నో సాధించాల్సిన మనిషి\nఇలా చిన్నతనంలోనే ఆత్మహత్య చేసుకోవా\nలనుకోవడం సిగ్గుచేటు కదా!\" అన్నాడు.\nనందుడు సిగ్గుపడుతూనే, \"తమరు\nజ్ఞానిలా వున్నారు. నా అసమర్థతను చక్కగా\nవివరించారు. కానీ, డబ్బు సంపాయిం\nచడం ఎలాగో నాకు తెలియడం లేదు,\"\nఅన్నాడు.\nదానికి సిద్ధుడు, “డబ్బు సంపాయించా\nలంటే లక్ష మార్గాలున్నాయి. ఇతరుల మీద\nఆధారపడిన వాళ్ళకు గౌరవముండదు. కలో\nగంజో తాగి స్వతంత్రంగా బ్రతుకు. అంతా\nనిన్ను గౌరవిస్తారు. మనుషుల మధ్య\nవుండలేకపోతే, ఈ అడవిలో వుండు. ఇక్కడ\nకందమూలాలున్నాయి. ఫలవృక్షాలున్నాయి.\nఅవి తింటూ పొట్టపోసుకోవచ్చు. కానీ ఇక్కడ\nప్రతి నిమిషం ప్రాణభయం. మనిషి, మనిషికి\nచేసిన సదుపాయాలేమిటో, వాటి విలువ\nఎంత గొప్పదో తెలుసుకోవాలంటే అడవిలో\nవుండాలి. అప్పుడే నీకు తోటి మనుషుల\nపట్ల గౌరవభావం ఏర్పడుతుంది. లేదంటావా,\nనాతో పట్నం రా! అక్కడ నీకు ఏదో దారి\nకనబడకపోదు,” అన్నాడు.\nఅడవిలో వుండడం ఇష్టం లేని నందుడు,\nసిద్ధుడితో బయలుదేరాడు. వాళ్ళు అడవి\nదాటి ఒక ఊరు చేరుకుని సత్రంలో బస\nచేశారు.\nఒక రాత్రివేళ దొంగ ఒకడు సిద్ధుడి దగ్గర\nవున్న డబ్బు దొంగిలించి పారిపోతూండడం\nగమనించిన నందుడు, వాణ్ణి పట్టుకున్నాడు.\nసత్రంలో వున్న జనమంతా కలిసి దొంగను\nచితకదన్నాలన్నారు. సిద్ధుడు వాళ్ళను వారించి,\n\"ముందుగా వీడు దొంగతనం ఎందుకు\nచేశాడో కనుక్కుందాం,” అన్నాడు.\nఅప్పుడు దొంగ తన కష్టాలన్నీ చెప్పు\nకున్నాడు. అక్కడ వున్న వాళ్ళందరూ అది\nవిని జాలిపడడమే గాక, వాళ్ళల్లో కొందరు\nకన్నీళ్ళు కూడా పెట్టుకున్నారు.\nఇదిచూసి సిద్ధుడు నవ్వి, “కన్నీళ్ళు కడుపు\nనింపవు. వీడిక్కావలసింది జాలి కాదు,\nడబ్బు. మన మధ్య ఒక మనిషి దొంగగా\nతయారయ్యాడంటే, ఆ తప్పు మనదే!\" అని\nచెప్పాడు.\nఅక్కడున్న వాళ్ళందరూ సిద్ధుడి మాటలకు\nతల ఊపి, అప్పటికప్పుడు దానం చేశారు.\nనూరు వరహాలు పోగయ్యాయి. దొంగ ఆ\nడబ్బు తీసుకుని సంతోషంగా వెళ్ళబోతూంటే\nసిద్ధుడు ఆపి, “నువ్వు దొంగగా ఈ సత్రంలో\nఅడుగుపెట్టావు. బిచ్చగాడిగా మారి వెళ్ళబోతు\nన్నావు. నీకు మానాభిమానాలంటూ లేవా?”\nఅని అడిగాడు.\n“అయితే, నేనేం చేయాలి?\" అన్నాడు\nదొంగ.\n“నీ ఊరేదో చెప్పు. నేను వెళ్ళి ఈ డబ్బుతో\nమీవాళ్ళ అవసరాలు తీర్చుతాను,” అన్నాడు\nసిద్ధుడు.\nఅప్పుడు దొంగ సిద్ధుడి కాళ్ళమీద పడి,\n\"అయ్యా! నాకు అయినవాళ్ళెవరూ లేరు.\nఒంటరిగాణ్ణి. బుద్ధి గడ్డితిని దొంగతనాలకు\nదిగాను. ఇకమీదట దొంగతనాలు చెయ్యను.\nఈ ఊళ్ళో నాకెవ్వరూ పని ఇవ్వరు. ఈ\nవంద వరహాలతో మరే ఊరేదైనా వెళ్ళి\nవ్యాపారం ప్రారంభించి నీతిగా జీవిస్తాను,”\nఅన్నాడు.\nసిద్ధుడు నవ్వి, “ఈ ఊళ్ళో నీకెవ్వరూ\nపని ఇవ్వకపోతే మాత్రం, నీకు నష్టమేమిటి?\nనీకు లేని కష్టాలను కల్పించి చెప్పి, మా\nఅందరిచేతా కళ్ళనీళ్ళు పెట్టించావు. అంటే\nనువ్వు గొప్ప నటుడివి. నువ్వు నాటకాలాడి\nడబ్బు సంపాదించుకో. దొంగతనం చెడ్డది.\nనటన గౌరవమైన వృత్తి,\" అంటూ దొంగ\nనుంచి డబ్బు తీసుకుని, అక్కడున్న ఒక\nపెద్దమనిషికిచ్చాడు.\nసిద్ధుడు చెప్పినదానికి దొంగ ఒప్పుకోక\nతప్పలేదు. సిద్ధుడు, నందుడు అక్కడినుంచి\nబయల్దేరారు. దారిలో నందుడు, సిద్ధుడి\nతెలివిని మెచ్చుకున్నాడు. దానికి సిద్ధుడు,\n\"కొందరు అవసరం కోసం దొంగతనాలు\nచేస్తారు. కొందరు కష్టపడలేక దొంగతనాలు\nచేస్తారు. మనకు దానగుణముంటే సరిపోదు.\nఆ దానం సరిగ్గా ఉపయోగపడేలా చూడడం\nకూడా మన బాధ్యత,\" అన్నాడు.\n\"మీవంటి మహాజ్ఞానులు ఊరూరా వుంటే\nఎంతో బావుంటుంది. ఈ ప్రపంచంలో నేరా\nలన్నవి వుండవు,\" అన్నాడు నందుడు.\n“జ్ఞానం అందరికీ అంటదు. అలాగే జ్ఞాని\nఅందరికీ ఉపయోగపడడు. ఈ ప్రపంచానికి\nఅవసరమైనది జ్ఞానం కాదు, డబ్బు. ఆ\nడబ్బు కోసమే దొంగ దొంగతనం చేయబో\nయాడు. నువ్వు చావాలనుకున్నావు. పట్నం\nచేరాక నిన్ను నా యజమాని వద్దకు తీసుకు\nవెళతాను. డబ్బు, జ్ఞానం రెండూ వుండడం\nవల్ల, ఆయన నావంటి జ్ఞానులు చాలామం\nదిని పోషిస్తున్నాడు. నీకూ ఏదో దారి చూపి\nస్తాడు,\" అన్నాడు సిద్ధుడు.\nపట్నం చేరేలోగా నందుడు, సిద్ధుడి ప్రతి\nభను మరికొన్ని విషయాల్లో కూడా చూశాడు.\nఒకచోట రోగి ఒకడు చావుబతుకుల్లో వుంటే,\nబంధువులంతా చుట్టూ చేరి దైవప్రార్థనలు\nచేస్తున్నారు. సిద్ధుడు వాళ్ళను కోప్పడి, “ఈ\nరోగి ముఖంలో మృత్యుకళ లేదు. ముందు\nవైద్యుణ్ణి పిలిపించండి,\" అన్నాడు.\nవైద్యుడు వచ్చాక సిద్ధుడు, రోగి ముఖ\nకవళికలను బట్టి తనకు తోచింది చెప్పాడు.\nవైద్యుడాయన పాదాలు స్పృశించి, “వైద్యశాస్త్రం\nక్షుణ్ణంగా చదువుకున్నా, నాకీ విషయం స్ఫురిం\nచనే లేదు. తమరు అవతారపురుషులయి\nవుండాలి. ఇక ఈ రోగి ప్రాణాలు నిలబెట్టడం\nనాకు చిటికెల మీద పని,” అన్నాడు.\nరోగి బంధువులు సిద్ధుడికి డబ్బిస్తామ\nన్నారు. ఆయన నవ్వి, “నాకు తోచింది నేను\nచెప్పాను. మీకు ఉపయోగపడినందుకు చాలా\nసంతోషం. నా తెలివి భగవంతుడిచ్చిన గాలి,\nనీరులా ఉచితంగా అందరికీ ఉపయోగ\nపడాలని నా కోరిక,\" అని అక్కణ్ణించి కది\nలాడు.\nఇంకొకచోట సిద్ధుడు, భాగ్యవంతుడొక\nడికి వజ్రాల ఎన్నికలో సాయపడ్డాడు. ప్రతి\nఫలం తీసుకోలేదు. చివరకు ఇద్దరూ పట్నం\nచేరుకున్నారు. సిద్ధుడు, నందుడికి తన ఇంట\nఆశ్రయం ఇచ్చాడు.\nమర్నాడు నందుణ్ణి వెంటబెట్టుకుని సిద్ధుడు\nతన యజమాని వద్దకు వెళ్ళాడు. ఆ యజ\nమాని పట్టువస్త్రాలు ధరించి వున్నాడు. మెడలో\nరత్నాలహారాలు వేసుకున్నాడు. అత్తరు పరి\nమళంతో ఘుమఘుమలాడిపోతున్నాడు.\nఆయన సిద్ధుణ్ణి చూడగానే ధుమధుమ\nలాడిపోతూ, “తమరు రెండు రోజుల క్రితం\nరావలసింది. ఈ రోజు వచ్చారు. ఈలోగా\nతమరు లేక నాకు లక్షల్లో నష్టం వచ్చింది.\nఒక పరదేశి అవసరానికి తన దగ్గురున్న వజ్రాల\nహారాన్ని తెగనమ్ముకుంటానన్నాడు. ఆ వజ్రాలు\nఅసలువో నకలువో తెలీదు. తమరు తప్ప\nమరొక నిపుణుడు లేక నేను వదులుకుంటే,\nనా పోటీదారవి కొనుక్కున్నాడు. మిమ్మల్ని\nనమ్మి సెలవిచ్చి ఊరు పంపినందుకు, నాకు\nబాగా పరాభవమయింది. అన్నమాట నిలబెట్టు\nకోవాలని తెలియని వాళ్ళకు ఏళ్ళాచ్చి ఏం\nలాభం?” అంటూ దుర్భాష లాడాడు.\nఅనుకోకుండా ఆలస్యం జరిగిందనీ,\nమరొకసారి అలా జరగనివ్వననీ సిద్ధుడు\nమరీమరీ చెప్పి క్షమాపణ అడిగాక, యజమాని\nశాంతించాడు.\nఆ సమయంలో కొందరు పనివాళ్ళు\nఒకణ్ణి అక్కడికి తీసుకువచ్చి, \"అయ్యా!\nవీడు నమ్మకంగా వున్నట్లు నటిస్తూ దొంగ\nతనం చేయబోయాడు,\" అని ఫిర్యాదు చేశారు.\nయజమాని వెంటనే, \"వీడికి ముతక\nబట్టలు కట్టండి. మెడలో ఒక బిళ్ళ తగిలించి\nదొంగ అని రాయండి. బండరాళ్ళు కొట్టే\nలాంటి కష్టమైన పనులు చేయించండి.\nసాయంత్రాలు గాడిద మీద కూర్చోబెట్టి\nఊరంతా తిప్పండి. అలా ఆరు వారాలపాటు\nచేస్తే, జీవితంలో తిరిగి దొంగతనం జోలికి\nపోడు,\" అన్నాడు.\nసిద్ధుడు, యజమాని నిర్ణయం విని\nమౌనంగా వూరుకున్నాడు. ఇది చూసి నందుడు,\nసత్రంలో దొంగకు తీర్పు చెప్పింది ఈయనేనా\nఅని ఆశ్చర్యపోయాడు.\nఆ తర్వాత ఇంకొక పనివాడు యజమాని\nదగ్గరకు వచ్చి, తన కొడుక్కు జబ్బు చేసిం\nదనీ వైద్యానికి డబ్బు కావాలనీ అడిగాడు.\nయజమాని వెంటనే, “ఈ ఊళ్ళో వెంకటేశ్వ\nరుడి గుడి ఎందుకు కట్టించాననుకున్నావు?\nనీలాంటి వాళ్ళకు సాయపడాలనే! ఉన్నవా\nళ్ళకు దేవుడు సాయం చేయడు. అందువల్ల\nవైద్యుడు కావాలి. పేదవాళ్ళు అదృష్టవంతులు.\nవాళ్ళకు దేవుడే వైద్యుడు. వెళ్ళు, గుడికి వెళ్ళి\nమొక్కుకో!” అన్నాడు సిద్ధుడి వంక చూస్తూ.\nసిద్ధుడు ఈసారి కూడా మౌనంగా వుండ\nడంచూసి, నందుడు మరింత ఆశ్చర్యపోయాడు.\nఆతర్వాత యజమాని, సిద్ధుడికి తన శరీర\nపరిస్థితి చెప్పుకున్నాడు. సిద్ధుడాయనకు\nకొన్ని ఆహార నియమాలు చెప్పాడు. కొద్దిసేప\nటికి ఒక రత్నాల వ్యాపారి వస్తే, సిద్ధుడు,\nయజమానికి రత్నాల ఎన్నికలో సాయపడ్డాడు.\nఅంతా అయ్యాక సిద్ధుడాయనకు నందుణ్ణి\nచూపిస్తూ, \"ఇతడికి మీ కొలువులో తగిన\nఉద్యోగం ఇప్పించాలి. కాదనడానికి వీల్లేదు,”\nఅన్నాడు. \"తమరు చెప్పాక తప్పుతుందా?”\nఅంటూ యజమాని, నందుణ్ణి కొన్ని ప్రశ్నలడిగి\nనెలకు వెయ్యివరహాల జీతంమీద వ్యాపారపు\nలెక్కలు పర్యవేక్షించే పని ఇచ్చాడు.\nతర్వాత ఇద్దరూ ఇంటికి బయలుదేరారు.\nదారిలో నందుడు, సిద్ధుడికి తన కృతజ్ఞతలు\nతెలుపుకుని, “తమ జ్ఞానాన్ని, తమ యజమాని\nఉపయోగించుకున్నట్టు లేదే?” అన్నాడు.\n“నా జ్ఞానంతోనే ఆయన లక్షలార్జిస్తు\nన్నాడు,\" అన్నాడు సిద్ధుడు.\n“నేననేది వజ్రాల విషయంలోనూ, రత్నాల\nవిషయంలోనూ కాదు. మిగతా ఏ విషయం\nలోనూ ఆయన మిమ్మల్ని సలహా అడగలేదు.\nఆయన తప్పునిర్ణయాలు చేస్తూంటే మీరు\nమౌనంగా వూరుకున్నారు!\" అన్నాడు నందుడు.\n\"నేను తప్పని చెప్పినా, ఆయన తన\nనిర్ణయాన్ని మార్చుకోకపోగా ఆగ్రహిస్తాడు.\nఆయన్నలా సంతోషపెట్టాను కాబట్టే, నేను\nచెప్పగానే నా మాట గౌరవించి నీకు ఉద్యోగం\nఇచ్చాడు. అర్థమయిందా?\" అన్నాడు సిద్ధుడు.\n\"కానీ ముందుగా ఆయన మిమ్మల్ని\nనానా దుర్భాషలూ ఆడాడు. అవి వింటూ\nఆయన దగ్గరే పనిచేయడానికి తమకు\nఆత్మగౌరవం అడ్డు రాదా?” అని అడిగాడు\nనందుడు.\nదానికి సిద్ధుడు నవ్వి, \"అజ్ఞానికి డబ్బే\nముఖ్యం. డబ్బు కోసం ఏమైనా చెయ్యవచ్చు.\nనేను అజ్ఞానిని కాక జ్ఞానినే అయితే, ఆత్మ\nగౌరవం అన్న పదానికి అర్థమే వుండదు.\nఆత్మస్వయంప్రకాశం, నిత్యనూతనం. దానికే\nమలినమూ అంటదు. తిట్టేటప్పుడు యజ\nమాని నాకు పసివాడులా తోచి నవ్వొస్తుంది.\nఎన్ని అన్నా నన్నాయన వదులుకోలేడు. నావల్ల\nఆయనకు చాలా ప్రయోజనాలు వున్నాయి.\nనేనాయనను వదులుకుందామంటే కుదరదు.\nనా తెలివినాయన సొమ్ము చేసుకోగలడు\nకానీ, ఆ పని నాచేత మాత్రం కాదు. ఆయన\nవల్లనే నా జీవితం సుఖంగా వుంది. ఇక\nజ్ఞానం సంగతంటావా? జ్ఞానవంతుడైన వాడికి\nఅడగనివారికీ, అవసరం లేదనుకున్న వారికీ\nసలహాలివ్వబోవడం నిష్ప్రయోజనమని తెలుసు!”\nఅన్నాడు.\nనందుడి సందేహాలన్నీ తొలగిపోయాయి.\nవాడు సిద్ధుడి అడుగుజాడలలో నడుస్తూ,\nతన జ్ఞానాన్ని అవసరమైన చోటనే ఉపయో\nగిస్తూ, అనువుకానిచోట అధికుడిననకుండా\nజీవితం గడుపుతూ, పదిమందిలో మంచి\nపేరు తెచ్చుకున్నాడు.",
            "book_page_end": 43
        },
        {
            "title": "చందమామ కబుర్లు",
            "book_page_start": 44,
            "pdf_page_start": 44,
            "pdf_page_end": 44,
            "author": "చందమామ బృందం",
            "genre": "వార్తా వ్యాసం",
            "moral": "",
            "keywords": [
                "ఈఫిల్ టవర్",
                "ఎలీన్ కాలిన్స్",
                "డిస్కవరీ",
                "తృష్ణ",
                "దీపా నీతా దాసు"
            ],
            "characters": [
                "గస్టేవ్ అలెగ్జాండ్రి ఈఫిల్",
                "ఎలీన్ కాలిన్స్",
                "దీపా నీతా దాసు"
            ],
            "locations": [
                "ప్యారీస్",
                "బొంబాయి",
                "సింగపూర్",
                "శ్రీలంక"
            ],
            "content": "మెరుగులు దిద్దుకుంటూన్న ‘ఓల్డ్ లేడీ'\nప్యారీస్ నగరంలో ఈఫిల్టివర్ను నిర్మించి 106\nసంవత్సరాలు పూర్తి అవుతున్నది. దీనిని అక్కడి\nప్రజలు ఆప్యాయంగా 'ఓల్రెడీ' అని చెప్పు\nకుంటారు. దీనికిప్పుడు రంగు వేసే పని ఉధృ\nతంగా సాగుతున్నది. ఫ్రెంచి విప్లవం జరిగి వంద\nసంవత్సరాలు పూర్తయిన సందర్భంగా ఈ టవర్ను\n1887వ సం||లో గస్టేవ్ అలెగ్జాండ్రి ఈఫిల్ నిర్మిం\nచడం ప్రారంభించాడు. అప్పటి నుంచి ఏడెని\n*మిది సంవత్సరాలకొకసారి రంగులు వేయిస్తు\nన్నారు. దీనికి రంగులు వేయడం ఇది 17వ\nసారి. దీని ఎత్తు 1,050 అడుగులు (320 మీ).\nఎత్తయిన ఈ టవర్ మీదికి ఎక్కి పనిచేయ\nడానికి ముందుకు వచ్చిన వారికి గస్టేవ్ ఈఫిల్\nఎక్కువ జీతాలిచ్చి ప్రోత్సహించాడని అంటారు.\nఇప్పుడు పనిచేస్తున్న వాళ్ళకు కూడా మామూలు\nజీతాల కన్నా ఎక్కువ ఇస్తున్నారు. 15-20 నెలల\nలోగా రంగులు వేసే పని పూర్తి కావచ్చుననుకుంటు\nన్నారు. 50 టన్నుల పెయింట్ ఉపయోగిస్తారు.\nసీన్ నదీ తీరంలో ఉన్న ఈ అందమైన టవర్\nయేటా 6,000,000 పర్యాటకులను ఆకర్షిస్తున్నది.\nప్యారీస్ నగరానికి ప్రధాన చిహ్నంగా ఉంటున్న\nఈ టవర్ను 1889వ సం||లో పర్యా టకుల\nకోసం తెరిచారు.\nప్రథమ మహిళా స్పేస్ పైలట్\nఅమెరికా వ్యోమనౌక 'డిస్కవరీ' ఫిబ్రవరి మూడవ\nతేదీ అంతరిక్షంలోకి వెళ్ళి వారం రోజులు పయ\nనంచేసి విజయ వంతంగా భూమికి తిరిగి\nవచ్చింది. దీనిని నడిపినది ఒక మహిళ. ఆమె\nపేరు ఎలీన్ కాలిన్స్. ప్రథమ మహిళా స్పేస్\nపైలట్ అయిన ఎలీన్ వయసు 38 సంవత్సరాలు.\nఎలీన్కు బాల్యం నుంచే అంతరిక్ష ప్రయాణం\nచేయాలనే కోరిక ఉండేది. అది ఇప్పుడు నెరవే\nరింది. ఆమె నడిపిన 'డిస్కవరీ' వ్యోమనౌక,\nఅంతరిక్ష కక్ష్యలో పరిభ్రమిస్తున్న రష్యన్ వ్యోమ\nప్రయోగశాల ‘మీర్'ను సమీపించడం విశేషంగా\nభావిస్తున్నారు. నాలుగు నెలలలోగా 'డిస్కవరీ'ని\nమళ్ళీ అంతరిక్షానికి పంపి 'మీర్'తో కలపాలని\nశాస్త్రవేత్తలు పథకం వేస్తున్నారు!\n‘తృష్ణ'లో నావికురాలు\nసెకండ్ లెఫ్టినెంట్ దీపా నీతా దాసు మరొక\nసాహసవనితగా పేర్కొనవచ్చు. 1994వ సం||\nమార్చ్ నెలలో ఆమె భారత సైన్యంలో చేరింది.\nఏడు నెలల తర్వాత బొంబాయి నుంచి సింగ\nపూర్కు వెళ్ళి తిరిగివచ్చిన 'తృష్ణ' అనే పడవలో\nదీపా నీతా దాస్ నావికురాలుగా వెళ్ళి వచ్చింది.\nఆ ఓడను నడిపిన 12 మంది నావికులలో దీప\nమాత్రమే స్త్రీ. గత ఫిబ్రవరి 1వ తేదీ బొంబాయి\nనుంచి బయలు దేరిన 'తృష్ణ', మాల్దీవులు,\nశ్రీలంక, అండమాన్స్, థాయ్లాండ్, ఇండొ\nనేషియా, మలేసియా, సింగపూర్ల గుండా\n11,000 కి.మీ. దూరం ప్రయాణం చేసి విజయ\nవంతంగా బొంబాయికి తిరిగి వచ్చింది!",
            "book_page_end": 44
        },
        {
            "title": "మహాభారతం-10",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "ఇతిహాసం",
            "moral": "శత్రువుల కుట్రలను తెలుసుకున్నప్పుడు, వారిని ఎదుర్కోవడానికి ఉపాయంగా, తెలివిగా వ్యవహరించాలి.",
            "keywords": [
                "మహాభారతం",
                "పాండవులు",
                "కౌరవులు",
                "లక్క ఇల్లు",
                "విదురుడు"
            ],
            "characters": [
                "ధర్మరాజు",
                "భీముడు",
                "అర్జునుడు",
                "నకులుడు",
                "సహదేవుడు",
                "కుంతి",
                "ధృతరాష్ట్రుడు",
                "విదురుడు",
                "పురోచనుడు",
                "హిడింబుడు",
                "హిడింబ"
            ],
            "locations": [
                "హస్తినాపురం",
                "వారణావతం",
                "గంగా నది",
                "అరణ్యం"
            ],
            "content": "పాండవులు తమ తల్లితో సహా వారణా\nవతానికి పోవటానికి సిద్ధమయ్యారు. వారి\nకోసం గుర్రాలు పూన్చిన రథాలు సిద్ధంగా\nఉన్నాయి. వాళ్ళు భీష్ముడికీ, ధృతరాష్ట్రు\nడికీ, విదురుడికీ, ద్రోణకృపులకూ, బాహ్లిక\nసోమదత్తుల వంటి ఇతర పెద్దలకూ గౌరవంగా\nనమస్కారాలు చేసి, వారి ఆశీర్వాదాలుపొంది,\nఅక్కడి నుంచి దీనవదనాలతో బయలు\nదేరారు.\nఅప్పుడు కొందరు సాహసికులైన బ్రాహ్మ\nణులు పాండవుల వెంబడి పోతూ, రాజ\nభయం ఏ మాత్రమూ లేక, \"అయ్యో, ఈ\nగుడ్డిరాజు ఎంత పాపాత్ముడు! పాండవులు\nపాపం, ఎవరికేమి అపకారం చేశారు? వాళ్ళ\nతండ్రి పాలించిన రాజ్యం వాళ్ళది కాదా?\nఅయినా ఇలా వెళ్ళిపోవటానికి ధర్మరాజు\nమాత్రం ఎలా ఒప్పుకున్నాడు? ఇంత జరిగాక\nఈ పాపిష్టిరాజ్యంలో మనం ఎందుకుండాలి?\nధర్మరాజు ఎక్కడికి పోతే మనమూ అక్కడికే\nపోదాం,” అని గట్టిగా మాట్లాడుకున్నారు.\nఈ మాటలు విని ధర్మరాజు వాళ్ళతో,\n\"అయ్యా, ధృతరాష్ట్రుడు మాకు పెద్దదిక్కు.\nఆయన ఎక్కడికి పొమ్మంటే మేము అక్కడికి\nపోతాము. అది మా కర్తవ్యం. మీరు మా\nమేలు కోరేవారు గనక మాకు ఎదురుగా\nవచ్చి దీవించి, దయచేసి మీ మీ ఇళ్ళకు\nతిరిగివెళ్ళండి,” అని చెప్పి, వారిని పంపేశాడు.\nసాగనంపటానికి వచ్చిన వాళ్ళు కూడా\nవెనక్కు తగ్గినాక, విదురుడు ధర్మరాజు\nవెంట కొంత దూరం వెళ్ళి, వారి కోసం లక్క\nఇల్లు నిర్మాణమై సిద్ధంగా ఉన్నదనీ శత్రువుల\nమనిషి ఒకడు ఆ ఇంట వారి వెంట ఉంటా\nడనీ,వారిని ఆ లక్కఇంటితోపాటు కాల్చేసే\nప్రయత్నం జరుగుతుందనీ ఏమరుపాటు\nఏ మాత్రమూ లేక వారు ఆ ఇంటి నుంచి\nబయటపడి ప్రాణాలు దక్కించుకోవాలనీ,\nతన మనిషి ఒకడులక్కఇంటినుంచి అరణ్యం\nలోకి సొరంగం తవ్వి ఉంచుతాడనీ, పాండ\nవులు ప్రాణాలు ఉపాయంగా దక్కించుకుని\nఅరణ్యం చేరుకున్నాక నక్షత్రాలను బట్టి\nదిక్కు తెలుసుకుంటూ ఎటైనా వెళ్ళిపోవాలనీ,\nలక్క ఇంట ప్రవేశించటం మాత్రం మాన\nవద్దనీ రహస్యంగా చెప్పి, తానుకూడా వెనక్కు\nమళ్ళాడు.\nతరవాతకుంతీదేవిధర్మరాజుతో, “నాయనా,\nవిదురుడు నీతో ఏదో రహస్యంగా చెప్పాడు.\nదాన్ని మేము కూడా వినవచ్చునా?” అన్నది.\nధర్మరాజు తల్లికీ, తమ్ములకూ, \"అగ్ని\nవగైరా భయాలు కలిగితే నేర్పుగా తప్పించుకో\nమనీ, నేర్పుగా జీవిస్తూ, రాజ్యం సాధించుకో\nమనీ విదురుడు మనలను హెచ్చరించాడు.\nనేను సరేనన్నాను,” అని చెప్పాడు.\nఫాల్గుణ శుద్ధ అష్టమీ రోహిణీ నక్షత్రం\nనాడు పాండవులు వారణావతం చేరారు.\nవారి రాక ముందుగానే తెలిసి వందిమాగ\nధులూ, బ్రాహ్మణులూ మేళతాళాలతో ఎదురు\nవచ్చారు. వారికోసం ఊరంతా తోరణాల\nతోనూ, ముగ్గులతోనూ, పుష్పమాలలతోనూ\nఎంతో అందంగా అలంకరించారు.\nపాండవులు పురప్రవేశం చేసి, అక్కడి\nబ్రాహ్మణ, వైశ్య, శూద్ర గృహాలకు వెళ్ళి,\nఅందరికీ బహుమతులిచ్చారు. తరవాత పురో\nచనుడు వారిని వారి కోసం ఏర్పాటుచేసిన\nఇంటికి తీసుకుపోయి, అక్కడవారికి భోజనం\nకూడా తానే ఏర్పాటు చేశాడు. అక్కడవారు\nపదిరోజులున్న అనంతరం పురోచనుడు\nధర్మరాజుతో “అయ్యా, మీకోసంకొత్తగా కట్టిం\nచిన ఈ ఇంట్లో మీరు ప్రవేశించండి,\" అని\nఆ ఇంటి గొప్పతనమంతా వివరించిచెప్పాడు.\nఆ ఇంటి రహస్యం అదివరకే తెలుసుకుని\nఉన్న ధర్మరాజు పురోచనుడితో ఆ ఇంటి\nఅందచందాలుమెచ్చుకుంటున్నట్టుగామాట్లాడి,\nతల్లితోనూ, తమ్ములతోనూ ఆ ఇంట ప్రవేశిం\nచాడు.\nతరవాత ధర్మరాజు భీముడితో రహస్యంగా\nవిదురుడు చెప్పినదంతా చెప్పి, “భీమసేనా,\nఈ ఇంటి సువాసన చూడు. అంటిస్తే ఇది\nక్షణంలో అంటుకుంటుంది. మనని ఈ ఇంట\nదహనం చెయ్యటానికి ఏర్పాటయినవాడే\nఈ పురోచనుడు. అందుచేత మనం ఇక్కడ\nఎంతో జాగ్రత్తగా ఉండాలి,” అన్నాడు.\nఆ మాట విని భీముడు, “అయితే, మనం\nఈ ఇంట్లో ఉండనే వద్దు. మొదట ఉన్న\nబసకే పోదాం,\" అన్నాడు.\n“అది పెద్ద పొరపాటు. మనం ఈ ఇంట్లో\nకాలిపోయే అవకాశం లేకపోతే ఈ పురోచ\nనుడు మనని మరొకవిధంగా చంపే ప్రయత్నం\nచేస్తాడు. మనం ఈ ఇంటితోపాటు కాలిపోయా\nమనే భ్రమ కలిగించి పారిపోవటం ఒకటే\nఉపాయం. పారిపోవటానికి మనకు అరణ్య\nమార్గాలు బాగా తెలియటం అవసరం. కాబట్టి\nవేట నెపంతో రోజూఅరణ్యమార్గాలన్నీ అన్వే\nషింతాం,” అన్నాడు ధర్మరాజు.\nఆప్రకారమే పాండవులు పగలంతా వేటా\nడుతూ అరణ్యంలో తిరిగి, రాత్రి తెల్లవార్లూ\nజాగర్త మీద ఉంటూ వచ్చారు.\nఈ లోపుగా హస్తినాపురంలో విదురుడు\nసొరంగాలు తవ్వటంలో నిపుణుడైనవాణ్ణి\nఒకణ్ణి రహస్యంగా పిలిపించి, వాడికి చెప్పవల\nసినదంతా వివరంగా చెప్పి, వాడు తనమనిషి\nఅని తెలియగలందులకు కొన్ని సంకేతాలు\nచెప్పి వారణావతంలో ఉన్న పాండవుల\nవద్దకు పంపాడు.\nవాడు పాండవులను చేరుకుని, \"దుష్ట\nచతుష్టయం నియోగించి పంపిన ఈ దుర్మా\nర్గుడు పురోచనుడు, వచ్చే కృష్ణచతుర్దశి\nరాత్రి ఈ లక్క ఇంటికి నిప్పుపెట్టబోతున్నాడు.\nఆ రాత్రి మీరు తప్పించుకు పోవటానికి ఈ\nఇంటి మధ్య నుంచి ఊరి బయటి వనంలోకి\nసొరంగం తవ్వమనీ, దాని ద్వారా బయటపడి\nమీరు ఎటైనా వెళ్ళిపోవలసిందనీ విదురుడు\nహెచ్చరించాడు. నేను సొరంగం తవ్వటానికే\nవిదురుడు పంపగా హస్తినాపురం నుంచి\nవచ్చాను,\" అన్నాడు.\nఆ మనిషి ఇంటి మధ్య నుంచి ఒక\nబిలం తవ్వి, దాని ద్వారాన్ని ఎంతో నేర్పుగా\nకప్పి పెట్టి పాండవులకు చూపాడు.\nపాండవులు తామున్న ఇంటిని గురించి\nగాని, దానిని తగలబెట్టటానికి నియోగించ\nబడిన పురోచనుణ్ణి గురించిగాని తమకు ఏ\nమాత్రమూ అనుమానం లేనట్టే ప్రవర్తించి,\nపురోచనుడికి నమ్మకం కలిగించారు.\nకృష్ణచతుర్దశి వచ్చింది. ఆ రోజు కుంతీ\nదేవి పురంలోని బ్రాహ్మణులకూ, బ్రాహ్మణ\nస్త్రీలకూ అన్నసంతర్పణ చేసింది. పురోచనుడు\nఒక ఆటవిక స్త్రీనీ, ఆమె పిల్లలనూ పాండవు\nలకు సేవ చెయ్యటానికి నియోగించాడు.ఆ\nఆటవిక కుటుంబంవాళ్ళువన్యఫలాలు తెచ్చే\nవాళ్ళు, ప్రతి పనిలోనూ కుంతీదేవికి సాయపడే\nవాళ్ళు. ఆ రోజు ఉత్సవం గనక ఆ స్త్రీతోబాటు,\nఆమె కొడుకులుఅయిదుగురూ జాస్తిగా కల్లు\nతాగి, ఆ రాత్రికి ఆ ఇంటనే పడుకున్నారు.\nఅర్ధరాత్రివేళ భీముడు వెళ్ళి, పురోచనుడు\nపడుకునే గది వాకిలికి నిప్పు అంటించి,\nతల్లినీ, అన్నలనూ సొరంగం గుండా పంపేసి,\nఇంటి నాలుగు మూలలా నిప్పు పెట్టి, తాను\nకూడా బిలం ప్రవేశించి, సొరంగం తవ్వినవాడి.\nదగ్గరికి చేరి తమ క్షేమం తెలిపాడు. అందరూ\nసొరంగ మార్గాన అరణ్యం చేరారు.\nవారు అరణ్య మార్గాన పోయేటప్పుడు\nకుంతి నడవలేకపోయింది. ఆమెను భీముడు\nతన భుజాల మీది కెత్తుకున్నాడు. అతను\nమిగిలిన వాళ్ళను కూడా పట్టుకుని నడిపించ\nవలిసి వచ్చింది. ఈ విధంగా వాళ్ళు కటిక\nచీకటిలో పడి అరణ్య మార్గాన వెళ్ళి గంగా\nనదిని చేరుకున్నారు.\nఅక్కడ వారిని గంగ దాటించటానికి\nఒక పడవ సిద్ధంగా ఉన్నది. ఆ పడవను\nకూడా విదురుడే ఏర్పాటు చేశాడు.\nపడవ వాడు చెప్పిన మాటలను బట్టి\nవాడు విదురుడి మనిషేనని రూఢి అయ్యాక\nపాండవులు తల్లితో సహా వాడి పడవ ఎక్కి\nగంగ దాటారు.పడవవాడు పాండవులు చెప్పిన\nసంకేతపు మాటలు గ్రహించి, వాటిని విదురు\nడికి చేర్చటానికి హస్తినాపురానికి పడవనడుపు\nకుంటూ వెళ్ళిపోయాడు.\nఇంకా రాత్రి కొంత మిగిలి ఉన్నది.\nపాండవులు నక్షత్రాలనుబట్టి దిక్కులు తెలుసు\nకుని, దక్షిణంగా నడవ నారంభించారు.\nకొంత దూరం వెళ్ళాక భీముడు తప్ప మిగి\nలినవాళ్ళు ఒక్క అడుగైనా నడవలేకపోయారు.\nరాత్రంతా నిద్రలేదు, దారీ తెన్నూలేని అరణ్య\nమార్గాన నడక! అందరూ నడవలేక చతికిల\nబడటం చూసి, భీముడు అందరినీ తన\nభుజాన ఒక్కసారే ఎత్తుకుని కొంత దూరం\nనడిచి, ఒక చోట పెద్ద బండ మీద దించి,\nపక్కన కూర్చున్నాడు. కొంచెం సేపయ్యాక\nకుంతిభీముడితో, “నాయనా, దాహంతో ప్రాణం\nపోయేటట్టున్నది,” అన్నది.\nభీముడు మళ్ళీ అందరినీ ఎత్తుకునిపోయి\nఒక మర్రిచెట్టు కింద దించి, “మీరందరూ\nఇక్కడే పడుకుని ఉండండి. నేను వెళ్లి మీ\nఅందరికీ నీరు తెస్తాను,”అని అక్కడి నుంచి\nబయలుదేరాడు.\nకొంత దూరం పోగా అతనికి నీటి పక్షుల\nకలకలం వినిపించింది. ఆ దిక్కుగా పోగా\nఒక కొలను కనిపించింది. భీముడందులో\nస్నానం చేసి, తల్లికీ మిగిలినవారికీ కావలసిన\nనీరు తీసుకుని తిరిగి వచ్చేసరికి, అందరూ\nగాఢనిద్రలో ఉండటం కనిపించింది.\n\"ఇంత ఆపదలో కూడా వీళ్ళు ఇంత\nనిద్ర పోతున్నారంటే ఎంతగా అలసిపోయారో\nగదా!\" అనుకుని భీముడు, వాళ్ళను లేపటా\nనికి మనసొప్పక, వారు ఎప్పుడు లేస్తారా,\nనీరిద్దామని వేచి కూర్చున్నాడు.\nఅక్కడ వారణావతంలో పాండవులుండిన\nఇల్లు కాలిన సంగతి ఊరు ఊరంతా తెలి\nసింది. జనం పోగయ్యారు. ఇంకా మంటలు\nఅంతో ఇంతో మండుతూనే ఉన్నాయి.\nసొరంగం తవ్వినవాడు ఆ మంటలను ఆర్పే\nవాడిలాగా బూడిదను అటూ ఇటూ తోస్తూ\nబిలద్వారాన్ని అతి నేర్పుగా కప్పేశాడు. పురో\nచనుడి శవమూ, ఆటవిక స్త్రీ శవమూ, ఆమె\nఅయిదుగురు కొడుకుల శవాలూ కాలి గుర్తిం\nచరాకుండా ఉన్నాయి.కుంతితో సహా పాండ\nవులూ, వారి వెంట ఉన్న పురోచనుడూ ఆ\nలక్క ఇంట కాలిపోయారని జనం అను\nకున్నారు.\nఈ వార్త హస్తినాపురం చేరింది. కుంతీ\nపాండవులు ఇంటితోసహా కాలిపోయారని\nవినగానే ధృతరాష్ట్రుడు గుండెలవిసి మూర్ఛ\nపోయాడు.\nవిదురుడు ఎవరూ అనుమానించకుండా\nనలుగురితోబాటు తానుకూడా దొంగ కన్నీరు\nకార్చాడు.\nఅక్కడ పాండవులు అలిసి నిద్రపోతున్న\nవనంలో హిడింబుడనే రాక్షసుడుండేవాడు.\nవాడిది నల్లగా, అతి బలిష్ఠంగా ఉండే\nదేహం, పసుపు పచ్చ కళ్ళు, భయంకరమైన\nఆకారం, వేల్లాడే పెద్ద కడుపు, మొనతేలిన\nఎర్రని మీసాలు. వాడు నరభక్షకుడు. ఆకలి\nదహించుకుపోతూ హిడింబుడు ఆహారం\nకోసం అరణ్యమంతా తిరుగుతూ, ఒక మద్ది\nచెట్టెక్కాడు. దాని మీద కూర్చుని వాడు\nజుట్టు విదిలించుకుంటూ, బుర్ర గోక్కుంటూ,\nపెద్ద పెట్టున ఆవులిస్తూ, చుట్టూ చూస్తుండగా\nవాడికి దూరాన మర్రిచెట్టు కింద పడుకుని\nకొందరు మనుషులు కనిపించారు.\nహిడింబుడు తన చెల్లెలైన హిడింబను\nపిలిచి, “చెల్లీ,చాలా కాలానికి మనిషి మాంసం\nదొరికింది. నువ్వు తక్షణమే వెళ్లి, ఆమర్రి చెట్టు\nకింద ఎంతమంది నిద్రపోతూ ఉంటే అంత\nమందినీ చంపితీసుకురా. మనం కడుపునిండా\nతిని సంతోషంగా నృత్యం చేద్దాం,” అన్నాడు.\nహిడింబ అలాగేనని బయలుదేరి, పాండ\nవులున్న చోటికి వచ్చి, నిద్రపోతున్న కుంతినీ,\nధర్మరాజునూ, అర్జునుణ్ణి, నకుల సహదేవు\nలనూ, వారికి కాపలా కాస్తున్న భీముణ్ణి\nచూసింది. హిడింబ కంటికి భీముడు నాజూ\nకుగానూ, నవమన్మథుడుగానూ కనిపించాడు.\nఆమెకు అతనిపై ఆశ పుట్టుకొచ్చింది. ఆ\nఆశ కారణంగా ఆమెకు అన్న చాలా దూరం\nగాఉన్నట్టు తోచాడు. ఆ మనుషులను\nచంపేకన్న బతికి ఉండనిస్తే తాను ఆ నవ\nమన్మథుడితో ఎంతో కాలం సుఖంగా ఉండ\nవచ్చునని, తన ఆశను ఎలాగైనా భీముడితో\nవెలిబుచ్చాలనుకున్నది హిడింబ.\nఆమె అందమైన రూపం ధరించి చక్కని\nబట్టలు కట్టుకుని సిగ్గుతో కూడిన చిరు\nనవ్వులను భీముడి మీద ప్రసరింపజేస్తూ,\nదగ్గరికి వచ్చి, “మహానుభావా, నువ్వెవరు?\nమీదేదేశం? ఈ నిద్రపోయేవారెవరు? ఇక్కడికి\nఎందుకు వచ్చారు? ఎంతో సుకుమారిలాగా\nఉన్న ఈ ముసలావిడ ఎవరు? ఈ అర\nణ్యంలో నా అన్న హిడింబుడుంటాడనీ,\nఅతను మహాబలుడైన రాక్షసుడనీ, అమిత\nక్రూరుడనీ మీకు తెలీదా? వీళ్ళు నిశ్చింతగా\nఎలా నిద్రపోతున్నారు? మిమ్మల్నందరినీ\nచంపి ఆహారంగా తెమ్మని ఆజ్ఞాపించి మా\nఅన్న నన్ను ఇక్కడికి పంపాడు. కాని నీ\nఅందం చూస్తుంటే నాలో ఆశ పుట్టుకొచ్చింది.\nఅందువల్ల మిమ్మల్ని చంప బుద్ధి కావటం\nలేదు. నన్ను పెళ్ళాడి నాకోరిక తీర్చావంటే,\nమీకు మా అన్న భయం లేకుండా మిమ్మల్ని\nకామ గమనం ద్వారా సురక్షిత ప్రాంతానికి\nచేర్చుతాను. అక్కడ మనమిద్దరమూ తక్కిన\nవారూ సుఖంగా ఉండగలం. నా మాట కాద\nనకు,” అన్నది.",
            "book_page_end": 52
        },
        {
            "title": "చందమామ అనుబంధం - 77: చింతచెట్టు",
            "book_page_start": 53,
            "pdf_page_start": 53,
            "pdf_page_end": 53,
            "author": "చందమామ బృందం",
            "genre": "విజ్ఞాన వ్యాసం",
            "moral": "",
            "keywords": [
                "చింతచెట్టు",
                "ఔషధ గుణాలు",
                "చైతన్య మహాప్రభు",
                "బృందావనం",
                "వంటచెరకు"
            ],
            "characters": [
                "చైతన్య మహాప్రభు",
                "శ్రీకృష్ణుడు"
            ],
            "locations": [
                "బృందావనం",
                "వంగ దేశం"
            ],
            "content": "చింతచెట్టు నీడ, గాలి ఆరోగ్యానికి మంచిది కాదనీ; వేపచెట్టు నీడ, గాలి చాలా మేలు చేస్తుం\nదనీ తెలియజేసే ఒక పాత కథను గత సంచికలో ఇదే శీర్షికలో చదివాము. చింతచెట్టును గురించి\nమరొక విశేషం కూడా ప్రచారంలో ఉన్నది. కొన్ని వందల సంవత్సరాలకు పూర్వం వంగ దేశానికి\nచెందిన సుప్రసిద్ధ భక్తి మతబోధకుడు చైతన్య మహాప్రభు బృందావన యాత్రకు వెళ్ళాడు.\nఆయన బృందావనం చేరగానే ఒక బ్రహ్మాండమైన చింతచెట్టు కింద కూర్చుని తొలి ఉపన్యాసం\nఇచ్చాడు. ఆ ప్రాంతంలోనే శ్రీకృష్ణుడు గోవులు కాచేవాడని భక్తులు విశ్వసిస్తారు. ఆ స్థలానికి\n`తైంతుల్ తుల్లా' (చింత చెట్టు కింద) అనే పేరు వచ్చింది. బెంగాలీలో చింతచెట్టును ‘తింతిల్’\nఅంటారు. చైతన్య మహాప్రభు అక్కడే గడపడం వల్ల అది చాలా పవిత్రమైనదిగా కూడా ప్రసిద్ధి\nగాంచింది. ఆ చెట్టు ఇప్పటికీ సజీవంగా ఉందని చెబుతారు. చింతచెట్టు చాలా కాలం బతుకు\nతుంది.\nచింతను హిందీలో ఇమిలీ లేదా అంబ్లీ అనీ, మరాఠీలో ఆమ్లీ అనీ, తమిళంలోనూ మలయా\nళంలోనూ 'పుళి' అనీ అంటారు.\nచింత ఆకులు చిన్నవేగాని దళసరిగా ఉంటాయి. లేతగా ఉన్నప్పుడు పసుపు - ఆకుపచ్చ\nరంగులో ఉండి క్రమక్రమంగా ముదురు పచ్చ\nరంగులోకి మారతాయి. పసుపు పచ్చ - లేత\nఎరుపు పూలు గుత్తులు గుత్తులుగా పూస్తాయి.\nకాయలు పొడవుగా వంకర తిరిగి ఉంటాయి.\nఒక్కొక్క కాయలో మూడు నుంచి పది విత్తనాల\nవరకు ఉంటాయి. విత్తనాల చుట్టూ పుల్లటి\nగుజ్జు ఉంటుంది. కొన్ని పళ్ళు కొద్దిగా తియ్య\nగానూ ఉంటాయి. కాయ పండిన తరవాత\nగుజ్జు చుట్టూ పెంకు పార ఏర్పడుతుంది.\nచింత పండును కూరలలోనూ, చారులలో\nనూఎక్కువగా ఉపయోగిస్తారు. చింత ఆకులకూ,\nవిత్తనాలకూ, గుజ్జుకూ ఔషధ గుణాలు కూడా\nఉన్నాయి.\nచింత కలప దృఢంగా ఉండడం వల్ల దీనితో\nబండి చక్రాలు, గూటాలు వంటి వాటిని తయారు\nచేస్తారు. దీనిని మామూలుగా వంటచెరకుగా\nఉపయోగించరు. నీడ కోసం చింతచెట్లను\nబాటకిరువైపులా నాటుతారు.",
            "book_page_end": 53
        },
        {
            "title": "మనదేశపు ఋషులు : 1 వసిష్ఠుడు",
            "book_page_start": 54,
            "pdf_page_start": 54,
            "pdf_page_end": 55,
            "author": "చందమామ బృందం",
            "genre": "చారిత్రక/పురాణ వ్యక్తిత్వ పరిచయం",
            "moral": "కఠినమైన తపస్సు కన్నా గొప్ప గుణాలు, వివేకం, అహంకారం లేని జీవితం బ్రహ్మర్షి స్థానాన్నిస్తుంది.",
            "keywords": [
                "ఋషులు",
                "వసిష్ఠుడు",
                "విశ్వామిత్రుడు",
                "కామధేనువు",
                "బ్రహ్మర్షి"
            ],
            "characters": [
                "వసిష్ఠుడు",
                "విశ్వామిత్రుడు",
                "అరుంధతి"
            ],
            "locations": [
                "ఆశ్రమం",
                "అంతరిక్షం"
            ],
            "content": "భారతీయ నాగరికతకూ, సంస్కృతీ సాహిత్యాలకూ\nరూపులు దిద్దినవారు సనాతన ఋషులు అన్నది\nనిర్వివాద అంశం.\nతమ జీవితాలను జ్ఞానసముపార్జనకు ధారపోసిన\nమహనీయులు ఋషులు. అలా కష్టపడి ఆర్జించిన\nజ్ఞానాన్ని వారు శ్రద్ధాసక్తులతో తమను ఆశ్రయించే\nఅర్హులయిన వారికి అందజేసేవారు. ఆవిధంగా\nఋషులు మన తొలి గురువులయ్యారు. వారు\nరాజకుమారులకే కాకుండా తమను ఆశ్రయించే\nపేదసాదలకు కూడా జ్ఞానబోధ చేసేవారు. శిష్యులు,\nఋషుల ఆశ్రమాలలోనే గురుకులవాసం చేసి విద్య\nనభ్యసించేవారు.\nప్రాచీన కవులయిన వాల్మీకి వ్యాసాదులు కూడా\nఋషులే. మన ప్రాచీన ఋషులలో ముందెన్న\nతగినవాడు వసిష్ఠుడు. ఆయన ఉన్నతమైన జ్ఞానాన్ని\nఆర్జించి, దాని ద్వారా అద్భుత శక్తులను కూడా\nసాధించాడు. అయినా వాటిని మామూలుగా ఉపయో\nగించేవాడు కాదు.\nఒకనాడు విశ్వామిత్రుడనే గొప్ప రాజు వేటాడ\nడానికి అడవికి వెళ్ళాడు. కొంతసేపు వేటాడిన తర\nవాత, అలిసిపోయి, విశ్రాంతి తీసుకోవాలని సమీ\nపంలో ఉన్న వసిష్ఠముని ఆశ్రమానికి వెళ్ళాడు.\nమంత్రులు, సేనానులు, అంగరక్షకులు మొదలైన\nపెద్ద పరివారంతో వచ్చిన విశ్వామిత్రుడికి, వసిష్ఠుడు\nసాదరంగా స్వాగతం పలికాడు.\nవిశ్వామిత్రుడు తన పరివారంతో, దాపులనున్న\nసెలయేటిలో స్నానం చేసి వచ్చే లోపల, వసిష్ఠుడు\nవారికి పంచభక్ష్య పరమాన్నాలను సిద్ధం చేశాడు.\nవాటిని చూసి అమితాశ్చర్యం చెందిన విశ్వామిత్రుడు,\n\"ఈ అరణ్యం మధ్య ఇంత త్వరగా ఇన్ని వంటకాలెలా\nసిద్ధం చేయగలిగావు?\" అని వసిష్ఠుణ్ణి అడిగాడు.\n\"నాదగ్గర కామధేనువు ఉన్నది. అది నేను\nకోరినది తక్షణమే ప్రసాదిస్తుంది!” అన్నాడు వసిష్ఠుడు.\nవిశ్వామిత్రుడు భోజనం చేశాడన్న మాటేగాని,\nఆయనకు మనసంతా కామధేనువు మీదే లగ్నమ\nయింది. అది తనకు కావాలనుకున్నాడు. బయలుదేరే\nప్పుడు కామధేనువును తనకు కానుకగా ఇవ్వమని\nకోరాడు.\nవసిష్ఠుడు అందుకు అంగీకరించలేదు. దైవాంశ\nగల కామధేనువును తాను అనుకున్నంత మాత్రాన\nఇంకొకరికి దానం చేయలేడు. దాని ఇష్టానుసారమే\nఅది ఆయన ఆశ్రమంలో ఉంటున్నది.\nవసిష్ఠుడు తన కోరికను తిరస్కరించడంతో, విశ్వా\nమిత్రుడికి పట్టరాని కోపం వచ్చింది. కామధేనువును\nబలవంతంగా తీసుకు వెళ్ళడానికి ప్రయత్నించాడు.\nకాని, కామధేనువు నుంచి వందలాది సైనికులు పుట్టు\nకువచ్చి విశ్వామిత్రుడి పరివారాన్ని తరిమికొట్టారు.\nఈ సంఘటనతో భౌతిక బలం కన్నా తపోబలం\nమిన్న అని విశ్వామిత్రుడు గ్రహించాడు. రాజ్యాన్ని\nత్యజించి బ్రహ్మర్షి కావాలన్న పట్టుదలతో దీక్షగా\nతపస్సు చేయడం ప్రారంభించాడు.\nఅయినా, ఆయనలో వసుష్ఠుడి పైన ఏర్పడిన\nపగ, ద్వేషం చల్లారలేదు. పైగా, వసిష్ఠుడు తనను\nబ్రహ్మర్షి అని పిలవడానికి నిరాకరించడంతో అవి\nమరింత పెరిగాయి. ఎటువంటి వారికైనా సరే\nమానవ నైజాన్ని జయించడం ఎంత కష్టమో ఇది\nసూచిస్తుంది. మనిషి కొన్ని విషయాలలో ఎంతో\nవివేకవంతంగానూ, ఉదాత్తంగానూ వ్యవహరించినప్ప\nటికీ మరి కొన్ని విషయాలలో బలహీనంగా, నీచంగా\nప్రవర్తిస్తాడనడానికి ఇదొక తార్కాణం.\nఒకనాడు విశ్వామిత్రుడు, వసిష్ఠుణ్ణి చంపాలన్న\nదుర్బుద్ధితో, రహస్యంగా అతడి కుటీరాన్ని సమీపించి\nనప్పుడు, వసిష్ఠుడూ, ఆయన భార్యా మాట్లాడుకోవడం\nవిని అక్కడే ఆగిపోయాడు.\n\"మీరు విశ్వామిత్రుణ్ణి బ్రహ్మర్షి అని పిలిచారంటే,\nఆయన మీమీద ఉన్న పగను మరచి, వేధించడం\nమానేస్తాడు కదా? మరి మీరు ఎందుకలా పిలవరు?”\nఅని అడిగింది భార్య.\n\"విశ్వామిత్రుడు కఠినమైన తపస్సుతో ఇప్పటికే\nచాలా సాధించాడు. కాని బ్రహ్మర్షి కావడానికి మరి\nకొన్ని మంచి గుణాలను ఆయన పెంచుకోవాలి.\nఇప్పుడు నేను ఆయనను బ్రహ్మర్షి అని పిలిచినట్ట\nయితే, ఆ అహంతో ఆయన తన కృషినీ, పట్టుదలనూ\nవదులుకోవచ్చు. ఆయన మంచి కాంక్షించే నేనలా\nపిలవడం లేదు,” అని వసిష్ఠుడు భార్యకు వివరిం\nచాడు.\nఆ మాటలు విన్న విశ్వామిత్రుడిలో గొప్ప\nమార్పు వచ్చింది. వసిష్ఠుడికి క్షమాపణలు చెప్పుకు\nన్నాడు.\nవసిష్ఠుడి భార్య అరుంధతి కూడా గొప్ప తప\nస్సంపన్నురాలు. భార్యాభర్తలిరువురూ తనువులు\nచాలించాక, అంతరిక్షంలోని నక్షత్రాలలో లీనమ\nయ్యారు. ఆకాశంలో కనిపించే సప్తఋషి మండలం\nలోని ఏడు నక్షత్రాలలో ఒక నక్షత్రం పేరు వసిష్ఠుడు.\nదాని సమీపంలో లీలగా మెరిసే నక్షత్రాన్ని అరుంధతీ\nనక్షత్రం అని అంటారు!",
            "book_page_end": 55
        }
    ],
    "statistics": {
        "total_stories": 12,
        "author_counts": {
            "చందమామ బృందం": 6,
            "వసుంధర": 1,
            "గ్రీకు పురాణగాథ": 1,
            "కోనే నాగవెంకట ఆంజనేయులు": 1,
            "మాచిరాజు కామేశ్వరరావు": 1,
            "మీరా ఉగ్రా": 1,
            "జొన్నలగడ్డ రామలక్ష్మి": 1
        },
        "genre_counts": {
            "వ్యాసం": 1,
            "వార్తా వ్యాసం": 2,
            "జానపద కథ": 1,
            "పురాణగాథ": 1,
            "చిన్న కథ": 1,
            "బేతాళ కథ": 1,
            "చారిత్రక వ్యాసం": 1,
            "నీతి కథ": 1,
            "ఇతిహాసం": 1,
            "విజ్ఞాన వ్యాసం": 1,
            "చారిత్రక/పురాణ వ్యక్తిత్వ పరిచయం": 1
        }
    }
}