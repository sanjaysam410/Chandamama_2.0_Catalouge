{
    "book_id": "చందమామ_1995_10",
    "stories": [
        {
            "title": "సహనం - సమభావం",
            "book_page_start": 7,
            "pdf_page_start": 7,
            "pdf_page_end": 7,
            "author": "చక్రపాణి, నాగిరెడ్డి",
            "genre": "వ్యాసం",
            "moral": "సహనం మానవత్వానికి గీటురాయి!",
            "keywords": [
                "ఐక్యరాజ్య సమితి",
                "సహనం",
                "సమభావం",
                "మహాత్మా గాంధీ",
                "కుటుంబ సంవత్సరం"
            ],
            "characters": [],
            "locations": [
                "ప్రపంచ దేశాలు"
            ],
            "content": "ప్రపంచ దేశాల దృష్టిని ఒక నిర్దిష్టమైన సమస్య మీదికి మళ్ళించడానికి,\nఐక్యరాజ్య సమితి ఒక్కొక్క సంవత్సరాన్ని ఒక్కొక్క పేరుతో ప్రకటిస్తున్నది.\nఆవిధంగా గత సంవత్సరాన్ని కుటుంబ సంవత్సరంగానూ, ఈ సంవత్సరాన్ని\nసహన సంవత్సరంగానూ ప్రకటించింది.\n1979వ సంవత్సరాన్ని అంతర్జాతీయ బాలల సంవత్సరంగా ప్రకటించి,\nబాలల అభివృద్ధికి దోహదం చేసే అనేక పథకాలను రూపొందించింది.\nబాలల హక్కుల సంరక్షణకు వివిధ సదస్సులూ, సమావేశాలూ ఏర్పాటు\nచేసింది. 1994వ సంవత్సరాన్ని కుటుంబ సంవత్సరంగా ప్రకటించి,\nకుటుంబ సభ్యుల మధ్య ఉండవలసిన పరస్పర అవగాహన, అనురాగం\nమొదలైన వాటి ప్రాముఖ్యతను చాటింది. ప్రజల మధ్య ఉండవలసిన\nసహనం, ఓర్పు మొదలైన ఉన్నత గుణాల ఆవశ్యకతను తెలియజెప్పడానికి\n1995వ సంవత్సరాన్ని సహన సంవత్సరంగా ప్రకటించింది.\nవివిధ సంస్కృతులకు, సంప్రదాయాలకు, భాషలకు, అవసరాలకు\nనిలయమైన మానవ సమాజంలో భిన్న అభిప్రాయాలూ, పరస్పర విరుద్ధ\nభావాలూ నెలకొనడంతో ఆశ్చర్యం లేదు. అయితే, వాటి పట్ల సహన\nభావంతో మసలుకోవడంలోనే మనిషి ఔన్నత్యం ఉన్నది. ఒక విషయాన్ని\nగాని, సమస్యను గాని భిన్న కోణాల నుంచి పరిశీలించినట్టయితే ఈ నిజం\nవిశదమవుతుంది. సహనం మానవత్వానికి గీటురాయి!\nసహనం, సమభావం అన్నవి మత సంబంధమైన విషయంలో మరీ\nముఖ్యం. మతాన్ని ఆత్మ జ్ఞాన సాధనంగా భావించిన మహాత్మా గాంధీ, “అన్ని\nమతాలనూ నేను సమభావంతో చూస్తాను. ఎందుకంటే అవన్నీ చాటేవి ఒక\nసత్యాన్నే!\" అన్నాడు. ప్రపంచానికి సర్వమత సామరస్యాన్ని, సహనాన్ని, సమ\nభావాన్ని ప్రబోధించిన మహాత్మాగాంధీ 125వ జన్మదిన వేడుకలను ఈ సంవ\nత్సరం జరుపుకుంటున్నాము. యాదృచ్ఛికంగా ఈ సంవత్సరాన్నే ఐక్యరాజ్య\nసమితి సహన సంవత్సరంగా ప్రకటించడం సంతోషించతగిన విషయం.",
            "book_page_end": 7
        },
        {
            "title": "థాయ్లాండ్లో ఏడు పార్టీల పాలన!",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "విశేషాలు",
            "moral": "None",
            "keywords": [
                "థాయ్లాండ్",
                "ఎన్నికలు",
                "ప్రధానమంత్రి",
                "ప్రజాస్వామ్యం",
                "ఆగ్నేయాసియా"
            ],
            "characters": [
                "బాన్ హార్న్ శిల్పా-ఆర్చా",
                "చువాన్ లీక్పాయ్",
                "భూమి బోల్ ఆదుల్యదేజ్"
            ],
            "locations": [
                "థాయ్లాండ్",
                "బ్యాంకాక్",
                "సయాం సింధుశాఖం",
                "బర్మా",
                "లావోస్"
            ],
            "content": "థాయ్లాండ్ లో జూలై 2వ తేదీ జరిగిన\nపార్లమెంటు ఎన్నికలలో ఛార్టీ థాయ్ పార్టీ ఎక్కువ\nస్థానాలు గెలుచుకున్నది. ఆ పార్టీ నాయకుడు బాన్\nహార్న్ శిల్పా-ఆర్చా థాయ్లాండ్ 21వ ప్రధానమంత్రి\nఅయ్యాడు. అంతకు పూర్వం పాలక పక్షమైన డెమొ\nక్రటిక్ పార్టీ నాయకుడు చువాన్ లీక్పాయ్, 33\nనెలల పాటు ప్రధానమంత్రి పదవిలో కొనసాగాడు.\nపూర్వం సయామ్ అని పిలువబడిన థాయ్లాం\nడ్లో సంపూర్ణ రాచరిక వ్యవస్థ అమలులో ఉండేది.\n1932వ సం||లో జరిగిన తిరుగుబాటు ద్వారా\nప్రజాస్వామిక రాజ్యాంగ వ్యవస్థ అమలులోకి వచ్చింది.\nదాని ప్రకారం రాజు రాజ్యాధినేతగానూ, ప్రధానమంత్రి\nప్రభుత్వనేతగానూ ఉంటారు. ఆగ్నేయాసియాలో\nపరాయి పాలనకు లోనుగాని, అంటే మరే దేశానికి\nకాలనీగా మారని ఒకే ఒక దేశం సయామ్ అన్నది\nఇక్కడ చెప్పుకోతగిన విశేషం!\n1939వ సం||లో సయామ్ అనే పేరును థాయ్\nలాండ్గా మార్చారు. 1946వ సం||లో భూమి బోల్\nఆదుల్యదేజ్ సింహాసనాన్ని అధిష్ఠించి గత యాభై\nయేళ్ళుగా పరిపాలిస్తున్నాడు. ఆయన బాన్ హార్న్\nశిల్పా ఆర్భాను 21వ ప్రధానమంత్రిగా ప్రకటించాడు.\nథాయ్లాండ్ పార్లమెంటులో మొత్తం 391\nస్థానాలు ఉన్నాయి. ఈ ఎన్నికలలో ఛార్ట్ థాయ్\nపార్టీ అధిక స్థానాలను అంటే, 92 స్థానాలను\nగెలుచుకున్నది. అప్పటి పాలకపక్షమైన డెమొక్రటిక్\nపార్టీ 82 స్థానాలను సాధించింది. అందువల్ల ఏ\n'పార్టీకిగాని ప్రభుత్వం ఏర్పాటు చేయడానికి కావల\nసిన పూర్తి మెజారిటీ రాకపోవడంతో - న్యూయాస్పిరేషన్\nపార్టీ (57), పలాంగ్ ధర్మా (23) సోషల్ యాక్షన్\nపార్టీ (22) థాయ్ సిటిజెన్స్ పార్టీ (18) మాస్ పార్టీ\n(3) అనే ఐదు ప్రతిపక్షాలు తమ మద్దతును ఛార్జ్\nథాయ్ పార్టీకి తెలియజేశాయి. బాన్ హార్న్ శిల్పా -\nఆర్చా ప్రధాని కావడానికి కావలసిన మెజారిటీ\nలభించిందని రూఢి అయిన తరవాత 18 స్థానాలు\nగెలుచుకున్న నామ్ థాయ్ పార్టీ కూడా ఆయన\nప్రభుత్వంలో పాలు పంచుకోవడానికి ముందుకు\nవచ్చింది. ఆ విధంగా ఏడు పార్టీల పాలకపక్షానికి\nమొత్తంమీద 233 స్థానాలు లభించాయి.\nమొదటి ఐదు పార్టీలకు ఐదు ఉపప్రధాని\nపదవులూ, నామ్ థాయ్ పార్టీకి రక్షణ, రవాణా,\nవ్యవసాయం, విదేశ వ్యవహారాలు మొదలైన కీలక\nశాఖల మంత్రిత్వ పదవులూ ఇవ్వాలని ఒక ఒప్పం\nదానికి వచ్చారు.\nభూసంస్కరణలు అమలు చేయడంతో పాటు\nపేదరికాన్ని నిర్మూలించగలమని నాయకులు ఎన్నికల\nసమయంలో వాగ్దానం చేశారు.",
            "book_page_end": 9
        },
        {
            "title": "వజ్రసేనుడి నిర్ణయం",
            "book_page_start": 10,
            "pdf_page_start": 10,
            "pdf_page_end": 15,
            "author": "లక్ష్మీ గాయత్రి",
            "genre": "సాంఘికం",
            "moral": "స్వతంత్రంగా ఆలోచించి నిర్ణయాలు తీసుకునే దక్షతను పెంపొందించుకోవాలి.",
            "keywords": [
                "వ్యాపారి",
                "కొడుకులు",
                "స్వతంత్ర స్వభావం",
                "వ్యాపార శిక్షణ",
                "స్వీయనిర్ణయాలు"
            ],
            "characters": [
                "వజ్రసేనుడు",
                "రూపమతి",
                "విజయపాలుడు",
                "వినయపాలుడు",
                "వరుణదత్తుడు",
                "మాళవిక",
                "మృణాళిని"
            ],
            "locations": [
                "వజ్రగిరి",
                "విశాలనగరం",
                "సముద్ర తీరప్రాంతం"
            ],
            "content": "పూర్వం వజ్రగిరిఅనే చిన్నపట్టణంలో, వజ్ర\nసేనుడనే వ్యాపారి వుండేవాడు. అతడు వ్యాపా\nరంలో కోట్లు గడించినా, చాలాకాలంపాటు\nసంతానం లేక బాధపడ్డాడు. చివరకు అత\nడికి వినయపాలుడు, విజయపాలుడు అనే\nఇద్దరు కొడుకులు కలిగారు. లేక లేక కలి\nగిన ఆ పిల్లలను వజ్రసేనుడు, అతడి భార్య\nరూపమతి ఎంతో గారాబంగా పెంచసాగారు.\nబాల్యం నుంచీ విజయపాలుడు, అన్నం\nతినడం దగ్గర నుంచీ ప్రతిదీ తనే స్వయంగా\nచేయాలనే పట్టుదల చూపేవాడు. ఇందుకు\nభిన్నంగా వినయపాలుడు, ప్రతి చిన్నపనికీ\nతల్లిమీదా, దాసదాసీలమీదా ఆధారపడుతూం\nడేవాడు.\nఈ తేడా గమనించిన రూపమతి, తన\nచిన్నకొడుకు విజయపాలుడు తనకు దూరమై\nపోతున్నట్టే బాధపడేది. కాని భార్య ద్వారా\nసంగతి తెలుసుకున్న వజ్రసేనుడు, “పిల్లవాడికి\nఅటువంటి స్వతంత్రపు నడవడిక మంచిదే!\nవాడి ఇష్టప్రకారమే జరగనీ,” అనే వాడు.\nఆవిధంగా భిన్న స్వభావాలుకల ఆ అన్న\nదమ్ములిద్దరూ, క్రమంగా యుక్త వయస్కులై,\nవిద్యాభ్యాసం పూర్తి చేశారు.\nఆ క్షణం కోసమే ఎదురుచూస్తున్న వజ్ర\nసేనుడు, కొడుకు లిద్దరికీ వ్యాపారంలో\nస్వయంగా శిక్షణ ఇవ్వడం ప్రారంభించాడు.\nఈ కారణం వల్ల, కొద్దిరోజుల్లోనే, ఇద్దరిలోకీ\nవిజయపాలుడే చురుకైన వాడన్న సంగతి,\nవజ్రసేనుడికి గ్రాహ్యంకాసాగింది. వజ్రసేనుడి\nవ్యాపార భాగస్వాములు, అతడి పరిజనులు\nఅందరూ విజయపాలుడి చురుకుదనాన్నే\nమెచ్చుకునేవారు. అయితే, అదేసమయంలో,\n\"వినయపాలుడి వంటి గుణనిధీ, పితృవాక్య\nపాలకుడూ మరొకరు వుండరు!\" అనేవారు.\nఇలా కొన్నాళ్ళు గడిచాక ఒకనాడు, వజ్ర\nసేనుడు, విజయపాలుణ్ణి పిలిచి, “నువ్విక\nస్వయంగా వ్యాపార బాధ్యతలు నిర్వహించ\nవచ్చు. అయితే నాకొక ఆలోచన వున్నది.\nనేను వ్యాపారం ప్రారంభించినప్పుడు, పెట్టు\nబడి ఎక్కువ పెట్టలేక భాగస్వాములను కలుపు\nకోవలసి వచ్చింది. అందుచేత లాభాలు\nరావడానికి, నా తెలివితేటలే ముఖ్య కారణ\nమైనప్పటికీ, వచ్చిన దాన్ని పంపకం చెయ్య\nవలసి వస్తున్నది. నీకీనాడు ఒక సరికొత్త\nవ్యాపారం ప్రారంభించడానికి కావలసిన\nమూలధనాన్ని నేను అవలీలగా సమకూర్చ\nగలను. అది తీసుకుని నువ్వు, మనపొరుగునే\nవున్న విశాలనగరానికి వెళ్ళు. అక్కడ కొబ్బరి\nవ్యాపారానికి మంచిగిరాకీ వున్నది. నీ తెలివి\nతేటలతో అక్కడ కొబ్బరి వ్యాపారం చెయ్యి.\nఏమంటావు?\" అని అడిగాడు.\nవిజయపాలుడు సంతోషంగా, \"అలాగే,\nనాన్నా!\" అన్నాడు.\nఈ జవాబుకు వజ్రసేనుడు తృప్తిపడి,\n“అయితే, మరొక ముఖ్యమైన సంగతి. నా\nభాగస్వామి వరుణదత్తుడు, తన కుమార్తెలు\nమాళవిక, మృణాళినిలను నీకూ, వినయపా\nలుడికీ ఇస్తానని కబురు చేశాడు. ఇద్దరూ\nవిద్యారూపగుణవతులే. కాని పోల్చి చూస్తే\nమాత్రం మాళవిక, మృణాళిని కంటే అన్నింటి\nలోనూ అధికురాలు. ఆమె పెద్దదిగనక, వినయ\nపాలుడికి వధువుగా నిర్ణయిస్తే బాగుంటుంది.\nఇక మృణాళినిని చేసుకోవడం నీకిష్టమేగదా!\"\nఅన్నాడు.\nవిజయపాలుడు ఒక్కక్షణం మౌనంగా\nవూరుకుని, \"మృణాళిని గురించి వినడమే\nకాదు, నాన్నా! ఒకసారి చూశానుకూడా. నా\nకిష్టమే,\" అన్నాడు.\nభర్త ద్వారా విషయాలన్నీ తెలుసుకున్న\nరూపమతి మాత్రం, కొడుకుల వివాహ వార్త\nలకు ఎంత ఆనందించిందో, విజయపాలుడి\nనూతన వ్యాపార పథకాలూ, విశాలనగరానికి\nఅతడి ప్రయాణాలూ అంతావిని, చాలా ఖేద\nపడింది.\nవజ్రసేనుడు నిర్ణయించినప్రకారమే కొద్ది\nరోజుల్లో, వినయపాలుడి వివాహం మాళవిక\nతోనూ, విజయపాలుడి వివాహం మృణాళిని\nతోనూ జరిగిపోయాయి.\nవివాహమైన కొద్ది రోజులకే వజ్రసేనుడు,\nవిజయపాల మృణాళిని లిద్దర్నీ వెంటబెట్టు\nకుని, విశాలనగరానికి వెళ్ళి, అక్కడి ఏర్పా\nట్లన్నీచేసి, తిరుగు ప్రయాణమయ్యాడు.\nబయల్దేరే ముందు అతడు, విజయపాలు\nడితో, “నాయనా! ఇన్ని సంవత్సరాలుగా\nవ్యాపారం చేసీ చేసీ నేను చాలా అలిసిపో\nయాను. సముద్ర తీరప్రాంతాన వున్న ఈ\nవిశాలనగరంలో నివాసం నాకు చాలా హాయిగా\nవున్నది. మీ అమ్మతోబాటు కొన్నాళ్ళు ఇక్కడే\nవిశ్రాంతి తీసుకుందామని అనుకుంటున్నాను.\nఏమంటావు?\" అన్నాడు.\nతండ్రి మాటలకు విజయపాలుడు చిన్నగా\nనవ్వి, “నన్ను విశాలనగరంలో వ్యాపారానికి\nప్రోత్సహించిన నాడే, ఏదో ఒకనాడు మీరిలా\nఅడగబోతారని ఊహించాను, నాన్నా! ఇది\nమీ ఇల్లు. మీఇంట్లో మీరు విశ్రాంతి తీసుకో\nవడానికి ఒకరి నడగవలసిన పనిలేదు.\nఎదుగుతున్న బిడ్డ అన్ని పనులూ స్వతంత్రంగా\nచేసుకోవడానికి సహకరించడం తల్లిదండ్రు\nలకు ఎంత బాధ్యతో, వయసు మళ్ళిపోతున్న\nతల్లిదండ్రులకు విశ్రాంతినిచ్చి, వారికి అన్ని\nపనులూ చేసిపెట్టడం, సేవచెయ్యడం, పిల్ల\nలకు అంతే బాధ్యత,” అన్నాడు.\nఈ జవాబుకు వజ్రసేనుడు చాలా ఆనం\nదించి, వజ్రగిరికి తిరిగి వచ్చిన తర్వాత,\nభార్యకు మాత్రమే జరిగినదంతా చెప్పాడు.\nఅంతావిన్న రూపమతి అయిష్టంగా తల\nవూపి, “నిజంగా మీరు అలిసిపోయి విశ్రాంతి\nతీసుకుందామనుకుంటున్నారా?” అని ప్రశ్నిం\nచింది.\nవజ్రసేనుడు నవ్వి, “అది అబద్ధమనా నీ\nఅనుమానం?\" అని ఎదురు ప్రశ్నించాడు.\nదానికి రూపమతి, “అనే అనిపిస్తున్నది.\nవిజయపాలుడికి వ్యాపారంలోగాని ఇతరత్రా\nగాని, మీ సహాయ సహకారాలు అవసరంలేదు.\nకాని వినయుడు మాత్రం మీరు లేనిదే ఒక్క\nనిమిషం వుండలేడు. ఇన్నాళ్ళుగా మీరు\nలేనందువల్ల, వ్యాపారంలో కొంత నష్టం\nవచ్చిందని బాధపడుతున్నాడు. తల్లిదండ్రులు\nగా, బలహీనుడైన వినయుణ్ణి అంటిపెట్టుకుని\nవుండడమే మనకర్తవ్యం. పైగా మనం వాళ్ళను\nవిడిచి పెట్టి వెళ్ళడానికి వినయుడూ, కోడలూ\nకూడా ఎంతమాత్రం ఒప్పుకోరు,” అన్నది.\nభార్య మాటలువిన్న వజ్రసేనుడు, “పోనీ,\nఒక పని చెయ్యి. మనం కొన్నాళ్ళపాటు\nవిజయుడి దగ్గర వుండడానికి వెళ్ళబోతున్నట్టు\nకోడలికి చెప్పిచూడు. ఆపని వినయుడు\nలేని సమయంలోనే చెయ్యి సుమా!\" అన్నాడు.\nరూపమతి ఒక్కక్షణం ఆగి, “సరే, మీ\nమాట ఎందుకు కాదనాలి? మీరు వినయుణ్ణి\nవదిలివెళ్ళడానికి కోడలు ఒప్పుకోదు,” అన్నది.\nమర్నాడు వాడిన మొహంతో తన దగ్గరకు\nవచ్చిన రూపమతిని చూసి వజ్రసేనుడు,\n“ఏం, మాళవికకు చెప్పావా?” అని అడిగాడు.\n“ఆఁ, చెప్పాను,” అని కళ్ళనీళ్ళ పర్యంత\nమవుతూ, “ఏమంటుంది? అసలు ఆ పిల్లకు\nమనం ఇక్కడ వుండడం ఇష్టం లేనట్టున్నది.\nముందు మాట్లాడలేదు. తర్వాత - మంచిదే\nఅత్తయ్యా! ఈయన ఎలాంటివారో, విజయుడు\nకూడా అలాంటి కొడుకేగదా! అని తప్పించు\nకున్నది,” అన్నది రూపమతి.\n\"అయితే, ఇక ప్రయాణానికి నీకేమీ\nఅభ్యంతరం లేనట్టేనా? ” అని అడిగాడు వజ్ర\nసేనుడు.\n“బాగుంది. వినయుడు ఒప్పుకోవద్దూ?”\nఅన్నది రూపమతి.\n\"వాణ్ణి ఒప్పిస్తాను. నేటికి పదవ రోజునే\nమన ప్రయాణం,” అన్నాడు వజ్రసేనుడు.\nఆ మర్నాడు వజ్రసేనుడు, వినయుడితో\nతన ప్రయాణం గురించి చెప్పి, “నేను ఖచ్చి\nతంగా ఇన్నాళ్ళ తర్వాత తిరిగి వస్తానని చెప్ప\nలేను. ఇక్కడి వ్యాపారవ్యవహారాలన్నీ పూర్తిగా\nనీకే అప్పజెబుతున్నాను. అవసరమైతే, మీ\nమామగారు వరుణదత్తుడి సలహా తీసుకో.\nఒక్క విషయం గుర్తుంచుకో! వ్యాపారి అయిన\nవాడెప్పుడూ సత్వరంగా స్వీయనిర్ణయాలు\nతీసుకోగలిగివుండాలి. అప్పుడే వ్యాపారంలోనే\nగాక, జీవితంలో కూడా రాణిస్తాడు,\" అని,\nరెండవ కొడుకు విజయుడి దగ్గరకు ప్రయా\nణమయ్యాడు.\nవిశాలనగరం చేరిన వజ్రసేనుడికి, వజ్ర\nగిరి వార్తలు ఎప్పటికప్పుడు తెలుస్తూనే\nవున్నవి. రెండు నెలలు గడిచేసరికి వినయ\nపాలుడు కూడా మంచి వ్యాపారదక్షత సంపా\nయించాడనీ, అతడి యాజమాన్యంలో, వజ్ర\nసేనుడి హయాంలో కూడా రానన్ని లాభాలు\nవస్తున్నవనీ వార్తలు రాసాగాయి.\nవినయుడిలో వచ్చిన మార్పుకు చాలా\nసంతోషించిన వజ్రసేనుడు, ఒకనాడు విజ\nయుణ్ణి, “నాయనా! కొన్నాళ్ళ క్రితం, నేను\nమీ అమ్మతో కలిసి ఇక్కడికి వస్తానన్నప్పుడు,\nఆ సంగతి ముందుగానే ఊహించానన్నావు.\nఇప్పుడు నీ అన్న మంచి వ్యవహారదక్షుడయ్యా\nడని తెలుసుకున్నాక, నేను ఏమని అడగబోతు\nన్నానో ఊహించగలవా?\" అని ప్రశ్నించాడు.\n“ఊహించగలగడమేమిటి, నాన్నా, ఎప్పుడో\nఊహించాను! ఇక్కడి వ్యాపారమంతా ఎత్తి\nగట్టి, తిరిగిమనమంతా మనస్వస్థలం వజ్రగిరి\nవెళ్ళబోతున్నాం,” అన్నాడు విజయపాలుడు.\nదాపులవుండి, ఈసంభాషణ విన్న రూప\nమతి ఎక్కడలేని ఆశ్చర్యంతో భర్తను, “వజ్ర\nగిరికి తిరుగు ప్రయాణంసరే! ఇక్కడి వ్యాపా\nరమంతా ఎత్తిగట్టడమేమిటి? అసలు మీరు\nవజ్రగిరి వదిలి ఇక్కడికెందుకొచ్చినట్టు?\nఇక్కడ కొత్త వ్యాపారం దేనికి ప్రారంభించి\nనట్టు?\" అంటూ ప్రశ్నల వర్షం కురిపించింది.\nదానికి వజ్రసేనుడు, “నీ ప్రశ్నలకు జవా\nబిచ్చే తీరుబాటు, నాకిప్పుడులేదు. మనం\nవజ్రగిరి చేరాక, కావాలంటే మరికొన్ని ప్రశ్నలు\nకూడా కలిపి అడుగు, జవాబు చెబుతాను,\"\nఅన్నాడు.\nఅందరూ తిరిగి వజ్రగిరికి వచ్చారు. ఆ\nతర్వాత రూపమతి ఒకనాడు భర్తను, తాను\nవిశాలనగరంలో అడిగిన ప్రశ్నలే అడిగింది.\nఅప్పుడు వజ్రసేనుడు, ఆమెతో, “నీక్కలిగిన\nఅనుమానాలను దాచకుండా అడగడం మేలే\nఅయింది. లేకపోతే కొడుకుల మధ్య, నేనేదో\nపక్షపాతం చూపుతున్నానన్న బాధ నీకు\nమిగిలి పోయేది! వినయపాలుడిలో, వ్యాపార\nవిషయాల గురించి సొంత నిర్ణయాలు చేసే\nగుణంలోపించింది. ఇతరుల మీద ఆధారపడే\nఈ లక్షణాన్ని వాడిలో బాల్యం నుంచీ నేను\nగమనిస్తూనే వున్నాను. అందుకే, అక్కచెల్లెళ్ళలో\nతెలివి మంతురాలైన మాళవికను వాడికి\nభార్యగా చేశాను,” అని ఇంకా ఏదో చెప్పబో\nతూండగా రూపమతి అయిష్టంగా తలాడిం\nచింది.\nఇది గమనించిన వజ్రసేనుడామెను,\n“నీకేదో కొత్త అనుమానం కలిగినట్టున్నది!\nఏమిటది?\"అని అడిగాడు.\n“మీరన్నట్టు మాళవిక అంతతెలివిగలదైతే,\nవినయుడికి తగిన సలహాలిచ్చి సాయపడ\nవచ్చు గదా? మరి అలా జరగలేదు, \" అన్నది\nరూపమతి.\n“అందుక్కారణంచెబుతానువిను!\"అంటూ\nవజ్రసేనుడు ఒక్కక్షణం ఆగి, “నేనిక్కడుండగా\nతన సలహాలు వాడు పాటించడని మాళవిక\nగ్రహించింది. అందుకే, మనం విశాలనగరం\nవెళుతున్నామన్నప్పుడు సరే కాదు అనకుండా\nముభావంగా జవాబు చెప్పింది. అయితే,\nసూక్ష్మగ్రాహి అయిన విజయుడు ముందే నా\nపథకం అంతా ఊహించగలిగాడు. ఏది\nఏమైతేనేం- వినయుడు మనం ఇక్కడ లేని\nకాలంలో, స్వతంత్రంగా ఆలోచించి వ్యాపార\nసమస్యలను పరిష్కరించుకోగల దక్షత సంపా\nయించాడు. నా నిర్ణయం ఫలించింది! ఇది\nజరిగాక, విజయుడు ఎక్కడో విశాలనగరంలో\nవుండవలసిన అవసరంలేదు. ఇక్కడే అన్న\nదమ్ములిద్దరూ ఒకరికి ఒకరుతోడుగా వుంటూ,\nవ్యాపారాన్ని సమర్థంగా నడపగలరు,”\nఅన్నాడు.\nఇది విని రూపమతి ఎక్కడలేని ఆశ్చ\nర్యంతో, “మాట మాత్రంగానైనా, నాతో చెప్ప\nకుండా ఎంత పెద్ద ఆలోచన చేశారండీ!”\nఅంటూ భర్తను మెచ్చుకున్నది.",
            "book_page_end": 15
        },
        {
            "title": "నిస్వార్థమైన కోరిక!",
            "book_page_start": 16,
            "pdf_page_start": 16,
            "pdf_page_end": 16,
            "author": "ఆర్. సత్య",
            "genre": "నీతి కథ",
            "moral": "నిస్వార్థంగా కనిపించే కోరిక వెనుక కూడా స్వార్థం ఉండవచ్చు.",
            "keywords": [
                "వృద్ధుడు",
                "భూతం",
                "సీసా",
                "సోదర ప్రేమ",
                "వారసుడు"
            ],
            "characters": [
                "వృద్ధుడు",
                "భూతం",
                "వృద్ధుడి సోదరుడు"
            ],
            "locations": [
                "కొండ ప్రాంతం"
            ],
            "content": "దేశాలుపట్టి తిరుగుతున్న వృద్ధుడొకడికి, ఒకకొండ ప్రాంతానఎండలోమెరుస్తూ సీసా ఒకటి కనిపించింది.\nవృద్ధుడు, ఆ సీసా తీసుకుని మూత తీయగానే, భూతం ఒకటి ఫెళ్ళున బయటికి దూకి, “నాకు బంధ\nవిముక్తి కలిగించావు! నీ కోరిక ఒకటి తీర్చదలిచాను. అది నిస్వార్థమైనదని, నాకు నమ్మకం కలగాలి. దేశా\nనికి రాజు కావాలనో, ఏ రాజకుమారి కావాలనో కోరితే మాత్రం, నేను తీర్చను,\" అన్నది.\nఆ వృద్ధుడు వెంటనే, “ఏభై ఏళ్ళ క్రితం నాకూ, నా సోదరుడికీ మధ్య కలతలు వచ్చి విడిపోయాం.\nఇప్పుడు వాడు నన్ను సోదరభావంతో ఆదరించేలా చెయ్యి,\" అని కోరాడు.\n\"ఆహాఁ, ఎంత అపూర్వమైన సోదరప్రేమ!\" అంటూ భూతం మాయమై, మళ్ళీ ప్రత్యక్షమై, “నీ కోరిక\nతీర్చాను. నీ సోదరుడు నిన్ను వెతుక్కుంటూ వస్తాడు,” అన్నది.\nవృద్ధుడు ఏదో అనుమానం వచ్చినవాడిలా తల గోక్కుంటూ, “ఈ కోరికలో స్వార్థం వున్నదని ఉప\nసంహరించుకోవు గదా?\" అని ప్రశ్నించాడు.\n“అలా ఎన్నటికీ చేయను. ఏనాడో విడిపోయిన సోదరుడి సాన్నిహిత్యం కోరుకుంటున్నావు! ముసలి\nతనం మీదపడడంవల్ల, ఏ క్షణంలోనైనా చచ్చిపోతానన్న భయం వల్లనా?” అని అడిగింది భూతం.\nఈసారి వృద్ధుడు పట్టరాని సంతోషంతో పెద్దగా నవ్వి, \"అలాంటి భయం నాకేంలేదు. నా సోదరుడు\nనాకన్న పదేళ్ళు పెద్ద. ఈ దేశానికి రాజైన వాడికి సంతానం లేదు. వాడికి ఏకైక వారసుణ్ణి నేనే!” అన్నాడు.\nఆ జవాబు విని భూతం, “ఔరా!\" అంటూ పెద్దగా కేక పెట్టి, కొండలకేసి ఎగిరిపోయింది.",
            "book_page_end": 16
        },
        {
            "title": "రూపధరుడి యాత్రలు (4)",
            "book_page_start": 17,
            "pdf_page_start": 17,
            "pdf_page_end": 23,
            "author": "గ్రీకు పురాణగాథ",
            "genre": "పురాణగాథ",
            "moral": "తెలివితేటలు, ధైర్యం మాయాశక్తులను ఓడించగలవు.",
            "keywords": [
                "రూపధరుడు",
                "సుకేశిని",
                "మాయ",
                "పందులు",
                "మూలిక",
                "ప్రమాణం"
            ],
            "characters": [
                "రూపధరుడు",
                "సుకేశిని",
                "మాయావి",
                "వరుణరాజు కుమార్తె",
                "అనుచరులు"
            ],
            "locations": [
                "దీవి",
                "లంక",
                "నది",
                "నౌక"
            ],
            "content": "[ఫాలలోచనుడనే రాక్షసుడి బారినుంచి తప్పించుకున్న రూపధరుడూ, అతని అనుచరులూ నౌకాద్వీపాన్ని\nచేరి, ఆ ద్వీపాన్ని ఏలే చిత్రాశ్వుడి నుంచి గొప్ప సహాయం పొందారు. ఆయన వారికి మారుతాలన్నిటినీ\nఒక తిత్తిలో బంధించి ఇచ్చాడు. రూపధరుడి నౌకలు దాదాపు స్వదేశాన్ని చేరాయి. ఆఖరుక్షణంలో\nరూపధరుడి అనుచరులు తిత్తిని విప్పి మారుతాలను పైకి రానిచ్చారు. వాటి ప్రభావంచేత రూపధరుడి\nనౌకలు ధృవప్రాంతానికి కొట్టుకుపోయాయి. అక్కడ ఉండే రాక్షసులు రూపధరుడి అనుచరులనూ,\nనౌకలనూ సర్వనాశనం చేశారు. రూపధరుడున్న నౌకమాత్రమే వారి నుంచి తప్పించుకున్నది. — తరవాత]\nరూపధరుడు తన మిగిలిన అనుచరులతో\nబయలుదేరాడు. మృత్యువువాత పడకుండా\nతప్పించుకున్నందుకు అతనికి ఆనందంతో\nపాటు, తన మిగిలిన నౌకలూ, వాటిలో వున్న\nఅనుచరులు చాలామంది నాశనమయినం\nదుకు విచారం కూడా కలిగింది.\nకొంతకాలానికి రూపధరుడి నౌక ఒక\nదీవిని చేరింది. ఈ దీవిపై సుకేశిని అనే ఒక\nదేవత ఉంటున్నది. ఈమె జుట్టు చాలా\nఅందంగా ఉంటుంది. ఈమె సూర్యుడికీ,\nవరుణరాజు కుమార్తెకూ పుట్టినది. మనుషుల\nభాష మాట్లాడుతుంది, కాని ఈమె మనుషు\nలకు మంచిచేసే స్వభావం కలది కాదు.\nరూపధరుడి కీమె సంగతులేవీ తెలియవు.\nఅతను తన నౌకను తీరాన, రేవుగా ఉన్న\nచోట కట్టేయించి రెండు పగళ్లూ, రెండు\nరాత్రులూ తన అనుచరులతో అక్కడే గడి\nపాడు. ఈ రెండురోజులపాటు గ్రీకులు నిరు\nత్సాహంలో మునిగిపోయి, నిరాశతో కుంగి\nపోయారు.\nమూడోరోజు తూర్పు తెల్లవారే సమయాన\nరూపధరుడు తన కల్తీ, ఈటే తీసుకుని, ఒక\nఎత్తయిన మిట్ట ఎక్కి చుట్టూ కలయజూశాడు.\nఅతనికి ఎవరూ కనిపించలేదు గాని, దూరాన\nచెట్లమధ్య నున్న సుకేశిని ఇంటినుంచి పొగ\nఆకాశంలోకి లేస్తూ ఉండటం కనబడింది.\nమొట్టమొదట రూపధరుడు తానే స్వయంగా\nవెళ్లి, ఆ చెట్లమధ్య ఉన్న ఇంట్లో ఎవరు\nనివసిస్తున్నారో కనుక్కుందామనుకున్నాడు.\nకాని, అంతకంటే తాను తన నౌకవద్దకు\nతిన్నగా తిరిగి వెళ్లి, అందరూ భోజనం చేసి\nనాక, తన మనుషులను కొందరిని పంపి\nఆరా తెలుసుకోవటం మంచిదని అతనికి\nతోచింది.\nకానిభోజనం చెయ్యటానికి కూడా ఆహారం\nలేదు. ఈ విషయం ఆలోచిస్తూ రూపధరుడు\nతన నౌకకేసి పోతూండగా, ఏ దేవుడో పంపి\nనట్టుగా ఒక దుప్పి అతని దారికి అడ్డంగా\nవచ్చింది. దాని కొమ్ములు చాలా నిడుపుగా\nవున్నాయి. ఎండ బాగా కాస్తూండటంవల్ల,\nసమీపంలో ఉన్న నదిలో దప్పి తీర్చుకోవటానికి\nఅది పోతున్నది.\nరూపధరుడు ఆ దుప్పిని సమీపించి తన\nఈటెను బలంగా దాని వెన్నులోకి పొడిచాడు.\nఆ దెబ్బతో అది కిందపడి, మూలిగి, ప్రాణాలు\nవదిలింది. రూపధరుడు కొన్ని లతలను పేని\nతాడులాగా చేసి, ఆ తాడుతో దుప్పి కాళ్లను\nబంధించి, తాటిని తన మెడకు తగిలించి,\nదుప్పిని వీపున మోస్తూ, ముందు వంగబడి\nనడుస్తూ తన నౌక వద్దకు వెళ్లాడు. ఇలా\nఎందుకు చేయవలిసి వచ్చిందంటే, భుజాన\nవేసుకుపోవటానికాదుప్పిచాలాభారీ అయినది.\nఅతను తాను కొట్టిన దుప్పిని పడవ\nముందు పడేసి, తన అనుచరులకు ఉత్సాహం\nకలిగించే కబుర్లు ప్రారంభించాడు: “మిత్రు\nలారా, మనం ఇంతలో చచ్చిపోయేవాళ్లం\nకాము. మనకోసం యమలోకం ఇంకా చాలా\nకాలంకాచుకుని వుంటుంది. ఆహారం వుండగా\nమనం తిండి మాననవసరం లేదు. మనం\nఆకలికి మాడిచచ్చే ఘడియ ఇంకా రాలేదు!”\nఈ మాటలు వినగానే గ్రీకులకు చైతన్యం\nవచ్చినట్టయింది. వాళ్లు తమ ముఖాలకు\nఅడ్డం పెట్టుకుని వుండిన బట్టలు తొలగించి,\nలేచి నిలబడి, రూపధరుడు తెచ్చిన దుప్పికేసి\nచూశారు. వాళ్లు చేతులు కడుక్కుని దుప్పిని\nవండటానికి ఉపక్రమించారు. చీకటి పడే\nవరకూ వారు తింటూ, తాగుతూ గడిపి, ఆ\nరాత్రికూడా తీరానే పడుకుని నిద్రపోయారు.\nమర్నాడు తెల్లవారుతూనే రూపధరుడు\nతన అనుచరులను సమావేశపరిచి వారితో\nఇలా అన్నాడు:\n“మిత్రులారా,మనకీప్రదేశంకొత్త. తూర్పేదో,\nపడమర ఏదో కూడా తెలియదు. అలాటప్పుడు\nమనం ఏం చెయ్యాలి? నామటుకు నాకేమీ\nపాలుబోవటంలేదు. కాని చేతులు కట్టుకు\nకూచోలేం; ఏదో ఒకటి చెయ్యాలి. నేను ఈ\nసమీపంలో వున్న మిట్ట ఎక్కి చూశాను.\nఇదొక లంక, కనుచూపు మేరలో ఎక్కడా\nమరొక తీరమన్నది నాకు కనిపించలేదు.\nఈ లంక చూడబోతే ఇందులో కొండలూ\nగుట్టలూ ఆటే లేవు; లంకమధ్య చెట్లతోనూ,\nపొదలతోనూ కూడిన తోపు ఒకటి కనిపిస్తు\nన్నది. దాని మధ్య ఎవరో వున్నారు. ఎందుచేత\nనంటే ఆ తోపు నుంచి ఆకాశంలోకి పొగ\nలేవటం నాకు కనిపించింది!\"\nఈ మాటలు వినగానే రూపధరుడి అనుచ\nరుల గుండెలు చల్లబడ్డాయి. ఇలాటి పరిస్థితి\nలోనే వారు ఒకసారి ఫాలలోచనుల వాతా,\nమరొకసారి నరభక్షకులైన రాక్షసుల వాతా\nపడి ఉన్నారు. వారు దుఃఖం ఆపుకోలేక\nకడవలుగా కన్నీరు కార్చసాగారు.\nతరవాత రూపధరుడు తన అనుచరులను\nరెండు ముఠాలుగా విభజించాడు. ఒక ముఠాకు\nతాను నాయకుడుగా ఉండి, రెండవ ముఠాకు\nమాయావి అనే సాహసవంతుణ్ణి నాయకుడుగా\nపెట్టాడు. తోపులో ఉంటున్నదెవరో చూసి\nరావటానికి ఏ ముఠా వెళ్లాలనేది నిర్ణయించ\nటానికి రూపధరుడూ, మాయావీ వంతులు\nవేసుకున్నారు. వంతు మాయావిదయింది.\nవెంటనే మాయావి తన ఇరవై ఇద్దరు మను\nషులనూ వెంటబెట్టుకుని గొణుగుతూ, సణు\nగుతూ బయలుదేరాడు.\nకొంతదూరం వెళ్లగా అతనికి ఒక పల్లపు\nప్రదేశంలో సుకేశిని ఉండే ఇల్లు కనిపించింది.\nఅది చెక్కుడురాళ్లతో అందంగా కట్టి ఉన్నది.\nదానిచుట్టూ ఖాళీస్థలం ఉన్నది. ఇంటి చుట్టూ\nతోడేళ్ళూ,సింహాలూ మొదలైన అడవి జంతు\nవులు ఉన్నాయి. ఇవన్నీ నిజంగా జంతువులు\nకావు, మనుషులే. సుకేశిని మనుషులకు\nమందులూ, మాకులూ పెట్టి జంతువులుగా\nమార్చివేసింది. అందుచేత ఆ జంతువులు\nమాయావి ముఠామీద విరుచుకుపడటానికి\nమారుగా, కుక్కల్లాగా తోకలాడిస్తూ అపేక్షగా\nవారిదగ్గరికి వచ్చాయి. కాని వాటి రహస్యం\nతెలియనిగ్రీకులు ఆ మృగాలను చూసి బెదిరి\nపోయారు.\nవారు ఇంటిని సమీపించక తలవాకిలికి\nవెలుపలనే నిలబడి ఆలకించారు. ఇంటిలో\nమగ్గం నేస్తూ సుకేశిని శ్రావ్యంగా పాడుకుంటూ\nఉండటం వారి చెవులపడింది. వారిలో ఒకడు,\n\"మిత్రులారా, లోపల ఎవరో స్త్రీ మహాచక్కగా\nపాడుతున్నది. అయితే మనిషి కావాలి, లేక\nపోతే దేవత కావాలి. ఆవిడతో మాట్లాడదాం!\nసందేహం దేనికీ?\" అన్నాడు.\nవెంటనే అందరూ గొంతులెత్తి లోపల\nఉన్న స్త్రీని పిలిచారు. సుకేశిని బయటికి\nవచ్చి, వచ్చినవారిని చూసి, లోపలికి రమ్మని\nఆహ్వానించింది. వారు ఆమె వెంట అమాయ\nకంగా లోపలికి వెళ్ళారు. మాయావి మాత్రం\nసుకేశినిని చూడగానే ఏదో మోసం పసికట్టాడు.\nఅందుచేత అతను బయటనే ఉండిపో\nయాడు.\nతన వెంట లోపలికి వచ్చిన వారందరికీ\nసుకేశిని రుచి అయిన ఆహారపదార్థాలూ,\nపానీయాలూ వడ్డించింది. అయితే ఆ పదార్థా\nలలో ఆమె ఏవోమందులు కలిపింది. అందు\nచేత గ్రీకులు ఆ పదార్థాలు తింటూనే ప్రపం\nచాన్ని మరిచారు. తరవాత ఆమె తన మంత్ర\nదండంతో ఒక్కొక్కరినే తాకింది. వెంటనే\nవారంతా పందులరూపాలు ధరించి గోండ్రు\nపెట్టసాగారు. వారి రూపాలు పూర్తిగా మారిపో\nయాయి గాని, వారి మనసులు కొంచెం\nకూడా మారలేదు. సుకేశిని గ్రీకులను పందు\nలమందగా మార్చేసి ఒక పందుల దొడ్డిలోకి\nతరిమేసింది. వారా బందిఖానాలో ఉండి\nపందులు తినే ఆహారమే తినసాగారు.\nసుకేశిని మాయలో పడక తప్పించుకున్న\nమాయావి మటుకుఒంటరిగా నౌకవద్దకు తిరిగి\nవచ్చాడు. చాలాసేపు అతని నోట మాటే రా\nలేదు. అతని కంటివెంట అశ్రుధారలు కారుతు\nన్నాయి. రూపధరుడు మొదలైనవారు ఎన్నో\nప్రశ్నలు వేసినమీదట అతను తెప్పరిల్లి\nజరిగినది యావత్తూ వారికి ఇలా తెలియ\nజెప్పాడు:\n“మీరు చెప్పిన ప్రకారమే మేము తోపుకేసి\nబయలుదేరి వెళ్ళాం. అక్కడ ఒక పల్లపు\nప్రదేశంలో చక్కని రాతి ఇల్లు కనిపించింది.\nలోపల ఎవరో స్త్రీ మగ్గం నేస్తూ మనోహరంగా\nపాడటం వినిపించింది. మేము ఆమెను\nపిలిచాం. ఆమె వచ్చి అందరినీ లోపలికి\nతీసుకుపోయింది. ఏదో మోసం ఉందని\nతోచి నేను బయటే ఉండిపోయాను. లోపలికి\nవెళ్లిన మనవారి జాడ మరిలేదు!”\nరూపధరుడీ వార్త వింటూనే చివాలున\nలేచి తన పెద్దకత్తి - వెండి బుడిపెలు గల\nకంచు కత్తి — తీసుకుని, విల్లంబులు చేత\nబట్టి, \"ఆ ఇంటికి దారి చూపింతువుగాని,\nనా వెంట బయలుదేరు!\" అన్నాడు. మాయావి\nరూపధరుడి కాళ్లు వాటేసుకుని, \"నాయకా,\nనన్నక్కడికి రమ్మనకండి! మీకు వెయ్యి\nదణ్ణాలు!నేను అక్కడికి రాను, ఇక్కడేఉంటాను.\nమీరు తిరిగి రారు. నాకు తెలుసు! మీవెంట\nవచ్చానంటే నాపనీ అంతే అవుతుంది. నాలుగు\nకాలాలపాటు మీరూ, నేనూ, మిగిలినవాళ్లమూ\nబతికివుండాలన్న కోరిక ఏమైనా ఉంటే, ఈ\nదిక్కుమాలిన చోటు వదిలి వెళ్ళిపోదాం,\nపదండి!” అని ప్రాథేయపడ్డాడు.\n“సరే, మాయావీ, నీ ఇష్టం! నువ్వు పడవ\nవద్దనే ఉండి తిను, తాగు! నేను మాత్రం\nవెళతాను, వెళ్ళి తీరాలి!\"అన్నాడు రూపధరుడు.\nఅతను పల్లపు ప్రాంతానికి వచ్చి, దిగువగా\nవున్న సుకేశిని ఇల్లు చూసే సమయాన ఒక\nయువకుడు అతనికి ఎదురువస్తూ ఆగి,\n\"పాపం, మళ్లీ ఎక్కడికి బయలుదేరుతున్నావు,\nనాయనా? ఆ కనిపించే ఇల్లు సుకేశినిది\nతెలుసా? నీమనుషులందరూ అక్కడ పందుల\nరూపంలో నిర్బంధించబడి వున్నారు. నువ్వు\nకూడా వారిని చేరబోతున్నావా?... అయినా\nభయంలేదు,నేను చెప్పినట్టు చెయ్యి. నీకొక\nమూలిక ఇస్తాను. సుకేశిని నీ పానీయంలో\nమందు కలిపి ఇస్తుంది. ఈ మూలిక ప్రభా\nవంచేత ఆ మందు నీమీద పని చెయ్యదు.\nతరవాత నిన్ను ఆమె మంత్రదండంతో\nతాకుతుంది. నువ్వు వెంటనే కత్తిదూసి, చంప\nబోయేవాడిలాగా ఆమెపైకి ఉరుకు. ఆమె\nభయపడిపోయి, నీకు భార్యగా ఉంటానం\nటుంది. దీనికి నువ్వు ఒప్పుకోవచ్చు. కాని\nముందుగా నువ్వు ఆమెచేత దేవతలమీద\nప్రమాణం చేయించి, నీకు ఎట్టి అపకారమూ\nచేయనని మాట తీసుకో,\" అంటూ నేలమీది\nనుంచి ఒక చిన్న మొక్క పీకి రూపధరుడి\nకిచ్చాడు. ఆ మొక్కవేరు చాలానల్లగా వున్నది.\nకాని దానిపువ్వు స్వచ్ఛమైన తెలుపు రంగులో\nఉన్నది.\nయువకుడు వెళ్ళిపోయాక రూపధరుడు\nదీర్ఘాలోచనలో మునిగిపోయి అడుగులో\nఅడుగు వేసుకుంటూ సుకేశిని ఇల్లు చేరి,\nగట్టిగా కేకపెట్టాడు. వెంటనే సుకేశిని బయటికి\nవచ్చి తలుపు తెరిచింది. అతను ఆమె\nవెంట లోపలికి వెళ్లాడు. కాని అతని గుండె\nగుబగుబలాడుతూనే ఉంది.\nఆమె అతన్ని ఒక నగిషీ చేసిన కొయ్య\nకుర్చీలో కూర్చోబెట్టి, కాళ్లకింద పాదపీట\nపెట్టింది. తరవాత లోపలికి వెళ్లి, మందు\nకలిపిన పానీయం తెచ్చి అతని ముందు\nవుంచింది. రూపధరుడు దానిని తాగేశాడు\nగాని, మూలికా ప్రభావంవల్ల మందు అతని\nమీద పని చెయ్యలేదు.\nసుకేశిని కీ సంగతి తెలియదు. ఆమె\nమంత్రదండంతో అతనిని తాకుతూ, “వెళ్లు,\nపందుల కొట్టంలో ఉండే నీ అనుచరులను\nచేరు!\" అన్నది.\nవెంటనే రూపధరుడు కత్తిదూసి ఆమె\nపైకి లంఘించాడు. ఆమె భయంతో వణికి\nపోతూ, అతని కాళ్లు పట్టుకుని, “ఎవరు\nనీవు? ఈ విశాల ప్రపంచంలో ఏ ప్రాంతం\nనుంచి వస్తున్నావు? మీ నగరం పేరేమిటి?\nనీ తల్లిదండ్రు లెవరు? నా మందు నాలుకకు\nతగిలినాక కూడా మారకుండా ఉండటం\nమామూలు మనుషుల తరం కాదు. నువ్వు\nరూపధరుడివై వుండాలి. రూపధరుడు నన్ను\nచూడవస్తాడని ముందుగానే దేవతలు నాతో\nఅన్నారు. మనిద్దరికీ వైరం వద్దు. ఆ కత్తి\nఅవతల పెట్టేసి నన్ను పెళ్లాడు. మనిద్దరమూ\nసఖ్యంగా వుందాం!” అన్నది.\n“నా అనుచరులను పందులుగా మార్చేసి\nకొట్టంలో బంధించిన నీతో నాకు సఖ్యం\nఎలా పొసగుతుంది? నన్నుకూడా పందిగా\nమార్చాలని ప్రయత్నించి, అది సాగకపోయే\nసరికి, నాభార్యనవుతానంటావా? నాకు మరే\nఅపకారమూ తలపెట్టనని ప్రమాణం చేస్తే,\nనీతో సఖ్యంగా వుండటానికి నేను సమ్మతి\nస్తాను,” అన్నాడు రూపధరుడు.\nసుకేశిని ఆ ప్రకారమే ప్రమాణం చేసింది.\nతరవాత ఆమె పరిచారికలు రూపధరుడికి\nచక్కగా తలంటి స్నానం చేయించారు. అత\nనికీ, తమ యజమానురాలికీ భోజనం\nవడ్డించారు. కాని రూపధరుడు ఆ ఆహారాన్ని\nముట్టలేదు.\n“ఎందుకు సందేహిస్తున్నావు? మళ్లీ ఏదైనా\nమోసం చేస్తాననా? చెయ్యనని ప్రమాణం\nచేశాను కానా?” అన్నది సుకేశిని.\n“నా అనుచరులు, పందులరూపంలో\nవుండగా ఈవిందు ఎలా ఆరగించేది? వారిని\nమామూలు మనుషులను చేసి నా ఎదటికి\nతెచ్చినదాకా నా మనస్సుకు శాంతి ఉండదు!”\nఅన్నాడు రూపధరుడు.\nసుకేశిని తన మంత్రదండం తీసుకుని\nవెళ్లి, రూపధరుడి అనుచరులందరినీ యధా\nప్రకారం మనుషులను చేసి వెంటబెట్టుకు\nవచ్చింది. రూపధరుణ్ణి చూడగానే వారి ఆనం\nదానికి మేరలేదు. వారిలో చాలామందిసం\nతోషం పట్టలేక ఏడిచారు.\nసుకేశిని రూపధరుణ్ణి సమీపించి, “నేను\nచెప్పినట్టు చెయ్యి. సముద్రతీరానికి వెళ్లు.\nనీ పడవను తీరం మీదికి లాగించి, నీసామానూ\nతాళ్ళూ ఒక గుహలో భద్రం చేయించు. తర\nవాత, నీ మిగిలిన అనుచరులను కూడా\nవెంటబెట్టుకుని ఇక్కడికి రా!” అన్నది. రూప\nధరుడు సరేనన్నాడు. —(ఇంకావుంది)",
            "book_page_end": 23
        },
        {
            "title": "చేతికర్ర",
            "book_page_start": 24,
            "pdf_page_start": 24,
            "pdf_page_end": 24,
            "author": "కోనే నాగవెంకట ఆంజనేయులు",
            "genre": "హాస్యం",
            "moral": "ఇతరుల నిజాయితీని అనవసరంగా పరీక్షించడం మంచిది కాదు.",
            "keywords": [
                "రామావతారం",
                "చేతికర్ర",
                "దుకాణదారు",
                "నిజాయితీ",
                "పరీక్ష"
            ],
            "characters": [
                "రామావతారం",
                "దుకాణదారు",
                "భార్య",
                "కూలివాడు"
            ],
            "locations": [
                "హేలాపురి"
            ],
            "content": "హేలాపురిలో రామావతారం సామాన్య గృహస్థు. ఒకనాడాయన భార్య ఏవో సరుకులు తెమ్మని\nపంపింది. రామావతారం నగరంలో చాలా దుకాణాలు తిరిగి, భార్య చెప్పిన సరుకులన్నీకొన్నాడు.\nతీరా ఆ సరుకులన్నీ కూలివాడితో ఇంటికి మోయించుకొస్తూండగా, రామావతారం తన చేతికర్ర\nచేతిలో లేకపోవడం గమనించాడు.\nఆ చేతికర్రను, తను సరుకులు కొన్న ఏ దుకాణంలోనో మరిచిపోయి వుంటానని, రామావ\nతారం వాడిని వెంటబెట్టుకుని, ప్రతి దుకాణానికీ వెళ్ళి, తన చేతికర్ర గురించి వాకబు చేశాడు\nకానీ ఏ దుకాణంలోనూ చేతికర్ర దొరకలేదు.\nరామావతారం విసిగిపోయి తిరిగి వస్తూండగా, తను సరుకులు కొన్న మరొక దుకాణం కని\nపించింది. అతడు అక్కడికి వెళ్ళి, తన చేతికర్ర గురించి అడిగాడు.\nఆ దుకాణం వాడు, పక్కనే గోడకు ఆనించి వున్న చేతికర్రను తీసి రామావతారానికిస్తూ\n\"అయ్యా, ఇదేగదా తమ చేతికర్ర?\" అన్నాడు.\nరామావతారం పరమానందంతో చేతికర్రను అందుకుని, 'హేలాపురిలో వున్న దుకాణదారు\nలందరిలోనూ, మీరొక్కరే నిజాయితీపరులు మిగతా వాళ్ళందరూ, నా చేతికర్ర లేదంటే లేద\nన్నారు!\" అంటూ దుకాణంవాణ్ణి మెచ్చుకున్నాడు.\nఇది విని దుకాణంవాడు తెల్లబోయాడు.",
            "book_page_end": 24
        },
        {
            "title": "విమలుడి విజయం (బేతాళ కథలు)",
            "book_page_start": 25,
            "pdf_page_start": 25,
            "pdf_page_end": 30,
            "author": "చందమామ బృందం",
            "genre": "జానపదం",
            "moral": "నిజమైన జ్ఞానము, గొప్పతనము అహంకారాన్ని విడిచిపెట్టి ఇతరుల గొప్పతనాన్ని గుర్తించడంలో ఉంది.",
            "keywords": [
                "విక్రమార్కుడు",
                "బేతాళుడు",
                "విమలుడు",
                "ప్రతాపుడు",
                "వేదాంత సారం",
                "అహంకారం"
            ],
            "characters": [
                "విక్రమార్కుడు",
                "బేతాళుడు",
                "విమలుడు",
                "ప్రతాపుడు",
                "మల్లుడు",
                "వీరసేనుడు",
                "యోగి"
            ],
            "locations": [
                "శ్మశానం",
                "వల్లభాపురం",
                "విజయనగరం",
                "నదీ తీరం"
            ],
            "content": "పట్టువదలని విక్రమార్కుడు చెట్టువద్దకు\nతిరిగివెళ్ళి, చెట్టుపైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు శవంలోని\nబేతాళుడు, “రాజా, నువ్వు ఇంత అర్ధరాత్రివేళ,\nకన్నుపొడుచుకున్నా కానరాని కటిక చీకట్లో\nకార్యసాధన కోసంపడుతున్న శ్రమ చూస్తూంటే,\nనువ్వు మహా శక్తి వంతుడివీ, సర్వవిద్యాపారం\nగతుడివీ అయివుంటావన్న అనుమానంకలుగు\nతున్నది. అయితే, అటువంటివారు కూడా\nఏదో ఒకనాడు తమ ఆధిక్యతను మరిచి\nఅల్పులకు తలవంచడం జరుగుతుంది.\nఇందుక్కారణం ఎదుటివాడి శక్తి సామర్థ్యా\nలను సరిగా అంచనా వెయ్యలేకపోవడం\nకావచ్చు. మార్పులేని గానుగఎద్దు జీవిత\nసరళి కావచ్చు. పైబడుతున్న వయోభారం\nకావచ్చు. కారణం ఏదైనా, ఇలాంటిది ఒక\nనాటి వాళ్ళ ఔన్నత్యానికి మచ్చగా మిగిలి\nపోతుంది. నువ్వూ ఏదో ఒకనాడు ఇలాంటి\nస్థితికి దిగజారిపోకుండా వుండేందుకు తగు\nహెచ్చరికగా విమలుడు, ప్రతాపుడు అనే\nవాళ్ళ కథ చెబుతాను, శ్రమ తెలియకుండా,\nవిను,” అంటూ ఇలా చెప్పసాగాడు :\nవల్లభాపురంలో నివసించే విమలుడనే\nయువకుడికి రాని విద్యంటూ లేదు. వాడు\nబాల్యం నుంచీ పట్టుదలగా పండితుల వద్ద\nశాస్త్ర సాహిత్య గాన కళలూ, నిపుణులైన\nయోధుల వద్ద అస్త్ర శస్త్ర గదా విద్యలూ\nనేర్చుకున్నాడు. ఈ కారణంగా వాడు మిడిసి\nపడుతుంటే తండ్రి వాడితో, \"నువ్వు విజయ\nనగరంలో వున్న ప్రతాపుడి సంగతి వినలేదా?\nఆయన కూడా గొప్పవారిచేత అన్ని శాస్త్ర\nవిద్యల్లోనూ అగ్రగామి అనిపించుకున్నాడు,”\nఅని చెప్పాడు.\nఇది విని విమలుడు, ప్రతాపుడితో పోటీ\nచేయాలని విజయ నగరం వెళ్ళాడు. అక్కడ\nమల్లుడొకడు వాడికి తారసపడి, సంగతి\nతెలుసుకుని, “మల్లయుద్ధ పోటీలలో ఇప్పటికి\nనాలుగు సార్లు ప్రతాపుడి మీద ఓడి ఎన్నో\nకొత్త మెలకువలు నేర్చుకున్నాను. ముందు\nనన్నోడించు. ఆ తర్వాతనే ప్రతాపుడి మీదికి\nవెళ్ళు,\" అన్నాడు..\nవిమలుడు, మల్లుడితో తలపడ్డాడు.\nమల్లుడు వాణ్ణి అవలీలగా ఓడించాడు. విమ\nలుడు వాడి వద్ద శుశ్రూష చేసి కొత్త మెలకు\nవలు నేర్చుకుని నాలుగు రోజుల్లోనే వాడినో\nడించ గలిగాడు. మల్లుడు విమలుణ్ణి మెచ్చు\nకుని, \"నువ్వు తప్పక ప్రతాపుణ్ణి ఓడించ\nగలవు!\" అన్నాడు.\nనాలుగు రోజుల తర్వాత విమలుడు,\nప్రతాపుణ్ణి మల్లయుద్ధ పోటీకి పిలిచాడు.\nప్రతాపుడు వాణ్ణి అవలీలగా ఓడించి, “నువ్వు\nఓడిపోయినా ఇందులో కొన్నిపట్లుబాగా ఎరి\nగిన వాడివి. నీకు మంచి భవిష్యత్తు వుంది.\nనా దగ్గర శిష్యుడుగా చేరు,” అని ఆహ్వా\nనించాడు.\nవిమలుడు ఉక్రోషంగా, “నాలాగే నువ్వూ\nఎన్నో విద్యలు నేర్చినవాడివి. అందులో ఏదో\nఒకదానిలో నైనా నిన్నోడిస్తే తప్ప, నీ దగ్గర\nశిష్యుడుగా చేరను,\" అని వెళ్ళిపోయాడు.\nవిజయనగరంలో వీరసేనుడనే యోధుడు\nన్నాడు. కత్తియుద్ధంలో అతడికి గొప్ప ప్రావీణ్యం\nవుంది. అయితే, లోగడ కత్తియుద్ధంలో అతడు\nప్రతాపుడి చేతిలో సులభంగా ఓడిపోయాడు.\nతనకు వయసు మీరిందనీ యువకుడికెవరి\nకైనా శిక్షణ ఇచ్చి,వాడిచేత ప్రతాపుణ్ణి ఓడింప\nచేయాలనీవీరసేనుడనుకుంటున్నాడు. అతడు\nవిమలుణ్ణి గురించి విని పిలిపించి, కత్తి\nయుద్ధంలో వాణ్ణి పరీక్షించి తృప్తి పడ్డాడు.\nకానీ కొన్నాళ్ళ శిక్షణ తర్వాత విమలుణ్ణి,\nప్రతాపుడి మీదికి పోటీకి పంపితే -- ప్రతా\nపుడు వాణ్ణి క్షణాల మీద చిత్తుగా ఓడిం\nచాడు.\nఇంత జరిగాక విమలుడు బాధపడుతూ,\n“నేను చాలా గొప్పవాణ్ణని లోగడ అనుకునే\nవాణ్ణి. విజయనగరంలో నన్ను మించిన\nవాళ్ళు చాలా మంది వున్నారు. వాళ్ళ వద్ద\nమల్ల, కత్తి యుద్ధాల్లో మెలకువలు నేర్చు\nకున్నాక, ఇక నా అంతటి వాడు వుండడనే\nఅనిపించింది. అయినా ప్రతాపుడు నన్నోడించ\nగలగడం ఆశ్చర్యంగా వుంది. నమ్మశక్యం\nకాకుండా వుంది,” అనుకున్నాడు.\nఆ తర్వాత వాడు అదేవిధంగా గదా\nయుద్ధంలో, విలువిద్యలో ప్రతాపుడి చేతిలో\nఓడిపోయి, “ఆదిలో మీ గొప్పతనాన్ని గుర్తించ\nలేకపోయాను. నన్ను మీ శిష్యుడిగా స్వీకరిం\nచండి!\" అనికోరాడు.\nదానికి ప్రతాపుడు నవ్వి, “నువ్వు మహా\nవీరుడివనడంలో సందేహం లేదు. నిన్ను\nనేను తప్పక శిష్యుడుగా స్వీకరిస్తాను. కానీ\nనువ్వు మొదట నాతో అన్నమాట ప్రకారం\nఏదో ఒక విద్యలో నన్నోడించి, నన్ను నీ\nశిష్యుడిగా చేర్చుకోవాలి. అప్పుడే నిన్ను నేను\nమిగతా విద్యల్లో శిష్యుడుగా స్వీకరి స్తాను,”\nఅన్నాడు.\nవిమలుడు, ప్రతాపుణ్ణి బ్రతిమాలాలనుకు\nన్నాడు. కానీ అందుకు అహం అడ్డువచ్చింది.\nప్రతాపుణ్ణి ఒక్కటంటే ఒక్క విద్యలోనైనా\nఓడించాలని వాడికి పట్టుదల కలిగింది.\nకానీ అది సాధ్యపడదని వాడు గ్రహించాడు.\nదానితో వాడికి అంతులేని మనోవ్యధ కలిగి,\nఆత్మహత్య చేసుకోవాలని నగర సమీపాన\nవున్న నదీ తీరానికి వెళ్ళాడు. అక్కడవాడికి\nఒక యోగి కనిపించి, వాడిని దిగులుకు\nకారణం అడిగాడు. విమలుడు దాచకుండా\nఅంతా చెప్పాడు.\n“నాయనా! నీ ముఖంలో దివ్యతేజస్సు\nవుంది. వేదాంత విద్యను అభ్యసించు.\nఅందులో నిన్నెవ్వరూ ఓడించ లేరు. చివరకు\nప్రతాపుడంతటి వాడు కూడా, నీ ముందు\nఓటమిని అంగీకరించ గలడు,\" అన్నాడు.\nయోగి.\nవిమలుడికి తిరిగి ఉత్సాహం వచ్చింది.\nవాడు ఆరు నెలల పాటు యోగి వద్ద\nవేదాంతసారం గ్రహించాక, ఆయనను,\n\"స్వామీ! వేదసారం అనంతం. అయితే నాకి\nప్పటికి జ్ఞానోదయమయింది. నేను ప్రతాపుణ్ణి\nకలుసుకునేందుకు అనుమతి ఇవ్వండి,\"\nఅని కోరాడు.\n“విజయోస్తు!\" అన్నాడు విమలుడిని\nదీవిస్తూ యోగి.\nవిమలుడు నగరానికి తిరిగి వచ్చి, ప్రతా\nపుణ్ణి కలుసుకో గోరుతున్నట్టు కబురంపాడు.\nఆ సరికి విమలుడి వేదాంతజ్ఞానం గురించి\nకొంత తెలుసుకుని వున్న ప్రతాపుడు మనసులో\nనవ్వుకుని, వాడిని ఆహ్వానిస్తూ కబురు\nచేశాడు.\nప్రతాపుడితో విమలుడు వేదాంత చర్చ\nచేయబోతున్నాడన్న వార్త, కార్చిచ్చులా\nనగరమంతా వ్యాపించింది. ఈ విశేషాన్ని\nచూసేందుకు పండితులూ, పామరులూ\nకూడా చాలా మంది వచ్చారు. అంతవరకూ\nప్రతిసారీ విమలుడే ఓటమిని చవి చూసినా,\nవాడి ముఖంలోని పట్టుదలా, తేజస్సూ చాలా\nమందిని ఆకర్షించాయి. ప్రతాపుడంతటి వాడు\nకాకపోయినా, అన్ని విద్యల్లోనూ చెప్పుకో\nతగ్గప్రావీణ్యముండడంవిమలుడిప్రత్యేకతగా\nఅందరూ గుర్తించి, ఏదో ఒక రోజున వాడు\nవిజయాన్ని చవిచూడాలని మనసులో కోరు\nకుంటున్నారు.\nఅనుకున్న సమయానికి సభ ప్రారంభమ\nయింది. ముందుగా ప్రతాపుడు, విమలుడి\nనుద్దేశించి, \"నువ్వు మల్లయుద్ధ పోటీల్లో,\nకత్తియుద్ధంలో, గదాయుద్ధంలో, ధనుర్వి\nద్యలో, శాస్త్రచర్చలో నా చేతిలో ఓడిపోయావు.\nఇప్పుడు వేదాంతసారం విషయంలో నువ్వు\nతెలుసుకున్నదేమిటో, నాకు చెప్పు. దానికి\nనేను ఎంతో కొంత విపులీకరణ రూపంలోనో,\nవ్యాఖ్యాన రూపంలోనో, జత పరచగలిగితే,\nనువ్వు ఓడినట్లు. లేదా నేనోడినట్లు. సరేనా?\"\nఅన్నాడు ఉత్సాహంగా.\nఇందుకు విమలుడు మందహాసం చేసి,\n\"ఆర్యా! వేదాంతసారం గ్రహించాక, నేనేమిటో\nతెలుసుకున్నాను. ఈ ప్రపంచంలో మనకు\nతెలిసింది అల్పం; తెలియనిది అనల్పం.\nమీకు తెలిసిన పాటి తెలియని నేను సర్వం\nతెలుసుననుకుంటూ విర్ర వీగాను. నా\nఅజ్ఞానాన్నీ, అహంకారాన్నీ మన్నించండి.\nనన్ను మీ శిష్యుడిగా స్వీకరించండి.\nఅనంతమైన వేదాంతసారాన్ని గురించి చెప్ప\nమని మాత్రం నన్నడక్కండి. అది నా వల్ల\nకాదు,” అన్నాడు.\nఈ మాట వింటూ ప్రతాపుడు నివ్వెర\nబోయి, “ఎన్నో విద్యలు నేర్చాను. ఎందరెం\nదరినో మించాను. వేదాంతసారం కూడా ఔపో\nసనపట్టానని భావిస్తూనే, అహంకారాన్ని\nజయించలేకపోయాను. ఎదుటి వాడి గొప్ప\nతనాన్ని అంగీకరించే వినయాన్ని వేదాంత\nసారం నీకిచ్చింది కానీ నాకివ్వలేదు. నువ్వు\nనన్ను ఈ విషయంలో శిష్యుడిగా స్వీకరించు.\nమిగతా విషయాల్లో నేను నిన్ను శిష్యుడిగా\nస్వీకరిస్తాను,” అన్నాడు.\nబేతాళుడుఈకథచెప్పి, “రాజా, విమలుడూ,\nప్రతాపుడూ ప్రవర్తించిన తీరు చూస్తూంటే,\nఇందులో నాకు మాటల గారడీ, వాక్చాతుర్యం,\nపరస్పరప్రశంసా, మూల విషయాన్ని మరింత\nజటిల పరచడం తప్ప, మరేం కనబడడం\nలేదు. లోకంలో కొందరు పండితులూ, తార్కి\nకులూ లాగా ఏది సందర్భోచితమో మరిచి\nపదాలను పడికట్టురాళ్ళ స్థాయికి దిగజార్చి\nనట్టు కనబడుతున్నది. ఏ విధంగా చూసినా\nప్రతాపుడి ప్రజ్ఞాప్రాభవాల ముందు విమ\nలుడు చాలా అల్పుడు. అయినా ప్రతాపుడు,\nవిమలుణ్ణి తనతో సరితూగగల జ్ఞాని అన్నట్లు\nప్రశింసిస్తున్నాడు. ఇందుకు కారణం అతడు\nవిమలుడి వేదాంత జ్ఞానాన్ని సరిగా అంచనా\nవెయ్యలేకపోవడమే గదా? అంతేకాక, వారిద్ద\nరిలో ఎవరు గొప్పవారో, ఎవరు ఎవరి చేతిలో\nఓడిపోయారో కూడాతెలియడంలేదు.ఇంతకూ\nవిజయం ఎవరిది? విమలుడిదా లేక ప్రతాపు\nడిదా? ఈ సందేహాలకు సమాధానం తెలిసి\nకూడాచెప్పకపోయావో, నీతలపగిలిపోతుంది,”\nఅన్నాడు.\nదానికి విక్రమార్కుడు, \"ఎదుటి వాడి\nజ్ఞాన పాండిత్యాల స్థాయిని మరొక జ్ఞానీ,\nపండితుడైన వాడే నిర్దుష్టంగా అంచనా\nవేయగలడు. అందువల్ల, సర్వ విద్యా\nపారంగతుడైన ప్రతాపుడు, విమలుడి వేదాంత\nజ్ఞానాన్ని సరిగానే అంచనా వేశాడనుకోవడం\nవాస్తవమవుతుంది. గొప్పవాడి ఓటమి తను\nగొప్పవాడనుకోవడంలో వున్నది. తక్కువ\nవాడి గెలుపు, ఎదుటి వాడి గొప్పతనాన్ని\nఅంగీకరించడంలో వున్నది. ప్రతాప విమలుల\nస్పర్థకు అంతం వేదాంతసారంలో వున్నది.\nవేదాంతసారం ఎరిగినవాడెవ్వడూ, తన\nగొప్పతనాన్ని నిరూపించుకునేందుకు ఎదుటి\nవాడితో పోటీపడడు. వేదాంతి తన జ్ఞానాన్ని\nఇతరులకు పంచిపెడతాడు. తనకు తెలియని\nవిషయాలను, ఇతరుల నుంచి నేర్చుకుం\nటాడు. ఆ కారణం చేత, ముందుగా ఈ\nసత్యాన్ని గ్రహించిన విమలుడిదే విజయం,”\nఅన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)",
            "book_page_end": 30
        },
        {
            "title": "కావ్యసృష్టి",
            "book_page_start": 31,
            "pdf_page_start": 31,
            "pdf_page_end": 32,
            "author": "రామవరపు గణేశ్వరరావు",
            "genre": "రాజనీతి",
            "moral": "సృజనాత్మకత (కళ) అనేది సమిష్టి కృషి ద్వారా కాకుండా వ్యక్తిగత ప్రతిభ ద్వారా మాత్రమే సాధ్యమవుతుంది.",
            "keywords": [
                "కావ్యసృష్టి",
                "సమిష్టి కృషి",
                "శాస్త్రజ్ఞులు",
                "కవులు",
                "సౌవీరదేశం",
                "సృజనాత్మకత"
            ],
            "characters": [
                "సౌవీరదేశపు రాజు",
                "మంత్రి"
            ],
            "locations": [
                "సౌవీరదేశం",
                "ఉద్యానం"
            ],
            "content": "సౌవీరదేశపు రాజు చాలా సమర్థుడు. ఆయన\nపాలనలో ఏనాడూ లేని సుఖశాంతులు ప్రజల\nకులభించాయి. రాజు కొలువులో భౌతిక,\nరసాయనిక, వృక్షశాస్త్రజ్ఞులతో పాటు, మహా\nకవులుగా పేరు ప్రఖ్యాతులు గడించిన మరి\nకొందరుండేవారు.\nఒకనాడు రాజు సభచేసి వుండగా, శాస్త్ర\nజ్ఞులు తాము ఉమ్మడిగా చేసిన పరిశోధనల\nఫలితాలను సభకు నివేదించారు. వారు\nసాధించిన విజయపరంపరలను రాజుతో\nపాటు, సభలోని అందరూ చాలా మెచ్చుకు\nన్నారు.\nఆ సమయంలో ఒక కవి ఆశువుగా,\nవారి విజయానికి కారకుడైన తమ రాజును\nబృహస్పతితో పోల్చుతూ ఒక చక్కని పద్యం\nచెప్పాడు.\nఇది విన్న రాజుకు ఒక వింత ఆలోచన\nవచ్చింది: వైజ్ఞానికరంగంలో అందరూ సమీ\nష్టిగా కృషిచేసి ఒక మహత్కార్యాన్ని సాధిస్తు\nన్నట్లు, ఒక మహాకావ్యాన్ని విజ్ఞానవేత్తలు,\nకవులు కలిసి ఎందుకు రాయకూడదు?\nవెంటనే ఆయన సభలో వున్న శాస్త్రజ్ఞులూ,\nకవులూ కలిసి, తనమీద ఒక కావ్యం రాయా\nలని ఆదేశించాడు.\nఇది విని ఒక్క క్షణం ఆశ్చర్యపోయిన\nమంత్రి గొంతు సవరించుకుని ఏదో చెప్ప\nబోయేలోపలే, రాజు సభ చాలించి వెళ్ళి\nపోయాడు.\nఆ తర్వాత నెల రోజులకు సభలో శాస్త్ర\nజ్ఞులూ, కవులూ కలిసి రచించిన పద్యాలను\nచదవడం ప్రారంభించారు.\nకొద్ది సేపటికే సభలో కలకలం మొదల\nయింది. కావ్యం అతుకుల బొంతలాగా\nతయారైంది. నవరసాలు వుండవలసినచోట\nమచ్చుకైనా లేవు. శృంగారం ఉండవలసిన\nచోట రౌద్రం, శాంతంకు బదులు బీభత్సం,\nకరుణరసం వుండవలసిన చోట హాస్యం\nవున్నాయి.\nరాజు కొద్దిసేపు ఆ పద్యాలు విని చిరాకు\nపడుతూ, ఇక చదవవద్దని ఆజ్ఞాపించి, సభ\nచాలించి వెళ్ళిపోయాడు.\nఆ నాటి సాయంత్రం రాజు ఉద్యానంలో\nఉండగా, మంత్రి ఆయనను చూడబోయాడు.\nమంత్రి తనను సమీపిస్తూండగానే రాజు,\n\"మహామంత్రి! ఏమిటీ రసాభాస? మన\nఆస్థానంలో దిగ్దంతుల వంటి కవులూ, శాస్త్ర\nవేత్తలూ వున్నారు గదా. వారందరూ కలిసి\nసమాలోచన చేసి కావ్యసృష్టికి పూనుకున్న\nప్పుడు ఆ కావ్యం బృహస్పతి అంతవాడు\nకూడా, 'ఆహాఁ, అద్భుతం,' అన్నట్లుండాలి.\nఅది జరగక్కపోగా, చేపల బుట్టల్లినట్టు, ఈ\nఉద్దండులందరూ కలిసి పద్యాలు అల్లేశారు.\nఇందుకుకారణం ఏమైవుంటుంది?\" అన్నాడు\nఆశ్చర్యంగా.\nదానికి మంత్రి, \"మహాప్రభూ! ఆరోజే\nతమకు ఒక విషయం విన్న వించుదామనుకు\nన్నాను. కాని, తమరు సభనుంచి వెళ్ళి\nపోయారు. క్షమించండి ప్రభూ! కళ వేరు,\nవిజ్ఞానశాస్త్రం వేరు. ఒక వ్యక్తి కళాత్మకమైన\nమహాకావ్యాన్ని సృష్టిస్తాడు. కాళిదాసు మేఘ\nసందేశం రాసి వుండకపోతే, ఆ కావ్య రచన\nఇంకొకరివల్ల జరిగేదికాదు. శ్రీహర్షుడి నైషధం\nఆయనతోపోయి వుంటే - అది మన జాతికే\nతీరనినష్టంగా పరిణమించేది. దానిని మరొక\nకవి ద్వారా పొందడం అసాధ్యం. కాని,\nఖగోళ శాస్త్రాన్ని వరాహమిహిరుడు చెప్పక\nపోయినా, మరెవరో మిహిరవరాహుడి ద్వారా\nతెలుసుకునే వాళ్ళం. ఒక మహాకావ్యం\nకేవలం ఒకే వ్యక్తి సృజనాత్మక శక్తికి,\nఅద్భుత సృష్టికి తార్కాణం. అలాగే వైజ్ఞానికరం\nగంలో, సమర్థులైన శాస్త్రజ్ఞులు అందరూ\nకలిసి ఫలితాలు సాధించవచ్చు. కాని, కావ్య\nసృష్టి ఏనాడూ సమిష్టి కృషివల్ల జరగదు,\nప్రభూ!” అన్నాడు.\nమంత్రి ఇలా చెప్పిన తర్వాత రాజుకు,\nతన ఆస్థాన శాస్త్రజ్ఞులూ, కవులూ కలిసి\nరాసిన దానిలో కావ్యలక్షణాలు ఎందుకు\nలేకుండా పోయినవో అర్థమయింది.",
            "book_page_end": 32
        },
        {
            "title": "మనదేశపు కోటలు - 9: చారిత్రక జ్ఞాపికలు",
            "book_page_start": 33,
            "pdf_page_start": 33,
            "pdf_page_end": 36,
            "author": "మీరా ఉగ్రా",
            "genre": "చరిత్ర",
            "moral": "గత చరిత్రకు జ్ఞాపికలైన ఈ కోటలను పరిరక్షించుకోవలసిన బాధ్యత మనమీద ఉన్నది.",
            "keywords": [
                "కోటలు",
                "చారిత్రక జ్ఞాపికలు",
                "సెయింట్ జార్జ్ కోట",
                "విలియం కోట",
                "ఈస్టిండియా కంపెనీ"
            ],
            "characters": [
                "హైదర్ అలీ",
                "షాజహాన్",
                "గేబ్రియల్ బౌటన్",
                "సిరాజ్ ఉద్దేలా",
                "రాబర్ట్ క్లైవ్"
            ],
            "locations": [
                "మద్రాసు",
                "కలకత్తా",
                "బెంగాల్",
                "కర్ణాటక",
                "రాజస్థాన్"
            ],
            "content": "పదహారవ శతాబ్దారంభంలో యూరోపియనులు మనదేశానికి రావడం ప్రారంభించారు. తమ కర్మాగారాల\nపరిరక్షణ కోసం వాళ్ళు మొదట కోటలు నిర్మించారు.\nమద్రాసులోని సెయింట్ జార్జ్ కోట 1640 - 1654 మధ్య\nనిర్మించబడింది. కూవంనది బంగాళాఖాతంలో కలిసే చోట ఈ\nకోట నిర్మాణం జరిగింది. ఆ విధంగా దీనికి రెండు వైపులా\nసహజ సిద్ధమైన జలరక్షణలు ఏర్పడ్డాయి. మూడో వైపు అగడ్త\nతవ్వారు. మొగలులు, మహారాష్ట్రులు, ఫ్రెంచివాళ్ళు దీనిని పలు\nసార్లు ముట్టడించారు. 1758వ సం||లో ఫ్రెంచి సేనలు మూడు\nవైపులా ఫిరంగులతో కోటను చుట్టుముట్టి కాపలా భటులను\nరెండు నెలలపాటు వేధించాయి. ఆ తరవాత ఆంగ్లేయ సేన\nలకు, బెంగాల్ నుంచి సాయం రావడంతో, బెదిరిపోయిన\nఫ్రెంచి సేనలు 52 ఫిరంగులనూ, గాయపడిన సైనికులనూ\nఅక్కడే వదిలి పారిపోయాయి. ఆ అనుభవంతో ఆంగ్లేయులు,\nఈ కోటను వూల్విచ్ గణిత శాస్త్రజ్ఞుడు బార్తొలోమ్యూ రాబిన్స్\nపర్యవేక్షణలో మరింత పటిష్టంగా పునర్నిర్మించారు.\nపదేళ్ళ తరవాత, మైసూర్ నుంచి హైదర్ అలీ మద్రాసుకేసి\nసేనలను నడిపించాడు. 1769 ఏప్రిల్ 4వ తేదీ ఉభయుల మధ్య ఏర్ప\nడిన ఒడంబడికకు తనే నిబంధనలు విధించాడు. పోతూ పోతూ కోట\nగోడ మీద చెరగని ఒక వ్యంగ్యచిత్రాన్ని వేయించి మరీ వెళ్ళాడు. హైదర్\nఅలీ ఒక ఇంగ్లీషు గవర్నర్ ముక్కు పట్టి లాగుతున్నట్టున్న ఈ చిత్రమే\nఆధునిక కాలంలో, అంటే - పాశ్చాత్య దేశాలలో సైతం ఈ కళ ప్రాచు\nర్యంపొందడానికి ముందే - చిత్రించబడిన మొట్టమొదటి రాజకీయ\nవ్యంగ్యచిత్రం అని చెప్పవచ్చు.\nఈ కోటలోని సెయింట్ మేరీస్ చర్చ్ మనదేశంలో నిర్మించబడిన\nమొట్టమొదటి ఆంగ్లికన్ చర్చ్. ఇది మొదట 1678వ సం||లో నిర్మించ\nబడింది. 1758లో పునర్నిర్మాణం జరిగింది.\nప్రస్తుతం ఈ కోట ఆవరణలోనే తమిళనాడు శాసనసభాభవనం,\nరాష్ట్ర ప్రభుత్వ ప్రధాన కార్యాలయం ఉన్నాయి.\nఈస్టిండియా కంపెనీకి చెందిన సర్జన్ గేబ్రియల్ బౌటన్ - యువ\nరాణి జహానారా శరీరం మీది కాలిన గాయాలకు వైద్యం చేసి మాన్పాడు. యువరాణి తండ్రి షాజహాన్ కృతజ్ఞతా\nభావంతో, ప్రత్యుపకారంగా - కంపెనీకి బెంగాల్లో స్వేచ్ఛగా వ్యాపారం చేసుకునే హక్కు ఇచ్చాడు. ఇది జరిగింది\n1644వ సం||లో. మరికొన్నాళ్ళకు ఆ డాక్టరే, ఆ కాలంలో బెంగాల్ వైస్రాయ్ గా వున్న యువరాజు షుజా రాజ\nకుటుంబానికి చెందిన ఒక స్త్రీకి వైద్యం చేశాడు. దానికి బహుమతిగా 'కాలికాట' దగ్గర కోట నిర్మాణానికి అనుమతి\nలభించింది. కలకత్తాలోని విలియం కోట నిర్మాణానికి పదకొండేళ్ళు పట్టింది. 1707వ సం||లో కోట నిర్మాణం\nపూర్తయింది.\nబెంగాల్ ప్రాంత వ్యవహారాలలో రోజురోజుకూ కంపెనీ జోక్యం పెరగడం యువరాజు సిరాజ్ ఉద్దేలాకు నచ్చ\nలేదు. అందువల్ల, నవాబు అనుమతి పొందకుండా విలియం కోటను\nమరింత పటిష్టం చేయడం గాని, కోట గోడల మీద ఫిరంగులు అమ\nర్చడంగాని చేయకూడదని ఆయన ఆక్షేపించాడు. అగ్నిలో ఆజ్యం పోసి\nనట్టు, ఆంగ్లేయులు ఆయన పోటీదారుకు సింహాసనం అధిష్ఠించడానికి\nసాయపడ్డారు. కాబట్టి ఆయన తాత అనంతరం సింహాసనం అధిష్ఠించి నవాబు\nఅయిన తరవాత మొట్టమొదటి పనిగా 1756వ సం|| ఏప్రిల్లో విలియం కోట\nమీదికి దండెత్తి వెళ్ళాడు.\nసిరాజ్ ఉద్దేలా సేనలు సమీపించగానే గవర్నర్ డ్రేక్, మరికొందరు ఉన్నతా\nధికారులు కోటనుంచి పారిపోయి లంగరు దించిన ఓడలో తల దాచుకున్నారు.\nరక్షకులు లేని కోట 1756 జూన్ 20వ తేదీ సిరాజ్ ఉద్దేలా వశమయింది.\nఆరోజు సాయంకాలం - పురుషులు, స్త్రీలు, పిల్లలు అంతా కలిసి 146 మంది\nఇంగ్లీషువారు బందీలుగా దొరికారు. వాళ్ళందరినీ ఒకే చిన్న గదిలో బంధిం\nచారు. తెల్లవారి చూస్తే వారిలో 23 మందే ప్రాణాలతో ఉన్నారు. ఆ దుర్ఘటన\nజరిగిన గదిని 'బ్లాక్ హెూల్ ఆఫ్ కలకత్తా'గా చెప్పుకుంటారు. నవాబు చర్యను\nబ్రిటిష్ వాళ్ళతో పాటు అందరూ తీవ్రంగా ఖండించారు. అయినప్పటికీ, ఆధు\nనిక చరిత్రకారులు మాత్రం ఆ దుర్ఘటనకు సిరాజ్ ఉద్దేలా ప్రత్యక్షంగా బాధ్యుడు\nకాదని భావిస్తున్నారు. ఇంకా కొందరు ఆ గదిలో బంధించబడిన బందీల\nసంఖ్య గురించీ, మరణించినవారి సంఖ్య గురించి కూడా అనుమానాలు\nవ్యక్తం చేస్తున్నారు.\nఒక సంవత్సరం తరవాత జరిగిన ప్లాసీయుద్ధం పరిస్థితిని తల్లకిందులు\nచేసింది. 1765 ఆగస్టు 17 తేదీ మొగలు చక్రవర్తి రెండవ షా ఆలం\nఫర్మానా జారీ చేసి - బెంగాల్, బీహార్, ఒరిస్సా ప్రాంతాలలో పన్నులు\nవసూలు చేసే హక్కును ఈస్టిండియా కంపెనీకి ధారాదత్తం చేశాడు.\n' హిందూస్థాన్ మొత్తం దండెత్తి వచ్చినా విలియం కోటను పట్టుకో\nజాలదని ఉత్తరోత్తరా దానిని గురించి రాబర్ట్ క్లైవ్ గొప్పగా చెప్పుకోవడం కూడా జరిగింది. ఇప్పుడాకోట భారతీయ\nసైనిక శాఖ అధీనంలో ఉన్నది.\nగంగా, మహానంద నదుల సంగమ ప్రాంతంలో 1198వ సం|| లో గౌర్ కోటను నిర్మించారు. ఇది బెంగాల్\nప్రాంతంలోని పురాతనమైన కోట. శిశుపాల్ ఘడ్, బారాబతి, నౌగాంగ్, బోడా, శ్యాంనగర్, సారంఘడ్ మొదలైనవి\nతూర్పు భారత దేశంలోని ముఖ్యమైన కోటలు. అదేవిధంగా దక్షిణ భారత దేశంలో బాదామీ, దిండుగల్, తిరుచిరా\nపల్లి, టెలిచేరీ మొదలైనవి చెప్పుకోదగిన కోటలు. పశ్చిమ భారతదేశంలో నాభా, హరిపర్వత్ కోట్ కాంగ్రా కోటలు:\n[35 కోటల జాబితా ఇక్కడ ఉంది]\nమధ్యభారత దేశంలో ఝాన్సీ, చందేరీ, బర్హన్పూర\nకోటలు ఎంతో చరిత్రకలిగినవి.\nమనదేశంలోని మొత్తం కోటల సంఖ్య 1400 కన్నా\nఎక్కువే. మహారాష్ట్రలో 656 కోటలూ, మధ్యప్రదేశ్లో\n330 కోటలూ, రాజస్థాన్లో 250 కోటలూ ఉన్నాయి.\nచాలా కోటలు శిథిలావస్థలో ఉన్నాయి. గోడలు కూలి\nపోయి, శిలలూ, విగ్రహాలూ దొంగిలించబడి, మెట్లు\nవిరిగిపోయి, దారులు ఛిన్నాభిన్నమై హృదయవిదారకంగా\nకనిపిస్తున్నాయి. గత చరిత్రకు జ్ఞాపికలైన ఈ కోటలను\nపరిరక్షించుకోవలసిన బాధ్యత మనమీద ఉన్నది.",
            "book_page_end": 36
        },
        {
            "title": "నీ మీద ఒట్టు!",
            "book_page_start": 37,
            "pdf_page_start": 37,
            "pdf_page_end": 41,
            "author": "జొన్నలగడ్డ రామలక్ష్మి",
            "genre": "సాంఘికం",
            "moral": "మూఢనమ్మకాలు వివేకానికి అడ్డుగోడలు. అబద్ధపు ఒట్లు సామాజిక సమస్య మాత్రమే.",
            "keywords": [
                "ఆలంబుడు",
                "అబద్ధం",
                "ఒట్టు",
                "మూఢనమ్మకం",
                "రాజు",
                "మంత్రి"
            ],
            "characters": [
                "ఆలంబుడు",
                "అవ్వ",
                "సోము",
                "కాముడు",
                "గణపతి",
                "రాజు",
                "మంత్రి"
            ],
            "locations": [
                "గ్రామం",
                "కాలవ"
            ],
            "content": "ఆలంబుడనే వాడికి అబద్ధాలు చెప్పటం\nబాగా అలవాటు. అందరూ వాడి మాటలు\nనమ్మడం మానేసేసరికి, ఒట్లు వేయడం ప్రారం\nభించాడు. ఆఊళ్ళో చాలామందికి ఒట్లు\nహానిచేస్తాయనే నమ్మకముంది.\nఒకరోజున ఆలంబుడు పొరుగింటికి వెళ్ళే\nసరికి,అవ్వ ఒకతె మనమడికి కథ చెబుతూ,\n“ఆరామనాథంఉత్త నేతిబీరకాయ!\" అన్నది.\nమనమడు నేతిబీరకాయ అంటే ఏమిటని\nఅడిగాడు. నేతిబీరకాయలో నెయ్యి వుండనట్లే\nరామనాథంలో రాముడి లక్షణాలేం లేవని\nఅవ్వ వివరించింది.\nఅప్పుడు ఆలంబుడు కలుగజేసుకుని,\n\"అవ్వా! నిన్ననే మా ఇంట్లో నెయ్యి అయిపో\nయింది. నేను పెరట్లో నాలుగు నేతిబీరకా\nయలు కోసి తెచ్చిపిండిగిన్నెడునెయ్యి చేశాను.\nనువ్వేమో నేతిబీరకాయలో నెయ్యి లేదం\nటావేం?\" అన్నాడు.\n\"నీ బుద్ధే అంత! అన్నీ అబద్ధాలు. లేకపోతే\nనేతిబీరకాయలో నెయ్యేమిటి?\" అన్నది అవ్వ.\n“లేదవ్వా - నీమీద ఒట్టు! నేను నిజం\nచెప్పాను,\" అని వెళ్ళిపోయాడు ఆలంబుడు.\nఆరాత్రిఅవ్వకుజ్వరంవచ్చింది. అవ్వపలవ\nరిస్తూ, \"ఆలంబుడు అబద్ధం చెప్పి నామీద\nఒట్టు వేశాడు. అందుకే నాకీ జ్వరం,” అన్నది.\nమర్నాడు అవ్వ పెద్దకొడుకు రమణయ్య,\nఆలంబుడింటికి వెళ్ళాడు. ఆలంబుడింట్లో\nలేదుకానీ, ఆ ఇంటి అరుగు మీద మరొక\nముగ్గురుఆలంబుడికోసం ఎదురుచూస్తున్నారు.\nఅందులో ఒకడి పేరు సోము. వాడు\nఆలంబుడి ఈడువాడే. ఒకరోజున సోముతో\nతెల్లకాకులుండవని పందెం కట్టాడు. సోము\nవున్నాయన్నాడట. అలావుంటే, వాటిని తనే\nముందు పట్టుకుంటానన్నాడు ఆలంబుడు.\nఎవరు ముందు తెల్లకాకిని పట్టితెస్తే, వారికి\nరెండోవారు నూరు వరహాలివ్వాలని పందెం.\nసోముకు రెండు రోజులక్రితం పెరట్లో\nచెట్టుకింద కాకిపిల్ల ఒకటి కనిపించింది.\nదాన్ని చూసి వాడి తాత, \"ఇది తెల్లగా వుంది.\nఅంటే పుట్టుకలోపముంది. బహుశా ఎంతో\nకాలం బ్రతకదు,” అన్నాడు.\n“ఏమైతేనేం, ఇది నాకు వంద వరహాలు\nసంపాదించి పెడుతుంది,\" అంటూ సోము\nదాన్ని అరచేత వుంచుకుని, ఆలంబుడి\nవద్దకు వెళ్ళి విషయం చెప్పాడు.\nఆలంబుడు నవ్వి, \"నీకంటే ముందే\nనేను తెల్లకాకుల్ని చూశాను. మన ఊళ్ళోవన్నీ\nతెల్లకాకులే. అన్నింటికీ నేనే నల్లరంగు వేశాను.\nఇదొక్కటే నాకు దొరక్కుండా తప్పించుకుంది.\nదీనికీ రంగువేస్తా ఇలా ఇవ్వు,” అన్నాడు.\nసోము చిరాకుపడి, “ముందు నాకు\nవందవరహాలూ ఇవ్వు!\" అన్నాడు.\nదానికి ఆలంబుడు, “నీకంటే ముందే\nబోలెడు తెల్లకాకుల్ని చూసికూడా, నేను నిన్ను\nడబ్బడిగానా?\" అన్నాడు.\n“అన్నీ అబద్ధాలు!” అన్నాడు సోము.\n\"అబద్ధాలు కాదురా, నీమీద ఒట్టు!”\nఅన్నాడు ఆలంబుడు.\nసోము తిట్టుకుంటూ వెళ్ళి, ఒకచోట\nఊబిలో కూరుకుపోయాడు. ఎవరో చూసి\nసమయానికి రక్షించి వుండకపోతే, వాడికా\nరోజుతో భూమ్మీద నూకలు చెల్లేవే! తనమీద\nఅబద్దపు ఒట్టు వేసినందుకు సంజాయిషీ\nఅడగడానికి వచ్చాడు. వాడిప్పుడు.\nఅరుగుమీది రెండో మనిషి పేరు కాముడు.\nవాడు పేరింటమ్మ గుడిదగ్గర వుండే సీతను\nపెళ్ళిచేసుకోవాలనుకుంటున్నాడు. ఆ విషయం\nఆలంబుడికిచెబితే, \"అరె!దానికి చట్టిముక్కు\nకదా, ఏం బాగుంటుంది?\" అన్నాడు.\n“చట్టిముక్కే నాకిష్టం”, అన్నాడు కాముడు.\nఇది జరిగాక ఆలంబుడు, సీత వద్దకు\nవెళ్ళి, \"నేను చెప్పానని చెప్పకు. కాముడు\nనీది చట్టిముక్కుని అందరి దగ్గరా వేళాకోళం\nచేస్తున్నాడు. మీ నాన్న వద్ద బాగా డబ్బుంది\nకదా అనికానీ, లేకుంటే నువ్వంటే వాడికి\nఇష్టంలేదు,\" అని చెప్పాడు.\nసీతకు కోపం వచ్చి కాముడితో మాట్లా\nడటం మానేసింది. సీత తండ్రి ద్వారా విషయం\nతెలిసి, కాముడు ఆలంబుడి వద్దకు వెళ్ళి,\n“నువ్వేదానికి విషం నూరిపోశావు. మళ్ళీ నువ్వే\nదానికి మంచి మాటలు చెప్పు,” అన్నాడు.\nఇందుకు ఆలంబుడు, “నాకేం తెలియదు,\nనీమీద ఒట్టు!\" అన్నాడు.\nఆ తర్వాత కాసేపటికి కాముడికి వడదెబ్బ\nతగిలి స్పృహ తప్పిపోయాడు. సీతవాడికి సప\nర్యలు చేసింది. స్పృహ వచ్చాక సీతకు అసలు\nవిషయం చెప్పాడు కాముడు. ఇద్దరి మధ్యా\nఅపార్థాలుతొలగిపోయాయి. ఈరోజు కాముడు\nఆలంబుణ్ణి సంజాయిషీ అడగాలని వచ్చాడు.\nఆ ఇంటిఅరుగు మీదున్న మూడో మనిషి\nగణపతి. ఆయనకు పెద్ద మామిడి తోట\nవుంది. ఆతోటలోంచి దొంగ ఒకడు దాదాపు\nవంద మామిడి కాయలు దొంగిలించడం,\nఆలంబుడు చూశాడట. ఆదొంగపేరు దీపయ్య\nఅని వాడు చెప్పాడు. ఈ దీపయ్య పేదరైతు,\nనిజాయితీపరుడు. కానీ గణపతి తోటలో\nకాయలుపోయాయి.దీపయ్య ఇంట్లో వున్నాయి.\nఅందుకని గణపతి, వాడినుంచి కాయలు\nలాక్కుని బాగా దేహశుద్ధి చేయించి పంపాడు.\nఈలోగా, గణపతి తోట కాపలావాడు\nభూషయ్య, దీపయ్య ఇంటికి వచ్చి, \"యజ\nమాని చెబితే వందకాయలు కోశాను. మధ్యలో\nఅనుకోని పని తగిలి ఆలంబుడికి చెబితే,\nకాయల్ని నీ ఇంట్లో వుంచమన్నాడు. ఆ సమ\nయంలో నీ ఇంట్లో ఎవరూ లేరు. తలుపులు\nతెరిచే వున్నాయి. కాయల్ని నీ ఇంట్లోపెట్టి,\nఆలంబుడితో ఈ సంగతి చెప్పమన్నాను.\nజరిగింది ఇదయితే, నువ్వు అనవసరంగా\nదెబ్బలు తిన్నావేమిటీ?\" అన్నాడు బాధగా.\nవెంటనే దీపయ్య, భూషయ్య గణపతి\nవద్దకు వెళ్ళారు. ఆయన ఆలంబుడికి కబురు\nపెట్టాడు. వాడు వచ్చి, గణపతితో, “నీకేం\nపాతపగలుండి దీపయ్యను కొట్టావో! నేను\nదీపయ్యదొంగఅని చెప్పలేదు. నీమీద ఒట్టు!”\nఅన్నాడు.\nఆసాయంత్రం గణపతి, స్నానానికి వెళ్ళి,\nకాలవలో సుడిగుండంలో చిక్కుకుని చావు\nతప్పి కన్నులొట్టపోయి ఒడ్డుచేరాడు. ఇప్పుడు\nగణపతి, ఆలంబుణ్ణి అబద్ధపు ఒట్టువేసి\nనందుకు సంజాయిషీ అడగాలని వచ్చాడు.\nరమణయ్యతో కలిసి మెత్తం నలుగురూ,\nఅక్కడఆలంబుడి కోసం ఎదురుచూస్తున్నారు.\nఎంతకూ ఆలంబుడి జాడలేదు.\nఅప్పుడురమణయ్యమిగతావాళ్ళతో, “వాడిక\nరాడు. మనంగ్రామాధికారికిఫిర్యాదు చేద్దాం,\"\nఅన్నాడు.\nసరేనని, నలుగురూ కలిసి గ్రామాధికారి\nవద్దకు వెళ్ళారు. ఆ సమయానికి అక్కడ ఆ\nదేశపురాజు, మంత్రితో సహా వచ్చివున్నాడు.\nగ్రామపరిపాలన ఎలా సాగుతున్నదీ, వాళ్ళు\nగ్రామాధికారినడిగి తెలుసుకుంటున్నారు.\nఇంతలో అక్కడికి రమణయ్య బృందం\nవచ్చి చేరారు. రాజువాళ్ళ గోడువిని, “వాడు\nఅబద్ధాలాడతాడని తెలిసీ,వాడినెందుకు దగ్గ\nరకు రానిస్తారు? వాడిమాటలెందుకు నమ్ము\nతారు?\" అని ప్రశ్నించాడు.\nదానికి గ్రామాధికారి వినయంగా, “ప్రభూ!\nఇప్పుడా విషయం వద్దు. అవతలి మనిషిమీద\nఅబద్ధపు ఒట్లువేయడం హత్యతో సమానం.\nఅందుకుతగినశిక్షవాడికి విధించాలి,”అన్నాడు.\nవెంటనే రాజభటులు బయల్దేరి వెళ్ళి\nఆలంబుణ్ణి వెతికి పట్టుకుని తీసుకు వచ్చారు.\nరాజువాణ్ణి జరిగిందానికిసంజాయిషీఅడిగాడు.\nఆలంబుడు వెంటనే, “ప్రభూ! వీళ్ళందరూ\nనా మీద ఎందుకో పగబట్టారు. నా గురించి\nఅన్నీ అబద్ధాలు చెబుతున్నారు. నాకేమీ తెలి\nయదు. మీమీద ఒట్టు!\" అన్నాడు.\nఅంతే! రాజుకుకడుపులోతిప్పినట్లయింది.\nఆయన కోపంతో మండిపడుతూ, \" వీడు\nదారుణమైన హంతకుడు! వీడిని క్షమించ\nకూడదు. వెంటనే ఉరితీయండి,” అన్నాడు.\nమంత్రి కలగజేసుకుని, \"ప్రభూ! వీడు\nహంతకుడన్న మీ అభిప్రాయంతో ఏకీభవించ\nగలను,కానీ వీడిని ఉరితీయాలన్న నిర్ణయం\nమాత్రం తగదు,\" అన్నాడు.\n“హంతకుడికి ఉరిశిక్ష విధించడంతగదా?\nఎందుకని?\" అన్నాడు రాజు ఆశ్చర్యంగా.\nమంత్రి, రాజును అక్కణ్ణించి చాటుకు\nతీసుకువెళ్ళి, “ ప్రభూ! రాజకీయం గురించి\nతమకు వేరే చెప్పాలా? ప్రస్తుతం పొరుగు\nరాజు మనమీద యుద్ధసన్నాహాలు చేస్తున్నట్లు\nచారులు వార్త తెచ్చారు. యుద్ధం జరిగితే\nజయం మనదే! కానీ ఆలంబుడుండగా మనం\nసైన్యాన్ని శ్రమ పెట్టడమెందుకు? వాడి చేత\nపొరుగు దేశపు సైనికులందరిమీదా అబద్దపు\nఒట్లు వేయిద్దాం. అవసరం అయితే పొరుగు\nరాజుమీదే ఒట్టు వేయిద్దాం. ఇలాంటప్పుడు\nఆలంబుణ్ణి ఉరితీయడం తగునా?\" అన్నాడు.\nదీనికి రాజు చిరాకుపడి, \"మంత్రాలకు\nచింతకాయలు రాలతాయా? మూఢనమ్మకా\nలతో దేశాలను జయించగలిగితే, మనకు\nఆయుధాలెందుకు? సైనికబలమెందుకు?\nబలపరాక్రమాలెందుకు?\" అన్నాడు.\nమంత్రినవ్వి, “ఒట్టుమూఢనమ్మకమని మీరే\nఅన్నారుకదా,ప్రభూ! ఆలంబుడికి ఉరిశిక్షవిధిం\nచడం మూఢనమ్మకంతోనే కదా?\" అన్నాడు.\nఅప్పుడు రాజు ఆశ్చర్యపడి, “అవును.\nనావివేకమేమైంది? అంత సులభంగా నేనెలా\nమూఢనమ్మకానికి గురయ్యాను?\" అన్నాడు.\n“మీరేకాదు, ప్రభూ! మనుషులందరూ\nఇంతే! ఎదుటి మనిషిని తప్పుపట్టడానికే\nచాలామంది మూఢనమ్మకాలను ఆశ్రయి\nస్తారు. ఆలంబుడుఅబధ్ధంచెప్పాడని ఉక్రోషం.\nఆతర్వాత కాకతాళీయంగా ఏదో జరిగితే\nఅది అందువల్లనే అనిపిస్తుంది. అలాంటివి\nనలుగురి నుంచివింటే, అనుమానం బలపడు\nతుంది. అందువల్లనేమీరు, ఆలంబుడుమీమీద\nఒట్టుఅనగానే కాస్తకలతచెందారు. మూఢనమ్మ\nకాలను న్యాయవిచారణకు తేవడమే తప్పు.\nఅబద్ధాలు చెప్పడం సాంఘిక సమస్య. అది\nగ్రామస్థులే సర్దుబాటు చేసుకుంటారు. తమరు\nఆలంబుణ్ణివిడిచిపెట్టండి,” అన్నాడుమంత్రి.\nరాజు సరేనని, అక్కడ చేరిన వారందరికీ\nమంత్రి అభిప్రాయం చెప్పి, ఆలంబుడితో,\n\"ఒరేయ్! నిన్ను విడిచిపెడుతున్నాను కదా\nఅని రెచ్చిపోయి విచ్చల విడిగా అబద్ధపు ఒట్లు\nవేయకు. బుద్ధిగా వుండు,” అన్నాడు.\nఆలంబుడు,రాజుపాదాలకు మ్రొక్కి “మీ\nమీద ఒట్టు, ప్రభూ! ఇకమీదట మీరు చెప్పి\nనట్లే నడుచుకుంటాను,” అని వెళ్ళిపోయాడు.\nరాజుకు మూఢనమ్మకం పోయిందో, ఆలం\nబుడిది అబద్దపు ఒట్టుకాదోకానీ -- వాడా ఒట్టు\nవేసినా అప్పుడూ, ఆ తర్వాత కూడా\nఆయనకేమీ హాని కలగలేదు.",
            "book_page_end": 41
        },
        {
            "title": "అనుభవజ్ఞుడి అవసరం",
            "book_page_start": 42,
            "pdf_page_start": 42,
            "pdf_page_end": 44,
            "author": "వారణాశి శ్రీరామక్రిష్ణ",
            "genre": "సాంఘికం",
            "moral": "అనుభవం లేని చౌకైన పనివాడి కంటే అనుభవజ్ఞుడు, తెలివైనవాడు వ్యాపారానికి ఎంతో అవసరం.",
            "keywords": [
                "వ్యాపారం",
                "భాగస్వాములు",
                "అనుభవం",
                "తెలివితేటలు",
                "పనివాడు"
            ],
            "characters": [
                "ముకుందయ్య",
                "గోవిందయ్య",
                "కిష్టయ్య",
                "ప్రకాశం",
                "శ్రీమంతుడు"
            ],
            "locations": [
                "పట్నం"
            ],
            "content": "పట్నంలోని రాజవీధిలో ముకుందయ్య,\nగోవిందయ్య అనే ఇద్దరు భాగస్థులుగా, ఒక\nచెప్పుల దుకాణం ప్రారంభించారు.\nదుకాణం ప్రారంభమైన మర్నాడు ముకుం\nదయ్య, గోవిందయ్యతో, “దుకాణంలో మన\nదగ్గర పనిచేయడానికి కుర్రవాడు అవసరం\nకదా! అందుకని, నేనెరిగిన కిష్టయ్య అనే\nకుర్రవాణ్ణి రేపటి నుంచి పనికి రమ్మని\nచెప్పాను. వాడికి రెండు వందలు జీతంగా\nఇస్తామని కూడా చెప్పాను,” అన్నాడు.\nదానికి గోవిందయ్య తలాడించి, \"అలాగా!\nనువ్వు చేసినపనే నేనూ చేశాను. ప్రకాశం అనే\nకుర్రాడిని పనికి రమ్మని చెప్పాను. వాడికి\nమంచి తెలివితేటలతో పాటు, మన దుకాణం\nలాంటిదుకాణాల్లో లోగడ పనిచేసిన కొంత\nఅనుభవం కూడా వుంది. అందుకనివాడికి\nనెలకు మూడు వందలు జీతం ఇస్తానని\nచెప్పాను,” అన్నాడు.\n\"మొత్తం మీద ఒకళ్ళకు తెలియకుండా\nఒకళ్ళం, పనికుర్రాళ్ళను మాట్లాడేశాం,” అని,\nముకుందయ్య కొంచెం ఆగి, “తక్కువ జీతా\nనికి వచ్చే కిష్టయ్యనే పనిలోకి తీసుకుందాం.\nఈ కిష్టయ్య అనేవాడికి లోగడ అనుభవం\nలేకపోయినా, చెప్పినది చప్పున గ్రహించి ఆ\nపని చేయగలడు. మన దుకాణానికి వచ్చిన\nబేరగాళ్ళకు, అడిగిన చెప్పులు వాళ్ళ కాళ్ళ\nదగ్గర పెట్టడానికీ, వాళ్ళు కొనదలచిన వాటిని\nపదిలంగా పొట్లం కట్టిఇవ్వడానికీ పెద్ద తెలివి\nతేటలూ, అనుభవమూ కావాలనుకోను! రేపు\nఆ ప్రకాశం అనేవాడు దుకాణానికి వచ్చిన\nప్పుడు, నేను వాడికి ఏదో సర్దిచెప్పి పంపేస్తా\nనులే, నువ్వేమీ విచారించకు,\" అన్నాడు.\n\"వంద రూపాయల తేడా గురించి కాదు.\nఇద్దరినీ పనిలోకి తీసుకుని, ఒక నెలరోజుల\nపాటు పరీక్షించి, పనికొచ్చేవాణ్ణి వుంచి రెండో\nవాణ్ణి పంపేద్దాం!\" అన్నాడు గోవిందయ్య.\nఇందుకు ముకుందయ్య, సరే అని తల\nవూపాడు. మర్నాడు కిష్టయ్య, ప్రకాశం ఇద్దరూ\nపనిలోకి వచ్చారు.\nవారం రోజుల తర్వాత ఒకనాడు, శ్రీమంతు\nడైన పెద్దమనిషి ఒకాయన దుకాణానికి వచ్చి,\nమంచిఖరీదైన చెప్పులనుతీసుకున్నాడు. వాటి\nధరఅరవైరూపాయలు. తీరా ఆయనడబ్బు ఇవ్వ\nబోయేసరికి ఇరవైరూపాయలుతక్కువయినై.\nశ్రీమంతుడుహుందాగా,ముకుందయ్యతో,\n\"సమయానికి చాలినంత డబ్బు జేబులో\nలేదు. చెప్పులను పొట్లం కట్టించి, దుకాణం\nపక్కన వున్న నా గుర్రబ్బండిలో పెట్టించండి.\nఇంటికి వెళ్ళగానే, మిగతా ఇరవై రూపాయలు\nపనివాడితో పంపుతాను,” అన్నాడు.\nఇది విని ముకుందయ్య సంశయంలో\nపడ్డాడు. ఈవచ్చిన పెద్దమనిషి ఎవరో అతడికి\nతెలియదు. ఇరవై రూపాయలు అరువుఇస్తే,\nఆడబ్బు తిరిగి అందుతుందో లేదో? కాదంటే\nఆయనతనకుఅవమానంజరిగినట్టేభావిస్తాడు!\nయజమాని సంశయిస్తున్న సంగతి గ్రహిం\nచిన ప్రకాశం, ఆయన సంశయించనవసరం\nలేదన్నట్టు సైగ చేశాడు. దానితో ముకుందయ్య\nశాంతపడి,సంపన్నుడితో, \"అయ్యా, ఈ ఇరవై\nరూపాయలవిషయంపట్టించుకోకండి. చెప్పుల్ని\nతీసుకువెళ్ళండి,\" అన్నాడు.\nఇంతలో ప్రకాశం, ఆయనతో, “తమరు\nవెళ్ళి బండిలో కూర్చోండి. నేనీచెప్పుల్ని పొట్లం\nకట్టి తెచ్చి బండిలో పెడతాను,” అన్నాడు.\nతర్వాత ప్రకాశం చెప్పుల పొట్లం తీసుకు\nపోయి బండిలో పెట్టివచ్చాడు. అప్పుడు ముకుం\nదయ్య, వాడిని, “ఎవరా పెద్దమనిషి? ఆయన\nనీకెలా తెలుసు?” అని అడిగాడు.\n\"ఆయన గురించి మీకెంత తెలుసో,\nనాకూ అంతే తెలుసు!\" అన్నాడు ప్రకాశం.\nఇది వింటూనే ముకుందయ్య అగ్గిమీద\nగుగ్గిలంలా అయిపోయి, “ఆయనెవరో ఏమిటో\nతెలియకుండానే హామీగా నిలబడ్డావన్నమాట?\nనిన్ను నమ్మి ఆయనకు అరువు పెట్టాను. ఆ\nసొమ్ము వసూలు కాకపోతే, దాని కింద నీ\nజీతం మొత్తం మినహాయించుకుంటాను.\nఆ తర్వాత నిన్ను దుకాణంలోంచి ఇంటికి\nపంపేస్తాను,\" అంటూ కేకలు వేశాడు.\nఏదో పని మీద బయటికిపోయి, అప్పుడే\nదుకాణానికి తిరిగి వచ్చిన గోవిందయ్య,\nముకుందయ్య వేస్తున్న కేకలకు కారణం\nతెలుసుకుని, ప్రకాశాన్ని \"ఆ పెద్దమనిషి\nఎవరో కూడా తెలియకుండా ఎందుకు\nహామీగా నిలబడ్డావు? అసలు ఇక్కడ పనికి\nకుదరడంలో, నీ ఎత్తుగడ ఏమిటి?\" అంటూ\nకోపంగా ప్రశ్నించాడు.\nఅందుకు ప్రకాశం వినయంగా, \"అయ్యా!\nఆయన మనకివ్వవలసిన ఇరవై రూపాయ\nలకూ, ఆయన తీసుకుపోయిన చెప్పుల\nజతే హామీ! నేనాయనకిచ్చిన రెండు చెప్పులూ\nఒకే కాలువి. ఆయనకు మన బాకీ తీర్చే\nఉద్దేశం వున్నా లేకపోయినా, చెప్పులు మార్చు\nకోవడానికి తిరిగి రాక తప్పదు. అప్పుడు\nమనకివ్వవలసిన ఇరవై రూపాయలూ ఇవ్వకా\nతప్పదు,” అన్నాడు.\nఆ సాయంత్రం ప్రకాశం చెప్పినట్లే జరి\nగింది. శ్రీమంతుడు, దుకాణం ముందు\nబండిదిగి హడావిడిగా దుకాణంలోకి వచ్చి,\nముకుందయ్య, గోవిందయ్యలతో, \"మీ\nపనివాడు అమాయకుడో, లేకఇలాంటి దుకా\nణాల్లో పనిచేయడానికి కొత్తవాడో తెలియడం\nలేదు. రెండూ ఒకే కాలి చెప్పులు బండిలో\nతెచ్చిపెట్టాడు,\" అన్నాడు విసుగుపడుతూ.\nఆ వెంటనే ముకుందయ్య, \"క్షమించాలి,\nపొరబాటు జరిగిపోయింది!” అని శ్రీమంతుడికి\nక్షమాపణ చెప్పుకుని, ప్రకాశంతో, \"ఏరా,\nప్రకాశం! నీకు ఆ పాత పళ్ళదుకాణం అల\nవాట్లు పోలేదన్నమాట. అక్కడ కొనేవాళ్ళకు\nచిన్నా, పెద్ద అంటూ తేడా లేకుండా ఒకే\nప్రమాణంలో వున్న పళ్ళు బుట్టలో వేస్తున్నట్టే,\nఇక్కడ ఒకే మోస్తరుగా వుండే చెప్పులు పొట్లం\nకడుతున్నావన్నమాట!\" అన్నాడు కోపంగా.\nఈమాటలకు శ్రీమంతుడు నవ్వుకుని,\nముకుందయ్య ఇచ్చిన చెప్పులు తీసుకుని,\nబాకీ డబ్బు ఇచ్చి వెళ్ళిపోయాడు. తర్వాత\nముకుందయ్య, ప్రకాశం తెలివితేటల్ని మెచ్చు\nకుని, గోవిందయ్యతో, “చేయవలసిన పని\nఏదైనా అనుభవజ్ఞుడి వల్ల ఎలాంటి ప్రయోజ\nనం వుంటుందో, ఇప్పుడు నాకర్థమైంది.\nప్రకాశాన్నే పనికి వుంచేసుకుందాం!\" అన్నాడు.",
            "book_page_end": 44
        },
        {
            "title": "మహాభారతం - అర్జునుడి తీర్థయాత్రలు (17)",
            "book_page_start": 45,
            "pdf_page_start": 45,
            "pdf_page_end": 51,
            "author": "చందమామ బృందం",
            "genre": "పౌరాణికం",
            "moral": "నియమాలను ఉల్లంఘించినప్పుడు శిక్షను అనుభవించాలి, కానీ కార్యభంగం కాకుండా వివేకంతో వ్యవహరించడం ముఖ్యం.",
            "keywords": [
                "అర్జునుడు",
                "ద్రౌపది",
                "నియమం",
                "తీర్థయాత్రలు",
                "ఉలూపి",
                "సుందోపసుందులు"
            ],
            "characters": [
                "ధర్మరాజు",
                "నారదముని",
                "అర్జునుడు",
                "ద్రౌపది",
                "సుందోపసుందులు",
                "తిలోత్తమ",
                "ఉలూపి",
                "చిత్రాంగద",
                "చిత్రవాహనుడు"
            ],
            "locations": [
                "ఇంద్రప్రస్థ",
                "వింధ్య ప్రాంతం",
                "నాగలోకం",
                "గంగాద్వారం",
                "మణిపుర నగరం"
            ],
            "content": "విశ్వకర్మ నిర్మించిన ఇంద్రప్రస్థ నగరాన్ని\nరాజధానిగా పెట్టుకుని పాండవులు తమ\nఅర్ధరాజ్యాన్ని ధర్మంగా పాలించ నారంభిం\nచారు. రాజ్యం నానాటికీ అభివృద్ధి చెందుతూ\nవచ్చింది.\nఈ సమయంలో ఆకస్మికంగా నారదముని\nధర్మరాజును చూసి పోదామని వచ్చాడు.\nధర్మరాజు తన తమ్ములతోసహా ఎదురువెళ్ళి,\nనారదుణ్ణి తీసుకువచ్చి, సుఖాసనమూ, అర్ఘ్య\nపాద్యాలూ ఇచ్చి, సాష్టాంగ నమస్కారం\nచేశాడు. అంతఃపురంలో నుంచి ద్రౌపది\nకూడా వచ్చి నారదుడికి నమస్కారం చేస్తూ\nనిలబడింది. నారదుడు ఆమెను ఆశీర్వదించి\nపంపేసి, భీమార్జున నకుల సహదేవులు\nవింటూండగా ధర్మరాజుతో, \"మీ అయిదు\nగురికీ ఒక్కతె భార్యగా ఉంటున్నది. ఆమె\nకారణంగా మీలో మీకు విరోధం కలగకుం\nడానూ, మీ మధ్య సౌహార్దం పెరిగేటట్టూ\nఉండాలంటే మీరుకొన్ని నియమాలు పెట్టు\nకోవాలి. ఇలాటి విషయాలలో ఎంత సన్నిహి\nతులకు కూడా వైరం రావటం సహజం,”\nఅంటూ సుందోపసుందుల కథ చెప్పాడు:\nహిరణ్యకశిపుడి వంశంలో నికుంభుడనే\nవాడు పుట్టాడు. అతని కొడుకులే సుందోప\nసుందులు. వాళ్ళు ఒకరినొకరు క్షణం కూడా\nవిడిచిపెట్టక, ఎప్పుడూ కలిసి తిరుగుతూ,\nఎంతో అన్యోన్యంగా ఉండేవారు. వాళ్ళకు\nమూడు లోకాలూ జయించాలన్న కోరిక కలి\nగింది. అందుకోసం తపశ్శక్తి సంపాదించుకో\nగోరి వాళ్ళు వింధ్య ప్రాంతంలో ఒక నిర్జనా\nరణ్యం చేరి, అక్కడ ఘోరమైన తపస్సు\nప్రారంభించారు. ఆ వేడికి వింధ్యగుహల\nయందు అగ్ని పుట్టి, అరణ్యమంతటా గొప్ప\nజ్వాలలూ, పొగలూ లేచాయి.\nవాళ్ళ తపస్సు చూసి దేవతలు భయపడి,\nతపోభంగం కలిగించాలని ఆ సుందోపసుం\nదుల ఎదట రత్నాలరాసులూ, స్త్రీలూ ఉన్నట్టు\nభ్రమకలిగించారు.దానికిసుందోపసుందులు\nచలించలేదు. తరవాత దేవతలు మరొక\nభ్రమ కలిగించారు. దాని ఫలితంగా సుందోప\nసుందుల ఎదట వారి తల్లులనూ, భార్యలనూ,\nకొడుకులనూ ఎవరో రాక్షసులు పీడిస్తున్నట్టూ,\nవాళ్ళు రక్షించమని సుందోపసుందులను\nఅడుగుతున్నట్టూ కనపడింది. దానికి కూడా\nసుందోపసుందులు చలించలేదు. అప్పుడు\nవారి ఎదుట బ్రహ్మ ప్రత్యక్షమై వారికి అన్ని\nరకాల మాయలూ, అస్త్రాలూ, సాటిలేని బల\nపరాక్రమాలూ, మూడు లోకాలనూ జయించే\nశక్తీ వరాలుగా ఇచ్చాడు. వాళ్ళు అమరత్వం\nకూడా అడిగారుగాని బ్రహ్మ అందుకు సమ్మ\nతించక, వారికి ఇతరు లెవ్వరిచేతా చావు\nలేకుండా వరమిచ్చాడు. తాము ఒకరినొకరు\nచంపుకోవటమనేది వాళ్ళకు తట్టనేతట్టదు\nగనకతమకు అమరత్వం లభించినట్టే వాళ్ళు\nభావించారు.\nఇలా వరం పొందిన సుందోపసుందులు\nసైన్యాలను సమకూర్చుకుని, ఇంద్రలోకానికి\nపోయి, దాన్ని జయించి, పాతాళానికి వెళ్ళి,\nదాన్ని కూడా జయించి, చివరకు భూలోకాన్ని\nబీభత్సం చేయసాగారు. అప్పుడు బ్రహ్మ విశ్వ\nకర్మను పిలిచి, అతనిచేత తిలోత్తమ అనే\nత్రిలోకసౌందర్యవతినిసృష్టించి, సుందోపసుం\nదులుండే చోటికి పంపాడు. ఆమె ఒక నది\nఒడ్డున పూలు కోసుకుంటూండగా చూసి,\nఆమెను మోహించి సుందోపసుందులిద్దరూ\nఆమె చేతులు రెండూ పట్టుకుని, ఆమెను\nతమభార్యనుచేసుకునేటందుకునిశ్చయించు\nకున్నారు. “మాలో నువ్వు ఎవరికి భార్యవవు\nతావు?\" అని వాళ్ళు అడిగితే, “మీ ఇద్దరిలో\nఎక్కువ బలాఢ్యుడికి భార్యనవుతాను,” అన్నది\nతిలోత్తమ. ఎవరు ఎక్కువ బలంగలవారో\nతేల్చుకోవటానికై వారిద్దరూగదాయుద్ధం చేసి,\nఒకరినొకరు చంపేసుకున్నారు.\nనారదుడు పాండవులకు ఈ సుందోపసుం\nదుల వృత్తాంతం చెప్పి, \"మీలో అలాటి\nవైరం రాకుండా ఏదో ఒక నియమం పెట్టు\nకోండి. ఇదంతా మీ మంచికే చెబుతున్నాను,”\nఅన్నాడు.\nఅప్పుడు పాండవులు నారదుడు సాక్షిగా\nఒక నియమం ఏర్పాటు చేసుకున్నారు.\nదాని ప్రకారం ద్రౌపది ఒక్కొక్క సంవత్సరం\nఒక్కొక్క భర్త దగ్గిర ఉంటుంది. ఆమె ఎవ\nరింట ఉంటున్నదో ఆ ఇంటికి మిగిలిన\nవారెవ్వరూ పోరాదు; ఒకవేళ ఎవరైనా వెళ్ళటం\nజరిగితే వాళ్ళు పన్నెండు నెలలపాటు బ్రహ్మ\nచర్యంతో వనవాసం జరిపి, తీర్థయాత్రలు\nచెయ్యాలి. వారు చేసుకున్న ఈ నియమానికి\nనారదుడు సంతోషించి, \"ఇలాటి ఏర్పాటు\nఉన్నట్టయితే మీ మధ్య ఎవరూ విభేదాలు\nపెట్టలేరు. మీరు సుఖపడతారు,”అని చెప్పి,\nవెళ్ళి పోయాడు.\nద్రౌపది నియమం ప్రకారం ఏడాదికి ఒక\nభర్త ఇంట ఉంటున్నది. కాలం గడిచిపోతు\nన్నది.\nఒకనాడు ఒక బ్రాహ్మణుడు ధర్మరాజు\nఇంటి వెలుపల నిలబడి ఆక్రందనం\nచెయ్యటం అర్జునుడు చూసి, \"అయ్యా,\nఎందుకు ఏడుస్తున్నావు?\" అని అడిగాడు.\n“నాయనా, మీ వంటి ధర్మాత్ముల రక్షణలో\nఉంటున్నా కూడా నా హెూమధేనువులు\nదొంగలు తోలుకుపోయినారు. ఎంత ఘోషిం\nచినా నా ఏడుపు వినిపించుకునే వారు కన\nపడటం లేదు. ఆవులు పోవటంతో నా ధర్మ\nకర్మలు నిలిచిపోయాయి. దయచేసి వాటిని\nనాకిప్పించు,” అన్నాడు బ్రాహ్మణుడు దీనంగా.\n“నీఆవులను నీకిప్పిస్తాను, ఇక్కడే వుండు.\nదొంగలు ఎటు వెళ్లారో చూపటానికి నావెంట\nవత్తువుగాని,” అంటూ అర్జునుడు ధనుర్బా\nణాలు తీసుకురావటానికి ధర్మరాజు ఇంట్లో\nప్రవేశించాడు.\nకానిఅంతలోనే అర్జునుడికితమనియమం\nగుర్తు వచ్చింది. ద్రౌపది ధర్మరాజుకు భార్యగా\nఉంటున్నది. అలాంటప్పుడు తానువారి ఇంట\nప్రవేశిస్తే నియమభంగ మవుతుంది. నియమ\nభంగమవుతుందని విల్లుబాణాలు తెచ్చుకోవ\nడంలో ఆలస్యం చేస్తే కార్యభంగం అవు\nతుంది. నియమభంగమైతే శిక్ష అనుభవించ\nవచ్చు గాని కార్యభంగం కానివ్వరాదనుకుని\nఅర్జునుడు, ధర్మరాజూ ద్రౌపదీ ఏకాంతంగా\nఉన్న మందిరం ప్రవేశించి, ధర్మరాజు అను\nమతితో ధనుర్బాణాలు తీసుకుని, బ్రాహ్మణుణ్ణి\nవెంటబెట్టుకుని వెళ్ళి, దొంగలతో పోరాడి\nజయించి, వారు ఎత్తుకుపోయిన గోవులను\nబ్రాహ్మణుడికి తిరిగి ఇప్పించాడు.\nఅర్జునుడు ఇంటికి తిరిగి వచ్చి పెద్దల\nప్రశంసలందుకుని, వారికి నమస్కారాలు\nచేసి, ధర్మరాజు వద్దకు వెళ్ళి, \"నియమాన్ని\nఉల్లంఘించి, నువ్వూ, ద్రౌపదీ ఉన్న మందిరం\nప్రవేశించాను గనక ఒక ఏడాది పాటు వన\nవాసమూ, తీర్థయాత్రలూ చేస్తాను, అనుమతి\nఇయ్యి,” అన్నాడు.\nఈ మాటలకు ధర్మరాజు నొచ్చుకుని,\n\"అర్జునా, పెద్దవాళ్ళు భార్యలతో ఏకాంతంగా\nఉన్న చోటికి చిన్నవాళ్ళు రావటం తప్పుకాదు.\nఅంతేకాక, ఆ బ్రాహ్మణుడి అవసరం కొద్దీ\nనువ్వు రావటం జరిగింది. అందువల్ల మేలే\nజరిగింది గనక, అది ఏమాత్రం తప్పు పని\nకాదు. నా మాట అంటే నీకు లక్ష్యం ఉన్నట్ట\nయితే ఈ తీర్థయాత్ర ఆలోచన మానుకో,”\nఅన్నాడు.\nఆ మాటకు అర్జునుడు, “ఒకరు తప్పు\nచేస్తే మనం శిక్షిస్తాం. అలాటి మనమే తప్పు\nచేసి, ఏదో సాకు చెప్పి శిక్ష తప్పించుకోవటం\nతగని పని. నన్ను ఆపవద్దు, నేను తీర్థయాత్రకు\nబయలుదేరటానికే నిర్ణయించుకున్నాను, \"\nఅన్నాడు.\nధర్మరాజు సరేననక తప్పలేదు. అర్జునుడు\nఅరణ్యవాసానికి తగిన విధంగా జుట్టూ,\nకట్టూ అమర్చుకుని అరణ్యానికి బయలుదే\nరాడు. అతనితోబాటు అనేకమంది బ్రాహ్మ\nణులూ, పుణ్యకథలను చెప్పే పౌరాణికులూ\nబయలుదేరారు. వారందరితోనూ కలిసి అర్జు\nనుడు అనేక తీర్థాలు సేవించి, కొంత కాలా\nనికి గంగాద్వారం చేరాడు.\nఅక్కడ అనేకమంది మునులు గంగలో\nస్నానాలు చేసి, అగ్నిని అర్చించి, అందులో\nఆహుతులు వేస్తున్నారు. అది చూసి అర్జునుడు\nచాలా ఆనందంపొంది, తాను కూడా స్నానం\nచేసి, దేవతర్పణాలూ, పితృతర్పణాలూ అగ్నిలో\nవేల్చుదామనుకుని స్నానం చెయ్యటానికి\nనదిలో దిగాడు.\nఆ సమయంలో ఉలూపి అనే నాగకన్య\nఅర్జునుడి అందం చూసిఆకర్షించబడి, నీటి\nలోనే అతన్ని పట్టుకుని, నీటిలోకి లాగి నాగ\nలోకానికి తీసుకుపోయి, ఒక దివ్యమైన\nభవనం చేర్చింది.\nఅర్జును డామెను చూసి ఆశ్చర్యంతో,\n“ఏమిటి నీ సాహసం? అయినా నువ్వు ఎవ\nతెవు? ఎవరి కూతురివి? ఇది ఏ దేశం?\"\nఅని అడిగాడు.\n“నాధా,నేను నాగులలో ఐరావత కులానికి\nచెందిన కౌరవ్యుడు అనే నాగరాజు కుమార్తెను.\nనా పేరు ఉలూపి. మన్మధుడి లాటి నిన్ను\nచూసి అభిమానించి, మా నాగులకుండే\nశక్తుల ప్రభావంతో నిన్ను ఇక్కడికి తెచ్చాను.\nనా కోరిక తీర్చిసంతానం పొందు,” అన్నది\nఉలూపి.\n“చూడు, ఉలూపీ, కారణాంతరం వల్ల\nనేను బ్రహ్మచర్యం అవలంబించి తీర్థయాత్ర\nలతో కాలక్షేపం చేస్తున్నాను. నన్ను వ్రతభంగం\nచెయ్యమని నువ్వు అడగటం అధర్మం. నీ\nమాట ఎలా ఉన్నా నాకు దాని మూలంగా\nమహాపాపం చుట్టుకుంటుంది,” అన్నాడు\nఅర్జునుడు.\nకాని ఉలూపి ఆ మాటకు ఒప్పుకోక,\n\"ద్రౌపది విషయంలో మీ అన్నదమ్ములు\nచేసుకున్న నియమం మాట తెలియకపోలేదు. మనే నగరం చేరాడు. ఆ నగరానికి రాజు\nఅయినా, నువ్వు బ్రహ్మచర్య వ్రతమని చెప్పి చిత్రవాహనుడు. ఆయనకు చిత్రాంగద అనే\nలాభం లేదు. నువ్వు నా కోరిక ఈడేర్చకపోతే అందమైన కుమార్తె ఉన్నది. ఆమెను చూడ\nబాధతో నేను మాడి చచ్చిపోతాను. ఆ పాపం గానే అర్జునుడికి ఆమెపై అభిమానం కలిగింది.\nనీకు చుట్టుకుంటుంది. ప్రాణం కాపాడటం అతను చిత్రాంగదను తన కిచ్చి వివాహం\nకన్న గొప్ప పుణ్యం ఉండదు. నాకు అభయం చెయ్యమని ఆమె తండ్రి చిత్రవాహనుణ్ణి\nఇయ్యి,” అంటూ అర్జునుడి పాదాలు గట్టిగా నడిగాడు.\nపట్టుకున్నది.\nఅర్జునుడు పరిస్థితి బాగా ఆలోచించి,\nఉలూపి కోరిక తీర్చ నిశ్చయించుకున్నాడు.\nఅతనా రాత్రి ఆమెతో గడిపాడు. మర్నాడు\nఉదయం ఉలూపి అతనికి దారి చూపుతూ\nవెంట వచ్చి, గంగాద్వారానికి చేర్చింది.\nఆమె అర్జునుడికి ఏ జలప్రాణి నుంచీ\nప్రమాదం లేకుండా వరమిచ్చి తన నివాసానికి\nతిరిగిపో యింది. ఆమె అర్జునుడివల్ల గర్భవతి\nఅయి, కొంత కాలానికి ఇరావంతుడనే\nకొడుకును కన్నది.\nగంగాద్వారం వదలి అర్జునుడు అనేక\nతీర్థాలు సేవిస్తూ, అనేక నదులస్నానాలు చేస్తూ,\nబయలుదేరిన పదమూడవ నెలలో మణిపుర\nదానికి చిత్రవాహనుడు, “అంత కన్న నాకు\nకావలసినదేమిటి? కాని ఒక్క విషయం\nచెప్పాలి. మా వంశంలో ప్రతి తరానికి ఒక్కడే\nకొడుకు. అయితే నాకు మాత్రం కూతురు\nకలిగింది. అందుచేత ఈమెకు కలిగే కొడు\nకును నేను నా కొడుకుగా పెంచుకుంటాను.\nదానికభ్యంతరం లేకపోతే నీ ఇష్టప్రకారం\nఇప్పుడే నా కుమార్తెను నీకిచ్చి వివాహం\nచేస్తాను,” అన్నాడు.\nఅర్జునుడు అందుకు సమ్మతించి, చిత్రాం\nగదను పెళ్ళాడాడు. ఆమెతో మూడు నిద్రలు\nచేసి, తన వెంట ఉన్న బ్రాహ్మణబృందంతో\nబయలుదేరి దక్షిణ సముద్రతీరానికి చేరుకు\nన్నాడు.",
            "book_page_end": 51
        }
    ],
    "statistics": {
        "total_stories": 12,
        "author_counts": {
            "చక్రపాణి, నాగిరెడ్డి": 1,
            "చందమామ బృందం": 3,
            "లక్ష్మీ గాయత్రి": 1,
            "ఆర్. సత్య": 1,
            "గ్రీకు పురాణగాథ": 1,
            "కోనే నాగవెంకట ఆంజనేయులు": 1,
            "రామవరపు గణేశ్వరరావు": 1,
            "మీరా ఉగ్రా": 1,
            "జొన్నలగడ్డ రామలక్ష్మి": 1,
            "వారణాశి శ్రీరామక్రిష్ణ": 1
        },
        "genre_counts": {
            "వ్యాసం": 1,
            "విశేషాలు": 1,
            "సాంఘికం": 3,
            "నీతి కథ": 1,
            "పురాణగాథ": 1,
            "హాస్యం": 1,
            "జానపదం": 1,
            "రాజనీతి": 1,
            "చరిత్ర": 1,
            "పౌరాణికం": 1
        }
    }
}