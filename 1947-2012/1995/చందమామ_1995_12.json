{
    "book_id": "చందమామ_1995_12",
    "stories": [
        {
            "title": "ఐక్యరాజ్యసమితి స్వర్ణోత్సవాలు",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "చరిత్ర/వార్త",
            "moral": "యువతరం ఉదాత్త లక్ష్యాలతో, వెలుగు మార్గంలో పయనించాలి.",
            "keywords": [
                "ఐక్యరాజ్యసమితి",
                "స్వర్ణోత్సవాలు",
                "ప్రపంచ యుద్ధం",
                "శాంతి",
                "యునెస్కో"
            ],
            "characters": [
                "బిల్ క్లింటన్",
                "బోరిస్ ఎల్టిన్",
                "పి.వి. నరసింహారావు",
                "ట్రిగ్వీ లీ",
                "బుట్రోస్ బుట్రోస్ ఘాలీ"
            ],
            "locations": [
                "న్యూయార్క్",
                "శాన్ఫ్రాన్సిస్కో",
                "వియత్నాం",
                "కొరియా"
            ],
            "content": "ఐక్యరాజ్య సమితి ప్రధాన కార్యాలయం ఉన్న న్యూయార్క్ నగరంలో గత అక్టోబర్ నెలలో మూడురోజులపాటు ఐక్యరాజ్య సమితి స్వర్ణోత్సవాలు ఘనంగా జరిగాయి. ఈ యాభై యేళ్ళ ఉత్సవాలలో దాదాపు 180 దేశాల నుంచి ప్రధాన మంత్రులూ, అధ్యక్షులూ, ప్రభుత్వాధి నేతలూ పాల్గొన్నారు.\n\nఅక్టోబర్ 22వ తేదీ అమెరికా అధ్యక్షుడు బిల్ క్లింటన్, రష్యా అధ్యక్షుడు బోరిస్ ఎల్టిన్, క్యూబా అధ్యక్షుడు ఫీడెల్ కాస్ట్రో, పాలస్తీనా నాయకుడు యాసర్ ఆరాఫత్ మొదలైనవారు ఉపన్యసించారు. 23వ తేదీ ఫ్రెంచి అధ్యక్షుడు జాకస్ చిరాక్, బ్రిటిష్ ప్రధానమంత్రి జాన్ మేజర్ ప్రసంగించారు. మన భారత ప్రధాని శ్రీ పి.వి. నరసింహారావు మూడవరోజు ప్రసంగిం చారు. జనరల్ అసెంబ్లీని ఉద్దేశించి మొత్తం మీద 185 మంది ప్రపంచ నాయకులు ప్రసం గించారు. ఒక్కొక్కరి ప్రసంగానికి ఐదు నిమిషాలు మాత్రమే కేటాయించారు.\n\n1914-18 మధ్య మొదటి ప్రపంచ యుద్ధం జరిగి ముగిసిన తరవాత, అప్పటి దేశాల నాయ కులు కలిసి, మునుముందు మరొక ప్రపంచ యుద్ధ ప్రమాదం రాకూడదని ప్రపంచ దేశాల సమాఖ్యను (లీగ్ ఆఫ్ నేషన్స్) స్థాపించారు. కాని ఆ లక్ష్యం నెరవేరలేదు. 1939వ సం||లో రెండవ ప్రపంచ యుద్ధం ప్రారంభమయింది.\n\nఆరేళ్ళపాటు సాగిన ఆ యుద్ధం లక్షలాది మందిని బలిగొన్నది. అటువంటి భయానకమైన పరిస్థితి ఏర్పడకుండా భావితరాలను రక్షించాలన్న ఉన్నత లక్ష్యంతో 1945 జూన్ 26వ తేదీ ఐక్య రాజ్య సమితి ఆవిర్భవించింది. శాన్ఫ్రాన్సిస్కోలో జరిగిన తొలి సమావేశంలో యాభై దేశాల నాయ కులు పాల్గొని యు.ఎన్. చార్టర్లో సంతకాలు చేశారు. అలా సంతకాలు చేసిన దేశాలలో మన దేశం కూడా ఒకటి. స్వీడన్కు చెందిన ట్రిగ్వీ లీ ఐక్యరాజ్య సమితికి మొట్టమొదటి ప్రధాన కార్యదర్శి అయ్యాడు.\n\nప్రపంచంలో అక్కడక్కడ ముఖ్యంగా వియ త్నాం, కంబోడియా, కొరియా, యుగోస్లోవియా, పాలస్తీనా, అరేబియా సింధుశాఖ వంటి మొదలైన చోట్ల యుద్ధాలు సాగినప్పటికీ గత యాభైఏళ్ళుగా తన ఉనికిని నిలుపుకున్న ఐక్యరాజ్య సమితి లక్ష్యం కొంతవరకు నెరవేరుతున్నదనే చెప్పాలి.\n\nరాజకీయ సమస్యలనే కాకుండా, వివిధరం గాలలో నెలకొన్న సమస్యలను పరిష్కరించాలన్న ఉద్దేశంతో ఐక్యరాజ్య సమితి బాలల నిధి (యూని సెఫ్) విద్యా, వైజ్ఞానిక సాంస్కృతిక సంస్థ (యునెస్కో), ప్రపంచ ఆరోగ్య సంస్థ, అంతర్జాతీయ కార్మిక సంస్థ, అంతర్జాతీయ న్యాయస్థానం మొద లైన వాటిని ఏర్పరచి ఆయా రంగాలలో ఇతో ధికంగా కృషి చేస్తున్నది.\n\nఐక్యరాజ్య సమితి రెండవ ప్రధాన కార్యదర్శిగా ఎన్నికయిన హెమర్క్స్ జోల్డ్, “ఐక్యరాజ్యసమితి ఆవిర్భావం మనల్ని స్వర్గానికి తీసుకుపోవడానికి కాదు, నరకం నుంచి రక్షించడానికి” అని చెప్పారు. ఇప్పటి కార్యదర్శి బుట్రోస్ బుట్రోస్ ఘాలీ స్వర్ణోత్సవాలకు విచ్చేసిన ప్రపంచ నాయకుల నుద్దేశించి, “మిమ్మల్ని మీ ఇంటికి ఆహ్వానిస్తు న్నాను. శాంతి అవగాహనల కోసం కృషి చేస్తున్న ప్రపంచ ప్రజల వేదిక మీదికి మిమ్మల్ని ఆహ్వా నిస్తున్నాను,” అన్నారు.\n\nఐక్యరాజ్య సమితి అటువంటి ఉదాత్త లక్ష్యంతో, వెలుగు మార్గంలోనే పయనిం చడానికి యువతరం నాయకులు కృషి చేయాలి.",
            "book_page_end": 9
        },
        {
            "title": "పులిచేసిన పెళ్ళి",
            "book_page_start": 10,
            "pdf_page_start": 10,
            "pdf_page_end": 15,
            "author": "రాఘవరాజు పట్టాభిరామరాజు",
            "genre": "జానపద కథ",
            "moral": "ద్వేషాన్ని వీడి, క్షమాగుణంతో, రాజీ మార్గాలను అన్వేషించాలి.",
            "keywords": [
                "పులి",
                "వైరం",
                "వివాహం",
                "రాజీ",
                "క్షమాగుణం"
            ],
            "characters": [
                "శశిధరుడు",
                "గిరిజాదేవి",
                "పులిపిల్ల",
                "ఆనందవర్ధనుడు",
                "మదనమంజరి",
                "పశువైద్యుడు",
                "దీప్తిశేఖరుడు"
            ],
            "locations": [
                "మణిపురి",
                "రత్నపురి",
                "కాంచనపురి",
                "ముత్యాలదీవి"
            ],
            "content": "మణిపురాన్ని శశిధరుడనే రాజు పాలించే వాడు. ఆయనకు వేట ఆరవప్రాణం. కాలక్షేపం కోసం వారానికొకసారి వేటకు వెళ్ళేవాడు.\n\nఒకరోజు, శశిధరుడు కొంతమంది భటు లను వెంట బెట్టుకుని, ఉత్తమాశ్వాలను పూన్చిన రథంలో అడవికి వేటకు వెళ్ళాడు. ఆయన మధ్యాహ్నం వరకూ కొన్ని జింకలనూ, అడవిపందులనూ వేటాడాడు. తర్వాత, తన పరివారంతో, ఒక పెద్ద జువ్విచెట్టు కిందికి చేరాడు. అక్కడ అందరూ భోజనాలు ముగిం చారు.కొద్దిసేపు విశ్రాంతి తర్వాత, తిరిగి వేట ప్రారంభిద్దామని ఆయన భటులకు చెప్పాడు.\n\nశశిధరుడు జువ్వి చెట్టు బోదెకు చేరగిల బడ్డాడు. ఇంతలో పక్కన వున్న పొదల మధ్య నుంచి,పులి ఒకటి గాండ్రిస్తూ, ఆయన పైకి దూకింది. ఇది చూసి భటులు దిగ్భ్రాం తులై కలవరపడుతున్నంతలో శశిధరుడు తన పక్కనవున్న డాలును, మెరుపు వేగంతో ఎడమ చేతితో అందుకుని, పులి పంజా దెబ్బ కాచుకున్నాడు. పులి మరింత పెద్దగా గాండ్రిస్తూ వెనకకాళ్ళమీదనిలబడి, ముందుకు దూకబోయేంతలో, శశిధరుడు తన ఒరలోని కత్తిని సర్రున బయటికి లాగి, ఒక్క దెబ్బతో పులి కంఠాన్ని నరికివేశాడు.\n\nఇది చూసిన భటులు రాజు సాహసాన్ని మనసులోనే మెచ్చుకున్నారు. వాళ్ళు రక్తపుమ డుగులో గిలగిల తన్నుకుంటున్న పులిచుట్టూ చేరేంతలో, పొదలలో ఏదో అలికిడయింది.\n\nశశిధరుడు పులిరక్తంతో తడిసిన కత్తిని అలాగే పట్టుకుని, అప్రమత్తతతో పొదలవైపే చూడసాగాడు. అంతలో ఒక పులిపిల్ల పొదల చాటు నుంచి బయటకు వచ్చి, దాపులనున్న ఒక భటుడికేసి చిన్నగా గాండ్రించింది. దానికి నెలరోజులు కూడా నిండి వుండవు.\n\nతర్వాత అది చచ్చిపడివున్న పులి చుట్టూ తిరుగుతూ మూలగసాగింది. ఈ దృశ్యం చూసిశశిధరుడిమనసుద్రవించింది. ఆయన నెమ్మదిగా పులిపిల్ల వెనకగా వెళ్ళి, దాన్ని ఒడిసిపట్టుకున్నాడు. అది గుర్రు గుర్రుమంటూ, తన చిన్న పంజాతో శశిధరుడి చేతుల్ని రక్కింది.\n\nశశిధరుడు, పులిపిల్ల మీద ఎంతో జాలి కనబరుస్తూ, “శాంతించు! ఆత్మరక్షణార్థం, మీ అమ్మను చంపక తప్పలేదు!\" అన్నాడు.\n\nఆ రోజుకు అంతటితో వేట మాని, రాజు కోటకు తిరిగి వచ్చాడు. రాణి గిరిజాదేవి, పులిపిల్లను చూసి, \"ప్రభూ! ఎంతయినా ఇది క్రూరజంతువు! పెద్దయ్యాక ఇది ప్రమా దకరంగా మారుతుంది. అరణ్యంలోని పులి పిల్లను అంతఃపురానికి చేర్చారు. అపాయాన్ని కోరి తెచ్చుకున్నట్లవుతుందేమో, ఆలోచిం చండి,\" అన్నది.\n\nశశిధరుడు నిట్టూర్పు విడిచి, అడవిలో జరిగిందేమిటో చెప్పి, “తల్లిలేని దీన్ని పెంచేం దుకు తీసుకువచ్చాను. చిన్నతనం నుంచీ మనుషుల మధ్య పెరిగితే, దీని క్రూర స్వభావం అంతరిస్తుందని, నానమ్మకం. అలా కానప్పుడు, తిరిగి అడవిలో వదిలేస్తే సమస్య తీరిపోతుంది!\" అన్నాడు.\n\nఆ రోజు నుంచీ ముప్పూటలా రాజే, పులి పిల్లకుస్వయంగాపాలు పట్టేవాడు. నెలరోజులు గడిచే సరికి అది అందరికీ మచ్చిక అయి పోయింది. అంతఃపురమంతా పిల్లిలా కలియ తిరిగేది. రాణిఒడిలో పడుకుని నిద్రపోయేది.\n\nఏడాది గడిచేసరికి అధిబాగా పెరిగి పెద్దదై పోయింది. ఇప్పుడది పులిపిల్ల కాదు, పులి. పసుపుపచ్చ శరీరం మీద నల్లటి చారలు వచ్చాయి. మాంసాహారం తినడం ప్రారంభిం చింది. అయితే, అది మనుషులకు గానీ, తక్కిన అంతఃపుర పెంపుడుజంతువులకు గానీ ఎటువంటి హానీ తలపెట్టేదికాదు.\n\nఇలా వుండగా, పులి వీపు మీద వ్రణం లాంటిదొకటి లేచింది. అది వారం గడిచేసరికి అరచేతిమందానికి విస్తరించింది. పశువైద్యుడు, ఆ పుండును పరీక్షించి, రాజుతో, \"ప్రభూ! ఇది జంతువులకు అరుదుగా వచ్చే రాచ పుండు. మామూలు ఔషధాలకు, ఈ వ్యాధి లొంగదు. దీనిని నివారించే లేపనం తయారు చేసేందుకు కావలసిన పన్నెండు వనమూలి కలలో, ఒక్కటి మాత్రం నా వద్దలేదు. దాని పేరు సిందూరసుధపుష్పం. లేత పసుపుపచ్చ రంగులో, గజం ఎత్తు పెరిగే, ఈ సిందూరసుధ మొక్క ఏడాదికి ఒకేఒక పువ్వు పూస్తుంది. ప్రస్తుతం, ఈ మొక్క రత్నపురి మహారాజు ఆనందవర్థనుడి ఉద్యానవనంలో వున్నట్లు విన్నాను,” అన్నాడు.\n\nఆనందవర్ధనుడి పేరు వినగానే, శశిధరుడి ముఖం కోపంతో జేవురించింది. దాదాపు ఇరవైసంవత్సరాల కిందట జరిగిన, ఒక సంఘ టన ఆయన కళ్ళ ముందు కదిలింది.\n\nఅప్పట్లో, కాంచనపురి యువరాణి మదన మంజరి వివాహానికి, స్వయంవరం ఏర్పాటు చేశారు, ఆమె తండ్రి భూపాలవర్మ. మదన మంజరి అద్భుత సౌందర్యాన్ని గురించి విని వున్న అనేక మంది రాజులు, తమ అదృష్టం బావుంటే, ఆమె తమను వరించవచ్చునన్న ఆశతో, స్వయంవరానికి వెళ్ళారు. రాజు శశి ధరుడు కూడా ఆ స్వయంవరానికి వెళ్ళాడు. ఆయన అప్పటికే వివాహితుడు.\n\nమదనమంజరి స్వయంవరం వెనక దాగి వున్న రహస్య మేమంటే – ఆమే, రత్నపురి రాజుఆనందవర్థనుడు పరస్పరం ప్రేమించుకు న్నారు. కాని, స్వయంవరం ఏర్పాటు చెయ్యడం వంశాచారం కనుక, ఏదో మొక్కుబడిగా స్వయంవరం ఏర్పాటుచేశాడు, ఆమె తండ్రి.\n\nఈ కారణంవల్ల, మదనమంజరి స్వయం వర మండపంలో ఆసీనులైన ఇతర రాజుల వైపు కనీసం కన్నెత్తి కూడా చూడకుండా వెళ్లి ఆనందవర్ధనుడి మెడలో వరమాల వేసి భర్తగా వరించింది.\n\nఆ సమయంలో శశిధరుడు, ఆనందవర్థ నుడి పక్కనే కూర్చుని వున్నాడు. ఆనందవర్థ నుడు, ఆయన వైపు ఓరగా చూసి, కోర మీసందువ్వి, 'చూశావా! స్వయంవరం పోటీలో, నా విజయం,' అన్నట్లు వ్యంగ్యంగా నవ్వాడు.\n\nమదనమంజరి, తనను వరించలేదన్న బాధలోవున్న శశిధరుడికి, ఇది పుండు మీద కారం చల్లినట్లనిపించింది.\n\nమణిపురి, రత్నపురి ఇరుగుపొరుగు దేశాలై నందున సహజంగానే కొన్ని సరిహద్దు వివా దాలున్నాయి. అందువల్ల శశిధరుడికీ, ఆనంద వర్థనుడికీ పరస్పర శత్రుభావం అంతర్గతంగా వున్నది. ఇప్పుడీ స్వయంవర ఫలితం ఒకరికి ఆనందం కలిగిస్తే, మరొకరికి తీవ్రమైన అసూ యకు కారణమైంది.\n\nఈ కారణాలవల్ల, ఆనందవర్థనుడు మీసం దువ్వగానే శశిధరుడు దిగ్గున ఆసనం నుంచి లేచి, ఒర నుంచి కత్తి దూసి, \"ఒక స్త్రీ చేత వరింపబడడం ఘనకార్యంగా భావించి మురిసి పోకు! వీరుడివైతే, నన్ను కత్తియుద్ధంలో ఓడించు,” అన్నాడు.\n\nదీనికి ఆనందవర్ధనుడు రెచ్చిపోయి, “ఉట్టినే కత్తియుద్ధం అంటే, అందులో పస ఏముంటుంది? మనకెలాగూ ముత్యాలదీవి సరిహద్దు వివాదం వుంది కదా! ఇప్పుడు మన మధ్య జరగబోయే కత్తియుద్ధంలో గెలి చినవారిదే ముత్యాలదీవి. ఇందుకు నువ్వు అంగీకరిస్తే, పోటీకి నేను సిద్ధం,” అన్నాడు కత్తిపిడి మీద చెయ్యివేసి.\n\nశశిధరుడు వెంటనే, ఈ షరతుకు అంగీక రించాడు. తన ఖడ్గవిద్యానైపుణ్యం సాటిలేని దన్న నమ్మకం, ఆయనకున్నది. క్షణంలో స్వయంవర వేదిక, సమర రంగానికి వేదిక అయింది.\n\nప్రత్యర్థులిద్దరూ సమఉజ్జీలుగా చాలాసేపు పోరాడారు. క్రమేపీ ఆనందవర్ధనుడి శక్తి సన్నగిల్ల సాగింది. ఇది గమనించిన శశిధ రుడు రెట్టించిన ఉత్సాహంతో కత్తిని తిప్పసా గాడు. అంతలో ఆయన కత్తిదెబ్బకు ఆనంద వర్థనుడు తప్పించుకోవడమూ, ఆ దెబ్బ శశిధరుడి ఎడమ చేతిని గాయపరచడమూ, కత్తి అప్రయత్నంగా ఆయన చేతి నుంచి జారిపోవడమూ క్షణంలో జరిగిపోయింది.\n\nఆ విధంగా, తన చేతిలోని కత్తితోనే, తన ఎడమ చేతిని గాయపరుచుకుని, శశిధరుడు ఓటమి పాలయ్యాడు. శత్రువు సామర్థ్యం వల్లకాక, తన దురదృష్టం వల్ల కత్తియుద్ధంలో ఓడిపోయినందుకు ఆయన చాలా బాధప డ్డాడు. ఆ నాటి నుంచీ ఆనందవర్థనుడిపై తీవ్రమైన ద్వేషాన్ని పెంచుకున్నాడు.\n\nరాణి గిరిజాదేవి, తన భర్త మనసులో మెదులుతున్న భావ సంఘర్షణను ఊహించి, \"ప్రభూ! ఇది పంతాలకూ, పట్టింపులకూ సమయం కాదు. ఏదో విధంగా ఆనంద వర్థ నుడిఉద్యానవనంలోని సిందూరసుధ పుష్పాన్ని సంపాదించి, మనం ఇన్నాళ్ళూ ఎంతో ప్రేమతో పెంచుతున్న పులిని కాపాడుకోవడం, మన కర్తవ్యం కాదా?\" అన్నది.\n\nశశిధరుడు ఒకటి, రెండు క్షణాలు ఆలో చించి, “రత్నపురిపై దండెత్తి, ఆనందవర్ధనుణ్ణి ఓడించి, ఆ పుష్పాన్ని సంపాదిస్తే!” అన్నాడు.\n\n\"ప్రభూ!యుద్ధంలో జయాపజయాలు దైవా ధీనాలంటారు. కీడెంచి మేలెంచాలి కదా! మీరు యుద్ధంలో గెలిచారే అనుకుందాం. సిందూరసుధపుష్పం, మీకు దక్కుతుందని నమ్మకం ఏమిటి? మీపై ద్వేషంతో ఆనంద వర్ధనుడు, యుద్ధ ప్రారంభానికి ముందే సిందూరసుధమొక్కను కూకటి వేళ్ళతో పెకలించి వేస్తే, మీరు ఏం చేయగలరు? పైగా, పులికి చికిత్స కోసంఅవసరం అయిన ఒక పుష్పం కోసం, ఏకంగా పొరుగు దేశం మీదికి దండెత్తి వెళ్ళడం అంటే - పొరుగు రాజులు మిమ్మల్ని గురించి ఏమనుకుంటారో ఆలోచించారా?\" అంటూ రాణి, భర్తకు హితవు చెప్పింది.\n\n“అయితే, ఇప్పుడు పులిని కాపాడుకునే మార్గంఏమిటో కూడా, నువ్వే చెప్పు!” అన్నాడు శశిధరుడు చిరాకుగా.\n\nఅప్పుడు గిరిజాదేవి మృదువుగా, “మీరు ఆగ్రహించకపోతే, నాదొక సూచన. మన యువరాజు దీప్తిశేఖరుడూ, ఆనందవర్ధనుడి కుమార్తె చందనవల్లీ పరస్పరం ప్రేమించుకు న్నారు. పరిస్థితుల కారణంగా, ఈ సంగతి రహస్యంగా వుంచాను, క్షమించాలి! మీరు ఆశీర్వదిస్తే,\" అంటూ ఆగింది.\n\nవెంటనే శశిధరుడు కోపంగా, “నా శత్రు వుతోవియ్యమా? అసంభవం. అది నా బొందిలో ప్రాణం వుండగా జరగదు,” అన్నాడు.\n\nరాణి కొద్దిసేపు మౌనంగా వుండి, “ప్రభూ! సహజంగా అడవిలో నివసించే ఈ పులి, క్రూరజంతువు. అలాంటిది మనుషుల మధ్య పెరిగి సాధు ప్రవృత్తిని అలవరచుకున్నది.\n\nనోరూ వాయీ లేని జంతువులో, ఇలాంటి అనూహ్యమైన పరివర్తన వచ్చినప్పుడు, విచ క్షణాజ్ఞానంవున్నమనిషిగాజన్మించి- పైపెచ్చు దేశ పాలకుడుగా వున్న మీరు, సాటి మని షితో స్నేహభావంతో మెలగ లేక, అకారణంగా కాలు దువ్వడం జంతుప్రవృత్తి అనిపించు కోదా? క్షమించాలి, నా మాటలు కొంత కటువుగా వుండవచ్చు! అడవిలో మన పెంపుడు పులి తల్లిని మీరు వధించారు. అందుకని పెంపుడు పులి మీపై పగ సాధిం చిందా? క్రూర జంతువైన పులిలో వున్న క్షమాగుణం,మీలో లేకపోవడం చూసి నాకు ఆశ్చర్యంతో పాటు విచారం కలుగుతున్నది!\" అన్నది తీవ్రస్వరంతో.\n\nశశిధరుడికి, రాణిమాటలు ఈటెల్లా తగి లాయి.హేతుబద్ధంగా ఆమె పలికిన పలుకులు, ఆయనను తీవ్రంగా ఆలోచింపచేశాయి.\n\nకొంతసేపటికి ఆయన దీర్ఘంగా ఒక నిట్టూర్పు విడిచి, “సరే! మనతో వియ్యమంద డానికి, ఆనందవర్థనుడికి అభ్యంతరం లేక పోతే, ఈవివాహం నాకూ సమ్మతమే. ముందు రత్నపురి నుంచి ఆపుష్పాన్నితెప్పించి, పులికి చికిత్స చేయించాలి!\" అంటూ రత్నపురికి పంపించడానికి భటుడికోసం కేకవేశాడు.\n\nఇంతలో రాణీ, వెనక వైపున ద్వారం వద్ద నిలబడివున్న పశువైద్యుడికి సైగ చేసింది. వైద్యుడు, శశిధరుడి ముందుకు వచ్చి నమ స్కరించి, “మన్నించండి, ప్రభూ! మీతో అబద్ధం చెప్పాను. పులికి చికిత్స చేయడానికి, ఆ సిందూరసుధపుష్పం అవసరం లేదు. నా దగ్గరున్న మూలికలతో లేపనం తయారు చేసి, రేపే చికిత్సప్రారంభిస్తాను. పుండు మాని పోతుంది. మీలో పరివర్తన రావాలనీ, మణి పురి, రత్నపురి దేశాల మధ్య బాంధవ్యం ఏర్పడితే, అది ప్రజాసంక్షేమానికి మంచిదన్న అభిప్రాయంతో, మహారాణి ప్రోత్సాహం కొద్దీ, ఈ సాహసానికి పూనుకున్నాను,” అన్నాడు.\n\nఆ మాటలకు శశిధరుడు మందహాసం చేసి, \"మహారాణికి ఇవ్వవలసిన కానుక, తరవాత ఇచ్చుకుంటాను. నువ్వు పశువైద్యు డివే కాదు; మనుషుల్లోని పశుప్రవృత్తికి కూడా చికిత్సచేయగలిగినఉత్తమ వైద్యుడివి!” అంటూ తన మెడలోని రత్నహారాన్ని, వైద్యుడికి బహూకరించాడు.",
            "book_page_end": 15
        },
        {
            "title": "నియమం",
            "book_page_start": 16,
            "pdf_page_start": 16,
            "pdf_page_end": 16,
            "author": "మద్దూరు శ్రీనివాసులు",
            "genre": "నీతి కథ",
            "moral": "వృత్తిపరమైన నియమాలను, సంబంధాలను లెక్కచేయకుండా పాటించడం నిజాయితీని, పొదుపును తెలియజేస్తుంది.",
            "keywords": [
                "నియమం",
                "నిజాయితీ",
                "పొదుపు",
                "వైద్యులు",
                "స్నేహం"
            ],
            "characters": [
                "రామశర్మ",
                "వెంకటశాస్త్రి",
                "గురుమూర్తి",
                "జానకీదేవి"
            ],
            "locations": [
                "గ్రామం"
            ],
            "content": "రామశర్మ, వెంకటశాస్త్రి, గురుమూర్తి అనే యువకులు వైద్యవిద్య పూర్తిచేసి, తమ గ్రామం చేరి వివా హాలు చేసుకున్నారు. తర్వాత ముగ్గురూ కలిసి ఆలోచించుకుని, తాము విడివిడిగా వైద్యవృత్తి ప్రారం భిస్తే, అసూయా, స్పర్థలకు లోనవుతామనుకుని, అంతా కలిసి ఒకేచోట వైద్యాలయం ప్రారంభించారు. ఇందుకుగాను, వాళ్ళు చేసుకున్న నియమం ఏమంటే - చికిత్స కోసం వచ్చేవాళ్ళు ముందుగా మూడు రూకలు చెల్లించాలని.\n\nఒకనాడు, రామశర్మ భార్య జానకీదేవికి హఠాత్తుగా తలపోటు వచ్చింది. ఆమె వెళ్ళి సమయానికి కనిపించిన గురుమూర్తితో, రామశర్మను చూడాలన్నది. గురుమూర్తి ముందుగా మూడు రూకలు చెల్లించమన్నాడు.\n\n“నేనెవరో తెలుసుగదా? నేను డబ్బు చెల్లించడమేమిటి!\" అన్నది జానకీదేవి కోపంగా.\n\n\"అమ్మా, అది మా నియమం!\" అన్నాడు గురుమూర్తి.\n\nజానకీదేవి ఇంటికి తిరిగివెళ్ళి, డబ్బు తెచ్చి గురుమూర్తికిచ్చి, భర్త వున్న గదిలోకి పోయి, సంగతి చెప్పి, \"నా ఖర్మ ఇలా తగలబడింది! పిసినారితనానికీ ఒక హద్దంటూ వుండాలి,\" అన్నది.\n\nదానికి రామశర్మ నవ్వి, \"ఇందులో పిసినారితనం ఏమీ లేదు. వచ్చిన మూడు రూకల్లో, తలా ఒక రూక పంచుకుంటాం. నిన్ను డబ్బు తీసుకోకుండా అనుమతిస్తే, వాళ్ళకు రావలసిన చెరొక రూకా పోతుంది. అంతేకాక, రేపు వాళ్ళ భార్యలనూ ఇలాగే అనుమతిస్తే - నేను రెండు రూకలు నష్టపోవలసి వస్తుంది!” అన్నాడు.\n\nతన భర్త నిజాయితీకి, పొదుపరితనానికీ జానకీదేవి చాలా సంతోషించింది.",
            "book_page_end": 16
        },
        {
            "title": "రూపధరుడి యాత్రలు-6",
            "book_page_start": 17,
            "pdf_page_start": 17,
            "pdf_page_end": 23,
            "author": "చందమామ బృందం",
            "genre": "పురాణ గాథ",
            "moral": "ప్రమాదకరమైన పరిస్థితులలో విధిని తప్పించుకోవడం కష్టం, తెలివిగా వ్యవహరించడం అవసరం.",
            "keywords": [
                "సముద్రయాత్ర",
                "గ్రీకు పురాణం",
                "నాగకన్యకలు",
                "విధ్వంసిని",
                "ప్రమాణం"
            ],
            "characters": [
                "రూపధరుడు",
                "సుకేశిని",
                "రారాజు",
                "వజ్రకాయుడు",
                "విధ్వంసిని",
                "మాయావి",
                "నాగకన్యకలు"
            ],
            "locations": [
                "యమలోకం",
                "సుకేశిని దీవి",
                "నాగకన్యకల దీవి",
                "త్రినాసియా దీవి"
            ],
            "content": "[రూపధరుడు ఒక ఏడాదిపాటు సుకేశినికి అతిథిగా ఉండి, తన అనుచరుల ప్రోద్బలం పైన ఇంటికి ప్రయాణంకట్టాడు. అతను సుకేశిని సలహాపై యమలోకానికి వెళ్లి, అక్కడ తలవని తలంపుగా తన తల్లియొక్క ప్రేతాత్మను కలుసుకుని, ఆమె ద్వారా తన కుటుంబ పరిస్థితుల గురించి తెలుసుకున్నాడు. –తరవాత]\n\nరూపధరుడు తన తల్లితో మాట్లాడుతున్న సమయంలో ఇంకా అనేక ప్రేతాత్మలు బలి ఆరగించటానికిమందలుమందలుగావచ్చాయి. రూపధరుడు అందరి పరిచయమూ చేసుకు న్నాడు. ఆ వచ్చినవారిలో నవద్యోతుడితల్లీ, భువనసుందరితల్లీ కూడా ఉన్నారు.\n\nబలులు పుచ్చుకున్న ప్రేతాత్మలు చాలా భాగం వెళ్లిపోయాయి. అంతలో అక్కడికి రారాజు ప్రేతాత్మ వచ్చింది. బలి ఆరగించగానే రారాజు రూపధరుణ్ణి గుర్తించి బావురుమని ఏడిచి, రూపధరుడికేసి చేతులు చాచాడు. కానిప్రేతాత్మ బతికున్నవాణ్ణి ఆలింగనం చేసు కోవటం సాధ్యంకాదు.\n\nరూపధరుడు విస్మయంతో, \"ప్రభూ, మీరిక్కడికి ఎప్పుడువచ్చారు?ఎలా వచ్చారు?” అని అడిగాడు.\n\n\"అజబలుడనే దుర్మార్గుడూ, నా భార్యా కలిసి నన్ను హత్యచేయటానికి కుట్రపన్ని, నన్ను అతిథిగా ఆహ్వానించి, భోజనాల సమయంలో హత్యచేశారు. నాతోబాటు నా పరివారాన్నికూడాచంపేశారు. నువ్వుయుద్ధంలో అనేక రకాల ఘోరమైన చావులు చూసి వుంటావు; కానిభోజనాలముందు అంతమంది హత్యకావటంఊహించనుకూడాలేవు,\" అన్నాడు రారాజు.\n\n“అవును, ప్రభూ! స్త్రీబుద్ధి ప్రళయాంతక మైనది. మీరు యుద్ధం నుంచి తిరిగి రాక పూర్వమే, మిమ్మల్ని హత్యచెయ్యటానికి మీ భార్య ఆలోచనచేసివుండాలి. ఆడదాన్ని నమ్మ రాదు. భువనసుందరిని చూడరాదా? ఆమె కోసం ఎంతమంది బలి అయ్యారు!” అన్నాడు రూపధరుడు.\n\n“నీ భార్యమటుకు చాలా గొప్ప సాధ్వి. పాపం, నువ్వు యుద్ధానికి బయలుదేరేసరికి ఇంకా కొత్త పెళ్లికూతురే, తొలిచూలు బాలిం తరాలు! ఆ పిల్లవాడీపాటికి పెరిగి పెద్దవాడై ఉండాలి!\" అన్నాడు రారాజు.\n\nవారీ విధంగా మాట్లాడుకునే సమయంలో అక్కడికి వజ్రకాయుడూ, పితృకీర్తీ ప్రేతాత్మల రూపంలో వచ్చారు.ట్రోయ్ యుద్ధంలో మర ణించిన ఇతర గ్రీకువీరులు కూడా వచ్చారు.\n\nవజ్రకాయుడు రూపధరుణ్ణి గుర్తించగానే పలకరించి, అనేక విషయాలు ముచ్చటించి, “నా కొడుకు క్షేమంగా ఉన్నాడా? అతను ఎలాటి యోధుడు?\" అని అడిగాడు.\n\n“నీ కుమారుడు నవయోధుడు చాలా పరాక్రమవంతుడు. నవద్యోతుడి తరవాతా, నా తరవాతా అతనిలాగా వ్యూహరచన చేసిన వాడు లేదు. అతను ఎందరినో పరాక్రమ వంతులను సమయుద్ధంలో ఓడించాడు. కొయ్యగుర్రంలోకి ఎక్కినవారిలో అతను ఒకడే భయంతో వణకలేదు. మీదుమిక్కిలి, కత్తి చేతబట్టుకుని కూచుని, ట్రోయ్ మీద పడ టానికి అనుజ్ఞ ఇవ్వమని నన్ను ఎంతగానో తొందరపెట్టాడు. యుద్ధంలో ఎందరు చచ్చారో, ఎందరు గాయపడ్డారో చెప్పలేను, నవయోధుడి ఒక్కడిశరీరానికి మాత్రమే ఒక్కచిన్న గాయం కూడా తగలలేదు!\" అన్నాడు రూపధరుడు.\n\nఈ మాటలు విని వజ్రకాయుడి ప్రేతాత్మ పరమానందం చెంది వెళ్ళిపోయింది. చూడ వలసిన వారందరినీ చూడటం పూర్తిచేసి రూపధరుడు తన నౌకకు తిరిగివచ్చి తిరుగు ప్రయాణం సాగించాడు. త్వరలోనే నౌక సుకే శిని ఉండే దీవిని చేరుకున్నది.\n\nసుకేశిని రూపధరుణ్ణి, అతని అనుచరు లనూ ఆహ్వానిస్తూ, “మీరు మొత్తానికి భలే వాళ్లు! అందరూ యమలోకానికి ఒక్క మారే ప్రయాణం చేస్తారుగాని, మీరుమాత్రం రెండో ప్రయాణానికి అవకాశం అట్టేపెట్టుకున్నారు. ఇవాళ మీరు నా అతిథులుగా ఉండి తనివి తీర తినండి. రేపు ఉదయం ఇక్కడి నుంచి బయలుదేరి పోదురుగాని!” అన్నది.\n\nగ్రీకులు పగలల్లా తినటంలో గడిపారు. పొద్దు వాలి చీకటి పడగానే రూపధరుడు తప్ప మిగిలిన వారంతా నౌక వద్దకు వెళ్ళి, దాని సమీపాన ఇసకలో పడుకుని నిద్రపో యారు. రూపధరుడు సుకేశిని ఇంటనే ఉండి, యమలోకంలో తానుచూసిన వింత లన్నీ చెప్పాడు.\n\nఅంతా విని సుకేశిని ఇలా అన్నది : “అదంతా గతించిన విషయం. ఇక జరగ వలసిన దాన్ని గురించి నేను చెప్పేది శ్రద్ధగా విను. నీకు ప్రయాణంలో మొట్టమొదటగా నాగకన్యకలు తగులుతారు. వారి గొంతులకు సమ్మోహన శక్తి ఉన్నది. వారి పిలుపు విన్న వారికి ఆయువు మూడినట్టే! అందుచేత వారుండే దీవి రాకమునుపే నీ అనుచరు లందరి చెవులలోనూ మైనం పట్టేసి నాగకన్య కల పాటలు వినిపించకుండాచెయ్యి. నీకు వారి పాటలు వినాలని కోరిక ఉన్నట్టయితే, నీ అనుచరులు నిన్ను తెరచాప స్తంభానికేసి గట్టిగా బంధించాలి. నువ్వు ఎంత కేకలు పెట్టినా కట్లు ఊడదీయవద్దని నీ అనుచరు లతో గట్టిగా ముందే చెప్పి ఉంచు. అప్పుడు నువ్వు వారి పాటలు వినవచ్చు; అందువల్ల నీకు ప్రమాదం ఉండదు. నాగకన్యకలుండే దీవి దాటి, వారి గొంతులు వినిపించకుండా పోయాక నీకు సముద్రంమీద రెండు మార్గాలు తగులుతాయి.వాటిలో నువ్వు ఏమార్గం తీసు కుంటావో నేను చెప్పలేను. ఒకమార్గం రెండు నిటారుకొండల మధ్యగా పోతుంది. ఆ కొండల మధ్యకు ఒక చిన్న పక్షి వచ్చినా సరే అవి ఒకదానితో ఒకటి ఢీకొట్టి చంపేస్తాయి. అవి కదిలే కొండలు.వాటి మధ్యకు వెళ్లి నాశనం కాని నౌక అంటూ ఉండదు. ఇక నీ రెండవ మార్గంవిధ్వంసినీ పర్వతంపక్కగా ఉంటుంది. ఈ పర్వతం చాలా ఎత్తయినది. దీని శిఖరం అన్నికాలాలలోనూ మేఘాలు కప్పి ఉంటుంది. అందుచేత దానిని చూసిన వారెవ్వరూలేరు. ఆపర్వత శిఖరాన్ని ఎక్కినవారుకూడా ఎవరూ లేరు. ఎందుచేతనంటే ఆ పర్వతం నున్నగా, కాలు పెడితే జారిపోతూ ఉంటుంది. ఆ పర్వతం చరియలో ఒక గుహ ఉన్నది. అది పడమటి వేపు చూస్తూ ఉంటుంది. ఆ గుహలో విధ్వంసిని అనే రాక్షసి ఉన్నది. ఆమె అప్పుడే పుట్టిన కుక్కపిల్లలాగా కుంయికుంయిమని మొరుగుతుంది. అయినా ఆ మొరుగుడు భయం కలిగిస్తుంది. ఆ రాక్షసికి పన్నెండు కాళ్లూ, ఆరు తలలూ ఉన్నాయి. ఆమెకు గల ఆరు మెడలూ అతిపొడుగైనవి. ఆమె ఉండే గుహ సముద్రమట్టానికి ఎంతో ఎత్తున వుంటుంది. ఎంత గొప్ప విలుకాడు కూడా, అంత ఎత్తు బాణం వెయ్యలేడు. అయినప్ప టికీ విధ్వంసిని నడుము పైభాగం గుహలో నుంచి బయటికి పెట్టి, సముద్రంలో గల చేపలను తన నోళ్లతో అందుకోగలదు. ఆమెకు అందుబాటులోకి వెళ్లి ప్రాణాలతో బయటపడిన నావికుడు ఇంతవరకు లేదు. ఆకొండకు బాణంవేటు దూరంలో ఒక సుడి గుండం ఉన్నది. ఈ సుడిగుండంలో చిక్కు కున్న నౌక నాశనం కాకుండా చేసే శక్తి ఈశ్వరుడికి కూడా లేదు. నీ నౌకను ఈ సుడిగుండం మీదుగా తీసుకుపోవటం కంటె, విధ్వంసినీ పర్వతం పక్కగా తీసుకుపో వటం చాలా క్షేమం. నౌక వేగంగా పోయిన పక్షంలో, విధ్వంసిని తన ఆరు నోళ్లతోనూ ఆరుగుర్ని పట్టుకున్నప్పటికీ మిగిలిన వాళ్లు దక్కుతారు.\n\n“తరవాతనువ్వు త్రినాసియా దీవి చేరుకుం టావు. అక్కడ సూర్యభగవానుడి ఆవుల మందలూ, గొర్రెల మందలూ వుంటాయి. మందకుయాభైచొప్పున ఏడుఆవులమందలూ, ఏడు గొర్రెల మందలూ వుంటాయి. వాటిని సూర్యుడి కుమార్తె లిద్దరూ కాస్తూ వుంటారు. ఆ మందలకు చావూ, పుట్టుకాలేదు. నువ్వు గాని, నీఅనుచరులుగాని ఆ మందల జోలికి పోవద్దు. అలా పోయినట్టయితే నీ నౌకా, అనుచరులూ నాశనమైపోతారు. నీకు ఎలాగూ కష్టాలు తప్పవు. అందుచేత వాటిని అనవ సరంగా పెంచుకోకు.”\n\nసుకేశిని ఇలా చెప్పిన అనంతరం తూర్పు తెల్లవారింది. రూపధరుడు తన నౌకవద్దకు తిరిగివచ్చి తన అనుచరులను లేపాడు. త్వరలోనే నావికులు లంగరు ఎత్తి నౌకను బయలుదేరదీశారు. సుకేశిని అనుగ్రహం వల్ల ఆ సమయంలో అనుకూలమైన గాలి వీచి తెరచాపను నించింది.\n\nమొట్టమొదట రాబోయే ప్రమాదం నాగ కన్యకల నుంచి, అందుచేత రూపధరుడు తన అనుచరులతో సుకేశిని చెప్పిన విషయా లన్నీ చెప్పి, వారందరి చెవులలోనూ మైనం కుక్కి వాళ్లను చెవిటివాళ్లుగాచేసేశాడు. తర వాత వారు రూపధరుణ్ణి తెరచాపస్తంభాని కేసి మోకుతో కట్టేశారు. \"నేను కట్లు విడిపించు కోవటానికి యత్నిస్తేమరింత గట్టిగా కట్టండి!\" అని అతను వారితో ముందుగానే చెప్పాడు.\n\nనాగకన్యకలు తమదీవి నుంచి రూపధరుడి నౌకనుచూసి గొంతులెత్తి పాడసాగారు. వారు రూపధరుణ్ణి పేరుపెట్టి పిలిచి,తియ్యని తమ పాటలు విని మరీ వెళ్లమన్నారు. వారి పాట వింటున్నకొద్దీ రూపధరుడికి ఇంకా వినాలని పించింది. తన కట్లు విప్పమని అతను తన అనుచరులను బతిమాలాడు. అతని వాలకం చూసి వారు అతన్ని మరింత గట్టిగా కట్టారు.\n\nకొద్దిసేపట్లో నౌక దూరం వెళ్ళిపోయింది. నాగకన్యకల గొంతులు ఇక వినిపించటం లేదు. అప్పుడు రూపధరుడి అనుచరులు తమ చెవులలో పెట్టుకున్న మైనం తీసేశారు, రూపధరుడి కట్లు విప్పేశారు. అంతలోనే రూపధరుడికి అంతదూరాన గుండ్రగా తిరు గుతూ బ్రహ్మాండమైన అల ఒకటి కనిపిం చింది. అదేసుడిగుండం. దాన్ని చూసీ చూడ టంతోనే రూపధరుడి అనుచరులు హడలి పోయారు.\n\n“మీరేమీ భయపడకండి. ఫాలలోచనుడి బారి పడినదానికంటె ఇదేమంత ప్రమాదం కాదు. నౌకను ఆ కనపడే కొండసమీపంగా నడపండి!” అన్నాడు రూపధరుడు.\n\nఅతను తన అనుచరులతో ఆ కొండ గుహలో ఉండే విధ్వంసిని గురించి చెప్ప లేదు. చెబితే వారు బెంబేలెత్తి తెడ్లు అవతల పారేసి ఉండేవారే. రూపధరుడు మాత్రం కొండ కేసి పరీక్షగా చూశాడు. మబ్బులు ఆవరించి ఉండటంచేత అతనికిరాక్షసిఉండే గుహగాని, రాక్షసి జాడగాని కనిపించనేలేదు. మిగిలినవారి కళ్లుమాత్రం సుడిగుండం మీదే ఉన్నాయి.\n\nఇంతలో రాక్షసి ఆరుతలలూ చాచి రూప ధరుడి అనుచరులను ఆరుగురిని పట్టుకుని తన గుహకేసి లాగేసుకున్నది. నౌక కొండను దాటి ముందుకు వెళ్ళిపోయింది.\n\nరూపధరుడు అంతదూరాన మనోహరమైన దీవిని చూశాడు. ఆదీవి నుంచిఆవుల అంబా రవాలూ, గొర్రెల అరుపులూ వినవస్తున్నాయి. అదే సూర్యభగవానుడి మందలుండే దీవి.\n\nఈ సంగతి గ్రహించగానే రూపధరుడికి సాంకేతికుడు చేసిన హెచ్చరికా, సుకేశిని చేసినహెచ్చరికా స్ఫురణకు వచ్చాయి. అతను భయపడుతూ తన అనుచరులతో ఇలా అన్నాడు: \"మిత్రులారా, ఈ మనోహరమైన దీవి మీద మనకు అడుగుపెట్టే ప్రాప్తం లేదు. మీరందరూ ఎంతో అలసటచెంది, విశ్రాంతి కోసం తహతహలాడిపోతున్నారని నాకు తెలుసు. కాని ఈ దీవి మీద అడుగు పెడితేఘోరప్రమాదం తప్పదని నాకు సాంకేతి కుడూ, సుకేశినీ హెచ్చరిక చేశారు. కనుక నౌకను దీవికి ఎడంగా నడపండి.”\n\nఅతని మాటలు విని అతని అనుచరులు నీరుకారిపోయారు. మాయావి మటుకు మండి పడిపోతూ, “రూపధరా, నువ్వు మనిషివి కావు, రాయివి! నీకు విసుగూ విరామమూ అవసరం లేదు. ఇరుగో నీ మనుషులు, నిద్రహారాలు లేక చావటానికిసిద్ధంగా వున్నారు,కాని వీరిని తీరానికి పోవద్దంటావు, వంట చేసుకుని కడుపునిండా తినవద్దంటావు! రాత్రి పడబోతు న్నది. ఒక రాత్రివేళ ఏ ఉప్పెన వచ్చినా రావచ్చు. ఆఉప్పెనలో మనంనడిసముద్రంలో వుంటే ఏంకాను? నూరు ఆరయేదిగాక, ఈ రాత్రికి ఈతీరాన విశ్రాంతి తీసుకుని వంటలు చేసుకోక తప్పదు. కావలిస్తే రేపు తెల్లవార గానేమళ్లీ బయలుదేరుదాం!\"అన్నాడు.\n\nఈ మాటలకు మిగిలినవారంతా గట్టిగా హర్షించారు. విధివ్రాత తప్పించుకోవటం సాధ్యంకాదని రూపధరుడు గ్రహించాడు. అతను మాయావితో, “మీరంతా ఒకటైతే నేను చేయగలిగినదేమీ లేదు. కాని మీరంతా ఒక ప్రమాణం చెయ్యాలి. మనకు ఆవుల మంద తగిలినా, గొర్రెల మందతగిలినా వాటి జోలికి పోగూడదు. మనలో ఏ ఒకరు కూడా ఒక్క ఆవునుగాని, ఒక్క గొర్రెను గాని చంప టానికి ప్రయత్నించకూడదు. మనకు సుకేశిని ఇచ్చిన ఆహారం మినహాగా ఇంకేమీ ముట్ట వద్దు. ఆప్రకారం మీరంతా ప్రమాణాలు చేశా రంటే ఈ త్రినాసియా దీవి మీద అడుగు పెట్టటానికి నేను అంగీకరిస్తాను!\" అన్నాడు.\n\nమిగిలినవారంతా ఆప్రకారమే ప్రమాణాలు చేశారు.",
            "book_page_end": 23
        },
        {
            "title": "దానగుణం",
            "book_page_start": 24,
            "pdf_page_start": 24,
            "pdf_page_end": 24,
            "author": "బి. రఘురామరాజు",
            "genre": "నీతి కథ",
            "moral": "గొప్ప దానగుణం ఉన్నవారు, మోసాన్ని కూడా కళగా గుర్తించి గౌరవిస్తారు.",
            "keywords": [
                "దానగుణం",
                "మోసం",
                "రాజు",
                "కళాకారులు",
                "ఔదార్యం"
            ],
            "characters": [
                "విశాఖదత్తుడు",
                "ప్రధానమంత్రి",
                "యువతి",
                "రాజభటులు"
            ],
            "locations": [
                "త్రిలింగదేశం"
            ],
            "content": "త్రిలింగదేశాన్ని పాలించే విశాఖదత్తుడికి దానగుణమెక్కువ. ఆ కారణం వల్ల, రాజ్యానికి వచ్చే ఆదా యంలో చాలా భాగం ఖర్చు కావడం, ప్రధానమంత్రికి ఇష్టం లేదు. సమయం చూసి రాజుకు సలహా ఇవ్వాలనుకున్నాడాయన.\n\nఒకరోజు, ఎంతో పేదరాలుగా వున్న ఒక యువతి, రాజసభలోకి ప్రవేశించి, \"మహారాజా! రెండేళ్ళ క్రితం ఒక ప్రమాదంలో, నా భర్త పోవడంతో దిక్కులేనిదాన్ని అయ్యాను. ఉన్న ఒకే కుమారుడు జబ్బుతో మంచం పట్టాడు. వాడి వైద్యానికి తమరు ధన సహాయం చేస్తే, మీ మేలు జన్మలో మరిచి పోలేను,” అంటూ భోరున ఏడ్వసాగింది.\n\nఆ మాటలకు చలించిన విశాఖదత్తుడు, ఆమెకు 'వంద వరహాలు దానమిచ్చి సాగనంపాడు.\n\nమర్నాడు, ఆ యువతిని రాజభటులు బంధించి తెచ్చి, రాజుతో, \"మహారాజా! ఈమె పెద్ద మోసగత్తె! మంత్రిగారు గూఢచారిని నియమించటంతో, నిజం తెలిసిపోయింది. ఈమె భర్తా, కొడుకూ నిక్షేపంలా వున్నారు,” అన్నారు.\n\nఅప్పుడు, మంత్రి కల్పించుకుని, \"చూశారా, మహారాజా! మీ దానగుణాన్ని ఆసరాగా తీసుకుని, ఎలా మోసం చేసిందో,” అన్నాడు.\n\nరాజు, ఆ యువతికేసి పరీక్షగా ఊసి, “మహామంత్రీ! లేని కష్టాలను వున్నట్లుగా ఊహించి, కంట తడిపెట్టడం మామూలు వ్యక్తులకు సాధ్యమయ్యే పని కాదు. ఈమెలో గొప్ప నటీమణి కాగల లక్షణాలు కనబడుతున్నవి. కళాకారుల్ని సన్మానించడం కూడా, మన బాధ్యతే! మరొక వంద వరహాలిచ్చి, ఈమెను సన్మానించండి,\" అన్నాడు.",
            "book_page_end": 24
        },
        {
            "title": "రాక్షసికైవల్యం (బే.క)",
            "book_page_start": 25,
            "pdf_page_start": 25,
            "pdf_page_end": 29,
            "author": "ఎన్. శివనాగేశ్వరరావు రచన",
            "genre": "బేతాళ కథ",
            "moral": "నిస్వార్థమైన త్యాగగుణం, ఇతరులపై ద్వేషం లేని ఉత్తమ స్వభావం పాపులకు సైతం కైవల్యాన్ని ప్రసాదిస్తాయి.",
            "keywords": [
                "రాక్షసి",
                "కైవల్యం",
                "త్యాగం",
                "శివరాత్రి",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "నికుంభిక",
                "వినయశీలి",
                "నాగభైరవుడు",
                "వీరదాసు",
                "శివకాంతుడు"
            ],
            "locations": [
                "దండకారణ్యం",
                "శ్మశానం",
                "కాశీ"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, “రాజా, పూనిన కార్యం సాధించి తీరాలన్న నీపట్టుదలా, దానికి దీటైన ధైర్య సాహసాలూ చూస్తూంటే, నాకెంతో ముచ్చట కలుగుతున్నది. అయితే, నిన్ను అతి కఠోరమైన ఈ పనికి పురిగొల్పినవాడుమాంత్రికుడా లేక మునిలాంటి వాడా అన్న శంక నన్ను బాధిస్తు న్నది. ఎందుకంటే - మాంత్రికులు క్షుద్రదేవ తారాధకులు. ఒక్కొక్క సారి తాము స్వయంగా సాధించలేని కార్యాలకు, అమాయకులను బలిపశువుల్ని చేస్తూంటారు. మునులు అలా కాక, సంకల్పిస్తే, తమ తపోశక్తితో దుష్టులైన వారికి కూడా పుణ్యలోకాలు ప్రసాదించగలరు. కాని,ఒక్కొక్కసారి వారు సంకల్పించిన దానికి భిన్నంగా కార్యసాఫల్యం జరుగుతుంటుంది.\n\nఇందుకు ఉదాహరణగా, నికుంభికఅనే ఒక రాక్షసి కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:\n\nపూర్వం దండకారణ్యంలో, నికుంభిక అనే రాక్షసి వుండేది. నరమాంసం దానికి అత్యంత ప్రీతి పాత్రం. ఒక విశాలమైన గుహ దాని నివాసం. ఆ ప్రాంతానికి ఎవరైనా ప్రయాణీ కులు రావడం జరిగితే, అది, 'ఆహాఁ, నరవా సన!' అనుకుంటూ బయటకు వచ్చి, వాళ్ళను విరుచుకు తినేది.\n\nనికుంభిక ఒకసారి గుహలో నిద్రపోతూం డగా, ఒక పెళ్ళి బృందం అటుగా ప్రయాణం చేసింది. అది వెంటనే ఒళ్ళు విరుచుకుని లేచి, గుహనుంచి బయటకువచ్చింది. దాన్ని చూసిన పెళ్ళి బృందంలోని చాలామంది, భయకంపితులై పారిపోయారు. దొరికిన కొందరిని అది తినివేసింది.\n\nఆ తర్వాత నికుంభిక, ఒకవారం రోజుల పాటు ఒళ్ళు తెలియకుండా నిద్రపోయింది. మెలకువ రాగానే ఎక్కడలేని ఆకలితో, అది అడవిలో తిరగసాగింది. ఒక చోట దానికి వినయశీలి అనే ముని, ఒక చెట్టు కింద తపస్సు చేసుకుంటూ కనిపించాడు.\n\nనికుంభిక తనకు ఆహారం దొరికినందుకు సంతోషిస్తూ, మునిని సమీపించ బోయేంతలో, ఆయన చుట్టూ అగ్ని జ్వాలలు వలయా కారంలో కనిపించాయి. అంతలో ముని కళ్ళు తెరిచి, “నికుంభికా! మనుషులను చంపి తినే హేయమైన జన్మ నుంచి విముక్తి చెందే ప్రయత్నం చేయి. రేపు పరమ పవిత్రమైన శివరాత్రి. ఏ మనిషినీ చంపి తినకుండా, భగవన్నామస్మరణలో కాలంగడుపు. ఒక మాన వుడి వల్ల, నీకు అన్ని పాపాలనూ హరించే గంగాజలం లభిస్తుంది. అది సేవించగానే, నీకు ఈ రాక్షసిజన్మ నుంచి విముక్తి కలుగు తుంది,” అని చెప్పాడు.\n\nనికుంభిక, మునికి నమస్కరించి, “మహానుభావా! తప్పక మీరు చెప్పినట్లు చేస్తాను,\" అని అక్కడి నుంచి, తన గుహ చేరి ఆకలికి తల్లడిల్లిపోసాగింది.\n\nమర్నాడు శివరాత్రి. నాగభైరవుడనే గజ దొంగ అటుగా గుర్రం మీద రావడం చూసి, నికుంభిక ఇకఆకలికి ఓర్చలేక, గుహ నుంచి బయటకు వచ్చి వాడిని గుప్పెటలో వడిసి పట్టుకున్నది.\n\nనాగభైరవుడు ప్రాణభయంతో వణికి పోతూ, “నన్ను చంపకు!” అని వేడుకున్నాడు.\n\nవాడిలా అనగానే రాక్షసికి, క్రితం రోజు ముని చెప్పిన మాటలు గుర్తుకువచ్చి, నాగ భైరవుణ్ణి నేలకు జార్చి, “ఎవడివిరా నువ్వు? నిజం చెప్పు!\" అంటూ గద్దించింది.\n\nదానికి నాగభైరవుడు, “నేను గజదొంగగా పేరు మోసిన వాణ్ణి. నా పేరునాగభైరవుడు. ఇంతకు ముందే ఒక పెళ్ళి వారి ఇంటపడి దొంగిలించిన ఆభరణాలతో పారిపోయివస్తు న్నాను. అవి నీకు ఇస్తాను. నన్ను చంపకుండా వదిలిపెట్టు!\" అన్నాడు ప్రాథేయపడుతూ.\n\nనికుంభిక,దొంగ మాటలకు పెద్దగా నవ్వి, “ఓరీ, నరాధమా! నీ నగలు నాకెందుకు?\" అని ముని హితబోధ జ్ఞాపకానికి వచ్చినా, ఆకలికి తాళలేక వాణ్ణి తినివేసింది. అంతలో దానికి కొంత దూరంలో ఇంకొక మనిషి కని పించాడు. రాక్షసి చప్పున ఒక మహావృక్షం చాటుకుపోయి,వాడు దగ్గరకు రాగానే, “ఎవ డివిరా నువ్వు? \" అని హుంకరించింది.\n\nరాక్షసిని చూస్తూనే వాడు నిలువెల్లా వణికిపోతూ, “నా పేరు వీరదాసు. కళింగ రాజు కొలువులో వంటవాడిగా వుండేవాణ్ణి. హఠాత్తుగా మహారాజునన్ను పనిలో నుంచి తొలగించి అడవి పాలు చేశారు,\" అన్నాడు.\n\nనికుంభిక వాడికేసికసిగా చూస్తూ, “ఒట్టినే రాజు నిన్నెందుకు పని నుంచి తొలగిస్తాడు? నువ్వేదో నేరంచేసి వుంటావు. నిజం చెప్పు!\" అన్నది.\n\nవీరదాసు బొంగురు పోయిన కంఠస్వ రంతో, “మహారాక్షసీమణీ! నిజం చెపుతాను; నన్ను చంపకుండా విడిచిపెట్టు. పొరుగు రాజు నాకు ధనాశ చూపి, మా రాజు ఆహా రంలో విషం కలపమని కబురు చేశాడు. అలా చేయబోయి రాజుకు దొరికిపోయాను,” అన్నాడు.\n\nవాడి జవాబుకు నికుంభిక వికవికమంటూ నవ్వి, “ రాజు నుంచి పారిపోయి, నావాత పడ్డా వన్నమాట!\" అంటూ వాణ్ణి నోట పెట్టుకున్నది.\n\nఆ తర్వాత,ఇంకా ఆకలి చల్లారని రాక్షసి, గుహలోపల కూర్చుని కునికిపాట్లు పడుతూం డగా, శివకాంతుడనే యువకుడు అటుగా వచ్చాడు. వాణ్ణి చూస్తూనే అది లేచి నిలబడి, నాలుగడుగులు వేసి, “ఒరే, మానవాధమా! ఇక్కడితో నీ ప్రయాణం ముగిసిపోయింది, ఆగు,” అన్నది భీకరంగా.\n\nశివకాంతుడు, రాక్షసిని చూసి ఏమాత్రం భయపడకుండా, “ఎందుకు నన్ను ఆగమంటు న్నావు?\" అని అడిగాడు.\n\nఆ ప్రశ్నకు నికుంభిక పొట్టచెక్కలయ్యేలా నవ్వి, “నిన్ను ఎందుకు ఆగమన్నానో తెలియ నంత వెర్రివాడివా? ఉదయం నుంచి ఇద్దర్ని చంపితిన్నా, ఏదో ఫలహారం చేసినట్లున్నదే తప్ప, ఆకలి తీరలేదు. అందుకే నిన్ను ఆగ మన్నాను,” అన్నది.\n\nదానికిశివకాంతుడునిర్భయంగా, “అయితే, నన్ను చంపితిని నీఆకలి తీర్చుకో.నా శరీరం ఒకరి ఆకలిని చల్లార్చగలిగితే, నాకంత కంటే ఆనందమేమున్నది!” అన్నాడు.\n\nఆ మాటలకు నికుంభిక ఆశ్చర్యపడుతూ, “చావంటేనీకు భయంలేదా?\" అని అడిగింది.\n\n“భయమెందుకు? ప్రతిమనిషీ ఏదో ఒక నాడు మరణిస్తాడు. ఏ జబ్బో చేసి మంచాన పడి మరణించడంకంటే, నీకు ఆహారమై నీ ఆకలి తీర్చడం ఉత్తమంకదా?\"అన్నాడు శివ కాంతుడు.\n\nఇది విన్న నికుంభిక, ఇతడెవడో సామాన్య మానవుడు కాదని అనుకుని, అయినా ఒక వేళ్ళ మేకపోతుగాంభీర్యం ప్రదర్శిస్తున్నాడేమో అన్న సంశయంతో, శివకాంతుణ్ణి ఎడమ చేతితో పైకెత్తింది. అప్పుడు శివకాంతుడు, “ఒక్కక్షణం ఆగు! నా భార్య ఎంతో కాలంగా అస్వస్థతతో మంచం పట్టివుంది. ఆమె కోసం అష్టకష్టాలు పడి కాశీకి పోయి గంగాజలం తీసుకువస్తున్నాను. ఇది ఎలాగూ ఆమెకు చేరదు; నువ్వు సేవించు. ఈసారైనా నీకు ఉత్తమజన్మ లభిస్తుంది!\" అన్నాడు.\n\nఆ వెంటనే నికుంభిక, శివకాంతుణ్ణి కిందకి దించి “మహానుభావా! ఆ గంగా జలాన్ని, నీభార్యకే అందజేయి,”అంటూ అత డికి సాగిలబడి నమస్కరించింది.\n\nశివకాంతుడి పాదాలు తాకిన మరుక్షణం, రాక్షసి విగత జీవురాలైంది. దానికి కైవల్య ప్రాప్తి లభించింది.\n\nబేతాళుడు ఈ కథ చెప్పి, \"రాజా, ముని వినయశీలుడు, నికుంభికకు శివరాత్రి నాడు నరుల నెవరినీ చంపకుండా భగవన్నామస్మ రణలో వుండమనీ, ఒక మానవుడి వల్ల లభించే పవిత్ర గంగాజలం సేవించిన కార ణంగా, రాక్షసిజన్మ నుంచి విముక్తి కలుగు తుందనీ చెప్పాడుగదా? కానీ, నికుంభిక ఆనాడు ఇద్దరు మనుష్యులను చంపితిన్నది. శివకాంతుణ్ణి చంపకవదిలినా, అతడిస్తానన్న గంగాజలం తీసుకోలేదు. అయినా, దానికి కైవల్యం లభించింది. ఇదెలా సంభవమైంది? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,\" అన్నాడు.\n\nదానికి విక్రమార్కుడు, “నికుంభిక చంపిన ఇద్దరిలో ఒకడు గజదొంగ. మరొకడు స్వామి ద్రోహి, ఇతరులను దోచుకునేవాడు, ప్రభువు ప్రాణానికే ముప్పు కలిగించేవాడు, నరరూప రాక్షసులవుతారుగాని, నరులుకారు. అందు వల్లనే, శివరాత్రి పర్వదినాన వాళ్ళను చంపి తిన్నా, దానికెలాంటి పాపమూ అంటలేదు.\n\nఇక, గంగాజలం సేవించకపోయినా, రాక్షసికి కైవల్య ప్రాప్తి కలగడానికి కారణం చావు సమీపించనున్న క్షణాన కూడా, శివకాంతుడు, నికుంభికను ద్వేషించక, దానికి వచ్చే జన్మలో నైనా ఉత్తమ జన్మలభించాలని కోరుకుంటూ — భార్యకోసం తెచ్చిన గంగాజలాన్ని ఇవ్వ బోయాడు. అటువంటి త్యాగధనులు, దైవ సమానులు. వారి పాదస్పర్శకు, పవిత్ర గంగా జలాన్ని మించిన శక్తి వుంటుంది. నికుంభి కకు, మునిచెప్పిన మాటలు గుర్తున్నా--గొప్ప త్యాగబుద్ధితో శివకాంతుడివ్వ జూపిన గంగా జలాన్ని స్వీకరించక, నీ భార్యకే అందచేయ మన్నది. ఈ కారణాలవల్లనే, రాక్షసి కైవల్య ప్రాప్తికి అర్హురాలైంది,” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 29
        },
        {
            "title": "ఎవరు గొప్ప?",
            "book_page_start": 30,
            "pdf_page_start": 30,
            "pdf_page_end": 32,
            "author": "రామవరపు గణేశ్వరరావు",
            "genre": "హాస్యం/నీతి కథ",
            "moral": "అమాయకత్వం, తార్కిక దృష్టి లేకపోవడం వలన, ప్రజలు తమను దోచుకునే వారిని గొప్పగా భావించి, వారికి లొంగిపోతారు.",
            "keywords": [
                "క్షమాగుణం",
                "అమాయకత్వం",
                "తర్కం",
                "దొంగతనం",
                "జమీందారు"
            ],
            "characters": [
                "రాజశేఖరుడు",
                "దివాను",
                "తర్కానందస్వామి",
                "శిష్యులు",
                "గ్రామస్తులు"
            ],
            "locations": [
                "ధర్మవరం",
                "మాయవరం"
            ],
            "content": "ఒకసారి, ధర్మవరం జమీందారు రాజశేఖ రుడు, తన దివానును జమీ గ్రామాలన్నీ తిరిగి, రావలసిన పన్నులు వసూలు చేసి, ప్రజల పరిస్థితి ఎలా వున్నదో తెలుసుకురమ్మని పంపాడు.\n\nదివాను ఇద్దరు నౌకర్లను వెంటబెట్టుకుని, నెలరోజుల పాటు చాలా గ్రామాల వెంట తిరిగి, బకాయిపడిన పన్నులతో పాటు, ప్రజల అవ సరాలూ, ఇబ్బందులూ తెలుసుకున్నాడు. ఈ సమయంలో ఆయనకు, ఏమాత్రం రహదారీ సౌకర్యాలు లేని మాయవరం అనే గ్రామ ప్రజలు చాలా అమాయకులుగా కనిపించారు. వాళ్ళకు, తాము జమీందారుకు ఎంతో కొంత పన్నులు చెల్లించాలని కూడా తెలియదు.\n\nదివాను ధర్మవరానికి తిరిగి వచ్చాక, జమీందారుకు గ్రామాల స్థితిగతులన్నీ వివ రించి, “అయ్యా, మన జమీ గ్రామాల్లో మాయ వరం అనేది చాలా వింత గ్రామం. అక్కడి వాళ్ళందరూ పరమ అమాయకులు. అలాంటి వాళ్ళను, నేనెక్కడా చూడలేదు,\" అంటూ, వాళ్ళ అమాయకత్వానికి కొన్ని ఉదాహరణలు చెప్పాడు.\n\nఆ సమయంలో, దేశమంతటా తార్కికోప న్యాసాలిస్తూ పర్యటిస్తున్న తర్కానందస్వామి, జమీందారు పక్కనే కూర్చుని వున్నాడు.\n\nజమీందారుతో పాటు, మాయవరం గ్రామ ప్రజల అమాయకత్వాన్ని గురించి విన్న తర్కా నందస్వామి, ఈ మాటలకు చిన్నగా నవ్వి, “మనుషులు అమాయకులుగా ప్రవర్తించడా నికి ముఖ్య కారణం, వారిలో తార్కికంగా ఆలోచించే శక్తి కొరవడడం. ఇది ఒక రక మైన వ్యాధి. అలాంటి వాళ్ళకు తార్కిక దృష్టి అలవరచాలి,\" అన్నాడు.\n\n\"స్వామీ! ఇది సాధ్యమేనంటారా?” అని అడిగాడు జమీందారు సంశయిస్తూనే. “ఎం దుకు సాధ్యం కాదు! చరాచర జగత్తంతా తర్కభూయిష్టం. సూర్యచంద్రులూ, నక్ష త్రాలూ అన్నీ కూడా తర్కసూత్రాలకు అనుగు ణంగానే పరి భ్రమిస్తున్నవి. వేయేల ఆ మాయవర గ్రామ ప్రాంతాలెరిగిన నౌకరొకణ్ణి పంపండి. నేను నా ఇద్దరు శిష్యులతో అక్క డికి వెళ్ళి, కొద్ది రోజుల్లో ఆ గ్రామవాసుల్ని తెలివితేటల్లో, వివేకంలో శుక్రాచార్య, బృహ స్పతీ సమానుల్ని చేస్తాను,” అన్నాడు.\n\nజమీందారు ఇందుకు సంతోషంగా అంగీ కరించాడు.\n\nతర్కానందస్వామి జమీందారు వద్ద సెలవు తీసుకుని, కొన్ని రోజుల తర్వాత మాయవరం గ్రామం చేరాడు.\n\nగ్రామం చూడముచ్చటగా వున్నది. దూరాన సముద్ర ఘోష. ఎక్కడ చూసినా పంట పొలాలు. గ్రామం చుట్టూ ఫలవృక్షాల తోటలు, కను చూపు మేరలో చిట్టడివి. ఆ వెనక చిన్నా, పెద్ద కొండల సమూహం.\n\nఇది చూసిన తర్కానందస్వామి శిష్యులు, \"గురువర్యా! ఇంత సుందర ప్రదేశంలో వున్న ప్రజలు అమాయకులంటే నమ్మశక్యంగా లేదు!\" అన్నారు.\n\nఇందుకు తర్కానందస్వామి చిరాకుప డుతూ, “మీరు దివాను అబద్ధాలు చెప్పా డనుకుంటున్నారా, పొరబాటు. సరే, మీరు పోయి ప్రజలందర్నీ, గ్రామంనడిబొడ్డున వున్న రావి చెట్టు దగ్గరకు రావలసిందిగా చెప్పండి,\" అన్నాడు.\n\nశిష్యులిద్దరూ ఇంటింటికీ వెళ్ళి, తమ గురువు తర్కానందస్వామి హిమాలయాల్లో ఇరవై ఏళ్ళూ, వింధ్య పర్వతాల్లో పదేళ్ళూ తపస్సు చేసి, తర్కర్ష్ అనే ఋషి పుంగవుడి నుంచి తర్కశాస్త్ర సారం గ్రహించారనీ, వారివ్వ బోయే తర్కోపన్యాసం వినేందుకు, అందరూ రావిచెట్టు దగ్గరకు రావాలనీ చెప్పారు.\n\nవాళ్ళు ఈ తర్కోపన్యాసం ఏమిటా అని ఆశ్చర్యపడుతూ, అందరూ రావిచెట్టు దగ్గర చేరారు.\n\nఅంతమంది రావడం చూసి సంతోషిస్తూ, తర్కానందస్వామి రావిచెట్టు బండ మీద కుదురుగా కూర్చుని, ఏదో చెప్పబోయేంతలో శిష్యుడొకడు రహస్యంగా, \"గురువర్యా! వీళ్ళ ముఖాలు చూస్తూంటే కొందరు దుష్టులూ, పొగరుబోతులూలాగా కనిపిస్తున్నారు. తమరు చెప్పేది నచ్చకపోతే, మనను వెంటబడి. తరిమే ప్రమాదమున్నది. అందువల్ల, తమరు క్షమాగుణం, క్షమాభిక్షల గురించి తర్కోపన్యా సంప్రారంభించండి,\" అన్నాడు.\n\n“మేలైన సూచన, శిష్యా! నువ్వు ఏదో ఒక నాడు నా ప్రధాన శిష్యుడివి కాదగినవాడివి,” అంటూ తర్కానందస్వామి శిష్యుణ్ణి మెచ్చు కుని ప్రజలతో, “అన్ని జన్మలలోనూ ఉత్తమ మైనది మానవజన్మ. అన్ని గుణాల్లోనూ ఉత్తమమైనది క్షమాగుణం, అదే క్షమాభిక్ష! దానిని మించినది మరిలేదు,” అని, ఉదాహర ణలతో కొంతసేపు మాట్లాడి, “విన్నారుగదా! ఇప్పుడు సందేహాలేమైనా వుంటే, అడగండి, తీర్చగలను,\" అన్నాడు.\n\nఅప్పుడు జనంలో నుంచి ఒకడు లేచి, “మా ఇంట్లో దొంగతనం చేయబోతూంటే, ఒకణ్ణి పట్టుకున్నాను. కానీ, ఆ దొంగను క్షమించి వదిలేశాను. నా క్షమాగుణం గొప్పదే గదా, స్వామీ?\" అని అడిగాడు.\n\nఇంతలో మరొకడు లేచి, “మా ఇంట్లో ఒక రోజు దొంగతనం చేయబోతున్నవాడిని, నేను కూడా ఒకసారి పట్టుకున్నాను. వాణ్ణి కొట్టా తిట్టలేదు సరికదా – అంతవరకూ వాడు దొంగిలించిన వాటిని తీసుకువెళ్ళమని చెప్పాను. నా క్షమా గుణం గొప్పదే గదా, స్వామీ?” అన్నాడు.\n\nవాడు మాట్లాడడం ముగించగానే మరొ కడు లేచి, \"అలాంటి పరిస్థితిలోనే, నాకు దొరికిన దొంగకు, నేనెలాంటి గౌరవ మర్యాద లిచ్చానంటే - వాడికి కావలసినవన్నీ నిస్సం కోచంగా తీసుకువెళ్ళమని, ఆనందంగా అను మతించాను. మరి, నా క్షమాగుణం ఆ ఇద్దరి కన్న గొప్పది కదా, స్వామీ?” అన్నాడు.\n\nదానికి తర్కానందస్వామి, తల అడ్డంగా వూపుతూ, “మీ అందరి క్షమాగుణం కన్న గొప్పది దొంగల క్షమాగుణం! అమాయక చక్రవర్తులైన మీకు, మరే హానీ తలపెట్టకుండా వదలడం సామాన్య విషయం కాదు!\" అంటూ లేచి, శిష్యులు వెంటరాగా తిరిగి చూడకుండా గ్రామం వదిలివెళ్ళాడు.",
            "book_page_end": 32
        },
        {
            "title": "సముద్రతీర ప్రయాణాలు-2 (ఖంబాట్ సింధుశాఖ)",
            "book_page_start": 33,
            "pdf_page_start": 33,
            "pdf_page_end": 36,
            "author": "మీరా నాయర్",
            "genre": "భౌగోళికం/చరిత్ర",
            "moral": "N/A",
            "keywords": [
                "గుజరాత్",
                "ఖంబాట్",
                "లోథాల్",
                "సూరత్",
                "పార్సీలు"
            ],
            "characters": [
                "శివాజీ",
                "జాదీరాణా",
                "మెహర్జీ"
            ],
            "locations": [
                "ఖంబాట్ సింధుశాఖ",
                "డయ్యూ",
                "లోథాల్",
                "భావనగర్",
                "సూరత్",
                "సంజాన్",
                "గుజరాత్"
            ],
            "content": "ఖంబాట్ సింధుశాఖ ముఖద్వారంలో, ఒక సన్నటి కాలువ అందమైన చిన్న డయ్యూద్వీపాన్ని గుజరాత్ ప్రధాన భూమితో కలుపుతున్నది. సంస్కృత ద్వీప శబ్దం నుంచి డయ్యూ అనే పేరు వచ్చింది. 40 చ.కి.మీ విస్తీర్ణమేగల డయ్యూ ద్వీపం ఒకప్పుడు సంపన్నమయిన ఓడరేవుగా వెలు గొందింది. 1593వ సం||లో పోర్చుగీసులు దీనిని ఆక్రమించారు. 1961వ సం||లో ఇది మన దేశంలో అంతర్భాగమయింది. ఖంబాట్ సింధుశాఖకు తూర్పుగా ఉన్న డామన్ తో పాటు ఇది ఇప్పుడు కేంద్ర పాలిత ప్రాంతంగా ఉంటున్నది. ఈ ద్వీపంలో ఆకర్షణీయమైన భవనం డయ్యూ కోట. దీనిని పోర్చు గీసులు నిర్మించారు. కోటకు మూడు వైపులా సముద్రం, ఒక వైపున అంటే భూమి వైపున అగడ్త ఉన్నాయి. కోటలో ఎత్తయిన బురుజు ఇప్పుడు 'లైట్ హౌస్'గా ఉంటుంది. ఈ దీపకాంతి ఆకాశం నిర్మలంగా ఉన్న రాత్రులలో ప్రధాన భూమికి కనిపిస్తుంది. ఓడలను పగులగొట్టే అతి పెద్ద రేవు భావనగర్కు 40 కి.మీ. దూరంలో ఉన్నది. దీనిని 'అలాంగ్ షిప్ బ్రేకింగ్ యార్డ్' అనిఅంటారు. 1983వసం|| లో దీనిని నిర్మించారు. ఓడలను కొన్నేళ్ళు ఉపయోగించిన తరవాత భద్రత దృష్ట్యా పగలగొడతారు. అటువంటి పాత ఓడలను ప్రపంచంలోని వివిధ దేశాల నుంచి ఇక్కడికి చేరుస్తారు. ఇక్కడి అలల చలనం ఓడలను తీరానికి చేర్చడానికి అనుకూలంగా విచిత్ర రీతిలో ఉండడంవల్ల ఇది సులభంగా సాధ్యమవుతున్నది.\n\nఅన్ని రేవులలో ఇది సాధ్యం కాదు. అటువంటి రేవులలో ఓడలను తీరానికి కనీసం 1,000 మీటర్ల దూరంలో లంగరు దించవలసి ఉంటుంది.\n\nఅలాంగ్కు ఈశాన్యంగా పైరాం అనే చిన్న రాళ్ళదీవి ఉన్నది. దీని ఆగ్నేయ దిశ బండలలో శిలాజాలుగా మారిన ఏనుగులు, ఖడ్గ మృగాలు, నీటిఏనుగులు, గుర్రాలు, ఎద్దులు, జింకలు, మొసళ్ళు, తాబేళ్ళు, పెద్ద చేపలు చాలా ఉన్నాయి.\n\nఖంబాట్ సింధుశాఖలోని మరొక ముఖ్యమైన స్థలం లోథాల్. పురావస్తు పరిశోధకులు ఇక్కడ సింధునాగరికతకు చెందిన కొన్ని అవశేషాలను కనుగొన్నారు. ప్రాచీన కాలంలో లోథాల్ ఓడరేవుగా ఉండేది. క్రీ.పూ. నాలుగు వేల సంవత్సరాలనాడు అది మెసొపొటోమియా నగరాలతో వర్తక సంబంధాలు కలిగి ఉండేది. లోథాల్ ఓడ రేవులో నీళ్ళు నిలువ చేసే పద్ధతి విలక్షణమైనది. ఆ కారణం సముద్రంలో అలలు తక్కువగా ఉన్నాఓడలు రేవులోకి సుల భంగా రాగలిగేవి. వెల్లువల కారణంగా ఇసుక మెట్టవేసి కాలువ పూడిపోయి, ఇప్పుడది కొన్ని మైళ్ళ దూరం భూమిగా మారిపోయింది.\n\nలోథాలు ఆగ్నేయ దిశగా పూర్వకాలంలో కాంబే ఓడ రేవుగా ప్రసిద్ధిగాంచిన ఖంబాట్ ఓడరేవు ఉన్నది. దీనిపేరే ఈ సింధుశాఖకు కూడా వచ్చింది. ఇక్కడ బయటపడిన చమురు వనరుల వల్ల ఇది మళ్ళీ అందరి దృష్టినీ ఆకర్షిస్తున్నది. ఈ ప్రాంతంలో చాలా చోట్ల చమురు వ్యాపించి ఉన్నది. భరూచ్ జిల్లాలోని అంక్లేశ్వర్ ప్రాంతంలో కూడా చమురును కనుగొన్నారు. మధ్య ఆసియాలోనూ, ఆగ్నేయాసియాలోనూ మంచి గిరాకీ ఉన్న విలువైన కెంపురాళ్ళు తయారుచేసే లఘు పరిశ్రమకు కూడా ఖంబాట్ ప్రసిద్ధి గాంచింది. పూర్వకాలంలో ఉన్న కొన్ని రేవుపట్టణాలను మాత్రమే ఇప్పుడు గుర్తించడానికి వీలవుతున్నది. భరుకచ్చా అని పిలువబడిన భరూచ్ పశ్చిమ భారత దేశంలో చాలా ముఖ్యమైన వ్యాపార కేంద్రం. తపతీ నదీ తీరంలోని సూరత్ రేవు పట్టణం 16వ శతా బ్దంలో మొగలుల కాలంలో వర్తక వ్యాపారాలకూ, యాత్రలకూ కేంద్రంగా, 'మెక్కా సింహద్వారం'గా ప్రసిద్ధిగాంచింది. 17వ శతా బ్దంలో ఆంగ్లేయులు, డచ్వాళ్ళు, ఫ్రెంచివాళ్ళు ఇక్కడ వ్యాపార సంస్థలను, పరిశ్రమలను నెలకొల్పారు.\n\nదక్కను పై మొగలుల దాడికి ప్రతీకారంగా 1664వ సం||లో మహా రాష్ట్రులు శివాజీ నాయకత్వంలో సూరత్ మీద దాడి జరిపారు. సూరత్ గవర్నర్ ఇనాయత్ ఖాన్, కోటలో దాక్కున్నాడు. శివాజీ సేనలు నగరాన్ని దోచుకున్నాయి. బ్రిటిష్, డచ్ సేనలు తమ సంస్థలను, కర్మాగారాలను రక్షించుకున్నాయి. మహారాష్ట్రుల దాడిఅనంతరంమొగలులు నగరం చుట్టూ ఎత్తయిన గోడను కట్టారు.\n\nఆరేళ్ళ తరవాత శివాజీ రెండవసారి సూరత్ నగరం మీదికి దండెత్తాడు. మొగలు సేనలు మొదట అడ్డుకున్నాయి గాని, ఆ తరువాత కోట లోపలికి పారిపోయాయి. మరాఠీ సేనలు నగరం లోని సిరిసంపదలను కొల్లగొట్టుకుని వెళ్ళాయి. ఈ రెండు ముట్టడులతో నగరంలోని వ్యాపారం నశించి, 19వ శతాబ్దారంభానికి సూరత్ ప్రాముఖ్యత కోల్పోయి బొంబాయి బలపడసాగింది. అయినప్పటికీ సూరత్ ఈనాడు ముఖ్యమైన పారిశ్రామిక, వ్యాపార కేంద్రంగా ఉంటున్నది. పట్టు, జరీ తయారీకి పేరెన్నిక గన్నది సూరత్. వజ్రాలను మణులను సాన బట్టడంలో ఇది మనదేశంలో ప్రథమస్థానం అలంకరిస్తున్నది. 1,600 కి.మీ. పొడవైన గుజరాత్ సముద్ర తీరం చివర సంజాన్ తీరపట్టణంఉన్నది. క్రీ.శ. 8వశతాబ్దంలో మొట్టమొదట పార్సీలు అడుగుపెట్టిన స్థలానికి గుర్తుగా అక్కడ పైన అగ్ని రగులుతూన్నట్టున్న రాతి స్తంభం ఒకటి ఉన్నది. సంజాన్ మహారాజా జాదీరాణా పార్సీలను అనుమతించడానికి మొదట సంశయించాడు. ఆయన పార్సీ శరణార్థుల నాయకుడైన మెహర్జీని, “నారాజ్యం, నిండుగా ఉన్న పాల కప్పు వంటిది. అందులో మీ ప్రజలకెలా చోటివ్వగలను?” అని అడిగాడు. మెహెర్జీ, తమ ప్రజలు అక్కడి వారితో కలిసిమెలిసి ఐకమత్యంగా అందరి క్షేమానికి కృషి చేయగలరనడానికి సూచనగా, కప్పు పాలలో కొంత చక్కెర కలిపి రాజుకు అందించాడు. మహారాజా జాదీ రాణా ఆనందించ, పార్సీలు అక్కడ ఉండడానికి అనుమతించి ఆదరించాడు. ఇచ్చిన మాట ప్రకారం పార్శీలు గుజరాతీ భాషను, కొన్ని ఆచార వ్యవహారాలను నేర్చుకుని దేశాభ్యున్నతికి పాటుపడ్డారు.\n\nసంజాన్కు ఉత్తరంగా పార్సీలు ఇరాన్షా అటాష్ బెహ్రామ్ అనే అగ్ని దేవాలయాన్ని నిర్మించుకున్నారు. పార్సీలు ఇరాన్ నుంచి తమ వెంట తెచ్చుకున్న అగ్ని అక్కడ ఇంకా జ్వలిస్తూనే ఉన్నది. పార్సీ పూజారులు ఇరాన్షాలోని పవిత్ర అగ్నిని కాపాడుకోవడం, తమకు లభించిన అత్యున్నతమైన గౌరవంగా భావిస్తారు.",
            "book_page_end": 36
        },
        {
            "title": "మాధవయ్య నెయ్యిదానం",
            "book_page_start": 37,
            "pdf_page_start": 37,
            "pdf_page_end": 40,
            "author": "జె. ఉదయనాగశిరీష",
            "genre": "నీతి కథ",
            "moral": "నిజమైన దానం/సహాయం దాని విలువను పెంచుతుంది. నిస్వార్థ సేవకు, నిజాయితీకి లాలూచీ ఉండదు.",
            "keywords": [
                "దానం",
                "నిజాయితీ",
                "నెయ్యి",
                "నవగ్రహ శాంతి",
                "పురోహితుడు"
            ],
            "characters": [
                "మాధవయ్య",
                "జమీందారు",
                "ఆస్థాన పురోహితుడు",
                "వైద్యుడు",
                "జమీందారు బంధువు"
            ],
            "locations": [
                "మాధవరం"
            ],
            "content": "మాధవరం అనే జమీ గ్రామంలో, మాధ వయ్య అనే నేతివ్యాపారి వుండేవాడు. అతడు నెయ్యి విషయంలో తీసుకునే జాగ్రత్తలవలన, అది కొద్దిరోజులపాటు నిలవ వున్నా, వాసనా, రుచీ విషయంలో ఎలాంటి మార్పూ రాకుండా తాజాగా వుండేది. ఈ కారణం వల్ల, ప్రజలలో అతడి దుకాణానికి మంచి పేరు వచ్చి, వ్యాపారం మూడుపువ్వులూ, ఆరుకాయలుగా అభివృద్ధి చెందింది.\n\nఇలా వుండగా - అక్కడి జమీందారుకు, జమీ వ్యవహారాలలో దాయాదుల వలన కొన్ని చిక్కులేర్పడి మానసికంగా అశాంతికి లోన య్యాడు. నవగ్రహ శాంతి హెూమం జరిపిస్తే చిక్కులన్నీ తొలగిపోతాయని, ఆస్థాన జ్యోతి ష్కుడాయనకు సలహా ఇచ్చాడు. అంతే! నవగ్రహ శాంతి హెూమానికి చురుగ్గా ఏర్పాట్లు ప్రారంభమయ్యాయి. జ్యోతిష్కుడైతే ఒక్క మాటలో నవగ్రహ శాంతి హెూమం చేయించ మని జమీందారుకు సలహా ఇచ్చాడు. అంత టితో అతని పని తీరిపోయింది. కానీ, అందు కవసరమైన సంబారాలన్నీ శాస్త్ర విధిగా సమ కూర్చే భారం ఆస్థాన పురోహితుడిపైన పడింది.\n\nముందుగా ఆయన హెూమానికి అవసరం అయిన నెయ్యి గురించి ఆలోచించాడు. ఆ నెయ్యి తప్పక ఆవునెయ్యే అయి వుండాలి. అందులో కల్తీకి ఏ మాత్రం ఆస్కారం వుండ కూడదు!\n\nఆస్థాన పురోహితుడు, మాధవయ్యను గురించి విన్నాడు. ఆయన అతణ్ణి పిలిపించి, సంగతి చెప్పి, “ఉన్న వ్యవధి చాలా కొద్ది. ఈ హెూమానికి గాను నువ్వు పది కడవల ఆవు నెయ్యిని పంపాలి. ధర విషయం జమీందారు గారేం పట్టించుకోరు. నెయ్యిలో ఏపాటి కల్తీ కూడా వుండకూడదు. నీ నిజాయితీ గురించి వినివున్నాను. అయినా, పురోహితుడుగా నిన్ను హెచ్చరించడం, నా బాధ్యత!\" అన్నాడు.\n\nమాధవయ్య, పురోహితుడు అడిగిన విధంగా పదికడవల ఆవు నెయ్యిని హెూమా నికి పంపిస్తానని మాట ఇచ్చాడు. అయితే, జమీందారుతో వ్యవహారమే కాక, దైవకార్యం కూడా కాబట్టి, మాధవయ్య స్వచ్ఛమైన పది కడవల ఆవు నెయ్యిని సంపాదించడానికి పడిన శ్రమ అంతా ఇంతా కాదు.\n\nఅదే సమయంలో, జమీందారు దగ్గర బంధువొకడికి, రాచకురుపు వేసింది. అతడు మధుమేహ వ్యాధితో బాధపడుతూ, జిహ్వచాప ల్యంకొద్దీ కొత్తగా ఈనిన ఆవు జున్ను తిన్న కారణంగా, ఈ వ్యాధి తెచ్చుకున్నాడు. అంతే కాక, మూలిగే నక్క మీద తాటి పండన్నట్టు - రాచకురుపుతోపాటు కామెర్ల వ్యాధి కూడా పట్టుకున్నది. ఈ స్థితిలో వైద్యుడు, రోగి బంధు వులకు, \"నేపాళం ఆకులకు ఆవు నెయ్యి రాసి వెచ్చ చేసి కురుపుకు కట్టండి. తర్వాత నేనిచ్చే పొడిని, పులుసు గరిటె ప్రమాణమంత ఆవు నెయ్యిలో కలిపి, మూడు పూటలా తిని పించండి. ఆవునెయ్యిలో ఏమాత్రం కల్తీ వుండ కూడదు!\" అని చెప్పాడు.\n\nఆ వెంటనే ఆవు నెయ్యి కోసం, జమీం దారు బంధువు నౌకర్లు మాధవయ్య వద్దకు వచ్చారు.\n\nఅప్పటికి, నవగ్రహ శాంతిహోమం పది రోజుల ముహూర్తంలోకి వచ్చింది. ఆసరికి మాధవయ్య పది కడవల ఆవు నెయ్యిని సిద్ధం చేసి వుంచాడు. ఇలాంటి సమయంలో, ఆవు నెయ్యి అవసరం కలిగిన రోగి, జమీం దారుకు దగ్గరబంధువు! నెయ్యి లేదంటే, జమీందారు నుంచి కూడా తనకు వత్తిడి రావచ్చు. ఏదో వీశో, అరవీశో ఇచ్చి, అయిపో నప్పుడు రమ్మనడానికి ఆయన సామాన్య సంసారి కాడు.\n\nమాధవయ్య ఇదంతా ఆలోచించి, ఉన్న పది కడవల నెయ్యిలోంచి ఒక కడవ తీసి, జమీందారు బంధువు పంపిన నౌకర్లకిచ్చాడు. ఇది జరిగాక మాధవయ్య మరొక కడవ నెయ్యి కోసం ప్రయత్నాలు ప్రారంభించాడు.\n\nఅయితే, ఇది మాధవయ్య దురదృష్టమో, దేవుడి పరీక్షో - ఎంత ప్రయత్నించినా అత డికి పదో కడవ నెయ్యిని సంపాయించడం సాధ్యపడలేదు. అతడు చేసేదిలేక ఆస్థాన పురోహితుణ్ణి కలుసుకుని సంగతి వివరిం చాడు.\n\nఅంతా విన్న ఆస్థాన పురోహితుడు చిన్నగా నవ్వి, “మాధవయ్యా, నీ నిజాయితీ మెచ్చ దగిందయ్యా! మరొకరు మరొకరైతే, ఏగేదెనే తినో మిగిలిన తొమ్మిది కడవల్లో కలిపేసే వాళ్ళు. భూమి, బంగారం, తిలలు, ధాన్యం, ఉప్పు, బెల్లం, వస్త్రాలు, వెండి రూపాయలు, ఆవులు - ఈ మొదలైన తొమ్మిది దానాలతో బాటు, నెయ్యి కూడా చేరి దశదానాలని ప్రసిద్ధికెక్కాయి. నువ్వు చేస్తున్నది వ్యాపార మైనా, దైవకార్యానికి నెయ్యి ఇచ్చి పుణ్యం సంపాయించుకున్నావు. సరే, ఈ హెూమం సంగతేమంటే - సాధారణంగా కిందా మీదా ఒలకబోసి నవగ్రహాలకు తొమ్మిది కడవల నెయ్యిని హెూమంలో వెయ్యలేక పోతామేమో అన్న భీతితో, మరొక కడవ అదనంగా చెప్పాను. ఈ సంగతి నలుగురికీ తెలియ నక్కరలేదు! నీ దగ్గరున్న తొమ్మిది కడవల నెయ్యి చాలు. ఆ పదో కడవ జమీందారు బంధువు అనారోగ్యానికి ఉపయోగపడడం, దైవనిర్ణయమే అయి వుంటుంది,” అన్నాడు.\n\nమాధవయ్య, ఆస్థాన పురోహితుడికి నమ స్కరించి, పట్టరాని సంతోషంతో వెళ్ళిపో యాడు. తర్వాత నవగ్రహ శాంతి హెూమం ముగిసింది. హెూమం మహిమో లేక జమీం దారు చాకచాక్యమో, మొత్తంమీద ఆయన దాయాదుల గొడవల నుంచి బయటపడి ఉల్లాసంగా వున్నాడు. ఆయన బంధువుకు కూడా రాచకురుపు, కామెర్లు పూర్తిగా తగ్గి పోయాయి.\n\nహెూమం ముగిసిన రెండు రోజులతర్వాత, అనుకోని విధంగా దూరగ్రామం నుంచి ఒక తను, ఒక కడివెడు ఆవు నెయ్యి తెచ్చి మాధ వయ్యకిచ్చాడు. మాధవయ్య దానిని ఎలా సద్వినియోగం చేయడమా అని బాగా ఆలో చించి, చివరకు ఆస్థాన పురోహితుడి దగ్గరకు వెళ్ళి సంగతి చెప్పి, \"అయ్యా! మరొకసారి నాకిలాంటి అవకాశంరాదు. దయచేసి ఆ కడి వెడు. నెయ్యి తమరే దానంగా పుచ్చుకోవాలి,” అని కోరాడు.\n\nభక్తిగౌరవాలతో మాధవయ్య ఇవ్వజూపిన దానాన్ని కాదనలేక, పురోహితుడు సమంత్ర కంగా దానిని స్వీకరించాడు.\n\nమాధవయ్య చేసిన ఈ దానం గ్రామంలోని చాలామందికి తెలిసి, కర్ణాకర్ణిగా జమీందారు చెవిని పడింది. ఆయన కొంత చిరాకుతోనూ, అదే సమయంలో కుతూహలంకొద్దీ సభ చేశాడు. అందులో ఆయన బంధువుతోబాటు, పురోహితుడూ, మాధవయ్యా కూడా వున్నారు.\n\nజమీందారు, తన బంధువు నుద్దేశించి మాట్లాడుతూ, “నవగ్రహ శాంతి హెూమానికి పది కడవల ఆవు నెయ్యి కావాలని పురో హితులవారు చెప్పినప్పటికీ, మాధవయ్య తొమ్మిది కడవలతోనే సరిపెట్టాడు. మరొక కడవ మీ ఆరోగ్యానికి ఉపయోగపడిందని విన్నాను. చాలా సంతోషం. అయితే, ఇక్కడ నన్నొక సంశయం బాధిస్తున్నది. మీకు ఒక కడవ నెయ్యి ఇవ్వవలసి రావడంవల్ల, పురో హితులవారూ, మాధవయ్యా ఇందులో ఏదో లాలూచీపడి వుంటారనీ, అందువల్ల దైవ కార్యం సక్రమంగా జరగలేదనీ నేను భావిస్తు న్నాను. ఇందుకు మాధవయ్య అందరికన్నా ముందుగా సంజాయిషీ ఇచ్చుకోవాలి!” అన్నాడు.\n\nఅప్పుడు మాధవయ్య, జమీందారుకు చేతులు జోడించి, \"ప్రభూ! ఆపదలో వున్న వారిని దేవుడే ఆదుకుంటాడన్న నమ్మకం కలవాడిని. పురోహితులవారు నవగ్రహ శాంతికి తొమ్మిది కడవల నెయ్యి చాలునని చెప్పిన తర్వాతే, నేను పదో కడవను తమ బంధువు గారికి ఇచ్చాను. ఇప్పుడు నేను పురోహితుల వారికి దానం చేసిన కడవ నెయ్యి, హెూమం పూర్తయ్యాక నేను సంపాయించినది. ఆ నెయ్యిని వాళ్ళకూ వీళ్ళకూ చిల్లరగా అమ్మడం ఇష్టం లేక, దైవజ్ఞులూ, తమ ఆస్థాన పురో హితులూ అయినవారికి దానంగా ఇచ్చాను. ఇది నా ఆజ్ఞానం కావచ్చునేమోకాని, తమను కించపరచడం మాత్రం నా ఉద్దేశం కాదు!” అన్నాడు.\n\nఇదివిని సభలో అందరూ పెద్దగా నవ్వారు. జమీందారు కూడా నవ్వి, మాధవయ్యను మెచ్చుకున్నాడు.",
            "book_page_end": 40
        },
        {
            "title": "ఈడు--జోడు",
            "book_page_start": 41,
            "pdf_page_start": 41,
            "pdf_page_end": 44,
            "author": "స్వర్ణలత",
            "genre": "సామాజిక కథ",
            "moral": "మాటకారితనాన్ని గుడ్డిగా నమ్మకూడదు; సంబంధాలు కుదుర్చేటప్పుడు వాస్తవాలను, ఇష్టాలను పరిగణించాలి.",
            "keywords": [
                "పెళ్లి",
                "దీక్షితులు",
                "మాటకారి",
                "నీలాంబరి",
                "వ్యాకరణం"
            ],
            "characters": [
                "దీక్షితులు",
                "రామప్ప పంతులు",
                "మహాలక్ష్మి",
                "నీలాంబరి",
                "రాఘవుడు"
            ],
            "locations": [
                "రంగాపురం",
                "శివపురం"
            ],
            "content": "రంగాపురంలో, దీక్షితులు అనే పెళ్ళిళ్ళ పేరయ్య వుండేవాడు. ఆయన మంచి మాట కారి. తన మాటకారితనంతో తిమ్మిని బమ్మిని చేయగల సమర్థుడు.\n\nఅదే ఊళ్ళో నివసించే రామప్ప పంతులు, తన కుమార్తె నీలాంబరికి పెళ్ళి చేయదలచు కున్నాడు. ఆయన అష్టాదశ పురాణాలనూ, శాస్త్రాలనూ ఔపాసన పట్టిన మహాపండితుడు. అయితే, అంతటి మేధావి కడుపున పుట్టిన నీలాంబరికి చదువబ్బలేదు. దానికి తోడు ఒక కన్ను మెల్ల. అయినా, తన కుమార్తెకు మంచి అందగాణ్ణి, విద్యావంతుణ్ణి, స్థితిపరుణ్ణి చూసి వివాహం చేయాలని రామప్ప పంతులు కోరిక. ఆ కారణంగా దీక్షితులుకు ఆ పని పురమాయించాడు.\n\nరామప్ప పంతులుకు ఉన్నఊళ్ళో బంధు బలగానికేమీ కొదవ లేదు. వాళ్ళలో కొంత మంది ఆయనతో వియ్యమందడానికి ప్రయ త్నించి విఫలులయ్యారు. వరుడిది సామాన్య మైన అందమనీ, సంపన్నుడు కాదనీ, చదువు తక్కువనీ - ఇలా ఏదో ఒక వంక చూపి, ఆయన ఆ సంబంధాలు తిరస్కరించాడు.\n\nఒకరోజు భార్య మహాలక్ష్మి, ఆయనతో, \"మనస్తాపం కలిగించే సంగతయినా, నిజం చెప్పుకోక తప్పదు - మన అమ్మాయికి అందచందాలు లేవు, చదువుసంధ్యలు లేవు. దీన్ని ఏ నలకూబరుడు వచ్చి చేసుకుంటాడు చెప్పండి. మా అన్నయ్య కొడుకు రాఘవుడు, మన అమ్మాయి పరస్పరం ఇష్టపడ్డారు. మీరు సరేనంటే, అమ్మాయి పెళ్ళి సమస్య తీరిపోతుంది,\" అన్నది.\n\nఇందుకు రామప్పపంతులు కోపంగా, “ఆ రాఘవుడిలో ఏమిచూసి మన అమ్మాయి నిద్దాం అంటావు? వాడు మునసబుగారి రెండె కరాల పొలం కౌలుకు దున్నుకుని బ్రతుకు తున్నాడు. పంచాంగ శ్రవణం కూడా చేయ లేని దౌర్భాగ్యపు చదువు వాడిది. ఇక ఒడ్డూ పొడుగూ చూద్దామంటే, వెంపలిచెట్టుకు నిచ్చెన వేసే ఎత్తు. ఈ సంబంధానికి నేను ఒప్పుకోను,” అన్నాడు.\n\nభర్తకు ఎదురుచెప్పే ధైర్యం లేక మహా లక్ష్మి పెరట్లోకి వెళ్ళిపోయింది.\n\nకొద్దిరోజులు గడిచిపోయాయి. ఒకరోజు ఉదయం తమ ఇంటివైపు వస్తున్న దీక్షితుల మొహం వెలిగిపోతూండడం, రామప్పపం తులు గ్రహించాడు. మనిషి వాలకం చూస్తే, తన కుమార్తెకేదో మంచి సంబంధమే తెచ్చి నట్లుందనుకున్నాడు. ఆయన దీక్షితుల్ని సాద రంగా లోనికి ఆహ్వానించాడు. దీక్షితులు అరుగుమీద కూర్చుని, ఒకసారి గొంతు సవ రించుకుని, “పంతులుగారూ! శివపురంలో మన నీలాంబరికి సరిజోడైన సంబంధం ఒకటుంది. వరుడు, తండ్రికి ఒక్కడే కొడుకు, పేరు శుక్రుడండీ, సార్థక నామధేయుడు!” అన్నాడు.\n\n“సార్థకనామధేయుడంటున్నారు, ఇంతకూ ఒకటా? రెండా?” అన్నాడు రామప్ప పంతులు.\n\n“ఒక్కటేమిటండీ? రెండూనూ! అంతే కాదు, పగలు శుక్రుడైతే, రాత్రి కురునాథుడు!” అన్నాడు దీక్షితులు.\n\n\"అబ్బాయి చదువు సంధ్యలు, సంగీత పరిజ్ఞానం గురించి తమరు పెదవి విప్పారు కాదు!\" అన్నాడు రామప్ప పంతులు.\n\n“ఇదుగో, ఆ విషయానికే వస్తున్నాను. రామాయణ, భారతాల్ని తిరగేసి చదవగల, అపర వాల్మీకి, కాళిదాసుల అంశ కదుటండీ, వరుడిది! ఇక అబ్బాయి సంగీత పరిజ్ఞానం చెప్పనలవి కాదు. వీణను మురళిలాగా వాయిస్తాడు. మురళిని ఊదుతుంటే మృదంగ ధ్వని వెలువడుతుంది,” అన్నాడు దీక్షితులు.\n\nరామప్పపంతులు చిన్నగా నవ్వి, “మరి అబ్బాయి దేహదారుఢ్యం గురించి, చలాకీ తనం గురించి కూడా కాస్త చెవిన వేయండి,” అని అడిగాడు.\n\n“అయితే, వేయేల! ఒకే ఒక్క ఉదాహరణ యిస్తే, విషయం మీకు బోధపడుతుంది. వరుడి ఇంటి పెరడులో ఒక విరగకాసిన మునగచెట్టు వుంది. శాఖోపశాఖలుగా విస్తరిం చిన ఆ వృక్షాన్ని అవలీలగా ఎక్కి చిటారు కొమ్మలకు కూడా మర్కటంలాగా పాకి మునగ కాయలు కోస్తాడండీ!\" అన్నాడు దీక్షితులు.\n\n“బావుంది. అబ్బాయి భూ వసతి గురించి చెప్పండి,\" అన్నాడు రామప్పపంతులు.\n\nఇంటిలో నుంచి చూస్తే పగలు సూర్యుడు, రాత్రివేళ చంద్రుడు, నక్షత్రాలు కనిపించే ఉన్నతస్థితిలో వున్నాడు, మీకాబోయే అల్లుడు!\" అన్నాడు మందహాసంతో దీక్షితులు.\n\nఇదివిని రామప్ప పంతులు మౌనంగా వుండడంతో దీక్షితులు, \"రెండు మూడు రోజుల్లో పెళ్ళిచూపులకు ఏర్పాటు చేయమం టారా?” అని అడిగాడు.\n\nరామప్ప పంతులు చిరుకోపంగా, “అక్క ర్లేదు, అమ్మాయిని రాఘవుడికిచ్చి వివాహం జరిపించాలని, ఈ క్షణమే నిర్ణయం తీసు కున్నాను,\" అన్నాడు.\n\n“శుభం!\" అంటూ దీక్షితులు అక్కడినుంచి వెళ్ళిపోయాడు. మహాలక్ష్మి, భర్తవైపు అయో మయంగా చూసింది. రాఘవుడితో కూతురు పెళ్ళి జరిపించాలని, భర్త నిర్ణయం తీసు కున్నందుకు ఆనందంగా వున్నా, వరుణ్ణి చూడకుండానే శుక్రుడి సంబంధం ఎందుకు వద్దన్నాడో, ఆమెకు అంతుబట్టలేదు.\n\nభార్య వాలకం చూసి సంగతి గ్రహించిన రామప్ప పంతులు, “చూడు మహాలక్ష్మీ! ఆ దీక్షితులు ఒట్టి మాటకారి. ఆయన తన వాక్చా తుర్యంతో, నన్ను మెప్పించాలని చూశాడు; సాధ్యం కాక వెళ్ళిపోయాడు. మా సంభాషణ సారాంశం చెబుతా విను, అని ఇలా చెప్పాడు:\n\nవరుడి పేరు శుక్రుడట! సార్థకనామధేయు డట. అంటే, రాక్షసగురువు శుక్రాచార్యుడిలా ఒంటికన్ను వాడన్న మాట! శుక్రాచార్యుడి రెండో అవలక్షణం మధుపానం చేయడం. అది కూడా వరుడికుందని చెప్పాడు. పగలు శుక్రుడైతే, రాత్రివేళ కురునాథుడన్నాడు. అంటే, రాత్రివేళ బయటికి రాడు. ధృతరాష్ట్రు డిలా రెండు కళ్ళూ కనిపించకపోవడమే, అం దుకు కారణం.\n\nఈ శుక్రుడి చదువు సంధ్యల గురించి చెబుతూ - రామాయణ, భారతాల్ని తిరగేసి చదవగల ప్రజ్ఞావంతుడని చెప్పాడు. ఆ ఆలు రానివాడేగదా పుస్తకాన్ని తిరగేసి చదివే మూర్ఖుడు. వాల్మీకి, కాళిదాసులు కూడా ఒకప్పుడు అక్షర జ్ఞానం లేనివాళ్ళే! అందుకే దీక్షితులు తెలివిగా, వరుడు శుక్రుణ్ణి వారితో పోల్చాడు.\n\nతర్వాత వాడి సంగీత పరిజ్ఞానం గురించి ప్రస్తావిస్తూ, వీణను మురళిలాగా, మురళిని మృదంగంలాగా వాయిస్తాడని చెప్పాడు. ఒక వాయిద్యాన్ని మరో వాయిద్యంలాగా, ఎవరూ వాయించలేరు. వరుడికి సంగీతంలో, సరి గమలు కూడా రావని చెప్పడానికి, దీక్షితులు అలా అన్నాడు.\n\nఇక ఇంట్లో నుంచి పగటిపూట సూర్యుడు, రాత్రివేళ చుక్కలు, చంద్రుడు ఎప్పుడు కని పిస్తాయి? ఇంటి పైకప్పుకు కంతలున్నప్పుడు. అంటే, వరుడు ఒక పూరిగుడిసెలో నివసిస్తా డనీ, ఆ గుడిసె కప్పు కూడా కంతలమయ మనీ భావం!\n\nరామప్ప పంతులు, భార్యకు విషయం ఇలా వివరించి, \"మహాలక్ష్మీ! తెలిసిందే అయినా, దూరపు కొండలు నునుపని ఇప్ప టికి అనుభవపూర్వకంగా తెలుసుకున్నాను. రాఘవుడు మన నీలాంబరికి సరిజోడవుతాడు. పైగా వాళ్ళు పరస్పరం ఇష్టపడ్డారని నువ్వు చెబుతున్నావు. ఇక నా అభ్యంతరం మాత్రం దేనికి?\" అన్నాడు.\n\nఅంతవరకూ తలుపు చాటున నిలబడి, తల్లి దండ్రుల సంభాషణ వింటున్న నీలాంబరి సిగ్గుతో లోపలి గదిలోకి సంతోషంగా పరుగు తీసింది.",
            "book_page_end": 44
        },
        {
            "title": "మహాభారతం-19 (సుభద్రా వివాహం)",
            "book_page_start": 45,
            "pdf_page_start": 45,
            "pdf_page_end": 51,
            "author": "చందమామ బృందం",
            "genre": "పురాణ కథ",
            "moral": "దైవ నిర్ణయాలు, ప్రకృతి శక్తులు కొన్ని సందర్భాలలో అడ్డుపడతాయి. (అంతర్లీనంగా: అర్జునుడి ధైర్యం, కృష్ణుడి రాజనీతి ప్రధానం.)",
            "keywords": [
                "సుభద్ర",
                "అర్జునుడు",
                "కృష్ణుడు",
                "గాంధర్వ వివాహం",
                "ఖాండవ వనం",
                "అగ్నిహోత్రుడు"
            ],
            "characters": [
                "అర్జునుడు",
                "సుభద్ర",
                "కృష్ణుడు",
                "బలరాముడు",
                "ద్రౌపది",
                "ఇంద్రుడు",
                "అభిమన్యుడు",
                "శ్వేతకి",
                "శివుడు",
                "బ్రహ్మ"
            ],
            "locations": [
                "ద్వారక",
                "ఇంద్రప్రస్థం",
                "రైవతకాద్రి",
                "ఖాండవ వనం",
                "కైలాసం"
            ],
            "content": "ద్వారకలోవారందరూ అంతర్ద్వీపంలో మహెూ త్సవం చూడబోవడం వల్ల అర్జునుడు సుభ ద్రను నిరాటంకంగా పెళ్ళాడటానికి అవకాశం ఏర్పడింది.\n\nఅందుకని అర్జునుడు తనకు సేవలు చేస్తున్న సుభద్రతో, \"తండ్రిగాని, అన్నగాని కన్యాదానం చేయగా అగ్నిసాక్షికంగా జరిగేదే వివాహం. కాని మనం అలా పెళ్ళాడటానికి ఇప్పుడు అవకాశం లేదు. అయితే, ప్రేయసీ ప్రియులుగా ఈ రాత్రి గాంధర్వవివాహం చేసుకోవచ్చు. అది క్షత్రియ ధర్మమే. అందు చేత మనం గాంధర్వవివాహం చేసుకోవటం గురించి నీ ఉద్దేశమేమిటి?\" అన్నాడు. దీనికి సుభద్ర జవాబు చెప్పక, తన అన్న అయిన కృష్ణుణ్ణి తలచుకుంటూ, కంట తడిపెట్టింది.\n\nఅర్జునుడి కోరిక తీరేటట్టు కనబడలేదు. అతను ఇంద్రుణ్ణి స్మరించాడు. దాని ఫలితంగా ఆ రాత్రి ఇంద్రుడు తన భార్య అయిన శచీ దేవినీ, అరుంధతినీ, నారదుణ్ణి, వసిష్ఠుణ్ణి, మరికొందరు దేవఋషులనూ, అప్సరసలనూ వెంటబెట్టుకుని, అర్జునుడున్నచోటికి వచ్చాడు.\n\nఅదే సమయానికి కృష్ణుడు, అంతర్ద్వీపంలో బలరాముడు మొదలైన వాళ్ళు నిద్రలో ఉం డగా, అక్రూరుణ్ణి, సాత్యకినీ, గదుణ్ణి వెంట బెట్టుకుని అక్కడికి చేరాడు. అతని వెంట దేవకీదేవీ, రుక్మిణీ కూడా వచ్చారు.\n\nఇంద్రుడు కృష్ణుణ్ణి కుశల ప్రశ్నలు చేసి, \"నా కొడుకైన అర్జునుడికి, నీ చెల్లెలైన సుభద్ర నిచ్చి వివాహం చేయవలసింది,” అని లాంఛ నంగా అడిగాడు.\n\n\"అంతకన్న మాకు కావలసిందేమిటి?\" అన్నారు యాదవులు. కృష్ణుడు ఇంద్రుడికి తన సమ్మతి తెలిపాడు.\n\nఇంద్రుడు అర్జునుడి చేత మంగళస్నానం చేయించి, దివ్యమైన పూలదండలతోనూ, బట్టలతోనూ, ఆభరణాలతోనూ అలంకరించి వివాహమంటపానికి తెచ్చాడు.\n\nఈలోపుగా అరుంధతీ, శచీ, దేవకీ, రుక్మిణీ కూడా సుభద్రకు స్నానం చేయించి, వెలలేని ఆభరణాలతో అలంకరించి తెచ్చి, అర్జునుడి పక్కన కూర్చోబెట్టారు. దిక్పాలకుల సమక్షంలో, నారద వసిష్ఠాదులు సదస్యులుగా సుభద్రా ర్జునుల వివాహం శాస్త్రోకంగా జరిగింది. దేవ తలు తమ లోకానికి వెళ్ళిపోయారు. యాద వులు అంతర్ద్వీపానికి తిరిగి వెళ్ళిపోయేటప్పుడు కృష్ణుడు అర్జునుడితో, “అర్జునా, నువ్వు ఇక్కడ ఇరవై రెండురోజులుండు. తరవాత ఈ రథం ఎక్కి సుభద్రతో సహా ఇంద్రప్రస్థానికి వెళ్ళిపో,” అంటూ, సైన్య, సుగ్రీవ, మేఘపుష్ప, వలాహకాలనే నాలుగు గుర్రాలు గల రథాన్ని చూపాడు.\n\nకృష్ణుడు చెప్పినట్టే అర్జునుడు ఇరవై రెండు రోజులూ ద్వారకలో గడిపి, “నా చాతు ర్మాస్యవత్రం ముగిసింది. బ్రాహ్మణ సమా రాధన చేస్తాను. ఏర్పాట్లు చేయించు,” అని సుభద్రతో అన్నాడు.\n\nఆ తతంగం ముగిసింది. కృష్ణుడి రథాన్ని ఆయుధాలతో సహా సిద్ధం చేయించమని అర్జునుడు సుభద్రను అడిగాడు. ఆమె అలాగే చేసింది. అర్జునుడు సుభద్రనూ, ఆమె చెలి కత్తెలనూ రథంలో ఎక్కించుకుని, అతి వేగంగా ఇంద్రప్రస్థం వెళ్ళే మార్గాన బయలుదేరాడు.\n\nఇది యాదవుల కంటపడింది. “ఇదేమిటి? ఈయన సుభద్రను అపహరించుకుపోతు న్నాడు. అడ్డుపడి, సుభద్రను విడిపించండి!” అంటూ కొందరు యాదవశూరులు అర్జునుడి పైన బాణాలు వేస్తూ వెంటబడ్డారు. అర్జునుడు వారిని తన బాణాలతో కొట్టి, తప్పించుకుని, రథాన్ని రైవతకాద్రి దాటించాడు.\n\nఈ వార్త అంతర్ద్వీపం చేరింది. అర్జునుడే సుభద్రను ఎత్తుకుపోతున్నాడని తేలిపోయింది. అక్కడ ఉన్న యాదవ వీరులు, అర్జునుడి వెనక సేనను పంపి, అతన్ని ఓడించి, సుభ ద్రను తీసుకువద్దామన్నారు.\n\nబలరాముడు వారిని వారించి, కృష్ణుడితో, “అర్జునుడు ఎంత ద్రోహం చేశాడో చూశావా? నువ్వేమీ మాట్లాడవేం? ఈ అవమానం కన్న చావు మేలు. నువ్వు సరేనంటే, నేను వెళ్ళి భూమిమీద కౌరవవంశం లేకుండా చేసి వస్తాను!\" అని కటువుగా మాట్లాడాడు.\n\nఆ మాటకు కృష్ణుడు బలరాముడితో, “అర్జునుడు మనకిప్పుడు చేసిన మహాపచార మేమిటి? మనం సుభద్రకు అంతకన్న మంచి భర్తను ఎక్కడినుంచి తెస్తాం? రాక్షస వివాహం ధర్మ విరుద్ధం కాదుగదా! మీరంతా వెళ్ళి అతన్ని యుద్ధంలో ఓడిస్తారా? అది ఇంద్రుడికి కూడా సాధ్యం కాదు. యుద్ధం చేసి అర్జునుడి చేతిలో ఓడి అపకీర్తి తెచ్చుకోవటమో, అతనితో రాజీపడి, మంచిగా సంబంధం కలుపుకోవ టమో ఆలోచించండి. రెండవ పద్ధతే అన్ని విధాలా మేలు,\" అని చెప్పాడు.\n\nకృష్ణుడిసలహాను యాదవులందరూ మెచ్చు కున్నారు. అర్జునుడు సుభద్రతో సహా ఇంద్ర ప్రస్థం చేరి, తల్లికీ, అన్నలకూ నమస్కరించి, ద్రౌపది అంతఃపురానికి వెళ్ళాడు. ద్రౌపది అతన్ని చూసి, “సుభద్రతో సరసాలాడుతూ ద్వారక లోనే వుండక ఇక్కడికెందుకు వచ్చావు? అసలే రాజులు నూతన ప్రియులు. అదీగాక, ఎంత దృఢమైన బంధాలైనా పాతపడిపోతే తెగిపోతాయి. ప్రేమలు చిరకాలం ఉండవు,\" అని ఈర్ష్యగా మాట్లాడింది. ఆమెను అర్జునుడు తగినవిధంగా ఓదార్చాడు.\n\nఅర్జునుడి సైగ గ్రహించి సుభద్ర కుంతీ దేవికీ, ద్రౌపదికీ నమస్కారం చేసింది. ద్రౌపది ఆమెను కౌగిలించుకుని ఆశీర్వదించింది.\n\nఇంద్రప్రస్థంలో అందరూ సుఖంగా ఉం డగా, కృష్ణుడు, బలరాముణ్ణి, అక్రూరుణ్ణి, ఉద్ధవుణ్ణి, సాత్యకీ, కృతవర్మా, సాంబుడూ, ప్రద్యుమ్నుడూ మొదలుగా గల యాదవప్రము ఖులనూ వెంటబెట్టుకుని, సుభద్రకు సారె తెచ్చాడు. ఈ సంగతి తెలియగానే ధర్మరాజు తన నలుగురు తమ్ములనూ ఎదురు పంపాడు. యాదవులు వైభవంగా ఇంద్రప్రస్థ నగరం ప్రవేశించారు.\n\nయాదవులు తెచ్చిన వేలాది ఏనుగులనూ, రథాలనూ, గుర్రాలనూ, పాడి ఆవులనూ, కనకాభరణాలనూ స్వీకరించి, వచ్చిన వారం దరికీ ఎదురు కానుకలిచ్చి, వారిని కొంతకాలం అతిథులుగా వుంచుకున్నాడు ధర్మరాజు. తర వాత కృష్ణుడు తప్ప మిగిలిన యాదవులందరూ ద్వారకకు తిరిగి వెళ్ళిపోయారు.\n\n(కాలక్రమాన సుభద్రకు అర్జునుడి వల్ల ఒక కొడుకు కలిగాడు. అతనికి అభిమన్యుడు అని పేరు పెట్టారు. అభిమన్యుడంటే భయం లేనివాడనీ, కోపం గలవాడనీ అర్థం. ద్రౌపది పాండవులయిదుగురికీ అయిదుగురు కొడుకు లను కన్నది. ప్రతివింద్యుడూ, సుతసోముడూ, శ్రుతసోముడూ, శతానీకుడూ, శ్రుతసేనుడూ అని ఉపపాండవుల పేర్లు. వీరందరికీ అర్జు నుడే ధనుర్విద్య నేర్పాడు. విలువిద్యలో అర్జునుడంత వాడనిపించుకున్న వాడు అభి మన్యుడు.)\n\nకృష్ణుడు ఇంద్రప్రస్థంలో ఉండగా ఒక భయంకరమైన వేసవి వచ్చింది. అరణ్యాలు అంటుకుని, వాటిమీదుగా వేడిగాడ్పులు వీచాయి. నదులు ఎండిపోయాయి. పడమటి వడగాలికి ప్రాణికోటి తల్లడిల్లిపోయింది.\n\nఆ వేసవిలో అర్జునుడు కృష్ణుడితో, “ఈ వేసవి దుర్భరంగా వుంది. ఈ సమయంలో యమునా తీరాన గల పర్వతారణ్యాలలో వేటా డుతూ, ఇళ్ళు కట్టుకుని చల్లగా కాలక్షేపం చేస్తే ఎంతో సుఖంగా ఉంటుంది,” అన్నాడు.\n\nకృష్ణుడు నిజమేనన్నాడు. కృష్ణార్జునులూ, కొందరు స్నేహితులూ, పరివారమూ బయలు దేరి చల్లని అరణ్య ప్రాంతంలో విడిసి, అక్కడ సుఖంగా సంచరించసాగారు. ఒకనాడు వాళ్ళు ఖాండవవన సమీపంలో చందనపు చెట్ల కొమ్మల నీడన పొదరిళ్ళలో కూర్చుని సుఖంగా భోజనాలు చేశారు. కృష్ణార్జునుల వెంట ద్రౌపదీ సుభద్రలు కూడా ఉన్నారు. అందరూ శరీరాలకు చందనం పూసుకుని, పూలమాలలు ధరించి ఉన్నారు. అందరూ సంతోషంగా కథలూ, కబుర్లూ చెప్పుకుంటున్నారు.\n\nఆ సమయంలో ఒక ముసలి బ్రాహ్మణుడు వారివద్దకు వచ్చాడు. అతను చాలా ఎత్తు న్నాడు. అతని శరీరం కాంతివంతంగా ఉన్నది. నారబట్టలు కట్టి, జడలు ధరించి ఉన్నాడు. అతని మీసాలు గోరోజన వర్ణంగా ఉన్నాయి. అతను వారితో, \"అయ్యా, నేను భోజన ప్రియుణ్ణి. మంచి జీర్ణశక్తి గలవాణ్ణి. నాకు ఇష్టమైన ఆహారం మీరు పెట్టినట్టయితే తింటాను. తిని తృప్తి చెందుతాను,\" అన్నాడు.\n\nఈ మాటకు కృష్ణార్జునులు \"బ్రాహ్మణుడా, నీకు ఎలాంటి ఆహారం కావాలో కోరుకో,” అన్నారు.\n\n“నేను అగ్నిహెూత్రుణ్ణి. నాకు వేరే ఆహారం అవసరం లేదు. ఈ ఖాండవ వనాన్ని భక్షిం చాలని నా కోరిక. ఎన్నోసార్లు ప్రయత్నించాను. కాని ఇంద్రుడు ధారాపాతంగా వర్షం కురిపించి నా ప్రయత్నాలకు విఘ్నం కలిగిస్తూ వస్తున్నాడు. తక్షకుడు మొదలైన సర్పాల సహాయంతో ఈ వనాన్ని ఎల్లప్పుడూ కాపాడుతున్నాడు. మీవంటి మహాశూరులు సహాయపడితేగాని, నా ప్రయత్నం ఫలించదు. అందుచేత మీరు సహాయపడండి,” అని ఆ బ్రాహ్మణుడు అన్నాడు.\n\nఅగ్నిహెూత్రుడు ఖాండవవనాన్ని దహిం చటానికి ప్రయత్నించాడంటే, దానికి కారణం ఉన్నది.\n\nపూర్వం శ్వేతకి అనే రాజు ఒకడుండేవాడు. అతను విడవకుండా యజ్ఞాలు చేస్తూండే వాడు. ఒకసారి అతను అతి దీర్ఘమైన యాగం ఒకటి చేశాడు. అందులో శ్వేతకికి సహాయం చేసిన బ్రాహ్మణులకు పొగ మూలాన కంటి జబ్బులు వచ్చాయి. శ్వేతకి వారి స్థానంలో ఇతర బ్రాహ్మణులను తెచ్చి యాగం పూర్తి చేశాడు.\n\nకాని శ్వేతకి మరొకసారి యాగం ప్రారం భించదలిస్తే ఎవరూ రానన్నారు. రాజు ఎంత ప్రాథేయపడినా వారు ఒప్పుకోక, “నువ్వు చేసే యాగాలకు ఋత్విక్కుగా పనిచెయ్యటం మహాశివుడికి మాత్రమే సాధ్యమవుతుంది,” అన్నారు.\n\nశ్వేతకి కైలాసానికి వెళ్ళి శివుణ్ణి గురించి తపస్సు చేశాడు. శివుడు ప్రత్యక్షమయ్యాడు.\n\n“దేవా, నా యాగానికి నువ్వే యాజకు డివిగా ఉండు,\" అని శ్వేతకి శివుణ్ణి ప్రార్థిం చాడు.\n\n“యాజకులుగా వుండే పని బ్రాహ్మణులది. అయినా, పన్నెండేళ్ళపాటు అగ్నిని అర్చించా వంటే నీ కోరిక తీరుతుంది,\" అంటూ శివుడు అంతర్థానమయ్యాడు.\n\nశ్వేతకి శివుడు చెప్పిన ప్రకారం పన్నెండేళ్ళ పాటు అగ్నికి నేతులు ఆహుతి పోసి, తిరిగి శివుడి వద్దకు వచ్చాడు.\n\nశివుడు శ్వేతకితో, \"యాజకుడు బ్రాహ్మ ణుడే కావాలని చెప్పాను గద. అందుచేత నేను పనికిరాను. కాని నా అంశన జన్మించిన దుర్వాసుణ్ణి యాజకుడుగా పంపిస్తాను. యజ్ఞా నికి అవసరమైన ఏర్పాట్లు చేసుకో,” అన్నాడు.\n\nశ్వేతకి అన్ని ఏర్పాట్లూ చేసుకున్నాడు. శివుడు దుర్వాసుణ్ణి యజ్ఞం చేయించమని పంపాడు. దుర్వాసుడు యజ్ఞం జరిపించి, దక్షిణ తీసుకుని వెళ్ళిపోయాడు.\n\nచివరకు జరిగిందేమంటే అగ్నిహెూత్రుడికి, నెయ్యి తెగతాగి, అజీర్తి రోగం పట్టుకున్నది. అతని తేజస్సు క్షీణించింది. అతను బ్రహ్మ వద్దకు వెళ్ళి, తన అజీర్ణం పొయ్యే మార్గం చెప్పమన్నాడు.\n\nబ్రహ్మ అగ్నిని చూసి నవ్వి, “అంతులేని నెయ్యి తాగి, అజీర్తి తెచ్చుకున్నావు. ఖాండవ వనాన్ని దహించినట్టయితే నీ వ్యాధి నయమై, నీ తేజస్సు నీకు తిరిగివస్తుంది. ఖాండవ వనంలో అనేక రకాల ప్రాణులూ, దివ్య ఓషధులూ, వనస్పతులూ, మహావృక్షాలూ ఉన్నాయి. అవి నీ వ్యాధి నివారణ చేస్తాయి,” అన్నాడు.\n\nఅగ్ని బ్రహ్మ మాట విని ఖాండవవనంలో ప్రవేశించి, దాన్ని దహించటం మొదలుపే ట్టాడు. కాని వెంటనే ఏనుగు తొండాలంత ధారలతో వాన వచ్చింది. ఆ వనంలో ఉండే ఏనుగులూ, పాములూ కూడా నోళ్ళతో నీరు తెచ్చి అగ్నిహోత్రుడి మీద పోశాయి. అతని యత్నం విఫలమయింది.\n\nఅగ్ని ఖాండవవనాన్ని దహించటానికి ఏడు సార్లు ప్రయత్నించాడు. అతని ఏడు ప్రయ త్నాలూ విఫలమయ్యాయి. అగ్ని బ్రహ్మ వద్దకు తిరిగిపోయి, తాను ఖాండవవనాన్ని దహించ లేకపోయాననీ, తన రోగం ఇంకా అలాగే ఉన్నదనీ తెలిపాడు.",
            "book_page_end": 51
        },
        {
            "title": "వార్తలలో బాలలు",
            "book_page_start": 52,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "వ్యాసం",
            "moral": "N/A",
            "keywords": [
                "బాలలు",
                "కరాటే",
                "చిత్రకారుడు",
                "నటుడు",
                "బహుముఖ ప్రజ్ఞ"
            ],
            "characters": [
                "బి. రాజీష్",
                "నితిన్ కె. డేవిడ్",
                "ఎన్. ఆరావముదన్",
                "కౌశిక్ జయరామన్"
            ],
            "locations": [
                "మద్రాసు",
                "కేరళ",
                "బెంగళూరు",
                "కెనడా"
            ],
            "content": "పాఠ్యపుస్తకంలో చోటు\n\nమహాపురుషుల బాల్యానికి సంబంధించిన విశే షాలను పాఠ్యగ్రంథాలలో చేర్చడం మామూలు విష యమే. పసిపిల్లలకు ఉత్తేజం కలిగించి, మహనీ యుల అడుగు జాడలలో వాళ్ళు నడిచేలా చేయ డానికి ఈ పాఠాలు దోహదం చేస్తాయి. అయితే, మద్రాసులోని ఒక పాఠశాలలో చదవుకుంటూన్న కేరళకు చెందిన బి. రాజీష్ అనే పదకొండేళ్ళ కుర్రాణ్ణి గురించిన విశే షాలనుఛాయాచిత్రంతో సహా ఆరవ తరగతి మల యాళ వాచకంలో ప్రచురిం చింది తమిళనాడు పాఠ్య గ్రంథాల కమిటీ. బి. రాజీష్ కరాటే ఛాంపియన్. గత సంవత్సరం కెనడాలోని లీథ్ బ్రిడ్జ్ పదిహేనేళ్ళలోపు పిల్లలకు జరిగిన అంతర్జాతీయ కరాటే ఛాంపియన్ షిప్ పోటీలలో బంగారుపతకం సాధించాడు. 1993వ సం|| జంషెడ్ పూర్లో జరిగిన నేషనల్ ఛాంపియన్ షిప్ పోటీలలోనూ, 1995వసం||లో జబల్పూర్లో జరిగిన ఛాంపియన్షిప్ పోటీలలోనూ బంగారు పతకాలు సాధించాడు. బడిలో చేరడానికి ముందే అతడు కరాటే నేర్చుకోవడం ప్రారంభించాడు. బడిలో చేరాక, చదువు పాడవకుండా రోజూ నాలుగుగం టలసేపు కరాటే అభ్యసించేవాడు. ఎనిమిదేళ్ళలో బ్లాక్ బెల్ట్ సాధించాడు. రాజీష్ కెనడా నుంచి తిరిగి వచ్చినప్పుడు ముఖ్యమంత్రి స్వయంగా వెళ్ళి స్వాగతం పలికి ఏం కావాలో కోరుకోమంటే - కరాటే ప్రాక్టీస్ చేయడానికి చాలినంత స్థలం కావాలన్నాడు రాజీష్. ఇరవై సెంట్లు స్థలం మంజూరు చేయగలమని ముఖ్యమంత్రి మాట ఇచ్చారు.\n\nచిత్రకారుడు — నటుడు\n\nకేరళకు చెందినమరొక విద్యార్థి నితిన్ కె. డేవిడ్. వయసుపన్నెండేళ్ళు. అతని పేరు 'గిన్నిస్ బుక్ ఆఫ్ రికార్డ్స్'లో నమోదు చేయ డానికి సిఫార్సు చేయబ డింది.ఇంతవరకు35,000 చిత్రాలు చిత్రించి అతడు సరికొత్త రికార్డు సృష్టిం చాడు. అతి పిన్న వయసు నుంచే పెన్సిల్తో బొమ్మలు గీయడం ప్రారంభించాడు. పెన్సిల్ పేనా అయింది. పేనా బ్రష్ అయింది. అతడు బొమ్మలుగీయడానికి వాటర్ కలర్స్, ఆయిల్ కలర్స్ రెండూ వాడతాడు. కంప్యూటర్ సహాయంతో కూడా అతడు కొన్ని చిత్రాలు రూపొందించాడు. సినిమాలో నటించడానికి 'బాల నటులు కావాలి' అన్న ప్రకటనను చూసి, దరఖాస్తు పంపి అందులో ఎంపికయ్యాడు. డేవిడ్ నటించిన మలయాళ చిత్రం ఇటీవల విడుదల అయింది.\n\nబహుముఖ ప్రజ్ఞాశాలి\n\nబెంగళూరుకు చెందిన 'సెంటర్ స్టేజ్' అనే సంస్థ, మద్రాసులోని ఒక పాఠశాలలో పదకొండవ తరగతి చదువుతూన్న ఎన్. ఆరావముదన్ అనే విద్యార్ధి బహుముఖ ప్రజ్ఞను గుర్తించి 'ఈ యేడు బాలుడి'గా అవార్డు నిచ్చి, సత్కరించింది. అతడి ఉన్నత విద్యకు ఉపకారవేతనం రూపంలో లక్ష రూపాయలు అందజేస్తుంది. ఆరావముదన్ చదు వుతోపాటువ్యాసరచన, క్విజ్, చిత్రలేఖనం,మృదంగం వాయించడం వ్యక్తిత్వ పరీక్షలు మొదలైన వాటిలో మొదటివాడుగా వచ్చాడు. అతనుచదువుతూన్న పాఠ శాలలో తొమ్మిదవ తరగతి చదువుతూన్న కౌశిక్ జయరామన్ ‘ఈయేటి వర్థమాన విద్యార్ధి'గా పదివేల రూపాయల బహుమతి అందుకున్నాడు.",
            "book_page_end": 52
        },
        {
            "title": "చందమామ అనుబంధం-86 (బాడిత చెట్టు, కపిలుడు)",
            "book_page_start": 53,
            "pdf_page_start": 53,
            "pdf_page_end": 55,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "బాడిత చెట్టు",
                "కపిల మహాముని",
                "సగర కుమారులు",
                "సాంఖ్య దర్శనం",
                "విజ్ఞానం"
            ],
            "characters": [
                "కపిలుడు",
                "సగర మహారాజు",
                "భగీరథుడు",
                "ఇంద్రుడు"
            ],
            "locations": [
                "బీహారు",
                "బెంగాలు",
                "పాతాళలోకం"
            ],
            "content": "బాడిత చెట్టు\n\nమన దేశమంతటా వ్యాపించి ఉన్నప్ప టికీ బాడితచెట్లు బీహారు, బెంగాలు ప్రాంతా లలోనూ, సముద్రతీరఅరణ్యాలలోనూ వీరి విగా కనిపిస్తాయి. వృక్ష శాస్త్రంలో దీనిని ‘ఎరిత్రీనా ఇండికా' అని అంటారు. ఇండి యాకు చెందిన ఎర్రపూల చెట్టు అని ఇది సూచిస్తుంది. వీటి పువ్వులు ఎర్రగా, పొడవుగా, మూసుకుని ఉంటాయి. పెద్ద ఆకులు మూడు ఉపదళాలు కలిగి ఉం టాయి. కొన్ని ప్రాంతాలలో ఈ ఉప దళా లను బ్రహ్మ విష్ణు మహేశ్వర రూపాలనీ, మన దేశంలో కొందరు క్రైస్తవులు వీటిని పిత, కుమారుడు, పరిశుద్ధఆత్మగా – అంటే దైవస్వరూపంగా భావిస్తారు. ఆకులు తొడి మల వద్ద ఒకదానికొకటి ఎదురెదురుగా వుంటాయి.\n\nఆకులు గుబురుగా గల ఈ చెట్లు పది హేను మీటర్ల ఎత్తు వరకు పెరుగుతాయి. ఉద్యాన వనాలలోనూ, బాటకిరువైపులా వీటిని అలంకార వృక్షాలుగానూ, నీడ కోసమూ నాటి పెంచుతారు. ఈ చెట్ల వేళ్ళు భూమిని నత్రజనితో నింపి సార వంతం చేస్తాయి.కాబట్టి,టీ తోటల మధ్య అక్కడక్కడా వీటిని నాటి పెంచుతారు. కొమ్మలలో కొంకె తిరిగిన చిన్నచిన్న ముళ్ళు ఎక్కువగా ఉండడం వల్ల అక్కడి బెరడు గరుకుగా ఉంటుంది. చెట్టు ముదిరిన తరవాత ముళ్ళు రాలిపోతాయి.\n\nఫిబ్రవరి, మార్చ్ నెలలలో ఆకులు రాలే సమయంలో పూలు పుట్టుకు వస్తాయి. ఆ తరవాత ఆకులు చిగురిస్తాయి.\n\nబాడిత చెట్టును హిందీలో పాంగ్రీ అనీ, మరాఠీలో పంగారా అనీ, బెంగాలీలో రక్త మదార్ అనీ, మలయాళంలో మందారం అనీ, తమిళంలో మరుకా, ముళ్ మురుంగా అనీ అంటారు.\n\nమనదేశపు ఋషులు : 10 కపిలుడు\n\nసూర్యవంశానికి చెందిన సగర మహా రాజు అశ్వమేధ యాగం చేయ తలపెట్టి, సర్వలక్షణయుతమైన ఒక అశ్వాన్ని అలంక రించి జైత్రయాత్రకు వదిలాడు. అశ్వం వెంట అరవై వేల మంది సగర రాజకుమా రులు నడిచారు.\n\nఅశ్వం వివిధ రాజ్యాలను తిరిగింది. కాని దానిని ఎవరూ ఆపలేకపోయారు. హఠా త్తుగా ఒకనాడు అశ్వం కనిపించకుండా పోవడంతో, ఎక్కడెక్కడో వెతికి ఫలితం లేక వాళ్ళు ఆ విషయాన్ని తండ్రికి తెలియజేశారు.\n\nసగరుడు, “యాగాశ్వం భూలోకంలో లేదంటే, పాతాళం చేరి ఉంటుంది. భూమిని తవ్వి పాతాళంలో వెదకండి!” అని ఆజ్ఞాపించాడు.\n\nసగర కుమారులు నలుదిశలా భూమిని తవ్వుతూ వెళ్ళి, ఆఖరికి పాతాళలోకం చేరారు. అక్కడ దివ్యతేజస్సుతో ఒకమునితపస్సు చేసు కుంటున్నాడు. ఆయన పక్కనే యాగాశ్వం బంధింపబడి ఉన్నది. ఆ దృశ్యాన్ని చూసిన రాకుమారులు ఆగ్రహించి, మునిని దుర్భాష లాడుతూ బంధించబోయారు. తపోభంగమైన ముని కళ్ళు తెరిచాడు. ఆ క్షణమే రాకుమా రులు భస్మమై; బూడిద కుప్పలైపోయారు. అశ్వాన్ని అపహరించి, అక్కడికి తీసుకువచ్చి బంధించిన వాడు ఇంద్రుడని తెలియక, ముని మీద తొందరపాటుతో ఆగ్రహించి బూడిదైపోయారు సగరకుమారులు!\n\nసగర మహారాజు మునిమనమడైన భగీ రథుడు, అకుంఠిత దీక్షతో తపస్సు చేసి, ఆకాశ గంగను భూమికిదించి, తనవెంట పాతాళానికి తీసుకువెళ్ళి, ఆ పవిత్ర జలాలను బూడిద రాశులపై ప్రవహింపజేసి తాతలను బ్రతికించు కున్నాడు.\n\nసగరకుమారులను ఒక్క చూపుతో భస్మం చేసిన మునిపుంగవుడు కపిలుడు. ఆయన గొప్ప విష్ణుభక్తుడు; విష్ణువంశ సంభూతుడని కూడా చెబుతారు. కర్దమప్రజాపతి --- దేవహూ తుల కుమారుడు. తండ్రి మరణానంతరం, ఆయన తన తల్లికి జ్ఞానోపదేశం చేసి, విష్ణు సాయుజ్యం పొందేలాగా చేశాడు. మన షడ్ద ర్శనాలలో ఒకటైన సాంఖ్య దర్శనానికి మూల పురుషుడు కపిలముని!\n\nమీకు తెలుసా? (20 ప్రశ్నలు/సమాధానాలు)\n\n1. నాజీజం స్థాపకుడు ఎవరు? - అడాల్ఫ్ హిట్లర్.\n2. హిందూ పురాణాల ప్రకారం మొట్టమొదట మరణించిన మానవుడు ఎవరు? - యముడు.\n3. ఇత్తడిని ఎలా తయారుచేస్తారు? - రాగి, తుత్తునాగం మిశ్రమంతో.\n4. 'దంత మందిరం' ఎక్కడ ఉన్నది? - శ్రీలంకలోని కాండీలో. బుద్ధుడి దంతం భద్రపరచబడి ఉన్నది.\n5. పదమూడు దీవుల మీద నిర్మితమైన నగరం ఏది? - స్వీడన్ రాజధాని స్టాక్ూమ్.\n6. సాలెపురుగుకు ఎన్ని కళ్ళున్నాయి? - ఎనిమిది.\n7. బంగ్లాదేశ్లో విరివిగా పండే పంట ఏది? - జనుము.\n8. ఆస్ట్రేలియాలో ద్వీపంగా ఉన్న రాష్ట్రం ఏది? - టాస్మానియా.\n9. 'ది కల్నల్' అని పిలువబడిన భారతీయ క్రికెట్ క్రీడాకారుడు ఎవరు? - దిలీప్ వెంగ్సర్కార్. సి.కె. నాయుడు భారత సైన్యంలో కల్నల్గా ఉండేవాడు.\n10. అంకారాకు పూర్వం టర్కీ రాజధాని ఏది? - ఇస్టాన్బుల్.\n11. మన జాతీయపతాకంలోని అశోకచక్రంలో ఉన్న ఆకులెన్ని? - ఇరవై నాలుగు.\n12. గ్రీసు కరెన్సీ పేరేమిటి? - డ్రాక్మా.\n18. ఫతేపూర్సిక్రీని నిర్మించిన వారెవరు? - అక్బర్ చక్రవర్తి.\n14. సూయెజ్ కాలువ ఎప్పుడు తెరవబడింది? - 1869 సం||లో.\n15. ఒకరోజు క్రికెట్ ఆటలలో ఇండియా తరఫున ఆడి 'సెంచురీ' సాధించిన మొట్టమొదటి క్రీడాకారుడు ఎవరు? - లాలా అమరనాథ్ (1933-34).\n16. టెలివిజన్ కనుగొన్నవారెవరు? - జె.ఎల్. బేర్డ్.\n17. తాత్కాలిక ప్రధాని బాధ్యతలను రెండుసార్లు నిర్వహించినవారెవరు? ఎప్పుడు? - గుల్జారీలాల్ నందా (1964, 1966).\n18. 'సుమో' అనే కుస్తీలు ఏ దేశానికి సంబంధించినవి? - జపాన్.\n19. 'హార్స్ పవర్' అనే మాటను మొదట వాడిన వారెవరు? - జేమ్స్ వాట్.\n20. అతి పెద్ద ద్వీపం.ఏది? - గ్రీన్లాండ్.",
            "book_page_end": 55
        }
    ],
    "statistics": {
        "total_stories": 13,
        "author_counts": {
            "చందమామ బృందం": 5,
            "రాఘవరాజు పట్టాభిరామరాజు": 1,
            "మద్దూరు శ్రీనివాసులు": 1,
            "బి. రఘురామరాజు": 1,
            "ఎన్. శివనాగేశ్వరరావు రచన": 1,
            "రామవరపు గణేశ్వరరావు": 1,
            "మీరా నాయర్": 1,
            "జె. ఉదయనాగశిరీష": 1,
            "స్వర్ణలత": 1
        },
        "genre_counts": {
            "చరిత్ర/వార్త": 1,
            "జానపద కథ": 1,
            "నీతి కథ": 3,
            "పురాణ గాథ": 1,
            "బేతాళ కథ": 1,
            "హాస్యం/నీతి కథ": 1,
            "భౌగోళికం/చరిత్ర": 1,
            "సామాజిక కథ": 1,
            "పురాణ కథ": 1,
            "వ్యాసం": 1,
            "విజ్ఞానం": 1
        }
    }
}