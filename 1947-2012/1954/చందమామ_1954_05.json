{
    "book_id": "చందమామ_1954_05",
    "stories": [
        {
            "title": "శిల్పి",
            "book_page_start": 10,
            "pdf_page_start": 8,
            "pdf_page_end": 9,
            "author": "వేదం వెంకటరామన్",
            "genre": "గేయ కథ",
            "moral": "కేవలం గొప్ప ప్రజ్ఞ ఉన్నంతమాత్రాన ప్రజల ఆదరణ పొందలేరు. లోకంలో మెలగాలంటే, అందరికీ తెలిసిన, ఆకర్షణీయమైన వస్తువులను తయారుచేయాలి, లేకుంటే జీవనం కష్టమవుతుంది.",
            "keywords": [
                "శిల్పి",
                "కలీఫు",
                "కళాకారుడు",
                "ప్రజాదరణ",
                "జీవనోపాధి"
            ],
            "characters": [
                "శిల్పి",
                "కలీఫు హరౌనాల్ రషీదు",
                "ప్రజలు"
            ],
            "locations": [
                "బాగ్దాదు పురం"
            ],
            "content": "బాగ్పాదు పురములోన నొక్క రేయిని\nమారువేషధారు డయిన న్యాయశీలుడు\nకలీఫయిన హరౌనాల్ రషీదు వరుండు\nతిరుగుచుండె ప్రజల తెన్ను తెలిసికొనుటకు.\nవరుసగాను యూరిలోని వీథులన్నియు\nసంచరించి వచ్చుచుండ నొక్క సందులో\nపేదజనము కూడియుండు స్థానమునందు\nశిల్పి యొకడు శిరము వంచి చెక్కుచుండెను.\nసూక్ష్మముగను, సున్నితముగ, సుందరముగను,\nవింతవింత భావములను ఆశయములను\nనిగ్గుదీర్చి రూపమిచ్చి అబ్బురంబుగా\nశిల్పమందు స్థిరముగాను నిల్పె నాతడు.\nగూఢమయిన వివిధ భావపూరితములుగ\nశిల్పశాస్త్ర మెఱుక లేనివారి కందని\nస్వప్నలోక భ్రాంతి నిచ్చు విగ్రహములను\nకుప్పలుగను చెక్కియుంచె శిల్పి దీక్షతో.\nమనసులోని వింత భావరాసులన్నియు\nప్రతిఫలించె నతనియొక్క చేతిపనులలో\nకాని, కొనగరారు ఎవరు అతని బొమ్మలు\nతెలియలేదు వెకిలిజనుల కందు విలువలు.\nఆల్రషీదు నిలచి చూచె నతని యంగడి\nలొననున్న శిల్పి యలసి కునుకుచుండెను.\nచేతికఱ్ఱ నేల దట్టి పిలిచే కాలిపు\n\" పలుకవేమి త్రాగితివా తిన్నమీదట?”\n\" తినుట యెట్లు చిల్లిగవ్వ దొరకకుండగ\nకొనగరారు ఎవరుకూడ నాదు శ్రమలను\nత్రాగుమాట దేముడెఱుగు నిజము జెప్పగ\nరోజులాయె కూడు గుడిచి\" అనెను యాతడు.\n\"అయిన గొనుము దీని నిపుడు యవసరమునకు”\nఅనుచు కాలిఫతనివంక రూక వినరెను.\n“మనసులోన నేను నుడువు విషయ ముంచుము\nవెండి నీవు తిండికొఱకు వెతలు జెందవు.\nనీవు చెక్కు చిత్తరువుల గొప్పతనమును\nతెలిసికొనగ శక్తి లేదు ప్రజల కంతయు\nవిడుము నీవు నీదు ఉన్నతాశయంబులు\nకడుపుకొఱకు కట్టిపెట్టు కళను యెడముగ.\nచెక్కుమెపుడు యందరికిని తెలిసినట్టివి\nగుఱ్ఱములును, గోపురములు, కొండముచ్చులు,\nబిచ్చగాడు, గంగిరెద్దు, రేవుచాకలి;\nమఱువకుండ యడుగుమెపుడు హెచ్చువిలువను.”\nవేఱు తెఱువు లేక శిల్పి వార్త మిఱక\nకళను వదలి ప్రజల కెంతొ ప్రీతి జేయగ\nవరద వచ్చినట్టు జనము కొనిరి ప్రతిమలు\nధనికు డాయె శిల్పి— కాని శిల్ప ముడిగెను.",
            "book_page_end": 11
        },
        {
            "title": "విలువ తెలియనివాడు",
            "book_page_start": 12,
            "pdf_page_start": 10,
            "pdf_page_end": 13,
            "author": "చందమామ బృందం",
            "genre": "జాతకకథ",
            "moral": "మూర్ఖుడికి గొప్పపదవి ఇస్తే, ఇతరుల విలువ తెలుసుకోలేక తనకు తనే బాధ పడతాడు, తన అవివేకాన్ని బయలు పరుచుకుంటాడు. తెలివైన వారు మూర్ఖుడి ఆస్థానంలో ఉండకూడదు.",
            "keywords": [
                "ఏనుగు",
                "బోధిసత్వుడు",
                "మగధరాజు",
                "మావటి",
                "విలువ"
            ],
            "characters": [
                "మగధరాజు",
                "బోధిసత్వుడు (తెల్ల ఏనుగు)",
                "మావటి",
                "కాశీరాజు"
            ],
            "locations": [
                "మగధ రాజ్యం",
                "పర్వత శిఖరం",
                "కాశీరాజ్యం"
            ],
            "content": "పూర్వం ఒకప్పుడు మగధరాజు కాలంలో, బోధిసత్వుడు ఒక ఏనుగురూపం తాల్చాడు. ఆ ఏనుగు తెల్లటి శరీరచ్ఛాయతో, ఐరావతాన్ని పోలివున్నది. ఇక దాని అంద చందాలూ, లక్షణాలూ వర్ణించతరమేకాదు. అందుచేత, మగధరాజు ఈ ఏనుగును తన ఆస్థానగజముగా చేసికొన్నాడు.\nఒక పర్వదినమందు మగధరాజ్యం అంతా దేవలోకాన్ని మించి అలంకరించ బడింది. నగరమంతటా అతి వైభవమైన ఊరేగింపు జరగటానికి ఏర్పాట్లు జరిగినై. ఇందుకోసం ఆస్థాన గజాన్ని ఆకర్షణీయంగా ముస్తాబుచేశారు. సైనికబలాలు ముందు వెనకలు నడువగా, ఏనుగు ఊరేగింపు చాలా గొప్పగా బయలుదేరింది.\nదారి పొడుగునా జనం ఉత్సాహంతో \"ఆహా! ఏమి ఆ ఏనుగు హుందా! ఏమి సౌందర్యం! ఏమి దాని గమనం!! ఇది నిజంగా సార్వభౌముల ఆస్థానంలో ఉండ వలసిన ఏనుగు కదా...” అంటూ అనేక విధాల దానిని మెచ్చుకోసాగారు.\nఈ మాటలకు రాజు సంతోషించలేదు సరికదా అసూయపడ్డాడు. ఈ ఏనుగుమీద ఆయనకు అకారణమైన ద్వేషం అంకురిం చింది. ఆ ద్వేషం ఎంతవరకు పోయిందంటే 'దీనిని చంపివేస్తేకాని నాకు నిద్రపట్టదు ’ అని రాజు నిశ్చయించుకొనేటంతవరకూ పోయింది.\nమరునాడు మావటివానిని పిలిపించి 'చూడు, మావటి! ఈ ఏనుగు మంచి శిక్షణలో వుందా?' అని అడిగాడు రాజు.\n'గొప్ప శిక్షణలో పెరిగింది ప్రభూ! అన్నాడు మావటి తడుముకోకుండా.\n' లేదు సుమా ! ఇది ఏమీ చేతకాని ఏనుగు అని నా వుద్దేశం' అన్నాడు మహా రాజు. అందుకు మావటి 'మన్నించాలి మహారాజా ! — ఇది చాలా గొప్ప శిక్షణలో, అతి జాగర్తగా పెరిగింది ప్రభూ' అని మళ్ళీ చెప్పాడు.\n'మరి నువు చెప్పినట్టు, ఇది గొప్ప ఏనుగే అయితే, దీనిని ఆ పర్వత శిఖరానికి ఎక్కించగలవూ?' అన్నాడు రాజు.\n'ఓ, తప్పకుండా' అంటూ, తను ఏనుగు మీద కూర్చొని, మావటి దానిని పర్వత శిఖ రానికి ఎక్కించాడు. అతని వెంబడి రాజూ, పరివారమూకూడా పర్వతం ఎక్కారు.\nఆ శిఖరం ఒకచోట కోసుగా కొనతేరి వున్నది. అక్కడ ఆగుమన్నాడు రాజు.\n'మరి నీ ఏనుగు ఎంతో గొప్పది అని అన్నావే. దానిని మూడు కాళ్ళపైన నిలబెట్టు చూతాం!' అన్నాడు రాజు.\nవెంటనే మావటి ఏనుగును అట్టె అంకు శంతో తాకి, సైగచేసి, ' బాబా ! ప్రభువువారి ఆజ్ఞ అయింది. మూడు కాళ్ళమీద నించో!!' అన్నాడు. నించుంది ఏనుగు.\nతరువాత రాజు మళ్ళీ ' బాగుంది. ముందటి రెండు కాళ్లమీదా నించోగల దేమో చూడు' అన్నాడు. ప్రజ్ఞ చూపించు మని ఏనుగుకు సంజ్ఞచేశాడు మావటి. అలానే చేసిచూపింది ఆ బ్రహ్మాండమైన ఏనుగు. 'ఇదీ బాగానే వుంది. ఐతే, ఇప్పుడు వెనుక కాళ్ళు రెండింటిమీదా నించోమను ' అని ఆజ్ఞాపించాడు రాజు. అలాగూ చేసింది ఏనుగు.\nమళ్లీ రాజు 'ఒంటికాలిమీద నించొ గలదా నీ ఏనుగు?' అని ప్రశ్నించాడు. ఒక్క కాలిమీదా నించుంది గజరాజు.\nఇన్ని విధాల తిప్పలు పెట్టినా, ఏనుగు పర్వతశిఖరం మీదినించి కిందకు పడనే లేదు. అందుచేత రాజు కోరిక నెరవేరలేదు. ఏమీ పాలుపోయిందికాదు, బాగా ఆలోచిం చినమీదట —\n'ఏమిటయ్యా మావటీ, ప్రజ్ఞలు పలుకు తున్నావు. ఇంకొక్క పరీక్ష పెట్టతలిచాను. నీ ఏనుగుచేత చేయించు, మరి!' అన్నాడు రాజు, గంభీరంగా, రాజు ఏమి చెబితే దాని కల్లా సిద్ధపడ్డాడు మావటి.\n'చేతనైతే, నీ ఏనుగును కాళ్ళు ఆధా రమే ఎంతమాత్రం లేకుండా, గాలిలో నడి చేటట్టు చెయ్యి ' అన్నాడు, రాజు.\nసాటిలేని తన ఏనుగువిషయంలో రాజు తలపెట్టిన దురుద్దేశాన్ని గ్రహించాడు మావటి. కాని ఎంతమాత్రం ఆధైర్యం చెందలేదు. ఏనుగుచెవిలో రహస్యంగా ఇలా చెప్పాడతను : ' బాబా !— సుపు ఈ శిఖరంనుండి కిందపడి ప్రాణాలు వదలా లని రాజు వుద్దేశంగా కనబడుతున్నది. ఆతడు విలువతెలియనివాడు. నీకు నిజంగా శక్తే ఉన్నట్టయితే, నన్నెక్షించుకొని గాలిలో ఎగిరిపో ' అని చెప్పి సంజ్ఞచేశాడు.\nమహిమ గల ఆ బ్రహ్మాండమైన ఏనుగు ఒక్కసారిగా ఆ పర్వతశిఖరంమీదినుంచి గాలిలో విహరిస్తూ విమానంలాగా పోసాగింది. అలా పోతున్నప్పుడు ఏనుగు మీద వున్న మావటి రాజుతో ఇలా అన్నాడు :\n' ఓ రాజా !- ఈ ఏనుగు సామాన్యమైం డనుకొంటున్నావు, కాదు సుమా చాలా మహత్తరమైంది. దైవాంశతో కూడుకొన్నది. విలువ తెలియని నీవంటివాని ఆస్థానంలో ఉండతగ్గది కాదు. విలువ తెలియని మూర్ఖులు, ఇటువంటి ఏనుగులనే కాదు,\nమరి దేనినైనా పోగొట్టుకొంటారు. నీకు గల ఐశ్వర్యమూ, సంపదా ఇలానే పోతుంది. నీ పేరూ ప్రఖ్యాతీకూడా ఇదేవిధంగా పోతుంది' అని చెబుతూ, మళ్ళీ ఒక్కసారి రాజుతో ఇలా రెట్టించాడు —\n\"మూర్ఖుణ్ణి గొప్పపదవిలో కూర్పోబెడితే ఇత రుల విలువ తెలుసుకోలేక తనకు తనే బాధ పడతాడు. తన అవివేకాన్ని తనే బయలు పరుచుకొంటాడు. దాని తో అందరకూ శత్రువు అవుతాడు. ఈ పరమసత్యాన్ని ఇప్పుడైనా తెలుసుకో!”\nఅలా గాలిలో ఎగురుతూవున్న మావ టీడు పోయి పోయి, కాశీరాజ్యం చేరుకొని అక్కడ ఉద్యానవనంపైన నిలిచాడు. గాలిలో విహరిస్తూవున్న ఆ ఏనుగును చూడగానే నగరంలో మితిలేని కోలాహలం బయలుదేరింది. జనమంతా విరగబడి ఈ వింత చూడసాగారు.\nఈ వార్త ఒక్క చిటికలో రాజుగారికి చేరింది. తక్షణమే కాశీరాజు ఆ ఏనుగు నిలిచిన చోటికి స్వయంగా వచ్చి—\n\"గజరాజా ! నా రాజ్యానికి వచ్చినన్ను ఉద్ధరించు. కిందికి దిగిరా!” అన్నాడు.\nఈ మాట అనడమే తడవుగా ఏనుగు రూపంలో వున్న బోధిసత్వుడు ఆకాశంమీది నించి కిందికి దిగివచ్చాడు. దిగివచ్చి, తన తొండంతో కాశీరాజుకు నమస్కరించాడు. కాశీరాజు తరిచితరిచి ప్రశ్నించేసరికి, జరి గిన సంగతి సందర్భాలన్నీ పూసగుచ్చినట్టు చెప్పాడు మావటి. అటు కాశీరాజుకూ, ఇటు మాపటివానికికూడా చెప్పలేని సంతోషం కలిగింది.\nఆ ఏనుగును చక్కగా అలంకరించి, ఒక దివ్యసుందరమైన ప్రత్యేకశాలలో దానిని ప్రవేశపెట్టాడు రాజు. అపురూపమైన ఆ ఏనుగును ప్రాణసమానంగా చూచుకో సాగాడు.\nఅంతే కాదు. తన రాజ్యాన్ని మూడు భాగాలుగా విభజించి, ఒక భాగం ఏనుగు రూపంలోవున్న బోధిసత్వుడి పోషణకోసం, రెండవ భాగం మాపటినికి ఇచ్చివేసి, తక్కినది తను అట్టేపెట్టుకొన్నాడు.\nతలవనితలంపుగా ఇటువంటి గజరాజు తన ఆస్థానానికి రావటం గొప్ప అదృష్టంగా భావించాడు కాశీరాజు. బోధిసత్వుడు భూమిపైన అడుగుపెట్టిన క్షణంనించి కాశీ రాజు ఐశ్వర్యమూ సంపదా ఎన్నో ఇంతలు వృద్ధి కాజొచ్చింది. కాశీ రాజుకు పేరూ ప్రఖ్యాతీ ఎక్కువయినై.",
            "book_page_end": 15
        },
        {
            "title": "ప్రతిఫలం",
            "book_page_start": 16,
            "pdf_page_start": 14,
            "pdf_page_end": 18,
            "author": "కస్తల విశ్వనాధ్",
            "genre": "సోషల్ డ్రామా",
            "moral": "ధర్మం ఎప్పుడూ నాలుగు పాదాల మీద నడుస్తుంది. కపటం చేసిన వారికి ఆ కపటమే తిరిగి వారికే ముప్పు తెస్తుంది.",
            "keywords": [
                "తోటమాలి",
                "రామయ్య",
                "ధర్మం",
                "వీలునామా",
                "మోసం"
            ],
            "characters": [
                "రామయ్య",
                "సుబ్బరాజు",
                "వకీలు",
                "శేఠ్",
                "గులాబ్"
            ],
            "locations": [
                "తోట",
                "రావిచెట్టు",
                "రామయ్య గుడిసె"
            ],
            "content": "రామయ్య ఒక తోటమాలి. ఒకరోజున\nఅతను యజమాని తోటలో మొక్కలకు\nగొప్పు తవ్వుతున్నాడు. ఉన్నట్టే వుండి,\nవెనుకనుండి టకటకమని బూట్ల చప్పుడు\nవినిపించింది. గప్పున వెనక్కి తిరిగి\nచూచాడు రామయ్య. చూడగా— ఆయన\nఎవరో ధనవంతుడిలాగా కనిపించాడు.\nకోటూ, బూటూ, టోపీ, కళ్లజోడూ చూస్తే,\nఆయన గొప్పవాడని వేషాన్నిబట్టే తెలు\nస్తున్నది. రామయ్య లేచినించుని,\nఆయనకు నమస్కరించాడు.\n' అబ్బాయీ !— తోటమాలి రామయ్య\nనీవేనా?' అని అడిగాడు ఆయన.\n'అవునండి బాబూ!' అన్నాడు\nరామయ్య.\n' నీవు పదేళ్లక్రిందట యెవరిదగ్గర పని\nచేశావో, జ్ఞాపకముందా?' అని అడిగాడు.\n'అయ్యో బాబూ, జ్ఞాపకం లేకపోవడం\nఒకటా? ప్రభువులు సుబ్బరాజుగారి\nతోటలో మాలీగా ఉండేవాణ్ణిగదండీ. చల్లని\nమారాజు, వారి పేరు చెప్పితే అడవిలోకి\nపోయినా అన్నం పుడుతుంది. ఆయన\nకంటికి కనబడకుండా, ఎక్కడో విదేశాలకు\nవెళ్ళిపోయారు, బాబూ. లేకపోతే, ఈ\nజన్మలో వదులుతానా వారిని!' అంటూ,\nతన మనసులో గల అభిమానమంతా వెల్ల\nడించసాగాడు.\n'అవును. వారక్కడ...' అని ఊరు\nకొన్నాడు ఆయన.\n'కులాసాగా ఉన్నారా బాబూ?' అని\nఆత్రంతో ప్రశ్నించాడు రామయ్య.\n'అదే చెప్పబోయేది. పాపం, సుబ్బ\nరాజుగారు అక్కడ కాలంచేశారు...' \nఅన్నాడు కొత్తమనిషి.\nఈ మాటకు రామయ్య ఒక్క సారి\nగతుక్కుమని ఎంతగానో విలపించాడు.\nకొంత సేపటికి రామయ్య తేరుకొని,\n'ఆహా, మా సుబ్బరాజుగారివంటి మనిషి\nఈ లోకంలోనే లేరు. ధర్మప్రభువు...' \nఅంటూ, యజమానిని పొగడటానికి ఆరం\nభించాడు. తరువాత ఆ వచ్చినాయనను\n'బాబూ! వారు మీకు బంధువులా?' అని\nఅడిగాడు రామయ్య.\nఅందు కాయన' కాదు. నేను వారి\nవకీలును. రాజుగారు చచిపోయేముందు\nఒక వీలునామా వ్రాశారు. అందులో మన\nవూరి పాఠశాలకూ, వైద్యశాలకూ, గ్రంథాల\nయానికీ-ఇంకా ఎన్నో సంస్థలకు ఆయన\nభూరివిరాళాలు ఇచ్చివున్నారు,' అని\nవర్తమానం చెప్పాడు.\nతోటమాలి రామయ్య ఈ వార్త విని\nమనసారా ఆనందించాడు.\nఅటుతరువాత వకీలు తన కోటు\nజేబులోనించి ఒక సంచి తీసి, 'అబ్బాయీ,\nరామయ్యా !— ఇదుగో, దీనిని నీకు అంద\nజేయమని నాద్వారా రాజుగారు...' అని\nచెబుతూ, సంచి వానికిచ్చాడు. అది చూచి\nచూడటంతోనే రామయ్య నివ్వెరపోయాడు.\nఅది ఒక సీలు వేసిన సంచి. దానిని\nతెరవటం ఎలాగో సత్యకాలపు రామయ్యకు\nతెలియనేలేదు. అందుకని, 'బాబూ ! —\nఇదేమిటో కాస్తంత చూచి పెట్టండి' అని\nవకీలుగారినే కోరాడు. ఆయన సీలు విప్పి,\nతెరిచిచూడగా అందులో రెండువేల రూపా\nయలు ఉన్నయి!\nరామయ్య తన కళ్లను తనే నమ్మలేక\nపోయాడు. వణుకుతున్న చేతులతో ఆ\nసంచి అందుకొని, వకీలుగారికి నమస్క\nరించి, గుడిసెకు చేరుకొన్నాడు. ఒక్క\nసారిగా ఇంత సొమ్ము కళ్ల చూడటం\nరామయ్యకు ఇదేమొదటిసారి. నిజానికి ఇది\nఅతను కలలోనైనా తలపరాని విషయం.\nయజమాని సుబ్బరాజుగారు విదేశానికి వెళ్లక\nముందు, వారికి రామయ్యే తోటమాలి.\nరామయ్య మంచి నమ్మకస్థుడు. మరి,\nరాజుగారు వెళ్ళినతరువాత వారి వ్యవహారా\nలన్నీ ఒక గుమాస్తా చూస్తూవున్నాడు. ఆ\nగుమాస్తా బలే టక్కరి. రామయ్యకూ\nఅతనికీ ప డ క పోవటంచేత, రాజుగారి\nకొలువులోనించి రామయ్య వెంటనే తప్పుకో\nవలసి వచ్చింది.\nఇప్పుడు రామయ్య ఒక మార్వాడీశేర్\nతోటలో పనికి కుదురుకొన్నాడు. ఆ యజ\nమానికి 'గులాబ్' అని ఒక పదేళ్ళ కొడుకు.\nవాడు చురుకైనవాడు. ఐతే, గజదొంగ.\nఆ కుర్రవాడు రామయ్యదగ్గర ఎక్కువ\nచనువుగా ఉండేవాడు. ముప్పొద్దులా\nరామయ్య పూరిగుడిసెదగ్గరే ఆటలూ, పాట\nలున్నూ. రామయ్యకు సంచి చేతికి రాగానే\nపెద్దసమస్య పట్టుకుంది. వాడి గుడిసెకు\nతలుపులు లేవు. ద్వారబంధాలు లేవు. చూడ\nబోతే, గులాబ్ ఎప్పుడూ ఇక్కడనే మసు\nలుతూవుంటాడు. వాడిని రావద్దనటం ఎలా?\nఈవిధంగా రామయ్య శతవిధాల ఆలో\nచించి, ఆనాటి సాయంకాలం ఎవళ్లూ\nలేకుండా చూసి తోటలో పెద్ద రావిచెట్టెక్కి,\nదాని తొర్రలో తన సంచి దాచివేశాడు.\nఇంటికి వెళ్ళిపోయాడు. ఇక ఫరవాలేదని\nరామయ్య ధైర్యపడ్డాడు.\nతరువాత యజమానివద్దకు వెళ్లి,\n' బాబూ ! నేను ముసలివాణ్ణయిపోయాను.\nమాఊరు పోతాను. అక్కడనే కాలక్షేపం\nచేసుకొంటాను. సెలవిప్పించండి' అని\nచెప్పి పోదామని ఊహించాడు రామయ్య.\nమరునాడు రావలసిన జీతం అడిగి\nతీసుకొని, ఉదయానే ఊరికి పోదామని\nప్రయాణం పెట్టుకొన్నాడు రామయ్య,\nమళ్ళీ ఎవరూ చూడకుండా చెట్టు\nతొర్రలో పెట్టిన తన సంచి తీసుకొని, వాళ్ళ\nఊరు పోయి, సుబ్బరాజుగారు అనుగ్ర\nహించిన ఆ సొమ్ముతో సుఖంగా బతక\nవచ్చుకదా అని వాడి ఆశ.\nరామయ్య ఆశించాడేకాని, కథ అడ్డం\nతిరిగి, అంతా మరోవిధంగా జరిగింది.\nగులాబ్ యెప్పుడు చూశాడో, యెలా కని\nపెట్టాడో కాని, రామయ్య చెట్టుతొర్రలో\nదాచిన ఆ సంచి చల్లగా కాజేసి, తిన్నగా\nపట్టుకపోయి తండ్రి కిచ్చాడు.\nఇచ్చి, 'మన తోటమాలి రామయ్య\nదీనిని ఒకచోట దాస్తున్నాడు. చూచి, నేను\nపట్టుకువచ్చేశా నాన్నా!' అని చెప్పాడు\nగులాబ్, సంతోషం పట్టలేక.\nశేల్కి అపరిమితమైన సంతోషం కలి\nగింది. ఆ సంచిలోని డబ్బు లెక్కించటం\nగొడవలో పడి, కొడుకు చెప్పిన మాటలేవీ\nసరిగా వినిపించుకోనేలేదు. ' సరిగా-రెండు\nవేలు !—రెండువేలు !!' అంటూ, శేఠ్ పదే\nపదే లెక్కింపసాగాడు. 'గులాబ్ !- నీవు\nపోయి ఆడుకో!' అనిచెప్పి కొడుకును\nపంపించివేసి, ఆతడు అదేపనిగా సంచిలో\nసొమ్ము లెక్కింపసాగాడు.\nఆ రాత్రి రామయ్య యజమానివద్దకు\nవచ్చి, 'బాబూ ! — నేను జరుగురుగా మా\nఊరికి పోవాలిసిన పని పడింది. మళ్ళా\nఎప్పుడు వచ్చేదీ చెప్పలేకుండావున్నాను.\nసెలవిప్పించండి' అన్నాడు. ఇందుకు\nయజమాని ' రామయ్యా !- సరే, బయలు\nదేరేముందు వచ్చి, నీకు రావలసింది\nపట్టుకుపో. ఐతే, చూడు : ఈ ముసలి\nకాలంలో నీ కు ఇంత విశ్రాంతి గల\nనవుకరీ మరొకచోట దొరకటం కష్టం సుమా.\nఏమైనా, పదేళ్ళనుంచీ కనిపెట్టుకొని\nవుంటున్నావు. ఇవాళ మమ్మల్ని విడిచి\nవెడతావంటే చాలా విచారంగా వుంది'\nఅన్నాడు, ఎంతో అభిమానం ఉట్టి\nపడుతూ.\nపైకి ఇలా విచారం వెల్లడించాడేకాని,\n'వీడి రెండు వేలూ మనకు దక్కినైకదా,\nవీడి పీడ వదిలితేనే మంచిది ' అని తలచి,\nలోలోపల శేర్ సంబరపడుతూనే వున్నాడు.\nమరునాడు ఉదయానే రామయ్య జీతం\nతీసుకొని, పిట్టకు తెలియకుండా పెద్ద రావి\nచెట్టు దగ్గరకు చేరుకొన్నాడు.\nతొర్రలో తన సంచీ చెక్కు చెదరకుండా,\nపెట్టినది పెట్టినట్టే ఉండటం గమనించి\nరామయ్య సంతోషించాడు. 'ఆహా—\nధర్మం నాలుగు పాదాలా నడుస్తున్నది\nకదా!' అని మనసులో తృప్తిపడి, రామయ్య\nతనకు బహుమతి గా లభించిన సంచీ\nపట్టుకొని ఊరికి వెళ్ళిపోయాడు.\nతరువాత గులాబ్ తండ్రివద్దకు వచ్చి\n' నాన్నా !— రామయ్య ఎంత నిర్భాగ్యుడు!\nతనేమో చాలా తెలివిమంతుడనని మురిసి\nపోయాడు, వాడిని బోల్తా కొట్టించాలే. సంచీ\nఎప్పుడు కనబడలేదో, అప్పుడే వాడు\nప్రాణాలు వదిలేసివుంటాడు — అమాయ\nకుడు !' అని అన్నాడు.\nఇందుకు శేఠ్ చిరునవ్వు నవ్వి, కొడు\nకును చేరదీసుకొని, 'ఒరే నాయనా,\nగులాబ్ !— నేను ఆసంచీ యెక్కడ\nదాచానో హరిహర బ్రహ్మాదుల కు కూడా\nతెలియదన్నమాట. అటువంటిది, పిచ్చి\nపుల్లాయగాడు రామయ్య కా తెలిసేది!'\nఅని చెప్పి, మళ్ళీ నవ్వాడు తన ప్రజ్ఞకు\nపొంగిపోతూ.\nవెంటనే కుర్రవాడు గులాబ్ ' ఎక్కడ\nదాచావు నాన్నా? ఎక్కడ నాన్నా? '\nఅంటూ ఆత్రంతో అడిగాడు.\nశేఠ్ కుర్రవాడిని ఇంకా దగ్గరకు తీసు\nకొని, చెవిలో ఈ రహస్యం చెప్పాడు :\n'అబ్బాయీ! — ఎవళ్ళకూ తెలియనివ్వకూ.\nజాగర్త ! - మన తోటలో, తూర్పుదిక్కున\nపురాతనంనించీ ఉన్న పెద్ద రావిచెట్టు\nతెలుసుకదూ? దాని తొర్రలో దాచి\nపెట్టాను' అన్నాడు.\nఈ మాటలకు గులాబ్ ' అయ్యయ్యో!-\nరామయ్య దాచిందికూడా అక్కడే నాన్నా!!\nనేను చూసి తెచ్చింది ఆ చెట్టు తొర్రలో\nనించే !' అంటూ, కుప్పలా కూలిపోయాడు.",
            "book_page_end": 20
        },
        {
            "title": "వికటమైన నవ్వు",
            "book_page_start": 21,
            "pdf_page_start": 19,
            "pdf_page_end": 22,
            "author": "ఎస్. సుభద్ర",
            "genre": "హాస్యం",
            "moral": "మోసగాళ్లు తమ వేషాలను మార్చుకుంటూ, భక్తుల నమ్మకాన్ని ఆసరాగా తీసుకొని దొంగతనాలు చేస్తూ ఉంటారు.",
            "keywords": [
                "దొంగల నాయకుడు",
                "యోగిపుంగవుడు",
                "మౌనవ్రతం",
                "దండనాయకుడు",
                "గడ్డిబొమ్మలు"
            ],
            "characters": [
                "దొంగల నాయకుడు/నిశీథానందస్వామి",
                "వర్తకుడు",
                "దండనాయకుడు",
                "రాజభటులు"
            ],
            "locations": [
                "భద్రాచలపు అడవులు",
                "ఆశ్రమం",
                "దారి"
            ],
            "content": "చాలాకాలంక్రిందట, భద్రాచలపు అడవు\nలలో దారిపక్కనే ఒక ఆశ్రమం వుండేది.\nఆ ఆశ్రమంలో ఒక యోగిపుంగవుడు\nతపస్సు చేసుకుంటూ ఉండేవాడు. ఆయన\nమంచి దృఢశరీరం కలవాడు. నిగనిగ\nలాడే నల్లటి మూరెడు గెడ్డం కలవాడు.\nఆ మహానుభావుడి దర్శనం చేసేసరికి\nఎవళ్ళకైనాసరే, చెయ్యెత్తి మ్రొక్కుదా\nమనిపించేది.\nయోగీశ్వరుడు ఈ అరణ్యంలోకి\nఎప్పుడు వచ్చాడో, ఎలా వచ్చాడో, ఎప్పుడు\nఈ ఆశ్రమం స్థాపించాడో, పిట్టకైనా గుట్టు\nతెలియదు. తెలియకపోవటంచేత లోకులు\nతలకొక మాటగా చెప్పుకొనేవారు. ఎవరే\nమనుకొన్నా, ఆయన లోకం ఉద్ధరించటానికి\nవిచ్చేసిన మహానుభావుడనిమాత్రం అందరూ\nన మ్మారు. నమ్మి తరణోపాయంకోసం\nఆయనను ఆశ్రయింపజూచారు.'\nఐతే — ఈ యోగిపుంగవుడు ఎవరితోనూ\nమాటాడడు. ఆయన మౌనవ్రతుడు.\nఆశ్రమంలో ఎత్తయిన మండపంమీద పద్మా\nసనం వేసికొని కూర్చొని వుంటాడు. ఆయ\nనకు ఈ ప్రపంచంతో సంబంధమే లేదా అనే\nఅనిపిస్తుంది చూచేవాళ్ళకు. అందుచేత,\nవచ్చేపోయేవాళ్ళంతా తమకు తోచిన\nతృణమో పణమో భక్తిపూర్వకంగా ఆ\nమండపంమీద వుంచి, స్వామికి ఒక్కసారి\nమ్రొక్కి మరీ పోతూవుంటారు.\nఈ విధంగా, దోపిడి దొంగలతో నిండి\nవున్న ఆ మహారణ్యంలో ఈ యోగీశ్వరుడి\nమూలాన జనసంచారం రోజురోజుకీ ఎక్కువ\nకాజొచ్చింది. ఇందుకు ఫలితంగా అరణ్య\nప్రాంతంలో దోపిడీలూ, దొంగతనాలూ తగ్గి\nపోవలసింది. కాని, అలాటిదేమీ కనిపించ\nలేదు, సరికదా, అంతకంతకు చోరీలు మరీ\nఎక్కువగా ఉంటూవచ్చినై.\nఒకనాటి రాత్రి పదకొండు గంటలకు\nఆ మార్గాన ఒక బండి పోతున్నది. ఆ\nబండిలో ముగ్గురు స్త్రీలూ, ఇద్దరు పురు\nమలూ, ఒక పిల్లవాడూ ఉన్నారు. ఆ స్త్రీల\nవంటినిండా ఆభరణాలున్నవి. హఠాత్తుగా\nఒక దొంగలనాయకుడు బండిని అటకా\nయించాడు. వాడి తలగుడ్డ, మెరిసే గుడ్లూ,\nకోరమీసాలూ, చేత దుడ్డుకర్ర, — ఈ వేషం\nచూస్తే బండిలోవాళ్ళకు పైప్రాణాలు పైనే\nఎగిరిపోయేటంత హడలుపుట్టింది. ఒకళ్లకూ\nనోట మాట పెకలలేదు.\nదొంగల పెద్ద దుడ్డుకర్రతో నేలమీద టక్\nటక్మని కొడుతూ, వాళ్లను సమీపించి -\n'అమ్మల్లారా, అయ్యల్లారా !— నేను వృత్తి\nచేత దొంగనే. ఐనా, నాదంతా ఒక పద్ధతి.\nనాకు కావలసింది మీ ధ నం. అంతే.\nప్రాణాలు కాదు. మాటాడక, లొడ్డూ లొసుగూ\nనగా నట్రా తీసి ఇక్కడ పెట్టివేస్తిరా,\nమీకేమీ భయం ఉండదు. కాదూ కూడదూ\nఅని, మీరు ఎదురుతిరిగినా, గోల చేసినా,\nఅదుగో ఆ పొదలచాటున వున్న నా జట్టు\nవాళ్లు చూచారా— ఆ పదిమందీ బిలబిల\nమంటూ వచ్చేసి, చేయవలసిన పని అంతా\nచేసి పోతారు. ఒక్కసారి వాళ్లకి సంజ్ఞ\nచేశానో, మరి చూచుకోండి...' అని చెప్పాడు.\nబండిలో వాళ్ళు ఒకసారి ఆ దొంగల\nపెద్ద చూపించిన పొదవైపు చూచారు.\nఅందులో భయంకరమైన తలకాయలు\nకనిపించేసరికల్లా వాళ్లకు గుండె ఆగిపోయి\nనంత పని జరిగింది. చేసేది లేక పురుషులు\nతలలు వంచుకొన్నారు. స్త్రీలు తమ నగలన్నీ\nఒలిచి నాయకుడి ఎదుట పెట్టారు. అప్పుడు\nనాయకుడు వారిని 'మీ ప్రయాణం సుఖంగా\nసాగిపోవుగాక!' అని దీవించి పంపి, ఆ ధనం\nపట్టుకొని అక్షడనుంచి. మాయమయ్యాడు.\nతరువాత మరికొంతసేపటికి అదే దారిని\nఒక వర్తకుడు కాలినడకను వస్తున్నాడు.\nయధాప్రకారం దొంగల పెద్ద అతడికి అడ్డం\nవెళ్ళి, ' డబ్బూ... లేకుంటే నీ ప్రాణం!!'\nఅని 'బెదరించాడు. ఆ వర్తకుడు చాలా\nమొండివాడు, యుక్తిపరుడున్నూ. దొంగ\nవాని మాటలకు బదులుగా, 'ఉన్నది నావద్ద\nకొంచెం డబ్బు. ఐతే, అది నాది కాదు...'\nఅన్నాడు, నదురూ బెదురూ లేకుండా.\nదొంగల పెద్ద వినిపించుకోలేదు. అప్పుడు\nవర్తకుడు తనదగ్గిర ఉన్న డబ్బు నాయ\nకుడి చేతులలో పెడుతూ, 'పొదల మాటున\nఉన్న పెద్దమనుషుల్లారా మీ నాయకుడి\nచేతికి వెయ్యి వరహాలు ఇచ్చాను. మీరు\nదగాపడక, మీమీ వంతులు గుంజుకోండి '\nఅంటూ కేక పెట్టాడు. ఇలా గోలచేసే వర్త\nకుడికి నాయకుడు దుడ్డుకర్రతో రెండు\nఇచ్చాడు. దెబ్బతో వర్తకుడు పారిపోయి,\nఒక సత్రం చేరుకొన్నాడు.\nఅక్కడ సత్రంలో ఆ సమయాన రాజ\nభటులూ, దండనాయకుడూ విడిసి ఉన్నారు.\nవర్తకుడు పోయి వారితో తన సంగతి వెళ్ళ\nబోసికొన్నాడు. అప్పుడు రాజభటులు వానితో\n' వాడెక్కడో మాకు చూపవయ్యా. నిమి\nషంలో పట్టేస్తాం' అన్నారు.\nఅంతా కలిసి, దొంగలుండే ఆ ప్రాంతా\nనికి చేరుకొన్నారు. రాజభటులు ఒకచోట\nదాగివున్నారు. వర్తకుడు ముందు నడుస్తూ,\nఅతని వెంట దండనాయకుణ్ణి మాత్రం\nతీసుకువెళ్లాడు. ఇద్దరే రావడం గమనించి,\nదొంగల పెద్ద వాళ్లను అటకాయించటానికి\nముందుకు వచ్చాడు. 'డబ్బూ !... లేదా\nప్రాణం!- అదుగో, చూచారుకదా పొదల\nమాటున మా పటాలం-!' అన్నాడు, దుడ్డు\nకర్రతో నేలమీద టకటకమని కొట్టుతూ.\nదండనాయకుడు క త్తిసాము, గరిడీలు\nనేర్చిన మొనగాడు. వెంటనే ఈల వేసి,\nదొంగలపెద్దపైన కలియబడ్డాడు. వాడిని\nకింద పడకొట్టి, ఉడుంపట్టులాగా గట్టిగా\nపట్టివుంచాడు. ' వీడి పని నే చూస్తా. మీరు\nపోయి, ఆ పొదలమాటున పొంచివున్న వీడి\nముఠావాళ్ల పని పట్టండి!' అని భటులకు\nఆజ్ఞాపించాడు.\nఉరకలేసుకొంటూ పోయి రాజభటులు\nపొదలమాటున పొంచి ఉన్న దొంగల ముఠా\nమీదికి దాడి వెళ్ళారు. వాళ్లలో ఒక్కడూ\nకదలలేదు, మెదలలేదు. ఎదురుకోలేదు.\nతప్పించుకోబోలేదు. రాజభటులు వాళ్లను\nకర్రలతో మోదినా ఎక్కడివాళ్లు అక్కడనే\nఉండిపోయారు !\nఇదేమిటా అని పరిశీలించి చూస్తే, ఆ\nమనుష్యులుగా కనబడే వాళ్ళంతా వట్టి\nగడ్డిబొమ్మలు! తలకాయలకు మాత్రం\nమనుష్యులకుమల్లేనే పెద్ద పాగాలు చుట్టి\nవున్నాయి. దొంగల పెద్ద తెలివికి అందరూ\nఆశ్చర్యపోయారు.\nయోగీశ్వరుడి ఆశ్రమం అక్కడికి దగ్గర\nలోనే ఉన్నది కనుక, రాత్రికి ఆశ్రమంలో\nకాలక్షేపం చేద్దామనుకొని అంతా వెళ్ళారు.\nచూడబోతే అక్కడ స్వామి లేడు.\nదండనాయకుడి ఆజ్ఞప్రకారం భటు\nలందరూ పోయి ఆశ్రమమంతా గాలింప\nసాగారు. ఆశ్రమంలో రకరకాల దొంగ\nసొమ్ములు కొల్లలుగా కనిపించినై. అవన్నీ\nవాళ్ళు చిక్కించుకొన్నారు. తరువాత ఇంకా\nబాగా వెతికేసరికి, నిగనిగలాడే మూరెడు\nనల్లటి గెడ్డం ఒక గోడకు వేలాడుతూ కన\nబడింది. అందరూ దానిని వింతగా\nచూస్తున్నారు.\nదొంగల పెద్ద వాళ్ళనుద్దేశించి 'ఏ మి\nటయ్యా, వింతగా చూస్తున్నారూ? అది నా\nపగటివేషం. ఆ వేషంలోనే నేను మౌనం\nతాల్చివుండగా నన్ను పూజించి కానుకలు\nఅర్పిస్తున్నారు మీరు. ఇది నా రాత్రివేషం.\nఇప్పుడీవిధంగా కానుకలు అర్పిస్తున్నారు.\nనా పేరే నిశీథానందస్వామి! ఏమైతేనేం,\nనాగుట్టు కనిపెట్టివేశారు మీరు. సరే\nకానీండి. మరో నాటకం! మరొక వేషం !!.'\nఅంటూ వికటమైన నవ్వు నవ్వాడు.",
            "book_page_end": 24
        },
        {
            "title": "తోకచుక్క",
            "book_page_start": 25,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సీరియల్",
            "moral": "రెండు పెద్ద శక్తుల మధ్య వైరం ఉన్నప్పుడు, దానిని తెలివిగా ఉపయోగించుకుంటే ఆపద నుండి బయటపడవచ్చు.",
            "keywords": [
                "తోకచుక్క",
                "మాంత్రికుడు",
                "చతుర్నేత్రుడు",
                "ఏకాక్షి",
                "సమరసేనుడు"
            ],
            "characters": [
                "సమరసేనుడు",
                "సైనికులు",
                "చతుర్నేత్రుడు",
                "ఏకాక్షి",
                "ఉలూక",
                "నరవానరం",
                "కాలభుజంగం",
                "కంకాళం"
            ],
            "locations": [
                "కుండలినీ ద్వీపం",
                "సరస్సు",
                "అగ్నిపర్వతం"
            ],
            "content": "[కుండలినీ రాజ్య సైన్యాలు, ధనాగారం నింపేటందుకు పరరాజ్యాలమీదికి దాడి\nబయలుదేరినై. అశుభసూచకంగా తోకచుక్క కనబడింది. తుపానులో చిక్కి\nఓడలుకొన్ని సముద్రంపాలయినై. కొందరు సైనికులు ఒక ద్వీపం చేరారు. అక్కడ\nక్రూరమృగాలూ, మాంత్రికులైన ఏకాకి, చతుర్నేత్రులు తారసపడ్డారు. తరువాత—]\nసమరసేనుడూ సైనికులూ అలా పొదల\nమాటున దాగి తొంగిచూస్తూనే ఉన్నారు.\nసరస్సులో ఇప్పుడు ఎవరో ఒక మనిషి నిల\nబడివున్నట్టు స్పష్టంగా తెలుస్తూవుంది. ఆ\nమనిషిని పరిశీలించి చూస్తే, అతనొక\nకుచ్చులటోపీ ధరించివున్నాడు. ఆ టోపీకి\nముందుభాగమందు రెండు నేత్రాలవంటి\nగురుతులున్నయి. ఆ గురుతులలోనుంచి\nఒకవిధమైన కాంతి పైకి ప్రసరిస్తున్నది. .\nఈ మనిషి ఆ ఏకాక్షిమాంత్రికుని బద్ద\nశత్రువైన చతుర్నేత్రుడే అని గ్రహించాడు\nసమరసేనుడు. ఆ వింతజంతువు —\nబ్రహ్మాండమైన శరీరమూ, సన్నటి తల\nకలిగిన ఆ వింతజంతువు వీడిని మింగ\nజూచినప్పుడు వీడేమన్నాడు? —'ఓసీ !—\nఈ చతుర్నేత్రుణ్ణి మింగుదామని వుద్దే\nశించావా?' అనికదా! ఈ మాటలనుబట్టే,\nవీడి పేరు ' చతుర్నేత్రు'డని సమరసేను\nడికి తెలిసిపోయింది.\n'ఐతే, ఇప్పుడు వీడికంట బడకుండా\nఎలా తప్పించుకపోవటం?' అని సమర\nసేనుడు ఆలోచనలో పడ్డాడు. అతను\nయీ ఆలోచనలో ఉండగానే ఒక సైనికుడు\n'సేనానీ !— మనలాగా రెండు కన్నులు\nకాకుండా, వీడికి నాలుగు నేత్రాలు ఉన్న\nట్టున్నయ్యే?' అన్నాడు. వెంటనే మరొక\nసైనికుడు అందుకొని, 'ఉన్నట్టుండటం\nఏమిటి నీ బుర్ర, స్పష్టంగా కనపడుతూ\nవుంటే? అదీగాక, వాడి పేరే చతుర్నేత్రు\nడాయె! ఇంకా సంశయమా?' అన్నాడు\nఎంతో కోపంగా.\nఇదంతా ఒకపక్ష వింటూనూ ఉన్నాడు\nసమరసేనుడు, మరొకపక్క ఆలోచన\nసాగిస్తూనూ వున్నాడు. చప్పున ఆగి, తన\nసైనికులకేసి తిరిగి ఇలా ప్రశ్నించాడు:\n'ఈ చతుర్నేత్రుడూ ఆ ఏకాక్షిమాంత్రికుడూ\nబద్ధ వైరులేకదా?’— ఇందుకు సైనికు\nలందరూ ఒకే కంఠంతో ' అవునవును!'\nఅని బదులుగా అన్నారు.\nఅంతలోనే, వారిలో ఒకడికి అనుమానం\nకలిగింది. 'మహాసేనానీ ! - మరొకలాగున\nతలచకుండావుంటే ఒక్క చిన్న మాట\nఅడగాలనివుంది ' అన్నాడు.\n' నిరభ్యంతరంగా అడగవోయ్! నువ్వే\nకాదు, ఎవ్వరైనాసరే అడగవచ్చు. ఇటు\nవంటి ఆపదసమయంలో ఒక్కడి మాట\nమీద పోవటంకన్న, నలుగురం కలిసి\nఆలోచించి నిశ్చయానికి రావటమే\nశ్రేయస్కరం!' అని ప్రోత్సహించాడు\nసమరసేనుడు.\nఅందుకు సైనికుడు ' సేనానీ ! -\nచతుర్నేత్రుడికీ, ఏ కాక్షి మాంత్రికుడికి\nమధ్యని గల వైరాన్ని మనకు అనుకూ\nలంగా వినియోగించుకొందామని మీ ఉద్దేశ\nమైనట్టుంది! ఐతే, నాది ఒక్కమాట :\nసింహానికీ, పెద్దపులికి శత్రుత్వమే. కాని\nఅవి రెండూ కూరమృగాలే అన్న సంగతి\nమనం మరచిపోకూడదుగదా?' అన్నాడు.\nసమరసేనుడు మళ్ళీ యోచనలో\nపడ్డాడు. 'నీ మాటా నిజమేనోయ్...' అని\nనిట్టూర్చి— ' వీళ్ళు మహామంత్రవేత్తలు.\nదుష్టశక్తులన్నిటినీ అదుపాజ్ఞలలో పెట్టుకొని\nఉన్నవాళ్ళు...' అని అనేటంతలోనే,\nసరస్సులోనించి చతుర్నేత్రుడు ఒడ్డుకు\nవచ్చాడు.\nసమరసేనుడూ సైనికులూ కంపించి\nపోయారు. పారిపోదామని బుద్ధిపుట్టింది.\nఒక అడుగు వేసి, రెండో అడుగు పడే\nటంతలో చతుర్నేత్రుడి కంచుకంఠం\nమారుమోగింది :\n' ఓరీ పిచ్చివాళ్ళల్లారా !— నన్నే కను\nగప్పుదామని చూస్తున్నారా? ఉహుఁ-మీవల్ల\nకాదు. ఈ చెట్లూ చేమలూ, కొండలూ\nగుట్టలూ, ఏవీ నా దృష్టికి ఆటంకపడలేవు.\nదేనినైనా ఛేదించుకుపోతుంది నా చూపు,\nఈ ద్వీపంలో ఏ మూల ఏం జరుగు\nతున్నదో, ఏ క్షణంలోనైనా చెప్పగలను—\nఉండండి—ఉలూ కా ! నర వాన రా !!'\nఅంటూ కేక వేశాడు.\nఈ కేకకు నల్లగూబా, నరవానరమూ\nపరుగెత్తుకొంటూ వచ్చి, సమర సేనుడి దారికి\nఅడ్డంగా నిలబడినై. నరవానరం చేతితో\nఒక చెట్టుకొమ్మ పట్టుకొని ఝళిపింప\nసాగింది. నల్లగూబ గాలిలో ఎగురుతూ,\nకర్ణకఠోరంగా అరవసాగింది.\nపరిస్థితి అంతా అవగాహనయింది సమర\nసేనుడికి ఇప్పుడు వాళ్ళున్నది కేవలమూ\nనిస్సహాయస్థితి అని తేలిపోయింది. తమ\nచేతనున్న కత్తులూ అంబులూ పూచిక\nపుల్లకైనా కొరగావు. అందుచేత, సైనికుల\nగుండెబెదురు తగ్గటానికని \"మన దేవి\nఉండగా మనకేం భయం. అన్నిటికీ ఆ\nకుండలినీదేవే శరణ్యం!' అన్నాడు.\nసైనికులు నివ్వెర పోతూ నిలబడి\nవున్నారు. చతుర్నేత్రుడు మెల్లగా ఒకొక్క\nఅడుగే వేసికొంటూ, వారిని సమీపించాడు.\nమార్దవమైన కంఠస్వరంతోనే ' ఎవరయ్యా\nమీరూ ? ఈ ద్వీపానికి ఎందుకని వచ్చారు?'\nఅని అడిగాడు. అతని ముఖాన ఈర్ష్యగాని,\nకాఠిన్యంగాని మచ్చుకైనా కనిపించలేదు.\nఅతను శాంతమూర్తిగా కనిపించాడు.\nచతుర్నేత్రుడు. అలా ఆప్యాయంగా\nప్రశ్నించేసరికి వారికి తిరుగా ధైర్యం కలి\nగింది. కొంచెం కుదుటపడ్డారు. ఐతే, ఈ\nప్రశ్నకు జవాబివ్వటమా మానటమా అని\nసంకోచం పట్టుకుంది సమరసేనుడికి.\nఇవ్వటమే మంచిదనుకొన్నాడు. అదీగాక,\nఅతనినుంచి దాచగలిగింది ఏమీలేదని\nతెలుస్తూనేవుంది.\n\" మాది కుండలినీ ద్వీపం. సముద్ర\nయానం చేస్తూ, తుపానులో చిక్కి ఇక్క\nడకు చేరుకొన్నాము\" అన్నాడు సమర\nసేనుడు. నవ్వాడు చతుర్నే త్రుడు.\n\"అబ్బాయ్! నువు చెప్పినదానిలో నిజం\nలేకపోలేదు. కాని, సముద్రయానం ఎందుకు\nచేయవలసివచ్చిందో, ఆ కారణంమట్టుకు\nదాచేశావు. అవునా, కాదా ?' అని అతనికి\nఎదురుప్రశ్న వేశాడు.\nఅప్పుడు సమరసేనుడు దాపరికం\nలేకండా, ప్రయాణానికి గల కారణాలన్నీ\nవిప్పి చెప్పాడు. తమ ప్రభువు ధనాగారం\nవట్టిపోవడంతో, దానిని మళ్ళీ నింపే ప్రయ\nత్నంలో, సైనికులను తీసికొని బయలు\nదేరానని వప్పుకొన్నాడు. చెప్పిందంతా\nసాంతంగా విని, చతుర్నేత్రుడు —\n\"హహ్హహ్హహ్హ !! —ధనంకోసం బయలు\nదేరి, దురదృష్టవశాత్తు తుపానులో చిక్కు\nకొని, ఈ మంత్రాలదీవి చేరావన్నమాట !\nబాగానే వుంది. ఇక్కడా ఒక మాంత్రికు\nడున్నాడు. అతనికీ ధనాశ ఎక్కువే. ధనాశ\nగల మీరిద్దరూ ఏకమయితే ..!” అంటూ\nవికటంగా నవ్వాడు.\nఏమి చెప్పేటందుకూ సమరసేనుడికి\nపాలుపోలేదు. అతను అలా తటపటాయించే\nటంతలో ఆ ప్రాంతమంతా ప్రతిధ్వనించేలా\nఒక పెద్ద కంఠస్వరం వినబడింది. అది\nఏకాక్షి మాంత్రికునిదే !! — ' హేయ్, కాల\nభుజంగా ! కంకాళా !! రండి-వెతకండి...'\nఅంటున్నాడు.\nవణికిపోతున్న సైనికులకు సమర\nసేనుడు ధైర్యం చెబుతూ—' అదుగో, ఆ\nకనబడే పొదలలో దాక్కోండి. వాడు ఏకాక్షే.\nఏకాక్షి...' అని హెచ్చరించాడు. వాళ్ళు\nఒక్క పరుగునపోయి దాక్కొన్నారు.\nచతుర్నేత్రుడు కంటపడగానే, ఏకాక్షి\nమాంత్రికుడు ప్రళయ భీకరంగా నవ్వి,\n'ఎన్నాళ్లకు కనిపించాప్! ఎంతకాలానికి\nదొరికావ్!!” అంటూ, చర్రుమని ఒరనుండి\nకత్తి బయటికి లాగాడు.\nఉన్నచోటునే చతుర్నేత్రుడు నిబ్బరంగా\nనిలబడ్డాడు. ' ఓహెూ, ఏకాక్షులవారా ?\nదయచేయండి! దయచేయండి!!' అని\nవికటంగా బదులుచెప్పాడు. ఆ వెంటనే\n' నరవానరా! ఉలూకా !!' అని కేక పెట్టాడు.\nకేక వింటూనే, నల్లగూబా నరవానరమూ\nవచ్చి వాలినై. వాటినిచూచి ఏకాక్షమాంత్రి\nకుడు గతుక్కుమన్నాడు.\nఅదిగ్రహించిన చతుర్నేత్రుడు 'ఉలూకా!\nకుడికంటి రుచి నీకు తెలియనేతెలుసు. ఆ\nఎడమ కంటిని కూడా ఆరగించవోయి!' అని\nఉసుకొలిపాడు. తక్షణమే గూబ ఏకాక్షి\nమాంత్రికునికేసి ఎగిరింది. వాడు కంగారు\nపడుతూ ' కంకాళా ! ఓ కంకాళా !!' అని\nఅరవసాగాడు. చిటికలో మనిషికపాలం\nతన బోసినోటిని కదిలిస్తూ, ముందుకు\nవచ్చి నల్లగూబతో తలపడింది,\n'హహ్హహ్హహ్హ !-హహ్హహ్హహ్హ!!' అంటూ\nనవ్వుతున్నాడు యే కాక్షి మాంత్రికుడు.\nచతుర్నేత్రుడు ఉగ్రుడయ్యాడు. ' నర\nవానరా !' అని అరిచాడు. మరు నిమిషం\nలోనే నరవానరం ఏకాక్షిమాంత్రికుని కేసి\nఒక్క దూకు దూకింది, మాంత్రికుడు 'కాల\nభుజంగా !—' అని పెద్దగా కేక పెట్టాడు.\nవెంటనే ఆ కాలసర్పం మెలికలు తిరుగు\nకొంటూ ముందుకువచ్చి, నరవానరంతో\nకలియబడింది.\nపొదలచాటున ఉండి ఈ పోరాటాన్ని\nదీక్షతో తిలకిస్తూనేవున్నారు, సమరసేనుడూ,\nసైనికులున్నూ.\n'సరిసమానమైన ఉజ్జీ!' అన్నాడు ఒక\nసైనికుడు. 'అందుకే బతికిపోయాం'\nఅన్నాడు సమరసేనుడు. ఏకాక్షిమాంత్రి\nకుని భృత్యులకూ, చతుర్నేత్రుడి వేగులకూ\nమధ్యని గొప్ప యుద్ధంసాగింది, నల్లగూబను\nమానవకపాలం తన బోసినోటితో ఒడిసి\nపట్టబోయింది. నరవానరాన్ని ఒడిసిపట్టా\nలని కాలభుజంగం అతి తీవ్రంగా పెనగు\nలాడుతున్నది.\nచతుర్నేత్రుడూ, ఏకాక్షిమాంత్రికుడూ\nఒకళ్ళనొకళ్ళు కోపదృష్టులతో చూచు\nకొన్నారు. ఈ పోరాటం ఇంతలో తేలేది\nకాదని ఇద్దరికీ తెలుసు.\nఒక్కసారి చతుర్నేత్రుడు నవ్వి, తల\nమీది టోపీ పైకి ఎత్తి, పెద్దగా ' ఓం-హ్రీం'\nఅన్నాడు. అలా అనీ అనటంతోనే అతడు\nఅదృశ్యమైపోయాడు. ఆ వెంటనే నల్ల\nగూబా నరవానరమూ మాయమైనాయి.\nఏకాక్షిమాంత్రికుడు గంభీరంగా సకి\nలించి—' అదృశ్యమయ్యావూ? కానీ,\nఎంతకాలం తప్పించుకు తిరుగుతావో\nచూస్తాగా...' అంటూ హుంకరించాడు.\nతరవాత కోపంతో చుట్టూ పరికించాడు.\nఆ ఏకాక్షికి చెట్లచాటున దాగిన సమర\nసేనుడూ, సైనికులూ కనిపించలేదు. 'హుం'\nఅంటూ పళ్ళుకొరికాడు. చతుర్నేత్రుని\nవేగులతో పో రాడి అలసిపోయిన కాల\nభుజంగాన్నీ, కపాలాన్నీ సముదాయిం\nచాడు. తళతళ మెరుస్తూవున్న చేతిలోని\nపెద్ద కత్తి ఝుళిపిస్తూ చెట్లకొమ్మలకేసి\nచూశాడు. అతడికింకా నల్లగూబ అంటే\nభయంపోలేదు. అది వెనుక అతడి కంటిని\nపొడిచింది. దాని అరుపు వింటేనే ఏకాక్షి\nమాంత్రికుడికి ముచ్చెమట్లుపోతాయి.\nతరవాత అతడు మానవ కపాలాన్నీ\nకాలభుజంగాన్నీ వెంటబెట్టుకొని అక్కడి\nనుంచి వెళ్ళిపోయాడు. అంతటితో యుద్ధ\nరంగం తెరపి ఐంది.\n'బతికామురా బాబూ!' అనుకొంటూ,\nసమరసేనుడూ సైనికులూ ఇవతలికి\nవచ్చారు.\nతూర్పుతీరాన వున్న తమ ఓడలవద్దకు\nచేరుకొందామని మళ్ళీ బయలుదేరి పది\nఆడుగులు వేసేసరికల్లా భూమి పళపళమని\nబద్దలవుతున్నదా అనిపించేటటువంటి\nఅద్భుత శబ్దం వినబడింది.\nవినబడటమేమిటి? — ఎదట అగ్ని\nపర్వతంనుండి లేచి, ఎగసివస్తున్న అగ్ని\nజ్వాలలు ఆకాశానికి అంటుతున్నయి! ఇది\nచూచి సమరసేనుడి కీ, పరివారానికీ\nగుండెలు అవిసిపోయినై.\nవారు అలా నిలబడి నిర్ఘాంతపోయి\nఆ జ్వాలలకేసి అమిత ఆశ్చర్యంగా చూస్తూ\nవున్నారు.\n— (ఇంకా వుంది)",
            "book_page_end": 32
        },
        {
            "title": "ఉరిశిక్షలు",
            "book_page_start": 33,
            "pdf_page_start": 31,
            "pdf_page_end": 34,
            "author": "వి. జానకి",
            "genre": "సామాజిక కథ",
            "moral": "ఒక ప్రమాదం జరిగినప్పుడు, దానిని దాచిపెట్టడానికి ప్రయత్నించిన ప్రతి వ్యక్తి తప్పు చేయనప్పటికీ నేరస్థుడిగా మారాడు. నిజాయితీగా ఉండటం ముఖ్యం.",
            "keywords": [
                "వికవికుడు",
                "హాస్యగాడు",
                "ప్రజ్యోతుడు",
                "ఉరిశిక్ష",
                "ప్రమాదం"
            ],
            "characters": [
                "ప్రజ్యోతుడు",
                "వికవికుడు",
                "యువకుడు",
                "వైద్యుడు",
                "వర్తకుడు",
                "ఇంటి యజమాని",
                "మంత్రి"
            ],
            "locations": [
                "పవనపురం",
                "వైద్యుడి ఇల్లు",
                "ఉరికంబం"
            ],
            "content": "పూర్వకాలమందు 'పవనపురమనే పట్ట\nణానికి ప్రజ్యోతుడు రాజుగా ఉండేవాడు.\nఆయన తన ఆస్థానంలో గొప్పగొప్ప పండి\nతులనూ కవులనూ గాయకులనూ ఎక్కు\nవగా పోషించేవాడు. హాస్య ప్రసంగమంటే\nఆయన చెవి కోసుకునేవాడన్న మాట.\nప్రజ్యోతుడిదగ్గర 'వికవికుడు' అని బలే\nహాస్యగాడు ఉండేవాడు. వికవికుడంటే\nరాజుకు పంచప్రాణాలున్నూ.\nవికవికుడు సామాన్యుడు కాడు. వింత\nవింత కధలు కల్పించి, నవ్వించే వార్తలు\nచెప్పగలడు. అసలు అతడు, నోరు మెదప\nనక్కరలేకుండానే, తన గూనివీపుతో\nవంకరటింకరగా అడుగులు వేసేసరికల్లా\nచూసేవాళ్లు పకపక నవ్వుతారు.\nరాజుకు ప్రాణసమానుడుగా ఉండటం\nవల్ల వికవికుడంటే అందరూ ఎక్కువ\nగౌరవమర్యాదలు కనబరిచేవారు.\nమహారాజు అనుగ్రహం పొందాలంటే\nముందు వికవికుడి ఆశ్రయం సంపాదిం\nచాలి. ఐతే, వికవికుణ్ణి మంచిచేసుకోవటం\nఏమంత కష్టంకాదు. అతడు భోజన\nప్రియుడు — అనగా 'తిండిపోతు!' అతనికి\nతిండిపెట్టి తృప్తిపరిస్తే రాజువద్ద ఏపనైనా\nఅవలీలగా సాధించుకోవచ్చు.\nఒకసారి ఒక యువకుడు ఆస్థానంలో\nఉద్యోగంకోసం ప్రయత్నిస్తూ, వికవికుణ్ణి\nవిందుకు పిలిచాడు. వికవికుడు ఆనాడు\nఉపవాసం ఉండి, రాత్రిపూట విందుకు\nవెళ్ళాడు. విందులో గొప్పగొప్ప అపురూప\nజంతువుల మాంసాలన్నీ వడ్డించారు.\nరుచికరమైన ఆ పదార్థాలు వేగిర\nపడుతూ గబగబ తినేసరికి వికవికుడి\nగొంతులో ఒక చిన్న బొమిక అడ్డంపడింది.\nగుడ్లు తేలువేశాడు వికవికుడు. ఇది చూచి\nఆ యువకుడు హడిలిపోయాడు. అందు\nలోనూ, కేవలము రాజావారికి ప్రాణ\nసఖుడైన వికవికుడికే ఇలాటి ప్రమాదం\nజరిగిందంటే, ఇంకేముంది, పీక ఎగిరి\nపోతుందని భయం పట్టుకొన్నది.\nవెంటనే యువకుడు వికవికుణ్ణి తీసికొని\nదగ్గరనేవున్న ఒక వైద్యుడి ఇంటికి వెళ్లాడు.\nతలుపులు మూసివున్నయి. ఇదీ బాగానే\nవున్నదనుకొని, వికవికుణ్ణి ఆ మూసివున్న\nతలుపులకు ఆనించి నిలబెట్టి, 'భీషగ్రాజా!\nభిషగ్రాజా !! ప్రాణాలమీదికి వచ్చింది...'\nఅంటూ కేకలు పెట్టాడు. కేకలు విన్న\nవైద్యుడు లోపలినించి ఆత్రంగా వచ్చి\nతలుపు తీశాడు. తలుపు తీసేటప్పటికే\nయువకుడు అక్కడినుండి తప్పుకొన్నాడు.\nవైద్యుడు తలుపు తెరవటంలో, తలుపుకి\nఆనించివున్న వికవికుడు దఢాలున లోపలికి\nపడిపోయాడు.\nవైద్యుడి గుండెలు గుభేలుమన్నాయి.\nతన అజాగ్ర త్తవల్లనే తలుపు పక్కన\nనించున్న రోగి పడిపొయ్యాడనుకొన్నాడు.\nచూడగా శ్వాస ఆడటంలేదు. ఎవరా అని\nదీపంపెట్టి పరీక్షగా చూస్తే, ఇంకేముంది,\nరాజావారి విదూషకుడు! తనకు చావు\nతప్పదనుకున్నాడు వైద్యుడు.\nఇది పనికాదని ఆ వైద్యుడు వికవికుణ్ణి\nస్వయంగా బుజాలపైన వేసికొనిపోయి,\nపక్కనే వున్న ఒక వర్తకుడి పెరటిగోడ\nఎక్కి, వికవికుణ్ణి కూరగాయల పాదుల్లోకి\nచేర్చి, తను చల్లగా జారుకొన్నాడు.\nఆ రోజులో దొంగల భయం ఎక్కుగా\nవుందని చెప్పి, ఆ యింటిలోని వర్తకుడు\nరాత్రిళ్లు కాపలా కాస్తున్నాడు. దుడుకర్ర\nపక్కన పెట్టుకొని, జామిచెట్టుకు చేర్లబడి\nకునికిపాట్లు పడుతున్న వర్తకుడు అమ్టేటే\nకళ్ళు తెరవగానే పాదులపక్కనే మనిషి\nఆకారం కనిపించింది. 'ఆరి దొంగా ! —\nనువ్వేరా రోజూ మా కూరగాయలు కోసుకు\nపోతూవుంట? దొరికావులే. ఇప్పటికిగదా\nనీ పాపం పండింది. చూచు కో !' అంటూ,\nమెల్లగా చెట్టుచాటునుంచి పోయి దుడ్డు\nకర్రతో రెండిచ్చాడు.. దెబ్బకు, గోడకు చేర్ల\nబడివున్న వికవికుడు చాపకట్టుగా నేలకు\nఒరిగాడు. దెబ్బతగిలినా వాడు కిక్కురు\nమనకుండా ఉండటంతో వర్తకుడికి అను\nమానం వేసి, బుజం పట్టుకు కదిలించాడు.\nవాడు కదలలేదు. దీపం తెచ్చి ముఖం\nచూశాడు. ఫలానావాడని తెలిసిపోయింది.\nతన కర్ర దెబ్బలవల్ల వికవికుడు స్మృతితప్పి\nవుంటాడని వర్తకుడు హడలిపోయాడు.\nకొంచెం నిదానంగా ఆలోచించినమీదట,\nఆ వర్తకుడు వికవికుడి శరీరాన్ని బుజం\nమీద వేసుకుపోయి, ఎదుటింటి ద్వార\nబంధానికి నిలబెట్టాడు. నిలబెట్టి తను మెల్లగా\nతప్పుకొన్నాడు.\nఆ ఇంటి యజమాని పొరుగూరినించి\nతెల్లవారుఝామున యింటికి తిరిగి వస్తూ\nగుమ్మందగ్గర మనిషిని చూచి, దొంగ అను\nకొన్నాడు. మెడ పట్టుకుని వికవికుణ్ణి ఒక్క\nవిసురువిసిరాడు. ఆసమయాన గస్తీ తిరుగు\nతున్న రాజ భటులు అటువైపు వచ్చారు.\nఆ మసకచీకటిలో దూరాన ఎవళ్ళో ఇద్దరు\nకలియబడి, అందులో ఒకడు పడిపోయి\nనట్టు వాళ్ళకు కనిపించింది.\nవాళ్లు గబగబ వచ్చి పడిపోయివున్న\nఅతనిని నిలబెట్టారు. ఎవరా అని చూడగా\nవికవికుడు! వెంటనే ఆ యింటి యజమానిని\nబంధించారు వాళ్లు. తెల్లవారింది. హంతకు\nడని చెప్పి ఆ ఇంటి యజమానిని రాజు\nఎదుట పెట్టారు. రాజు విచారించి, హంత\nకుడికి ఉరిశిక్ష విధించాడు.\nనాలుగు దారులూ కలిసే స్థలంలో ఉరి\nకంబం అమర్చబడింది. ఈ దురంతం\nచేసినవాడెవడై ఉంటాడా అని తెలుసుకునే\nఆత్రంతో ఊరిలో అశేష జనం విరగబడ్డారు.\nతీరా నేరస్థుణ్ణి ఉరికంబం ఎక్కించే\nసరికి, యువకుడు ఆదరా బాదరా పరుగెత్తు\nకొంటూ వచ్చి, ' మహారాజా ! - నేరస్థుణ్ణి\nనేను. యీ వికవికుడి చావుకు కారణం\nనేనే...' అంటూ తన విందునుగురించి\nఅంతా చెప్పాడు.\nసరే, ఆ ఇంటి యజమానిని వదలి,\nఈ యువకుణ్ణి ఉరికంబం యెక్కించ\nమన్నాడు ప్రభువు. అంతలోనే వైద్యుడు\nగుండెలు అవిసేలాగా పరుగెత్తుకు వచ్చి,\nసంగతి అంతా చెప్పి, తనే నేరస్థుణ్ణి\nఅన్నాడు. అప్పుడు రాజు యువకుణ్ణి విడిచి\nపెట్టి వైద్యుణ్ణి ఉరితీయమని ఆజ్ఞాపించాడు.\nవైద్యుణ్ణి ఉరికంబం ఎక్కించేలోపుగా వర్త\nకుడు రొప్పుకొంటూ వచ్చి, 'నేనే హంతను\nప్రభూ!' అన్నాడు.\nఇదంతా చూస్తే అందరకూ ఆశ్చర్యం\nకలిగింది. వెంటనే మంత్రి అస్థాన వైద్యుణ్ణి\nపిలిచి, విక వికుణ్ణి పరీక్షించమన్నాడు.\nచూడగా నాడి అందుతూనేవుంది. వెంటనే\nవికవికుణ్ణి శస్త్రశాలకు కొనిపోయారు\nఅక్కడ పరీక్షించి గొంతులో బొమిక\nముక్కను బయటికి లాగివేసేసరికి, విక\nవికుడు ' అమ్మయ్యా !' అనుకొంటూ\nలేచి చక్కా కూచున్నాడు !\nయువకుడూ, వైద్యుడూ, వర్తకుడూ,\nఇంటి యజమానీ- అందరూ నిర్దోషులుగా\nవదిలివేయబడ్డారు.\nఈవిధంగా బతికి బయటపడ్డ వికవికుణ్ణి\nమంత్రి 'ఓయి వికవికా ! — హిత వైన\nఆహారం మితంగా ఆరగిస్తూండవయ్యా !\nలేకుంటే, నీపని ఇలానే పకపకలవు\nతుంది !!' అని హెచ్చరించాడు.\nఅందుకు వి దూష కు డైన వికవికుడు\n'ఆదీ చెప్పాలా ప్రభూ, నాకు!' అన్నాడు\nఅట్టహాసంగా నవ్వుతూ.\nనాటినించీ వికవికుడు, ఎవరైనా విందుకు\nపిలిస్తే ఆలోచించకుండా తయారుపడేవాడు\nకాదు. ఒకవేళ వెళ్లినా. పదార్థాలు బాగా\nపరిశీలించిగాని ఆరగించేవాడు కాదు.",
            "book_page_end": 36
        },
        {
            "title": "మానవుల మాయలు",
            "book_page_start": 37,
            "pdf_page_start": 35,
            "pdf_page_end": 39,
            "author": "కె. ఆనందయ్య",
            "genre": "జానపద కథ",
            "moral": "మానవులలో కపటం ఉంటుంది, కానీ జంతువులలో స్వచ్ఛమైన ప్రేమ ఉంటుంది. అయినప్పటికీ, బిడ్డ తన నిజమైన తల్లిదండ్రులను గుర్తించినప్పుడు, వారితోనే ఉండాలని కోరుకుంటాడు.",
            "keywords": [
                "నాగులు",
                "తోడేలు",
                "పెంపుడు తల్లి",
                "నిజమైన తల్లిదండ్రులు",
                "మానవ మాయలు"
            ],
            "characters": [
                "నాగులు",
                "పేద దంపతులు (నిజమైన తల్లిదండ్రులు)",
                "ఆడ తోడేలు",
                "మోసగాళ్లు"
            ],
            "locations": [
                "కీకారణ్యం",
                "గ్రామ సమీపం"
            ],
            "content": "అనగనగా ఒక రాజ్యం. ఆ రాజ్యమంతా\nకీకారణ్యాలతో నిండివున్నది. అరణ్యాలకు\nసమీపంలోనే గ్రామాలు అమరిఉన్నవి.\nఅటువంటి ఒక గ్రామంలో ఒక పేద దంప\nతుల కుటుంబం. వాళ్ళకు లేకలేక చాలా\nకాలానికి ఒక పిల్లవాడు పుట్టాడు. వాడు\nసర్పరాజు అనుగ్రహంవల్ల కలగటంచేత\n'నాగులు' అని పేరు పెట్టుకొని, అల్లారు\nముద్దుగా పెంచుకొంటున్నారు.\nఆ దంపతులకు, పగలల్లా అడవిలో\nకట్టే కంపా కొట్టి తెచ్చుకోవటం, ప్రొద్దు\nగుంకే వేళకు ఇంటికి చేరుకోవటం\nమామూలు. వాళ్ళు ఎన్నడూ తమ బిడ్డను\nఒంటిపాటుగా వదిలి పోయేవారు కాదు.\nఅడవికి పోయినా, వెంటబెట్టుకొనే వెళ్లేవాళ్లు.\nవాళ్ళు అడవిలో కట్టే కంపా పోగుచేస్తూ\nవుంటే, పిల్లవాడు చెట్లల్లోనూ తుప్పల\nలోనూ ఆడుకొనేవాడు. వాడికి ఆ వయసుకే\nఅడవిజంతువులన్నీ తెలుసు. నక్కా, లేడీ,\nఅడవిపందీ, తోడేలూ- ఇవన్నీ అల్లంత\nదూరాన ఉండగానే గుర్తుపట్టేయగలడు.\nఒకనాడు నాగులు చెట్లల్లో ఆడుకొంటూ\nవున్నాడు. వాళ్ళమ్మా నాన్నా కట్టెలు పోగే\nస్తున్నారు. ఉన్నట్టే వుండి మిట్టమధ్యా\nహ్నపువేళ, ఆకాశమంతా కారుమబ్బులతో\nకమ్ముకు పోయింది. క్షణంసేపటిలో గొప్ప\nపెనుగాలి వీచ నారంభించింది. ఆ గొప్ప\nగాలివిసురుకు నాగులు ఆడుకొంటున్న\nచోటునుంచి దూరంగా కొటుకుపోయాడు.\nనాగులు తలిదండ్రులు కేకలువేస్తూ\nఅక్కడా యిక్కడా వెతకసాగారు. కాని\nవారికి వాడి జాడ తెలియలేదు. యిక\nకొట్టుకుపోయిన నాగులుకు దెబ్బలేమీ తగల\nలేదు. కాని, పసివాడు భయపడిపోయాడు.\nవాడువున్న చోటునుంచే అటుయిటు కలయ\nజూచాడు. ఎదురుగా ఒక పొదలోనించి\nరెండు కన్నులు నిప్పుకణాలలాగ మెరుస్తూ,\nవాడివైపే చూస్తూ వున్నయి. అవి తోడేలు\nకన్నులనికూడా గ్రహించాడు. ఆ దగ్గర\nనుంచి లేచి అవతలకి పోదామ నుకొనే\nటంతలోనే, పొదలోనించి తోడేలు ఒక్క\nఉరుకులో వచ్చి నాగులును సమీపించింది.\nభయంతో వాడు కన్నులు మూసు\nకొన్నాడు.\nఆ వచ్చిన తోడేలు ఊరుకోలేదు. దాని\nమెత్తటి నాలికతో వాడి వళ్ళంతా నాకటం\nమొదలెట్టింది. తెప్పరిల్లి, నాగులు కళ్ళు\nతెరిచేసరికి, ఒక ఆడతోడేలు ఎదట కనిపిం\nచింది. అది తనను నాకటం చూసి, వాడు\nగుండెకొంచెం నిబ్బరం చేసికొన్నాడు!\nరోజురోజుకూ, ఆ తోడేలుకు నాగులు\nపైన ప్రేమ వృద్ధికాజొచ్చింది. దాని మాతృ\nప్రేమ చెప్పటానికి మాటలే చాలవు. పాపం\nదాని పిల్లలను వేటకాండ్రు ఎత్తుకు\nపోయారు. అందుచేత, అది నాగులునే\nతన బిడ్డగా చూచుకొంటున్నది. నాగులుకు\nఅది రకరకాల పండ్లూ, మాంసాలూ తెచ్చి\nపెట్టి, పెంచుకొంటున్నది. ఆ తోడేలు తెచ్చి,\nయిచ్చింది తినటం, అడవిలో ఉండే పిల్ల\nతోడేళ్ళతో ఆడుకోవటం-ఇదీ పని నాగులుకు.\nఇలా కొన్నేళ్ళు గడిచేసరికి నాగులుకు,\nతోడేళ్ళకు ఉండే చతురత, కాలిబలం,\nవేగం - ఇవన్నీ అలవడినై. వాటితోపాటు.\nరాత్రిళ్ళు అడవిలో తిరుగుతూఁడేవాడు.\nఒక రోజున వాడు తోడేళ్ళతో కలిసి ఒక\nగ్రామ సమీపానికి తిండికోసమని వెళ్లాడు.\nకూడా వచ్చిన తోడేళ్ళు ఊరిలోనించి కోళ్లనీ,\nమేకపిల్లలనీ ఎత్తుకువచ్చినై. నాగులుకు\nఅక్కడి జనం కంటబడటంతోనే ఒక్కసారి\nతన చిన్నతనం జ్ఞాపకానికి వచ్చి, దృష్టి\nతలిదండ్రులవైపు మరలింది,\nనాగులు ఒక ఇంటికి వెళ్ళాడు. తలుపు\nతట్టాడు. లోపలినుంచి ఆ యింటి యజ\nమానీ భార్యా ఇవతలికి చక్కావచ్చారు.\nవాళ్ళను చూస్తూనే, మానవుల మాయలు.\nతెలియని నాగులు అమాయకంగా—' మా\nఅమ్మా నాన్నా మీరేనా?” అని అడిగాడు.\nఅందుకు ఆ యజమానీ భార్యా ' అయ్యో\nనాయనా, నువ్వే మా బిడ్డవు. ఎన్నాళ్ళకు\nవచ్చావురా మా చిట్టితండ్రీ!' అంటూ,\nకపటప్రేమ కనబరిచి, వాడిని చేరదీసు\nకొన్నారు. తలిదండ్రులును కలుసుకున్నాం\nకదా అని వాడికి సంతోషం కలిగింది.\nమరునాడు ఆ దంపతులు నాగులుకు\nపొలంలో మట్టి తవ్వే పని ఒప్ప\nచెప్పారు. ఎండ బాగా నెత్తిమీదికి వచ్చే\nవరకు పనిచేసి అలసివున్న నాగులు అక్షడ\nఒక చెట్టుకింద కాస్త విశ్రమిద్దామని\nవచ్చాడు. అంతలో పక్కనవున్న గుడి\nసెలోనించి మాటలు వినబడినై. తన తోడేలు\nచెవుల్ని ఆ వైపు తిప్పి సంభాషణ విన\nసాగాడు నాగులు—\n\"నువ్వు భలే తెలివైనవాడివయ్యా!\nఉక్కు ముక్కలాంటి కుర్రాడు! ఇక మనం\nపని చెయ్యనవసరంలేదు. అంతా వాడే\nచేసుకుపోతాడు” అన్నది భార్య. యజమాని\nనవ్వుతూ—\" మరేమిటనుకున్నావ్! 'మా\nబిడ్డవేరా బాబూ,' అంటే సరిపాయె. మనం\nతినగా మిగిలిన మాడుచెక్కలు వేస్తే పడి\nవుంటాడు!” అన్నాడు.\nఈ మాటలు విని, నాగులు తను మోస\nగింపబడినట్టు గ్రహించి మరో గ్రామం వెళ్లు\nదామని బయలుదేరాడు.\nసాయంకాలానికల్లా వాడు యింకొక\nగ్రామం చేరాడు. అక్కడ ఒక ఇంటిదగ్గి\nరకు పోయి—-వాకిట్లో కూర్చొనివున్న భార్యా\nభర్తల్ని చూచి, \"ఏమండీ, మా అమ్మా\nనాన్నా మీరేనా!” అని అడిగాడు వాళ్ళను\nఅమాయకంగా.\nభార్యా భర్తలిద్దరూ నివ్వెరపడి, అంత\nలోనే సర్దుకున్నారు. భర్త భార్యకు సౌంజ్ఞ\nచేసి \" అవునురా బాబూ! నువ్వు మా\nబిడ్డడివే. ఎన్నాళ్ళకు తిరిగివచ్చావ్?”\nఅంటూ నాగులిని కౌగలించుకున్నాడు.\nనిజమే అనుకున్నాడు నాగులు. ఆ రాత్రి\nఇంటిఅతను నాగులుకు ఆ మాటా యీ\nమాటా చెప్పి —\"నాయనా, రేపటినించి\nపొలంపనీ అదీ నువ్వే చూసుకుపో. మనం\nచాలా బీదవాళ్లం. పనిపాటులు నువ్వే\nసర్దుకుపోతూవుండు' అని చెప్పి ఇన్ని\nగంజినీళ్ళు పోశాడు.\nకాని ఆ రాత్రి నాగులు పడుకొన్న తర\nవాత ఆ భార్యాభర్తలు నవ్వుకొంటూ\nకమ్మని కూరలతో భోజనం చేస్తూండటం\nనాగులు పసికట్టాడు.\nఅతడి చెవులూ, ముక్కూకూడా తోడేలు\nలాగా అక్కడ వినబడే ధ్వనినీ, ముక్కుకు\nతగిలే వాసననూ ఇట్టే పట్టివేయగలిగినై.\n'వీళ్ళు నిజమైన నా తలిదండ్రులు\nకారు ' అని నిశ్చయించుకొని, నాగులు\nఇంకొక గ్రామం బయలుదేరాడు.\nఐతే, ఇంటివాడు ఒకపట్టాన వదిలే రకం\nకాదు. వాడు నాగుల్ని పట్టుకుని ఒక గదిలో\nపడవేసి తాళం పెట్టాడు. \"ఇక్కడ కూలీ\nవాళ్ళు దొరకటం చాలా కష్టంగా వుంది.\nనువ్వు పనిచేయటానికి అంగీకరించేవరకూ\nపచ్చి మంచినీళ్ళయినా ఇచ్చేదిలేదు!”\nఅంటూ పళ్ళు కొరికాడు.\nపగలల్లా నాగులు గదిలోనే వుండి\nపోయాడు. రాత్రి కాగానే అచ్చగా తోడేలు\nలాగా అరవసాగాడు. ఆ అరుపు విని చుట్టు\nపక్కల అడవులలోని తోడేళ్ళు మందలు\nమందలుగా వచ్చి ఇంటిని చుట్టుముట్టనై.\nఇంటివాడు హడిలిపోయి నాగుల్ని గది\nలోనించి బయటకు వదిలి క్షమించమని\nబతిమాలుకొన్నాడు.\nఎలా అయినా తల్లిదండ్రుల్ని కలుసు\nకోవాలన్న పట్టుదలతో నాగులు అక్కడి\nనుంచి తిరుగా బయలుదేరాడు. తిరిగి\nతిరిగి కొన్నాళ్ళకు మరొక గ్రామం చేరాడు.\nఅక్కడ ఒకానొక యింటిముందున్న దంప\nతులను చూశాడు. వాళ్లు పెద్ద వేపచెట్టు\nకింద దిగాలుపడి కూర్చొనివున్నారు.\nనాగులు సరాసరి వాళ్ళవద్దకు పోయి—\n\"మా అమ్మా నాన్నా మీరేనా?” అని\nఅడిగాడు అమాయకంగా.\nఆ దంపతులు నాగులుకేసి చూసి, ఏదో\nగుర్తువచ్చిన వాళ్ళలాగా—\n\" నాయనా !— తుఫానుగాలిలో మా\nఅబ్బాయి కొట్టుకుపోయాడు. నువ్వు నిజంగా\nమా బాబులాగే వున్నావు. మేమే నీ తలి\nదండ్రులం!” అంటూ నాగుల్ని కావిలించు\nకొన్నారు. కాని, నాగులు నమ్మక తన\nతోడేలుజిత్తులు ప్రయోగించా లనుకున్నాడు.\nఆ రాత్రి తల్లి భోజనం పెడితే 'నాకు\nవంట్లో బాగా లేదు' అని చెప్పి తినకుండా\nవూరుకున్నాడు. తెల్లవారి తల్లి వచ్చి నిద్ర\nలేపగానే — 'నాకు చాలా నీరసంగా వుంది.\nఇవ్వాళ పనిచేయలేను' అన్నాడు.\nఈ మాటలు విని తల్లి చాలా ఆశ్చర్య\nపోయింది. భర్తను పిలిచింది. యిద్దరూ\nనాగులుదగరకు వచ్చి —\n\" నాయనా, నువ్వు యింకా పసివాడివి !\nచదువుకుంటూ ఆడుకోవలసిన వయస్సు.\nమేమే నీకోసం పనిచేస్తాం, నువ్వు పనిచేసే\nదేమిటి తండ్రీ!\" అంటూ నిండు ప్రేమతో\nబుజ్జగించారు.\nఈ మాటలు వినగానే నాగులుకు తన\nనిజమైన తలిదండ్రులను కలుసుకొన్నానని\nరూఢి అయిపోయింది. ఆ నాటినుంచీ భక్తి\nశ్రద్ధలతో వాళ్ల ఆజ్ఞలు పాలిస్తూ చక్కగా\nచదువుకోసాగాడు.\nకాని, నాగులు తనను ప్రేమతో పెంచి\nపెద్దచేసిన తోడేలుతల్లిని మాత్రం పూర్తిగా\nమరిచిపోలేకపోయాడు. చీకటిరాత్రులలో\nఊరివెలపల అడవిప్రాంతాలలో తిరుగుతూ\nఅరిచే తోడేళ్ల గొంతు విన్నప్పుడల్లా అతడికి\nనిద్ర పట్టేదికాదు.\n'ఆ అరిచే తోడేళ్ళలో మా అమ్మకూడా\nఉండేవుంటుంది!' అని అనుకొంటూ,\nకన్నీళ్ళు పెట్టుకునేవాడు నాగులు.",
            "book_page_end": 41
        },
        {
            "title": "శంకరయ్య",
            "book_page_start": 42,
            "pdf_page_start": 40,
            "pdf_page_end": 40,
            "author": "సుంకర రామమోహన రావు.",
            "genre": "గేయం",
            "moral": "చిన్నప్పుడైనా, పెద్దప్పుడైనా నిరంతరం కష్టపడితేనే ఫలితం ఉంటుంది. సుఖాలు కోరి చెడ్డ దారులు పట్టిన శంకరయ్య చివరకు కష్టపడక తప్పలేదు.",
            "keywords": [
                "శంకరయ్య",
                "సుఖం",
                "కష్టం",
                "చెడు సహవాసం",
                "దురదృష్టం"
            ],
            "characters": [
                "శంకరయ్య",
                "తాత",
                "తల్లిదండ్రులు"
            ],
            "locations": [
                "తెలియదు"
            ],
            "content": "శంకరయ్య\n(వినోద రచన)\n'చిలిపి 'శంకరయ్య నన్ను\nపిలిచిపోయి పీట వేసి\nపప్పు ధప్పళాలు మరియు\nవడియాలు వంగవరుగు\nపలురకముల పచ్చడులు\nపులిహెూర పచ్చిపులుసు\nఆవునెయ్యి ఆవకాయ\nఅన్నము మరి పాయసంబు\nవిరివిఐన విస్తట్లో\nతినిపించి తీరికగా\nవినిపించే రేడియో !\nఇదీ సుఖం ఇన్నాళ్లకు\nవదిలిందీ గుదిబండ\nరాజు వాడి ఇంటివద్ద\nరోజాగా చెలామణి,\nఉన్నవాడి సహవాసం\nఎన్నటికీ చెరుపు లేదు !\nపొగ తాగుడుబోతు దనం,\nఎగవేసే బడికి 'జ్వరం'.\nమంచివాణ్ణి ఇలా నేను\nమారిపోయినా నంటూ\nతెల్లబోయి తేరిపార\nఎల్లరు చూచారు నన్ను !\nకొన్నాళ్లకు గొడవ తీరి\nశంకరయ్య ఆస్తి పోయి\nకంకర రస్తాల వెంట\nబాబుల జేబూలు కొట్టె\nబాటసారి అయ్యాడు !\nచీదరించి చివాట్లేయు\nతాత మాట తలపు కొచ్చి\nమరొక ఊరు మరలిపోయి\nమంచివాడ నయితి నేను !\nవత్సరాలు గడిచె నిట్లు\nఉత్సాహం ఉడిగి వాడు\nచదువు సంధ్యలు లేక\nచవటబ్రతుకు బ్రతకలేక\nకూలి నాలి దొరకమిచే\nజోలి బట్టి తిరుగుచుండె !\nచిన్నప్పుడు కష్టపడితె\nఅమ్మ నాన్న కబ్బురం\nపెద్దప్పుడు కష్టపడితె\nఆలి బిడ్డల కబ్బురం\nఎల్లప్పుడు కష్టపడితే\nఎవరికైన అబ్బురం!",
            "book_page_end": 42
        },
        {
            "title": "బెస్తవాని భార్య",
            "book_page_start": 43,
            "pdf_page_start": 41,
            "pdf_page_end": 46,
            "author": "ఎం. మాధవరావు",
            "genre": "నీతి కథ",
            "moral": "అత్యాశకు పోతే ఉన్నదంతా పోతుంది. తృప్తి లేని జీవితం దుఃఖాన్ని మిగులుస్తుంది.",
            "keywords": [
                "బెస్తవాడు",
                "సొరచేప",
                "రాజకుమారుడు",
                "అత్యాశ",
                "గయ్యాళి భార్య"
            ],
            "characters": [
                "బెస్తవాడు",
                "బెస్తవాని భార్య",
                "సొరచేప"
            ],
            "locations": [
                "సముద్రతీరం",
                "బెస్తగూడెం"
            ],
            "content": "అనగనగనగా ఒక ఊరిలో ఒక బెస్తవాడు.\nవాడు చాలా మంచివాడు. ఐతే, వాడి పెళ్లాం\nమట్టుకు మూర్ఖురాలూ, ఆశపోతున్ను.\nఆ బెస్త దంపతులు ఒక పూరిగుడిసెలో\nకాపరం ఉండేవాళ్ళు. ఆ పూరిపాక బొత్తిగా\nశిథిలమైపోయి, పనికిరాని స్థితిలో వుంది.\nఆ పూరిగుడిసె నేయించుకోవాలని వాళ్లకు\nఆశగా వుండేది. కాని, చేతిలో డబ్బేదీ!\nఒకరోజున బెస్తవాడు, మామూలు\nప్రకారం చద్ది తిని, వల పట్టుకు సముద్రానికి\nప్రయాణమయ్యాడు. వల వేశాడేకాని మిట్ట\nమధ్యాహ్నమయినా ఒక్క చేపకూడా పడ\nలేదు. సాయంకాలమయింది. ఇక కొంపకు\nమరలిపోదామా అనుకొని వాడు నిశ్చ\nయించుకొన్నంతలో, ఉన్నట్టే వుండి వల\nకదిలినట్టయింది. ఐతే, లాగటానికి వీలు\nలేనంత బరువుగా వున్నది. ఎలాగో చచ్చి\nచెడి, వాడు వలను ఇవతలికి లాగాడు.\nచూడగా, ఒక బ్రహ్మాండమైన సొరచేప\nకనిపించింది! బెస్తవాడి సంతోషానికి అంతు\nలేకపోయింది. ఆ సొరచేప మాన వ\nభాషలో 'ఓయీ జాలరీ !— నేను నిజమైన\nచేపను కాను. రాజకుమారుడను. ఒకానొక\nపిశాచి మంత్రించి నన్ను ఇలా మార్చి\nవేసింది. నన్ను పట్టితే నీకేమి ఉపయోగం?\nకనుక, వదిలెయ్యి' అని వేడుకొన్నది.\nచేప ఇలా మాటాడటం బెస్తవాడికి\nఆశ్చర్యం కలిగించింది. మళ్లీ దానిని నీళ్ల\nలోకి వదిలేసి బెస్తవాడు ఆ రోజున ఉత్త\nచేతులు ఊపుకొంటూ ఇంటికి చేరుకొన్నాడు.\nఇంటికి వెళ్లగానే 'ఇవాళ ఏమీ పడలేదా?'\nఅని అడిగింది భార్య.\nవాడు జరిగిన సంగతి అంతా చెప్పాడు.\n'మరి, అతగాడు రాజకుమారు\nడంటున్నావే? అతనిని ఏమీ కోరలేదా?'\nఅని ప్రశ్నించింది వాడి భార్య.\n'లేదు ' అన్నాడు బెస్తవాడు.\n'చ. బుద్ధిహీనుడా ! రాజకుమారుడని\nతెలిసినప్పుడు ఏమీ కోరుకోకుండా ఉత్తనే\nవదిలివేస్తారా ఎవళ్లయినా? పో. మళ్లీ వెళ్లి,\nమన పూరిగుడిసెను కొత్త ఇంటిగా మార్చ్\nమని కోరుకొనిరా ' అన్నది.\nఈ మాటకు వాడు ' ఆ చేప పోనే\nపోయింది. ఇప్పుడు తిరుగా అది నా\nకెక్కడ దొరుకుతుంది ?' అని నసిగాడు.\n'ఆఁ-ఏమిటీ! ఇదివరకు యెక్కడ\nకూర్చున్నావో, సరీగా అక్కడికే పోయి, ఆ\nచేపను పిలు. అంతగా నీకు ఆడగటానికి\nసంశయమయితే, నేను అడిగానని నా పేరు\nచెప్పు...' అంటూ, బలవంతపెట్టిం దామె.\nపోరు పడలేక వాడు సముద్రతీరానికి మళ్లీ\nబయలుదేరాడు.\nఒడ్డున నిలబడి, 'ఓ సొరచేపా!' అని\nఅరిచాడు. వెంటనే ఆ చేప నీటిలోపలి\nనుండి తల పైకెత్తి, ' ఏమి నాయనా, ఇలా\nవచ్చావు?' అని ఆప్యాయంగా అడిగింది.\nబెస్తవాడు భయపడుతూనే, 'చేపా !\nచేపా !! — నా భార్య నన్ను పంపితే మళ్ళీ\nవచ్చాను. మా పాత ఇంటిని కొత్త ఇల్లుగా\nమార్చిపెట్టమని నిన్ను కోరడంకోసం ఆమె\nనన్ను పంపించింది ' అన్నాడు.\n'ఒశ్. ఈపాటిదానికే మళ్ళీ వచ్చావా\nపాపం, సరేలే. అలానే చేస్తాలే' అనిచెప్పి,\nబుడుంగున మునిగిపోయింది ఆ సొరచేప.\nబెస్తవాడు ఇంటిముఖం పట్టాడు. వాడు\nబెస్తగూడెం వచ్చి చేరుకొన్నాడు. తన పూరి\nపాక ఉండే చోటున ఒక కొత్త మందిరం\nకంటబడింది! ఆ కొత్త మందిరంలో పైన\nనిలబడి వాడి భార్య కేకవేసింది : 'రండి,\nరండి! ఇటువైపు మెట్లెక్కి మేడపైకి\nరండి!!' అని ఆమె సంతోషంగా పిలిచే\nసరికి వాడు ఆశ్చర్యపడుతూ పైకివెళ్లాడు.\nఆమె భర్తకు ఆ కొత్త ఇల్లంతా చూపించి,\n'చూచారా మరి, మన ఇల్లు ఎలా మారి\nపోయిందో?' అంటూ, తన ప్రజ్ఞను వెల్లడిం\nచింది. ఇదంతా తన భార్య తెలివితేటలవల్ల\nకదా జరిగిందని వాడు మురిసిపోయాడు.\nపది హేను రోజులపాటు\nఆ దంప\nతులకు చెప్పలేని ఆనందంతో గడిచి\nపోయింది. తరువాత మళ్ళీ ఒకనాడు వాడి\nభార్య ఇలా అన్నది : 'ఏమండీ, ఇప్పుడి\nఇల్లు బాగానే వుంది. కాని, చుట్టం పక్కం\nవస్తే సరిపోయేటట్టుగా లేదు. పైగా, మనకి\nపిల్లా జెల్లా బయలుదేరారంటే అసలే\nచాలదు. ముందు ముందు మనం చాలా\nబాధపడవలసి వస్తుంది. అదీగాక, ఇంటికి\nతగిన పెరడు లేదు. మళ్లీ చేపవద్దకు వెళ్లి,\nఇంతకంటె పెద్ద మిద్దెయిల్లు కావాలనీ,\nతగినంత పెరడుకూడా కావాలనీ కోరుకొని\nరండి!' అన్నది.\nభార్య పోరు పడలేక, బెస్తవాడు మళ్లీ\nసముద్రతిరానికి పోయి, చేపను పిలిచాడు.\nసొరచేప పైకి వచ్చింది. 'ఏమిటి\nసంగతి ?' అని అడిగింది. వాడు దానితో\n'చేపా, చేపా !- ఇప్పుడున్న ఇల్లు యిరుకుగా\nవుందట. ఇంతకంటే పెద్ద ఇల్లూ, దానికి\nతగిన పెరడూకోరుకోమని పంపించింది నా\nభార్య ' అని చెప్పాడు.\n'అలాగే అవుతుందిలే' అని చెప్పి,\nసొరచేప నీటిలో మునిగిపోయింది.\nబెస్తవాడు ఇంటికి పోయి చూస్తే, తన\nచిన్న మందిరం పోయి, దానికి బదులుగా\nఒక పెద్ద మేడ, చుట్టూ చక్కని తోటా\nతయారైవున్నయి.\nఈవిధంగా మరి కొన్నాళ్ళు సుఖంగానే\nగడిచింది. తరువాత మళ్ళీ ఒకనాడు, బెస్త\nవాడి భార్య ' ఏమండీ, ఇంత అందమైన\nఇంట్లో నేను మామూలు సంసారిలాగా\nఉండటం ఏమీ బాగాలేదు. నే నొక రాణి\nనైతే, ఈ భవనం ఎంత కలకలలాడుతూ\nఉంటుందోకదా ! మీరు పోయి, చేప తో\nచెప్పండి!' అన్నది.\nబెస్తవాడు అందుకు ' ఓసీ— తృప్తి\nలేకుండా మళ్ళీ పోయి, లేని పోని కోరికలన్నీ\nకోరితే ఆ చేపకు కోపం రాదా ?' అంటూ,\nఎన్నో విధాల భార్యకు నచ్చచెప్పాడు. ' ఈ\nఒక్కసారి మాత్రం పోయి అడగండి'\nఅని ఆమె గట్టిగా పట్టుపట్టింది.\n'ఏమైనాకానీ, నే వెళ్ళేదిలేదు' అని\nకచ్చితంగా చెప్పాడు బెస్తవాడు.\n'సరే. మీరు వెళ్లకపోతే నేనే పోయి\nచేపను స్వయంగా కోరుకొంటాను' అంటూ\nబయలుదేరి పోబోయింది. 'గత్యంతరం\nలేదురా దేవుడా!' అనుకొని, వాడు మళ్ళీ\nపోయి సముద్రతీరం చేరుకొన్నాడు.\nచేరుకొని, పిలిచీ పిలవగానే చేప వచ్చి,\n' ఎందుకు నాయనా యిలా వచ్చావు ?”\nఅని ఆప్యాయంగా అడిగింది.\nఅందుకు భయంతో వణికిపోతూ వాడు\n'చేపా, చేపా! తనొక రాణి అవాలని\nనా భార్య కోరుకురమ్మంది...' అన్నాడు.\n'ఒశ్. ఈపాటిదానికేనా ఇంత శ్రమపడి\nవచ్చావు? సరేలే, వెళ్లు. నీ భార్య రాణి\nఅవుతుందిలే' అని చెప్పి, సొరచేప\nనీటిలో మునిగి మాయమైంది.\nబెస్తవాడు వెళ్ళేసరికి, తన మామూలు\nమేడ ఉండేచోట ఒక దివ్యమైన రాజ\nభవనం అకస్మాత్తుగా వెలిసింది.\nఆ భవనం నిండుగా పరిచారకు లు\nమసులుతూవున్నారు. భవనానికిగల సింహ\nద్వారం బ్రహ్మాండంగా ఉన్నది. సిపాయిలు\nవిచ్చుకత్తులతో పహరా ఇస్తున్నారు!\nబెస్తవాడు ద్వారంవద్ద నిలబడి తెల్లబోయి\nచూస్తూవుండగా, పరిచారకులు 'జయం\nజయం మహారాజా!' అంటూ వచ్చి, వాడిని\nగౌరవంగా లోపలికి తీసుకపోయారు.\nలోపలికి పోయిచూస్తే అక్కడ ఒక\nమహాసభ సమావేశమైవుంది. ఆ మహ\nసభలో గొప్ప గొప్పవారందరూ కూర్చొని\nవున్నారు. సభ మధ్యని స్వర్ణసింహాసనం\nపైన బెస్తవాడి భార్య ఆసీనురాలైవుంది.\nచెలికత్తెలు నిలబడి పెద్ద పెద్ద విసన\nకర్రలతో ఆమెకు విసురుతూవున్నారు.\nఇవన్నీ చూచినతరువాత బెస్తవాడు\nతన భార్యతో 'సరే. ఇప్పటికి నీవు కోరు\nకొన్న కోరికలన్నీ పూర్తిగా నెరవేరినైకద.\nసమస్తమైన వైభవాలూ అనుభవించావుకద.\nఇంకేమీ కోరికలు మిగలలేదుకద !'\nఅన్నాడు విసుగుతో.\nఅందుకామె 'ఏమి తీరిపోయినై నా\nకోరికలు! ఈ ఒక్క భూలోకంలో ఒక\nచిన్న రాణినైతే సరిపోతుందా ? ఆకాశం\nమీదనుండే సూర్య చంద్రులకు రాణిని\nఐనప్పుడుకదా నా సరదా తీరేది ?' అంటూ\nభర్తను వేగిరపెట్టింది.\nఈ మాటలకు బెస్తవాడు చాలా విచా\nరించాడు. 'వద్దుసుమా. నీకు యిలాటి\nగొంతెమ్మ కోరికలు తగవు సుమా!' అని\nఅనేకవిధాల బోధచేశాడు. కాని, వాడి\nగయ్యాళి పెళ్ళాం మంకుపట్టు పట్టి\nకూర్చుంది. చేసేది లేక బెస్తవాడు 'సరే, నీ\nకర్మ ఎలా అయితే అలా అవుతుంది' అను\nకొంటూ మళ్ళీ బయలుదేరాడు.\nసముద్రతీరం చేరుకొని మళ్లీ చేపను\nపిలిచాడు. చేప ఇప త లికి వచ్చి 'ఏం\nనాయనా, ఇలా వచ్చావు?' అని అడిగింది.\n' చేపా, చేపా ! — నా భార్యకు భూలోకంలో\nరాణి కావటంతో తృప్తిలేదట. ఆకాశాన\nవుండే సూర్య చంద్రులకు రాణిని కావాలి\nఅని కోరుతున్నది' అన్నాడు.\nఅందుకు సొరచేప ' ఒశ్. ఈపాటి\nదానికే పని కట్టుకొని వచ్చావా? సరేలే. నీ\nభార్య కోరిక నెరవేరుతుంది. ఐతే, ఈ\nజన్మలో మాత్రం కాదు. కనుక ముందు\nఇప్పుడు- తన కోరికలను మానుకొని, పరోప\nకారం చేయమని నీ భార్యతో చెప్పు...'\nఅంటూ చేప బుడుంగున నీటిలో మునిగి\nపోయింది.\nబెస్తవాడు ఇంటికి చేరుకొనేసరికి...దివ్య\nభవనం లేదు, పరిచారకులూ లేరు, సింహాస\nనంలో రాఖీ లేదు. ఆచోటున శిథిలావస్థలో\nవుండే తన పూర్వకాలపు పూరిపాక —\nమళ్ళీ ప్రత్యక్షమయింది! లోపలికిపోయి\nచూడగా, కన్నీరు మున్నీరుగా ఏడుస్తూ\nవున్న వాడి భార్య కంటబడింది!",
            "book_page_end": 48
        },
        {
            "title": "గుణమణి",
            "book_page_start": 49,
            "pdf_page_start": 47,
            "pdf_page_end": 50,
            "author": "జి. భాస్కరమ్మ",
            "genre": "చారిత్రక కథ",
            "moral": "రాజ్యానికి, వంశానికి కీడు చేసిన పాపాత్ములుగా జీవించడం కంటే ఆత్మత్యాగం చేసి గౌరవాన్ని కాపాడుకోవడం ఉత్తమం.",
            "keywords": [
                "రామరస నాయకుడు",
                "లకుమవ్వ",
                "గిరిజవ్వ",
                "కస్తూరినాయకుడు",
                "ఆత్మత్యాగం"
            ],
            "characters": [
                "రామరస నాయకుడు",
                "లకుమవ్వ",
                "గిరిజవ్వ (గుణమణి)",
                "గిరిజవ్వ తల్లి",
                "కస్తూరినాయకుడు",
                "శత్రు దళాధిపతి"
            ],
            "locations": [
                "నిజగల్లు రాజ్యం",
                "మైసూరు ప్రాంతం",
                "కోట",
                "బండరాయి శిఖరం"
            ],
            "content": "రెండువందల సంవత్సరాలకు పూర్వం\nమైసూరు ప్రాంతంలో 'నిజగల్లు' అని ఒక\nచిన్న రాజ్యం ఉండేది. రాజ్యానికి\nప్రభువు రామరస నాయకుడు. ఆయన\nగొప్ప వీరుడు, మంచి మనస్సు కలవా\nడున్ను. పట్టపురాణి పేరు 'లకుమవ్వ.'\nరాజు సమస్తమైన వైభవాలతోను తుల\nతూగుతూ ఉండేవాడు. కాని, ఒక్కటే\nలోపం. పెళ్లి అయి పదేళ్ళయినా, సంతతి\nకలగలేదు. రాజు చేయని పూజలు లేవు.\nరాణి నోచని నోములు లేవు. ఎంత చేసినా,\n“ఫలితం లేకపోయింది.\nలకుమవ్వ మనస్సు చాలా కించపడింది.\nఏమీ ? — రాజ్యమన్న తరువాత యువరాజు\nఉండాలికద! ఉన్నప్పుడే పరిపాలన\nసవ్యంగా సాగిపోతుంది. లేకుంటే అంతా\nఅరాచకమే. కనుక, ఆమె తీవ్రమైన ఆలో\nచనలో పడింది. ఆలోచించగా ఆలోచించగా\nఆమెకు ఒక చక్కటి ఉపాయం తట్టింది.\nవెంటనే ఆమె, తనకు దగ్గర బంధు\nవైన ఒక సుందరికి కబురుపంపి రప్పించి,\nతనకు సహచారిణిగా పెట్టుకొన్నది. ఆమె\nచక్కని చుక్క, సుగుణాల రాణి. పేరు\n'గిరిజవ్వ '.\nఈ గిరిజవ్వను గురించి పట్టపురాణి\nలకుమవ్వ భర్తకు ఎంతగానోచెప్పి, ఆమెను\nపరిణయమాడవలసిందని కోరింది. మొదట,\nరాజు ఈ సలహాకు ఇష్టపడలేదు కాని,\nలకుమవ్వ పదే పదే వేడుకోగా ఎలా\nఅయితేనేం, గిరిజవ్వను రాణిగా చేసుకోవ\nటానికి సమ్మతించాడు.\nగిరిజవ్వను రాజు పెళ్ళిచేసుకోవటంతో\nలకుమవ్వ సంకల్పం చాలవరకు నెర\nవేరింది. అయితే గిరిజవ్వకు పెళ్ళికావటం\nతోనే ఆమె తల్లి, లేనిపోని పెత్తనం కల్పిం\nచుకోసాగింది. 'లకుమవ్వ మాట చెల్ల\nనీయకు. నీపైనే రాజుకు ఎక్కువ ఇష్టం.\nకనుక, ఆమెపైన అధికారం చెలాయించి,\nనీ పంతం నెగ్గించుకొంటూవుండు' అంటూ\nదుర్బోధలు చేస్తూవచ్చింది.\nతల్లి ఎంతగా నూరిపోసినా, ఉత్తము\nరాలైన గిరిజవ్వలో ఏమీ మార్పు రాలేదు.\nఆమె, తనను చేరదీసి, రాణిగా చేసి\nనందుకు పట్టపురాణిపట్ల కృతజ్ఞత చూపిందే\nకాని, అక్కను తృణీకరించటానికి ఎంత\nమాత్రమూ వప్పుకోలేదు. ఇది ఆమె తల్లికి\nకష్టమే అనిపించింది.\nఏమైతేనేం, అదృష్టం పండి, రెండేళ్ళ\nకల్లా గిరిజవ్వకు ఒక మగశిశువు కలిగాడు.\nరాజూ, రాజ్యంలోని ప్రజా, అందరికంటె\nముఖ్యంగా లకుమవ్వా, చెప్పలేని సంతోషం\nపొందారు, ఉత్సవాలుచేశారు.\nఇదిలా వుండగా--\nగిరిజవ్వకు కస్తూరినాయకుడు అని ఒక\nతమ్ముడు ఉన్నాడు. వాడొక దుష్టుడు.\nపైగా, పరమమూర్ఖుడు. వాడికి చెడ్డవాళ్లతో\nస్నేహం. గిరిజకు ఎప్పుడైతే పెళ్ళి ఐందో,\nనాటినుంచీ వాడూ కోటలోనే ఉంటూ\nపచ్చాడు. ఇందుకు తోడు, రాణిగారి తమ్ము\nడైనందుకు ఆస్థానంలో మంచి పదవి, అధి\nకారంకూడా లభించినై.\nఅయితే—ఒకనాడు అకస్మాత్తుగా శత్రు\nసైనికులు కోటలోకి వచ్చేశారు. దీనికి\nకారకుడెవడు? కస్తూరినాయకుడే ! వాడు\nశత్రువులతో కూడి, వాళ్ల సాయంతో బావ\nమరిదిని తొలగించి, నిజగల్లు సింహాసనం\nతనే ఆక్రమించాలని ఆశించాడు. మనసు\nలోపల ఈ ఆశ పెట్టుకొని, పైకిమాత్రం\nబావమరిదితో యెంతో ఇష్టాగోష్ఠిగా నమ్మ\nకంగా ఉంటున్నాడు. కస్తూరినాయకుని\nనమ్మి, వానిని సేనానాయకునిగా నియ\nమించాడు రాజు.\nసేనాని పదవి రావటంతో కస్తూరినాయ\nకునికి పరిస్థితులు మరీ అనుకూలంగా\nఅమరిపోయినై. శత్రువర్గానికి చెందిన\nపొరుగురాజులతో కుట్రచేసి, కస్తూరినాయ\nకుడు 'ఫలానా రోజున రాత్రివేళ దాడివెడలి\nరండి. నేను కోట ద్వారాలు తెరిచివుంచే\n-ఏర్పాటు చేస్తాను!' అని చెప్పాడు.\nకస్తూరినాయకుడు చెప్పినట్టుగానే, రాత్రి\nసమయాన శత్రు దళాధిపతి సులువుగా\nకోటలో చొరబడ్డాడు. కపటియైన కస్తూరి\nనాయకుడు శత్రువులతో యుద్ధంచేస్తున్నట్టు\nనటించాడు. కాని త్వరలోనే వాడు చేసిన\nకుట్ర వెల్లడైపోయింది. పాపం, ఆ\nయుద్ధంలో రామ రసనాయకుడు వీర\nమరణం పొందాడు. నిజగల్లురాజ్యం శత్రు\nవుల వశమయిపోయింది.\nకస్తూరినాయకుడు తనను నిజగల్లు\nరాజుగా చేయమని శత్రురాజును కోర\nబోయాడు. ఐతే ఇప్పుడు, గిరిజవ్వయొక్క\nసౌందర్యం చూచిన ఆ దళాధిపతి ఒక\nకొత్త షరతు పెట్టాడు- గిరిజవ్వ నన్ను\nపెళ్ళాడితే, ఆమెకు పుట్టే బిడ్డను రాజుగా\nచేసి, నిన్ను ప్రతినిధిగా ఏర్పరుస్తాను'- అని.\n'లేకుంటే, నీకూ లేదు, ఆమెకూ లేదు ’\nఅని బెదరించాడుకూడాను.\nచేసేదిలేక, అప్పటికి సరే' అని తల\nఊపాడు కస్తూరినాయకుడు. పోయి, గిరి\nజవ్వ వుద్దేశం తెలుసుకుందామని ఇద్దరూ\nకలిసి, ఆమెవద్దకు వెళ్ళారు. దళాధిపతి\nతన ఉద్దేశం ఆమెకు చెప్పి, జవాబు\nకోరాడు. 'మా తమ్ముడు వప్పుకొంటే\nనాకు అభ్యంతరం లేదు.' అన్నదామె.\nఏమీ సంశయించకుండా వెంటనే,\nకస్తూరినాయకుడు 'నాకు సమ్మతమే. సమ్మ\nతించక విధిలేదు ' అన్నాడు.\nఅప్పుడామె ఒకేఒక కోరిక కోరుకొన్నది-\n'మా కులాచారంప్రకారం, పెళ్ళికి ముందు\nనేనూ, నా తమ్ముడూ ఊరేగింపు చేసి\nరావాలి' అన్నది. ఈ వింతకోరికకు\nఅకడ అందరూ ఆశ్చర్యపోయారు. దళపతి\n'సరే'నన్నాడు. ఊరేగింపు జరగటానికి\nతగిన ఏర్పాట్లు చేశారు.\nఈ సంగతి అంతా తెలిసిన లకుమవ్వ\nవచ్చి 'దళాధిపతిని పెళ్ళాడవద్దుసుమా '\nఅని హితవు చెప్పబోయింది. కాని, గిరిజవ్వ\nచెవిని పెట్టలేదు. అలా మాట మన్నించక\nపోవటం అక్కయందు భక్తి లేక కాదు.\nఒక గొప్ప ఉద్దేశం నెరవేర్చేటందుకే.\nఊరేగింపు సమయాన గిరిజవ్వ తన బిడ్డను\nఅక్కగారయిన లకుమవ్వకు వప్పగింత\nపెట్టి, 'అక్కా !— ఈ బిడ్డ నీది ...!'\nఅంటూ ఆఖరుమాటలు చెప్పి, తనమానాన\nతను వెళ్ళింది.\nగిరిజవ్వ కోరికప్రకారం గొప్ప ఊరేగింపు\nసాగింది — ఒకపక్కనుంచి కస్తూరినాయ\nకునిది, మరోపక్కనుంచి గిరిజవ్వది.. కట్ట\nకడపట, నిజగల్లు నగరమధ్యమందు గల\nఎత్తయిన బండరాయిపైన ఇద్దరూ కలుసు\nకొన్నారు. అక్కడ గిరిజవ్వ, తమ్ముడికి\nహారతి ఇచ్చి, ' తమ్ముడూ !— నీవల్లకదా,\nనాకు ఇంతటి మహాపదవి వచ్చింది!\"\nఅనేసరికి, వాడు నిజమేనని పొంగిపోయాడు.\nమరుక్షణమందే ఆమె శక్తిరూపంతాల్చి,\nఉగ్రురాలై, 'ద్రోహీ ! - నావల్ల, నా వెంట\nవచ్చిన నీవల్ల రామరసనాయకుని యిల్లు\nకూలిపోయింది. మన ఇద్దరివల్లా రెండు\nవంశాలకూ - అటు ఏడుతరాలా ఇటు ఏడు\nతరాలా తీరని అపకీర్తి వచ్చింది. మన\nవంటి మహాపాపులు ఇంకా జీవించి\nవుండటం తల్లిఐన భూమాతకు భారం!!”\nఅంటూ, ఆవేశంతో తమ్ముడిని కౌగలించు\nకొని, ఎత్తయిన ఆ శిఖరంమీదినించి కిందికి\nదూకేసింది!!!\nపడీపడటంతోనే మారుమాట లేకుండా\nరెండు ప్రాణాలూ ఈ లోకం విడిచి\nపోయినై. గుణమణి, పూజ్యురాలు అని పేరు\nపొందిన గిరిజవ్వ బలిఅయిన ఆ చోటున\nఒక గ్రామం వెలసి, నేటికీ నిలిచివున్నది.",
            "book_page_end": 52
        },
        {
            "title": "అన్నీ గమ్మత్తులే",
            "book_page_start": 55,
            "pdf_page_start": 53,
            "pdf_page_end": 59,
            "author": "సి. ప్రకాశం",
            "genre": "సోషల్ డ్రామా",
            "moral": "దుష్ట స్వభావం కలవారికి, వారి మూర్ఖత్వానికి తగిన గుణపాఠం చెప్పడానికి, మంచివారు కొన్ని మాయలు లేదా గమ్మత్తులు చేయవలసి వస్తుంది. తల్లిదండ్రుల పట్ల భక్తి, పరోపకారం గొప్పవి.",
            "keywords": [
                "కవలలు",
                "రామూ",
                "లక్ష్మణ",
                "గయ్యాళి భార్య",
                "దుండగీళ్ళు"
            ],
            "characters": [
                "కృష్ణవేణి",
                "రామూ",
                "లక్ష్మణ",
                "రామూ భార్య",
                "ముఠా సభ్యులు"
            ],
            "locations": [
                "కృష్ణానది ఒడ్డు",
                "అడవి"
            ],
            "content": "కృష్ణానదికి ఒడ్డునే ఒక చక్కటి ఇల్లుంది.\nఆ ఇల్లు అట్టె పెద్దదికాదు కాని, అందంగా\nపొందికగా అమిడికగా చూడ ముచ్చటగా\nవుంటుంది. అందులో నివసించే దంప\nతులకు ఒకసారి కవలలు కలిగారు.\nఇద్దరూ మగ శిశువులే.\nకవలలు పుట్టిన కొద్ది రోజులకే ఇంటి\nయజమాని కాలంచేశాడు. అందుచేత,\nఇంటి పెత్తనమంతా ఇల్లాలు ఐన కృష్ణవేణి\nమీదనే పడింది. ఏదో ఇంత కలిగినవాళ్ళు\nగనుక, కాలక్షేపానికి లోటు లేకపోయింది.\nకాని, కృష్ణవేణికి వయసు మీరినకొద్దీ\nసంసారం ఈదుకొని చక్కబెట్టుకురావటం\nకష్టంగా తోచింది.\nపోతే, కవలల సంగతి చెప్పేదేమిటి?\nఅచ్చు మచ్చు ఒక్క మూసలో పోసిన\nకుందనపు బొమ్మలలాగా వున్నారు. వాళ్లకు\nతలిదండ్రులు రామూ, లక్ష్మణ అని పేర్లు\nపెట్టారు. ఐతే, రూపానికి కవలలిద్దరూ\nఒక్కటేకాని, వాళ్ళు పెరిగి పెద్ద అయిన\nకొద్దీ గుణాలలో మాత్రం ఎంతగానో తేడా\nకనిపిస్తూ వచ్చింది.\nపెద్దవాడు రామూ సోమరీ, దుష్ట\nస్వభావం కలవాడున్నూ. తమ్ముడు లక్ష్మణ\nజనముద్దుగా ఉండి, నలుగురిలోనూ\nతలలో నాలుకగా మసులుకొంటూ\nఉండేవాడు. ఇదీ ఇద్దరికీ భేదం.\nరానురాను రామూ దుండగీడుగా తయా\nరయ్యాడు. వాడు, తోడపుట్టిన తమ్ముడినే\nనానాతిప్పలూ పెట్టేవాడు. ఐనా, లక్ష్మణకు\nమట్టుకు అన్నగారంటే ఎంతో భక్తి.\nరామూ పన్నెండేళ్ల వాడయ్యాడు. ఒక\nనాడు తమ్ముడితో కయ్యమాడి, వాడిని\nచితకకొట్టాడు. బలాఢ్యుడు కావటంచేత,\nలక్ష్మణను ఇంటినుండి గెంటివేయటానికి\nకూడా సాహసించాడు.\nతల్లి చూస్తూ బాధపడటం తప్ప, పెద్ద\nవాడిని ఏమీ అనలేకపోయింది. అమ్మా !\nనీవేమీ బాధపడకు. రోజులు ఎప్పుడూ\nఇలానే ఉండవు. మంచికాలం రాకపోదు '\nఅంటూ తల్లిని ఊరడించి ఆమె దీవన\nపొంది వెళ్ళిపోయాడు లక్ష్మణ.\nదుండగీడు . రామూకు మరి కొద్ది రోజు\nలకే పెళ్లి అయింది. ఆ వచ్చిన పిల్ల\nగయ్యాళిగంప. పైగా మూర్ఖురాలు. అత్తకూ\nకోడలికీ మధ్య క్షణమైనా పడేది కాదు.\nఇంటికి పెద్దవాడైన రామూ పెళ్ళాం ఎంత\nచెబితే అంత. వాడు కొమ్ములివ్వటంచేత,\nఆ ఊత చూచుకొని, వాడి భార్య కృష్ణవేణిని\nయమయాతనలు పెట్టసాగింది. కొత్తగా\nవచ్చిన కోడలిది ఆడింది ఆటా, పాడింది\nపాటా కావటం కృష్ణవేణి ఎంతమాత్రం\nసహించలేకపోయింది. అందుచేత, ఇద్దరి\nమధ్యా అరకొరలు మరీ పెచ్చు పెరిగినై.\nచివరకు చేసేదిలేక, రామూ భార్య,\nమాట విని, తన తల్లినే వెళ్లగొట్టడం జరి\nగింది. ' పెద్ద బ్రతుకు బ్రతికి ఇటువంటి\nస్థితికి వచ్చానుకదా' అని అనేక విధాల\nచింతించింది కృష్ణవేణి. ఈ వేదనతోనే\nఆమె కృంగి కృశించిపోతూ, ఇల్లూ వాకిలీ\nలేకుండా వీథులలోనే తిరుగులాడ వలసిన\nగతి ఏర్పడింది.\nఇల్లు విడిచిపోయిన లక్ష్మణ, కాళ్ళు\nఎక్కడికి తీసుకపోతే అక్కడికల్లా తిరి\nగాడు. ఆఖరుకు ఒక అడవిలో ఒక దుండ\nగీడుల ముఠావాళ్ళు వానికి తారసపడ్డారు.\nవాళ్ళు లక్ష్మణను తమ నాయకునిగా ఉండ\nమని కోరారు. సరే, ఇదీ దైవాజ్ఞగానే\nభావించి, వాడు ముఠాకు నాయకుడైనాడు.\nఐతే, వాడి మంచితనంమాత్రం పోలేదు.\nఇలా వాళ్ళకు నాయకుడు అవటంలో\nలక్ష్మణకు మనసులో ఒక వుద్దేశంకూడా\nవున్నది. ఈ ముఠావాళ్లచేత కొన్ని పనులు\nచేయించి, అన్నను దారికి తీసుకరావచ్చు\nకదా అని వాడి తలంపు.\nఇప్పుడు లక్ష్మణకు మంచి అవకాశం\nచిక్కింది, అంగబలం చేకూరింది. స్థావరం\nచిక్కింది. గుండెనిబ్బరం కలిగింది. ఎప్పటి\nకప్పుడు ఇంటి విషయాలన్నీ తన ముఠా\nద్వారా తెలుసుకొంటూనే వున్నాడు.\nక్రమంగా తల్లికి పట్టిన గతి తెలియ\nవచ్చింది. తెలియగానే లక్ష్మణ ఆమెను\nతన వద్దకు రప్పించుకొని, అడవిలో ఒక\nచోట సదుపాయమైన బస ఏర్పరిచాడు.\nలక్ష్మణ వదినెగారు అక్కడ ఇంటిలో\nసర్వాధికారి అయివున్నదాయె. అన్నగారు\nరామూ అమె మాటకు అడుగుదాటని\nబానిసగా తయారయ్యాడు. ఈ పరిస్థితు\nలలో, దంపతుల మధ్య ని ఒక తంపి\nపెట్టితేకాని వాళ్ల తెగులు కుదరదని నిశ్చ\nయించాడు. అయితే, అన్నగారికి ఎట్టి అప\nకారమూ జరగటం లక్ష్మణకు ఇష్టంలేదు.\nఅన్నను బాధించని విధంగానే బుద్ధి\nచెప్పాలని వాడు నిశ్చయించుకొన్నాడు.\nముఠాలోని దుండగీళ్ళు సామాన్యులు\nకారు. అతి చతురులు. ముందుగా లక్ష్మణ,\nవాళ్లను తన ఇంటికి పంపించి పెరటిలోని\nఆవును తన బసకు రప్పించుకొన్నాడు.\nఈ ఆవుపాలను ప్రత్యేకించి తన తల్లికోసమే\nవినియోగించటానికి ఏర్పాటు చేశాడు.\nఅక్కడ మరునాడు — పెరటిలో ఆవు\nకనిపించకపోవటంతో రామూ భార్యను\nనిలదీని అడిగాడు. ఆమె తెల్లబోయింది.\nఇద్దరి మధ్యనీ కలహం పుట్టింది. ' నేను\nఏ పాపం ఎరుగ ' నంటుంది ఆమె. 'ఇంట్లో\nఉన్నదానివి నీకు తెలియకపోవడం ఏమిటి?’\nఅని అంటూ, రామూ పెళ్ళాన్ని మెత్తగా\nతన్నాడు.\nలక్ష్మణకు ఎప్పుడో తెలుసు, అంతా ఇలా\nజరుగుతుందని. సరీగా లక్ష్మణ అనుకొన్నట్టే\nజరిగింది ఇప్పుడు. వాడు ఇంతటితో\nఊరుకోలేదు. తరువాత మరి ఒక చిత్రం\nజరిగింది. ముఠావాళ్ళు రామూ ఇంటి\nఇరుగుపొరుగుల ఇళ్ళల్లోకి సమయం కని\nపెట్టి దూరి, మంచిమంచి విలువైన చీరలు\nదొంగిలించి తెచ్చేవారు.\nఇవన్నీ వాళ్ళు రామూ భార్యవద్దకు\nపట్టుకపోయి, తన భర్త పంపాడని చెప్పి,\nఆమెకు ఇస్తూవచ్చారు.\nపరమ మూర్ఖురాలైన రామూ భార్య\nనిజమే ననుకొని, అవన్నీ సంతోషంతో\nపుచ్చుకొని దాచుకొనేది. పైగా, సంతోషం\nపట్టలేక, పనికట్టుకొని ఇరుగు పొరుగు\nలందరినీ పిలిచి, 'చూచావమ్మా, మా\nఆయన ఎటువంటి చీరలు పంపించారో !'\nఅంటూ, ఆ చీరలన్నీ అందరకూ చూపటం\nప్రారంభించింది.\nఆడవాళ్ళందరూ తమ తమ భర్తలతో\nఈ సంగతి చెప్పారు. కొద్ది రోజులకల్లా—\nఆడవాళ్ల చీరలన్నీ ఫలానా రామూ దొంగి\nలించి తన భార్యకు ఇస్తున్నాడని ఊరిలో\nపెద్ద గోల బయలుదేరింది.\n' కావాలంటే, దొంగసొత్తులన్నీ రామూ\nఇంటిలో దొరుకుతై. రండి చూదాం!”\nఅంటూ, ఒకనాడు గ్రామస్థులందరూ\nబయలుదేరారు.\nగ్రామస్థులు అంతమంది ఒక్కసారిగా\nవెళ్ళేసరికి, రామూ వాళ్ళను శ క్తికొద్దీ అటకా\nయించాడు. ' నువు దొంగవు. గజదొంగవు.\nకాకుంటే మమ్మల్ని ఎందుకు పోనియ్యవు?”\nఅని వాళ్ళు గదమాయించారు.\nఅప్పుడు పౌరుషంతో రామూ ' అయితే\nచూచుకోండి!' అంటూ కోపంకొద్దీ ఇంటో\nపెట్టెలూ, మూటలూ గబగబ ఇవతలకు\nవిసిరి పారవేశాడు.\n'రండర్రా ! రండర్రా!!' అని ఒకరినొకరు\nపలకరించుకొంటూ, గ్రామస్థులు రామూ\nఇంటిలోపల దూరి అన్ని పరీక్షచేశారు.\nఅక్కడ అందరకూ ఆశ్చర్యం తోచేటట్టుగా,\nవాళ్ళ వాళ్ళ చీరలన్నీ ఆ యింటిలోవున్న\nపెట్టెల్లో దొరికిపోయినై.\nస్పష్టంగా కంటికి కనిపిస్తూవుండగా\nలేదనటం ఎలా ? ' నేను కాదు' అని రామూ\nఅంటే మాత్రం ఎవరు నమ్ముతారు?\nగ్రామస్థులకు మనస్సు ఉడికిపోయింది.\nకోపం పట్టలేక, రామూను పట్టి, కట్టి,\nపచ్చడి అయేలాగా చితుకకొట్టారు. రామూ\nపచ్చిదొంగ, వాడిని కనిపెట్టివుండాలి అని\nఊరిలో వాదు పడిపోయింది !\nఇది చావుదెబ్బలు తిన్న రామూకు\nఇదేమీ అర్థంకాలేదు. ఇదంతా గయ్యాళి\nఐన తనభార్య చేసిన మోసమే అని తలిచి,\nగబగబ ఇంట్లోకి పోయి పెళ్ళాన్ని సున్నం\nలోకి ఎముక లేకుండా తన్ని వదిలాడు.\n'ఏమిటి ఈ కుట్ర అంతా?' అని రామూ\nభార్యను గద్దించి అడిగాడు. ఆమె వెర్రి\nచూపులు చూస్తుందేకాని, ఎంత తన్నినా\nఉలుకూ పలుకూ లేదు. ఐనా, ఆమె\nమాత్రం ఏం చెప్పగలదు? ఆమెకు కూడా\nఇదంతా అగమ్యంగా తోచింది, ఎవడో\nమోసకారి చేసివుంటాడు.\nవాడిని కనిపెట్టి తగిన శాస్త్రి చేయాలి\nఅని ఆమె పంతంపట్టి కూర్చున్నది.\nఇంతలో తెలివైన రామూ భార్యతో 'ఒసే,\nఒసే, నేను జరుగురుగా ఊరికిపోతున్నాను.\nమళ్ళీ రావటానికి ఒక వారంపైగా పడు\nతుంది ' అని చెప్పాడు. నిజమేననుకొన్నది\nమూర్ఖురాలైన వాడి భార్య.\nపగటిపూటల్లా ఎలానో ఊరి బయట\nకాలక్షేపంచేసి, అర్థరాత్రివేళ ఆకస్మికంగా\nరామూ తిరిగి ఇంటికి వచ్చాడు. వచ్చి,\nగోడవారలంటే మెల్లగా అడుగులు వేస్తూ\nలోపల ప్రవేశించబోయాడు.\nచీరలు తెచ్చి ఇస్తున్న ఆ దొంగవాడిని\nపట్టి శాస్త్రి చేయాలనే దీక్షతో రామూభార్య\nనిద్రపోకుండా మెలకువతోనే పడుకొని\nవున్నది. ఆ అర్థరాత్రిసమయాన ఎవరో\nవస్తున్న చప్పుడు కావటం, మసకమసకగా\nమనిషి నీడకూడా కనబడటంతో నిజంగానే\nఆ దొంగ వస్తున్నా డనుకొన్నది ఆమె.\nపడుకొనివున్న ఆమె చప్పుడు కాకుండా\nలేచింది. చాకు తీసింది. దొంగ ఎవరో కని\nపెట్టాలని రామూ ప్రయత్నం, ఆ దొంగను\nపట్టి శిక్షించాలని వాడి భార్య ఆరాటం.\nరామూ మెల్లగా లోపల ప్రవేశించి, కిటికీ\nకటకటాలలోనించి తొంగి చూచాడు.\nఎప్పుడైతే రామూ అలా కిటికీదగ్గర నిల\nబడి చూస్తూవున్నాడో, పట్టుదలతో కని\nపెట్టుకొనివున్న వాడి భార్య గబగబ వచ్చి,\n' దొరికావురా దొంగా !' అంటూ చేత\nనున్న చాకుతో కోపంకొందికీ వాడి ముక్కు\nచెక్కి వేయబోయింది.\nదొంగమీదనే దృష్టి పెట్టుకొనివున్న\nరామూకు, 3 చీకటిలో తన ముక్కు\nచెక్కేది ఎవరూ అన్న గుర్తు తెలియనేలేదు.\nఅదంతా తను అనుకొన్న మోసకారి చేసిన\nకుట్రేనని వాడి వూహ.\nముక్కు తెగటంతో, ఇంటి పెంకులు\nఎగిరిపోయేటట్టుగా పెద్ద కేకలువేస్తూ, గోల\nచేయసాగాడు. రామూ. ఈ కేకలు విని\nఇరుగుపొరుగులు వచ్చి, తనను రక్షించి,\nదొంగవాడిని పట్టుకొని శిక్షిస్తారని రామూ\nఉద్దేశించాడు.\nదంపతు లిద్దరూ కూడా ఇంతపని చేసిన\nఆ మోసకారి ఎవరో పట్టుకోవాలని ఆత్రంతో\nవున్నారు. కనబడకుండా ఈ నాటక మంతా\nఆడిస్తున్న ఆ దొంగను పట్టితీరాలని వాళ్లు\nపంతంపట్టివున్నారు.\nఇటువంటి సమయంలో రామూ కేకలు\nవిని ఎదట ప్రత్యక్షమైనవాడు ఇరుగు\nపొరుగులు కాదు, వాడి తముడు లక్ష్మణే!\nఆ అవస్థలో లక్ష్మణను చూడగానే రామూ,\nవాడిభార్యా గతుక్కుమని పొయ్యారు.\nవెంటనే లక్ష్మణ అన్నగారి ముక్కుకు\nకటు కట్టి, అతని ఓదార్చి, పాదాలమీద పడి\nక్షమించమన్నాడు. 'అన్నయ్యా !— అప\nరాధం క్షమించాలి. నేను ఇల్లు వదిలి\nపోయినప్పటినుండీ నీకు కలిగిన చిక్కు\nలన్నీ నా వల్లనే కలిగాయని నమ్మవలి\nసింది. అయినదానికి చింతించవద్దు.\nనీ కష్టాలు గట్టెక్కినై ' అన్నాడు.\nరామూకు ఇదేమీ అర్థంకాలేదు.\nఅప్పుడు లక్ష్మణ, అన్నగారిని స్తిమితపడ\nమని చెప్పి, తరువాత అతనిని అడవిలో\nతన బసకు తీసుకువెళ్ళాడు.\nఅక్కడికి వెళ్ళేసరికి రామూకు తన ఆవు\nకంటపడింది. ఆశ్చర్యపడ్డాడు రామూ.\nఅన్నను లోపలికి తీసుకవెళ్ళాడు లక్ష్మణ.\nతల్లి రామూకు ఎదురువచ్చి 'నాయనా !'\nఅంటూ ప్రేమతో కౌగిలించుకొన్నది. రామూ\nదుఃఖం పట్టలేక చిన్నపిల్లవాడిలా ఏడువ\nసాగాడు. రామూ తల్లి కాళ్ళపై పడి,\n' అమ్మా !— బుద్ధి గడ్డితిని, నా భార్య\nమాట విని చెడ్డాను. దానిని నమ్మటమే నా\nప్రాణంమీదికి వచ్చింది. క్షమించు...' అని\nవేడుకొన్నాడు.\nఅటుపైన లక్ష్మణ తను చేసిన పనులన్నీ\nపూసగుచ్చినట్టు అన్నకు విన్నవించాడు.\nతల్లిని తను ఏ విధంగా పోషించిందీ కూడా\nపూర్తిగా వివరించాడు.\nఅప్పటినించీ అన్నాదమ్ము లిద్దరూ ఎటు\nవంటి అరమరా లేకుండా అన్యోన్యంగా\nమెలగజొచ్చారు. తమ్మునిలాగానే, రామూ\nతల్లిని భక్తితో పూజించేవాడు.\nలక్ష్మణ, తనను ఆశ్రయించిన ముఠా\nవాళ్లను బాగుచేసి, మంచిదారికి తెచ్చాడు.\nలక్ష్మణ నాయకత్వం కింద ఆ దుండగీండ్లు\nలోకానికి ఉపయోగించే పనులు ఎన్నో\nచేస్తూవచ్చారు.\nఈ విధంగా లక్ష్మణ మంచితనంవల్ల\nఅటు వాడి అన్నావదినెలూ బాగుపడ్డారు,\nఇటు దుండగీండ్ల ముఠాకూడా లోకానికి\nఉపకరించింది.",
            "book_page_end": 61
        },
        {
            "title": "దైవబలం",
            "book_page_start": 63,
            "pdf_page_start": 61,
            "pdf_page_end": 61,
            "author": "ఇ. వి. వర్మ",
            "genre": "నీతి కథ",
            "moral": "దైవబలం అనుకూలించినప్పుడు, మనం కష్టపడకపోయినా లేదా ఇతరుల పనిని ఉపయోగించుకున్నా మనకు శుభం జరుగుతుంది.",
            "keywords": [
                "దైవబలం",
                "ఎలుక",
                "పాము",
                "అదృష్టం",
                "పేటిక"
            ],
            "characters": [
                "మూషికము",
                "విషసర్పము"
            ],
            "locations": [
                "కోమటి ఇల్లు"
            ],
            "content": "చల్లని రోజొక వెన్నెల రాత్రీ\nచక్కటి చిత్రం జరిగింది :\nఆకటి కోర్వక మూషిక మొకటి\nకోమటి ఇంట్లో కెళ్ళింది,\nపెద్ద పేటికను గట్టి దీక్షతో\nరంధ్రము చేసి దూరింది.\nఅంతకు మునుపే ఆ పేటికలో\nఆశ లుడిగి యొక విషసర్పము తన\nకేది దారి యని ఖేద మందుతూ\nకుందుచు అట్టులె పడియుండె.\nశ్రమపడి రంధ్రము చేసిన ఎలుక\nకూటికొరకు కాంక్షించెడి ఎలుక\nగడగడ వణకుచు, పేటికయందలి\nసర్పరాజునకు ఆహుతియయ్యెను !\nఏ దరి లేక, ఆకలి కోర్వక\nఏడ్చెడి పాము ఎదురొచ్చిన ఆ\nఎలుకను తిని, తన ఆకలి తీరగ,\nఎలుక చేసినా కలుగు దారినే\nవెలుపల బడి పరువెత్తింది!\nచదువరులారా, ఫణిరాజునకు\nదైవబలంబే లేకున్న\nఎలుకమాదిరే మంచి కెళ్లినా\nచెడుగై కష్టము చేకురుగా?\nదైవబలమె మనపట్ల నుండిన\nపామువోలెనే బయటబడుచు మన\nబ్రతుకు భాగ్యమై పండునుగా !",
            "book_page_end": 63
        },
        {
            "title": "చిత్రకథ",
            "book_page_start": 64,
            "pdf_page_start": 62,
            "pdf_page_end": 62,
            "author": "చందమామ బృందం",
            "genre": "చిత్రకథ",
            "moral": "చందమామ బృందం",
            "keywords": [
                "బొమ్మలు",
                "కథ",
                "పజిల్",
                "ఉత్సుకత"
            ],
            "characters": [],
            "locations": [],
            "content": "ఈ పటంలో నాలుగు బొమ్మలున్నయి. వీటిని వరుసగా చూస్తూ\nపోయినప్పుడు, మీకు ఒక చిత్రమైన కథ స్ఫురిస్తుంది. అలా\nమీకు స్ఫురించకపోయినట్టయితే, వచ్చే నెల చందమామ చూడండి.",
            "book_page_end": 64
        }
    ],
    "statistics": {
        "total_stories": 13,
        "author_counts": {
            "వేదం వెంకటరామన్": 1,
            "చందమామ బృందం": 3,
            "కస్తల విశ్వనాధ్": 1,
            "ఎస్. సుభద్ర": 1,
            "వి. జానకి": 1,
            "కె. ఆనందయ్య": 1,
            "సుంకర రామమోహన రావు.": 1,
            "ఎం. మాధవరావు": 1,
            "జి. భాస్కరమ్మ": 1,
            "సి. ప్రకాశం": 1,
            "ఇ. వి. వర్మ": 1
        },
        "genre_counts": {
            "గేయ కథ": 1,
            "జాతకకథ": 1,
            "సోషల్ డ్రామా": 2,
            "హాస్యం": 1,
            "సీరియల్": 1,
            "సామాజిక కథ": 1,
            "జానపద కథ": 1,
            "గేయం": 1,
            "నీతి కథ": 2,
            "చారిత్రక కథ": 1,
            "చిత్రకథ": 1
        }
    }
}