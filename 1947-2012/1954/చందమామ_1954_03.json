{
    "book_id": "చందమామ_1954_03",
    "stories": [
        {
            "title": "ఆహ్వానము",
            "book_page_start": 7,
            "pdf_page_start": 7,
            "pdf_page_end": 7,
            "author": "చక్రపాణి (సంచాలకుడు)",
            "genre": "సంపాదకీయం",
            "moral": "N/A",
            "keywords": [
                "చందమామ",
                "పోటీలు",
                "గేయకథ",
                "బుర్రకథ",
                "వీరగున్నమ్మ"
            ],
            "characters": [],
            "locations": [],
            "content": "మన చందమామ ప్రారంభించిన పోటీలలో పాఠకులు ఎంతో ఉత్సాహాన్ని కనబరిచినందుకు సంతోషం. పరిశీలన జరుగుతున్నది. అన్నట్టు- కథలపోటీకి గడువు మార్చి 15-వ తేదీవరకూ ఉన్నది; తెలుసుకదా! ఈ సంచికలో మీరు ముఖ్యంగా గమనించతగినది గేయకథ. ఇది బ్రిటిషువారి పరిపాలనలో జరిగిన ఒక సంఘట నకు 'నృత్యగానం'. దీనినే చిన్నమాటలలో ' బుర్రకథ ' అంటున్నాము. ఈ రకం కథలు ఇంతవరకూ ఏదైనా ఉద్యమం ప్రచారం చేయ టానికి సాధనగా ఉపయోగపడుతున్నవి. కాని, మంచి చారిత్రక గాధలు ఎంచి బుర్ర క థ లుగా తయారుచేసి ప్రదర్శిస్తే, రక్తి కడతాయి. పైగా వినేవాళ్ళ మనస్సుకు బాగా నాటు కొంటాయి. ఇప్పుడీ ' వీరగున్నమ్మ' కధ మీకు యెలా నచ్చిందీ వ్రాస్తారుకదూ ! సంపుటి 14 : మార్చి 1954 : సంచిక 3",
            "book_page_end": 7
        },
        {
            "title": "వీరగున్నమ్మ",
            "book_page_start": 8,
            "pdf_page_start": 8,
            "pdf_page_end": 12,
            "author": "కె సభా",
            "genre": "చారిత్రక గాధ",
            "moral": "అన్యాయాన్ని ఎదిరించడానికి ధైర్యం, ఆత్మబలిదానం అవసరం. రైతు ఉద్యమాల చరిత్రలో వీరత్వం చిరస్మరణీయం.",
            "keywords": [
                "వీరగున్నమ్మ",
                "రైతాంగ ఉద్యమం",
                "అటవీ సత్యాగ్రహం",
                "మణిపుర",
                "దివాను"
            ],
            "characters": [
                "గున్నమ్మ",
                "దివాను",
                "కలెక్టరు",
                "కానిస్టేబుల్",
                "రైతువీరులు"
            ],
            "locations": [
                "ఆంధ్రదేశం",
                "విశాఖజిల్లా",
                "రాజమణిపురం",
                "మణిపుర"
            ],
            "content": "మన తెలుగుదేశంలో విశాఖజిల్లా పేరు అందరికీ తెలిసిందే. అక్కడ రాజమణిపురం అనేచోటున జరిగినటువంటి చిత్ర క థ ఇది ]\nవినవే ముద్దుల చిట్టిచెల్లెలా\nవీరవనిత చరితం\nసరనరాలును జలదరించు నవ\nనారీమణి కథనం\nతరతరాలు విక్రాంతులు చిలికే\nతరుణి వీరచరితం\nభారతీయ రైతాంగ చరిత్రకు\nప్రాణంబీ కథనం\nసానుమాను గున్నమ్మ చరిత్రం\nసమరసార భరితం!\n॥ ॥\nసానుమాను గున్నమ్మ చరిత్రం వింటే\nపల్లెటూరి ప్రజలే కామ, భారతీయులంతా\nఆనందంతో గంతులేస్తారు.\nభాయి భళానోయి తమ్ముడా - సై\nభాయి భళానొయి - దాదానా!\nసుందరాల రైతుసీమరా - సై\n'మణిపుర' నగరపు భూమిరా - సై\nఅందు దివాను రాబందురా\nమందుడై ప్రజల బాధించెరా\nపందుంపుల్లలకున్ను పన్నురా - సై\nసందు' జిక్కిన జప్తు చేయురా ॥\nఆ మణిపుర దివాను బహు కఠినుడు. రైతులను ఘోరంగా పీడిస్తూ, పందుంపుల్లలకుగూడా పన్ను విధించేవాడు. రాను రాను ఆ రాజ్యంలోని రైతుల స్థితి అతి దుర్భరమైపోయింది. మణిపుర నగరపు ప్రజల బ్రతుకులే ముందిర ఓరీ తెలుగన్నా ఎందుగన్న రైతాంగము రోదన కుందిరి జనములు ఓరన్నా క్రిందు మీదయి రైతుల బ్రతుకులు మ్రందె జీవనా లోయన్నా\nవందలాదిగా పేదల నెత్తురు చిందిపోయెరా ఓరన్నా ఎందరున్న యింకెందరున్న మరి యెందరున్న మేలేమన్నా! అత్తింటి సొమ్మును అల్లుడు దానంచేసి నట్టు ప్రజల సొమ్మునంతా దోపిడీచేసి దివానుగారు జమీందారువారి ధనాగారాన్ని నింపివేస్తున్నారు. ఇట్లావుంటే, రైతులు అందరూ ఒక్కటై ' అటవీ సత్యాగ్రహం ' చేయాలనుకున్నారు. అటవీ సత్యాగ్రహం అంటే రైతులు స్వేచ్ఛగా అడవిలో కట్టే కంపా కొట్టి తెచ్చుకోవడ మన్నమాట. అటవీ సత్యాగ్రహము చేయగా పట్టు బట్టినారు చిటికెలోన ఆ మణిపుర వీరులు చెట్టా పట్టాల దట్టీలన్నీ బిగగట్టారు కట్టుగ నడిచారు జే జే గాంధి జే జే యనుచు జేలు మారుమ్రోగ కత్తులు గొడ్డళ్ళు, ఎత్తి. నరికిరీ సత్తు జూపీ అడవీ! కుక్క కాటుకు చెప్పుదెబ్బ అన్నట్టు చీపురుపుల్లలనుగూడా ముట్టుకోనివ్వక; లేగదూడనుగూడా కాళ్ళాడనివ్వక అడవి\nయంతా వీడబ్బసొమ్మనుకొన్న జమీందారీ దివానుకు తగిన శాస్తి జరిగింది. విజయోత్సాహము మిన్నుముట్టగా విజయలక్ష్మి తోడ విజయ సారథులు రైతువీరులు విజయంబుల సిరుల జై జై గాంధి జై జై యంటూ జయఘోషల తోడ కట్టెలు కొట్టి మోపులు కట్టి కట్టెబండ్ల నింపి ఎడ్ల కుప్పె గిగిరెట్ల మ్రోతలు ఘల్లు ఘల్లుమనగ పల్లె చేరి ఉల్లాసంబుల ధర వెల్లువ లుప్పొంగ గెలుపు మాది యని పులకరించి కో లాటము లేశారు! చిలకమ్మ సీరె సింగారించేలోగా పట్టణం మాటుమణిగిందన్నట్టు దివానుగారు తన రథ గజ తురగ పదాతి సేనలను పల్హరించే లోగానే అడవి కొల్లబోయింది. కన్ను బొడిచెరా దివానుగారికి చిన్నబోయె ముఖము మిన్నకున్న తన పన యేముందని ఉన్నవారిలోనే ఎన్నికైన తన బంటుల బిలిచి నన్న దండు జేసి మిన్ను మన్ను ఏకం జేస్తానని కన్నుగీటి నడిచె వెన్ను జూపక కట్టెలన్నిటా తన్ని తెత్తుననుచు! ఒట్టి గొడ్డుకు అరుపు లెక్కువన్నట్టు ఈ విధంగా వాగుతూ వెళ్ళాడుగాని అక్కడ వీడి బుడబుడక్కలేమీ వాగలేదు. మొరిగే కుక్క కరవదుగదా? అందుకే మళ్లీ తిరిగి తన దివాణానికి వచ్చేశాడు. కలేకట్టురు పోలీస్ మూకల బలగము దీసుకొని లతీ, తుపాకులు, బోయినెట్టు చుర కత్తుల నెత్తుకొని పందుల్లాగా తిని బలిసిన ఒక మందను బిలుచుకొని మణిపుర రైతాంగ వీరులా మదము నణతునంచు పల్లెసీమల కొల్లజేయ నా కల్లను దూరాడు!\nనమిలేవాడికంటే మింగేవాడు ఎక్కు వన్నట్టు అసలు జమీందారుతోనే వేగలేక చస్తుంటే ఈ కలేకట్రు బయలుదేరాడయ్యా దొర ! ఇక చూడమన్నాడు కలెక్టరు తన తడాఖా, చూచుకో—! అన్యాయముగా ఏడుమందిని అరెస్టు జేశాడు ఏమి న్యాయమని జామీ నడిగిన ఇచ్చినారు మొదట కానీ వెంటనె అరెస్టులంటూ కదం త్రొక్కినారు జాలిమాలిన తిట్టు రైతుల తూలనాడినారు. ఖూనీకైనా సిద్ధంబని తమ పూనిక తెలిపాడు 1 ! ఇంత దౌర్జాన్యానికి దిగిన కలెక్టరును చూచిందే గ్రామస్థులకు రోసం పొంగి పోయింది. ఆ పల్లెటూరి పడతులలో సాను మాను గున్నమ్మ ఉక్కు రోసాలతో ముందుకు వచ్చి నిలబడింది. సాసుమాను గున్నమ్మ రోసముల త్రాసులాగ లేచె మీసాలున్న మొగరాయుల కిది వీసము సరిగాదు. మోసము జేసి నెత్తురు కుడిచే దాస్యపు బ్రతుకేల ? కాసు లేదు ఒక కట్టె లేదు అడి యాసలు మీకేల? పాశబద్ధులను జేసి రైతులను తీసుకుపోలేరు. అంటూ పొలికేక బెట్టి కలెక్టరు కారుకు అడ్డంగా వచ్చి నిల్చుకొన్నది. ఇక కలెక్టరు వూరుకుంటాడా? కన్ను గీటెరా కలెక్టరప్పుడు కానిస్టేబులును బోయినెట్టుతో రొమ్మున పొడిచే బాబు కటికవాడు గాయము దిన్న ఆడుసింగమై పోయి రేగె నామె అంతలోనె ఒక తుపాకిగుండు గొంతున దూసింది చిందిన నెత్తురు చిందుతుండగా ముందు కురికెనండీ ! బహిస్ భళాభళి సోదరీ - సై బహిస్ భళాభళి చెల్లెలా - సై ॥\nచిమ్మే నెత్తురు చిమ్మగా - సై కుమ్మున రోసము రేగెరా ప్రళయకాళియై నిలిచెరా ఆదిశ క్తిలా లేచేరా గొడ్డలి గిరగిర త్రిప్పరా - కను గ్రుడ్ల నిప్పులను రాల్చెరా ! సత్యభామలా పొంగెరా రుద్రమాంబలా లేచెరా మంటిలో బుట్టిన బిడ్డరా మంటలై ధగధగ మండెరా! మింటిలో చుక్కలు రాలె ము క్కంటి చిచ్చులా లేచెరా.... కంట జూచు యా నీచుల తుంటరితనముల మాన్పెరా చలిపెట్టి పొలికేక బెట్టెరా బలములన్నీ మారుమ్రోగెరా! ఈ విధంగా చెలరేగిన వీరగున్నమ్మను చూచి అధికార్లు భయపడిపొయ్యారు. గడ గడ వణికిపోతున్నారు. అరెరే పల్లెల పడుచు బాపురే తరముగాదు నిలుప రైతువనితరా రణమునందు మన పతనము దప్పదురా ఈ తీరుగనే వ్రాసె మృత్యువు వాత బడగ మనకు గురితో గుండెకు సూటిగ రెండు గుండ్లు వదలమనెరా ! ధణ ధణ ధణ ధణ తుపాకి గుండ్లు ఢాంఢామ్మని మ్రోగె రెండు గుండ్లు ఆ గుండెల దూసె నిండుతల్లి ఆకటా ! నేల వాలె మన వీరబాల యిం కేల జీవనాలు రైతువీరులు రైతుశూరులు రైతు ధీరులండీ కణ్ణి కాళయ నార్ల జగ్గయ కాలి కూలినారు దండపాణి నారాయణ వీరులు విక్రమాలు చిల్కి వీరస్వర్గము నలంకరించిరి వీరవనితతోనే ! మీసములుంటే చాలదు. రోసము, పరు సముగూడా వుండాలి. ఇంత పట్టుగా పోరాడి ఆనాడు వీరస్వర్గం అలంకరించింది గనుక నే ఆ గ్రామానికి 'వీరగున్నమ్మపుర'మని పేరు పెట్టారు. ఆమెకొక సమాధి నిర్మించి నేటికీ వీరపూజ చేస్తున్నారు. తెలుగు దేశాని కదొక యాత్రాస్థలం గదా! ఆమెతోపాటు స్వర్గసు లైన ఆ నలుగురూ చిరంజీవులు గదా! ఓ వీరగున్నమ్మ ఓ రైతువీరమ్మ జోహార్లు జోహార్లు తల్లీ ! ఓ ధీర రైతాంగనా వీరదేవతా జేజేలు జేజేలు తల్లీ !",
            "book_page_end": 12
        },
        {
            "title": "మట్టిబుర్ర",
            "book_page_start": 13,
            "pdf_page_start": 13,
            "pdf_page_end": 16,
            "author": "చందమామ బృందం",
            "genre": "జాతక కథ",
            "moral": "తెలివైన ఆలోచన, ఆపదలో ధైర్యం మనల్ని రక్షిస్తాయి. మోసగాళ్ళ పట్ల జాగ్రత్తగా ఉండాలి.",
            "keywords": [
                "కోతి",
                "మొసలి",
                "గుండెకాయ",
                "మామిడిపళ్లు",
                "తెలివి"
            ],
            "characters": [
                "బోధిసత్వుడు (కోతి)",
                "పిల్ల మొసలి",
                "తల్లి మొసలి",
                "బ్రహదత్తుడు (కాశీ రాజు)"
            ],
            "locations": [
                "కాశీ రాజ్యం",
                "గంగా నదీతీరం",
                "ద్వీపం"
            ],
            "content": "పూర్వకాలమందు, బ్రహదత్తుడు కాశీ రాజ్యాన్ని పరిపాలించేటప్పుడు, బోధి సత్వుడు ఒక కోతిగా జన్మించాడు. గంగా నదీతీరాన ఒక రావిచెట్టుమీద తన ఉనికి ఏర్పరుచుకొన్నాడు.\nనది నిండుగా క్భూరమైనటువంటి మోసకారి మొసళ్ళు ప్రవాహజలంలో విహరిస్తూ వుండేవి.\nదుష్టమైన ఇటువంటి మొసళ్లనుగురించి జాగర్తగా ఉండాలనీ, ఎన్నడూ చెట్టు దిగ కూడదనీ, బోధిసత్వుడైన కోతి తక్కిన కోతులన్నిటికీ హెచ్చరిక చేస్తూవుండేది.\nఒకరోజున నదిలో వుండే తల్లిమొసలి తన బిడ్డతో \" నాయనా !— నాకు ఎంతో కాలంనుంచి కోతిగుండె తినాలనివున్నది. నా కోరిక తీర్చవా?\" అన్నది. అందుకు మొసలిపిల్ల ' అమ్మా ! కోతులు చాలా తెలివైనవి. అదీగాక, అవి చెట్టునుండి చెట్టుకు గంతులేసి పారిపోతయి. ఎట్లా పట్టేది?' అని తన సంశయం చెప్పింది. తెచ్చేతీరాలి అని పట్టుపట్టింది తల్లిమొసలి.\nమొసలిపిల్ల పోయి రావిచెట్టుకు చుట్టు చుట్టూ తిరిగింది. పైనున్న కోతులు కొమ్మలూ రెమ్మలూ విరిచి దానిమీద పడ వేయసాగినై. ఉన్నట్టేవుండి, కొన్నికోతులు నీటి సమీ పాన వుండే కొమ్మలకు దిగివచ్చినై. వాటితో పిల్లమొసలి 'వోయి తమ్ముల్లారా !- ఎంతకాలమైనా మీరు ఈ చెట్టుపైన కూర్చొని కాలక్షేపం చేయటమేకాని, ఈ ప్రపంచంలో యెటువంటి చిత్రవిచిత్రా లున్నవో మీకు తెలియదుకదా! ఈ నది మధ్యని పరమసుందరమైన ఒక ద్వీప మున్నది. ఆ ద్వీపంలో చక్కటి మామిడి చెట్టున్నది. రండి నాతో చూపిస్తాను ' అని ఎంతో తియ్యగా చెప్పింది.\nఈ మాటలు వినేసరికి కోతులకు నోరు ఊరింది, ' ఐతే నేస్తం! మాకు ఈతరాదు. మేము ఎలా రాగలం?' అని అడిగినై.\n'అయ్యో, అదీ ఒక సమస్యేనా? రండి. నా వీపుమీద యెక్కికూర్చోండి. మిమ్మలి నందరినీ చిటిక సేపటిలో తీసుకపోయి ఆ తోటలో దిగబెడతా' అన్నది ధీమాగా.\n' సరే. మరైతే నన్ను తీసుకువెళ్లు' అంటూ ఒక చిన్నారి కోతిపిల్ల తయారు పడింది. తక్కిన కోతులు వద్దని చెప్పినా అది వినలేదు. ' మొసలి మోసకారి. జాగర్తా!' అని అవన్నీ ఒక్కపెట్టున ఘోష పెట్టాయి. కాని, కోతిపిల్ల తన ఉత్సాహంలో ఈ మాటలు చెవిని పెట్టలేదు. చెప్పలేని సంతోషంతో ఆ పిల్లమొసలి నదిలో ఈదుకు పోతున్నది. అలా పోయి పోయి, గభీమని నీటిలోపలికి మునిగిపోయింది!\nఅప్పుడు కోతిపిల్ల భయంతో మొసలిని అదిమిపట్టుకొన్నది, చేతులతోనూ, కాళ్ళ తోనూ. పైగా ఉక్కిరిబిక్కిరి అయింది. పిల్లమొసలి మళ్ళీ ఒకసారి పైకివచ్చింది. వొళ్ళంతా తడిసిపోయిన కోతిపిల్ల కళ్ళు తుడుచుకుని, ' మొసలీ మొసలీ! ఎందు కిలా చేశావు?' అని అడిగింది.\n'నిన్ను నేను చంపేస్తా... నువు చచ్చే దాకా నిన్ను నీళ్లలో ముంచి వుంచుతా ' అన్నది తాపీగా పిల్లమొసలి.\n'ఎందుకు నన్ను చంపేది ? నువు నాకు నేస్తానివని నమ్మికదా వచ్చాను?' అని ప్రశ్నవేసింది కోతిపిల్ల, అమాయకంగా.\n'ఎందుకేమిటి ? మా అమ్మకు ఎన్నాళ్ల నించో కోతిగుండె తినాలని అమిత కోరికగా వుందట. నిన్ను పట్టుకపోయి మా అమ్మకు వప్పగిస్తా ' అని చెప్పింది. ' ఓయి పిచ్చిఅన్నయ్యా ! ఈపాటి మాట ఇందాకనే చెప్పవైతివే! నువు మామిడి పళ్లమాట చెప్పగానే నేను ఉన్నపాటున వచ్చేశాను. నా గుండెకాయ ఆ చెట్టు. మీదనే ఉండిపాయె !' అన్నది. ఈమాటకు ఆ పిల్లమొసలి కళ్ళు మిటకరిస్తూ, వెర్రిగా చూచింది. ' మరైతే, నీ గుండెకాయ నీతో కూడా ఉండదా?' అని అడిగింది. ' అబ్బే ! — శరీరానికల్లా గుండె ముఖ్య మయిందికదా! దాని నెప్పుడూ చెట్టుకు వేలాడదీసి, భద్రంగా కాపాడుకుంటాను. ఎంతో పని వుంటేకాని, పైకి తీసుకురాను ' అని చెప్పింది. \" నీకు ముఖ్యంగా నా గుండెకాయ అవసరమే అయితే, మనం మళ్ళా చెట్టుదగ్గరకు పోవాలి. కాని మనం, నువు చెప్పిన ద్వీపందగ్గరకు వచ్చేసి నట్టుందే. నన్నక్కడ దిగబెట్టు. ముందు కాసిన్ని మామిడిపళ్ళు తినివస్తా' అన్నది. 'ఉహుఁ-అలా కాదు. పళ్ళు తరవాత తిందువుగాని. ముందు నాకు నీ గుండె కాయ కావాలి. పద, చెట్టుదగ్గరకు పోదాం' అని తొందర పెడుతూ, గబగబ కోతిపిల్లను తీసుకపోయి చెట్టుకు చేర్చింది పిల్లమొసలి. కోతిపిల్ల చెంగున చెట్టుమీదికి ఒక్క గంతువేసింది. పై న కూర్చొని కిచకిచ లాడుతూ, 'ఓయి మట్టిబుర్రా ! రా, పైకిరా, నా గుండెకాయ తీసి పట్టుకెళుదువుగాని...' అంటూ వెటకారం చేసి, కొన్ని కొమ్మలు విరిచి పిల్లమొసలిమీద పడవేసింది.\nరాతిపలక ఒకటి వున్నది. కోతిపిల్ల చెట్టు మీదినించి లంకకు పోదామనే కుతూ హలంతో ఆ రాతిపలకమీదికి ఉరికింది. అక్కడినించి లంకలోకి ఒక్కగెంతువేసి, పొట్ట పట్టినన్ని పళ్లు తిన్నది. పిల్లమొసలి నదిలోపలే పొంచివుండి, కనురెప్ప వాల్చకుండా చూస్తున్నది. కోతి పిల్ల లంకనుండి తిరిగి వచ్చేటప్పుడు పట్టి వేదామని దాని వూహ. మాటు మణిగింది. కడుపునిండా పళ్ళు దట్టించిన కోతిపిల్ల మెల్లగా లంకనుండి మళ్ళీ రాతిపలకమీదికి దిగింది. ఐతే 'పొద్దుటికంటే ఇప్పుడీ రాతిపలక పెద్దదిగా కనబడుతున్నదే, కొంపదీసి ఏ మొసలయినా ఇక్కడ పడుకోలేదుకదా. ఏమో! — కని పెట్టడం చాలా కష్టం, అందులోనూ ఈ మసక చీకటిలో...' అని మనసులో అను మానించింది కోతిపిల్ల. కేకలుపెట్టింది. అనుకొన్నట్టుగానే, కొంతసేపటికి మొసలి కదిలి, నోరుతెరిచింది. 'ఆసి, నీ దుంప తెగా ! తలచినంతా అయిందే ! సరే. ఇంకిప్పుడు యెలాగో నీ బోనులో చిక్కు కొన్నాను. తెరు, నీ నోట్లోకి ఉరుకుతా...' అన్నది కోతిపిల్ల. మొసలి నోరు తెరిచినప్పుడు కళ్ళు మూసుకుంటుంది. ఈ కీలకం తెలుసు కోతిపిల్లకు. సంతోషంకొద్దీ పిల్ల మొస లి నోరు తెరి చింది. అంటే కళ్లు మూసుకున్నదన్నమాట. కోతిపిల్ల యెగిరి గంతేసింది. ఎక్కడికి? మొసలి నోట్లోకి కాదు! దాని బుర్రమీదికి. పిల్లమొసలి బుర్రమీదినించి ఒక్క ఊపుతో అది తన చెట్టుమీదికి ఉరికి, క్షేమంగా కొమ్మమీద కూర్చుంది. తెల్లబోయిచూచింది పిల్లమొసలి. 'ఓసీ, మట్టిబుర్రా ! నీవేనా నామీద పగపట్టడం?' అని కిచకిచలాడుతూ చిటారుకొమ్మకంటా వెళ్లిపోయి వెక్కిరించింది కోతిపిల్ల.",
            "book_page_end": 16
        },
        {
            "title": "మామూలు",
            "book_page_start": 17,
            "pdf_page_start": 17,
            "pdf_page_end": 18,
            "author": "కుమారి శారద",
            "genre": "హాస్యం",
            "moral": "అధికారంలో ఉన్నవారు తమ అధికారాన్ని దుర్వినియోగం చేస్తారు. తెలివిగా వ్యవహరించి వారి దోపిడీని ఎదిరించవచ్చు.",
            "keywords": [
                "కరణం భీమరాజు",
                "జ్యోతిష్కుడు",
                "మామూలు",
                "దోపిడీ",
                "అగ్రహారం"
            ],
            "characters": [
                "భీమరాజు (కరణం)",
                "జ్యోతిష్కుడు"
            ],
            "locations": [
                "అగ్రహారం",
                "గ్రామం"
            ],
            "content": "కరణం భీమరాజుగారంటే అగ్రహారంలో అందరికీ హడలే. పెద్ద ఉద్యోగస్థులు సైతం భీమరాజు పేరు చెబితే జడుస్తారు.\nఆ వూరికి ఒకసారి ఒక గొప్ప జ్యోతిష్ణుడు వచ్చాడు. ఊళ్ళో పెద్దలందరికీ జాతకాలూ, హస్తాలూ చూచి చెప్పి, ఏవో బహుమతులు తెచ్చుకొన్నాడు. చివరికి, ఊళ్లో కరణంగారి దర్శనానికి వెళ్ళాడు.\nకరణంగారు అరుగుమీద కూర్చొని, లెఖ్కలు వ్రాసుకొంటున్నారు. 'నమస్కార మండీ బాబూ!' అన్నాడు జ్యోతిష్కుడు. 'దయచేయండి, దయచేయండి!' అన్నాడు ఠీవితో కరణం భీమరాజు, చేతిలో కలం కింద పెట్టుతూ. కుశలప్రశ్నలయినై. జ్యోతిష్కుడు తను వచ్చినపని చెప్పి, కరణంగారి హస్తం చేతపుచ్చుకొని అపరి మితమైన ఆసక్తితో ప్రారంభించాడు: \" ఆహాహా, భలే జాతకం కదండీ! శని ఏడింట ప్రవేశించడంతో తమరు ప్రభువు లయ్యారు. సార్వభౌమపదవి అలంకరించ వలసిన దివ్యజాతకం. అందుకనే మన గ్రామానికి తమరు కేవలమూ మకుటం లేని మహారాజులయ్యారు!” అంటూచెప్పాడు. చూడటం అంతా అయింతరువాత, \"సరి, హస్తసాముద్రికానికి మీ మామూ లెంత ?” అని అడిగాడు కరణం భీమరాజు· \"దానికేముందండి ? ఎవరి సంతోషం కొద్దీ వారు ఇస్తారు. లేని వాళ్లు కూడా నాలుగు రూపాయిలు తక్కువ లేకండా ఇచ్చారు. ధర్మప్రభువులు. గ్రామాని కి మహారాజులు! తమదగ్గర బేరాలేమిటి?” అన్నాడు జ్యోతిష్కుడు. \"మరి, మునిసిబుగారూ, వెలందొర పుల్లయ్యగారూ, చిన్నపరాజుగారూ — పెద్ద పెద్ద లంతా వున్నారుకదా! చూడలే క పోయారూ?” అన్నాడు భీమరాజు.\n\"క్షమించాలి. ముందుగా వారిని చూచుకునే వచ్చానండి, వచ్చేదారిలోనే కదా అని” అన్నాడు జ్యోతిష్కుడు. \"మరైతే, వసూలు ఏమాత్రం?” అని మళ్లీ ప్రశ్నించాడు కరణం. 'అయ్యా ! నెలా పదిహేను రోజుల నుంచి ఈ అగ్రహారం చుట్టుపక్కలే సం చారం చేస్తున్నాను. నిజానికి, ఈ గ్రామా లన్నీ లక్ష్మికి నివాసాలే. అందులోనూ మన గ్రామంలో ఆదరణ మరీ ఎక్కువ, విద్యలు పోషించే మహాదాతలంతా ఇక్కడనే వున్నా రాయె...' అన్నాడు. 'అదేనయ్యా, నీకు పదిరాళ్ళు దొరికినవీ అంటే మాకదే సంతోషం. మా గ్రామానికి ఎవరైనా మీవంటి విద్వాంసులు వచ్చారంటే ప్రోత్సాహమివ్వాలికదా!” అన్నాడు కరణం. పొంగిపోయాడు జ్యోతిష్కుడు. ‘దాపరిక మెందుకు బాబూ? సుమారు రెండువందలు వసూలుంటుందండి ' అని చెప్పాడు. భీమరాజు చిరునవ్వు నవ్వుతూ, \"భేష్! చెప్పావు కావేమయ్యా, పిడుగా !—అటైతే మీరు చెప్పిన మొత్తంమీద రూపాయి కి అయిదు దమ్మిడీలు చొప్పున వచ్చే ఐదు రూపాయీల పావలా, కరణం మామూలు ముందు జమకట్టండి. మామూలు కట్టా లన్నది చిన్న పిల్లవాడికికూడా తెలుసునే! ఇందులో మీ మామూలు నాలుగు రూపా యలు మినహాయించుకొని తక్కిన రూపాయిపావలా కట్టెయ్యండి. తీరిపో తుంది' అన్నాడు. బిత్తరపాయ్యాడు జ్యోతిష్టుడు. కరణం బాబుదగ్గిర వుంటే ఇంకా యేం ప్రమాదమో నని హడలుతూ, అతను రూపాయ పావలా వెంటనే కట్టేసి, కికురుమనకుండా అక్కడ నుండి వెళ్ళిపోయాడు. నాటినుంచీ ఆ జ్యోతిష్కుడు ఎవరికైనా చేయిచూచేవాడు కాని, కరణం అని తెలిస్తే మటుకి ఆమడదూరాన ఉండేవాడు.",
            "book_page_end": 18
        },
        {
            "title": "వింతవైద్యశాల",
            "book_page_start": 19,
            "pdf_page_start": 19,
            "pdf_page_end": 22,
            "author": "కొప్పాక వెంకటేశ్వరరావు",
            "genre": "నీతి కథ",
            "moral": "గర్వం, ధనాశతో కూడిన మోసాన్ని తెలివైన వారు సులభంగా పసిగట్టగలరు.",
            "keywords": [
                "రామయ్య",
                "వైద్యశాల",
                "మంత్రి స్థిరబుద్ధి",
                "ఆనందగజపతి",
                "మోసం"
            ],
            "characters": [
                "ఆనందగజపతి (రాజు)",
                "స్థిరబుద్ధి (మంత్రి)",
                "రామయ్య (వైద్యుడు)",
                "రాణి",
                "రోగులు"
            ],
            "locations": [
                "చంద్రనగరం",
                "రాజ వైద్యశాల",
                "కోట"
            ],
            "content": "చంద్రనగరానికి రాజు ఆనందగజపతి ఆయన మంత్రి స్థిరబుద్ధి. స్థిరబుద్ధి మికిలి తెలివిగలవాడు. అతని తెలివితేటలవల్లనే రాజ్యంలోని ప్రజ సుఖంగాను, ఎంతో ఆనందంగాను ఉండేవారు. ఒకప్పుడు గజపతికి గుండెజబ్బు చేసింది. ఘన వైద్యులంతా ఆశ వదులు కున్నారు. చివరకు రామయ్య అనే పల్లె టూరి వైద్యుడు వచ్చి, రాజుగారి జబ్బును మూడురోజులలో ఈ దిర్చివేశాడు. రామయ్య సమర్థతకు మెచ్చి, రాజు అతనిని తన ఆస్థాన- భిషగ్వరునిగా నియమించాడు. నాటినించీ రామయ్యకు పేరుప్రతిష్ఠలు పెంపొందసాగినై. కొన్నిరోజులకల్లా కోటలో రాణిగారికి జబ్బుచేసింది. అప్పుడుకూడా రామయ్య అదృష్టంవల్లనైతేనేమి, రాణికి ఆయుర్దాయం బాగుండటంవల్లనైతేనేమి, జబ్బు నయమై రామయ్య మందువల్ల రెండునెలలలో పూర్తిగా కుదిరిపోయింది. అంతటితో రామయ్యకు యిదివరకు ఇచ్చే జీతానికి రెట్టింపు మంజూరుచేశాడు రాజు. పల్లెటూరి వైద్యుడైన రామయ్యకు ఇంత శీఘ్రకాలంలో పేరు ప్రఖ్యాతులు, ధన సంపదలు కలగటంవల్ల, అతనికి గర్వం హెచ్చింది. ఎవరినీ లక్ష్యంచేయని రోజులు వచ్చాయి. 'రాజు గారిని, రాణిగారిని మృత్యువునుంచి కాపాడిన దేవుడను నేను' అని బడాయిలు కొట్టుతూ ఉండేవాడు. ఇదివఱకు ప్రతిరోజూ రాజ వైద్యశాలకు వెళ్లి, రోగులను పరీక్షచేసి మందులిచ్చే రామయ్య, రానురాను తన ఇష్టం వచ్చి నప్పుడే వైద్యశాలకు వెళ్ళటం మొద లెట్టాడు. నెలనెలా వైద్యశాలమీద విని యోగించమని రాజు ఇచ్చే అయిదువందల రూపాయిలూ మందులు కొని, వాటిని వైద్య\nశాల రోగులకు వాడక, యింటికి వచ్చిన రోగుల కిచ్చి, వాళ్లవద్ద డబ్బు తీసుకోవడం ప్రారంభించాడు. కొంతకాలమయేసరికి, వైద్యశాలలో వున్న రోగులందరూ రామయ్య మీద రహస్యంగా రాజుగారికి అర్జీ పెట్టుకున్నారు. అర్జీని రాజు తన మంత్రికి చూపించాడు. ప్రథమ తప్పిదం కాబట్టి మంత్రి, కొన్నాళ్లు చూద్దామని రామయ్య మీద యేమీ చర్య తీసుకోకుండా ఊరుకున్నాడు. కొన్నాళ్ళయిన తరువాత రామయ్య తనకు ఇచ్చే నెలజీతం చాలటంలేదనీ, తన వైద్యశాలలో ఇదివఱకు వచ్చే రోగుల సంఖ్యకు యిప్పుడు నాలుగురెట్లు హెచ్చి నందువల్ల రోగులకోసం వినియోగించమని ఇచ్చే డబ్బు నాలుగురెట్లు హెచ్చించితేగాని, వైద్యశాల నడపటం కష్టమనీ, దరఖాస్తు పెట్టుకొన్నాడు. 'వైద్యశాల ఖర్చుకు డబ్బు ఎక్కువ కావాలి' అని వచ్చిన దరఖాస్తు చూచి, రాజు చాలా కోపగించాడు. మంత్రీ, తనూ వైద్యశాలకు వెళ్లి స్వయంగా అక్కడి పరి స్థితులు చూడాలని అనుకొని, వారం రోజులకు ముందుగానే రామయ్యకు ఈ సంగతి తెలియబరిచారు. రాజూ, మంత్రీ రేపు వస్తారనగానే, అది వఱకు బహుకొద్ది రోగులే వున్న వైద్యశాల ఇప్పుడు, ఎలానో అనేకమంది రోగులతో నిండిపోయింది. వస్తానన్న రోజున ఉదయమే మంత్రితో సహా వచ్చి, రాజుగారు వైద్యశాల ముందు గదిలో కూర్చున్నారు. మందుల ఖర్చులు, రోగుల సంఖ్యలు గల పట్టికలు తనిఖీ చేస్తూ, రామయ్యను రాజుగారు గాఢమైన ప్రసంగంలో పెట్టి వుంచారు. రామయ్య తన జీతం అభివృద్ధికోసం, వైద్యశాలకు ఎక్కువ డబ్బు మంజూరు చేయగలందు లకు రాజుగారికి అనేకవిధాలుగా నచ్చ\nజెప్పుతూవున్నాడు. రాజు వింటూ ఉన్నాడు. రాజుగారూ, రామయ్యా దీర్ఘ సంభాషణలో వుండటం గ్రహించి, ఇదే సమయమని మంత్రి లోపల హాలులోవున్న రోగుల మంచాలవద్దకు వెళ్లాడు. రామయ్య చేసిన కుట్ర ఇట్టె తెలుసుకున్నాడు మంత్రి. తగిన శాస్తి చేయాలని నిశ్చయించుకొన్నాడు. మంత్రి మొదటి మంచందగ్గరకు వెళ్ళి, \" నీ జబ్బేమిటి ? నీవు యింకా యెన్నాళ్ళు యిలా బాధపడతావు ? నేనొక రామబాణం లాంటి ఔషధం ఇస్తాను, పుచ్చుకుంటావా” అని అడిగాడు రోగిని. వెంటనే రోగి \" అంతకన్నానా బాబూ! ఇవ్వండి\" అని దీనంగా వేడుకున్నాడు. అప్పుడు మంత్రి \" ఇది పరమ రహస్యం. ఎవ్వరికీ చెప్పనంటే, నీకది చెపుతాను ” అన్నాడు. అందుకు రోగి, \"నే నెవ్వరితోనూ చెప్పను” అని అంటూ మంత్రి చేతిలో చేయి వేశాడు. అప్పుడు మంత్రి \" నాకీ చికిత్స ఒక సిద్ధుడు చెప్పాడు. అతడు హిమాలయా పర్వతాలమీద తన జీవితమంతా తపస్సు చేసి, ఫలితంగా ఈ విద్యను సాధించి, అతడు చనిపోయేముందు, ఈ రహస్యాన్ని నాకు వెల్లడించాడు ” అని ఊరుకున్నాడు. \"అదేమిటో సెలవిప్పించండి బాబూ!\" అన్నాడు ఆత్రంతో రోగి. అందుకు మంత్రి-\" మీలో బాగా ఎక్కువ జబ్బుగా ఉండి, యిక ఎలాగా బతకడని అనుకునే రోగిని చంపివేసి, వాడిని కాల్చి, ఆ కాల్చిన బూడిదను, అనగా భస్మాన్ని తేనెలో కలిపి, మూడు రోజులు సేవిస్తే, సకల విధములైన రోగాలూ వెంటనే మాయమైపోతయి. మనిషి జబ్బుకు మనిషే మందు! కాని అలా చనిపోవటానికి సిద్ధంగా ఉండే రోగి ఇక్కడ ఎవడు ఉన్నాడు అనేదే ఇప్పుడు ప్రశ్న. అటువంటి త్యాగిని ఎంచుకోవటాని కని మీ వైద్యుడు రామయ్యే గుమ్మందగ్గర నిలబడి \"రోగంలేనివాళ్ళు అందరూ బైటికి\nవచ్చేయండి \" అని పిలవటానికి వప్పు కొన్నాడు. అతడు పిలిచినప్పుడు రాకుండా వుండే మిగిలిన వానిని...\" అని మళ్ళీ వూరుకొన్నాడు మంత్రి. అందరి రోగులవద్దకూ వెళ్లి, మంత్రి యిదేప్రకారం ఉపదేశించాడు. రో గు లందరూ ఆ సిద్ధుని దివ్యౌషధం పుచ్చు కొనటానికి ఇష్టపడ్డారు. అందరినీ ఒప్పించిన తరువాత మంత్రి రాజుదగ్గిరవున్న వైద్యుని వద్దకు వచ్చాడు. \"రామయ్యా! రాజుగారు రోగులను స్వయంగా చూద్దామని వస్తే, వారితో నీవే ఎక్కువసేపు మాట్లాడావు. రోగులనందరినీ చూచి' పలకరించబానికి వారికి వ్యవధి యేది? పైగా రోగుల వద్ద ఎంతోమంది వాళ్ళ బంధువులు ఉన్నట్టున్నారు. కాలా తీతమైంది. అందుకని నీవు గుమ్మంలో నించుని 'రోగం లేనివాళ్లందరూ బైటికి వచ్చేయండి' అని అందరూ వినేట్టుగా కేక పెట్టితే, జబ్బు ఉన్నవాళ్ళే లోపల ఉండి పోతారు. లేనివాళ్లు బైటికి వచ్చేస్తారు. అప్పుడు లోపల వున్న రోగులను చూచి, మీ జీతంమాట రాజుగారు ఆలోచిస్తారు” అని చెప్పాడు. మంత్రి సలహాకు వైద్యుడు సమ్మ తించాడు. ఆ ప్రకారం రామయ్య \" జబ్బు లేని వాళ్లందరూ బైటికి వచ్చేయండి!” అని అందరూ వినేట్టుగా కేక వేశాడు. కేక వినబడిన పది నిమిషాలలో గా ఒక్కరూ లోపల ఉండకుండా రోగు లందరూ హాలుబైటికి వచ్చేశారు. అప్పుడు మంత్రి రాజుతో \"ప్రభూ! రోగం లేనివాళ్లందరు బైటికి వచ్చేశారు. ఇక రోగులెవరో లోపలికి వెళ్లి మనం లెక్క పెడదాం” అన్నాడు. రాజు, మంత్రి, వైద్యుడు హాలులోకి వెళ్లి చూస్తే, యేపక్కమీదగాని ఒక్క రోగి ఐనా కంటికి కనబడితేకదా !",
            "book_page_end": 22
        },
        {
            "title": "తోకచుక్క",
            "book_page_start": 23,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ఫాంటసీ/సాహస కథ",
            "moral": "భయానక పరిస్థితుల్లో కూడా ధైర్యం, సాహసం, తెలివి ఉపయోగించాలి.",
            "keywords": [
                "సమరసేనుడు",
                "మంత్రాలదీవి",
                "ఒంటికంటి మాంత్రికుడు",
                "నరవానరం",
                "గుడ్లగూబ"
            ],
            "characters": [
                "సమరసేనుడు",
                "సైనికులు",
                "ఒంటికంటి మాంత్రికుడు (ఏకాక్షి)",
                "కాలసర్పం",
                "మనిషిపుర్రె (కంకాళ)",
                "నల్ల గుడ్లగూబ",
                "నరవానరం",
                "నాగకన్య"
            ],
            "locations": [
                "మంత్రాలదీవి",
                "సముద్రతీరం",
                "పల్లేరుకొండ"
            ],
            "content": "[కుండలినీ సైన్యాలతోవున్న ఓడలు తుపానుగాలిలో చిక్కి, చెల్లాచెదురయినై. సమవసేనుడు కొంతమంది సైనికులతో ఒక భయంకర ద్వీపం చేరుకొన్నాడు. అక్కడ వింతజంతువుల పోరాటంచూచి హడలిపోయి అంతా చెట్లెకారు...తరువాత]\nసమరసేనుడూ, అతని సైనికులూ చెట్ల కొమ్మల లో దాగి, ఆ వింతజంతువుల భయంకర పోరాటాన్ని తిలకిస్తూవున్నారు. ఆ సింహాల పాలబడిన ఏనుగు వాటి బారి నుండి యెలాగ తప్పుకొనిపోవటమా అని ఆరాటపడుతున్నది. అప్పుడు ఒక సైనికుడు ముందుకు వచ్చి \"సేనానీ !— తీర ని చిక్కులో పడ్డాము. భయం కొలిపే ఈ ద్వీపాన్నుంచి మనం దోచుకుపోగలిగిన ధనరాసులేమున్నయి?” అని అడిగాడు సమర సేనుణ్ణి. మరొక సైనికుడు అందిపుచ్చుకొని, 'ప్రాణాలతో ఇక్కడినుండి బయటపడితే అదే పదివేలు' అని జవాబిచ్చాడు. ఆలోచనలో పడ్డాడు సమరసేనుడు. 'లోకమంతటా ప్రజలు నాగరికులై, చక్కటి జీవితాలు గడుపుతున్న ఈనాడుకూడా, ఈ ద్వీపవాసులింకా రాతియుగంనాటి దశలోనే వున్నారని స్పష్టపడుతున్నది. ఇక్కడ ఒక రాజు అనీ, పరిపాలన అనీ ఉన్నాయో, లేనే లేవో! అటువంటప్పుడు యిక్కడ ధనం లభించేదేమిటి?' అని అనుకొన్నాడు.\nఇలా సమరసేనుడు ఆలోచించేటంత లోనే ఆ అరణ్యమంతా ప్రతిధ్వనించేటటు వంటి ఒక కంఠస్వరం వినబడింది : \"హేయ్, కాలభుజంగా! కంకాళా ! రండి, రండి! ఆ చతుర్నేత్రుణ్ణి వెతికిపట్టి హతమార్చండి !!” అనే ప్రళయ భీకర నాదం దశదిశలా వ్యాపించింది. ఇది విని సమరసేనుడి గుండె ఆగినంత పని అయింది. చెట్టుకొమ్మలలో దాగివున్న అతను గజగజలాడిపోయాడు. ఆ భీకర నాదం వింటూనే, దిగువ కొలను సమీపంలో పున్న జంతువులూ, చెట్లపైనున్న నర వానరాలూ చెల్లాచెదరై పారిపోయినై. అంతలో ఆ కొలను గట్టున— తాటిచెట్టంత పొడవాటి వ్యక్తి : అతనిది ఒంటికంటి చూపు! అతని రెండు కాళ్ళను చుట్టేసి, కోరలు చాపి, ముందుకు ఉరుకు తున్న కాలసర్పం. వెనుకవైపున వాని తలకు మరింత ఎత్తులో కదులాడుతూవున్న ఒక మనిషిపుర్రె! ఆ పొడవాటి ఒంటికంటి వాడు కొలనుగట్టునే నిలబడి, చుట్టూ పరి కించి తలపంకిస్తూ— \"హ్ఁ !— మంత్రాలదీవి - జిల్లేళ్ళదిబ్బ - పల్లేరుకొండ - కొండ కొసని బండ ! ఆ బండ మీద నించుని చూస్తే ఏమిటి కనపడుతుంది\nకంకాళా?\" అని హుంకరించాడు. అందుకు జవాబుగా, ఆ మనిషిపుర్రె వికటాట్టహాసంతో నవ్వుతూ—\nనట్టనడిసముద్రాన నాట్యమాడే నావ. నావలోపల ధనరాసులు. నావకు బయట కాపలా కాసే నాగకన్య. నాగకన్యను హత మారిస్తే సరి—నావనిండుగా వుండే ఆ ధన రాసులన్నీ మనవే!” అని చెప్పింది. \" అవును ! ఇంత సాధించగలిగితే ధన మంతా మనదే. కాని, చూడూ:-ఆ చతు ర్నేత్రుడు...హ్ఁ !!” అంటూ మళ్లీ హుంక రించాడు ఒంటికంటివాడు. చెట్టుపైనే కూర్చుని, ఈ సంభాషణ అంతా వింటున్న సమరసేనుడికి ఒకవంక భయమూ, మరొకవంక ఆశ్చర్యమూ ఒక్క సారిగా కలిగినై. ఇప్పుడు తను ఉన్నది మంత్రాలదీవి అనీ, ఆ దీవిలో ఒకానొక కొండకొసని గల బండపైన నిలబడి చూస్తే సముద్రంలో ధనరాసులతో నిండివున్న నావ కనబడుతుందనీ అతను గ్రహించాడు. ఐతే — ఆ చతుర్నేత్రు డెవరు? భయంక రాకారుడైన ఈ ఒంటికంటి మంత్రవేడికీ అతనికీ మధ్యని శతృత్వం ఎందుకు వచ్చింది? ఆ శతృత్వానికి నావలోని ధన రాసులే కారణమా, మరేదైనానా? సమరసేనుడు ఇలా ఆలోచిస్తూవున్నం తలో, భయంకరాకారుడైన ఆ మంత్రవేది కొలనుగట్టు దిగి అడవిలోకి వెళ్లిపోయాడు. అతని వెంబడే కాలసర్పమూ, ఆ వెనుకనే మనిషిపుర్రేకూడా వెళ్ళినై. ఇంతవరకూ గజగజ వణికిపోతూవున్న సైనికులు ఆ ఏకాక్షి వెళ్లిపోగానే కాస్త తెప్పరిల్లారు. అందరూ సమరసేనుడికేసి చూచారు. అందరి ముఖాలలోనూ భయ చిహ్నాలు కనిపిస్తూనే వున్నయి. సైనికులలో ఒకడు తడబడుతూ : ' ఈ ఏకాకి గొప్ప మంత్రవేత్తలా ఉన్నాడు. వానిని వెంబడించే కాలసర్పమూ, మనిషి\nపుర్రే ఎంతటి ధైర్యశాలికైనా భీతి కలిగించే తీరుతై. ఇటువంటి ద్వీపాన్ని ఎంత త్వరగా వదిలితే అంత మేలు ' అన్నాడు. ఇందుకు సమరసేనుడు ఏమని సమా ధానం చెబుతాడోన ని సైనికులందరూ చెవులు రిక్కించి నిశ్శబ్దంగా కూర్చున్నారు. కాని, సమరసేనుడు కాస్సేపు అగి— \" ఇంతటి భయంకర దీవిలోనూ మనకు ధనం లభించే అవ కాశాలు కనబడు తున్నయి. పోతే, కావలసిందల్లా కష్టాలను సహించే శక్తి, గుండెనిబ్బరమూ” అన్నాడు. ఇలా అంటూనే, సమరసేనుడు చెట్టు మీదినించి కిందికి దిగాడు. సైనికులూ డిగి వచ్చారు. ' ఇక, ముందుకథ యేమిటి?' అనే ప్రశ్న ప్రతి సైనికుణ్ణి కలవరపెట్టింది. నిర్ణయం సమరసేనుడిదే కనుక, అండరూ అతనివైపే చూడసాగారు. \"విన్నారుకదా, '... పల్లేరుకొండ, కొండ కొసని బండ...' అని ] ఒంటికంటి మాంత్రికుడు చెప్పిన మాటలు ? ఆ కొండ, కొండ కొసని బండ ఎక్కడ వున్నదీ కనిపెట్ట గలిగితే, మనం వచ్చిన పని చాలవరకు నెర వేరినట్టే!\" అన్నాడు సమరసేనుడు. ఈ మాటకు సైనికులలో ఒకడు సందే హిస్తూ \"ఆ మాంత్రిక ఏకాక్షి చెప్పిన మాట లలో వాస్తవం ఉన్నదంటారా?” అన్నాడు. ఇందుకు వెంటనే సమరసేనుడు ఇలా బదులుచెప్పాడు : \"మాంత్రికుడు అడిగిన ప్రశ్నలోనూ, బదులుగా ఆ మనిషిపుర్రె చెప్పిన జవాబు లోనూ అబద్ధం ఏమీలేదు. పోతే — ధనంతో నిండిన నావను ఒకానొక నాగకన్య రక్షి స్తున్నదని వాళ్ళ సంభాషణబట్టి తెలుస్తుంది. అదీగాక చతుర్నేత్రు' డనే మరిఒక మంత్రవేత్త వాళ్ళకు బద్ధశత్రువై ఉన్నట్టు కూడా మనం నమ్మవచ్చు. ఐతే, అన్ని ప్రతిబంధకాలనూ దాటుకొనిపోయి, ధన రాసులతో నిండివున్న ఆ నావను మనం\nపట్టటం ఎలాగా అనేదే ఇప్పుడు మనకు పట్టుకొన్న సమస్య!” ఈ సమస్యకు జవాబివ్వటానికి సైని కులలో ఒక్కడికీ గుండెధైర్యం చాలింది కాదు. ప్రయాణానికి బయల్దేరినప్పుడు బెదరిపోయిన సైనికులందరకూ, ఇప్పుడు సమరసేనుడు చెప్పిన మాటలు మరింత బెదరు పుట్టించినై. ఉన్నచోటునించి ఒక్కమారు చుట్టూతా కలయజూచాడు సమరసేనుడు. మెలకు వతో, జాగ్రత్తగా ముందుకు నడవసాగాడు. అతనిని అనుసరించారు సైనికులు. అలా వృక్షాలు దాటుకొని కొంచెందూరం పోయేసరికి, గూబలు బద్దలుగొట్టేటటువంటి ఒక అరుపు చెవినిపడింది. ఇదేమిటా అని సమరసేనుడు అను కొంటూవుండగానే, బ్రహ్మాండమైన ఒక కారు నల్లటి గుడ్లగూబ వారి తలపైనుంచే ఎగిరి పోసాగింది. ఆ గూబ మానవస్వరంలో కఠోరంగా— \"చతుర్నేత్రా! చతుర్నే త్రా !! — నర మానవులు—న రా ధములు ! నరమాన వులు——నరాధములు!! బహుపరాక్ !!” అని అదేపనిగా హెచ్చరిస్తూ, యెగుచుతు న్నది. ఆ భీకరరూపంలో వున్న గూబనూ. నల్లగూబ ఆ నరవానరం బుజంమీద వాలి, దాని చెవిలో ఏదో రహస్యం చెప్పింది! ఆ నరవానరం ఒక్కమారు వెనక్కు తిరిగింది. సమర సేనుణ్ణి సైనికులనూ చూచింది. చెట్లకు వేలాడే తీగల ఆధా రంతో, ఒక చెట్టుపైనుంచి మరొక చెట్టుపైకి దూకుతూ, క్షణంలో అదృశ్యమయింది! \"సేనానీ !—ఇక మనం వెనుదిరగటమే మంచిది. ఈ మంత్రాలదీవిలో మనం సాధించగలిగింది యేమీ లేదు. పక్షులనూ జంతువులనూ వేగులుగా ఉపయోగించుకో గలిగిన మాంత్రికుల శక్తిముందు మన కత్తులూ బాణాలు ఏం వుపయోగిస్తాయి? చాలు. వెనక్కు తిరగండి!” అని ఒక సైని కుడు సమరసేనుణ్ణి వేడుకొన్నాడు. విని విననట్టు ఊరకొన్నాడు సమర సేనుడు. ఎడట, చెట్టుమీది ఆ గుడ్లగూబ, చింతనిప్పులవంటి దాని గుడ్లు అటూ ఇటూ తిప్పుతూ, అంతా పరికిస్తూనేవుంది. ఉన్న ట్టేవుండి, ఏదో హఠాత్తుగా ఉపాయం తట్టినవాడిలాగా సమరసేనుడు, పక్కనున్న సైనికునివద్ద విల్లంబు అందు కొని, బాణం ఎక్కుపెట్టాడు. వెంటనే ఒక సైనికుడు \" సేనానీ!— ఆ మంత్రశక్తి గల పక్షిపైన మన బాణాలు\nపనిచెయ్యవు. పైగా మన మీద మాంత్రికుడికి కోపం వస్తుంది. ఆలోచించండి!” అని తన అభిప్రాయం చెప్పాడు. సమరసేనుడు చిరునవ్వు నవ్వుతూ — \" అదీ తేలుద్దాం. ఇంత దూరం వచ్చిన తరువాత అగట మేమిటి? మన బాణం సత్తువ ఎంతటిదో పరీక్షిద్దాం...!\" అన్నాడు. ఇలా అంటూనే సమరసేనుడు గురి చూచి బాణాన్ని ఆ చెట్టుమీది గుడ్లగూబ మీదికి వదిలాడు. బాణం రివ్వుమని పోయి సూటిగా గూబను తాకింది. దెబ్బతో అది గిలగిల తన్నుకు కిందపడు తుందని అనుకొంటూవున్న సమరసేనుడికి మాత్రం చెప్పలేని ఆశాభంగం కలిగింది. రెక్కలో గుచ్చుకొన్న బాణాన్ని తన ముక్కుతో అవలీలగా లాగిపారేసింది ఆ గూబ. పారవేసి ఇలా పలికింది కఠోరంగా : \"న రాధములు ! — మీరా నన్ను చంపటం? ఘనమైన మాంత్రికుణ్ణి అను కొని గర్వపడే ఆ ఏకాక్షికే నేను దుర్లభమై పోయాను. అటువంటిది మీరెంత? మీ బాణాలెంత ?— ఉండండి, ఉండండి. నిదా నించండి కొంచెం! మా చతుర్నేత్రుడు వచ్చి మీ నెత్తురు కళ్ళజూచే శుభసమయం దగ్గర పడుతున్నది...” అంటూ, మళ్లీ మానవభాషలో ఉగ్రాన్ని వెలిబుచ్చింది. ఇప్పుడు ఈ గూబమాటలతో సమర సేనుడికి — తనూ, తన సైనికులూ ఎంతటి ప్రమాద పరిస్థితులలో చిక్కుకొన్నదీ అర్థమైంది. తక్షణమే సైనికులను హెచ్చరించాడు. హెచ్చరించి తను పరుగుచ్చుకొన్నాడు. కాని, పైన చెట్లుమీదినించి అంచీలపై ఎగురుతూ, ఆ భయంకరమైన నల్ల గుడ్ల గూబ అతనిని వెంబడిస్తూనేవుంది. ఎలా ఐనా సముద్రతీరం చేరుకొని, పడవ యెక్కి పారిపోదామని సమరసేనుని ఆరాటం. ఆ ఆరాటంలో, దోవతప్పి అల్లాడసాగాడు. బాగా ఒక గంటసేపు అలా దారీ తెన్నూ\nతెలియకుండా కొట్టుమిట్టాడిన తరువాత గాని, తను దారి తప్పినట్టు సమరసేనుడికి అర్థంకానేలేదు. అలా అని, ఒకచోట స్థిరంగా నించుని ముందుసంగతి ఆలోచించు దామా అంటే, అందుకూ వీలులేదు. గ డ్లగూబ ఒకవంక వానినీ సైనికులనూ వెన్నాడుతూనేవుంది. ఆలోచనకు ఏమీతోచక, సమరసేనుడు అక్కడ ఒక చెట్టుకు ఆనుకొని నిలబడి పోయాడు. తలలువాల్చిన సైనికులు చుట్టూ మూగారు. వారిలో ఒక్కళ్లకూ ఏమీ పాలుపోలేదు. \" మనం దారితప్పాం. అందుకు తోడు, ఈ దీవిలో ఉండే ఒకానొక మాంత్రికునికి కూడా విరోధులమయ్యాం. ఇప్పుడు చేయ గలిగింది ఒక్కటే. మన కుండలినీదేవిని ప్రార్థించటం!\" అన్నాడు సమరసేనుడు. \"ముందుగా ఆ నల్లగూబ సంగతి చూడండి. దాని దృష్టినుంచి తప్పుకొని పోయామంటే మనకు అన్నివిధాలా క్షేమమే!” అన్నాడు ఒక సైనికుడు. సరిగా అదే సమయానికి మళ్ళీ, అరణ్య మంతా ప్రతిధ్వనించేటటువంటి ఒక కంఠ స్వరం వినవచ్చింది. ఈ స్వరం మాంత్రికు డైన ఏకాక్షిది — \"కాలభుజంగా ! కంకాళా !!...” ఈ పిలుపు వినబడటమే తడవుగా, చతుర్నేత్రుని ' వేగు' అయిన నల్లగూబ చెట్టుపైనుంచి అరుస్తూ ఎగిరిపోయింది. ' గూబ పీడ పోయింది. బయటపడ్డాం...' అనుకొని సంతోషిస్తూవున్న సమరసేనుణ్ణి, సైనికులనూ మరొకవైపునుంచి ఏకాక్షి కంఠస్వరం భయకంపితులను చేసింది. క్షణమైనా ఆగక, ఆ చెట్లమాటునుండి వారు కాలికొద్దీ పరుగెత్తసాగారు. — (ఇంకా వుంది)",
            "book_page_end": 30
        },
        {
            "title": "కయ్యంలో - - - వియ్యం",
            "book_page_start": 31,
            "pdf_page_start": 31,
            "pdf_page_end": 34,
            "author": "ఆర్. జయంతి",
            "genre": "చారిత్రక కథ",
            "moral": "తొందరపాటు నిర్ణయాలు, గర్వం మంచిది కాదు. దైవభక్తి, పశ్చాత్తాపం, తెలివైన రాజనీతి చివరకు విజయాన్ని, శాంతిని అందిస్తాయి.",
            "keywords": [
                "పురుషోత్తముడు",
                "కంచిరాజు",
                "జగన్నాథస్వామి",
                "మంత్రి",
                "వివాహం"
            ],
            "characters": [
                "పురుషోత్తముడు (రాజు)",
                "కంచిరాజు",
                "స్థిరబుద్ధి (మంత్రి)",
                "కంచిరాజు కుమార్తె",
                "పూజారి"
            ],
            "locations": [
                "మైసూరు ప్రాంతం",
                "కాంచీపురం",
                "శ్రీజగన్నాథం ఆలయం"
            ],
            "content": "సుమారు నాలుగువందల సంవత్సరాల క్రిందట, మైసూరు ప్రాంతంలో ఒక రాష్ట్రాన్ని పురుషోత్తముడనే రాజు పాలిం చుతూ ఉండేవాడు. ఆయన గంగవంశానికి చెందినవాడు. గౌరవనీయుడైన ప్రభువు. అవివాహితుడు. తనకు తగిన కన్య దొరికితే తప్ప పెళ్ళాడనని పట్టుదల వహించాడు. ఆ కాలంలో, కాంచీపురాన్ని ఏలే 'కంచి రాజు'కు ఒక కుమార్తె ఉండేది. ఆమె లోకైకసుందరి అని పేరు పొందింది. పురు షోత్తముడికి ఈ కన్య అన్నివిధాలా తగినదని లోకంలో ఒక వదంతి బయల్దేరింది. ఈ వార్త పురుషోత్తముడి తండ్రికి చేర గానే, ఆయన కంచిరాజుకి పురోహితుని ద్వారా రాయబారం పంపించాడు. పెళ్ళి చూపులకు ఏర్పాటుకూడా జరిగింది. కంచి రాజు వారికి సమ స్తమైన మర్యాదలూ జరి పించి, తనకు కావలసిన భోగట్టాలన్నీ తెలుసుకొన్నాడు. పురుషోత్తముడు గొప్పవంశానికి చెందిన యువకుడు మంచి విద్యావంతుడు, శక్తి సామర్థ్యాలు కలవాడు. ఇన్నిటికీ మించి ఉన్నతమైన అంతస్థు కలిగినవాడు. పైగా ఆ సమావేశంలో పురుషోత్తముడూ కంచి రాజు కూతురూ ఒకరినొకరు చూచుకొని మనసులో ఇష్టపడ్డారు. ఇన్ని విధాల అనుకూలంగా ఉండే పురుషోత్తముని సంబంధం కంచి రాజుకు బాగా నచ్చింది. అందుచేత, ఖాయపరిచి కబురుచేదామని అనుకొంటూవున్నాడు. పురుషోత్తముడుకూడా ఈ సంబంధం నిశ్చయమైనట్టే భావించి, తన రాజ్యానికి వెళ్ళిపోయాడు. అయితే, తీరా పురుషోత్తముడు మరలి పోయిన తరువాత కంచిరాజుకు ఒక\nచిత్రమైన సంశయం పటుకొన్నది .అది యేమిటీ అంటే— గంగవంశపు రాజులు గొప్పభక్తులు. తరతరాలుగా వారు జగన్నాథస్వామిని కొలుస్తూ ఉండేవారు. పుణ్యక్షేత్రమైన శ్రీజగన్నాథంలో స్వామికి బ్రహ్మాండమైన ఆలయం నిర్మించిందికూ డా వారే — అనగా గంగవంశప్రభువులే. స్వయంగా స్వామి వారికి కైంకర్యాదులు జరిపించటం ఆ రాజులకు వంశాచారమై వుంటున్నది. ఇలా వంశపరంపరగా వస్తున్న ఆచా రాన్ని అనుసరించి, ఏడాదికి ఒకసారి లాంఛనప్రాయంగా, పురుషోత్తముడుకూడా జగన్నాథస్వామివారి ఆలయానికి వెళ్ళటం, ఉత్సవసమయమందు స్వామికి సేవచేసి నట్టు సూచనగా బంగారు కట్టు గల చీపు రుతో అట్టె నేల ఊడవటం మామూలు. ఈ సంగతి తెలిసిన కంచిరాజు మనసు మార్చుకొని, ' ఊడ్చేవాడికా నా కూతురు నిచ్చి పెళ్ళిచేయటం? ఇవ్వనుగాక, ఇవ్వను ' అని ఖచ్చితంగా చెప్పి, పురుషోత్త ముడి తండ్రికి కబురు పంపించాడు. కంచిరాజు పంపిన కబురు చెవినిపడ గానే, పురుషోత్తముడికి చెప్పలేని పౌరుషం వచ్చేసింది. అందులోనూ, ఈ విధంగా తమ ఇలవేలుపయిన స్వామివారినే దూషించటంతో అతను ఉగ్రుడై, కంచి రాజుకి శాస్త్రిచేయాలని ప్రతిజ్ఞ పట్టాడు. పురుషోత్తముడు ఇలా ప్రతిజ్ఞపట్టిన మరి కొద్దిరోజులలోనే గంగుసేనలు పోయి కంచి రాజ్యాన్ని ముట్టడించినై. అయితే, కంచి రాజు చూడగా సామాన్యుడు కాదు. ఆ యుద్ధంలో గంగు సేనలను అవలీలగా తరిమివేశాడు కంచిరాజు. ఓడిపోయిన పురుషోత్తముడు నిరాశ చెందలేదు. ఈసారి రెట్టింపు ఉత్సాహంతో మరింత ఎకువగా సైనికబలం సమకూర్చు కొని, ఇంకా ఎక్కువ పట్టుదలతో రెండవ\nసారి యుద్ధానికి వెళ్ళాడు. ఎంత సమర్థు డైనప్పటికీ కంచిరాజు, ఈమారు జరిగిన మహాయుద్ధంలో నెగ్గలేకపొయ్యాడు. ఎప్పుడైతే కంచిరాజు ఓడిపోయాడో, కసి కొద్దీ పురుషోత్తముడు, తనకు శత్రువైన కంచిరాజునూ రాజకుమారిని బంధించు మని ఆజ్ఞాపించాడు. ఇప్పుడు తన వశమైవున్న ఆ రాజకుమా రిని పెళ్ళాడటానికి ఎటువంటి అభ్యం తరమూ లేదుగనుక, పురుషోత్తముడు అలా చేస్తాడని అనుకొన్నారు అందరూ. కాని, పురుషోత్తముడు ఆ పిల్లను పెళ్ళాడదలచ లేదు సరికదా, మళ్లీ కన్నెత్తిఐనా చూడ లేదు. తన మంత్రిని పిలిచి, 'ఈ అమ్మా యికి ఎవడైనా ఊడ్చేవాడి సంబంధం చూచి ముడిపెట్టవలసిం' దని ఆజ్ఞ ఇచ్చాడు. కోపంకొద్దీ రాజు ఇచ్చిన ఆజ్ఞను పాలించ టమా, వదా? అని గట్టిసమస్య పట్టు కొన్నది మంత్రికి. అయితే — మంత్రి మంచి బుద్ధికుశలుడు. ఈ విషయంలో ఎంతమాత్రం తొందరపడకూడదు, బాగా నివానించాలి అనుకొన్నాడు. 'సరే'నని రాజు వద్ద సెలవుతీసుకొని, ఆ క్షణమందే ఎవ్వరికీ తెలియని ఒక రహస్యస్థలంలో కంచి రాజకుమారికి బస ఏర్పరిచి, అక్కడ ఆమెకు సమస్తమైన రాజోపచారాలూ జరగ టానికి తగిన ఏర్పాట్లుచేశాడు. ఈ సంగతి బ్రహ్మరుద్రులకైనా తెలియదన్నమాట. ఆజ్ఞ ఇచ్చినతరువాత పురుషోత్తముడు రాజకుమారిని గురించిన సమాచారమే మరచిపోయాడు. కంచిరాజుకుకూడా క్రమేణ కోపంతగ్గింది. దురుసుతనంగా తను ఆనాడు తూలనాడినందుకు ఎంతగానో పశ్చాత్తాపం చెందాడు. తరువాత, మరి కొద్దినెలలకల్లా మళ్ళీ శ్రీజగన్నాథ స్వామివారి ఉత్సవాలు వచ్చినై. మామూలు ప్రకారం పురుషోత్తముడు స్వామిని సేవించే దీక్షలో మగ్నుడయ్యాడు.\nబంగారుపిడి గల ఒక చీపురు ప్రభువుచేతికి అందించాడు. పూజారి. పురుషోత్తముడు అత్యంత భక్తితో స్వామివారి పాదాల వద్ద ఊడుస్తున్నాడు. ఆ సమయాన మంత్రి వచ్చి వినయంగా ప్రభువు ఎదుట చేతులుకట్టుకు నిలబడ్డాడు. ఆతనివెంబడే సర్వాలంకారశోభిత అయిన ఒక లోకైకసుందరి పూలమాల చేతపట్టుకొని నిలబడింది. 'మహారాజా ! — మన్నించాలి. ప్రభు వుల ఆజ్ఞ పాటించవలసిన సమయం నా కిప్పుడు దొరికింది. 'శ్రీ స్వామివారి పాదధూళిని ఊడ్చి సేవించేవానినే నే భర్తగా ఎంచుకొన్నాను' అని ప్రతిజ్ఞ పట్టి వున్నది ఈ రాకుమారి. ఎక్కడ వెదకినా అటువంటి యోగ్యుడు నాకు కనిపించలేదు. కనుక, ఈ కన్యను మళ్లీ ఏలికకే అర్పించు కొంటున్నాను” అని చెప్పి వెనక్కు తప్పు కొన్నాడు బుద్ధికుశలుకైన మంత్రి. అప్పుడు కంచి రాజకుమారి భక్తితో పూలమాలను పురుషోత్తముడి మెడలో వేసింది. అకస్మాత్తుగా గుడిపైనుండి పువ్వుల వాన కురిసింది. పురుషోత్తముడికి అమితా శ్చర్యం కలిగింది. తలవని తలంపుగా వెనుకటి విషయాలు గప్పున గుర్తుకు వచ్చినై. ఇదంతా స్వామివారి మహిమేకదా అనుకొని, పురుషోత్తముడు ఈ పెళ్లికి తన సమ్మతిని తెలిపాడు. అప్పుడే కంచిరాజుకూడా విముక్తుడై వచ్చాడు. పురుషోత్తముడికి కంచిరాజు కుమార్తెకూ అత్యంత వైభవంగా వివాహం జరిగింది! ఈవిధంగా జరిగినందుకు రాజ్యంలో ప్రజలంతా అమితంగా సంతోషించారు. మంత్రియొక్క బుద్ధికుశలతను ఆబా ల గోపాలమూ వేనోళ్ల వినుతించారు. 'ధన్యుణ్ణి అయ్యాను ' అనుకొన్నాడు కంచిరాజు.",
            "book_page_end": 34
        },
        {
            "title": "దంపతుల కలహం",
            "book_page_start": 36,
            "pdf_page_start": 36,
            "pdf_page_end": 37,
            "author": "చందమామ బృందం",
            "genre": "వినోద రచన/హాస్యం",
            "moral": "ఇంటి సమస్యలను ఇంట్లో పరిష్కరించుకోవాలి. కలహం పక్కింటి పిల్లికి ఆహ్వానం పలుకుతుంది.",
            "keywords": [
                "ఎలుక",
                "దంపతులు",
                "కలహం",
                "పిల్లి",
                "వినోదం"
            ],
            "characters": [
                "గండుఎలుక (ఎలుకయ్య)",
                "ఎలుకమ్మ"
            ],
            "locations": [
                "ఇల్లు"
            ],
            "content": "చీకటి పడగానే లేచి పిల్లల తా మేలుకొలిపి వేగముగ ముగించి పనులు మగని కంత సిద్ధపరిచే. అప్పుడె లేస్తాడొ, మగడు ఇప్పుడె లేస్తాడొ అనుచు చూచి చూచి, ఎలుకమ్మ మంచము దరి నిలచింది. ' ఏమండీ, మిమ్మలినే ! లేవండీ, గుర్రు మాని. సంసారం ఎట్లు సాగు సిగ్గులేక పండుకొంటె ? ' మానవులంతా పడుకొన్నారు. మంచినిద్రలో మునిగున్నారు. పిల్లియములు పొయికడ నున్నవి. పందికొకు లూరంతా చుట్టినై. ' పందికొక్కు లంతా కబళిస్తే మన కేమున్నది, అంతా నాస్తే! లే, లే, లేవయ్యా వేగం పో, పో. తే, తాల్లం!' గండుఎలుక, తా మండిపడుతు 'మరి'' ఉండు, పట్టెడను నీ తాళం!\n(వినోద రచన)\nఅబ్బా! ఇదె ఈ ఆడువాళ్లతో,’ అనుచు లేచె, బల్ కోపముతో. 'బయట తిరిగి నే నెంత అలసితినో భయము లేని నీ కేమి తెలుసునే?” అని ఎలుకయ్య తిరిగి పండుకొనె, కని ఎలుకమ్మ వేసరిపోయెను. కొంతసేపటికి అయ్య మేలుకొని 'ఇంత పడవేయి తినుట కేమయిన’ అన విని పెళ్లాం కళ్ళెర్రజేసి ' తినుటకు లేదిట నిద్రపోతులకు.' నిద్దుర బడ్డక మొక వంక ఆకలి కోపము ఒక వంక; మూలనున్న ఒక కర్ర తీసుకొని పెళ్లాం పిల్లల బాదాడు. డాండూం ! డాండూం! గభీ గుభీ !! ఇల్లూ ఇల్లా లొకటే గోల! ఎటు చూచిన పెను కల్లోలం అటుపిమ్మట అంతా శాంతం. బుద్ధివచ్చి బయలుదేరె అపుడుఎలుకయ సుద్దు లెన్నొ చెప్పిపంపె తోడ ఎలుకమ్మ. విథికొచ్చి ఎదురుచూడ గుండుఎలుకకు మార్మోగె మ్యావుమనెడి శబ్దము చెవిలో!",
            "book_page_end": 37
        },
        {
            "title": "గొలుసుకట్టు నాట్యం",
            "book_page_start": 38,
            "pdf_page_start": 38,
            "pdf_page_end": 40,
            "author": "కె. ప్రకాశరావు",
            "genre": "పురాణ కథ/హాస్యం",
            "moral": "ఇతరులను ఇబ్బంది పెట్టేటప్పుడు ఆ ఫలితం మనకూ వస్తుందని గ్రహించాలి. అధికారం కంటే మానవత్వం ముఖ్యం.",
            "keywords": [
                "శని",
                "యముడు",
                "జలతారు చెప్పులు",
                "లక్ష్మయ్య శెట్టి",
                "నాట్యం"
            ],
            "characters": [
                "సూర్యుడు",
                "యముడు",
                "శని",
                "లక్ష్మయ్య శెట్టి",
                "ఒడ్డిమంగలి",
                "ఒడ్డిమంగలి తల్లి",
                "రక్షకభటుడు",
                "రక్షకభటుల అధికారి"
            ],
            "locations": [
                "భూలోకం",
                "పట్టణం",
                "వీథి"
            ],
            "content": "సూర్యభగవానునికి ఇద్దరు కుమారులు. మొదటివాడు యముడు, రెండవవాడు శని. సూర్యుడు రోజూ ప్రొద్దుటే తన ఏడు గుర్రాల రథంమీద లోకసంచారానికి వెళ్ళటం మామూలు. ఒకనాడు యముడు ' నేనుకూడా మీతో వస్తాను. ఇంటివద్ద కూర్చుంటే ఏమీ తోచటంలేదు' అన్నాడు తండ్రితో. 'సరే' అన్నాడు సూర్యుడు. కాని యముడు దుస్తులు వేసుకు వచ్చే సరికి ఒక్కక్షణం ఆలస్యమైంది. సూర్యుడు ఎవరికోసమూ ఆగటానికి వీలులేదు కదా ! యముడు గుమ్మంలోకి వచ్చేసరికి సూర్య రథం వెళ్ళిపోయింది. అప్పటికి యముడు ఇంకా చిన్నవయసువాడు కావటంచేత, తండ్రి వెళ్ళిపోయినందుకు ముఖం చిన్న బుచ్చుకొన్నాడు. అతనికంటే చిన్నవాడు శని; కాని శుద్ధ కొంటె అన్నను చూసి 'ఏమోయ్, అలాగ పెట్టావు మొహం?' అని అడిగాడు. సంగతి అంతా చెప్పాడు యముడు. అప్పుడు శని, ' ఆయనతో వెడితే నీకు ఏంలాభం? ఎక్కడైనా కాస్త తమాషా కనపడిందనుకో; చూదామంటే ఆయన క్షణంకూడా రథాన్ని ఆపడే! నీకు ఊసు పోవాలంటే నాతో రా. కడుపు చెక్కలయే టట్లు నవ్వించే తమాషా చూపిస్తాను ’ అన్నాడు. శని వెనకాలే వెళ్లాడు యముడు. వాళ్ళు వెళ్లి భూలోకంలో ఒక పట్టణం ప్రవేశించారు. అప్పుడే తెల్లవారిండిగనక వీథిలో ఎక్కడా జనసంచారం లేదు. శని. బంగారానికిమల్లే మిలమిల మెరిసి పోతూవున్న తన జలతారు చెప్పులజోడు ఒకటి వీథికి మధ్యగా పెట్టి చక్కావచ్చి, యమునితోబాటు ఒక చెట్టుచాటున నిలబడి, 'ఏంజరుగుతుందో చూడు!' అన్నాడు కొంటెగా నవ్వుతూ.\nఆ నగరంలో లక్ష్మయ్యశెట్టి అనే లక్షాధి కారి ఉన్నాడు. ఆయన ప్రొద్దుటే లేచి తన దుకాణానికి పోతూ, నడివీథిలో కన పడ్డ ఆ జలతారుజోడును చూశాడు. 'ఎవరిదో రాత్రి బండిలోంచి జారిపోయి వుంటుంది' అనుకున్నాడు. తన కాలికి వున్న పాత చెప్పులజోడు వదిలి ఆ జల తారు జోడు సరిపోతుందేమో అని కుతూ హలపడి తొడిగిచూశాడు. చిత్రమేమిటంటే: ఆ జోడు, తనకోసమే తయారయిందా అన్నట్టుగా అతని కాళ్ళకు సరీగా అమరిపోయింది. ఎవరైనా కనిపెట్టు తున్నారేమో అని అతడు అటూ ఇటూ చూసి, ఎవరూ చూడలేదులే అనుకొని ఠీవిగా ఒక్క అడుగు ముందుకు వేశాడు. కాని నేలమీద అడుగు పెట్టిపెట్టడంతోనే ఏదో తన్నినట్టయి అతడు నేలమీదినుంచి పైకెగిరాడు. జోళ్ళు నేలకు తగులుతున్న కొద్దీ అతడు గెంతడం మరీ ఎక్కువ కాసా గింది. చూసేవాళ్లకి అతడేదో నాట్యం చేస్తున్నట్టుగా కనపడింది. మొదట శనీ, యముడూ తప్ప, చూసే వారెవరూ అక్కడ లేరు. కాని, క్రమంగా వీథిలో జనం బాగా పోగయారు. లక్ష్మయ్య స్థూలకాయంతో ఎగురుతూవుంటే వాళ్ళం దరికీ చూడ తమాషాగానే ఉంది. కాని అటువచ్చిన సెట్టిగారి ఒడ్డిమంగలి ఆయన అవస్థ చూసి జాలిపడ్డాడు. తాగి తందనా లాడుతున్నాడుకాబోలని తోచింది. మెల్లిగా ఇంటికి చేర్చటం మంచిదని దగ్గిరకు వెళ్ళి, సెట్టిగారి కుడిచెయ్యి పట్టుకున్నాడు. పట్టుకొనీ పట్టుకోవడంతో, సెట్టిగారి చెయ్యి వాని చేతికి అంటుకుపోయి, సెట్టితో బాటు వాడుకూడా నాట్యం మొదలెట్టాడు. బియ్యం తెస్తానని వెళ్ళిన ఒడ్డిమంగలి ఎంతకూ రాలేదని వాడి తల్లి వెతుకొంటూ వచ్చింది. సెట్టితోబాటు నాట్యంచేస్తూవున్న కొడుకు ని చూసి, 'ఇదేం పోయేకాలంరా?”\nఅంటూ వాడి చెయ్యి పట్టుకుని ఇంటికి ఈడ్చుకుపోబోయింది. పోబోయిందికాని, కొడుకు చేతిని పట్టు కోవడంతోనే ఆమె చెయ్యి అంటుళ్ల అయి, ఆ అవ్వకూడా నాట్యం మొదలెట్టింది. వీధిలో ఇలా జనం మూగటంతో రక్షక భటు డొకడు వచ్చి, ' ఏమిటి ఈ అల్లరి? నడవండి, న్యాయాధిపతిదగ్గరికి!' అని గదిస్తూ, సెట్టిగారి ఎడంచెయ్యి పట్టుకుని లాక్కుపోబోయాడు. కాని వెంటనే వాని చెయ్యి ఆయన చేతికి అంటుకుపోయి వాడుకూడా మేళంలో చేరి గంతులెయ్యటం ప్రారంభించాడు. మరొక నిమిషానికి రక్షకభటుల అధికారి వచ్చి, ' అల్లరి ఆపటానికి బదులు ఈ నాట్యంలో చేరి నువ్వూ గంతులేస్తున్నావా?' అని రక్షకభటునిపై మండిపడుతూ, కోపంతో వాని చెయ్యి పట్టుకునేసరికి అతడు కూడా వాళ్లందరితోపాటు నృత్యం మొదలెట్ట వలసి వచ్చింది. చెట్టు చాటునుండి చూస్తున్న యముడికి ఇదంతా మొదట తమాషాగానే ఉంది. కాని పెద్దబొజ్జతో నాట్యంచెయ్యలేక అవస్థ పడుతున్న సెట్టినీ, ముసలితనంలో గెంతులెయ్యలేక గోల చేస్తున్న ఆ అవ్వనూ చూసేసరికి అతనికి జాలివేసింది. అతడు అప్పుడు తమ్ముడయిన శనివైపు చూసి, ' ఇంక వీళ్ళని బాధపెట్టకు!' అన్నాడు. శని గారడీవానికిమల్లే తన చేతిని ఒక్కసారి విసిరేసరికి, చేతులు అంటుకు పోయి నాట్యం చేస్తూన్నవాళ్ళ అందరి హస్తాలూ విడిపోయి, వాళ్లు తలొకవైపూ పడిపోయారు. 'ఏమిటి ఇదంతా?' అని ఎవరో సెట్టిని అడిగారు. 'ఇదా బాబూ ! – ఇదుగో ఈ జోడుమూలాన వచ్చింది ' అంటూ జోడు ఊడదీసి బైట పడవేశాడు. చూస్తూ వుండగానే ఆ జోడుకు రెక్కలు వచ్చి పక్షులలాగ ఎగిరి మాయమైంది.",
            "book_page_end": 40
        },
        {
            "title": "రాజభక్తుడు",
            "book_page_start": 41,
            "pdf_page_start": 41,
            "pdf_page_end": 46,
            "author": "డి. శివరాం",
            "genre": "భక్తి కథ/నీతి కథ",
            "moral": "నిజమైన రాజభక్తి, నిస్వార్థ త్యాగనిరతి అద్భుతమైన ఫలితాలను ఇస్తాయి.",
            "keywords": [
                "జయపాలుడు",
                "రామశర్మ",
                "భూదేవి",
                "భద్రకాళి",
                "త్యాగం"
            ],
            "characters": [
                "జయపాలుడు (విదర్భ రాజు)",
                "రామశర్మ (బ్రాహ్మణుడు/రక్షకదళ ముఖ్యుడు)",
                "రామశర్మ కొడుకు",
                "భూదేవి",
                "భద్రకాళి"
            ],
            "locations": [
                "విదర్భ దేశం",
                "అడవి",
                "శ్మశానం",
                "భద్రకాళి ఆలయం"
            ],
            "content": "విదర్భదేశాన్ని జయపాలుడనే రాజు పాలించుతూ ఉండేవాడు. ప్రజలను కన్న బిడ్డలలాగా చూచుకోవటంపల్ల ఆయన పరిపాలనలో అంతా సుఖంగా కాలం గడుపుతూ ఉండేవాళ్ళు. ఒకనాడు జయపాలుడు కొంతమంది. పరివారంతో కలిసి అడవికి వేటకోసమని బయలుదేరాడు. అడవిలో ఒక పెద్దపులిని వెంటాడుతూ జయపాలుడు చాలా దూరం వెళ్లాడు. తక్కిన పరివారం జయపాలుణ్ణి అనుసరించలేక పొయ్యారు. చివరకు విసిగి, జయపాలుడు బాణాన్ని ఎక్కుపెట్టి, పులిమీదికి వదిలాడు. అది గురి తప్పిపోయింది. ఐనా, పోయి పులిక తొడలో తగిలింది. ఎలాగైనా పులి తప్పించు కుందామంటే ప్రయత్నం సాగిందికాదు. బతికి బయటపడాలంటే, జయపాలుడు రెండో బాణాన్ని తనమీదకు వదలకముందే ఉరికి చంపాలి. దెబ్బతిన్న ఆ పులికి కలిగిన బాధా, వేటగానిమీద కలిగిన కోపమూ దాని నిశ్చయాన్ని మరింత బలపరిచినయి. వెంటనే పులి ఎదురుతిరిగింది. శర వేగంతో జయపాలునిమీదికి ఉరికింది. ఆ దెబ్బకు జయపాలుని గుర్రం పట్టుతప్పి నేలమీద పడింది. జయపాలుడు దగ్గరనే వున్న ఒక పొదలో పడ్డాడు. లేచి, మరొక బాణాన్ని సంధించేందుకా వ్యవధి లేదు. పులివల్ల తనకు చావు తప్పదనుకున్నాడు... ఇదే సమయంలో, అనుకోకుండా ఒక బ్రాహ్మణుడు పక్కనే వున్న చెట్టుమీది నుంచి కిందికి దూకాడు. రెప్పపాటులో\nగొడ్డలితోసహా పులిమీదకు ఉరికి, దాని తలను నరికివేశాడు. జయపాలునికి ఇదంతా ఒక కల అనిపించింది. జయపాలుడు తేరుకొన్న తర్వాత, బ్రాహ్మణునికి తన కృతజ్ఞతను తెలిపాడు. పైగా ఆతని ధైర్యసాహసాలను మెచ్చు కున్నాడు. తనను కాపాడిన ఆతని కథను కూడా తెలుసుకున్నాడు. ఆ బ్రాహ్మణుడు చాలా బీదవాడు. పెళ్లాన్నీ, ఇద్దరు పిల్లల్ని పోషించేందుకు రోజూ అడవికి పోయి కట్టెలు కొట్టితెచ్చి, వాటిని అమ్ముకొని జీవిస్తూ ఉండేవాడు. అతని పేరు రామశర్మ. జయపాలునికి రామశర్మమీద మంచి అభిమానం ఏర్పడింది. వెంటనే అతనిని సకుటుంబంగా తన రాజధానికి రమ్మని ఆహ్వానించాడు. అతన్ని తన రక్షకదళా లలో ముఖ్యునిగా నియమించాడు. రామశర్మకు మరి దారిద్య్రం పోయింది. `చాలా సుఖంగా కాలం గడుస్తున్నది. అతని కొడుకూ, కూతురూ పెద్దవాళ్లవు తున్నారు. ఇలా వుండగా ఒకనాటి రాత్రి జయ పాలుడు రామశర్మకు కబురుచేసి పిలి పించాడు. మేడమీదకు తీసుకొని వెళ్ళి ఇలా అన్నాడు: \"శర్మా ! జాగర్తగా విను... నీకేమైనా శబ్దం వినిపిస్తోందా ?” ఆ చీకటిరాత్రి అంతా నిశ్శబ్దంగా వుంది. బైట ఏమీ కనిపించటం లేదు. చాలా జాగర్తగా వింటేనే కాని, తెలి యటంలేదు. కొద్దిసేపు విన్నాక రామశర్మ జవాబు చెప్పగలిగాడు: \"ఔను ప్రభూ! ఉత్తర దిశలో ఎవరో సన్నగా ఏడుస్తున్నారు. కంఠ స్వరాన్నిబట్టి ఒక స్త్రీ ఐవుంటుందను కుంటున్నాను—” అన్నాడు.\n\"ఔను...బహుశా చాలా దూరంనుంచే ఆ శబ్దం వస్తూంది. అందుకనే స్పష్టంగా వినిపించటంలేదు” అన్నాడు జయపాలుడు. దీనికి రామశర్మ తల తిప్పాడు. \" నా రాజ్యంలో ఎవరికి ఏ బాధ కలి గినా వెంటనే కనుక్కోవలిసిన బాధ్యత నాకు వుంది. కనుక అదేమిటో నీవు వెళ్లి తెలుసుకు రావాలి ” అన్నాడు రాజు. వెంటనే బయలుదేరాడు రామశర్మ. కారుచీకటి; కన్ను పొడుచుకున్నా దారి కనిపించటంలేదు. చలిగాలి రివ్వున వీస్తున్నది. చేతిలో విచ్చుకత్తితో ఆ ఏడ్పు వినవస్తూన్న వైపు నడక సాగించాడు రామ శర్మ. నిర్మానుష్యమైన ప్రదేశంలోనుంచి ధైర్యంగా నడిచిపోతున్నాడు; మధ్యమధ్యన ఆగి ధ్వనినిబట్టి తాను సరిగా నడుస్తూ వున్నదీ, లేనిదీ నిర్ణయించుకొంటున్నాడు. ఇక్కడ జయపాలుడు-రామశర్మ వెళ్లి నప్పటినుంచి ఆలోచనలో పడ్డాడు. రామ శర్మ నిజంగా ఒక్కడూ వెళ్ళి కనుక్కొని రాగలడా? లేక ఇంటికి వెళ్లి పడుకొని, ఏ తెల్లవారుజామునో తిరిగి వచ్చి, ఏదో వొకటి చెపుతాడా? రామశర్మ ధైర్యసాహసాలమీద రాజుకు నమ్మకం లేక కాదు. ఒకవేళ శర్మ బద్దకిస్తాడేమోనని ఇలా సంశయించటం. ఎందుకైనా మంచిదని జయపాలుడు కూడా రామశర్మను చాటుగా అనుసరించ సాగాడు. రామశర్మకు ఏదైనా ప్రమాదం సంభవించినా, తను సహాయపడేటందుకు అవకాశం వుంటుంది. ఒకప్పుడు తన ప్రాణాన్ని కాపాడిన శర్మకు తను ఈవిధంగా కృతజ్ఞతను చెప్పగలుగుతాడు. రామశర్మ ఉత్తరదిశగా నడక సాగి స్తున్నాడు. పోనుపోను స్త్రీ యొక్ష రోదనధ్వని మరింత స్పష్టంగా వినిపించసాగింది. తాను సరిఐన మార్గంలోనే నడుస్తున్నాననే నమ్మకం కుదిరినకొద్దీ, రామశర్మ మరింత వేగంగా నడుస్తున్నాడు.\nపోయిపోయి, రామశర్మ ఊరిబైట ఉన్న శ్మశానంలో ప్రవేశించాడు. రాజభక్తుడైన రామశర్మకు భయం వేయలేదు. సహజ సిద్ధమైన అతని ధైర్యానికి తోడు, తను ఒక మంచిపని చేస్తున్నానుకదా అనే తృప్తికూడా అతని పట్టుదలకు ఎక్కువగా తోడుపడింది. శ్మశానం మధ్యని ఒక స్త్రీ ఏడుస్తూ ఉండటాన్ని చూశాడు రామశర్మ. \" అమ్మా! ఎందుకు ఏడుస్తున్నావు? మీరు ఎవరు? తెలుసుకురమ్మని నన్ను రాజుగారు పంపించారు—” అన్నాడు శర్మ, ఎంతో వినయంతో. \" నేను ఎవరైతే నీకేమి ? ఆర్చగలవా, తీర్చగలవా ?\" అన్న దామె. \"ఏమో — రాజు గారు తన ప్రజలను కన్న బిడ్డలలాగా పాలిస్తున్నారు. మీ కష్టాన్ని తీర్చటం అదొక ఘనకార్యం కాదని నా నమ్మకం\" అన్నాడు రామశర్మ. \" సరే ఐతే వినండి: నేను భూదేవిని. మరొక వారంరోజులలో రాజు చనిపోతాడు. ఇన్నాళ్ళుగా నన్ను పాలించిన ప్రభువు నన్ను విడిచి పోతున్నాడే అని నేను విచార పడుతున్నాను \" అన్న దామె. నిశ్చేష్టుడయ్యాడు. రామశర్మ. కొంచెం తేరుకొని \"రాజుగారిని కాపాడే మార్గం ఏమైనా వుందా?” అని అడిగాడు. \"లేకేమి? ఉన్నది. కాని ఎవరూ సాహసించలేరు\" అన్నది. \"చెప్పండి. నేను సాధిస్తాను” అన్నాడు రామశర్మ ధీమాగా. \" శ్మశానానికి అవతలిపక్కన భద్రకాళి ఆలయం వుంది. ఒక బ్రహ్మచారిని కాళికా దేవికి బలి యిస్తే ఈ గండం గడిచి, రాజు పూర్ణాయుర్దాయాన్ని అనుభవించ గలుగు తాడు\" అంది భూదేవి. రామశర్మ తిరుగుముఖం పట్టాడు. మెల్లిగా నడుస్తూ ఆలోచించసాగాడు.\nఊల్లో ఎంతోమంది బ్రహ్మచారులు ఉన్నారు. కాని తమ బిడ్డను బలిపెట్టేం దుకు ఏ తల్లిదండ్రులు పప్పుకుంటారు? ఇదీ అతనికి పట్టుకొన్న సమస్య. మరొక్క క్షణం అట్టె యోచించేసరికి రామశర్మకు మెరుపు మెరిసినట్లయింది. తన కొడుకు బ్రహ్మచారే! ఒకళ్లను యాచించకుండా, తన కొడుకునే బలి పెట్టటంతో జయ పాలుని ప్రాణాలు తను కాపాడవచ్చుగా. కాని తనకూ కడుపుతీపి లేకపోలేదు. చూస్తూచూస్తూ కన్నకొడుకును బలిపెట్టడ మంటే హృదయం అల్లాడక తప్పదు... కాని గత్యంతరంలేదు. కొడుకు పోతే తనొక్కడే విచారించేది. రాజు పోతే?— రాజ్యమంతా తలక్రిందులై అల్లకల్లోలమై పోతుందే! కనుక ప్రజాక్షేమంకోసం కొడు కును బలిపెట్టటానికే రామశర్మ నిశ్చయం చేసుకొన్నాడు. ఈ నిశ్చయంతో అతను చకచకా నడవ సాగాడు. ఇంటికి రాగానే కొడుకును లేపి, స్నానం చేయించి శుచిగా తనతో రమ్మని అన్నాడు. తండ్రి మాటకు ఎదురాడని కొడుకు, తండ్రి చెప్పినట్లే చేశాడు. తాను చేయబొయ్యే పనిని భార్యకుకూడా తెలియనీయలేదు రామశర్మ. కొడుకును తీసుకొని భధ్రకాళి ఆల యానికి వెళ్ళాడు. గుడిలో హారతి వెలిగిం చిన తరువాత కొడుకుతో అంతా చెప్పాడు. వెంటనే పిన్న వాడు ఎంతో ఉత్సాహంతో \"తండ్రీ! ఇంత గొప్ప అవకాశం దొరకటం మన అదృష్టంకదా! ఇంకా ఆలోచిస్తా రెందుకు? ఇప్పుడే నన్ను భద్రకాళికి బలి వెయ్యండి” అన్నాడు. కుర్రవాడు భద్రకాళి విగ్రహంముందు తల వంచాడు. చెక్కుచెదరని ధైర్యంతో రామశర్మ పదునైన కత్తిని కొడుకు మెడ మీదకు ఎత్తాడు. మరు క్షణంలో కొడుకు తల తెగిపడుతుంది. ఆ సమయంలో\nఅతని చేయి కదలకుండా ఎవరో పట్టు కున్నట్టయింది. వెనక్కుతిరిగి చూస్తే — ఆమె భద్రకాళి! దేదీప్యమానంగా ప్రకాశిస్తూ, కళ్లు మిరి మిట్లు కొలిపేటట్టుగా వున్న ఆమెముందు సాష్టాంగపడ్డాడు రామశర్మ. \" శర్మా ! నీ భక్తికి నేను మెచ్చాను. నీ కొడుకును బలిపెట్టకుండానే, నీ కోర్కె ఫలిస్తుంది” అని చెప్ప కాళి మాయమైంది. రామశర్మ కొడుకును ఇంటిదగ్గర దిగ బెట్టి తను తృప్తితో రాజభవనానికి వెళదా మని బయలుదేరాడు. ఈ చిత్రమంతా జయపాలుడు చూసే వున్నాడు. రామశర్మ వచ్చేలోపలే జయ పాలుడు అతనికోసం ఎదురుచూస్తున్నట్టుగా కోటలో కూర్చొని వున్నాడు. రామశర్మ వచ్చి \"ప్రభూ! అదేమీ లేదు. ఎవరో పేదరాలు కొడుకు చనిపోయి ఏడుస్తూవుంది. పోయి, ఊరడించి వచ్చాను. అంతే” అన్నాడు. జయపాలునికి నిజం తెలియకపోలేదు. ఐనప్పటికీ రామశర్మ చెప్పిన విషయాన్ని నమ్మినట్లే నటించి ఊరుకున్నాడు. మరునాడు దర్బారులో గతరాత్రి జరిగిన దంతా చెప్పి జయపాలుడు ఇలా అన్నాడు: \"రామశర్మ నాకు మరిఒకసారి ప్రాణదానం చేశాడు. కాని తన గొప్పను చెప్పుకోవటం అతని లక్షణం కాదు. తన ప్రభువుకోసం ఎంతటి త్యాగానికైనా వెనుదీయని ఈ రామశర్మ ఋణం ఏవిధంగా తీర్చుకోగలనో నాకు తోచటంలేదు” అని అంటూ శర్మకు ఘనమైన సన్మానం చేశాడు; ఆతనికి వెంటనే గొప్ప పదవి ఇచ్చాడు. రామశర్మకు జరిగిన గౌరవాన్ని అందరూ హర్షించారు. రామశర్మ చూపిన రాజభక్తి వాడవాడలా మారుమ్రోగింది.",
            "book_page_end": 46
        },
        {
            "title": "అట్ట మీది బొమ్మ",
            "book_page_start": 47,
            "pdf_page_start": 47,
            "pdf_page_end": 47,
            "author": "చందమామ బృందం",
            "genre": "పురాణ వివరణ",
            "moral": "N/A",
            "keywords": [
                "ఖాండవ వనం",
                "కృష్ణార్జునులు",
                "అగ్నిదేవుడు",
                "వరుణదేవుడు",
                "కౌమోదకి"
            ],
            "characters": [
                "కృష్ణుడు",
                "అర్జునుడు",
                "అగ్నిదేవుడు",
                "శ్వేతకి (రాజు)",
                "బ్రహ్మదేవుడు",
                "దేవేంద్రుడు",
                "వరుణదేవుడు"
            ],
            "locations": [
                "ఖాండవ వనం"
            ],
            "content": "ఒకప్పుడు గ్రీష్మకాలంలో కృష్ణారును లిద్దరూ వనవిహారం బయలుదేరారు. పోయిపోయి, ఖాండవ వనం సమీపానికి చేరుకొన్నారు. అక్కడ వారు సుఖా విస్టులైవుండగా, ఒక వృద్ధబ్రాహ్మణుడు వచ్చి \" మీరెవరో మహానుభావులలాగా ఉన్నారు. నేను చాలా ఆకలిబాధతో వచ్చాను. ' తీరుస్తాను' అని మీరు మాట ఇస్తే, నా కథ చెబుతాను ” అన్నాడు. వెంటనే అర్జునుడు \"చెప్పవయ్యా బ్రాహ్మడా! నే నుండగా నీకేం భయం?” అన్నాడు, ధీమాగా. ఈ మాట చెవినిపడగానే వృద్ధుని రూపంలో వున్న అగ్నిదేవుడు ఇలా చెప్పాడు : \"నేనే అగ్నిని. లోగడ శ్వేతకి అనే రాజు లెక్కలేనన్ని యాగాలు చేశాడు. ఆయన చేసిన యాగాలు ఎన్ని అని లెక్కచెప్పాలంటే వినండి: వాటిలో పాల్గొన్న బ్రాహ్మణులకు పొగవల్ల నేత్రరోగాలు వచ్చినై. హెూమం చేసిన నెయ్యి తాగితాగి నాకు కడుపునొప్పి పట్టుకొన్నది. ఈ బాధ వదుల్చు కోవటం ఎలాగా? అని బ్రహ్మదేవుణ్ణి ప్రశ్నిస్తే, 'ఖాండవవనాన్ని దహించవయ్యా, నీ రోగం ఇట్టె నయమవుతుంది' అని అన్నాడు. నేను ఎన్నోసారులు ప్రయత్నం చేశానుకాని, ఆ వనానికి అధిపతి ఐన దేవేంద్రుడు వర్షం కురిపించటంవల్ల ఆటంకం కలిగి, నా కోరిక నెరవేర్చుకోలేకపోయాను. \" ఈ సంగతి మళ్ళీపోయి బ్రహ్మతో చెప్పుకొనేసరికి, ఆయన 'త్వరలోనే కృష్ణార్జునులు ఆ వనానికి రాబోతున్నారు. అప్పుడు వారికి నీ సంగతి వినిపించి, సహాయం కోరుకో. వారు తప్పక నెరవేరుస్తారు' అని సలహా చెప్పాడు. అలానే మీరు దయచేశారు. నా కోరిక తీర్చాలి\" అని ప్రార్థించాడు. మాట తప్పటానికి మనస్కరించక అర్జునుడు, 'బాగానే వుంది. మరిప్పుడు మావద్ద ఆయుధాలు లేవే?' అన్నాడు. అప్పుడు అగ్ని వరుణదేవుని వేడుకోగా, వరుణుడు వచ్చి అర్జునుడికి అక్షయతూణీరమూ, దివ్యరథమున్నూ, కృష్ణునికి చక్రమూ, కౌమోదకి అనే గదా సమర్పించాడు. ఈ పరికరాలతో కృష్ణార్జునులు ఒక పక్షంరోజులు కాపలా కాస్తూవుండగా, అగ్నిదేవుడు ఖాండవ వనం దహించి, తన కోరిక సఫలం చేసుకొన్నాడు.",
            "book_page_end": 47
        },
        {
            "title": "మహా మల్లు",
            "book_page_start": 48,
            "pdf_page_start": 48,
            "pdf_page_end": 49,
            "author": "బి. లక్ష్మీనారాయణ",
            "genre": "హాస్యం/నీతి కథ",
            "moral": "గొప్ప వ్యక్తులుగా నటించడం తాత్కాలికమే. అతి ప్రచారం పరువు తీస్తుంది.",
            "keywords": [
                "మహా మల్లు",
                "గుండూ మల్లు",
                "శంబలుడు",
                "మంత్రి",
                "ప్రచారం"
            ],
            "characters": [
                "శంబలుడు (రాజు)",
                "మహా మల్లు",
                "మంత్రి",
                "గుండూ మల్లు (ఊహాజనిత)",
                "పరిచారకులు"
            ],
            "locations": [
                "శుంభావతీ నగరం"
            ],
            "content": "పూర్వకాలమందు . ఒకప్పుడు శుంభావతీ నగరాన్ని శంబలుడనే రాజు పరిపాలన చేసేవాడు. ఆయన ఆస్థానంలో గొప్పగొప్ప మల్లులూ వీరులూ గల పరివారం వుండేది. ఒకప్పుడు ' మహామల్లు'డనే ఒక గొప్ప వస్తాదు శంబలుని ఆస్థానానికి వేంచేశాడు. ఆయన దేశదేశాలలో ఎంతోమంది మల్లు లను గెలిచి, ఘనమైన బిరుదులూ, పతకాలూ పొందినవాడు. 'నన్ను ప్రపం చంలో ఎవ్వరూ జయించలేరు' అని చేతికి తోడా వేసుకొన్నటువంటి మొనగాడు. మహామల్లు శంబల్మహారాజువద్దకు వెళ్లి 'మీ ఆస్థానంలో నన్ను గెలిచేవాళ్ళెవరైనా ఉన్నారా? ఉంటే సరే. లేకపోతే, ఓడ్ పోయినట్టు వప్పుకొని నాకు బిరుదుపత్రం ఇప్పించండి' అని సవాలుచేశాడు. అందరూ తెల్లబోయారు. ఏమి చెప్పనూ రాజుకు తోచింది కాదు. వెంటనే మంత్రి లేచి, \"దీనికేమున్నది ప్రభూ ! — మన ఆస్థానంలో ఉంటూవుండే 'చండ ప్రచండ దోర్దండ గుండూమల్లు 'గారికి ఈ లోకంలో సాటి ఎవరు? వారు ఇప్పుడు ఊరికి వెళ్ళి ఉన్నారుకదా. ఎల్లుండీపాటికి రానేవస్తారు. వస్తూనే, ఈ మహామ’ల్లు గారికి బదులు చెప్పనూ చెబుతారు” అన్నాడు. వెంటనే మహామల్లుకు సమస్తమర్యా దలతోనూ చక్కటి బస ఏర్పరుపబడింది. మహామల్లు బసలో కూర్చున్నాడేకాని, మంత్రిమాటలు విన్నప్పటినుంచీ మనస్సు అదొకలాగ మారిపోయింది. పరిచారకులను చేరబిలిచి, ఆ 'గుండూ మల్లు 'నుగురించి భోగట్టాలు అడిగాడు ఆత్రంతో. అందుకు పరిచారకులు ' ఆయనేనండి ఇక్కడి మల్లులకందరికీ గురువు. వారు యోగసాధనలో ఉంటారు. తగినంత పని కలిగి, ఇక ఆస్థానం పేరు పోతుందేమో\nఅనే సమయం వస్తేతప్ప సామాన్యంగా బయటికే రారు' అని చెప్పారు. మరునాడు, మహామల్లు బసకు సమీపం లోనే ఒక ప్రత్యేక భవనం నిర్మించారు. దానికి ఒక బ్రహ్మాండమైన సింహద్వారం అమర్చారు. ఇది చూచి ఆశ్చర్యపడి, 'ఏమిటి?' అని అడిగాడు మహామల్లు. అందుకు సేవకులు \" ఏమున్నదండి. మా గుండూమల్లుగారు దయచేస్తారు. వారు సామాన్యులా? మామూలు గుమ్మం సరి పోదు వారికి! అందుకనే ఆసింహద్వారమూ, ఆ భవనమున్నూ ' అని బదులుచెప్పారు. ఇల్లుకట్టే పనివాళ్లతో మేస్త్రీ 'అరేయ్, బాగా గట్టిగా దిమ్మిశ కొట్టండి. మన గుండూ మల్లుగారు అడుగులు వేశారంటే నేల దిగ బడిపోయి గోతులు పడుతుందిసుమా. జాగర్త!' అంటూ హెచ్చరింపసాగాడు. మహా మల్లు చూస్తూవుండగానే గంగాళాలతోనూ, బండ్లతోనూ వెన్న. బాదంపప్పులూ, వస్తా దులు తినే పదార్థాలూ వచ్చిపడుతున్నయి. ఈ అట్టహాసమంతా పరిశీలనగా కని పెట్టుతూనే వున్నాడు మహామల్లు. ఆ మరు నాడు గుండూమల్లు గారు ఈ కొత్తభవనంలో దిగుతారని నగరమంతటా మారుమోగింది. అన్నట్టుగానే, మరుసటి ఉదయానికల్లా ఇరవై ఎనిమిది గుర్రాలు లాగేటటువంటి ఒక చిత్రమైన సారటు వచ్చి భవనం వాకిట నిలిచింది. పరివారమంతా ' చండప్రచండ దోర్దండ గుండూ మల్లుగారికీ జై ! —' అంటూ పెద్దగా ఘోషపెట్టారు. మల్లుగారికి స్వాగతమివ్వటానికని మహారాజుగారు స్వయంగా ఆ సారటువద్దకు వచ్చారు. మహామల్లుగారికి, గుండూ మల్లుగారిని పరిచయం చేదామని మంత్రి ఆయన బసకు వెళ్ళి చూచాడు. ఏమున్నది అక్కడ ? — బస ఖాళీ ! బిరుదులు వహించిన ఆ మహా మల్లుగారు ఎప్పుడు ఎలా మాయమయ్యారో ఎవళ్ళకూ తెలియనే తెలియదు !!",
            "book_page_end": 49
        },
        {
            "title": "తాత చతురత",
            "book_page_start": 50,
            "pdf_page_start": 50,
            "pdf_page_end": 50,
            "author": "పి. త్యా గ రా జు",
            "genre": "పద్య కథ",
            "moral": "బ్రతికి ఉన్నంత కాలం జీవితాన్ని, దాని కష్టాలను ధైర్యంగా స్వీకరించాలి. ఆపదలో చతురత ఉపయోగపడుతుంది.",
            "keywords": [
                "తాత",
                "మృత్యుదేవత",
                "కట్టెలమోపు",
                "చతురత",
                "జీవిత కష్టం"
            ],
            "characters": [
                "తాత",
                "మృత్యుదేవత"
            ],
            "locations": [
                "కాననం (అడవి)"
            ],
            "content": "భారమైన యొక కట్టెల మోపును తీరని శ్రమతో నొక తాత తలపై నిడుకొని యడుగులు తడబడ నడుచుచుండె నడి కాననలో. మార్గాయాసం మరింత హెచ్చై కట్టెల భారం కడు దుర్భరమై అడుగొక్కటి ముందిడగా లేకను పడవైచెను నేలను మోపాతడు. 'ఎంతకాల మీ శ్రమజీవితము ఎప్పుడు తీరునో కష్టాలు ? చావు మేలు ఇటు బ్రతుకుటకంటే చచ్చెద'నని మది తలపోసి, మృత్యుదేవతను రమ్మని కోరెను ముదుసలి జీవితమును రోసి. తక్షణమందున మృత్యుదేవత వచ్చి నిలచి, — ముదుసలి మ్రోల 'తాతా! పిలిచావేల, సిద్ధమా వచ్చితి నిను కొనిపోదు 'ననెస్. మృత్యుదేవతను చూడ ముదుసలికి ముచ్చెమ్మటలే పోసినవి; చచ్చుట నిజమని తెలిసిన వృద్ధుడు భయకంపితుడై పలికె నిటుల్: ' మృత్యుదేవతా వచ్చితివా—నే సత్యముగా ధన్యుడనుసుమా కట్టెలమోపును మోయలేక నే నిట్టుల పడవేసితి నేలస్, దయతో కొంచెము సాయము చేయుము ఎత్తుకొనగలే నొక్కడను. అందులకే నిను పిలిచితి 'నని వృద్ధుండు పల్కె కడు చతురగతిన్. తాత చమతృతి తలచుచు మృత్యువు తనలో నించుక నవ్వుకొని కట్టెలమోపును తాత నెత్తిపై పెట్టి మృత్యుదేవత పోయెన్.",
            "book_page_end": 50
        },
        {
            "title": "గెడ్డం ఎందుకు?",
            "book_page_start": 51,
            "pdf_page_start": 51,
            "pdf_page_end": 54,
            "author": "పాలంకి వెంకటరామచంద్రమూర్తి",
            "genre": "మత కథ/చారిత్రక కథ",
            "moral": "నిజమైన గురువు ధనాన్ని కాక ఆధ్యాత్మికతను, సేవను కోరుకుంటాడు. స్వార్థపరులైన కుటుంబ సభ్యుల కంటే యోగ్యులైన శిష్యులే ఉత్తములు.",
            "keywords": [
                "గురునానక్",
                "సిక్కు మతం",
                "అంగదుడు",
                "పీఠాధిపత్యం",
                "గెడ్డం"
            ],
            "characters": [
                "గురునానక్",
                "చూనీదేవి",
                "శ్రీచంద్రుడు",
                "లక్ష్మీదాసు",
                "లెహెనా (అంగదుడు/గురువు)"
            ],
            "locations": [
                "పంజాబు",
                "బియాను నది",
                "కర్తారపురం ఆశ్రమం"
            ],
            "content": "సిక్కుల ఆదిగురువైన నానకు ముప్పయి ఆరవయేటనే సన్యసించాడు. అప్పటికి ఆయనకు భార్యా, ఇద్దరు బిడ్డలూ వున్నారు. భార్య చూసాదేవి. పెద్దవానికి నాలుగేళ్ళ ప్రాయం. పేరు శ్రీచంద్రుడు. వాని తమ్ముడు లక్ష్మీదాసు నెలల పిల్లవాడు. నానకు జోగి అయి శ్మశానాలవెంట తిరుగుతూవుంటే చూనీదేవి తన ఇద్దరి కుమారులతోనూ పుట్టింటికి వెళ్ళిపోయింది. అక్కడ ఆమె భర్తను విడిచి ఇరవైనాలుగు సంవత్సరాలు గడిపింది. ఆ ఇరవైనాలుగేళ్లలోనూ గురునానకు దేశమంతటా తిరిగి తన మతాన్ని వ్యాపింప జేశాడు. ఆయనకు అరవయ్యో పడి వచ్చి వృద్ధుడయాక దేశాటనం కట్టిపెట్టి పంజాబు లోని 'బియాను' నది ఒడ్డున ఒక చక్కటి ఆశ్రమాన్ని నిర్మించాడు. ఆ ప్రదేశానికి ఆయన ' కర్తారపురం ' అని పేరుపెట్టాడు. - 'కర్తారపురం' అంటే విశ్వకర్త ఐన పర మేశ్వరుడు వుండే చోటు అని అర్థం. నలుదిక్కులనుండీ అనేకమంది సాధు వులూ యోగులూ శిష్యులూ కర్తారపురం వచ్చి గురుసాన్నిధ్యంలో గడుపుతూ ఉండే వారు. ఆ శిష్యులలో కొందరు మహా ధన వంతులూ జమీందార్లూ ఐవుండటంవల్ల కానుకలెన్నో తెచ్చి భక్తిపూర్వకంగా గురు వుకు సమర్పిస్తూ ఉండేవారు. మొదటినుంచి నానకు ధనాన్ని చిల్ల పెంకుతో సమంగా చూచే పరమ వేదాంతి. వచ్చిన డబ్బునంతా యెప్పటికప్పుడు సాధు వులకోసం ఖర్చుచేసి, దమ్మిడికూడ నిలవ గాకుండా చూసేవాడు. కర్తారపురంలో నానకు పీఠాన్ని స్థాపించి నాడనీ, నిత్యం శిష్యలు వచ్చి విలువైన కాన్కలు అర్పించిపోతున్నారనీ చూనీదేవికి తెలిసింది. వెంటనే తన కుమారులను వెంట\nబెట్టుకుని ఆమె కర్తారపురం చేరుకుంది 'మమ్మల్నికూడా ఈ ఆశ్రమంలో ఉండ నివ్వండి' అని చూనీదేవి భర్తను కోరింది. అందుకు నానకు ' అందరితోబాటు మీరూ ఉండవచ్చు' అన్నాడు. కాని వాళ్ళు అందరితోబాటూ ఉండక, పీ ఠా ని కి సంబంధించిన వ్యవహారాలలో పెత్తనం కలిగించుకొని, రోజూ వచ్చిపడే కానుకలనూ ధనాన్నీ జాగ్రత్తపెట్టటం ప్రారంభించారు. నానకు ఇది కనిపెట్టి చూనీదేవినీ పుత్రు లనూ పిలిచి, 'వచ్చిన సొమ్ము తీసుకొని ఖర్చుచేసే పని ' లెహెనా' అనే శిష్యుని పైన పెట్టాను. ఆ పని అతడే చెయ్యాలి. మీ జోక్యం పనికిరాదు ' ఆన్నాడు. ఈ మాటలకు, చూనీదేవికీ ఆమె ఇద్దరు కుమారులకూ కష్టం తోచింది. ఆమె నానకుతో, ' పీఠంలో పెత్తనం మీ కన్న కుమారులకు ఉండాలికాని పరాయివాడైన లెహెనాకు ఇవ్వటం న్యాయమా?' అంది. అప్పుడు నానకు, ' ఈ శిష్యులఁతా నా కుమారులే! వీరందరిలోనూ శ్రేష్ఠుడు లెహెనా. అతడే నా అనంతరం ఈ పీఠానికి అధిపతి. లెహెనాకు గల యోగ్యత ఈ శ్రీచంద్రుడుకిగాని లక్ష్మీదాసుకిగాని లేదు. ఇక్కడ కావలసినది నా మతసూత్రాలను అర్థంచేసుకొని, వాటిని నా తదనంతరం లోకంలో బోధించే శక్తి. అంతేగాని రూపా యలను జాగ్రత్తపెట్టే శక్తి కాదు. కనుక మీరీ విషయంలో నాకేమీ శ్రమ కలిగించ కండి!' అని నిర్మొగమోటంగా చెప్పేశాడు. కాని చూనీదేవీ, కుమారులూ ఎలాగైనా ఆ పీఠాథిపత్యం దక్కించుకోవాలన్న ఆశతో ఆ మఠంలోనే పది సంవత్సరాలు గడిపారు. గురునానక్నకు డెబ్బయి సంవత్సరాలు నిండాయి. ఒకనాటి ఉదయం ఆయన లెహెనాను పిలిచి, 'రేపు రాత్రి నేను ఈ లోకాన్ని విడిచిపోతాను. మన ఆశ్రమానికి\nవెనుక మజ్జిచెట్టుకింద నాకు శయ్య వరిపించు ' అన్నాడు. గురునానకు మరణశయ్యపై పరుండి భగవన్నామస్మరణ చేసుకొంటూ మృత్యువు కోసం ఎదురుచూస్తూవుండగా చూనీదేవి, కొడుకులూ వెళ్ళి, పీఠాధిపత్యాన్ని తమ కుటుంబంలో నిలిపేటట్లు చేయవలసిందని కడపటిసారి మళ్ళీ కోరారు. కాని ఆయన వినిపించుకోలేదు. ' నా అనంతరం పీఠాధి పతి లెహెనాయే. నా తదనంతరం అతడు 'అంగదుడు' అనే పేరుతో సిక్కులకు గురువు ఔతాడు' అని చెప్పి, నానకు స్వర్గస్థుడయ్యాడు. గురునానకు తదనంతరం అంగదుడు గురువై, ఎల్లప్పుడూ ధ్యానం చేసుకొంటూ, నానకు మతసూత్రాలను శిష్యులకు బోధిస్తూ, చెప్పతగిన నీతి నియమాలతో కాలం వెళ్ళబుచ్చాడు. గురునానకు కాలంలోకన్నా అంగదగురువు కాలంలో కానుకలూ ధనమూ ఎక్కువగా వచ్చిపడేవి. కాని అంగదగురువు ఆ ధనానికంతకూ అధిపతి అయివుండి కూడా, కొయ్య రొట్టెమాత్రమే తిని ఉండేవాడు. సొమ్మంతా సాధుసంతర్పణలకోసమే కర్చు పెట్టేవాడు. అంగదగురువంటే శిష్యకోటికి గౌరవం ఎకువైనకొద్దీ నానకు కుమారులకు అసూయ ఎక్కువైంది. అంగదుని పాదాల ముందు మహారాజులూ జమీందార్లూ సాష్టాంగపడుతూవుంటే ఆ గౌరవం తమకు దక్కవలసిందికదా అనిపించేది వాళ్ళకు. 'మనమూ శిష్యుల్ని చేరదీసి గురుత్వం సంపాదిద్దాం. అప్పుడు మనకీ వచ్చిపడు తాయి కానుకలూ నమస్కారాలూను!' అని శ్రీచంద్రుడు ఆలోచించి, శిష్యులను చేర దీయటం మొదలెట్టాడు. చాలా కాలం కర్తారపురంలో వుండి నానకు మతసూత్రా లను వింటూవచ్చాడు గనుక చిలుకపలుకు లకుమల్లే వాటిని ఏకరు పెడుతూ వచ్చాడు.\nవాటి అర్థాన్ని విప్పిచెప్పమని ఎవరైనా కోరితే, తనకు తోచిన విధంగా అవకతవక అర్థాలు చెపుతూ ఉండేవాడు. అంగదగురు వుకు ఈ సంగతి తెలిసింది. నానకు మతానికి శ్రీచంద్రునిమూలాన ఆపచారం జరుగు తున్నదని తెలిసీ కూడా గురుపుత్రుడనే గౌరవంకొద్దీ ఊరుకున్నాడు. అలా వూరుకోవడం చూసి శ్రీచంద్రుడు అహంకారంతో పేట్రేగిపోయి, అంగదగురు వునుగూర్చి తేలికగా మాటాడసాగాడు. అంతే కాదు. అంగదుణ్ణి ఎలాగైనా అవ మాననించాలనే దురుద్దేశంతో ఒకనాడు శిష్యుల్ని వెంటబెట్టుకుని అతను కర్తార పురం చేరుకొన్నాడు. గురుపుత్రుడు వచ్చాడనటంతో అంగద గురువు లేచి ఎదురువెళ్ళి గురునానకునకు నమస్కరించే విధంగానే శ్రీచంద్రునికీ సాష్టాంగపడి గౌరవించాడు. అహంకారంతో వచ్చిన శ్రీచంద్రుడికి అంత వినయంగా ప్రవర్తించిన అంగద గురువును ఏవిధంగా అవమానించాలో తోచింది కాదు. సాష్టాంగపడి లేస్తూవుంటే అంగదగురువుయొక్క పొడుగాటి గడ్డం శ్రీచంద్రుడికి కనపడి, అతడు వెంటనే, \"ఏమయ్యా, ఎందుకూ గడ్డాన్ని యింత పొడుగ్గా పెంచావు?' అని హేళన చేశాడు. అంగదగురువు వినయంతో, 'గురు' పుత్రుల పాదరక్షలమీది ధూళిని తుడిచి వెయ్యటానికే ఈ గడ్డాన్ని ఇంత పొడుగుగా పెంచాను' అన్నాడు. ఈ మాటలు వినే సరికి శ్రీచంద్రునికే సిగ్గువేసింది. అతని వెంటనంటి వచ్చిన శిష్యులు అంగదగురువు గొప్పతనాన్ని గ్రహించి శ్రీచంద్రుణ్ణి వదిలి కర్తారపురంలోనే ఆగిపోయారు. నాటితో ఇంక శ్రీచంద్రుడూ, అతని తమ్ముడూ పీఠాథిపత్యంపైన ఆశ వదులుకొన్నారు.",
            "book_page_end": 54
        },
        {
            "title": "ముగ్గురు నేస్తాలు (రంగులబొమ్మ కథ) - 3",
            "book_page_start": 55,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "జంతు కథ",
            "moral": "తెలియని వారిని నేస్తాలుగా నమ్మకూడదు.",
            "keywords": [
                "కురపన్న",
                "కోతినేస్తం",
                "చిలుకనేస్తం",
                "పులిచర్మం",
                "అల్లరి"
            ],
            "characters": [
                "కురపన్న (పసివాడు)",
                "కోతినేస్తం",
                "చిలుకనేస్తం",
                "కురపన్న తల్లిదండ్రులు"
            ],
            "locations": [
                "గుడిసె",
                "అడవి"
            ],
            "content": "కురపన్న ఇప్పుడు ఒంటిగాడైపోయాడు. కోతినేస్తం చేసిపోయిన అల్లరికి చింతిస్తూ, అది వొలకబోసినవన్నీ ఎత్తుకోసాగాడు. చెప్పకుండా పోయిన కోతి నేస్తానికి కొంతసేపైన తరువాత మళ్ళీ జ్ఞాపకంవచ్చింది — అయ్యో, మనలను తుపానుబాధనుండి కాపాడి, తలదాచుకోనిచ్చిన పసివాడిని మరచేపోయానే ! ’ అని. వెంటనే అది చెట్లకొమ్మలమీదినించి గెంతుకొంటూ పోయి, ఆ వెంటనే కురపన్న గుడిసెకు చేరుకొని, తలుపు తట్టింది. ' చాలు, చాలు నీవు చేసిన అల్లరి. నీకు తలుపు తెరిచేదిలేదు...' అని లోపలనుండి కంఠస్వరం వినిపించింది, కోతినేస్తానికి. అందుచేత కొతినేస్తం ఇవాళ, దేవుడా అంటూ తడికొమ్మలమీద, వర్షం లోనే కాలక్షేపం చేయాల్సివచ్చింది. అంతలో చిలుకనేస్తం రెక్కలు తటతట లాడిస్తూ, అటూయిటూ ఎగిరెగిరి, కోతి పాడుచేయగా మిగిలిన జాడీలూ అవ్వీ పగలగొట్టింది. తట్టలు తిరగబోసింది. అదీగాక పైన వేలాడగట్టిన ఖర్జూరపు గెలలు ముక్కుతో పొడిచి పొడిచి, కాయలన్ని రాలగొట్టింది. ఇదంతా చూడగా, కురపన్నకు భయం పట్టుకొని, చిలుక నేస్తాన్ని తరిమివేయబోయాడు. కాని, అది అవతలకు పోతేకద ! అయితే — ఆ గుమ్మానికి అడ్డుగా వున్నది తలుపు కాదు. పులిచర్మం. కొంత సేపటికి చిలుక వెర్రెత్తినట్టుగా ఆ చర్మాన్ని తన ముక్కుతో పొడిచి, రంధ్రంచేసి, దానిలోనించి తుర్రుమని పారిపోయింది! అది అలా పోయిందే చాలునని కురపన్న, చిలుక మళ్ళీ లోపలికి రాకుండా, చర్మంలోపల పడిన రంధ్రానికి ఒక గట్టి తాటాకు అడ్డుపెట్టాడు. అది పోయినప్పటినించి కురపన్నకు పాపం చేతినిండా పని తగిలింది. కోతినేస్తం తిరగబోసినవీ, చిలుకనేస్తం చిందరవందర చేసినవి అన్నీ ఎత్తి, ఎక్కడివక్కడ పెడదామని తగని తాపత్రయంలో మునిగిపోయాడు. అంత లోనే — అడవికి పోయిన కురపన్న అమ్మా, నాన్నా ఇంటికి వచ్చేశారు. అంతా చూచారు. \"బాగానే వుంది. చెప్పలేదురా నీకు బిడ్డా, కనపడ్డవాళ్ళంతా నిజమైన నేస్తాలు కాదని...” అంటూ పసివాడిని మందలించబోయారు.",
            "book_page_end": 55
        },
        {
            "title": "పరువు పోయినా....",
            "book_page_start": 56,
            "pdf_page_start": 56,
            "pdf_page_end": 56,
            "author": "ప్రయా గ",
            "genre": "హాస్యం/పద్య కథ",
            "moral": "అతిగా విర్రవీగితే పరువు పోతుంది. తెలియనప్పుడు తెలియదని ఒప్పుకోవాలి.",
            "keywords": [
                "వివేకవర్థనుడు",
                "అల్లుడు",
                "ఘనాపాఠి",
                "పరువు",
                "హాస్యం"
            ],
            "characters": [
                "వివేకవర్థనుడు (ఘనాపాఠి)",
                "అత్త",
                "బావలు"
            ],
            "locations": [
                "అగ్రహారం"
            ],
            "content": "అనగనగా నొక అగ్రహారమున 'వివేకవర్థను ' డను నొక బ్రాహ్మడు. తనకే సర్వము తెలియునటంచు విర్రవీగుచు తిరిగాడు. కట్టు బొట్టులు ఘనాపాఠివలె మెండుగ తానూ పెట్టాడు. చుట్టుపట్టుల గ్రామా లన్నిట ఎటో పేరున పడినాడు. గంతకు తగిన బొంతగా, కను బంతిపువ్వంటి పడుచును తెచ్చి పదుగురు పెండ్లి చేశారు బుద్ధిగ మసులుకో మన్నారు. అల్లుడు ఎంతో చదివినవాడని అత్త అతనిని పిలిచింది, కళ్ళవేడుకగ చూదామంచు ; ఘనాపాఠి మరి కదిలాడు. వచ్చిన బావను ముచ్చట దీర పిచ్చిప్రశ్నలు వేశారు ; ' బావా ! — చూడీ గ్రంథా ' లంటూ బండెడు ప్రతులు తెచ్చారు. తెచ్చిన ప్రతులను చూచీ చూడకె 'ఉష్ !—ఇదెంత ?' అని పలికాడు. ఎంతటి గ్రంథాన్నయినా బావ ఈసడించి పారేస్తున్నాడని మేడిపండులో మేలిమి చూడ కూడి నలుగురూ గుసగుసలాడి, అయ్యగారి బండారం కాస్తా అంగడిలో పెట్టాలని తలచి, అచ్చూ గిచ్చూ లేని పుస్తకం. అచ్చమైన తెలకాగితాలతో, ముచ్చటగానూ ఏర్చికూర్చీ మురిపెపు బావకు ఇచ్చారు. తెచ్చిన గ్రంథం తిరగేశాడు ' అచ్చుతప్పులు మెండ 'న్నాడు, పేరుమాత్రము జ్ఞప్తి లేదని పెదిమలు విఱిచి చూచాడు. పకపక బావలు నవ్వారు, పరువును బైట పెటారు. పూర్ణానుస్వారంగా ' డంటూ పెద్ద బిరుదొకటి ఇచ్చారు.",
            "book_page_end": 56
        },
        {
            "title": "కత్తిలో బింబం",
            "book_page_start": 57,
            "pdf_page_start": 57,
            "pdf_page_end": 60,
            "author": "కొల్లి సత్యవతి",
            "genre": "రాజ కథ/నీతి కథ",
            "moral": "అసూయ, అహంకారం ఎప్పుడూ నాశనానికి దారితీస్తాయి. నిజం చివరికి ఎలాగో బయటపడుతుంది.",
            "keywords": [
                "రాణి",
                "అద్దం నిషేధం",
                "దమయంతి",
                "చంద్రం",
                "అహంకారం"
            ],
            "characters": [
                "కురూపి రాణి",
                "దమయంతి (అందకత్తె)",
                "చంద్రం (దమయంతి భర్త)",
                "ముసలిది (వేషం)",
                "తలారి"
            ],
            "locations": [
                "రాజ్యం",
                "రాజనగరం"
            ],
            "content": "అది ఒక చిత్రమైన రాజ్యం. ఆ రాజ్యంలో ఒక్క చిన్న అద్దంపెంకుకూడా కనిపిం చదు. ఏమంటే, ఆ రాజ్యాన్ని ఏలేటటు వంటిరాణి ఆజ్ఞప్రకారం, అద్దాలన్నీ ముక్క ముక్కలుచేసి పార వేశారు. అందుచేత, చూదామంటే మచ్చుకైనా ఎవళ్లదగ్గిరా చిన్న అద్దంముక్క కూడా కనిపించదు. ఒక వేళ ఏ కారణంచేతనైనా అలా ఎవళ్ళవద్ద నైనా కనిపించిందో, వాళ్లకు మరణమే శిక్ష. ఇది రాణి చేసిన శాసనం. అయితే — ఈ వింతశాసనానికి తగిన కారణం లేకపోలేదు. ఆ రాజ్యం ఏలేటటు వంటి రాణి ఒక కురూపి. అంతటి అసహ్య కరమైన రూపంగల స్త్రీ ఆ రాజ్యంలో లేనే లేదు. ఈ సంగతి రాణికి తెలుసు. తెలియ బట్టే, తన ప్రతిబింబం రాజ్యంలో ఎక్కడా ఎవళ్లకూ కలలోనైనా కనిపించకూడదు అని నిశ్చయించుకొన్నది. ఇంతకంటే ఆమె నిశ్చయించుకొన్న ముఖ్యవిషయం మరొకటి వున్నది—తన రాజ్యంలో అందకత్తెలు తమ అందం తాముగాని, ఇతరులుగాని తెలుసుకోకుండా చేయాలి. ఏమీ? తనకు లేని ఆనందం ఇతరులకూ ఉండకూడదని ఆమె పుద్దేశం. అందుకనే ఆమె అద్దం ఉపయోగించటాన్ని నిషేధిస్తూ ఉత్తరువు జారీచేసింది. ఇప్పుడీ శాసనంవల్ల— ఎంతటి అందకత్తె లైనా తమ సోయగం తిలకించటానికి గాని, చిరునవ్వు పరికించటానికిగాని, పువ్వులు తురుముకొని అద్దంలో అందం చూచుకో టానికిగాని, సావకాశం లేకపోయె. ఎంత అందం వుంటేనేం, ఆ అందం చూచుకొనే అదృష్టం లేకపోయాక ! అద్దంమాటకేం? — చివరకు నీళ్లలోనైనా ఏ స్త్రీకూడా ప్రతిబింబం చూచుకోటానికి వీలు లేద ట ! ఇందుకే, వీలైనంతవరకూ\nరాజ్యంలోని కాలువలు, చెరువులు, మడు గులూ-అన్నిటిపైనా రాతిచప్టా చేయించే శారు. ఇక నూతులలో ప్రతిబింబం చూచు కుందామా అంటే, అవి చెప్పలేని లోతు. పోతే, ఇక గత్యంతరం యేమిటి? ఆ రాజ్యంలోనే, రాజనగరుకు సమీ పంలో దమయంతి అనే ఒక యువతి ఉండేది. దమయంతి అందాల రాణి. ఆ మెను వరించినతని పేరు చంద్రం. ఆతడు ఆమె అందాన్ని ఎంతో చక్కా వర్ణించేవాడు. అందుచేత, అద్దం లేని లోటు కనబడకుండా, దమయంతికి మనస్సు తృప్తిగా ఉండేది. కొన్నాళ్ళకు వాళ్ళిద్దరూ పెళ్ళి చేసుకొందామని నిశ్చ యించుకొన్నారు. ఈ సంగతి రాణిచెవిని పడింది. రాజ్యంలోకల్లా దమయంతి బలే అందకత్తె అన్న సంగతి రాణికి ముందే తెలుసు. ఇతరుల సుఖానికి కొంచెమైనా ఓర్వలేని రాణికి, ఈ మాట వినగానే తేళ్ళూ జెర్రులూ పాకినట్టయింది. పొరుగుపచ్చ సహించలేని రాణికి ఎలా ఐనా ఈ పెళ్లి చెడగొట్టాలని దుర్బుద్ధి పుట్టింది. పెళ్ళిముహూర్తం ఇంక కొద్దిరోజులుం దనగా ఒకనాడు దమయంతి పెరట్లో పచారు చేస్తూంది. ఆమెవద్దకు ఒక అడుక్కొనే ముసిలిది వచ్చి, చూచి, కెవ్వుమని కేకవేసి పడిపోయింది. పడిపోతూ— 'అబ్బా ! ఎంత ఘోరం చూడాల్సి వచ్చింది నేను...!' అన్నది. ' ఏమి ట మ్మా ! ఏంచూసి జడుసు కొన్నావు ?' అని అడిగింది దమయంతి. 'ఏమిటేమిటి !—లోకంలోకల్లా వికృత మైనదాన్ని చూచా...' అన్నది వృద్ధురాలు. ' ఎవరమ్మా ఆ అనాకారి ?' అని మళ్ళీ అడిగింది దమయంతి.\n' ఎవరేమిటి ?— నువ్వే. నాకు ఇప్పటికి తొంభైయేళ్ళు దాటినై. నీవంటి కురూపిని ఎక్కడా చూచియెరుగను ' అంది. ఆశ్చర్యపడింది దమయంతి. కుప్ప లాగా కూలబడిపోయింది. ముసలిది అదృశ్యమైపోయింది. ఆనాటినుంచీ దమయంతికి తీరని మన స్తాపం పట్టుకొన్నది. 'అయ్యో, నే నెంతటి కురూపిని ! నాది యెంత వికృతాకారం !! ఇంతవరకూ ఈ సంగతి తెలుసుకోనే లేక పోయానుకద !' —ఇదే గోల. ఇదే పలవ రింత. ఆమెను ఓదార్చటానికని చంద్రం ఎన్నో విధాల ప్రయత్నించాడు. లాభం లేక పోయింది. ఇప్పుడు పెళ్లిగొడవ యెత్తితే దమయంతి మరీ కుమిలిపోసాగింది. ప్రాధేయపడ్డాడు చంద్రం. ఏమన్నాసరే, ' చంద్రం ! — నువ్వంటే నాకు పంచప్రాణా లున్ను. కాని, చూస్తూ చూస్తూ, కురూపి నైన నేను నీకు భార్యను కాలేను. నిన్ను మోసగించలేను' అని చెప్పింది. దమయంతి కేవలమూ భ్రమలో పడి కొట్టుమిట్టాడుతున్నది. ఆమెకు నిజంచెప్పి వప్పించటం ఎలా?- ఈ సమస్యతో చంద్రం అహోరాత్రాలు మధన పడ జొచ్చాడు. ఇందుకు ఒక్కటే మార్గం. దమయంతి అద్దంలో తన ప్రతిబింబం చూసుకొంటే తప్ప నమ్మదు. చూడబోతే, రాజ్యంలో ఎక్కడా అద్దమే లేదుకదా. సాహసించి ఎక్కడైనా సంపాదించి తెచ్చుకుందామంటే, రాణికి తెలిస్తే పుచ్చె ఎగిరిపోతుందాయె ! చివరకు చంద్రం దమయంతికి నచ్చ జెప్పి, రాణివద్దకు బయల్దేరదీశాడు. రాణవద్దకు పోయి ' కరుణించు 'మని మొరపెట్టుకొన్నాడు, చంద్రం. 'ఒక్క అద్దం అనుగ్రహించు'మని వేడుకొన్నాడు. ఈ ప్రార్థనవినగానే రాణి \"మా యెదుట నిలిచి, ఇటువంటి కోరిక కోరటానికి నీకెన్ని\nగుండెలున్న విరా?\" అని గద్దించింది. అప్పుడు అతడు తన దమయంతికి పట్టు కొన్న దుఃఖం ఎటువంటిదో మనసువిడిచి వెల్లడించాడు: ' మన్నించాలి మహారాణి! మీ ఎదట వున్న ఈ అమ్మాయి చిత్రమైన- సంకోచంతో సతమతమైపోతున్నది. పాపం, తను కురూపిని అనుకొంటున్నది' అన్నాడు. ' కాకేమి ? ఇంకా సందేహమా?...' అన్నది రాణి, హుంకరిస్తూ. దమయంతికి తల గిర్రున తిరిగి పోయింది. 'ఇక ఈ బతుకెందుకు? ఆనాడు ఆ ముసిలిదీ ఇలానే చెప్పింది. ఇప్పుడు మహారాణివారున్నూ ఆ మాటనే చెబు తున్నారు...' అంటూ, సోలిపోయింది ! రాణి చేసిన తంత్రమంతా ఇట్టే పసి కట్టాడు చంద్రం. ప్రచండుడయ్యాడు. అత నికి వళ్ళు మండిపోయింది. ' ఏమిటీ రాణి! పిచ్చిగానే ఎత్తిందా ? లేకుంటే, కావాలనే అబద్ధం ఆడుతున్నదా? త్రిలోకసుందరి ఐనటువంటి నా దమయంతిని కురూపి అం టుందా? ఏమి సాహసం ! పైగా, కుట్రచేసి ఒక ముసలివానిచేత నాటకమాడిస్తుందా ! ద్రోహం ! ద్రోహం !!' అన్నాడు. ఈ మాటలు అంటూవుండగానే భటులు వచ్చి, అతనిని పట్టివేశారు. రాణి కూర్చుని వున్న సింహాసనానికి పక్కనే తలారి వున్నాడు. సైగచేసింది రాణి. కత్తి యెత్తాడు తలారి. విశాలమైన ఆ కత్తి తళతళ మెరిసిపోతూవుంది!! అక స్మాత్తుగా రెండు గావుకేకలు వినిపించి నై: ఎవరివి ఆ కేకలు? — తళతళ మెరిసే, విశాలమైన ఆ కత్తిలో యవ్వనవతి ఐన దమయంతి తన ప్రతిబింబం చూచుకొని, ఆనందాతిశయంతో పెట్టిన కేక మొదటిది! రెండవ కేక రాణిది. మరణబాధవంటి మూలుగులాగా వున్నది అది. వికృతమైన రాణికూడా, తన రూపం ఆక త్తిలో కన బడగానే, గుండె అవిసి ప్రాణం వదిలింది.",
            "book_page_end": 60
        }
    ],
    "statistics": {
        "total_stories": 17,
        "author_counts": {
            "చక్రపాణి (సంచాలకుడు)": 1,
            "కె సభా": 1,
            "చందమామ బృందం": 5,
            "కుమారి శారద": 1,
            "కొప్పాక వెంకటేశ్వరరావు": 1,
            "ఆర్. జయంతి": 1,
            "కె. ప్రకాశరావు": 1,
            "డి. శివరాం": 1,
            "బి. లక్ష్మీనారాయణ": 1,
            "పి. త్యా గ రా జు": 1,
            "పాలంకి వెంకటరామచంద్రమూర్తి": 1,
            "ప్రయా గ": 1,
            "కొల్లి సత్యవతి": 1
        },
        "genre_counts": {
            "సంపాదకీయం": 1,
            "చారిత్రక గాధ": 1,
            "జాతక కథ": 1,
            "హాస్యం": 1,
            "నీతి కథ": 1,
            "ఫాంటసీ/సాహస కథ": 1,
            "చారిత్రక కథ": 1,
            "వినోద రచన/హాస్యం": 1,
            "పురాణ కథ/హాస్యం": 1,
            "భక్తి కథ/నీతి కథ": 1,
            "పురాణ వివరణ": 1,
            "హాస్యం/నీతి కథ": 1,
            "పద్య కథ": 1,
            "మత కథ/చారిత్రక కథ": 1,
            "జంతు కథ": 1,
            "హాస్యం/పద్య కథ": 1,
            "రాజ కథ/నీతి కథ": 1
        }
    }
}