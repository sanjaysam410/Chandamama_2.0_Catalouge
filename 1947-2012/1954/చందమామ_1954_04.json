{
    "book_id": "చందమామ_1954_04",
    "stories": [
        {
            "title": "ఋశ్యశృంగ కథ",
            "book_page_start": 10,
            "pdf_page_start": 8,
            "pdf_page_end": 11,
            "author": "ఏటుకూరి వేంకటనరసయ్యగారు",
            "genre": "పౌరాణిక గేయ కథ",
            "moral": "సమస్యల పరిష్కారానికి సరైన వ్యక్తిని సరైన మార్గంలో వినియోగించాలి.",
            "keywords": [
                "రామాయణము",
                "ఋశ్యశృంగడు",
                "దశరథుడు",
                "పుత్రకామేష్ఠి",
                "కరువు"
            ],
            "characters": [
                "దశరథరాజు",
                "సుమంత్రుడు",
                "వసిష్ఠుడు",
                "ఋశ్యశృంగ మహర్షి",
                "కన్యలు",
                "రోమపాదుడు"
            ],
            "locations": [
                "అయోధ్య",
                "కోసలదేశము",
                "అడవి"
            ],
            "content": "జాబిలి వెన్నెల గాస్తుంటె\nచల్లని గాడుపు వీస్తుంటె\nతాతా మనుమలు పందిటిలో\nప్రాత పురాణము విప్పారు.\nతాతమాట లూకొడుతూ మనుమడు\nరాతిబొమ్మలా గూర్చుంటే\nచేతులు త్రిప్పుతు రామాయణ మా\nతాతయ ప్రారంభించాడు.\nకోసలదేశపు రాజులలో\nగొప్పవాడు దశరథరాజు\nఅత డా దేశము పాలిస్తూ\nఅయోధ్యలో నుండేవాడు.\nఅతనికి కుడిభుజములలాగూ\nఅమాత్యు లెనమండ్రున్నారు.\nవారందఱిలో సుమంత్రుడే\nపేరుప్రతిష్ఠలు గలవాడు.\nతనకు వసిష్ఠుడు కులగురువై\nధర్మా లుపదేశిస్తుంటె\nపది దిక్కులలో విహరిస్తూ\nపరిపాలన చేస్తున్నాడు.\nఏడు డక్కనా లేలేవా\nరాడంగులలా గొదిగారు.\nనాటి ధర్మ మొక మోస్తరుగా\nనాల్గు పాదముల నడిచింది.\nఇంత వైభవము గలిగున్నా\nసంతానము మాత్రము సున్నా\nమువ్వలగువ్వలు పెండ్లాలూ\nమువ్వురు గల రా భూపతికి\nపట్టపురాణిని కౌసల్యన్\nపరమ పూజ్యురా లంటారు\nరవ్వలరాణిని కైకేయిన్\nచివ్వల బెబ్బులి యంటారు.\nసుమిత్ర యా యిరువురికన్నన్\nచుఱుకుపాలు గలదంటారు\nఈ మూవురు బిడ్డలకొఱకై\nనోమని నోములె లోవోయి.\nదశరథుం డీ బెంగతోడ\nదారి దెలియక\nశాస్త్రపండితులను బిలిచి\nసంప్రదించెను.\nవారు మిన్నుమన్ను చూచి\nనీరు నమలుతు\nపుత్రకామేష్ఠి చేయ\nబోధచేసిరి.\nఅపుడు రాజు ఋశ్యశృంగు\nడను మహర్షిని\nపిలువనంపి క్రతువు మొదలు\nపెట్టుమనియెను.\nమనుమడు :\nఅతగా డెవ్వడె తాతయ్యా !\nకత కడ్డముగా వచ్చాడు ?\nతాత:\nతొందరపడతా వెందులకోయ్\nదొరబిడ్డల్లే వినరాదూ.\n*\n*\nరోమపాద నృపుడూ\nభూమి నేలునపుడు\nకొన్ని యేండ్లు వానా\nకురవకుండ మానె\nఅంత రాజు వెఱచి\nఅయ్యవార్ల బిలిచి\nశాంతి చేయజొచ్చె\nక్షామమింక హెచ్చె\nపిదప నృపతి జేరి\nపెద్దలిట్టు లనిరి:\n\" అల విభాండకునకు\nకలడు చిన్ని కొడుకు\nఅతడు పిన్ననాడె\nఅడవి కేగినాడు.\nఈ విచిత్ర లోక\nమ్మెఱుగ డింతదాక\nఆయ నెచట మెలగు\nనచట కఱవు దొలగు\nఅతని బట్టి తెండు ”\nఅనగ భూవరుండు—\nచక్కటి కన్నెల బంపా డా\nయోగిని గొని తెండన్నాడు\nఆ మూకలు తైతక్కంటూ\nఆ మహర్షికడ కేగినవి\nగాలిపాటుగా నెన్నెన్నో\nగమ్మత్తులు మొదలెట్టినవి\n*\n*\nఅత్తరునూనెల గమగమకూ\nఆటల పాటల గుమగుమకు\nఆతడు గుమ్మయిపోయాడు\nఆఖరి కిట్లనుకొన్నాడు :\nఅమ్మయ్యో? ఓ రమ్మయ్యో ?|\nఏమా శరీర సౌందర్యం !\nఆటలు పాటలు నేర్చిన వీ\nయల్లరి చిల్లరి జంతువులు\nపల్చని నారలు గట్టినవే\nపట్టుకుచ్చులు చుట్టిన వే\nకమ్మని వాసన కొడుతుం దా\nగాలి పీల్చితే బాగుండు\nనున్నని జడ లెటు జారుతవో\nవెన్నుకు గడితే బావుండు\nపాడెండకు కసి గంతుతవే\nనీడకు వస్తే బాగుండు\nమూతులు ముక్కులు మోములు నా\nమోస్తరునైనా బావున్నై\nమిలమిలలాడే మేనుల కే\nమేత మేపితే సరిపడునో ?\nఅంటూ వారలకడ కేగెన్\nఆ మూకలు పకపకలాడెన్.\n*\n*\nముని:\nఅయ్యల్లో ఓరయ్యల్లో\nఅడవి మెకమ్ములు గావల్లో\nనవ్వులు గురిసే పూవుల్లే\nనాట్యమ్మాడే తీవల్లే\nఅదిగా దిదిగా దాటాడే\nఅమర మునీంద్రులు గావల్లె.\nఅనుచు వారి దెచ్చి\nఆతిథేయ మిచ్చి\nవారు తనకు పెట్టు\nపాలు, వెన్న, రొట్టె\nలడ్డువములు మెక్కి\nలాలనముల సొక్కి\nముని :\nమా తపస్సుకన్న\nమీ తపస్సె మిన్న\nమీకు వీళులున్న\nమాకు నేర్పుడన్న\nకన్యలు :\nరండు మా వసించు\nచుఁడు చోటికంచు\nవారు కదలుచుండ\nవదలలే కతండు\nవెంటనంటి రాగ\nవనిత లెంతొ వేగ\n*\n*\nఅంగభూమి చొచ్చి\nరచటివారు మెచ్చి\nరతడు కాలు పెట్టి\nనంత నొక్క పెట్టు\nకసరి కురిసే వాన\nమనకపట్టె కోన\nపులకరించే పుడమి\nముసలిగోవు పిదికె\nమొగ్గ దొడిగె చిదుకు\nరోమపాదు డంత\nప్రేమపుత్రి శాంత\nనమ్మహర్షి కిచ్చె\nనతని నితడు దెచ్చె\nఅర్థమైనదోయి ?\nఅవలి కథలు హాయి.",
            "book_page_end": 13
        },
        {
            "title": "రాజు చేసిన పని",
            "book_page_start": 12,
            "pdf_page_start": 12,
            "pdf_page_end": 16,
            "author": "పి. అనంతం",
            "genre": "రాజ కథ",
            "moral": "పండితులను గుర్తించే విషయంలో రాజు తీసుకున్న విచిత్ర నిర్ణయం చివరకు అతనికి గౌరవాన్ని తెచ్చింది. నిజమైన ప్రతిభకు సత్కారం దక్కుతుంది.",
            "keywords": [
                "విక్రమాదిత్యుడు",
                "మాతృగుప్తుడు",
                "పాండిత్య పరీక్ష",
                "కాశ్మీరము",
                "రాజ్యాభిషేకం"
            ],
            "characters": [
                "విక్రమాదిత్యుడు",
                "మాతృగుప్తుడు",
                "ముఖ్యమంత్రి",
                "రాజోద్యోగులు"
            ],
            "locations": [
                "ఉజ్జయిని",
                "రాజభవనము",
                "కాంబూర్ (కాశ్మీర సరిహద్దు)"
            ],
            "content": "విక్రమాదిత్యుడు. గొప్ప పండితుడు,\nపండితపోషకుడు, దానకర్ణుడు అని పేరు\nపొందాడు. ఈ ఖ్యాతి దేశదేశాలకూ వెల్లడి\nఅయింది. ఎక్కడో దూరాన వుండే మాతృ\nగుప్తుడనే పండితుడు ఈ సంగతి విని రాజ\nనగరు ఐన ఉజ్జయినికి వచ్చాడు.\nఒకనాడు రాజసభకు మాతృగుప్తుడు\nవిచ్చేశాడు. పండితుడన్నవాడెవ్వడూ\nప్రభువు ఎదుట చేతులు జోడించ నవసరం\nలేదనీ, స్వయంగా మహారాజే ఆ పండితులు\nయోగ్యతను గ్రహించి, తగిన సతారం చేసి\nపంపుతాడనీ మాతృగుప్తుడికి తెలుసు. ఈ\nకీలకం ఎరిగిన మాతృగుప్తుడు పోయి\nరాజును ఏమీ అర్థించలేదు. సభలో ఆసీనులై\nవున్న తక్షిన పండితులతోపాటయినా ఆయన\nకూర్చోలేదు. రాజు తనను ఎలా పరీక్షించి,\nతన శక్తిసామర్థ్యాలు తెలుసుకొంటాడా,\nఅనేదే గుప్తునికి పట్టుకొన్న ఆలోచన.\nప్రభువు సభకు వచ్చాడు. మాతృగుప్తుని\nచూచాడు. చూచీచూడగానే 'ఇతడు\nకేవలమూ కవిమాత్రమేకాడు. గుణ\nవంతుడుకూడా అని తోస్తుంది. ఇతనిలో\nమెచ్చతగిన గాంభీర్యం స్పష్టంగా ద్యోతక\nమవుతున్నది' అనుకొన్నాడు తనలో.\nఅనుకొని, పండితుణ్ణి పరీక్షకు పెట్టాలని\nనిశ్చయించుకొన్నాడు. ఈ నిశ్చయంతో\nఆతనికి ఆశ్రయం ఒక్కటే కల్పించాడు\nకాని, సత్కారమేమీ చేయలేదు.\nమాతృగుప్తుడు రాజభవనంలో ఉంటూ,\nప్రభువును ఎలా మెప్పించగలనా అనే\nసమస్యను గురించే తీవ్రంగా యోచింప\nసాగాడు. అతని వాలకం చూచి వీడెవడో\nపిచ్చిబ్రాహ్మడు అని అనుకోసాగారు భవ\nనంలో అందరున్నూ.\nవిదూషకులు సభలో అతనిని పట్టుకొని\nపరిహాసం చేసేవారు. ద్వారపాలకులు ఈస\nఉంచుకొనేవాళ్లు. ఐనా, ఇవేవీ లక్ష్యమూ\nచేయ లేదు, పట్టించుకోనూ లేదు, మాతృ\nగుప్తుడు. నిజానికి, అతని యోచనయేమిటో,\nదోరణి ఏమిటో తప్ప, కన్నెత్తి చూసేవాడే\nకాదు. ఎవరితోనూ ప్రసంగించేవాడు కాదు.\nతన పాండిత్యం రాజుకు ఎలా వెల్లడించ\nటమా అనే తాపత్రయంతో ఒక ఏడాదిపాటు\nగడిచిపోయింది,\nఒకరోజున విక్రమాదిత్యుడు బయలు\nదేరి అలా వెళుతూ ఉండగా, మాతృగుప్తుడు\nతారసపడ్డాడు. అతను బాగా చిక్కిపోయి\nవున్నాడు. శరీరమంతా మలినంగా ఉంది.\nకట్టుబట్టలు మాసిపోయివున్నాయి.\n'పరదేశి ఐన ఈ పండితుడు ఇక్కడ\nఒక్కడూ నిస్సహాయ స్థితిలో ఉన్నాడని\nతెలిసికూడా పాపం, ఒక నిండుసంవత్సరం\nపాటు అతనిని కష్టపెట్టాను. ఇక ఎంత\nమాత్రమూ ఆలస్యం చేయటం భావ్యంకాదు'\nఅని తనలో అనుకొన్నాడు మహారాజు.\nఐతే, ఇటువంటి గుణశీలుణ్ణి, ప్రజ్ఞావంతుణ్ణి\nఏ విధంగా సత్కరించాలో ఆయనకు\nపాలుపోయింది కాదు.\n*\n*\n*\nఅది శీతకాలం. దారుణమైన చలి.\nఒకనాటి అర్ధరాత్రి వేళ మహారాజుకు\nహఠాత్తుగా మెలకువ వచ్చింది. గదిలో\nదీపాలు వెలుగుతున్నాయి. వెచ్చదనం\nకలిగించటానికి నిప్పులతో కుంపట్లుకూడా\nగదిలో పెట్టినట్టు కనిపిస్తూనేవుంది. గది\nలోపలికి వీస్తున్న చలిగాలికి దీపాలు రెప\nరెప మని కొట్టుకొంటున్నాయి. 'ఎవడురా\nఅక్కడ?' అని కేక వేశాడు ప్రభువు.\nబదులులేదు. పహరావాళ్ళంతా మంచి\nనిద్రలో ఉన్నారు అప్పుడు.\n' మహారాజా ! — నేనున్నాను, మాతృ\nగుప్తుణ్ణి...' అని కంఠస్వరం వినిపించింది.\nరాజు రమ్మన్నాడు. గుప్తుడు వెళుతూనే,\nఆరిపోబోతున్న దీపాలు పెద్దవిగా చేశాడు.\nచేసి, 'సెలవు?' అన్నాడు. గుప్తుడు చలి\nగజగజ వణికిపోతున్నాడు. దానికి తోడు,\nమహారాజు ఈ సమయంలో ఎందుకు పిలి\nచాడో అని మరింతగా కంపించిపోతున్నాడు.\n\"రాత్రి ఇంకా ఎంత ప్రొద్దున్నది?” అని\nఅడిగాడు రాజు.\n\"జామున్నర మాత్రమే వున్నది” అని\nబదులు చెప్పాడు గుప్తుడు.\n\"ప్రొద్దు సరీగా తెలుసుకోగలిగావే!\nరాత్రిళ్ళు అసలు నిద్ర పట్టటమేలేదా?”\nఅని మళ్ళీ ప్రశ్నించాడు మహారాజు.\nఇందుకు సమాధానంగా మాతృగుప్తుడు,\nఅప్పటి కప్పుడు ఒక చక్కటి శ్లోకం అల్లి\nరాజుకు వినికిడి చేశాడు. ఆ శ్లోకానికి\nభావం ఏమి టంటే —\n' మహారాజా ! విచారసాగరంలో\nమునిగివున్నాను. చలిగాలి గజగజ వణికి\nస్తూంది. కప్పుకొనేందుకు బట్ట లేక, అగ్నిని\nప్రజ్వలించి కూర్చున్నాను. కాని, నా దుర\nదృష్టంకొద్దీ అది ఆరిపోతున్నది. ఊదలేక\nపెదిమెలు ఎండిపోతున్నయి. ఆకలిదప్పి\nకలవల్ల గొంతు ఎండిపోయి, దవడలు\nలోపలికి పీక్షా నిపోయినై. నాపై అభిమానం\nకొద్దీ నిద్రాదేవి నన్ను విడిచిపోయిందేకాని,\nనిశాదేవిమాత్రం అలానే నిశ్చలంగా వుంది. '\nఇది విని ప్రభువు, గుప్తుని పాండిత్యాన్ని\nఎంతగా మెచ్చుకున్నాడో చెప్పనలవికాదు.\nతన ఊరు వెళ్ళిపోవటానికి గుప్తునికి అను\nమతి ఇచ్చాడు రాజు. ఐతే, వెళ్ళబోయే-\nముందు ఒకసారి తనను దర్బారులో\nకలుసుకోమని ఉత్తరువు చేశాడు.\nమాతృగుప్తుడు, రాజుతో మాటాడి వచ్చి\nనందుకు తన దురదృష్టాన్ని నిందించుకో\nసాగాడు. 'నా నిస్సహాయస్థితిని తెలుసుకొనీ\nకూడా, తొలగించేటందుకు ప్రభువు ఏమీ\nచేసినట్టు లేదు. ఇంకా ఏంచేస్తాడో అని ఆశ\nపెట్టుకోవటం వృథా. ఇక్కడికి ఒక\nసంవత్సరమాయె, ధైర్యం చిక బట్టుకోవటం\nజరిగింది. ఆశలన్నీ ఉడిగినై' అనుకొని,\nఆ మరునాడు ఉదయమే విక్రమాదిత్యుని\nఆశ్రయం వదిలిపోవాలని గుప్తుడు తీర్మా\nనించుకొన్నాడు. మరునాడు ఉదయాన—\nనిరాశతో, కృంగిపోయిన ఆ పండితుడు\nఉదాసీనంగా వచ్చి ప్రభువుకు నమస్క\nరించాడు. ప్రభువు ఆతని నమస్కారం\nఅందుకొని, ఆజ్ఞాపత్రాలు లిఖించే ఉద్యోగికి\nసంజ్ఞచేశాడు. ఆ అధికారి మూసిన ఒక\nపత్రాన్ని పట్టుకవచ్చి మాతృగుప్తునికి\nసమర్పించాడు. \"కవీశ్వరా! — శ్రమ అను\nకొనక, మీరీ ఆజ్ఞాపత్రాన్ని తీసుకువెళ్ళి,\nకాశ్మీరదేశపు ప్రధానమంత్రిచేతికి ఇవ్వాలి.\nఇది చాలా రహస్యమైన పత్రం. ఎవరి చేతి\nలోనూ పడకుండా కాపాడుకొంటూ పోయి,\nదీనిని ముఖ్యమంత్రికి అందజేయాలి.\nజాగర్తసుమండీ! ఇది మహారాజావారి\nఆజ్ఞ\" అనిచెప్పి పత్రం చేతికిచ్చాడు.\nగుప్తుడు సెలవుతీసుకొని, పత్రం చేత\nపట్టుకొని బయలుదేరాడు. ఇప్పు డాయనకు\nమనస్సులో బాధ మరీ ఎక్కువయింది.\nరాజును ఆశ్రయించినందుకు ఫలితంగా\nఎటువంటి ప్రోత్సాహమూ లేకపోగా, తనను\nఉత్తరాలు చేరవేసే సేవకునిగా వినియో\nగించటం ఆయనకు తీరని మనస్తాపాన్ని\nకలిగించింది. పైగా దారిబత్తెముకూడా\nఏమీ ఇవ్వకపోయె! ఇటువంటి పరాభవం\nజరిగినందుకు మాతృగుప్తుడు రాజునూ,\nరాజోద్యోగులనూ నిందింపసాగాడు.\n*\n*\n*\nఎలా అయితేనేం, అష్టకష్టాలూ పడి\nమాతృగుప్తుడు కాశ్మీరరాజ్యపు సరిహద్దు\nలలో ' కాంబూర్ ' అనే గ్రామం చేరు\nకొన్నాడు. ఊరివెలుపల ఒక డేరా కంట\nబడింది. అక్కడ కాశ్మీరరాజ్య మంత్రు\nలందరూ విడిదిచేసి, ఎవరికోసమో ఎదురు\nచూస్తున్నట్టు తెలిసింది. పండితుడు బట్టలు\nమార్చుకొని, కాస్త శుభ్రంగా కనబడటానికి\nతగిన పాట్లుపడి, ఆజ్ఞాపత్రం చేతపట్టుకొని\nకాశ్మీర మంత్రులకు సమర్పించటానికని\nసిద్ధంగా వున్నాడు.\nవిక్రమాదిత్యులవారివద్దనుంచి దూత\nవచ్చినట్టు తెలియగానే, ద్వారపాల\nకులు వెంటనే పోయి మంత్రులకు\nమనవిచేశారు.\nనలువైపులనుంచీ మంత్రి సామంతు\nలందరూ మాతృగుప్తునికి ఎదురువచ్చారు.\nబహువిధాల స్తుతించి, సమస్తమైన గౌరవ\nమర్యాదలతో ఉచితాసనంపైన ఆయనను\nఅధిష్ఠింప జేశారు.\nఈ ఆదరమూ అభిమానమూ ఏమిటో\nగుప్తునికి అర్థం కాలేదు. దరిద్రుడైన కవి\nసిగ్గుతో క్రుంగిపోసాగాడు,\nఅప్పుడు మాతృగుప్తునికి అతివైభవంగా\nఅభిషేకం చేయించారు. సుగంధ ద్రవ్యాలు\nపూశారు. నవరత్న ఖచితమైన అలంకారా\nలతో సింహాసనంపైన కూర్చోబెట్టి గొప్ప\nశోభతో పట్టంకట్టారు. పట్టాభిషేక సమ\nయాన, ముఖ్యమంత్రి పండితుణ్ణి ఉద్దేశించి\nసభలో ఇలా చెప్పాడు : \" ప్రభూ! మా\nకాశ్మీరరాజ్యానికి తగిన ప్రభువు కావాలని\nమేము మహారాజులుంగారిని కోరివున్నాము.\nవారు తమరిని మాకు ఏలికగా నియో\nగించారు. ఇకనుండి తామే మాకు\nఅధిపతులు!”\nమాతృగుప్తుడికి ఇదంతా కల గన్నట్టు\nఅనిపించింది. విక్రమాదిత్యునికి గల\nసాటిలేని ప్రజ్ఞ, ఔదార్యమూ గుర్తుకు తెచ్చు\nకొని ఆయన తన్మయుడయ్యాడు. ప్రభువు\nపట్ల తనకు గల కృతజ్ఞత వెలిబుచ్చుతూ\nఒక చక్కటి శ్లోకం రచించి పంపాడు.\nగుప్తుడు రాజైనప్పటినుంచీ జనసమ్మ\nతంగా పరిపాలించాడు. అంతేకాదు కవు\nలనూ పండితులనూ సత్కరించటంలో\nగుప్తదానాలనే చేసి విక్రమాదిత్యుని\nఅనుకరింపసాగాడు.",
            "book_page_end": 16
        },
        {
            "title": "రామ నవమి",
            "book_page_start": 19,
            "pdf_page_start": 17,
            "pdf_page_end": 22,
            "author": "పాలంకి వెంకటరామచంద్రమూర్తి",
            "genre": "పౌరాణిక కథ",
            "moral": "బ్రహ్మరాతను మార్చడం ఎవరి తరమూ కాదు. దైవ సంకల్పం నెరవేరుతుంది.",
            "keywords": [
                "రావణుడు",
                "దశరథుడు",
                "విఘ్నేశ్వరుడు",
                "శ్రీరాముడు",
                "మత్స్యావతారం"
            ],
            "characters": [
                "రావణుడు",
                "మండోదరి",
                "పులస్త్యుడు",
                "దశరథుడు",
                "కౌసల్య",
                "కైకేయి",
                "సుమిత్ర",
                "వికర్ణుడు",
                "విఘ్నేశ్వరుడు"
            ],
            "locations": [
                "లంకాద్వీపం",
                "హేమపట్టణం",
                "అయోధ్య",
                "గంగానది"
            ],
            "content": "లోకకంటకుడై, లంకాద్వీపాన్ని పాలించే\nరావణుడు ఒకనాడు తన పట్టమహిషి ఐన\nమండోదరితో బయలుదేరి పులస్త్యుణ్ణి\nచూడడానికి వెళ్ళాడు.\nకొడుకూ కోడలూ వచ్చేవేళకి పులస్త్యుల\nవారు పురాణం చదువుకొంటున్నారు. అది\nచూచి రావణుడు, ఏమిటండీ, ఈ గాధ ?”\nఅని ఆయనను అడిగాడు.\n'ఇది రామాయణం. దీనిని వాల్మీకి అనే\nమహర్షి రచించాడు. చిత్రమేమిటంటే\nఇందులో చెప్పబడిన కథ అంతా యిది\nవరలో జరిగినది గాక, ఇకముందు జరుగ\nబోతున్నది ' అన్నారు పులస్త్యులవారు.\ne\n' ఆ జరుగబోయే వింత కథ ఏమిటో\nకాస్త మాకు సెలవిస్తారా?' అని ఆయనను\nకోరాడు రావణుడు.\n' శ్రీ మహావిష్ణువు భూలోకంలో దశరథు\nడనే రాజుకు కొడుకై పుట్టి, యుద్ధంలో\nరావణుడనే వాణ్ణి సంహరిస్తారట ' అన్నారు\nపులస్త్యులవారు.\nయాధాలాపంగా వింటూ ఉన్న మండోదరి\nఉలిక్కిపడి, ఎంతో ఆదుర్దాగా, ' రావణు\nడంటున్నారు, ఆ రావణుడు మీరు కాదు\nగదా కొంపతీసి ?' అన్నది భర్తతో.\nఅందుకు పులస్త్యులవారు, 'లోకంలో\nఇద్దరు రావణులు లేరుసుమా. రావణు\nడంటే మనవాడేను ' అన్నారు.\nఈ మాట వినటంతోనే మండోదరీదేవి\nతన భర్తకు రాబోయే ఆపదను తలుచు\nకొని దుఃఖించటం మొదలెట్టింది.\nరావణుడు నవ్వుతూ, ' దశరథుడంటే\nఎవడో మనుష్యుడై వుంటాడు. మను\nష్యులను జంతికలకుమల్లే కరకర నమిలి\nమింగే రాక్షసకులాని కంతటికీ రాజు ను\nనేను! నన్నా, ఆ దశరథుని కుమారుడు\nచంపటం? ఈ పుక్కిటి పురాణం నమ్మకు'\nఅన్నాడు. ఈ మాటకు పులస్త్యులవారు,\n'అలాగ తోసి పారెయ్యకు. ఇది పుక్కిటి\nపురాణం ఎంతమాత్రం కాదు' అన్నారు.\n‘అటైతే ఒక పని చేస్తాను' అన్నాడు\nరావణుడు.\n'ఏమిటి?' అంది మండోదరి.\n' ఆ దశరథుడనేవాడు ఈపాటికి ఎక్కడో\nపుట్టేఉంటాడు. వాణ్ణి పట్టుకు చంపివేస్తే,\nఇంక వాడికి కొడుకు పుట్టడం, ఆ కొడుకు\nనన్ను చంపటం అనేది ఉండదుకదా '\nఅన్నాడు రావణుడు.\nఅని వెంటనే తండ్రివద్ద సెలవు తీసు\nకొని అతడు భార్యతో లంకకు తిరిగి వెళ్ళి\nపోయాడు. చారులను రప్పించి, ' దశరథు\nడనేవాడెవడో, వానికి పెళ్లి అయినట్టయితే\nఆ భార్య ఎవరో, వెంటనే తెలుసుకు రండి '\nఅని చెప్పి పంపాడు.\nకొంతకాలమయేసరికి ఆ చారులు తిరిగి\nవచ్చి, \"ప్రభూ, హేమపట్టణాన్ని హరసేను\nడనే రాజు పరిపాలిస్తున్నాడు. అతడు\nకోసలదేశపు రాజునూ, కేకయదేశపు .\nరాజునూ ఓడించాడు. కోసలదేశపు రాజు\nనకు కౌసల్య అనీ, కేకయదేశపు రాజునకు\nకైకేయి అనీ కుమార్తెలు ఉన్నారు. హర\nసేనుడు ఆ బాలికలను హేమపట్టణానికి\nతెచ్చి భార్య కిచ్చి, 'ఈ పిల్లలను మన\nఅమ్మాయి సుమిత్రతోబాటు పెంచు. ఈ\nముగ్గురికీ మంచి సంబంధాలు చూసి\nపెళ్ళిళ్ళు చేదాం ' అన్నాడు” అని చెప్పారు.\nఅప్పుడు రావణుడు, ' నేను దశరథుని\nసంగతి కనుక్కురండర్రా అని పంపిస్తే\nమీరు హేమపట్టణం సొద చెప్పుకొస్తున్నా\nరేమిటి?' అని విసుక్కున్నాడు.\nఅందుకు చారులు, \"ప్రభూ, చిత్తగిం\nచండి. ఆ బాలికలు ముగ్గురిలోనూ పెద్దదైన\nకౌసల్యకు మొట్టమొదట పెళ్లికుమారుణ్ణి\nవెతికితెచ్చారు. అతడే దశరథుడు” అన్నారు.\n'ఐతే ఎప్పుడు పెళ్లి?' అన్నాడు రావణుడు.\nఅందుకు వాళ్ళు ' జైమిని అనే మహర్షి\nవచ్చి ఈమధ్యనే ముహూర్తంపెట్టి వెళ్లాడని\nఅనుకొంటున్నారు ప్రభూ ! ఇదిగాక మరొక్ష\nచిత్రంకూడా విన్నాము...' అన్నారు.\n'ఏమిటది?' అన్నాడు రావణుడు.\n\" సుమిత్రకూ, కైకేయికికూడా సంబం\nధాలు చూడబోతూవుంటే ఆ పిల్లలిద్దరూ\n'మేము ముగ్గురం కలసి మెలసి పెరిగాము,\nమమ్మల్నికూడా ఆ దశరథుడికే ఇచ్చి\nపెళ్లిచేస్తే ముగ్గురం ఒకచోటనే ఉంటాం '\nఅన్నారట. అందువల్ల సుమిత్రనూ\nకైకేయినీకూడా ఆ దశరథునికే ఇచ్చి పెళ్ళి\nచేస్తారట ! ” అని చెప్పారు.\n'ఈ పెళ్ళి కాకుండా చూడాలి' అంటూ\nరావణుడు కొలువు చాలించి లేచి, వెంటనే\nహేమపురాధీశ్వరుడైన హర సేనుని పైకి\nదండెత్తి వెళ్ళాడు.\nఆ రాజును యుద్ధంలో ఓడించి పార\nదోలి, రావణుడు విజయగర్వంతో అంతః\nపురం ప్రవేశించి ఆ రాజకుమార్తెలను\nముగ్గురినీ తెచ్చి రథఁమీద కూర్చోబెట్టు\nకున్నాడు. ఇంక ఆ దశరథుని పని పట్టా\nలనే ఉద్దేశంతో రథాన్ని దశరథుని పట్టణ\nమైన అయోధ్యానగరంవైపు పోనిచ్చాడు.\nదారిలో గంగానది అడ్డు వచ్చింది.\nనది ఒడ్డున ఒక సుందరమైన ఓడ కన\nబడింది. 'ఎవరిదీ ఈ ఓడ ?' అని అడిగే\nసరికి ఆ ఓడవాళ్లు, 'హరసేనమహారాజులుం\nగారిది. వారికి కాబోయే అల్లుడైన దశ\nరథుడు పెళ్ళికి తరలివచ్చినప్పుడు దాటిం\nచడంకోసం ఈ ఓడను మా రాజావారు\nపంపించారండి ' అన్నారు.\nఈ మాట వినేసరికి రావణునికి ఒక\nఆలోచన తోచింది. 'ఈ మానవుణ్ణి\nచంపటంకోసం నేను పని కట్టుకుని\nఅయోధ్యదాకా వెళ్ళటం అనవసరం. ఆ\nబక్కవాని ప్రాణాలు తీయటానికి నా సేవ\nకులే చాలు' అని అనుకొని, రావణుడు\nమాయావులైన కొందరు రాక్షసులను\nరప్పించి వాళ్లతో, ' మీరు ఈ ఓడవాళ్ళ\nసందరినీ చంపి భక్షించండి. నావికుల\nరూపాలు ధరించి హరసేనుని నావికులకు\nమల్లే నటిస్తూ, దశరథుణ్ణి ఓడపైకి రమ్మని\nపిలవండి. వానితో ఓడ సరీగా నదిమధ్యకు\nరావడంతోనే దాన్ని బుడుంగుమని\nముంచి వెయ్యండి!' అని ఆజ్ఞాపించాడు.\nరావణుడు రాజకుమార్తెలతో లంకా\nపట్టణం చేరుకోడంతోనే మండోదరి వాళ్లను\nచూసి, 'ఎవరీ పిల్లలు?' అంది. రావణుడు\nసంగతంతా చెప్పి, ' దశరథునికి జలగండం\nఏర్పాటుచేసి వచ్చాను. వాడికి నేడో రేపో\nగంగానదీమధ్యంలో పెద్ద పెళ్లి ఐపోతుంది!\nఅదే ముహూర్తానికి ఈ చక్కని చుక్క\nలను నేను పెళ్లిచేసుకుంటాను!' అన్నాడు.\nమండోదరి నెత్తీ నోరూ బాదుకుంటూ,\n' నీకూ నీ కులానికి మారకులైన కుమారు\nలను కనబోయే ఈ రాజకుమార్తెలనా పెండ్లి\nచేసుకుంటానంటున్నావు? కొరివితో తల\nగోక్కోవటమా?' అన్నది.\nకొంచెం ఆలోచించుకొన్న మీదట\nరావణుడు పెళ్ళిప్రయత్నం మానివేశాడు.\nతరువాత పెద్ద మానుపెట్టె ఒకటితెప్పించి\nదానిలో ఆ ముగ్గురు రాజకుమార్తెలనూ\nపెట్టి, మూసివెయ్యమన్నాడు. ఐతే, ఆ\nపెట్టెను దాచడం ఎలాగ అని సమస్య రాగా,\nరావణునికి వికర్ణుడనే మాయరాక్షసుడు\nజ్ఞాపకం వచ్చాడు. వికర్ణుడంటే, వేదాలను\nఎత్తుకపోయి బ్రహ్మదేవుణ్ణి యేడిపించిన\nసోమకాసురుని కొడుకు అన్నమాట. ఈ\nసోమకాసురుణ్ణి చంపటానికే శ్రీమహావిష్ణువు\nఅంతకుముందు మత్స్యావతారం ఎత్తవలసి\nవచ్చింది కూడా.\nవికర్ణుడు రావడంతోనే రావణుడు ఆ\nపెట్టెను చూపించి, 'దీనిని తీసుకుపోయి\nభద్రంగా దాచు. నేను అడిగినప్పుడు మళ్ళీ\nతెచ్చి ఇద్దువుగాని' అన్నాడు.\nవికర్ణుడు, ' చిత్తం ప్రభూ !' అంటూ ఆ\nపెట్టెను పుచ్చుకొని రావణుడు చూస్తూండ\nగానే దానిని తన కడుపులో దాచేసి, 'ఇంక\nదీని సంగతి ఎవరికీ తెలియదుగా !' అంటూ\nఒకమారు వెకిలిగా నవ్వి, తన నివాసస్థాన\nమైన సముద్రానికి వెళ్ళిపోయాడు.\nఅంతలో అక్కడ— దశరథుడు పెండ్లి\nకొడుకై తరలిరావడం, గంగఒడ్డున ఓడను\nఎక్కడం, రావణుని ఆజ్ఞానుసారం ఆ\nమాయరాక్షసులు నట్టేట ఓడను ముంచి\nవెయ్యటం జరిగింది.\nకాని ఆయుర్దాయమున్నవాళ్లు నట్టేట\nమునిగినా చావరు. దశరథుడు ప్రవాహ\nవేగంతో సముద్రంలోకి కొట్టుకుపోయి,\nకెరటపు దెబ్బలకు మునుగుతూ తేలుతూ,\nఒకచోట విఘ్నేశ్వరుని కంటబడ్డాడు.\nఏదో పనిమీద అప్పుడు విఘ్నేశ్వరుడు\nసముద్రంలో ఉన్న వరుణలో కానికి వెళ్ళి\nకైలాసానికి తిరిగివస్తున్నాడు. కొనవూపిరితో\nవున్న దశరథుణ్ణి గట్టుకు చేర్చి వానిపొట్టను\nనొకి, తాగిన నీరంతా బయటకు పోయేటట్టు\nచేశాడు. దానితో దశరథుడు బ్రతికి బయట\nపడి, పెండ్లికని వెడుతూవుంటే తనకు\nమృత్యువు ఎదురైన సంగతి చెప్పాడు.\nఅప్పుడు విఘ్నేశ్వరుడు మీనమేషాలు\nలెక్కచూసి, 'జైమిని పెట్టిన ముహూర్తం\nఇంకొక్క అరఘడియలో ఆసన్నమౌతుంది.\nఆ ముహూర్తానికి తప్పక నీకు వివాహం\nఅయేతీరుతుంది ' అన్నాడు.\nఆయన అలా అంటూవుండగానే అక్కడి\nకొక పెట్టె కొట్టుకువచ్చింది. ఆ పెట్టెను\nతెరిచిచూసేసరికి దశరథుని పెండ్లికుమార్తె\nలైన ఆ ముగ్గురు రాజకుమార్తెలూ కన\nపడ్డారు. 'చూశావా, నా జ్యోతిషం యెలా\nనిజమైందో మరి!' అంటూ విఘ్నేశ్వరుడు\nఆ ముహూర్తానికే దశరథునకూ, ఆ రాజ\nకుమార్తెలకూ మంత్రయుక్తంగా వివాహం\nజరిపించాడు. తరువాత వాయుదేవుని\nసహాయంతో వారిని అయోధ్యకు చేర్చి, తను\nకైలాసం చేరుకున్నాడు.\nసముద్రమధ్యంలో జరిగిన ఆ వివా\nహాన్ని రెండు తిమింగిలాలు చూసినై.\nమొగతిమింగిలం ఆడతిమింగిలంతో,\n' రావణాసురుడు ఎంత ప్రయత్నించినా ఈ\nపెళ్ళి ఆపలేకపోయాడు, చూశావా? బ్రహ్మ\nరాతకు తిరుగు లేదు ' అంది.\n'ఐతే ఈ మానుపెట్టె ఎక్కడిది?'\nఅన్నది ఆడతిమింగిలం.\n'అది వికర్ణుని పొట్టలోనించి వచ్చింది.\nరావణునిముందు మెప్పుదలకోసం వాడు\nదానిని తన కడుపులోనే దాచేశాడు. ఇందుకే\nదారుణమైన శూలపోటు బయలుదేరి, పెట్టె\nబయటపడితేగాని నిలవలేకపోయాడు.\nతరువాత వాడికి కునుకు పట్టింది. వాడు\nఇంకా నిద్రపోతూనే ఉండగా ఈపెట్టె ఇలా\nకొట్టుకొచ్చింది' అన్నది మగతిమింగిలం.\n'అయ్యో పాపం. రావణుని కీ సంగతి\nతెలిస్తే వికర్ణుణ్ణి చంపేస్తాడు కదా!' అంది\nమళ్ళీ ఆడతిమింగిలం.\n'వికర్ణుడు చస్తే సముద్రానికే పీడ\nవదులుతుంది! ఆ దుర్మార్గునికోసం మనం\nజాలిపడనక్కరలేదు. కాని, రావణున కీ\nసంగతి తెలవనేతెలవదు. దశరథుడు చని\nపోయాడనీ, రాకుమార్తెలు ఇంకా వికర్ణుని\nకడుపులోనె ఉన్నారని అనుకుని, కొంత\nకాలానికి రాక్షసేశ్వరుడు ఈ ఉబుసే\nపూర్తిగా మరచిపోతాడు.\n'ఈ రాకుమార్తెలలో జ్యేష్ఠురాలైన\nకౌసల్య గర్భాన మహావిష్ణువు శ్రీరాముడై\nఅవతరించి, లోకకంటకుడైన రావణు\nవధించబోతాడు' అని చెప్పింది, మగ\nతిమింగిలం.\nఆప్రకారమే శ్రీరామచంద్రుడు చైత్ర\nశుద్ధ నవమినాడు భూలోకమందు అవత\nరించడం, రావణాసురుణ్ణి వధించడమూ\nకధలో వ్రాసినప్రకారం జరిగింది.",
            "book_page_end": 24
        },
        {
            "title": "తోక చుక్క",
            "book_page_start": 25,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ఫాంటసీ సాహసం",
            "moral": "నాయకుడు ధైర్యంగా ఉంటే, అనుచరులు కూడా కష్టాలను ఎదుర్కొనే శక్తిని పొందుతారు.",
            "keywords": [
                "మంత్రాలదీవి",
                "సమరసేనుడు",
                "ఖడ్గమృగం",
                "ఏకాక్షి",
                "చతుర్నేత్రుడు",
                "సాహసం"
            ],
            "characters": [
                "సమరసేనుడు",
                "సైనికులు",
                "ఏకాక్షి మాంత్రికుడు",
                "ఖడ్గమృగం",
                "మహెూదరుడు",
                "చతుర్నేత్రుడు"
            ],
            "locations": [
                "మంత్రాలదీవి",
                "కొండప్రాంతం",
                "సరస్సు"
            ],
            "content": "[కుండలినీ రాజ్య సైన్యాలు, ధనాగారం నింపేటందుకు పరరాజ్యాలమీదికి దాడి\nబయలుదేరినై. అశుభసూచకంగా తోకచుక్క కనబడింది. తుపానులో చిక్కి ఓడలు\nమునిగిపోయినై. కొందరు సైనికులు ఒక ద్వీపం చేరారు. ఆక్కడ క్రూరమృగాల\nనుంచీ, ఏకాక్షిమంత్రవేదినుంచీ తప్పించుకొని పారిపోసాగారు. తరువాత — ]\nసమరసేనుడూ సైనికులూ అలా కొంత\nదూరం పరుగెత్తిపోయి ఒక కొండప్రాంతం\nచేరుకొన్నారు.- ఆ ఏకాక్షి మాంత్రికుని\nభయంకరమైన కంఠస్వరం ఇప్పుడు వారి\nకింక వినిపించటంలేదు. 'బతి కామురా\nబాబూ!\" అనుకొన్నారు వాళ్లు. పైగా, చతు\nర్నేత్రుడి వేగులు ఐన నల్లగూబా, నరవాన\nరమూ ఏమ యిన య్యో కాని, తమను\nమాత్రం వెంబడించటంలేదని వాళ్లు గ్రహిం\nచారు. ఇప్పటికి కొంచెం స్తిమితం చిక్కింది\nకదా అని సంతోషించారు.\nఅయితే, ఇక చేయవలసిందేమిటి?—\nమళ్ళీ మరిఒక ప్రమాదంలో చిక్కుకోక\nముందే ఈ మంత్రాలదీవినుండి తప్పించు\nకొని బయటపడాలి. కాని, ఈ దీవి వదలి\nపోవటం ఎలా? తాము విడిచివచ్చిన ఓడలు\nసముద్రంలో ఏ దికున ఉన్నవి? ఓడలలో\nఉంచిన సైనికులు బాగా ఉన్నారా? అస\nలింతకూ తాము దీవికి ఏవైపున ఉన్నట్టు?\nఈ దీవిని ఆవరించుకొనివున్న మ హా\nఅరణ్యం మధ్యని దిక్షులు తెలిసేది ఎలా?\nఆ ప్రాంతమంతటా ఎక్కడ చూచినా\nకొండలు! ఆకాశాన్ని అంటే మహావృక్షాలు!!\nఆ వృక్షాలను అల్లుకొనివున్న తిపర పాపర\nతీగలు !!! ఇటువంటి భయంకర ప్రదేశంలో\nదిక్కులేం తెలుస్తయి? దిక్కులు తెలిస్తే\nకద, తాము ఎక్కడున్నదీ కనుక్కోవటం?\nఈ చిక్కుప్రశ్నలతో సమరసేనుడు\nసతమతమవుతూ వుండగా, ఆకాశంలో\nఆకస్మికంగా మబ్బులు విచ్చి, సూర్యుని\nదర్శనమైంది. సూర్యుని గమనాన్ని బట్టి\nచూడగా, తామిప్పుడు దీవికి ఏ దిక్కున\nవున్నదీ సమరసేనుడికి అర్థమైపోయింది.\n' ఈ మంత్రాలదీవికి మనం ఇప్పుడు\nపడమటి దిక్కున ఉన్నాము. మన ఓడలు\nఅటు తూర్పుతీరంలో ఉన్నవి. ఇదీ మన\nపరిస్థితి!' అన్నాడు సమరసేనుడు.\n' అయితే, మనం ఎలాఐనా శ్రమపడి,\nతూర్పుతీరం చేరుకోవటం మేలుకద!' అని\nసైనికులలో ఒకడు తన వుద్దేశం చెప్పాడు.\n'మంచిదే. కాని... అక్కడికి చేరు\nకోవటం అంత తేలిక కాదు. ఎన్నెన్ని ఆటం\nకాలు ! పోనీ, ముక్కుకు సూటీగా పోదామా\nఅంటే వీలులేదాయె. కొండలు అడవులు—\nవీటన్నిటినీ మించి, భయంకరమైన కూర\nమృగాలు ! — వాటి బారినుండి తప్పించు\nకొని బయటపడితేకద, మనం ఆ తీరం\nచేరుకోవటం!' అంటూ పెద్దగా నిట్టూర్చాడు\nసమరసేనుడు.\nనాయకుడైన సమరసేనుడే ఈ విధంగా\nనిట్టూర్చేటప్పటికి సైనికులంతా వెలవెల\nబోయారు. అది చూచిన సమరసేనుడు\nవెంటనే 'మీరన్నట్టుగా, తూర్పుతీరం చేరు\nకోవటమే మంచిదని నాకూ తోస్తూవుంది.\nఅలానే చేదాం. ఇక, కష్టాలమాటా?—మన\nచేతి ఖడ్గం, కుండలినీదేవి కటాక్షం — ఈ\nరెండు రక్షలూ వున్నంతకాలం మనకు ఏ\nకష్టాలు వచ్చినా ప్రమాదం లేదు. రండి!\nనావెంట రండి!!—' అంటూ, వారిని\nహెచ్చరించి, తను ముందు నడిచాడు.\nనాలుగడుగులు వేశారో లేదో వారు—\nసమరసేనుడు ఠక్కున ఆగిపోయి, 'ష్-\nఆగండి!' అన్నట్టుగా తన సైనికులకు\nచేతితో సైగచేశాడు. అతడు అనుమానించి\nనట్టుగానే, ఎదుట ఒక భయంకర దృశ్యం\nకంటబడింది. ఆదృశ్యం ఎంతటి ధీరుడికైనా\nవళ్ళు జలదరింపజేసే దృశ్యం!! — ఒక\nపెద్ద కొండచిలువ చెట్టుకొమ్మల మీదినించి\nమెల్లమెల్లగా కిందికి జారుతున్నది. దిగు\nవను రెండు చిరుతపులులు, చిలువ దిగు\nతున్న సంగతి గమనించకుండా, ఆద\nమరచి నించున్నాయి.\nవారు అలా చూస్తూవుండగానే, పులు\nలలో ఒకదానిని కొండచిలువ మెడ పట్టు\nకొన్నది. ముందుగా చిలువ నోటితో దానిని\nఒడిసిపట్టి, వెంటనే పులి శరీమంతటినీ,\nమోకుతో బిగించినట్టుగా మెలివేసుకొ\nన్నది. ఇదిచూచి, రెండవ చిరుత భయంతో\nదూరంగా పారిపోయింది.\nపారిపోయిన రెండవ చిరుత మళ్లీ\nయేమనుకొన్నదో కాని, ఒక్కపరుగున వచ్చి\nచిలువమీదికి దూకింది!\n'పదండి. ఇటువంటి అపాయంలో చికు\nకోకుండా మసలుకోవాలి మనం ' అంటూ,\nసైనికులను హెచ్చరించాడు సమర సేనుడు.\nఆ తరువాత సైనికులందరూ ముందుకు\nసాగి, మరొకదారి పట్టారు. ఈ దారి నడవ\nటానికి అంత అనుకూలంగా లేదు. అనేక\nములైన సెలయేళ్ళు పక్కనున్న కొండల\nమీదినించి దిగి, ఆ ప్రదేశాన్నంతటినీ\nబురదనేలగా మార్చినై. దీనికి ఫలితంగా-\nఎక్కడ చూ చి నా రెల్లుపొదలూ, వెదురు\nపొదలున్నూ. అక్కడ తుంగ మోకాలు\nఎత్తున పెరిగింది. దానిలోనించి నడచి\nపోవాలి. ఇలాటి దారిలో సైనికులందరూ\nచుట్టూ పరికించి చూస్తూ ప్రాణాలు అర\nచేతిలో పెట్టుకొని, సాగిపోవలసి వచ్చింది.\nఎప్పటిలాగా సమరసేనుడు ముందుండి\nదారి తీస్తున్నాడు. సైనికులకు ధైర్యం చెబు\nతూనేవున్నాడు. కొంతదూరం వెళ్ళినతరు\nవాత సమరసేనుడు—\n'ఈ ప్రాంతంలో బహుశా నీటివసతులు\nఎక్కువగా ఉంటవని తోస్తుంది. అనగా,\nమడుగులవద్దకు నీటిజంతువులు తరుచు\nవస్తుంటాయన్నమాట. అయితే — అడవి\nజంతువులకు భయపడినంతగా మనం\nనీటిజంతువులకు భయపడ నక్కరలేదు ’\nఅని చెప్పాడు.\nఈ మాటలు అనటం పూర్తిఅయిందో,\nలేనేలేదో — పక్కని వున్న రెల్లుపొదలోనించి\nఒక ఖడ్గమృగం ఇవతలికి వచ్చింది. దానిని\nచూస్తూనే, సైనికులు పారిపోదామని దిక్కు\nదిక్కులుచూచారు. ఇది గ్రహించిన సమర\nసేనుడు వాళ్ళతో -\n'మనం పారిపోవ యత్నించటం మరీ\nప్రమాదం కావచ్చు. ఎందుకైనా మంచిది.\nఒకళ్ళవెనుక ఒకళ్లు వరుసగా నిలబడి,\nకత్తులుమాత్రం సిద్ధంగా ఉంచుకోండి!'\nఅని సలహా చెప్పాడు.\nఖడ్గమృగం తల పైకెత్తి, భయంకరంగా\nఒకసారి అరిచి, ముందరి కాలు దువ్వింది.\nసైనికులు భయకంపితు లయ్యారు.\nఅందరూ సమరసేనుడికేసి చూశారు.\nరెండవసారి మళ్ళీ ఖడ్గమృగం కాలు\nదువ్వింది. ఈసారి వేగంగా ఒక్క ఊపుతో\nవారిమీదికి దూకింది!\nఅదును చూచి, సమరసేనుడు ఖడ్గంతో\nదాని వెన్ను మీద బలంగా పొడిచాడు. ఏదైనా\nమరిఒక జంతువు అయినట్టయితే దెబ్బకు\nపడిపోవలసిందే. కాని, ఆ పోటు ఖడ్గ\nమృగానికి ఏమీ ప్రమాదం చేయలేదు.\nఅయితే— సమరసేనుడు చేసిన పనికి అది\nఅరణ్యమంతా అదిరేటట్టు బొబ్బలు పెట్టి,\nమళ్ళీ ఒకసారి కాలుదువ్వి, సైనికులున్న\nదిక్కుకు ఒక్క ఉరుకు ఉరికింది.\nఇప్పుడు సైనికులు ఎంతమాత్రం భయ\nపడలేదు. నాయకుడు కనబరిచిన ధైర్యం\nవాళ్లసాహసానికి ఊతయిచ్చింది. నలుగురూ\nనాలుగు పక్కలా, ఇద్దరు దాని పొట్టమీదా\nఇష్టంవచ్చినట్టల్లా పొడిచి పొడిచి వదిలారు!\nఖడ్గమృగం ఒక పక్కకు పడిపోయింది.\nబాధతో తన్నుకొంటూ, అరవసాగింది.\nసమరసేనుడు తన వాళ్లతో 'ఏదో, ఇప్పటికీ\nగండం గడిచింది. దీని అరుపు విని మరి\nకొన్ని జంతువులు రాకముందే ఇక్కడి\nనుంచి తప్పుకొనిపోవటం క్షేమం!' అని\nచెప్పి, తక్షణమే బయలుదేరాడు.\nకొంచెందూరం వెళ్ళేసరికి వారికి ఒక\nమడుగు కనిపించింది. అది చూడగానే-\nఖడ్గమృగంతో పోరాడి అలసిపోయివున్న ఆ\nసైనికులు, అందులో దిగి దప్పితీర్చుకొండా\nమనుకొన్నారు. సైనికులలో ఒకడు ' ఎంత\nచక్కగా వున్నదీ నీరు! ఈ తేటనీటిలో\nఒక్క బుడకవేస్తే బాగుండునే!' అన్నాడు.\nఇందుకు సమరసేనుడు-' ఈ దీవి\nమ్రంతాల దీవి అనే సంగతిమాత్రం మరచి\nపోకండేం, జాగ్రత్త!\" అని హెచ్చరించాడు.\nబాగా దప్పికొన్న యిద్దరు సైనికులు ముందు\nమడుగులో దిగారు. అలా వాళ్లు మడుగులో\nదిగిన క్షణంలోనే ఆ చుట్టుపట్ల నీరంతా\nకదిలినట్టయింది. హఠాత్తుగా వాళ్ళమీదకు\nనాలుగైదు మొసళ్ళు దూకినై. వాళ్ళు\nభయంతో కేకలుపెట్టారు. ఒడ్డునవున్న\nసమరసేనుడూ, సైనికులూ బాణాలు\nఎక్కుపెట్టి వాటిపైకి వదిలారు. ఏమయితే\nనేం! ఆ సైనికు లిద్దరినీ, మొసళ్ళు మడుగు\nమధ్యకు లాక్కుపోయినై.\nఇలా జరగటం అందరినీ కుంగదీసింది.\nసమరసేనుడూ, మిగిలిన నలుగురు సైని\nకులూ దీనవదనాలతో అక్కడినుంచి\nబయలుదేరారు. ఈసారి అందరూ అతి\nమెలుకువతో నడవసాగారు. కొంతదూరం\nవెళ్ళేసరికి వారికి ఎదుట గొప్ప సరస్సు\nఒకటి కనబడింది.\n'ఇది చాలా పెద్ద సరస్సులాగా వుంది.\nదీనిని దాటడం ఎలా?' అన్న సందేహం కలి\nగింది సమరసేనుడికి. అంతలో - సరస్సు\nఒడ్డున ఎవరో స్నానం చేస్తున్నట్టుగా నీళ్ళు\nకదలబారటం కనబడింది. చూతామంటే\nఎవళ్ళూ కనబడరు !! సరస్సుపైకంటా ఒక\nచెట్టుకొమ్మమాత్రం కనబడుతున్నది. ఆ\nకొమ్మనుండి ఒక పొడవాటి టోపీ వేలాడు\nతున్నది. ఆ టోపీకి మనిషికన్నులవంటి\nరెండు చిత్రమైన బెజ్జాలున్నయి.\nఈ వింత చూచి సైనికులంతా విస్తు\nపోయారు. వాళ్ళతోపాటు సమరసేనుడూ\nవిస్తుపోవటమేకాని, ఇదంతా యేమిటీ అనే\nప్రశ్నకు సమాధానం తేల్చుకోలేకపోతు\nన్నాడు. సరస్సులో నీరు ఇంకా కదల\nబారుతూనే వుంది. ఆ కదలికబట్టి చూస్తే,\nఎవరో కంటికి కనబడని ఒక వ్యక్తి స్నానం\nచేస్తున్నట్టు స్పష్టంగా తెలుస్తూనే వుంది.\nసమరసేనుడూ సైనికులూ ఒక పొద\nమాటున వుండి, అదేపనిగా ఈ వింత\nచూస్తున్నారు. ' ఒకవేళ వీడు మాంత్రికుడైన\nఆ ఏకాక్షి కాడుకడ కొంపదీసి !' అని\nఅనుమానం కలిగింది సమరసేనుడికి.\n' కాడు' అని వెంటనే నిశ్చయించు\nకొన్నాడు. ఐతే, టోపీమాట ? ఇది వాడిది\nకాదని రూఢిగా తేల్చుకొన్నాడు. మరైతే\nవీడు మరొక మాంత్రికుడా ? అని మళ్ళీ\nసంశయం కలిగింది సమరసేనుడికి.\nఅంతలోనే సరస్సులోపలినుంచి ఏవో\nమాటలు వినబడసాగినై. ఆ స్నానం\nచేస్తున్న వ్యక్తి ఏవో శ్లోకాల వంటివి\nవల్లిస్తున్నట్టున్నాడు. ఆ కంఠంలో ఒక\nవిధమైన కరుకుదనం, గాంభీర్యం కని\nపించింది. వీడెవడో, అసాధ్యుడురా అని\nఅనుమానం కలిగింది సమరసేనుడికి.\nఈ అనుమానాలతో మునిగితేలుతూవున్న\nసమరసేనుడికి సైనికులకూ మరింత\nభయంకొలిపే ఇంకొక దృశ్యం కంటబడింది.\nమడుగు ఒడ్డున పొదల చాటునుంచి ఒక\nపాముతల పైకి లేస్తున్నట్టు కనిపించింది.\nఅది ఒక అపూర్వమైన వింతజంతువు!\nదాని ఆకృతి చూడగా, మన మామూలు\nఏనుగకు నాలుగైదులంత బ్రహ్మాండమైన\nప్రమాణంలో ఉన్నది. అంతటి జంతువుకు\nతలమాత్రం సన్నం!\nఏం జరుగుతుందోనని అందరూ దాని\nవైపే రెప్పవాల్పక చూస్తున్నారు. అది\nమెల్లగా దాని సన్నపాటి తలను సరస్సు\nలోపలికి సాచింది. కంటికి కనబడని ఆ\nవ్యక్తిని పట్టడానికి అది యత్నిస్తున్నట్టు\nచెప్పనక్కరలేకుండానే తెలుస్తూవుంది.\nఆ వింతజంతువు తల నీటిమట్టానికి\nఒక్క గజం ఎత్తుకు వచ్చిందో లేదో, వికృత\nమైన ఒక పెద్ద కేక వినిపించింది. కేక విన\nబడటం, చెట్టు కొమ్మనుండి వేలాడే పొడ\nవాటి ఆ కన్నులటోపి కిందకు జారడం ఒకే\nసారి జరిగింది!\nఅదే క్షణమందు, మడుగులో ఒక\nమనిషి ఆ కన్నులటోపీని ధరించి వుండటం\nకనబడింది. ఆ మనిషి కనిపించీ కనిపించ\nడంతోనే వింతజంతువు పరుగుచ్చుకొని\nమాయమయింది.\n'ఓహెూ, నీవా మహెూదరా !— నన్నే\nభక్షించ దలిచావా ! చతుర్నేత్రుణ్ణి మింగు\nదామని వుద్దేశించావా!!' అన్న మాటలు ఆ\nసమయాన సరస్సులో నుండి వినబడినై,\nఈమాటలకు సమరసేనుడూ సైని\nకులూ కంపించిపోయారు.\nఏకాక్షి మాంత్రికుడికి బద్ధవిరోధి ఐన\nఈ చతుర్నేత్రుడి కంటపడకుండా ఇప్పు\nడెలా తప్పించుకుపోవటం? అనే ఆలోచ\nనలో పడ్డాడు సమరసేనుడు. — (ఇంకా వుంది)",
            "book_page_end": 32
        },
        {
            "title": "హనుమంతుడి తోక",
            "book_page_start": 3,
            "pdf_page_start": 31,
            "pdf_page_end": 31,
            "author": "చింతా దీక్షితులు",
            "genre": "పౌరాణిక గేయ కవిత",
            "moral": "దైవభక్తి, అసాధారణమైన ఆత్మవిశ్వాసం విజయాన్ని సాధిస్తాయి.",
            "keywords": [
                "హనుమంతుడు",
                "తోక",
                "లంకాదహనం",
                "రావణుడు",
                "రాక్షసులు"
            ],
            "characters": [
                "హనుమంతుడు",
                "రావణాసురుడు",
                "రాక్షసులు",
                "రాముడు",
                "సీత"
            ],
            "locations": [
                "లంకాపట్నం"
            ],
            "content": "(పిల్లల సాహిత్యాన్ని సృష్టించినవారిలో శ్రీ చింతా దీక్షితులుగారు ప్రము\nఖులు. వారి ' హనుమంతుడి తోక ' అనే గేయంనుండి చిన్న మచ్చు\nముక్కను చందమామ పాఠకులకు అందిస్తున్నాము.)\nలంకకు వెళ్లిన హనుమంతుడు —\nరాములవారిని భూషించాడు, రావణు తిట్టాడు\nరావణాసురుడు కోపముతోను 'కోతి!' అన్నాడు.\n'కోతిని బట్టి తోకను కాల్చి తన్నం' డన్నాడు.\nమోపులకొద్దీ బట్టలు తెచ్చి తోకకు చుట్టారు\nఎంత చుట్టినా ఎంత చుట్టినా తోక పెరుగుతోంది.\nరాక్షసులంతా విసిగి విసిగి నూనెలు తెచ్చారు\nకుండలకొద్దీ బిందెలకొద్దీ తోకను తడిపారు\nచెకుముకి కొట్టి నిప్పును పట్టి బట్టల కట్టించి\n'కోతికి శాస్త్రి అయినది!' అంటూ గోల చేసినారు\nరాముని తలుచుకు సీతను తలుచుకు హనుమంతులవారు.\nహుమ్మని ఆర్చి ఘమ్మున లేచి రాక్షసులను చూచి\nగిర్రుగిర్రున తోకను వాళ్ళ మొహాన్న తిప్పాడు\n'మొర్రో!' అంటూ రాక్షసులంతా పారిపోయినారు\nఆకాశానికి అవాయిలాగ హనుమంతుడు ఎగిరి\nఅంటించాడు. అంటించాడు లంకాపట్నాన్ని\nరాచనగరులూ అంతఃపురములు నాట్యశాలలూ యాగశాలలూ\nపశువులశాలలు మండపంబులూ\nభగభగ భగభగ భగభగ భగభగ మండుతోంది తోక\nచురచుర చురచుర చురచుర చురచుర అంటుకుంది లంక\nపటపట పఠేలు ఢామ్ము ఢామ్మనీ మండుతోంది లంక\nపిడుగులు కురుస్తు మెరుపులు మెరుస్తు మండుతోంది లంక !\nచిన్నలు పెద్దలు పురుషులు స్త్రీలూ రాక్షసులంతాను\nఇళ్లను విడిచి బయటికి వచ్చి గొల్లున ఏడ్చారు.\nతోకదెబ్బకీ రాక్షసులంతా చచ్చిపోయినారు\nతోక మడిచి హనుమంతుడు వచ్చి రాముని మొక్కాడు !!",
            "book_page_end": 3
        },
        {
            "title": "అట్ట విది బొమ్మ",
            "book_page_start": 3,
            "pdf_page_start": 32,
            "pdf_page_end": 32,
            "author": "చందమామ బృందం",
            "genre": "పౌరాణిక వివరణ",
            "moral": "స్త్రీల మానాన్ని కాపాడటం దైవ రక్షణ. (Divine protection saves the modesty of women).",
            "keywords": [
                "మహాభారతం",
                "ద్రౌపది",
                "వస్త్రాపహరణం",
                "శ్రీకృష్ణుడు",
                "పాతివ్రత్యం"
            ],
            "characters": [
                "ద్రౌపది",
                "దుర్యోధనుడు",
                "దుశ్శాసనుడు",
                "ధర్మరాజు",
                "శ్రీకృష్ణుడు"
            ],
            "locations": [
                "హస్తినాపురం (కౌరవ సభ)"
            ],
            "content": "కొంతకాలమైనతరువాత దుర్యోధనుడు పిలిపించగా, పంచపాండవులు ద్రౌప\nదితో సహా హస్తినాపురం చేరుకొన్నారు. చాలాకాలానికి కంటబడిన ద్రౌపది\nగాంధారితో ముచ్చటిస్తూవుండగా, ప్రాతికామి అనేవాడు అక్కడికి వచ్చి 'ధర్మ\nరాజు నిన్ను పందెంలో ఓడిపోయాడు. మా కౌరవేశ్వరుడు నిన్ను రమ్మంటు\nన్నారు. రా వెంటనే!' అంటూ ద్రౌపదిని పిలిచాడు.\nఅందుకు ద్రౌపది నివ్వెరపడి, ' అబ్బాయీ ! - ధర్మరాజు తను ఓడిన\nతరువాత నన్ను ఓడినాడా? ఓడకముందే నన్నోడినాడా?' అని ప్రశ్నించింది.\nవాడు బదులు చెప్పకుండానే ఆమెను రమ్మని తొందరచేసి, సభకు తీసుక\nపోయాడు. ఆ నిండుసభలో ఆమె నిలబడింది. అలా నిలచిన ద్రౌపదిని సభ\nమధ్యకు ఈడ్చుకురమ్మని దుర్యోధనుడు ఆజ్ఞాపించాడు. ఆజ్ఞప్రకారం దుశ్శాస\nనుడు వెంటనే ఆమె కొప్పుపట్టి లాగాడు.\nఅంతటి గొప్పసభలో అందరూ తెల్లబోయి చూస్తున్నారేకాని, ఒక్కడూ\nకిక్కురుమనలేదు. నీచమనస్కుడైన దుర్యోధనుడు అంతటితో ఆగలేదు.\n'చూస్తావేం!' అని సంజ్ఞచేశాడు దుశ్శాసనుడికి. అలా చేయటమే తడవుగా\nదుశ్శాసనుడు ఆమె కట్టుకొన్న వస్త్రాలు లాగివేయజొచ్చాడు.\nఆ సమయంలో ఎవ్వరూ ఆమెను రక్షింపలేకపోయారు. ఇటువంటి\nతగని పనిని భీష్మాదులు సైతం మానిపింపజాలక నిశ్చేష్టులై నిలబడిపోయారు.\nఅప్పుడు దిక్కులేని ద్రౌపది పొందిన ఆవేదన ఇంతంత కాదు. తన\nమానం కాపాడమని ఆమె నిశ్చలమైన మనస్సుతో, ఆ కృష్ణభగవానుణ్ణి వేయి\nవిధాల వేడుకొన్నది.\nమానవతి ఐన ద్రౌపది మొర శ్రీకృష్ణుడికి వినిపించింది. ఆమెను కాపాడ\nటానికి భగవానుడు వెంటనే పూనుకొన్నాడు. అందుకు ఫలితంగా — దుర్మార్గు\nడైన దుశ్శాసనుడు ద్రౌపది చీరను ఎంతగా ఒలిచినప్పటికీ అంతులేకుండా అది\nపెరిగిపోయి, ద్రౌపది శరీరాన్ని అంటిపెట్టుకొనే ఉంటూ వచ్చింది ! అందుచేత,\nదుర్యోధనుడి దుర్మార్గపు వ్యూహం ఎంతమాత్రం నెరవేరలేదు.\nద్రౌపదీదేవి పాతివ్రత్యాన్ని ఈవిధంగా కాపాడిన శ్రీకృష్ణుని మహిమకు\nసభలో అందరూ ఆశ్చర్యపోయారు !",
            "book_page_end": 3
        },
        {
            "title": "పాపం పండింది",
            "book_page_start": 33,
            "pdf_page_start": 33,
            "pdf_page_end": 36,
            "author": "ఎమ్. ఏబెల్, ఎం. ఏ.",
            "genre": "మాంత్రిక కథ",
            "moral": "దురాశ దుఃఖానికి చేటు. ఇతరులకు హాని తలపెట్టినవారి పాపం పండి తీరుతుంది.",
            "keywords": [
                "మంత్రకత్తె",
                "అమరత్వం",
                "ముక్తవర్మ రాజు",
                "ప్రేమసుందరి",
                "చిలుక"
            ],
            "characters": [
                "ముక్తవర్మ",
                "ప్రేమసుందరి (చిలుక)",
                "మంత్రకత్తె",
                "మంత్రి"
            ],
            "locations": [
                "పరిమళ పట్టణం",
                "పాడుబడిన కోట"
            ],
            "content": "పరిమళ అనే పట్టణానికి రాజు ముక్తవర్మ.\nఆయనరాణి ప్రేమసుందరి. రాజూరాణీ ఒక\nనాటి సాయంత్రం పాదచారులై విహారానికి\nబయలుదేరారు. సంతోషంలో వారు అలా\nఎంతదూరం వెళ్ళారో వారికే తెలియదు.\nపోయి పోయి ఒకచోట నిలబడేసరికి,\nపాడుపడిన ఒక కోట కనిపించింది.\nవారు దగ్గరసా వెళ్ళారు. ఇంకా దగ్గరసా\nవెళ్లేటప్పటికి రాజు కాళ్ళు రెండూ నేలకు\nఅంటుకుపోయినై. చూస్తూవుండగానే, రాణి\nఒక పంచరంగుల అందాల చిలుకగా\nమారిపోయింది.\nరాజు కదలలేకపోయాడు. అందుచేత\nఏంచేతామన్నా అతనికి వశం కాలేదు. ఆ\nపంచరంగుల చిలుక, రాజు చుట్టూ అలానే\nతిరుగుతూవుంది. ఈ అవస్థకు చేసేది లేక,\nరాజు విలపించాడు. కీచ్ కీ చ్ మంటూ\nచిలుక యేడువ నారంభించింది.\nఅంతలో సూర్యాస్తమయమైంది.\nపున్నమిచంద్రుడు పుట్టాడు. కోట లోపలి\nనుండి ఒక విచిత్రమైన స్త్రీ ఇవతలికి\nవచ్చింది. వస్తూనే, చిలుకను చేతులతో\nపట్టివేసింది. అప్పుడు రాజు గోలపెట్టుతూ,\n'ఎవరవు నువ్వు? ఏమిటీ మాయ అంతా?'\nఅని ఆవేశంతో కేకలు వేశాడు.\n'ఓహెూ, నీవా ? రాజువా? ఈమె నీ\nరాణీయా ?—హహ్హహ్హహ్హ ! — వదులుకో. నీ\nరాణీ ఆశ ఇంక వదులుకో. నీదారిని నువు\nవెళ్లవచ్చు. ఇంకెప్పుడూ ఇక్కడికి రాకేం!\nఇదుగో, ఈ సంగతి ఎవళ్ళతోనూ చెప్పను\nఅంటే నిన్ను విడుదల చేస్తాను. చెప్పితివా,\nతల రెండు చెక్కలై చస్తావు! జాగర్త!!'\nఅన్నదామె, భీకరంగానూ వెటకారంగానూ.\nతన చేతిలో ఉన్న దండంతో ఆమె రాజును\nతాకగానే, రాజుకు కాళ్ళు ఊడివచ్చి,\nమామూలుగా నడవసాగాడు. అప్పుడు\nరాజు ' నా ప్రేమసుందరిని నాకు ఇస్తేగాని\nవూరుకోను. ఇక్కడినుంచి కదలనే కద\nలను ' అని పట్టుపట్టాడు.\n'నీ పని ఇలా వుందా ?' అని చెప్పి, ఆ\nమంత్రకత్తె రాజును మళ్ళీ మంత్రంతో\nబంధించి, పంచరంగుల చిలుకను తీసుకొని\nకోటలోపలికి వెళ్ళిపోయింది,\nకోటలోపల — అది ఒక బ్రహ్మాండమైన\nగది ! ఆ గదిలోని పంజరంలో సరీగా తొంభై\nతొమ్మిది పంచరంగుల చిలుకలు వున్నయి.\nఆ మంత్రక త్తె మళ్ళీ ఒకసారి చిలుకలన్ని\nటినీ లెక్క పెట్టి సరిచూచుకొన్నది. ఒక\nతాటాకు గ్రంథం తీసిచూచి, 'అబ్బ ! -\nనేటికికదా నా వ్రతం పూర్తిఅయింది? ఇకే\nముంది, అమరత్వం! దేవేంద్రలోకం !! —\nఅంటూ కేరింతలు కొట్టింది. కొత్తగా\nఇప్పుడు తెచ్చిన చిలుకనుకూడా పంజరం\nలోపలికి నెట్టి, తలుపు మూసివేసింది.\nతరువాత ఆమె లోపలికి పోయి, ఒక\nపెద్ద బానా, తళతళ మెరిసే పదునైన కత్తి\nతీసుకవచ్చింది. తాటాకుపుస్తకం తెర\nచింది. దానిలో ఉండే మంత్రాలు పఠిస్తూ,\nఒకొక్క చిలుకనే తీసి చేతపట్టి, పీక కోసి\nఆ రక్తాన్ని బానలో పోస్తూవచ్చింది. తొంభై\nతొమ్మిది చిలుకలనూ చంపి, వాటి రక్తం\nబానలో పోయటం పూర్తిఐంది. మంత్ర\nకత్తెకు ఉత్సాహం ఎక్కువయింది.\nఇంకొక్క చిలుకను సంహరించటంతో\nతన వ్రతం పూర్తికాబోతున్నదికదా అనే\nఆ ఉత్సాహంలో మంత్రకత్తె, చిట్టచివర\nతను పట్టిన 'ప్రేమసుందరి' అనే చిలు\nకను చేతపట్టి, దానితో మాటాడసాగింది.\nమంత్రకత్తె అలా మాటాడుతూవుండగా,\nఅదునుచూచి, చిలుక టపీమని ఆమె కన్ను\nపొడిచింది. ఆబాధతో మంత్రకత్తె చిలుకను\nతిడుతూ, కన్ను తుడుచుకొంటూ పుండగా\nరెండవకన్నుకూడా పొడిచివేసింది!\nరెండుకళ్ళూ పోయినై మంత్రకత్తెకు.\nఏడుస్తూ, ఆమె చిలుకను పట్టబోయింది.\nచిలుక ఎక్కడ వుంది ? తుర్రుమని ఎగిరి,\nఆ వెంటనే రాజువద్దకు చేరుకొన్నది.\n'ఉండు నీపని పట్టిస్తా...!' అని ఏమేమో\nసణుగుతూ, ఆ తడుముకొంటూ\nపోయింది మంత్రకత్తె. ఐతే, మెట్లు ఒకపక్ష\nదిగటానికి బదులు మరొకపక్క దిగటంతో\nకిందపడి, మూర్ఛపోయింది. ఆ పడటంలో\nచెయి జారి, మంత్రదండం యెక్కడి కో\nపోయింది! ఈ స్థితిలో, చేసేదేమీ లేక ఆ\nమంత్రకత్తె అలానే కూర్చొని ఏడుస్తున్నది.\n*\n*\n*\nఅక్కడ, పరిమళనగరంలో - విహారం\nకోసం వెళ్ళిన రాజూ రాణి ఎంతకూ రాక\nపోయేసరికి, తగని ఆత్రంతో పరివారాన్ని\nనలుమూలలకూ పంపించి, మంత్రికూడా\nస్వయంగా బయలుదేరాడు.\nమంత్రి పోయి పోయి, మంత్రకత్తె వుండే\nకోట సమీపానికి చేరుకొన్నాడు. ఆ దారిలో,\nబాధపడుతున్న మంత్రకత్తె, మనిషి అలికిడి\nకనిపెట్టింది. మంత్రిని భోగట్టాచేసి, అతను\nఫలానా అని తెలుసుకొన్నది. 'నాయనా, నే\nనెవరనుకొన్నావు? నేనే మీ రాణిని; ప్రేమ\nసుందరిని. ఒక మంత్రవాది నన్ను ఈ\nగతికి తెచ్చాడు. నా దగ్గర మంత్రదండం\nపడివుంది. ఒక్క పనిచెయ్యి : ఆ దండం\nపట్టుకొని కోటలోపలికి వెళ్ళు. అక్కడ ఒక\nబానలో ఎర్రటి ద్రావకం వుంటుంది. అది\nఒక గిన్నెతో తెచ్చి నా నోటిలో పోస్తే నేను\nనా అసలురూపం పొందుతాను. ఆ తరువాత\nరాజునూ చూపిస్తాను ' అన్నది.\nఆ మె చెప్పినట్టుగానే మంత్రదండం\nతీసుకొని లోపలికి పోయి, బానలో వుండే\nరక్తాన్ని తెచ్చి ఆమెనోటిలో పోశాడు మంత్రి.\nపోసిపోయటంతో, రూపంలో మార్పు\nరావటానికి బదులు, ఆమె మరణవేదనన\nపొందసాగింది. \"అయ్యో! మోసం జరి\nగిందే !— ఆ ప్రేమసుందరి నన్నే చంపిందే.\nఇంతకూ, నా పాపం పండింది. తొంభై\nతొమ్మిదిమంది స్త్రీలను హత్యచేసిన పాపం\nఇప్పటికి పండింది !! \" అంటూ, యేడ్చి\nరాగాలు పెట్టింది.\nఈమె తండ్రి ఒక తాటాకు గ్రంథంలో\nమహామంత్రాలు రాసి పెట్టి పోయాడు.\nఅందులో ఒకానొక మంత్రం కోటిసారులు\nజపించి, పూర్తికాగానే నూరుమంది స్త్రీలను\nచిలుకలుగా మార్చి, వాటి రక్తాన్ని తీర్థంగా\nపుచ్చుకొన్నట్టయితే, ఆమె అమరత్వం\nపొందుతుందట ! — అనగా కోరుకొన్న యే\nరూపమైనా పొందగలదు. ఆమె చిరంజీవి-\nఅంటే చావు లేదు.\nఇంతటి ఆశతో ఆమె చేపట్టిన వ్రతదీక్ష\nరెండువిధాలుగా చెడిపోయింది: మొదటిది\nకట్టకడపటి చిలుకఐన ప్రేమసుందరి\nతప్పించుకుపోవటం. పైగా, ఆ చిలు క\nఆమె కళ్ళు పాడవటంతో మంత్రకత్తె దుష్ట\nరక్తం బానలోని రక్తంలో కలసి, అసలు ఆ\nతొంభైతొమ్మిది చిలుకలయొక్క పవిత్ర\nరక్తమూ మలినమైపోవటం! అయితే- తన\nబాధలో ఈ సంగతులు మంత్రకత్తె తెలుసు\nకొనే లేకపోయింది.\nతన కథ అంతా మంత్రికి చెప్పుకొని\nయేడ్చిన మరి కొంత సేపటికే మంత్రకత్తె\nగిలగిల తన్నుకొని, ఆక్కడే పడిచచ్చింది!!\nతరువాత— మంత్రి వెతుక్కూంటూ\nరాగా, నేలకు అంటుకుపోయిన రాజూ,\nఆయన చుట్టుచుట్టూ తిరుగుతూవున్న\nపంచరంగుల చిలుకా కనిపించారు. మంత్రి\nతనవద్దనున్న మంత్రదండం వాళ్ళ ఇద్ద\nరకూ తాకించేటప్పటికి రాజూ రాణాలకు\nమామూలు రూపాలు వచ్చినై! అందరూ\nసుఖంగా రాజ్యం చేరుకొన్నారు.",
            "book_page_end": 36
        },
        {
            "title": "రామాయణ సామెతలు",
            "book_page_start": 4,
            "pdf_page_start": 37,
            "pdf_page_end": 37,
            "author": "చందమామ బృందం",
            "genre": "సాహిత్య వ్యాసం",
            "moral": "N/A",
            "keywords": [
                "రామాయణం",
                "సామెతలు",
                "ఉడుతాభక్తి",
                "రామరాజ్యం",
                "కుంభకర్ణుడు"
            ],
            "characters": [
                "శ్రీ రఘురాముడు",
                "సీత",
                "హనుమంతుడు",
                "రావణుడు"
            ],
            "locations": [
                "ఒంటిమిట్ట",
                "లంక",
                "కిష్కింధ"
            ],
            "content": "నిత్యకృత్యంలో మనం, తెలియకుండానే\nరామాయణ సంబంధమైన సామెతలు ఎన్నో\nవాడుతూ ఉంటాము. ఈ సామెతలు ఒకొక\nదానికి ఒక్కొక్క కథ ఉంటూవున్నది.\nమచ్చుకి, 'పదింటిలో పదకొండు' అనే\nసామెతకు సంబంధించిన గాథను ఈసంచి\nకలోనే మీరు చదువుదురుగాని.\n1. నవ్వు నాలుగువిధాల చేటు\n2. కిష్కింధలో కోతి\n3. హనుమంతుడి ముందరా కుప్పి\nగంతులు?\n4. సుగ్రీవాజ్ఞ\n5. ఇంటి గుట్టు లంకకు చేటు\n6. రామబాణం\n7. సీతా రామ కష్టాలు\n8. రామాయణమంతా విని రాముడికి\nసీత ఏమవుతుందన్నట్టు\n9. చూచిరమ్మంటే కాల్చిరావటం\n10. రామాయణంలో పిడకల వేట్లాట\n11. ఉడుతాభక్తి\n12. రాముడివంటి\nరాజుంటే హనుమం\nతుడివంటి బంటూ ఉంటాడు\n13. రామరాజ్యం\n14. లంకనించి వచ్చినవాళ్ళంతా రాక్షసులే\n15. కుంభకర్ణుడి నిద్ర\n16. పదింట్లో పదకొండు\nలోగడ మీరు 'ఒంటిమిట్ట పుట్టుక' అనే\nకథను చదివిఉన్నారు. ఆ గ్రామమందు\nవెలసిన కోదండరామస్వామినిగురించి ఒక\nపూర్వకవి చెప్పిన రెండుచక్కటి గేయాలు\nవినండి :\nపుట్టినప్పుడె హరుని చాపము\nపూని నడిమికి ద్రుంచెనే;\nమట్టి బుట్టిన జానికమ్మను\nమమతతో పెండ్లాడెనే ;\nచట్టురాయై యున్న హల్యను\nచక్కగా కరుణించెనే;\nమెట్టి శాపము తీర్చెనే ఒంటి\nమిట్ట శ్రీ రఘురాముడు.\n*\n*\nతారహార పటీర శారద\nధవళకీర్తి విహారుడే;\nఘోర రావణ కుంభకర్ణుల\nగొట్టివేసిన శూరుడే;\nచారు మోహనరూపుడే కౌ\nసల్య కూరిమి కొమరుడే ;\nమేరు నగ సమ ధీరుడే ఒంటి\nమిట్ట శ్రీ రఘురాముడు.",
            "book_page_end": 4
        },
        {
            "title": "పిశాచమే నయం",
            "book_page_start": 10,
            "pdf_page_start": 38,
            "pdf_page_end": 43,
            "author": "డి. స్వరాజ్యలక్ష్మి",
            "genre": "నీతి కథ",
            "moral": "మనిషిలోని దుర్మార్గం కంటే క్రూర జంతువులు లేదా పిశాచాలు నయం. ధైర్యం, దయ ఉంటే సమస్యలను ఎదుర్కోవచ్చు.",
            "keywords": [
                "సోమన్న",
                "దీర్ఘనాసిక",
                "మాంత్రికుడు",
                "అడవి",
                "దోపిడీ"
            ],
            "characters": [
                "సోమన్న",
                "పాపన్న",
                "పాపమ్మ",
                "మంత్రవృక్షం",
                "దీర్ఘనాసిక"
            ],
            "locations": [
                "ఘోర అరణ్యం",
                "పాడుబడిన కోట"
            ],
            "content": "చాలాకాలం క్రిందట, ఒకానొక ఘోరా\nరణ్యానికి సమీపమందు, పాపన్న, పాపమ్మ\nఅనే పేదదంపతులు ఉంటూవుండేవాళ్ళు.\nవాళ్లకు సంతతి లేకపోవటంచేత\nసోమన్న అనే కుర్రవాడిని తెచ్చిపెంచు\nకొంటూన్నారు. పసివాడు పన్నెండేళ్ళ\nవాడు. సౌమ్యుడు. కాని, అనాథుడు.\nఆ దంపతులు బాగా వయసుమళ్ళిన\nవాళ్ళు. పైగా, సోమరులు. అందుచేత\nవాళ్ళు పొలంపనీ, ఇంటిపనీ అంతాకూడా\nపసివాడి తలపైనే వేయడం మామూలైంది.\nఒకనాడు—పాపమ్మ చెప్పిన పనులన్నీ\nపూర్తిచేసి, తరువాత కాస్తంత గోడకు చేర\nబడి కూర్చున్నాడు పసివాడు. అంతలోనే\nఎక్కడినించి వచ్చాడో పాపన్న, యమధర్మ\nరాజులాగా వచ్చి, మండిపడుతూ —\n\"ఏమిట్రా, నీకూ విశ్రాంతి కావలసి\nవచ్చిందా? ఏమంత అలసిపోయావు నా\nతండ్రీ! కట్టెలూ కొట్టలేదు. వంటపనీపూర్తి\nచేయలేదు. లే, లే. నిన్ను కూర్చోబెట్టి\nమేపటానికి మాకేమంత డబ్బు తేరగా\nలేదు...” అంటూ హుంకరించాడు.\nఅసలే అలసిపోయివున్న సోమన్నకు ఈ\nమాటలు వినగానే అగ్గిమీద గుగ్గిలం వేసి\nనట్టయింది. 'ఏమిరా భగవంతుడా ఈ\nయాతన! చాలీచాలని తిండితో ఎన్నాళ్ళు\nగడపటం!' అని మనసులో చాలా బాధ\nపడి, కుమిలిపోసాగాడు.\nఅలా కుములుతూనే సోమన్న పొయి\nమీద ఎసరు పెట్టి, కూర్చున్నాడు. వాడి కొక\nఆలోచన తట్టింది : 'వీళ్ళు పెట్టే బాధలు\nవదుల్చుకోవాలంటే అడవిలోకి పారిపోవటం\nతప్ప వేరే దారి లేదు' అని తేల్చుకొన్నాడు.\nఅలా ఆలోచనలో పడి కూర్చున్న పసివాడికి-\nఅకస్మాత్తుగా వీపుమీద వేడివేడిగా ఒక్క\nచరుపు తగిలింది!\n\"ఎసరు పొంగి, బుగ్గిపాలవుతూవుంటే\nచూస్తూ వూరుకుంటావా? ఏమిట్రా పర\nధ్యానం? బాగానే తిందువుగానిలే...” అని\nసాధింపు ప్రారంభించింది పాపమ్మ.\nఇక ఈ తిట్లూ కొట్లూ పడలేకపోయాడు\nసోమన్న. తెగించాడు. ఒక్క గెంతులో\nబయటపడి, అడవిలోకి పరుగుతీశాడు.\nవెంటనే పాపమ్మ భర్తకోసం కేక పెట్టింది.\nపాపన్న హడావిడిగా వచ్చి, సోమన్న పరు\nగెత్తిపోవటం చూశాడు. పాపన్న ఆత్రంతో\nబిగ్గరగా ఇలా అన్నాడు :\n'ఒరే నాయనా, సోమూ !- పోయి పోయి,\nఅడవిలోకి పోతావేమిరా ! అక్కడ క్షణ\nమైనా బతకలేవుసుమా అడవిచుట్టూ\nబ్రహ్మాండమైన గోడ వుంది. అది నువు\nదాటలేవుసుమా. అడవి అంతా భయంకర\nమృగాలతో, పీడలతో, విశాచాలతో నిండి\nవుంటుంది సుమా !'— అని పెద్దగా అరిచి\nకేకలు పెట్టాడు.\nఏమన్నా కానీ, జీవితంమీద విరక్తితోచిన\nఆ పసివాడు ఈ కేకలేవీ వినిపించుకోనే\nలేదు. ' కూృరమైన ఈ మానవుల కంటె\nఆ పిశాచాలే నయం!' అని గట్టిగా తోచింది\nవాడికి. అందుచేత, వెనుదిరిగి చూడక, అదే\nఊపుతో ముందుకు సాగిపోయాడు.\nకొంతదూరం పరుగెత్తేసరికి, పాపన్న\nచెప్పినట్టుగానే బ్రహ్మాండమైన గోడ ఒకటి\nఅడవిచుటూ ఆవర ణ గా కనిపించింది.\nఆశ్చర్యపోయాడు సోమన్న. వాడు చూస్తూ\nవుండగానే ఆ గోడ దానంతటదే రెండుగా\nచీలి మనిషి పట్టేటంత దారి యిచ్చింది.\nఇదేమిటో చిత్రం చూదామని, పసివాడు\nఆ చీలిక వెంబడే దూరిపోయి, అడవి\nప్రాంతంలో ప్రవేశించాడు. అక్కడ వుండే\nమహావృక్షాలూ, వింత కొలిపే ర క ర కాల\nమొక్కలూ, తీగలూ- వీటి నీడకు పట్ట\nపగలే ఆ ప్రదేశమంతటా మేఘాలు కమ్మి\nనట్టుగా కటికచీకటి అలముకొన్నది.\nమెల్లగా అడుగులువేస్తున్నాడు సోమన్న.\n'నేనేమీ భయపడను. ఈ చీకట్లూ, నీడలూ\nనన్నేం చేస్తాయి? ఇక్కడ వుండే కూర\nమృగాలు మాత్రం నన్నేం చేస్తాయి? సరే,\nకానీ, ఇప్పుడు నేనేం చేయాలీ...?' అని\nతనలోతనే బిగ్గరగా అనుకొన్నాడు.\ne\n'ఇప్పుడు నువు ఏం చేయాలీ అంటే...'\nఅని ఒక కంఠస్వరం వెంటనే సోమన్న\nచెవిని పడింది. ' నువ్వు నా వేళ్ళమీదినించి\nదిగి అవతలికి పోవాలి. తెలిసిందా?'\nఅన్నది, మళ్ళీ ఆ ధ్వని.\nనివ్వెరపోయి, వెనక్కు తిరిగిచూచాడు\nసోమన్న. ఆది ఒక బ్రహ్మాండమైన వృక్షం.\n\"ఎవరూ ఆ మాటాడింది? నువ్వేనా?”\nఅని ఆశ్చర్యంతో అడిగాడు సోమన్న, ఆ\nవేళ్ళుగల చెట్టుకేసి తిరిగి.\n'అవునురా అబ్బీ, నేనే! ముందు నా\nవేళ్ళమీదినించి దిగి అవతలకి పో. నువ్వేం,\nతక్కువ బరువున్నావా? అట్టేసేపు భరించ\nలేను,' అన్నది ఆ వింతవృక్షం.\nఈ మాటలతో పసివాడికి కొంత ధైర్యం\nచిక్కింది. ' నువు చెట్టువేఅయినా, నాతో\nదయగానే మాటాడావే! సరేకా ని, నా\nకిప్పుడు బలే ఆకలవుతున్నది. తినటానికి\nఇక్కడేమైనా దొరుకుతుందేమో చెప్ప\nగలవా?' అని అడిగాడు నిర్భయంగా.\ne\n'దానికేం! ఏంకావాలో చెప్పు' అన్నది\nఆ మహావృక్షం. ఇందుకు సోమన్నకు చాలా\nసంతోషం కలిగింది. ' చూస్తే, నీవు కల్ప\nవృక్షంలాగా ఉన్నావే! ఈ అరణ్యమంటే\nనాకు మునుపు ఎంతో భయం వేసేది.\nఇప్పుడు నీ మాటలు వినగానే నాకు\nనిబ్బరం కలిగింది. పైగా, ఈ చక్కటి\nప్రదేశం చూచి మనసు తీ రా ఆనందించ\nగలుగుతున్నాను' అన్నాడు.\ne\nఅప్పుడు- ఆ వృక్షం హేళనగా నవ్వింది:\n' అమాయకుడా !- నువ్వు ఇప్పుడు ఆహారం\nగుటకాయస్వాహా చేదామనుకొన్నావుకదా.\nఅలానే యెవరన్నా వచ్చి నిన్నే గుటకాయ\nస్వాహా చేస్తారనుకో. ఫరవాలేదనుకొంటే,\nఇది చక్కటి ప్రదేశమే ' అన్నది.\nచెటు ఇలా అనేటప్పటికి సోమన్న\nహడిలి చక్కాపోయాడు. ' అయితే, కల్ప\nవృక్షమా! నువ్వే నన్ను మింగేస్తావా?'\nఅంటూ ఏడుపుముఖం పెట్టాడు.\n\"నేనేం నిన్ను మింగను ; నరమాంసం\nఅంటే నాకు కిట్టనే కిట్టదు ” అన్నది చెట్టు.\nకాస్సేపు ఆగి, \"అయినా, ఆ దీర్ఘ నాసికకు\nమాత్రం మనిషిమాంసం అంటే మహా\nయిష్టం. మరో ఐదు నిమిషాలలో ఎలానూ\nవస్తుంది అది. కనుక నువు దానికి\nఆహారం కాబోయేముందుగానే నీ ఆహారం\nముగించుకో” అన్నది నిట్టూరుస్తూ.\nఈ మాటలకు సోమన్న భయంతో\nకంపించిపోయాడు. తినే తినే ఫలహారం\nవదిలివేస్తూ-\n\"ఆ దీర్ఘనాసిక యింకొక్క ఐదు\nనిమిషాలలో వస్తుందా? వచ్చి నన్ను భక్షించే\nవరకూ నే నిక్కడ కూర్చుంటానా? ఎటన్నా\nపారిపోయి దాని కంటపడకుండా దాక్కుం\nటాను” అంటూ సోమన్న తక్షణమే\nబయలుదేరాడు. అలా సోమన్న కొంత\nదూరం పరిగెత్తగానే ఆ ప్రాంతమంతా\nవేడిగాడుపులతో భరించ శక్యంకాకుండా\nపోయింది.\n'ఇంత కటిక చీకటి ప్రదేశంలో యెకడి\nనుంచి వస్తున్నదింత వేడి ?' అని తన\nచుట్టూ కలయజూచాడు సోమన్న. అంతలో\nఅతడు నిలబడివున్న చోటున చెట్టు కదిలిన\nట్టయింది. తరవాత మాటలు వినబడినై :\n\"దీర్ఘనాసిక సంగతి నీకు తెలియదులా\nవుంది. ఆ భయంకర జంతువుకు ఆకలి\nవేస్తే చుట్టుపట్ల కొన్ని యోజనాలవరకూ\nమంటలు చిమ్ముతుంది. ఆ వేడికి భూమి\nఅంతా కాలిపోవలసిందే. అదుగో చూడు!”\nఅన్నది. సోమన్న వణికిపోతూ అటుకేసి\nచూశాడు. భయంకరమైన ఒక జంతువు\nమంటలు గుప్పిస్తూ అతడివేపుకే పరుగెత్తు\nకొనివస్తున్నది. సోమన్న కాలికొద్దీ పరిగెత్త\nసాగాడు. కాని ఆ భయంకర జంతువు\nసకిలిస్తూ వానితో ఇలా అన్నది :\n\"అబ్బాయీ! నువ్వు పరుగెత్తి లాభం\nలేదు. మామూలు వేళల్లో అయితే నేనూ\nనీతో పరుగుపందానికి వచ్చేదాన్నే. కాని\nఇప్పుడు నాకు కడుపులో కరకరమని ఆకలి\nఅవుతోంది. ఎలాగూ నువు తప్పుకొని పోలేవు\nకనక, కాస్త ఇటు నాలుగు అడుగులు\nవెయ్యి. ఇద్దరికీ శ్రమ తప్పుతుంది!\" ఈ\nమాటలతో సోమన్న, ఇక పరిగెత్తి పోవటం\nలాభం లేదని గ్రహించాడు. ఎలాగూ చావు\nతప్పదు కనక అక్కడే నుంచుని కళ్ళు\nమూసుకుంటే సరిపోతుందనుకొన్నాడు.\nఅంతలో దీర్ఘనాసిక వానిదగ్గరకు వచ్చింది.\nభయకంపితుడై నిలబడివున్న సోమన్నను\nమింగేటందుకు నోరు తెరిచింది. అంతలోనే\nదానికి పెద్దతుమ్ము వచ్చింది.\n\"అబ్బా ! ఏమిటో ఈ తుములు— చచ్చి\nపోతున్నాను. ఏదో వేళకు ఇంత కమ్మటి\nఆహారం కడుపులో వేద్దామనుకొనేసరికి\nఈ తుమ్ములొకటి ముంచుకొస్తయి. ఈ\nశైత్యభారం వదిలే సాధనం ఎవరైనా\nచెబితే, వాళ్ళకు మొకుకొందును!” అన్నది.\nదీర్ఘనాసిక ఇలా అనేసరికి సోమన్నకు\nఎక్కడ లేని ధైర్యం కలిగింది.\n\" నువ్వు ఆడిన మాట తప్పనిదానివైతే,\nనీ జలుబు నిమిషంలో పోగొడతాను నేను”\nఅన్నాడు. 'తప్పను' అని మాట ఇచ్చింది\nదీర్ఘనాసిక. నువ్వు ఈ చీకటికోణం వదిలి\nబయటికి వచ్చెయ్యి. మా దేశంలో కావలసి\nనంత సూర్యరశ్మివున్నది. తుమ్ములకు అదే\nఅమోఘమైన మందు” అన్నాడు.\n\"సూర్యుడేమిటి? సూర్యరశ్మి ఏమిటి?”\nఅంటూ దీర్ఘనాసిక ఆశ్చర్యపడుతూ వానిని\nఎన్నో ప్రశ్నలు అడిగింది.\nఅప్పుడు సోమన్న, సూర్యకిరణాల\nచికిత్సనుగురించి దానికి చెప్పాడు.\nదీర్ఘనాసిక సంతోషానికి అంతులేక\nపోయింది. సోమన్న ముందూ, అది వెనకా\nనడుస్తూపోయారు. కొంతదూరంలో అడవి\nచుట్టూ ఎత్తయిన గోడ కనబడింది. దీర్ఘ\nనాసిక నాసికారంధ్రాల్లోనించి గోడమీదకు\nమంటలు వదిలింది.\nగోడ రెండుగా విచ్చి, చక్కటి రహదారి\nఏర్పడింది. సోమన్న సరాసరి దీర్ఘనాసికను\nవెంటబెట్టుకొని పాపయ్య దంపతుల వద్దకే\nబయలుదేరాడు. దూరాన వుండగానే, ఆ\nభయంకర జంతువునూ, దానివెంబడే వున్న\nసోమన్న నూచూసి వాళ్ళు హడిలిపోయారు.\n\"మన్నించు సోమన్నా! మేము నీకు\nచాలా అపచారం చేశాము. బుద్ధి వచ్చింది”\nఅని వానికీ శరణుజొచ్చారు.\nఅప్పుడు సోమన్న ' అలా అనుకోవద్దు.\nనాకు ధైర్యం కలిగింది. మనం ఇతరుల\nమంచిని కోరితే, వాళ్ళూ మన మంచిని\nకోరతారని నేను తెలుసుకొన్నాను.\n'ఆ మహారణ్యంలో ఒక వింతవృక్షం\nనన్నాదరించి నాకు తిండి పెట్టింది. పిశాచి\nగణానికి చెంది, నరమాంసం భక్షించే ఈ\nభయంకర మృగం నన్ను నమ్మి, ఎటు\nవంటి హానీ చేయకుండా నా వెంట వచ్చే\nసింది. ఇదంతా మీ చలవ. నేను మీకు\nఋణపడేవున్నాను అన్నాడు.\n-దీర్ఘనాసికను సోమన్న తన వెంటనే\nతిప్పుకొంటూ, ఎంతో ఆదరం తో దానిని\nసంరక్షించాడు. సూర్యకిరణాలతో చికిత్స\nచేసి, దాని తుమ్ముల బాధ శాశ్వతంగా\nనయంచేశాడు.\nనాటినుంచీ అది విశ్వాసంగలకు క్ష లాగా\nమెలగసాగింది. ఇది చూచి ఆ ముసలి\nదంపతులు 'మనకంటే పిశాచమే నయం...'\nఅని అనుకొంటూ ఉండేవాళ్ళు.",
            "book_page_end": 15
        },
        {
            "title": "వ్యాసరచన పోటీ—సమస్యలు",
            "book_page_start": 45,
            "pdf_page_start": 45,
            "pdf_page_end": 45,
            "author": "కె. మాణిక్యం, కడప, వి. సుభద్ర, కాకినాడ",
            "genre": "వ్యాస చర్చ",
            "moral": "నాయకత్వ లక్షణాలు, పరిపాలన పద్ధతులు సందర్భాన్ని బట్టి మారుతాయి.",
            "keywords": [
                "రామరాజ్యం",
                "పరిపాలన",
                "నాయకత్వ లక్షణాలు",
                "సింహం",
                "ఆవు"
            ],
            "characters": [
                "సింహం (మృగరాజు)",
                "ఆవు (ప్రతిపాదిత రాజు)"
            ],
            "locations": [
                "అరణ్యం"
            ],
            "content": "ఒక రాజ్యం సుభిక్షంగా వుంటే,\nదానిని రామరాజ్యం అంటారు. రామ\nరాజ్యం సాగాలంటే రామునివంటి\nప్రభువు ఉండాలి.\nఇప్పుడు అడవిని పాలించటాన్ని\nగురించి— ఆవును తీసుకొందాం. ఆవు\nనిజానికి ఎంతటి సాధుజంతువు! అందు\nకనే కదా 'సత్యగోవు' అనే సామెత\nకూడా పుట్టింది? తను గడ్డిపరకలతో\nకాలక్షేపం చేసి మనకు మంచి పాలు\nయిస్తుంది. మృగరాజు అనబడే\nసింహమో ! — దానివల్ల ఎవ్వరికీ ఎట్టి\nఉపయోగమూ లేదు సరికదా, ఆకలి\nవేస్తే రంకెలు వేస్తూ పోయి, అరణ్యంలో\nవుండే జంతువులను హడలగొట్టి, ఏదో\nఒక జంతువుమీద పడి, దానిని పొట్టన\nపెట్టుకుంటుంది. ఇదే మృగరాజువల్ల\nతక్కిన జంతువులకు కలిగే ఉప\nకారం ! రక్షించేవాడు రాజుగాని, ఇలా\nభక్షించేవాడా రాజు ? కనుక, సింహం\nకాకుండా, ఆవే మృగరాజుగా వుండటం\nఅన్నివిధాలా క్షేమకరం.\nప్రజను రక్షించేవాడు రాజు. ఐతే-\nరక్షించడమనే పని అనుకొన్నంత తేలిక\nకాదు. రాజ్యమేలే ప్రభువుకు కొన్ని లక్ష\nణాలు ఉండాలి. అప్పుడే పరిపాలన\nసవ్యంగా వుంటుంది.\nఅరణ్యరాజు సింహానికి గల హుందా,\nగాంభీర్యం ఏమని చెప్పేది? అది\nనిజంగా సుగుణాల ఖని. ఆకలి వేస్తే\nతప్ప, అది అనవసరంగా విలాసానికి ఏ\nజంతువునూ చంపదు. ఇది ఎంతటి\nఔదార్యం! కాని, సింహమే అరణ్యంలో\nలేకుంటే, తక్కిన జంతువులన్నీ నామ\nరూపాలు లేకుండా పోతవే? వేట\nగాండ్రు సులువుగా వచ్చి, జంతు\nజాలాన్నంతటినీ నాశనం చేస్తారే! కనుక,\nనిజమైన రాచలక్షణాలుండబ ట్టే\nసింహం మృగరాజయింది.\nఅదీగాక — ఆవు మంచిదీ, ఉప\nయోగమైందే కావొచ్చు. ఆవులోనూ\nమేకలోనూ గాంభీర్యం వున్నది. లేదన\nలేము. కాని, అది అవసరాన్నిబట్టి తెచ్చి\nపెట్టుకొన్న దే కాని, స్వభావసిద్ధమైంది\nకాదు. కాబట్టి ఆవు ఎంతమాత్రమూ\nపరిపాలనకు పనికిరాదు.",
            "book_page_end": 45
        },
        {
            "title": "పదింట్లో పదకొండు",
            "book_page_start": 46,
            "pdf_page_start": 46,
            "pdf_page_end": 46,
            "author": "చందమామ బృందం",
            "genre": "సామెత కథ",
            "moral": "శరణాగతిని కోరినవారిని రక్షించడం ఉత్తమ ధర్మం. లోకంలో ఎన్నో అద్భుతాలు జరుగుతాయి.",
            "keywords": [
                "విభీషణుడు",
                "శరణాగతి",
                "హనుమంతుడు",
                "శ్రీరాముడు",
                "సామెత"
            ],
            "characters": [
                "రావణాసురుడు",
                "విభీషణుడు",
                "శ్రీరాముడు",
                "హనుమంతుడు",
                "లక్ష్మణుడు",
                "సుగ్రీవుడు"
            ],
            "locations": [
                "లంక"
            ],
            "content": "మనకు అనేకమైన పనులుంటాయి. ఒకొక్కప్పుడు మరొక పని అదనంగా చేయవలసి\nవస్తుంది. ఎన్నెన్నో ఖర్చులుంటాయి. ఒకొక్కప్పుడు ఇంకొక ఖర్చు పైగా తగలవచ్చు.\nఇలాంటి సందర్భంలో 'కానియ్యండి. పదింట్లో పదకొండు' అనే సామెతను వాడుక\nచేస్తూవుంటాం. ఇది ఎలా పుట్టింది ? - వినండి :\nఅన్నగారైన రావణాసురుడికి విభీష\nణుడు ఎన్నో నీతులు చెప్పి, ధర్మోప\nదేశాలు చేశాడు. ఇవేవీ రావణుడికి\nచెవికెక్కలేదు. అయినా, పట్టుదలతో\nవిభీషణుడు ఇంకా చెప్పబోయేసరికి\nరావణుడు ఉగ్రుడయ్యాడు. చేసేది\nలేక 'పోనీ, నీ ఖర్మం' అని చెప్పి\nఅన్నను వదిలేసి విభీషణుడు రాముడి\nవద్దకు పోయి శరణు జొచ్చాడు.\nఅప్పుడు శ్రీరాముడిచుట్టూ పరివార\nమంతా కూర్చొని పున్నారు. 'ఏమి\nచేద్దాం?' అన్నట్టుగా రాముడు ప్రశ్నా\nర్థకమైన చూపు చూచాడు. అప్పుడు\nఅక్కడి పెద్దలంతా చర్చింపసాగారు.\n'వీడు విరోధి తమ్ముడు. దగ్గరకు\nచేరనివ్వకూడదు, పొమ్మనండి' అన్నాడు\nలక్ష్మణాస్వామి.\n\"రాక్షస మాయలు అనేక విధాలు !\nఇది బాగా ఆలోచింపవలసిన విషయం.\nఎంతమాత్రం తొందర పడకూడదు”\nఅన్నాడు సుగ్రీవుడు.\n\"మనవాళ్ళలో ఒక్కట్టి ఎదురుపంపి\nచాలి” అన్నాడు మరొక వానరుడు.\nఅందుమీదట హనుమంతుడు\nఅందుకొన్నాడు: \"రాయబారిని పంపినా,\nఅవతలివాడు ఇంగితం ఎరిగినవాడై\nవుండాలి. వెనుక నేను సీతాదేవిని వెతక\nడానికి వెళ్ళినప్పుడు ఈ విభీషణుడి\nసంగతి కనిపెట్టాను. ఇతడు రాక్షస\nకులంలో తప్పబుట్టాడు. నిష్కపటి\nనీతిమంతుడు. మనదగ్గరికి చేరనిస్తే\nవచ్చే ప్రమాదం ఏమిలేదు. ఒకవేళ\nఅతను ద్రోహమే తలపెడతాడని అను\nకొందాం. రావణాసురుడి పదితలలూ\nతెగవేయగలిగిన మీకు విభీషణుడి ఒక\nబుర్ర అనగా ఏపాటి ? ఆ పదింటిలో\nఇది పదకొండోది ” అని సమాధానం\nచెప్పాడు హనుమంతుడు.\nశరణాగతరక్షకుడైన శ్రీరామునికి\nహనుమంతుని పలుకులు నచ్చినై.\nఅలాగేనని వెంటనే విభీషణుడికి\nశరణు యిచ్చాడు.\nనాటినుంచీ 'పదింట్లో పదకొండు ’\nఅనే ఈ సామెత వాడుకలోకి వచ్చిం\nదని చెబుతారు.",
            "book_page_end": 46
        },
        {
            "title": "పంచాయుధుడు",
            "book_page_start": 47,
            "pdf_page_start": 47,
            "pdf_page_end": 50,
            "author": "చందమామ బృందం",
            "genre": "జాతక కథ",
            "moral": "జ్ఞానం (వివేకం) అనేది బలమైన ఆయుధం. నిజమైన పశ్చాత్తాపం మార్పును తీసుకురాగలదు.",
            "keywords": [
                "పంచాయుధుడు",
                "రోమాంచుడు",
                "రాక్షసుడు",
                "బోధిసత్వుడు",
                "జ్ఞానము"
            ],
            "characters": [
                "బోధిసత్వుడు (పంచాయుధుడు)",
                "గురువు",
                "రోమాంచుడు (రాక్షసుడు)",
                "బ్రహ్మదత్తుడు"
            ],
            "locations": [
                "కాశీ రాజ్యం",
                "తక్షశిల",
                "మహారణ్యం"
            ],
            "content": "పూర్వం, బ్రహ్మదత్తుడు కాశీ రాజ్యాన్ని\nపరిపాలించే కాలంలో, బోధిసత్వుడు యువ\nరాజుగా జన్మించాడు. నామకరణ\nమ హెూత్సవమునాడు దేశదేశాలనుండి\nదైవజ్ఞులు వచ్చారు. ' ఈ పసివాడు చాలా\nగొప్ప జాతకుడు. ఐదు ఆయుధాలతో\nప్రపంచమంతటినీ జయించగల పరాక్రమ\nశాలి' అని వారు జోస్యం చెప్పి, 'పంచా\nయుధు 'డని పిల్లవానికి పేరుపెట్టారు.\nపిల్లవానికి ప్రాజ్ఞత రాగానే గాంధర్వ\nదేశంలోని 'తక్షశిలా ' నగరంలో మహా\nపండితులైన గురువులవద్ద సమస్తమైన\nవిద్యలూ నేర్చుకోవటానికని వెళ్లాడు.\nపంచాయుధుడు తక్షశిల వెళ్ళి చదువు\nకొని, సకలవిద్యాపారంగతు డయ్యాడు.\nఆశ్రమంనుండి సెలవు తీసుకొనేటప్పుడు\nగురువు శిష్యుణ్ణి దీవిస్తూ ఐదు ఆయుధాలు\nప్రసాదించాడు. గురువుగారి అనుజ్ఞతో కాశీ\nరాజ్యానికి బయలుదేరాడు పంచాయుధుడు.\nదారిలో ఒక మహారణ్యం దాటవలసి\nవచ్చింది. రాజకుమారుడు అలా పోతూ\nవుండగా, కొందరు మనుష్యులు అడ్డుపడి,\n' ఓయీ పిన్నవాడా తెలుసునో లేదో,\nఈ మహారణ్యంలో రోమాంచుడనే రక్క\nసుడు విహరిస్తూవుంటాడు. వాడి కంట\nబడితివో నీపని సరి అన్నమాటే. కనుక,\nఈ దారి మానివేసి మరిఒక దారిని తప్పిం\nచుకపోయి, అరణ్యం దాటిపో. ప్రాణాలు\nదక్కించుకో' అంటూ సలహా చెప్పారు.\nఈ మాటలేవీ పరాక్రమవంతుడైన\nపంచాయుధుని చెవికి ఎక్కలేదు. సరాసరి\nముందుకు పోయి, నట్టడవిలో చొరబడ్డాడు.\nకొంతదూరంలో తాటిచెట్టంత ఎత్తు రాక్షసుడు\nరోమాంచుడనేవాడు ప్రత్యక్షమయ్యాడు!\nబ్రహ్మాండమైన త ల — చెంబులంతేసి\nకన్నులు — ఏనుగునకు మోస్తరుగా, నోటి\nలోపలినుండి రెండు దంతాలు-వంటినిండా\nఎలుగుబంటి రోమాలు — రంగురంగులతో\nభయం కొలుపుతూ ఉన్నాడు వాడు!!\n\" ఎవడవురా నీవు? ఎక్కడికి పోతావు ?\nఔలు, నిలు, నిన్ను మింగుతా!\" అని\nహుంకరించాడు రాజకుమారుని చూచి.\nఅందుకు పంచాయుధుడు \"రాక్షస\nరాజా ! తెలిసే, నేనీ అరణ్యం ప్రవేశించాను.\nనువు నా చేరువకు రాబోకుమా. ఇదుగో\nఈ ఆమ్ముతో నిన్ను నిలబడ్డపాటున పడ\nగొట్టుతాను. చూచుకో...” అంటూ, బాణం\nఎక్కుపెట్టి కొట్టాడు. అదిపోయి రాక్షసుడు\nధరించిన 'కంచుకా'నికి తగిలిందేకాని,\nవానినిమాత్రం ఏమీ చేయలేకపోయింది.\nపౌరుషంకొద్దీ పంచాయుధుడు ఇంకొక\nబాణం మళ్లీ వేశాడు. అదీ మొదటిదాని\nలాగే కంచుకానికి తగిలి మణగిపోయింది.\nప్రచండ వేగంతో రాజపుత్రుడు మరికొన్ని\nబాణాలు వరసన వదిలాడు. ప్రయోజనం\nలేకపోయింది. యాభై బాణాలు-విషపూరిత\nమైనవి వేశాడు. లాభం కనిపించలేదు !\nఆఖరున రోమాంచుడు తన ఒంటిమీద\nఉన్న కంచుకాన్ని అట్టె దులిపివేశాడు.\nఇప్పటివరకూ కంచుకానికి తగిలిన\nబాణాలు అన్నీ వాని కాళ్లపైన రాలి పడినై,\nవాడు బోధిసత్వునికి ఎదురుగా వెళ్ళాడు.\nబోధిసత్వుడు తన ఖడ్గం దూసి, రాక్షసుడి\nపైకి విసిరాడు.\nఆ గొప్ప ఖడ్గంకూడా బాణాలలాగానే\nపోయి రాక్షసుడి కంచుకంలో గుచ్చుకు\nపోయింది ! ఆమీద రాజకుమారుడు తన\nగదను వానిపైకి విసిరాడు. అడిపోయి,\nవాడి కంచుకానికి అంటుకపోయింది.\nఇంకా ఎన్నో ఆయుధాలను ప్రయోగించాడు.\nవాటి పనీ అంతే ఐంది !\nఅప్పుడు బోధిసత్వు డు 'ఓయీ రాక్ష\nసుడా ! - నే నెవరినో ఎరుగవుకాబోలు. నా\nపేరు పంచాయుధుడు. నేను ఈ అరణ్యా\nనికి బయలుదేరేటప్పుడు నా ఆయుధాలను\nనమ్ముకోలేదుసుమా ; నా శక్తినే నేను\nఆధారంచేసుకొని వచ్చాను! ఇక చూచుకో\nనాబలం. దెబ్బతో కూలిపోతావు !!' అంటూ,\nకుడిచెయ్యి పిడికిలిపట్టి రోమాంచుడికి\nబలంకొద్దీ ఒక్క గుద్దు ఇచ్చాడు. ఆ చెయ్యి\nరాక్షసుడి రోమాలలో ఇరుక్కు పోయింది !!\nఊరుకోలేదు రాజకుమారుడు. ఎడమ\nచేతితోనూ కాళ్ళతోనూ పడపడమని గుద్దు\nలిచ్చాడు. ఆ చెయ్యీ, కాళ్ళూకూడా రాక్ష\nసుడి రోమాలలో చిక్కుకుపోయినై. కాలు\nచేతులు ఆడక, ఏమీ చేయలేకపోయాడు\nపంచాయుధుడు. ఐనా, పౌరుషంమట్టుకు\nచావలేదు. ' చూచుకోరా, దుర్మార్గుడా!'\nఅని గర్జిస్తూ, తలతో కొట్టనారంభించాడు.\nఅయ్యో, పాపం ! వాని తలకూడా రాక్ష\nసుడి రోమాలలో అతుక్కుపోయింది !!\nఇంత జరిగినా, బోధిసత్వుడికి నిబ్బరం\nసడలలేదు. పిన్నవాడిని చూచి రోమాం\nచుడు 'వీడెవడో సామాన్య మానవుడు\nకాదు. సింగపు కొదమలాగా కనిపిస్తున్నాడు.\nనన్నే డీకొనటానికి సాహసించిన ఈ బుడు\nతడి ధైర్యం ఎంతటిదో కదా! ఇంతవరకూ\nనా జన్మలో నేను ఇటువంటి నరుణ్ణి చూచి\nఎరుగను' అని తలిచి ఆశ్చర్యపోయాడు.\n'పిన్నవాడా ! మీ మానవులు నా\nస్వరూపం చూచినంతటనే హడిలిపోతారే?\nనీకు ప్రాణభయం లేకపోవటానికి ఏమిటి\nకారణం?' అని అడిగాడు.\nబదులుగా బోధిసత్వుడు —' ఎందుకు\nభయం? పుట్టుక ఎప్పుడున్నదో చావూ\nఅప్పుడే వుంది. అదీగాక — నా శరీరంలోపల\nవజ్రసదృశమైనటువంటి ఖడ్గమొకటి\nవున్నది. అదే 'జ్ఞానం'. నన్ను నీవు మింగ\nటమే జరిగితే, అది నీ కడుపులో ప్రవే\nశించి, నిన్నూ సంహరిస్తుంది' అన్నాడు.\nఈ మాటలు వినగానే రోమాంచుడు\nమళ్ళీ ఇలా అనుకొన్నాడు: 'ఈ పసివాడు\nచెప్పే మాటలన్నీ పరమసత్యాలే. ఇటు\nవంటి శూరశిఖామణిని పొట్టను బెట్టుకొన\nటమేకాని, హూయించుకోవటానికి శక్యం\nకాదు. కనుక, వదిలేస్తా.'\nతరువాత రాజకుమారునితో 'పసివాడా !\nనిన్ను నేను తినదలుచుకోలేదు. నువు\nస్వేచ్ఛగా వెళ్లిపో' అన్నాడు.\n'ఓయి రాక్షసుడా! సరే. నన్ను వదిలి\nపెట్టావు బాగానే వుంది. నేను వెళతాననుకో.\nనీమాట ఏమిటి? ఎన్ని జన్మలో ఎత్తి ఎత్తి,\nనీవు దుర్మార్గపు పనులుచేస్తూ ఇలా\nనికృష్టపు బతుకు బతుకుతున్నావు. అజ్ఞాన\nమనే అంధకారంలో కొట్టుకొంటున్నావు.\nఎంత కాలమున్నా నీ గతి ఇంతే.\n'ఐతే — నీవు ఇలానే ఉండిపోవటానికి\nవీలులేదు. నిష్కారణంగా మానవులను\nచంపి తింటున్నావంటే, నీ పాపం అంతు\nలేకుండా పెరిగిపోతున్న దన్నమాట. పాపం\nపెరిగినకొద్దీ నీవు రాక్షసిజన్మలే ఎత్తి,\nయాతనలు అనుభవిస్తూ ఉండటమేకాని,,\nఎన్నటికీ నీకు మోక్షం లేదు. కనుక, నీకు\nఉత్తమమైన మానవజన్మ కావాలం\nపాపంచేయకు' అని హితవు చెప్పాడు.\nఅంతే కాదు. మానవులు మేలు పొంద\nటానికి విధింపబడిన ఐదు మహాసూత్రా\nలనుగురించి, మానవుణ్ణి అధముడుగా\nచేసే పంచ తంత్రాలను గురించీ విప్పి\nచెప్పి, బోధిసత్వుడు రాక్షసుడి మనస్సు\nమార్చివేశాడు.\nనాటినుంచీ, రోమాంచుడు తన రాక్షస.\nకృత్యాలు మానివేశాడు. ప్రజోపకారక\nమయిన ఘనకార్యాలు నిర్వహించి, గొప్ప\nపేరు తెచ్చుకున్నాడు. ఇప్పుడు ఆ అరణ్యం\nప్రవేశించటానికి మానవు లెవళ్ళకూ భయం.\nలేకుండా పోయింది.\nఅంతేకాదు. మనసు మారిన రోమాం.\nచుడి ఆతిథ్యం పొందటానికి అందరూ\nకుతూహలపడతారుకూడా.",
            "book_page_end": 50
        }
    ],
    "statistics": {
        "total_stories": 12,
        "author_counts": {
            "ఏటుకూరి వేంకటనరసయ్యగారు": 1,
            "పి. అనంతం": 1,
            "పాలంకి వెంకటరామచంద్రమూర్తి": 1,
            "చందమామ బృందం": 5,
            "చింతా దీక్షితులు": 1,
            "ఎమ్. ఏబెల్, ఎం. ఏ.": 1,
            "డి. స్వరాజ్యలక్ష్మి": 1,
            "కె. మాణిక్యం, కడప, వి. సుభద్ర, కాకినాడ": 1
        },
        "genre_counts": {
            "పౌరాణిక గేయ కథ": 1,
            "రాజ కథ": 1,
            "పౌరాణిక కథ": 1,
            "ఫాంటసీ సాహసం": 1,
            "పౌరాణిక గేయ కవిత": 1,
            "పౌరాణిక వివరణ": 1,
            "మాంత్రిక కథ": 1,
            "సాహిత్య వ్యాసం": 1,
            "నీతి కథ": 1,
            "వ్యాస చర్చ": 1,
            "సామెత కథ": 1,
            "జాతక కథ": 1
        }
    }
}