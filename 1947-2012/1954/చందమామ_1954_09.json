{
    "book_id": "చందమామ_1954_09",
    "stories": [
        {
            "title": "నక్క - కోతి",
            "book_page_start": 8,
            "pdf_page_start": 8,
            "pdf_page_end": 9,
            "author": "చందమామ బృందం",
            "genre": "నీతి కథ",
            "moral": "ఉత్తమ గుణాలు లేనివారు అధికారంపై ఆశపడకూడదు.",
            "keywords": [
                "సింహం",
                "కిరీటం",
                "కోతి",
                "నక్క",
                "జంతువులు"
            ],
            "characters": [
                "నక్క",
                "కోతి",
                "సింహం",
                "జంతువులు"
            ],
            "locations": [
                "మహారణ్యం",
                "గుహ"
            ],
            "content": "సహజ ఘనతయే కిరీట మనగా\nమహారణ్యముల నేలిన సింహము\nగుహ ముందర మరణించియుంట గని\nహాహాకారము చేసె జంతువులు.\nఉడుత మొదలు మత్తేభము వరకూ\nఅడవుల తిరిగే అన్ని మృగాలూ\nమళ్లీ తమ కొక రాజు నెన్నుకొన\nగోలగోలగా సభగావించి\nవిఘ్నేశుని దయ కలుగుగాక ! యని\nగున్న యేనుగును పంపించి\nరాక్షస రక్షిత రత్న కిరీటము\nతక్షణ మచటికి తెప్పించినవి.\nమూతతీసి యా మకుటము చూచి\nఏ తల కది చక్కగ అమరునొ\nఆ తల గల మృగమే తమ రా; జని\nప్రతిన చేసుకొనే సఖిక జంతువులు.\nకోతి కిరీటము పెట్టి చూడగా\nప్రతి జంతువు తల పరీక్ష సాగె\nమూతో ముక్కో కొమ్ములొ అడ్డుగ\nఏ తలకూ అది అమరకుంట గని\n( గే య క థ )\nఆఖరి కిక తన వంతు వచ్చెనని\nఆ కిరీటమున తన తల దూరిచి\nచేతులతో దిగజారగ నీయక\nఎత్తి పట్టుకొని కిచకిచ మంటూ\nగెంతే కోతిని వింతగ చూచుచు\nసంతోషంతో జంతువు లన్ని\n\"జంతుస్తాన్కి జయం జయం! హను\nమంతస్వామికి జై జై \" యన్నవి.\nకోతి యిలా మృగ రాజవగా, అది\nజిత్తుల నక్క కసహ్యము కాగా\n\"మీకు చెందు మీ బండారం మరి\nనాకే తెలియును చూతర!\" యనగా\nఅక్కజ పడుతూ వెంటెనె పోయి\nనక్క చూపిన గోతిలొ కోతి\nఛివాల్న దూకెను; శివశివ ! పాపం !\nఎవరో పెట్టిన బోనట నున్నది.\nకత్తుల బోనులొ కటకట పడు నా\nకోతిరాజు గని నక్క యనేకదా\n\"ఉత్తమ వర్తన యేమో తెలియక\nపెత్తనాని కిటు ఆసతగున !” అని.",
            "book_page_end": 9
        },
        {
            "title": "అట్టమీది బొమ్మ",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణ కథ",
            "moral": "తల్లిదండ్రుల ఆజ్ఞ పాటించడంలో నిస్సంకోచంగా ఉండాలి.",
            "keywords": [
                "పరశురాముడు",
                "జమదగ్ని",
                "రేణుక",
                "శాపం",
                "మాతృవధ"
            ],
            "characters": [
                "జమదగ్ని",
                "రేణుక",
                "పరశురాముడు",
                "ధర్మరాజు",
                "అకృతవర్ణుడు",
                "గంధర్వుడు"
            ],
            "locations": [
                "అరణ్యం",
                "నది",
                "ఆశ్రమం"
            ],
            "content": "పంచపాండవులు అరణ్యవాసంలో ఉండి అనేకమైన దివ్య గాధలు వింటూ\nఉన్నారని చెప్పాముకద. ఇరవైయొక్కమారులు క్షత్రియులపై దండెత్తిన\nపరశురాముని గురించి చెప్పమని ధర్మరాజు కోరగా, అకృతవర్ణుడు\nఇలా చెప్పాడు :—\n' పూర్వకాలమందు జమదగ్ని అనే ఋషి ఉండేవాడు. ఆయన బ్రహ్మ\nతేజస్సంపన్నుడు. సాంగవేదాధ్యయనపరుడు. ఆయన ప్రసేనజిత్తు అనే రాజు\nకుమార్తె ఐన రేణుకను పెళ్ళాడాడు. వారికి రుమణ్వంతుడు, సుషేణుడు,\nవసు, విశ్వావసు, పరశురాముడు అని ఐదుగురు పుత్రులు కలిగారు.\nఒకరోజున రేణుక స్నానానికని నదికి వెళ్లింది. ఆ సమయంలో\nసౌందర్యవంతుడైన గంధర్వుడొకడు ఆకాశమార్గాన పోతున్నాడు. అతడి ప్రతి.\nబింబం నీటిలో కనపడగా, వచ్చినపని మరచి రేణుక చాలసేపు నదిఒడ్డునే ఉండి\nపోయింది. అందుచేత, ఆమె ఆశ్రమానికి చేరుకునేసరికి ఆలస్యమయింది.\nఈ ఆలస్యానికి కారణం దివ్యదృష్టివల్ల తెలుసుకొన్నాడు జమదగ్ని.\nక్రోధావేశంతో ఋషి రేణుకను బహువిధాల తూలనాడి, వెంటనే అక్కడ ఆశ్ర\nమంలోనే వున్న కొడుకులు నలుగురనూ పిలిచాడు. ' ఇటువంటి మహాపాపి\nజీవించి ఉండటం తగదు. చంపివేయండి' అని ఆజ్ఞాపించాడు. ఐతే, తల్లియం\nదుండే ప్రేమచేత వారు తండ్రి ఆజ్ఞను నెరవేర్చలేకపోయారు. జమదగ్ని వారి\nపైన కోపించి, 'మీరు ఈ వనమందు అజ్ఞానులై, మృగాలలాగ పక్షులలాగ\nచరించండి !' అని శపించివేశాడు.\nకొంతసేపటికి పరశురాముడు ఆశ్రమానికి వచ్చాడు. అతనినికూడా\nతండ్రి అలానే ఆజ్ఞాపించాడు. తక్షణమే పరశురాముడు, తల్లి అని శంకించక,\nతల నరికివేశాడు. అప్పుడు జమదగ్ని సంతోషించి, శాంతించి, ' నాయనా,\nరామూ! నామాట జవదాటక, తెంపుచేసి దుష్టురాలైన నీ తల్లిని వధించావు.\nసంతోషించాను. నీ కిష్టమైన వరములు కోరుకో 'మని అనేసరికి 'తండ్రీ !—\nఅమ్మను బ్రతికించు. సోదరులకు జ్ఞానప్రాప్తి కలగజేయి. యుద్ధములందు\nనాకు అప్రతిహతశక్తిని ప్రసాదించు'- అని కోరుకొన్నాడు. జమదగ్ని ఆనం\nదంతో కొడుకు అభిష్టాలను నేరవేర్చాడు.",
            "book_page_end": 10
        },
        {
            "title": "పోయిన గాలం",
            "book_page_start": 11,
            "pdf_page_start": 11,
            "pdf_page_end": 14,
            "author": "కె. మురహరిరావు",
            "genre": "జానపద కథ",
            "moral": "కోల్పోయిన వస్తువును తిరిగి తెచ్చుకోవడానికి చేసిన ప్రయత్నం అద్భుతమైన ఫలితాలను ఇచ్చింది.",
            "keywords": [
                "జపాన్",
                "అన్నదమ్ములు",
                "గాలం",
                "సముద్రరాజు కూతురు",
                "మాయ"
            ],
            "characters": [
                "హూరీ",
                "హెుదేరీ",
                "సముద్రరాజు",
                "సముద్రరాజు కూతురు",
                "సొరచేపమ్మ"
            ],
            "locations": [
                "జపాన్",
                "సముద్రతీరం",
                "సముద్రరాజు భవనం"
            ],
            "content": "పూర్వం జపానులో హూరీ, హెుదేరీ అని\nఇద్దరు అన్నదమ్ములుండేవారు. హూరీ\nప్రతిరోజూ సముద్రతీరానికి వెళ్ళి చేపలు\nపట్టేవాడు. హెుదేరీ విల్లూ, బాణాలూ పటు\nకుని అడివికి పోయి జంతువులను వేటాడే\nవాడు. అన్నదిమ్ములిద్దరి తత్వాలలోనూ\nచాలా వ్యత్యాసం ఉండేది. హూరీ ఎప్పుడూ\nగంభీరంగా ఉండేవాడు, హెుదేరీ సరదాగా\nఉండేవాడు. అయినా ఇద్దరిమధ్యా గొప్ప\nప్రేమ ఉండేది.\nఒకనాడు ఉదయం హెుదేరీ అన్నతో\nఈ విధంగా అన్నాడు:\n\"నువు రోజూ చేపలు పడతావు, నేను\nవేటకు పోతాను. ఇవాళ సరదాగా ఒక\nపని చేదాం. నువు నా విల్లు, బాణాలు\nతీసుకుని అడవికి వేటకువెళ్ళు. నేను నీ\nగాలం తీసుకుని సముద్రానికి చేపలు\nపట్టబోతాను, ఏం?”\nఈ ఆలోచన హూరీకి నచ్చలేదు. కాని\nతమ్ముడు మరీమరీ కోరగా సరేనని ఒప్పు\nకున్నాడు. ఆరోజు హూరీ వేటకు వెళ్లాడు,\nహెుదేరీ చేపలు పట్టబోయాడు. సాయం\nకాలానికి ఒక్క జంతువునుకూడా కొట్ట\nకుండా హూరీ ఇంటికి తిరిగివచ్చాడు.\nహెుదేరీ ఒక్క చేపనైనా పట్టకపోగా గాలం\nపోగొటుకుని మరీ ఇలుచేరాడు.\n\" నేను వద్దని మొదటే చెప్పానా?\nనామాట విన్నావుకావు. నా గాలంకూడా\nసముద్రంపాలు చేశావు?” అన్నాడు హూరీ.\nతనవల్ల పొరపాటు జరిగిందని హెుదేరీ\nఒప్పుకున్నాడు.\n\" ఆ గాలం పోతే పోయింది. నీకు నూరు\nగాలాలు చేయించి పెడతాను. కోప్పడకు,”\nఅన్నాడతను.\n\" నీ సూరు గాలాలు నాకవసరంలేదు\nఅలవాటైన గాలం, అది లేకపోతే నాకు\nచెయ్యి చచ్చినట్టుంటుంది,” అన్నాడు\nహూరీ కోపంగా.\nఅన్న మాటలు సబబుగా లేనప్పటికీ\nతప్పు తనదే గనక సముద్రంలో పడిపోయిన\nగాలాన్ని యెట్లాగైనా తీసుకు రావటానికి\nహెుదేరీ బయలుదేరాడు. సముద్రంలో తన\nప్రాణం పోయినా సరేగాని, ఆ గాలం\nలేకుండా తిరిగి రానని అతను ఒట్టు పెట్టుకు\nమరీ బయలుదేరాడు.\nసముద్రంలో ఒక గుట్టవద్ద గాలం\nపోయింది. హెుదేరీ ఆ గుట్టమీదినుంచి\nసముద్రంలోకి దూకేశాడు. ఎంత లోతుకు\nపోయినా అడుగు తగలలేదు. కొంతదూరం\nవెళ్ళాక నీళ్ళ అడుగున ఏదో మెరుస్తూ కన\nబడింది. అది ఒక భవనం. దానిచుట్టూ\nనాచుచెట్లు వంద అడుగులకుపైగా పెరిగి\nఉద్యానవనం లా గున్నాయి. ఈ చెట్ల\nమధ్యని హెుదేరీ దిగి ఏంచెయ్యటానికీ\nతోచక చూస్తూ ఉండగా, అంత దూరాన\nఉన్న భవనంలోనుంచి ఒక చక్కని\nఅమాయి బయటికి వచ్చి అతనికేసి నడిచి\nరాసాగింది.\nఆమె హెుదేరీని చూసి ఆశ్చర్యపడి ఆగి,\n\"ఎవరు మీరు?” అన్నది.\nహెుదేరీ తన కథ యావత్తూ ఆమెకు\nవివరంగా చెప్పాడు.\n“అట్లాగా? అదే మాయిల్లు, నాతోరండి.\nమీరు పోగొట్టుకున్న గాలంకోసరం మా\nనాన్నగారు వెతికిస్తారు,” అన్నదామె\nహెుదేరీఆమెతోబాటు భవనంప్రవేశించాడు.\nఈ భవనం ముత్యపు చిప్పలతో, పగ\nడాలవరసలతో, రత్నాలతో చాలా అందంగా\nఉన్నది. అది సముద్రరాజు భవనం,\nసముద్రరాజు హెుదేరీకి గొప్పగాస్వాగత\nమిచ్చి భోజనాలకు ఏర్పాట్లు చేయించాడు.\nభోజనాలయాక రాజు రకరకాల చేపలను\nపిలిచి, తన రాజ్యంలో ఉన్నవారందరినీ\nవెంటనే పిలుచుకు రమ్మని ఆజ్ఞాపించాడు.\nత్వరలోనే జలచరులందరూ వచ్చారు.\nహెుదేరి పోగొట్టుకున్న గాలం ఆచోకీ\nవారెవరూ ఎరగమన్నారు.\nఇంతలో రాజుగారి మంత్రి, \"ప్రభూ!\nఅందరూ వచ్చారుగాని, సొరచేపమ్మగారు\nరాలేదు. ఆమెకు గొంతునొప్పిగా ఉండి\nపడుకున్నారట. వైద్యుడికోసరం ఎదురు\nచూస్తున్నారని తెలిసింది,\" అని చెప్పాడు.\nవెంటనే రాజవైద్యుణ్ణి సొరచేపమ్మగారి\nవద్దకు పంపారు. ఆయన చేపలగాలం\nఒకటి చేతబుచ్చుకుని చక్కావచ్చాడు.\nఅది సొరచేపమ్మగారి అంగుట్లోనుంచి శస్త్ర\nచికిత్స చేసినమీదట బయటికి వచ్చింది.\n\" అదే నేను పోగొట్టుకున్న గాలం!”\nఅన్నాడు హెుదేరీ. అతను వచ్చిన పని\nపూర్తి అయింది.\nకాని సముద్రరాజు కూతురికి హెుదేరీ\nవెళ్ళిపోవటం ఏ మాత్రం ఇష్టం లేదు.\n\"మీరు ఇక్కడే ఉండిపోండి. మనిద్దరం\nపెళ్ళాడి సుఖంగా ఉందాం,” అన్నదామె\nహెుదేరీతో.\nఆమెను పెళ్ళాడాలని హెుదేరీకికూడా\nఉన్నది. కాని అతను అన్నను విడిచీ,\nతన వేటను విడిచి ఉండలేడు,\n\" నువే నావెంట వచ్చెయ్యకూడదా ?”\nఅన్నాడు హెుదేరీ.\n\" నేనీ సముద్రం దాటివస్తే నారూపం\nమారిపోతుంది\" అన్నదామె.\nహెుదేరీ సముద్రరాజ్యంనుంచి తిరిగి\nఇంటికి వచ్చేశాడు. హూరీకి గాలం\nఇచ్చేశాడు. గాలం తిరిగి దొరికినందుకు\nకాదు కాని, తమ్ముడు ప్రాణాలతో కని\nపించినందుకు హూరీ చాలా సంతోషించాడు.\nగాలంకోసం తమ్ముడిని అంతగట్టిగా\nకోప్పడినందుకు హూరీ చాలా నొచ్చు\nకున్నాడు.\nహెుదేరీకి ఇప్పుడు వేటమీద ఆసక్తిలేదు.\nఅతనికి అస్తమానమూ సముద్రరాజు\nకూతురే కనిపిస్తోంది. అతను రోజూ సముద్ర\nతీరానికి వెళ్ళేవాడు. అందులో కదులు\nతూన్న అలలకేసి చూస్తూ, నిట్టూర్చేవాడు.\nఒకనాడు హెుదేరీ సముద్రతీరాన\nనడుస్తూండగా సముద్రంలో పెద్ద పెద్ద\nఅలలు రాసాగాయి. గాలి వీచింది. తుఫాను\nలేచింది. ఈ తుఫానులో సముద్రరాజు\nకూతురు నీళ్ళపైకి తేలింది. ఆశ్చర్యపోయి\nహెుదేరీ చూస్తూ నిలబడ్డాడు. కాసేపటికల్లా\nఆమె హెుదేరివద్దకు వచ్చింది.\nహెుదేరీ ఆనందానికి మేరలేదు. అతను\nఆమెను తన అన్నవద్దకు తీసుకుపోయాడు.\nహూరీ ఎంతో సంతోషించి వారిద్దరికీ పెళ్ళి\nచేశాడు. మూడు రోజులు ముగ్గురూ చాలా\nసరదాగా తిరిగారు,\nమూడోరోజు సాయంకాలం వాళ్ళు\nసముద్రతీరానికి షికారువెళ్ళారు. సూర్యాస్త\nమయం కాబోయే సమయంలో హెుదేరీ\nభార్యలో చిత్రమైన మార్పు వచ్చేసింది.\nచూస్తుండగానే ఆమె పంచవన్నెల చేపగా\nమారిపోయి, ఒక్క ఎగురున వెళ్లి\nసముద్రంలో పడి కనబడకుండా ముణిగి\nపోయింది.\nఆ తరవాత హెుదేరీ రోజూ సముద్ర\nతీరానికి వెళ్ళేవాడు. కాని ఆమెను ఎన్నడూ\nతిరిగి చూడలేకపోయాడు.",
            "book_page_end": 14
        },
        {
            "title": "వరహాల మూట",
            "book_page_start": 15,
            "pdf_page_start": 15,
            "pdf_page_end": 19,
            "author": "చందమామ బృందం",
            "genre": "జాతక కథ",
            "moral": "ఇతరులకు చేసిన చిన్న సహాయం కూడా గొప్ప ఉపకారాన్ని తిరిగి తెస్తుంది. సోదర ప్రేమ ముఖ్యమైనది.",
            "keywords": [
                "బోధిసత్వుడు",
                "తమ్ముడు",
                "వరహాలు",
                "జలభూతం",
                "దొంగగుణం"
            ],
            "characters": [
                "బోధిసత్వుడు",
                "బోధిసత్వుడి తమ్ముడు",
                "బ్రహ్మదత్తుడు",
                "జలభూతం",
                "దివ్యవాణి"
            ],
            "locations": [
                "కాశీ రాజ్యం",
                "నది",
                "పల్లెటూరు"
            ],
            "content": "పూర్వకాలమందు, బ్రహ్మదత్తుడు కాశీ\nరాజ్యాన్ని పరిపాలించే కాలంలో, బోధి\nసత్వుడు ఒక గొప్ప భూస్వామికి కుమా\nరుడుగా జన్మించాడు. అతడు పెరిగి\nపెద్దవాడయ్యేసరికి ఆకుటుంబం ఐశ్వ\nర్యంతో తులతూగుతూ వుండేది. బోధి\nసత్వుడికి ఒక తమ్ముడుకూడా వున్నాడు.\nఇలావుండగా, కొంతకాలానికి ఆ తండ్రి\nకాలంచేశాడు. అందుచేత, కుటుంబ వ్యవ\nహారాలు చక్కబెట్టుకువద్దామని చెప్పి\nఅన్నదమ్ములిద్దరూ, వాళ్ళకు చెందినటు\nవంటి ఒక పల్లెటూరుకు వెళ్లారు. అక్కడ\nధాన్యం వగైరా వసూలుద్వారా వాళ్ళకు\nఒక వెయ్యివరహాల నగదు రైతులవద్ద\nనుంచి లభ్యమయింది.\nఈ నగదు చేతపట్టుకొని, సోదరులు\nమళ్ళీ కాశీనగరానికి బయల్దేరారు. దారిలో\nవారు ఒక నది దాటవలసి ఉన్నది. పడవ\nవాడు రావడానికి ఇంకా వ్యవధి ఉండటం\nచేత, వాళ్ళు వెంట తెచ్చుకొన్న ఫలాహారం\nమూట విప్పి, తిని, ఇన్ని మంచినీళ్ళు\nతాగారు. బోధిసత్వుడు తన భాగంలో\nకొంచెం మిగిల్చి, అలవాటుచొప్పున, నది\nలోకి విసిరాడు.\nబోధిసత్వుడు విసిరిన ఫలాహారాన్ని\nనదిలో వుండే జలభూతం అందుకొన్నది.\nఆ ఫలాహారాన్ని అది సంతోషంతో ఆరగించ\nగానే దానికి ఒక దివ్యమైన శక్తి కలిగింది.\nఆ శక్తివల్ల అది ఫలాహారాన్ని గురించిన\nసంగతి సందర్భాలన్నీ తెలుసుకోగలిగింది.\nఈ విధంగా తనకు మేలుచేసినవారెవరైందీ\nగుర్తించింది. యిక బోధిసత్వుడు ఆకలి\nతీరటంతో అక్కడనే నది ఒడ్డున ఇసుక\nమీద పైమీదిబట్ట పరుచుకొని పడుకొన్నాడు.\nతమ్ముడిది దొంగ గుణం. అన్నపద్ద\nఉన్న వెయ్యి వరహాల సొమ్ము ఎలాఐనా\nకాజేసి, దాచుకోవాలని వాడికి బుద్ధి\nపుట్టింది. ఆ వెంటనే గొప్ప యుక్తి ఒకటి\nచేశాడు. సొమ్ముకట్టిన మూటవంటిదే\nసరీగా మరివక మూట రాళ్లతో నింపి\nతయారుచేశాడు. రెండుమూటలూ అన్నకు\nకనబడకుండా దాచాడు.\nతరువాత పడవవాడు రాగానే బోధి\nసత్వుడు మేల్కొ న్నాడు. అన్నదమ్ము\nలిద్దరూ పడవ ఎక్కారు. పడవ సరీగా\nనదిమధ్యకు వచ్చింది. తను చేసిన యుక్తి\nప్రకారం చిన్నవాడు మూటల్లో ఒకదానిని\nనదిలో జారవిడవదలిచాడు. చేసేది దొంగ\nపని కనక —వణికిపోతూ సరిగా చూడ\nకుండానే ఆ రెండు మూటల్లో ఒకదానిని\nనదిలోకి జారవిడిచాడు. అలా జారవిడిచిన\nవెంటనే గంతులువేస్తూ —\n\"అయ్యో, అయ్యో ! — అన్నయ్యా,\nవరహాలమూట కాస్తా నదిలో పడి\nపోయింది !\" అంటూ గోలగా అరిచాడు.\nఈ మాటకు అన్న ' పోనీలే తమ్ముడూ,\nఏంచేస్తాం? మన సొమ్ము కాదది; అందు\nకనే పోయింది. దీని కోసమని విచార\nపడటంవల్ల లాభమేముంది?' అని చిన్న\nవాడిని సముదాయించాడు.\nబోధిసత్వుడు విసిరిన ఫలాహారం ఆర\nగించిందికదా జలభూతం? దానికి\nఆవెంటనే అపూర్వమైన దివ్యశ క్తికూడా\nకలిగిందికదా! అప్పటినుంచీ అది బోధి\nసత్వుడికి ఏవిధంగా సహాయంచేసి తన\nఋణం తీర్చుకోగలనా అని ఆత్రంతో కని\nపెట్టుకొనే ఉన్నది.\nఇప్పుడు మూట నీళ్లలో పడగానే, అది\nవరహాలమూట అని, జలభూతానికి తెలిసి\nపోయింది. తమ్ముడు తల పెట్టిన దుష్ట\nవ్యూహంకూడా అది గ్రహించింది. వెంటనే\nఆ జలభూతం పెద్దనోరు గల ఒక చేపను\nపంపించి ఆ మూట మింగమన్నది. ఆ\nచేప ఆ విధంగానే మూటను మింగింది.\nమూట మింగినప్పటినించీ ఆ చేపను,\nతన కను గప్పి ఎక్కడికి తప్పించుక పారి\nపోకుండా జాగర్తగా కనిపెట్టి చూస్తూనే\nవుంది జలభూతం.\nఒకటి రెండు రోజులకు బోధిసత్వుడూ\nఅతడి తమ్ముడూ కాశీనగరానికి తిరిగి\nవచ్చారు. బోధిసత్వుడు మాత్రం ధనం\nఉన్న మూట నది లో పడిపోవటాన్ని\nగురించిన సంగతే దాదాపు మరిచిపోయాడు.\nతమ్ముడిలాగా అతడు ధనాశపరుడుకాదు.\nఇంటికి చేరుకోగానే చిన్నవాడు, అన్నను\nమోసగించానుకదా అనే సంతోషంతో, తన\nవద్ద ఉన్న రెండవ మూట విప్పిచూచాడు\nఆత్రంగా. తీరా చూస్తే ఏముంది? తను\nమూటకట్టిన రాళ్ళే అవి! మరేమీ కాన\nరాలేదు !! తనుచేసిన పొరపాటు గ్రహిం\nచాడు. దానితో గుండె పగిలినట్టయి చిన్న\nవాడు అలానే విచారంతో కృంగిపోసాగాడు.\nఅది కాలక్రమాన దీర్ఘవ్యాధిగా మారింది.\nమంచం పట్టాడు.\nపోతే —ఒకరోజున జాలరివాళ్ళు చేపల\nకోసం నదిలో వలలువేశారు. జలభూతం\nతన శక్తివల్ల, మూటను మింగిన ఆ చేప\nవాళ్ళ వలలో పడేటట్టు చేసింది. బెస్తవాళ్లు\nఆ చేపను పట్టి పట్టణానికి తీసుకపోయారు.\nఅతనికి అమ్మజూపారు.\n\"దీని ఖరీదెంత?' అంటూ అందరూ వాళ్లను\nఅడుగుతూ వచ్చారు.\n'వెయ్యి వరహాలూ, పైన ఒక వరహా ’\nఅని వాళ్ళు జవాబు చెప్పసాగారు.\nబెస్తవాళ్ళను చూచి అందరూ-'అబ్బా!\nఈ మత్స్యం ఖరీదు వెయ్యి వరహాలట!\nఅది చాలక పైగా ఇంకొక వరహాకూడా\nకావాలట !! ఏ కాలంలోనూ కని విని\nఎరుగమే యీ వింత!' అంటూ గేలిచేయ\nసాగారు.\nబెస్తవాళ్లు ఆ చేపను తిన్నగా బోధి\nసత్వుని యింటివద్దకు తీసుకువెళ్లి, దానిని\n\"ఖరీదెంత?\" అని అడిగాడు బోధి\nసత్వుడు.\n\"మీకైతే ఒక్క వరహా !\" అని వాళ్ళు\nబదులు చెప్పారు.\n\"అందరకూ ఎంత వెల చెబు\nతున్నారు?” అని మళ్ళీ అడిగాడు బోధి\nసత్వుడు ఆశ్చర్యపడి..\n\"మరెవళ్ళకైనా అయితే వెయ్యి వర\nహాలు, పైన ఒక వరహా తీసుకొంటాం.\nమీకుమాత్రం ఒక్క వరహాయే!\" అని\nచెప్పారు బెస్తలు.\nవెంటనే బోధిసత్వుడు ఒక వరహా\nచెల్లించి, బెస్తలవద్దనుంచి ఆ చేపను\nకొన్నాడు. తనూ భార్యా కలిసి ఆ చేపను\nకోసేసరికి, వారికి అంతులేని ఆశ్చర్యం\nకలిగింది. చేపపొట్టలో ఒక మూట ఉన్నది !\nఅందులో సరిగా వెయ్యి వరహాలున్నయి!!\nచూడగా, ఆ మూట తను కట్టినదే!!!\nఅప్పుడు బోధిసత్వుడు భార్యతో జరిగిన\nదంతా ఇలా చెప్పాడు :—\n'ఈ వరహాలమూట మనదే. నేను మన\nఊరి రైతులనుంచి డబ్బు వసూలుచేసి\nతెస్తున్నప్పుడు పొరపాటున నదిలో పడి\nపోయివుంటుంది. అది మింగిన చేప ఈ\nబెస్తలకు దొరికింది. బాగానేవుంది.\nఅయితే — ఈ బెస్తలు సామాన్యులు కారు.\nదివ్యజ్ఞానం కలవాళ్ళలా కనబడుతున్నారు.\nఏమంటే, వెయ్యివరహాలు విలువగల ఈ\nమూట చేపపొట్టలో ఉన్నట్టూ, అది నాదే\nఐనట్టూ వాళ్ళకు స్పష్టంగా తెలుసు. అందు\nకనే, అందరకూ వాళ్ళు దానివెల 'వెయ్యి\nవరహాలూ—పైన ఒకవరహా' అని చెబుతూ\nవచ్చారు. నాకుమాత్రం ఒక్క వరహాయే\nఅని చెప్పారు. పైన కోరే ఈ ఒక్కవరహా\nవాళ్లశ్రమకు ఫలితం అన్నమాట.\n'ఈ సొమ్ము నాది అని తెలియటంచేతనే,\nనాసొమ్ము నాకు చెందచేసి వాళ్ళ కూలీ\nడబ్బులు వాళ్ళు పట్టుకపోయారు. వాళ్ళు\nచేసిన పని ఎంత యుక్తియుక్తంగా వున్నది!\nకాని, చేపను బేరంచేసిన జనసామాన్యానికి\nఈ అంతరార్థం అంతా ఏంతెలుసు? అందు\nకనే వాళ్ళు వికటంగా నవ్వేసి వెళ్ళి\nపోయారు,' అని చెప్పి, బెస్తవాళ్లకు ఇంతటి\nగొప్పశక్తి ఎలా అలవడిందా అని ఆలోచిస్తూ\nకూర్చున్నాడు.\nఆలోచిస్తూవున్న బోధిసత్వుడికి వినపడే\nలాగ ఒక దివ్యవాణి ఇలా పలికింది :\n' మహానుభావా ! నేను నదిలో నివసించే\nజలభూతాన్ని. ఆనాడు ఊరినుండి వస్తూ,\nనదిగట్టుమీద నీవు ఫలహారం చేయగా\nమిగిలినదానిని భూతతృప్తికోసం గంగలో\nపడవేశావు. జ్ఞాపకముందా? ఆ ప్రసాదం\nఆరగించగానే నాకు అపూర్వమైన దివ్య\nశక్తి కలిగింది. దానివల్లనే నీ చరిత్ర అంతా\nఎప్పటికప్పుడు తెలుసుకోగలుగుతున్నాను.\n'నీటిలో పడిన నీ వరహాలమూటను చేప\nచేత మింగించింది నేనే. బెస్తలను ప్రోత్స\nహించి ఆ చేపను నీవద్దకు పంపింది నేనే.\nనీవు నాకు ప్రసాదం పెట్టినందుకు ఫలి\nతంగా నీ సొమ్ముమూటను జాగర్త పెట్టి,\nనీకు వప్పగించి నా ఋణం తీర్చుకోగలి\nగాను. నీ సొమ్ము నీవు తీసుకో. కాని\nదీనిలో ఒక్క పైసా అయినా నీ తమ్ముడికి\nమాత్రం ఇవ్వవద్దు సుమా!' అని హెచ్చ\nరిస్తూ, తమ్ముడు చేసిన ద్రోహమూ, దొంగ\nతనమూ అంతా వెల్లడించింది జలభూతం,\nజలభూతం చేసిన ఉపకారానికీ, చెప్పిన\nహితవుకీ బోధిసత్వుడు చాలా మెచ్చు\nకొన్నాడు. ఐతే, తన తమ్ముడి విషయంలో\nమట్టుకు దాని మాట పాటించలేదు.\nతమ్ముడు దొంగ అని తెలిసినప్పటికీ, ఆ\nసంగతినే మనసుకు పట్టించుకోలేదు.\nఅంతేకాదు. సోదరన్యాయాన్ని అనుసరించి,\nచిన్నవాడికి తన సొమ్ములో సగం — అనగా\nఐదువందల వరహాలూ ఇచ్చి, బోధిసత్వుడు\nతన సోదరప్రేమను వ్యక్తపరిచాడు.",
            "book_page_end": 19
        },
        {
            "title": "పూజారి మాయ",
            "book_page_start": 20,
            "pdf_page_start": 20,
            "pdf_page_end": 22,
            "author": "ఎన్. వెంకటకృష్ణయ్య",
            "genre": "నీతి కథ",
            "moral": "శ్రమించకుండా ధనం దక్కదు. సోమరితనం వదిలి శ్రమపడితేనే సుఖం లభిస్తుంది.",
            "keywords": [
                "సోమరితనం",
                "శ్రీమంతుడు",
                "పూజారి",
                "వారసత్వం",
                "దయ్యం"
            ],
            "characters": [
                "శ్రీమంతుడు",
                "పెద్ద కొడుకు",
                "చిన్న కొడుకు",
                "పూజారి",
                "తల్లి"
            ],
            "locations": [
                "కోశాంబి నగరం",
                "శివాలయం",
                "పాడు గుడి"
            ],
            "content": "కోశాంబినగరంలో చాలాకాలంకిందట ఒక\nశ్రీమంతుడికి ఇద్దరు కొడుకులు. ఇద్దరూ\nసోమరులు. వాళ్లు సోమరులుగా ఉండటం\nచూచి తండ్రికి చాలా విచారం కలిగింది.\nచేతికి ధనం ఇస్తే ఇంకా చెడిపోతారని\nతలచి, వాళ్లకు డబ్బు చిక్కనివ్వలేదు.\nమరికొద్ది కాలొనికే ఆ శ్రీమంతుడు జబ్బు\nపడి, ఇక బతకనని తెలుసుకొన్నాడు.\nఆయన కు నమ్మకస్థుడైనవాడు ఆ వూరి\nశివాలయం పూజారి ఒక్కడు మాత్రమే. ఆ\nపూజారికి కబురుపంపించి, రహస్యంగా ఒక\nతాళంచెవి ఇచ్చాడు.\n' ఈ తాళంచెవి నీవద్ద జాగర్తగా ఉంచు.\nనా తదనంతరం నా కొడుకులలో ఎవడైనా\nవచ్చి అడిగితే ఇవ్వు' అని చెప్పాడు.\nపూజారిని సాగనంపినతరువాత ఆయన\nభార్యను పిలిచి ఒక పత్రం చేతికిచ్చాడు.\n'మన కుర్రవాళ్ళు సోమరితనం వదిలి\nశ్రమపడటానికి సిద్ధపడితే—అప్పుడు దీనిని\nవాళ్లకు ఇవ్వు, అంతవరకూ జాగ్రతగా\nవుంచు,' అని చెప్పాడు. ఆ తరవాత కొద్ది\nరోజులలో ఆయన మరణించాడు.\nతండ్రిపోయినతరువాత కొడుకులిద్దరూ\nకొంత కాలం అల్లరిచిల్లరగా తిరిగారు. తల్లిని\nపీడించి ఇంట్లో ఉన్న డబ్బంతా తీసుకు\nపోయి ఖర్చుపెట్టేశారు. క్రమంగా ఇంట్లో\nఉన్న వస్తుసామగ్రీ, పాత్రసామగ్రీకూడా\nఖర్చయిపోయింది. వీరిని చూసి తల్లి\nఎంతో విచారించింది. కాని వారి బుద్ధి\nమారకపోవటంవల్ల చూస్తూ ఊరుకోవలిసి\nవచ్చింది.\nచివరకు అన్నదమ్ములకు తిండిలేని\nపరిస్థితికూడా వచ్చింది. ఎవరూ వారికి\nఆప్పిచ్చేవారుకూడా లేరు. ఆ స్థితిలో చిన్న\nవాడు ఒకనాడు తల్లితో, \" అమ్మా, నాకు\nబుద్దివచ్చింది. ఇక ఎక్కడైనా కాయకష్టం\nచేసుకుని బతుకుతాను,” అన్నాడు. ఈ\nమాట విని తల్లి సంతోషించింది. తన భర్త\nతనకిచ్చిన పత్రం వాడికి చూపింది.\nచిన్నవాడు ఆ పత్రం విప్పి చూసు\nకుంటే అందులో ఇలా ఉన్నది :\n\" నా ధనమంతా మన ఇంటికి ఈశాన్య\nదిక్కున ఉండే మర్రిచెట్టుదగ్గరి పాడు\nగుడిలో పాతిపెట్టాను. ఆ ధనం పెట్టె\nతాళంచెవి మనవూరి శివాలయం పూజారి\nవద్ద ఉన్నది. తీసుకొని సుఖపడండి!”\nఆ పత్రం చదువుకున్నవెంటనే చిన్న\nవాడు చాలా సంతోషించాడు. కాయ\nకష్టం చెయ్యకుండానే డబ్బు వస్తున్నది.\nఈ డబ్బంతా తానే కాజెయ్యాలని వాడికి\nదుర్బుద్ధి పుట్టింది. పూజారివద్దకు పోయి\nతాళంచెవి అడిగి పుచ్చుకొన్నాడు. చీకటి\nపడిన తరువాత గునపం పట్టుకొని గుడి\nవద్దకు వెళ్లాడు. తలుపుతెరచి లోన ప్రవే\nశించేసరికల్లా అతడి వీపుపైన ఎవరో గ్రుద్ది\nనట్టయింది! అది దయ్యమనుకొని చిన్న\nవాడు భయపడి, అక్కడినించి పారి\nపోయాడు. నిరాశతో తాళంచెవి పూజారికి\nతిరిగి ఇచ్చివేశాడు.\nమరునాడు వాడు తల్లి ఇచ్చిన పత్రాన్ని\nఏమీ ఎరుగనట్టు అన్నకు చూపించాడు.\nఅన్న దానిని చదువుకొని, 'తమ్ముడూ !-\nనేను గుడివద్ద కాచుకొనివుంటాను. మనం\nఅక్కడినుండి ధనం తెచ్చేటప్పుడు తగు\nజాగర్తలో వుండాలికదా? కనుక, నీవు\nపట్నంపోయి మంచి కత్తి ఒకటి కొనుకురా.\nఎందుకైనా మంచిది,' అని చెప్పి పంపాడు.\nఆ తరవాత అన్న పోయి పూజారివద్ద\nతాళంచెవి తీసుకొన్నాడు. చీకటి పడనిచ్చి\nగుడి తలుపులు తెరవగానే వాడి వీపుమీద\nకూడా ఒక గ్రుద్దు పడింది! వాడూ దయ్య\nమనుకొని భయపడి, బయటికి పారిపోయాడు.\nకొంచెంసేపటిలో తమ్ముడు కత్తిపట్టుకుని\nఅక్కడికి వచ్చాడు.\nఒకరికి యిద్దరు కావటంతో వాళ్లకు\nకాస్త ధైర్యం చిక్కింది. 'కత్తికూడా వున్న\nదాయె! ఇంక భయమేమిటి ?' అను\nకొన్నారు వాళ్ళు. ఐనా దయ్యమున్నదనే\nజంకుమాత్రం మనసులోవున్నది. ఇద్దరూ\nకలిసి గుడి తలుపులు తెరిచి లోపల ప్రవే\nశించారు. ఈసారికూడా ఇద్దరి వీపులమీదా\nరెండు గ్రుద్దులు పడినై. చిన్నవాడు, తన\nచేతనున్న కత్తిని భయపడుతూనే ఆ చీక\nటిలో వెనకకు విసిరాడు.\nఆవెంటనే ' కెవ్వు ' మని కేక వినిపించి\nఎవరో పారిపోతున్నట్టు శబ్దం అయింది.\nదయ్యం పారిపోయిందని వాళ్ళు సంతో\nషించారు. తరువాత తవ్వితే అక్కడ ఒక\nపెట్టె కనబడింది, దానిలో ధనం వుంటుం\nదని ఆశించిన ఆ సోదరులకు తండ్రి\nదస్తూరితోవున్న ఒక పత్రం మాత్రం దొరి\nకింది. దానిని ఇంటికి తెచ్చి చూడగా,\nకోశాంబి నగరానికి సమీపంలోనే ఒక వంద\nఎకరాల భూమి కొడుకులిద్దరి పేర చెరిసగం\nరాయబడినటువుంది.\nదానిని వారు తండ్రికి నమ్మకస్తుడనే\nగౌరవంతో పూజారి ఇంటికి తీసుకొనివెళ్లి\nచూపారు. ఆ సమయాన పూజారి చేతికి\nకట్టుకట్టుకొ నిఉన్నాడు. అదేమని వాళ్ళు\nఅడిగితే 'ఇది నా ద్రోహానికి తగిన శాస్త్రి '\nఅని అంటూ, వాళ్లు గుడిలో ప్రవేశించి\nనప్పుడల్లా తను వెనకనే వెళ్లి వాళ్ళని వీపు\nపైన గ్రుద్ది భయపెట్టిన సంగతి వెల్లడిం\nచాడు. అంతేకాదు. పత్రంచూచి, ' అబ్బా\nయిలూ !— నేనూ మీలాగే పెట్టెలో\nధనం ఉంటుందని ఆశించానుకాని,\nఇలాంటి పత్రం వుంటుందని అనుకోలేదు.\nనిజానికి ఈ పత్రం నాకు పనికేరాదు. మీ\nతండ్రి చాలా బుద్ధికుశలుడు' అని చెప్పాడు.\nఅప్పుడు తండ్రి వుద్దేశం వారికి అర్థ\nమైంది. శ్రమపడి ఆ భూమి పండించుకొని\nవాళ్ళు సుఖించారు.",
            "book_page_end": 22
        },
        {
            "title": "తోక చుక్క",
            "book_page_start": 23,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "జానపద కథ",
            "moral": "ధైర్యం మరియు భక్తి రెండూ కఠినమైన పరీక్షలలో నిరూపించుకోవాలి.",
            "keywords": [
                "శమనద్వీపం",
                "చండీదేవి",
                "ఏకాక్షి",
                "చతుర్నేత్రుడు",
                "సింహం",
                "పరీక్ష"
            ],
            "characters": [
                "చతుర్నేత్రుడు",
                "సమరసేనుడు",
                "శాక్తేయుడు",
                "చండీదేవి",
                "ఏకాక్షి"
            ],
            "locations": [
                "శమనద్వీపం",
                "అడవి",
                "పల్లె"
            ],
            "content": "[ చతుర్నేత్రుడూ, సమరసేనుడూ సంభాషిస్తున్నప్పుడు చాటునవుండి వింటూన్న ఆట\nవికులను నరవానరం, నల్లగూబా వెంటాడినై గదా? తరవాత నమర సేనుడు ధనరాసులతో\nఉన్న నావా, కాపలాకాస్తున్న నాగకన్య వృత్తాంతం అడిగాడు. శమనద్వీపరాజైన శాక్తే\nయుడిని చిండీదేవి కోరిన కోర్కె సంగతి చతుర్నేత్రుడు తెలియబరిచాడు. తరువాత— ]\nచతుర్నేత్రుడు చెప్పుకు పోతూన్న కథ\nవింటూన్న సమరసేనుడికి చాలా అబ్బుర\nపాటు కలిగింది. చండీదేవి తన దేవాల\nయాన్ని మట్టితో, రాతితోకాక వెండీ బంగా\nరాలతో నిర్మించవలసిందని ఆజ్ఞాపించటం\nచాలా వింతగా కనబడింది.\nదేవాలయాలను వెండీ బంగారాలతో\nనిర్మించటం మానవమాత్రులకు సాధ్య\nమయే పనికాదుగదా !\n\" చతుర్నేత్రా! చండీదేవి అటువంటి\nదుస్సాధ్యమైన పని తన భక్తుణ్ణి సాధించ\nమనటం నాకు చాలా ఆశ్చర్యం కలిగిస్తు\nన్నది\" అన్నాడు సమరసేనుడు.\nచతుర్నేత్రుడు తలవూపుతూ బిగ్గరగా\nనవ్వాడు.\n\"సమరసేనా ! నీకు శక్తి ఉపాసన\nఅంటే ఏమిటో తెలియదు. ఇహలోక సుఖా\nలనూ, తోటి మానవులమీద అధికారాన్నీ\nకాంక్షించేవారే, యిలాంటి శక్తి ఉపాసకు\nలవుతారు. దేవి వాళ్ళను కరుణించి ఆ\nశక్తులు ప్రసాదించేముందు, వాళ్ళ ధైర్య\nసాహసాలనేకాక, తనమీది భక్తి బలాన్ని\nకూడా పరీక్షిస్తుంది. మా రాజయిన శాక్తే\nయుకూడా చండీదేవి యిలాంటి కఠిన\nపరీక్షకే గురిచేసింది.”\n\"అయితే అంత వెండీ బంగారాలను\nసాధించగలిగాడా?” అని అడిగాడు సమర\nసేనుడు. అందుకు చతుర్నేత్రుడు —\n\" అదే నేను చెప్పబోతున్న కథ. ఆ\nధనరాసులతో నిండివున్న నావా, దాన్ని\nకాపలాకాస్తున్న నాగకన్య వృత్తాంతమంతా\nయిందులోనే ఇమిడివున్నది. నేనూ, ఏకాక్షి\nమాంత్రికుడు కూడా యింత బద్ధ శత్రువు\nలంకావటానికి కారణాలు కూడా వివ\nరిస్తాను. ఇంతకూ మూలం; ఆశమనద్వీపం\nలోని చండీదేవి కోరిన కోరికా, దానికి శాక్తే\nయుడు తల వూపటమూనూ.\nసరే, శాక్తేయుడు దేవికోర్కెను నెర\nవేర్చాలని నిశ్చయించుకున్నాడు. ఒక\nవిధంగా చూస్తే, ఆది కోర్కె అనేకన్న దేవి\nఆజ్ఞగానే భావించాలి. శాక్తేయుడు అంత\nవెండీ బంగారం సంపాయించాలంటే, మీ\nమాదిరిగానే పర రాజ్యాలమీడికి దాడి\nవెడలటంకన్న మరో మార్గం లేదుకదా?\nఇక శాక్తేయుడు సైనికులకోసం దేశం\nనలుమూలలా గాలించసాగాడు. మంచి\nదేహబలం ధైర్యసాహసాలూగల యువ\nకుల్ని ఏరి సైన్యంలో చేర్చుకో ప్రారంభిం\nచాడు. ఒక్కో గ్రామం వెళ్ళటం, అక్కడ\nవున్న యువకు లందరినీ పొగుచేసి, మల్ల\nయుద్ధం, కత్తి, కర్రసాముల్లో పోటీలు పెట్టే\nవాడు. ఇలాంటి పోటీల్లో నెగ్గిన కొద్దిమండిని\nమాత్రమే సైనికులుగా స్వీకరించేవాడు.\nశాక్తేయుడు యీవిధంగా సైనికుల్ని\nసమాయత్త పరిచేనాటికి నేను యిరవైఏళ్ల\nప్రాయంగల యువకుణ్ణి. ఈ ఏకాక్షికూడా\nనా వయసువాడేకాక, నేను వుండే పల్లెలోనే\nవుండేవాడు.\nపోతే, యిక్కడ ఏకాక్షికీ నాకూ వున్న\nబాల్యవిరోధం సంగతి చెప్పక తప్పదు.\nబాల్యంలో కలిగిన ఆ శత్రుభావమే అనేక\nదుశ్చర్యలకు దారితీసి, చివరకు యీ ద్వీపం\nమానవవాసయోగ్యం కాకుండా చేసింది.\nఆనాటికి ఏకాక్షి నిజంగా ఏకాక్షి కాదు.\nయీ ద్వీపం చేరినతరవాతే నా బంటు\nఉలూకుడివల్ల ఆ ఏకాకితనం ప్రాప్తించింది.\nఏకాక్షి నేనూ ఒకే పల్లెవాసులం అని\nచెప్పానుగదా? ఆ పల్లెలో మా యిద్దరి\nయిళ్ళూ యిరుగుపొరుగులనే వుండేవి.\nఅందుచేతనే మాలో మొదటినించీ స్నేహ\nభావంకన్న, శత్రుభావమే ఎక్కువపాలు\nవుండేది. కాని అది యింత తీవ్రదశకు\nరావటానికి చాలాకాలం పట్టింది.\nనేనూ, ఏకాక్షికూడా మా అరవ ఏటి\nనుంచి పశుల కాపరులుగా జీవితం ప్రారం\nభించాం. మా పల్లె పెద్ద అయిన పతంగుడి\nమేకలను అడవిలో మేపుకు రావటం మా\nపని. అప్పటికి మేము చాలా చిన్నవాళ్లం\nకావటంవల్ల అడవిలో వేటాడటానికి మాకు\nఅర్హతలేదు. వయసువ చ్చినవాళ్ళూ, దృఢ\nకాయులూ మాత్రమే వేటకు వెళ్ళేవారు.\nఒకనాడు నేనూ, ఏకాక్షి మరికొందరు\nకుర్రవాళ్లు మేకలను అడవికి తోలుకు\nపోయాం. ఆ ప్రాంతమంతా చాలా డట్ట\nమైన చెట్లతో క్రిక్కిరిసి వుంటుంది. పైగా\nఅది పెద్దపులులకూ, సింహాలకే కాక, ప్రతి\nక్రూరమృగానికి ఉనికి, అయినా పశువు\nలను మేపేందుకు అంతకన్న మంచి\nప్రదేశం మా పల్లెప్రాంతాల్లో లేదు.\nమేకలను దూరంగా వదిలి, కాపరుల\nమందరమూ ఒక చెట్టుకింద కూర్చున్నాం.\nవున్నట్టుండి ఒక అందమైన లేడిపిల్ల నాకు\nసంబంధించిన మేకలవద్దకు వచ్చి అరవ\nసాగింది. బహుశా అది తన తల్లినుంచి\nవేరుపడి యిలా వచ్చివుంటుంది.\nఆ లేడిల్లను చూడగానే దాన్ని పట్టు\nకుని మచ్చిక చేయాలనిపించింది. లేచి\nఒక్క గంతులో అక్కడికి వెళ్ళాను.\nయీలోపల ఏకాక్షికూడా ఆ లేడిల్లను\nచూచాడు. \" ముందు నేను చూచాను,\nఆ లేడిపిల్ల నాదే !\" అంటూ నా వెనకనే\nపరిగెత్తుకుంటూ వచ్చాడు.\nనేనుమాత్రం ముందువెళ్ళి ఆ పిల్లను\nపట్టుకున్నాను. నా దగ్గిరవున్న తాడును\nదాని మెడకు తగిలించి లాక్కురా ప్రయ\nత్నిస్తున్నాను. యింతలో ఏకాక్ష నన్ను\nసమీపించి, లేడిపిల్ల నాది అంటూ నామీద\nకలియబడ్డాడు. నేను పట్టరాని రోషం\nవచ్చి అక్కడవున్న ఒక పెద్దరాతిని ఎత్తి\nఅతడి తలమీద కొట్టాను. అరుస్తూ ఏకాక్షి\nకింద పడిపోయాడు.\nఈలోపల లేడిపిల్ల మెడకువున్న తాడుతో\nపారిపోసాగింది. నేను వెంటపడ్డాను.\nచెట్లల్లో తుప్పల్లో పరిగెత్తి పరిగెత్తి ఆఖరికి\nఎలా అయితేనేం దాన్ని పట్టుకున్నాను.\nఅప్పటికే నేను బాగా అలసిపోయివున్నాను.\nలేడిపిల్ల నానుంచి పారిపోయేందుకు\nగుంజుకోసాగింది. నేనూ పట్టువదలకుండా\nవుండేందుకు పెనగులాడుతున్నాను.\nఆ పరిస్థితుల్లో నా గుండెలు అవిసేలా\nసింహగర్జన వినబడింది. అదీచాలా సమీపం\nనుంచే. నేను ఒక్క గంతులో లేడిల్లను\nదాపులనున్న ఒక చెట్టుకు కట్టివేసి, చెట్టు\nకొమ్మలలోకి ఎగబాకాను.\nఅక్కడ కాస్త స్థిమితం చిక్కినతరవాత\nగాని నేను చేసిన పొరపాటు నాకు అర్థం\nకాలేదు. చెట్టుకు కట్టివేయబడిన లేడిపిల్ల\nమెడతాడు గుంజుకుంటూ అరవసాగింది.\nఒక వేళ సింహం దూరంగా పోతూవున్నా యీ\nఅరుపు విని తప్పక ఆ ప్రదేశానికి వస్తుం\nదని నాకు భయంకలిగింది. ఒకటి రెండు\nనిమిషాల్లో సింహం అక్కడికి రానేవచ్చింది.\nచెట్లకొమ్మల్లో కూర్చున్న నాకు ప్రాణ\nభయంలేదు. కాని కిందవున్న లేడిపిల్లమీడికి\nసింహం లంఘించింది. ప్రాణభయంతో\nఅరుస్తూన్న లేడిల్లనుచూచి నేను వూరుకో\nలేకపోయాను. చెట్టున ఎండివున్న ఒక\nకొమ్మ విరిచి సింహంమీదికి విసిరాను. అదీ\nపెద్ద పొరపాటే – అప్పుడే సింహం తలఎత్తి\nనన్ను చూచింది.\nసింహం ముందు లేడిపిల్లను చంపి\nతినగలిగినంత తిన్నది. అలా తింటూనే\nమధ్య మధ్య తల ఎత్తి నావంక చూడ\nసాగింది. చివరకు చెట్టుమీదవున్న నన్ను\nపట్టాలని పైకి ఎగిరింది. నేను దానికి అంద\nకుండా మరికాస్త పైకి పోయాను.\nఅయినా సింహం తనప్రయత్నాన్ని మాన\nలేదు. సూర్యాస్తమయం అయేవరకు అది\nచెట్టుకిందనే కాపలావేసి కూర్చున్నది.\nఆ రాత్రి నాకు కునుకు పట్టలేదు. తెల్ల\nవారికూడా నేను చెట్టు మీదినుంచి దిగటానికి\nజంకుపుట్టింది. సింహం చెట్టుకింద లేక\nపోయి నా ఆ ప్రాంతాల్లోనే తిరుగుతూ\nవుంటుందని నాకు తెలుసు. అప్పుడప్పుడూ\nదాని గర్జన వినపడుతూకూడా వున్నది.\nఆ రోజు మిట్టమధ్యాహ్నం అయేసరికి\nనా కర్ణపుటాలు బద్దలయేలా తప్పెటల\nమోత వినబడింది. అది మా పల్లెవాసులు\nనాకోసం వెతికేందుకు బయలుదేరారన్న\nదానికి సూచన ! నాతోటి పశుల కాపరులు\nనేను అడవిలో నుంచి తిరిగిరాలేదని పల్లెలో\nతెలియబరచివుంటారు.\nతప్పెటల మోత క్రమంగా సమీపించ\nసాగింది. ఇక చెట్టు దిగి వాళ్లకు ఎదురు\nవెళ్లామనుకున్నానుగాని నాకు గుండెధైర్యం\nలేకపోయింది. నిన్నటి సింహం యింకా అ\nప్రాంతాన కాపలా వేసివుంటుందన్న అను\nమానం నాకు వదలలేదు.\nబరిశెలూ, యీటెలూ ధరించిన ఒక\nనలభై యాభై మంది మా పల్లెవాసులు\nఅడవి మార్మోగేలా అరుస్తూ వస్తున్నారు.\nకొందరు తప్పెటలు వాయిస్తున్నారు.\nఅందరూ సరిగా నేను ఉన్న చెట్టుకు ఒక\nయాభైగజాల దూరంలోకి వచ్చారు.\nసింహాన్ని గురించి నేను అనుమానించి\nనది నిజమేఅయింది. పొదలమాటున దాగి\nవున్న సింహం హఠాత్తుగా వాళ్ళమీదకు\nలంఘించింది. ఇలాంటిది సంభవమే అని\nతగుజాగర్తతో వస్తున్నారు మా పల్లెవాసులు.\nసింహం మీదికి దూకినా వాళ్లు పారి\nపోలేదు. దృఢకాయుడైన ఒక యువకుడు\nసింహం పంజాదెబ్బను తన చేతులోవున్న\nపొడవాటి కొయ్యడాలుతో కాచుకున్నాడు.\nఅదేసమయంలో మరిఒకయువకుడు వెనుక\nనుంచి దాని తోకను వడిసి పట్టుకొన్నాడు.\nసింహం గర్జిస్తూ వెనుకకు తిరుగ\nబోయింది. ఇంతలో మొదటి యువకుడు\nతన చేతనున్న బరిసెతో దాని మెడమీద\nబలంగా పొడిచాడు. దెబ్బతిన్న సింహం\nఅరుస్తూ మళ్ళీ ముందుకు దూకపోయే\nసరికి, తోక పట్టుకొనివున్న యువకుడు తన\nదగ్గిరవున్న చిన్నకత్తితో వెనుకనుంచి దాని\nవెన్నుమీద పొడిచాడు.\nసింహం బాగా గాయపడిపోయింది. ఆ\nయువకులిద్దరూ చేరి దాన్ని తమచేతనున్న\nఆయుధాలతో ఎడా పెడా పొడిచారు.\nసింహం నే ల కు ఒరిగిపోయింది, చెట్టు\nకొమ్మల్లో వుండి యిదంతా పరికిస్తున్న నాకు\nపట్టరాని సంతోషం కలిగింది. గబగబ చెట్టు\nదిగుతూ పెద్దగా కేక పెట్టాను.\nఆ క్షణంలో జరిగిన వింత కళ్ళారా\nచూసిన నేనే నమ్మలేకపోయానంటే\nలోకంలో ఎవరూ నమ్మరు. నేను అలా\nకేక పెట్టేసరికి అందరి దృష్టి ఒక్కసారిగా\nనామీద లగ్నమైంది. మరుక్షణంలోకే\nతప్పెటవాయిస్తూ ముందువున్న ఏ కాక్షి\n'దయ్యం, దయ్యం' అంటూ పరిగెత్త\nసాగాడు. కన్నుమూసి తెరిచే అంతలో అంత\nమంది జనం 'దయ్యం, దయం,' అంటూ\nపరుగు లంకించుకున్నారు.”\n\" ఇది చాలా చిత్రంగావుంది! మిషుల్ని\nచూసి అంతమంది పెద్దవాళ్లుకూడా దయ్యం\nఅని ఎందుకు పరిగెత్తటం సంభవించింది ?”\nఅని అడిగాడు సమరసేనుడు.\nఅందుకు చతుర్నేత్రుడు నొసలు చిట్లించి\nతల పంకిస్తూ యిలా అన్నాడు.\n\" ఇదంతా ఏ కాక్షిచేసిన మోసం ! అంత\nచిన్న వయసులోనే అతడెంత కల్మషబుద్ధి\nకలవాడో యీ ఒక్క సంఘటనా తెలియ\nజెబుతుంది. మా పల్లెలోని పిన్న పెద్ద\nలందర్నీ నేను దయ్యాన్నని నమ్మించగలి\nగాడు. తరవాత పది సంవత్సరాలవరకూ\nనేను దయ్యంగానే అడవుల్లో తిరుగుతూ\nబ్రతకవలసి వచ్చింది.”\n—(ఇంకావుంది)",
            "book_page_end": 30
        },
        {
            "title": "రామనగర రాజు",
            "book_page_start": 31,
            "pdf_page_start": 31,
            "pdf_page_end": 36,
            "author": "బి. నాగరాజు",
            "genre": "రాజ కథ",
            "moral": "ధర్మం, న్యాయం ఎప్పుడూ గెలుస్తాయి. నిజమైన రాజకుమారుడు రాజ్యాన్ని తిరిగి పొందుతాడు.",
            "keywords": [
                "ప్రమదుడు",
                "వక్రబుద్ధి",
                "రాజకుమారుడు",
                "మల్లయుద్ధం",
                "కుట్ర"
            ],
            "characters": [
                "ప్రమదుడు (కుముదుడు)",
                "వక్రబుద్ధి",
                "సుమిత్రుడు",
                "గుణవతి",
                "గజవర్మ"
            ],
            "locations": [
                "రామనగరం",
                "గంగానది తీరం",
                "మధురానగరం"
            ],
            "content": "ఒకానొకప్పుడు గంగానదీ తీరాన రామనగ\nరానికి ఒక రాజుండేవాడు. ఆయన కిద్దరు\nకుమార్తెలూ, ఒక కుమారుడూ ఉండేవారు.\nఆయన మంత్రి వక్రబుద్ధి రాజ్యకాంక్షగల\nవాడై రాజును తన నౌకర్లచేత హత్య\nచేయించి, పిల్లలను చీకటి కొట్లో పడ\nవేశాడు. తరువాత వక్రబుద్ధి రాజకుమార్తె\nలను కడతేర్చాడు. ఐదేళ్ళ వయసుగల\nరాజకుమారుడు ప్రమదుణ్ణికూడా హత్య\nచేద్దామనుకున్నాడుగాని ఒక వింత జరిగింది.\nరాత్రివేళ చీకటి కొట్టు ప్రవేశించిన\nహంతకులు ఒక మూల నిద్రిస్తున్న\nప్రమదుణ్ణి చూసి బెదిరిపోయారు\nఏమంటే ఆ కుర్రవాడి శరీరం ఆ చీకటిలో\nకాంతివంతంగా ప్రకాశిస్తున్నది.\n\"ఈ కుర్రవాణ్ణి చంపటానికి మాకు\nధైర్యంలేదు, బాబో !” అని హంతకులు\nఅక్కణ్ణించి పారిపోయారు.\nవక్రబుద్ధికేమీ పాలుపోలేదు. ఆయన\nసుమిత్రుడనే బెస్తవాణ్ణి పిలిపించి, \"ఓరీ,\nనేను చెప్పినట్టు చేస్తే నీకు కావలసినంత\nధనమిస్తాను. నిరాకరించావో తల తీసే\nస్తాను,\" అన్నాడు.\nకటిక దరిద్రుడైన సుమిత్రుడు వక్ర\nబుద్ధి చెప్పినట్టు చెయ్యటానికి సమ్మ\nతించాడు. వక్రబుద్ధి రాజకుమారుడైన\nప్రమదుణ్ణి బట్టలతో కప్పి మూటలాగా\nచుట్టించాడు. సుమిత్రుణ్ణి చీకటి కొట్టుకు\nతీసుకుపోయి, \" ఈ మూటను నీ పడవలో\nతీసుకుపోయి, దీనికి బరువైన రాయి కట్టి\nఅర్ధరాత్రివేళ కాశీకి ఎగువ గంగలో వదిలి\nపెట్టాలి. పో! వెంటనే మూట తీసుకు\nవెళ్ళు!” అన్నాడు వక్రబుద్ధి.\nసుమిత్రుడు మూట యెత్తుకుంటూనే\nఅందులో ఎవరో ఉన్నట్టు గ్రహించాడు.\nకాని మారు మాటాడకుండా ఆ మూటను\nతన ఇంటికి పట్టుకుపోయాడు. ఇంటికి\nపోయాక మూట విప్పిచూస్తే మెరిసి\nపోతున్న కుర్రవాడు కనిపించాడు. సుమి\nత్రుడికి పిల్లలులేరు. అతని భార్య ఈ\nబిడ్డను చూసి, \" నా తండ్రి! నా బంగారు\nతండ్రి! మనం ఈ అబ్బాయిని పెంచు\nకుందాం,” అన్నది\nసుమిత్రుడు మారు మాటాడకుండా\nప్రమదుణ్ణి తన పూరిఇంట వాచాడు. పాత\nగుడ్డలు మూటగట్టి, వాటికి పెద్ద రాయికట్టి\nతన తెప్పలో పెట్టుకుని గంగానదిలో\nప్రయాణం సాగించాడు. కొన్నాళ్ళకు కాశీ\nనగరం మీదుగా వెళ్లి నడిగంగలో మూటను\nరాయితోసహా జారవిడిచాడు. ఇదంతా\nరహస్యంగా కనిపెడుతున్న వక్రబుద్ధి\nనౌకర్లు పని పూర్తి అయిందని తమ\nరాజుతో చెప్పారు.\nకొన్ని రోజులు గడిచినవి. సుమిత్రుడికి\nవక్రబుద్ధి అన్నప్రకారం ధనమివ్వలేదు.\nప్రమదుడి రహస్యం బయట పడుతుందని\nకూడా సుమిత్రుడికి భయం పట్టుకుంది.\nఅందుచేత అతను ఒక చీకటిరాత్రి తన\nభార్యతోనూ, ప్రమదుడితోనూ బయలుదేరి\nరామనగరు విడిచి వెళ్లిపోయాడు.\nకొద్ది మాసాలపాటు అడవులూ, కొండలూ\nదాటి సుమిత్రుడు మధురానగరం చేరు\nకున్నాడు. ప్రమదుడి పేరు కుముదుడు\nఅని మార్చాడు. సుమిత్రుడు తన భార్యా\nబిడ్డలతో వ్యవసాయం చేసుకుంటూ ఏదో\nవిధంగా కాలం గడపసాగాడు. రానురాను\nకుముదుడు దృఢకాయుడుగా, ఆజాను\nబాహువుగా తయారైనాడు. భారతకాలం\nనాటి భీముడిలాగా కుముదుడికి మల్ల\nయుద్ధం చెయ్యటంలోనూ, అద్భుతంగా\nవంటచెయ్యటంలోనూ నేర్పు లభించింది.\nమధురానగరానికి రాజులేడు. రాజ\nకుమార్తెకు రక్షకుడుగా గజవర్మ అనే రాజ\nబంధువు ఉండి, పరిపాలన నిర్వహి\nస్తున్నాడు. రాజకుమార్తెకు యుక్తవయసు\nవచ్చి వివాహం కాగానే ఆమెను పెళ్ళాడే\nరాజకుమారుడు మధురకు రాజు కావాలని\nచనిపోయిన రాజు శాసించాడు. రాజ\nకుమార్తె గుణవతికి యుక్తవయసు\nవచ్చిందిగాని ఇంకా వివాహం కాలేదు.\nగజవర్మకు వినోదాలంటే చాలా ఇష్టం.\nఒకనా డాయన రాజభవనంలో మల్ల\nయుద్ధాలు ఏర్పాటుచేసి దేశంలోని మల్లు\nలందరికీ ఆహ్వానాలు పంపాడు. అనేక\nవందలమంది మల్లులు వచ్చారు. అనేక\nవేలమంది ప్రజలు మల్లుల బలప్రదర్శ\nనాలను చూడవచ్చారు. ఈ విధంగా వచ్చిన\nవారిలో కుముదుడుకూడా ఉన్నాడు.\nసాయంకాలందాకా మల్లయుద్ధాలు జరి\nగాయి. అందరినీ ఓడించిన గజమల్లును\nబహూకరించబోతూ గజవర్మ, \"ఈ మల్లుణ్ణి\nగెలవగలవారు ఎవరన్నా ఉంటే ఈ బహు\nమానం వారికే ఇస్తాం!” అన్నాడు.\nఈ మాట వినగానే జనంలోనుంచి\nకుముదుడు ముందుకు వచ్చాడు. గజ\nమల్లుడికీ, కుముదుడికీ మల్లయుద్ధం జరి\nగింది. కుముదుడు క్షణంలో ఓడిపోతా\nడనుకున్నారు ప్రజలు. కాని అలా జరగ\nలేదు. గజవర్మ పక్కనే కూర్చుని మల్ల\nయుద్ధం చూస్తున్న రాజకుమార్తె గుణవతి\nకళ్ళు కుముదుడిమీదనే ఉన్నాయి. అతను\nఎలాగైనా గెలవాలని ఆమె కోరుకోసాగింది.\nచాలాసేపు మల్లయుద్ధం భయంకరంగా\nసాగిన అనంతరం కుముదుడు, గజ\nమల్లుణ్ణి ఓడించాడు. గజవర్మ కుము\nదుడికి బహుమానం ఇస్తూ, \"నాయనా, నా\nరాజ్యంలో ఇంత బలశాలి ఉన్నట్టు నాకు\nతెలియదు. నువు ముందే మల్లులవెంట\nఎందుకు రాలేదు?” అని ప్రశ్నించాడు.\nదానికి కుముదుడు, \" ప్రభూ, నేను\nవృత్తి చేత మల్లుణ్ణి కాను. నా వృత్తి వంట\nచెయ్యటం,” అని జవాబిచ్చాడు.\nకుముదుడికి గుణవతికి అంతఃపురం\nలోనే నివాసం ఏర్పాటుచేశారు. తన భార్య\nవంటరిగా దొరకగానే కుముదుడు ఆమెతో\nఈవిధంగా అన్నాడు :\n\" రాజకుమారీ, వంటవాణ్ణి పెళ్లాడానని\nవిచారించకు. నేను రామనగరు రాజ\nకుమారుణ్ణి. మా మంత్రి వక్రబుద్ధి మావం\nశానికి తీరని ద్రోహంచేశాడు. నీ రక్షకుడు\nగజవర్మ నీకుకూడా తీరని ద్రోహం తల\nపెట్టాడు. ఈ ఇద్దరికీ తగిన శిక్ష చేస్తాను.”\nగుణవతి ఈ మాటవిని ఏమీ ఆశ్చర్య\nపడలేదు. \" లోకంలో ఎందరు రాజకుమా\nరులులేరు. కాని నాభర్త మీరే. మీరు వంట\nవాడైనా, రాజకుమారుడైనా నాకు ఒకటే,”\nఅన్నదామె చిరునవ్వు నవ్వుతూ.\nకొద్ది రోజులు గడిచాక కుముదుడు గజ\nవర్మవద్దకు పోయి, \"ప్రభూ, గంగాతీరాన\nగల రామనగరు చాలా అరాజకస్థితిలో\nఉన్నది. అక్కడి ప్రజలు దుష్పరిపాలనకు\nగురిఅయి నానా బాధలూ పడుతున్నారు.\nనావెంట చిన్న సిబ్బందిని పంపితే సునా\nయాసంగా ఆ రాజ్యాన్ని జయించి మన\nరాజ్యంలో కలుపుకోవచ్చు!” అన్నాడు.\nఈ మాటవిని గజవర్మ చాలా సంతో\nషించాడు. త్వరలోనే కుముదుడు సైన్యంతో\nబయలుదేరి రామనగరు మీద దండెత్తాడు.\nవృద్ధుడైపోయిన సుమిత్రుడు ముందుగానే\nరామనగరు చేరుకుని తన పాతబంధువు\nలనూ, స్నేహితులనూ కలుసుకుని రాజ\nకుమారుడు తనరాజ్యాన్ని స్వీకరించటానికి\nతిరిగి వస్తున్నాడని ప్రచారంచేశాడు.\nఈవార్త కార్చిచ్చులాగా ఊరంతా వ్యాపిం\nచింది. వక్రబుద్ధి దుష్పరిపాలనలో నానా\nబాధలూపడిన ప్రజలు ప్రమదుడి రాక\nకొరకు ఎదురుచూడసాగారు. ప్రమదుడు\nసైన్యంతోసహా గంగ అవతలి వొడ్డున దిగ\nగానే అంతఃపురంలో వక్రబుద్ధిని అతని\nనౌకర్లు బంధించి చీకటికొట్లో పడవేశారు.\nయుద్ధంగాని, రక్తపాతంగాని లేకుండానే\nప్రమదుడు తన రాజ్యాన్ని తిరిగి సంపా\nదించుకున్నాడు.\nవక్రబుద్ధిని బహిరంగంగా విచారణ\nజరిపి అతనికి శిరచ్ఛేదం శిక్ష విధించాడు\nప్రమదుడు. తరువాత అతను కొత్త మంత్రు\nలనూ, ఉద్యోగులనూ నియమించి, దుష్ట\nశాసనాలన్నిటినీ రద్దుచేసి తిరిగి రాజ్యంలో\nసుభిక్షం నెలకొల్పాడు.\nఇక్కడ మధురలో కుముదుడి రాక\nకొరకు రాజకుమారి గుణవతీ, గజవర్మా\nకూడా ఆత్రంతో ఎదురుచూస్తున్నారు. చిట్ట\nచివరకు ఎలాగైతే నేం కుముదుడు\nవిజయుడై సైన్యాలతో తిరిగి వస్తున్నాడని\nవార్తవచ్చింది. గజవర్మ చాలా సంతోషించి\nగొప్ప దర్బారు ఏర్పాటుచేశాడు.\nకుముదుణ్ణి ఊరేగించటానికీ, అతనికి\nస్వాగతం ఇవ్వటానికీ బ్రహ్మాండమైన\nఏర్పాట్లు జరిగాయి. ఊరంతా తోరణాలు\nగట్టారు. వాకిళ్లన్నీ పసుపు, కుంకాలతో\nఅలంకరించారు. వీధి గుమ్మాలలో\nముత్తయిదువులు హారతులతోనూ, పూల\nమాలలతోనూ నుంచున్నారు. కుముదుడు\nతన తెల్లగుర్రంమీద ఊరంతాతిరిగి చివరకు\nదర్బారు చేరుకున్నాడు.\nసింహాసనఁమీద గజవర్మ కూచున్నాడు.\nఅతనికి రెండువైపులా రెండు ఆసనాలమీద\nప్రమదుడూ, గుణవతీ కూర్చున్నారు. గజ\nవర్మ కుముదుడికేసి తిరిగి :\n\"నాయనా! నీవు మధురకీర్తిని నిల\nబెట్టావు. మధురకు రామనగరును గెలిచి\nపెట్టి ఎంతగానో తోడ్పడ్డావు. నీకు నేనేమి\nబహూకరించగలను ?\" అని అడిగాడు.\n\"మహాప్రభూ, మీరు పొరపడ్డారు. నేను\nరామనగరును మధురకు గెలిచి పెట్టలేదు.\nరామనగరు నాదే ! దానిని శత్రువులనుండి\nతిరిగి సంపాదించుకున్నాను. మీరు తోడ్పడి\nనట్టయితే రామనగరుకు మధురను కూడా\nగెలుచుకుంటాను,\" అన్నాడు ప్రమదుడు.\nగజవర్మ ఆగ్రహావేశంతో, \"ఓరీ, కృత\nఘ్నుడా ! వంటలవాణ్ణి తెచ్చి నీకింత గౌర\nవం ఇచ్చినందుకు నా సింహాసనానికే ఎసరు\nపెట్టావుగా ? చూడు నిన్నేంచేస్తానో!\" అని\nహుంకరించాడు.\n\" నేను వంటలవాణ్ణి కాను. నాపేరు\nకుముదుడు కాదు, ప్రమదుడు. నేను రామ\nనగరు రాజును. మీదుమిక్కిలి రాజ\nకుమార్తె భర్తను. మీకిక ఈ సింహాసనం\nమీద చోటులేదు. దయచేసి లేవండి,”\nఅన్నాడు ప్రమదుడు.\nఈ మాట వినగానే గజవర్మ కత్తిదూసి\nప్రమదుడిమీదికి లంఘించబోయాడు. కాని\nమహాబలుడైన ప్రమదుడు అతడి చేతిని\nగట్టిగా పట్టేసరికి గజవర్మ చేతికత్తి ఖంగున\nకింద పడిపోయింది. అతడి చేతి ఎము\nకలు పటపటా విరిగిపోయాయి.\nప్రముదుడి అంగరక్షకులు గజవర్మను\nపట్టుకుని చెరసాల చేర్చారు. ప్రమదుడు\nనిండు దర్బారులో తనగాధ యావత్తూ\nచెప్పాడు. పౌరులు అతనిని తమ రాజుగా\nస్వీకరించారు. ప్రమదుడూ గుణపతీ చాలా\nకాలం సుఖంగా ఉండి, ప్రజలను చక్కగా\nపరిపాలించారు.",
            "book_page_end": 36
        },
        {
            "title": "ధన లోభం",
            "book_page_start": 37,
            "pdf_page_start": 37,
            "pdf_page_end": 42,
            "author": "ఆర్. సీతాపతి",
            "genre": "నీతి కథ",
            "moral": "లోభం అన్ని అనర్థాలకూ మూలం.",
            "keywords": [
                "సోమశర్మ",
                "దారిద్య్రం",
                "తపస్సు",
                "మంత్ర జలం",
                "విశ్వకర్మ",
                "లోభం"
            ],
            "characters": [
                "సోమశర్మ",
                "సోమశర్మ భార్య",
                "మునీశ్వరుడు",
                "విశ్వకర్మ",
                "శంభుదాసు",
                "గ్రామాధికారి"
            ],
            "locations": [
                "ద్రోణపురి",
                "కీకారణ్యం",
                "శివాలయం"
            ],
            "content": "పూర్వం ద్రోణపురి అన్న పట్టణంలో కడు\nబీదవాడైన బ్రాహ్మణుడు ఒకడుండేవాడు.\nఅతడి పేరు సోమశర్మ. భార్యా, నలుగురు\nపిల్లలతో బీదరికం అనుభవిస్తూ సంసార\nభారంవల్ల కృంగిపోతూండేవాడు.\nఈ దరిద్రస్థితినించి బయటపడటం\nఎలాగా అని సోమశర్మ ఆలోచిస్తూండేవాడు.\nఏ రాజునో ఆశ్రయిస్తే యీ దారిద్య్రభారాన్ని\nయిటే దింపుకోవచ్చు. కాని, రాజాశ్రయం\nదొరకటానికి తాను పండితుడూ, కవీ\nకాదాయె! పైగా తనకువున్న లౌకికజ్ఞానం\nకూడా అంతంత మాత్రపువాయె! యిక\nరాజాశ్రయం ఎలా దొరుకుతుంది ?\n'రాజాశ్రయం దొరక్కపోతే ఏం? ఆ\nరాజునూ, నన్నూ అందర్నీ సృష్టించిన ఆ\nపరమశివుణ్ణి ప్రార్థిస్తాను. ఆయన కరుణను\nసంపాయించటానికి పండిత పామరభేదం\nఅడ్డురాదుగదా? నిర్మల భక్తితో ఆయన్ని\nగురించి తపస్సుచేస్తే, నా కష్టాలు తీరక\nపోతవా!' అనుకున్నాడు సోమశర్మ.\nఇలా అనుకొని భార్యతో తను అడ\nవులకు తపస్సుకై పోతున్నాన నీ, కొద్ది\nనెలల్లోనే తిరిగివస్తాననీ చెప్పి బయలు\nదేరాడు. కొన్నిరోజులు ప్రయాణంచేసి ఒక\nకీకారణ్యం చేరుకొన్నాడు. అక్కడ ఒక\nచెట్టుకింద పద్మాసనంవేసి కూర్చొని శివుణ్ణి\nగురించి తపస్సు ప్రారంభించాడు.\nఒకటి రెండు రోజులు గడిచినై. ఆకలి\nదప్పికలతో సోమశర్మకు శోషవచ్చింది.\nయిక అతడి మనస్సు శివుడి మీదినుంచి,\nఆహారం మీదికి మళ్ళింది. వారంరోజులు\nఅయేసరికి శోషవచ్చి పడిపోయి ' శివ శివ ’\nఅన్నధ్యానం బదులు, 'అన్నం, జలం'\nఅంటూ పలవరించసాగాడు.\nఅలాంటి తరుణంలో ఆ ప్రాంతంనుంచే\nఒక మునీశ్వరుడు ప్రయాణమైపోతున్నాడు.\nఅతడికి సోమశర్మ మాటలు వినిపించినై.\nఅతడిదగ్గరకు వచ్చి, తన కమండలం\nలోంచి ఇంతనీరు అతడి గొంతులో పోశాడు.\nసోమశర్మలేచికూర్చున్నాడు. అప్పుడుముని:\n\"నాయనా, నువ్వెవరివి? ఈ కీకా\nరణ్యంలో 'అన్నం, జలం' అంటూ\nపలవరించే దుస్థితి నీకెలా ప్రాప్తించింది?”\nఅని అడిగాడు.\nముని యిలా ప్రశ్నించేసరికి సోమశర్మ,\nతబ్బిబ్బయాడు. తాను శివధ్యానం చేస్తూ\nవున్నానుగదా అనుకొన్నాడు.\n\"స్వామీ, మీరు పొరబడివుంటారు. నేను\n'అన్నం, జలం' అనికాదు అంటూవుంట,\n'శివశివ ' అని ఆ మహాశివుణ్ణి గురించి\nధ్యానం చేస్తున్నాను ” అన్నాడు.\nమునీశ్వరుడికి సోమశర్మను చూసి చాలా\nజాలికలిగింది.\n\"నాయనా, నువ్వీ అరణ్యానికి తపస్సు\nచేసుకొనేందుకు వచ్చావన్నమాట! ముక్తిని\nకాంక్షించే అనుకుంటాను,” అన్నాడు దయ\nవుట్టిపడేట్టు.\nఅప్పుడు సోమశర్మకు నిజం చెప్పక\nతప్పలేదు. విని మునీశ్వరుడు నవ్వాడు.\n\" నాయనా, కేవలం ధన లాభం\nకాంక్షించి ఆ విశ్వేశ్వరుణ్ణి గురించి\nతపస్సు చేయనవసరంలేదు. అలాంటిది\nవృధాశ్రమ. నీకు కావలసింది ధనమే\nఅయితే ఆ కోరికను ఏసిద్ధుడైనా నెరవేర్చ\nగలడు. కొంచెం నిదానించు, ఇప్పుడే\nవస్తాను,” అంటూ మునీశ్వరుడు అక్కడి\nనుంచి లేచి చెట్లల్లోకి అదృశ్యుడయ్యాడు.\nతరవాత కాసేపటికి తిరిగివచ్చి:\n\" నాయనా, ఈ కమండలం తీసుకుపో.\nఇందులోవున్నది మంత్రశ క్తిగల జలం. ఏ\nలోహంమీద అయినాసరే ఒక బొట్టు వేశా\nవంటే-ఆ లోహం మరుక్షణంలో బంగారం\nఅవుతుంది. యింటికిపోయి సుఖించు!”\nఅని దీవించాడు మునీశ్వరుడు.\nసోమశర్మ, మునీశ్వరుడికి నమస్కరించి\nయింటికి బయలుదేరాడు. రెండు రోజులు\nనడిచి ఒక గ్రామం చేరుకొని, అక్కడ\nశివాలయం దాపుల నేవున్న ఒక విశ్వకర్మ\nయింటి అరుగుమీద కూర్చున్నాడు.\nఅప్పటికి మిట్టమధ్యాహ్నం కావస్తోంది.\nసోమశర్మకు ఆకలి దహించుకుపోతోంది.\nఅంతలో యింటిలోపలనుంచి విశ్వకర్మ\nబయటికివచ్చి సోమశర్మను చూచాడు.\n\" అయ్యా, పనితొందరలో తమరాకను\nగమనించలేదు. క్షమించండి. మీరు\nచెరువులో స్నానం ముగించుకు వచ్చేసరికి\nస్వయంపాకానికి అవసరమైన సంబారా\nలన్నీ సమకూరుస్తాను” అన్నాడు.\nసోమశర్మ సరే అని తన దగ్గరవున్న\nకమండలాన్ని విశ్వకర్మ చేతికియిస్తూ-\n\"బాబూ, దీన్ని కాస్త జాగర్తపరచండి.\nమీ ఆతిధ్యానికి కృతజ్ఞ్యుస్ !” అంటూ చెరు\nవుకు స్నానానికి వెళ్ళాడు.\nసోమశర్మ అలా వెళ్ళగానే, విశ్వకర్మ\nకమండలం తీసుకొని యింటిలోపలకు\nపోయాడు. అదేసమయంలో తను కొలిమిలో\nవూదుతున్న వెండి మూసలోంచి వెండికరిగి\nకొలిమిలో పడుతూండటం కంటబడింది.\n'అయ్యో' అనుకుంటూ ఒక్క గంతువేసి\nవిశ్వకర్మ కొలిమిదగ్గరకు పోయాడు. అలా\nగంతువేయటంలో కమండలంలోని నీరు\nతొణికి ఒకటిరెండు బొట్లు అక్కడపడివున్న\nసుత్తెమీద పడినై, క్షణంలో ఆ యినపసుత్తె\nతళతళమెరుస్తూ బంగారమైపోయింది.\nవిర్వకర్మకు యీ వింత మొదట్లో అర్థం\nకాలేదు. కమండలంలోని నీటిని ఒకటి\nరెండుబొట్లు పటకారుమీద వేసి చూశాడు.\nఆదికూడా బంగారంగా మారిపోయింది.\nదీనితో ఆనాటివరకూ ధర్మబుద్ధిగల\nవిశ్వకర్మకు దుర్బుద్ధి పుట్టింది. కమండలం\nలోనిది మామూలు నీరుకాదనీ, మంత్రశ క్తి\nగలదనీ గ్రహించాడు. దానిని తనదిగాచేసు\nకొని భాగ్యవంతుడు కావాలను కొన్నాడు.\nవెంటనే బంగారంగా మారిన సుత్తెమా, పట\nకారునూ, కమండలాన్నీ ఒక గుడ్డలొచుట్టి\nపెట్టెలో పెట్టాడు. తరవాత ఇంటికి నిప్పుపెట్టి\nకేకలు వేస్తూ ఆ పెట్టెతో బయటపడ్డాడు.\nవిశ్వకర్మ యింటిపక్కనే శంభుదాసు\nఅనే గృహస్థుడి యిల్లువుంది. విశ్వకర్మ\nకేకలువేస్తూ ఆ యింటికిపోయి, \" అయ్యో,\nఅయ్యో ! నా యిల్లు తగలబడిపోతోంది.\nయీ పెట్టెమాత్రం చేజిక్కించుకొని బయట\nపడ్డాను. మీ వుపకారం మరిచిపోను. కాస్త\nదీన్ని మీ ఇంట్లో దాచి పెట్టండి\" అంటూ\nశంభుదాసును బతిమలాడాడు.\nశంభుదాసు సరే అని ఆ పెట్టెను తన\nయింట్లో దాచాడు. విశ్వకర్మ యిల్లంతా\nకాలి భస్మం అయిపోయింది.\nఅంతలో సోమశర్మ స్నానం ముగించు\nకొని అక్కడికి వచ్చాడు. విశ్వకర్మ ఏడుస్తూ\nఅతడి దగ్గరకుపోయి-\n\" అయ్యా, నాయిల్లంతా కాలిపోయింది.\nనా యావదాస్తి నాశనమయింది. మీ కమం\nడలాన్నయినా రక్షిద్దామని ప్రయత్నించాను.\nమంటలవల్ల నాచేతకాలేదు. క్షమించండి.”\nఅంటూ కాళ్ళా వేళ్ళా పడసాగాడు.\nసోమశర్మనోట మాటరాలేదు. మంత్ర\nజలంకాస్తా అనుభవయోగ్యం కాకుండా\nపోయిందే అని వాపోయాడు. కనీసం\nకమండలమైనా ఆ కాలినయింట్లో దొరకదా\nఅని వెతికిచూచాడు.\nఇంట్లోవున్న రాగి, యిత్తడి పాత్రలన్నీ\nకాలి ముద్దయిపోయి కనిపించాయి కాని,\nకమండలం మాత్రం కనిపించలేదు.\nదానితో సోమశర్మకు విశ్వకర్మమీద అను\nమానంకలిగింది. మంత్రజలం యొక్క\nమహత్తు గ్రహించి, యితడే ద్రోహం తల\nపెట్టివుంటాడని భావించాడు. ఇలాంటి\nదుష్టుడితో వాదించి లాభంలేదని సరాసరి\nగ్రామాధికారి వద్దకుపోయి ఫిర్యాదుచేశాడు.\nగ్రామాధికారి విశ్వకర్మను పిలిపించి\nనయానా, భయానా అడిగిచూశాడు. సోమ\nశర్మ కమండలం దాచమని యిచ్చినమాట\nనిజమే అని వొప్పుకున్నాడు విశ్వకర్మ.\nకాని తన గృహోపకరణాలతోపాటు ఆదీ\nదగ్ధమైపోయిందని చెప్పాడు.\nగ్రామాధికారికి యిది నిజమేకావొచ్చని\nపించింది. పెట్టేబేడా, పాత్రసామగ్రీ అంతా\nమశి అయిపోతే-యీ కమండలం చెక్కు\nచెదరకుండా వుంటుందా అనుకున్నాడు.\n'నీకర్మ, చేసేదేముంది? ఇంటికి చ్చపో”\nఅన్నాడు గ్రామాధికారి, సోమశర్మతో.\nవిచారణ వినేందుకువచ్చిన గ్రామస్థుల్లో\nశంభుదాసుకూడా వున్నాడు. విశ్వకర్మ తన\nసామానంతా కాలిపోయిందంటాడే కాని,\nదాచమని యిచ్చిన పెట్టెసంగతి చెప్పడేమా\nఅన్న అనుమానం కలిగిందతడికి. ఇందులో\nఏదో రహస్యం వున్నదనుకున్నాడు.\nఇంటికిపోయి ఆ పెట్టెట్టె తీసుకొని సరా\nసరి గ్రామాధికారివద్దకువచ్చి జరిగినదంతా\nచెప్పేశాడు శంభుదాసు. గ్రామాధికారి పెట్టె\nతాళం వూడదీయించి చూస్తే, అందులో\nకమండలంతోబాటు బంగారుసుత్తె, పట\nకారు కనిపించినై. విశ్వకర్మచేసిన మోసం\nతెలిసిపోయింది.\nగ్రామాధికారి విశ్వకర్మకు జరిమానా\nవిధించి, సుత్తె, పటకారుతోసహా కమండ\nలాన్ని సోమశర్మకు యిప్పించాడు.\nసోమశర్మ అన్ని తీసుకొని ఇంటికి తిరిగి\nవచ్చాడు. మంత్రశక్తిగల జలం చల్లి\nయింటనున్న యిత్తడి, రాగి పాత్రలన్ని\nటినీ బంగారంగా మార్చాడు.\nఈ విధంగా సోమశర్మ దారిద్య్రబాధ\nతీరిపోయింది. అతడు చేతనైనంతలో దాన\nధర్మాలుచేస్తూ, దైవచింతనపరుడై కాలం\nవెళ్ళబుచ్చాడు.",
            "book_page_end": 42
        },
        {
            "title": "కనిష్కుడి ఔదార్యం",
            "book_page_start": 42,
            "pdf_page_start": 42,
            "pdf_page_end": 46,
            "author": "ఎస్. ఈశ్వరబాబు",
            "genre": "చారిత్రక కథ",
            "moral": "దయ, ఔదార్యం శత్రువుల హృదయాలను కూడా మార్చగలవు.",
            "keywords": [
                "కనిష్కుడు",
                "కన్యాకుబ్జ రాజు",
                "మంత్రి",
                "రాజభక్తి",
                "దైవశక్తి"
            ],
            "characters": [
                "కనిష్కుడు",
                "కన్యాకుబ్జ రాజు",
                "మంత్రి",
                "దర్జీ",
                "సేనానాయకుడు"
            ],
            "locations": [
                "పురుషపురం",
                "కన్యాకుబ్జ రాజ్యం",
                "మైదానం"
            ],
            "content": "చాలాకాలం కిందట కుషాణవంశస్థుడైన\nకనిష్కుడు పురుషపురం రాజధానిగా\nఉత్తర భారతదేశాన్ని పరిపాలించాడు.\nఆయన దైవాంశతో జన్మించినవాడనే ప్రతీతి\nప్రజల్లో వుండేది.\nకనిష్కుడు దయాధర్మ గుణాలకేగాక,\nధైర్యసాహసాలకు కూడా పేరు పొందిన\nవాడు. ఆనాడు బలవంతులైన అనేకమంది\nరాజులను జయించి తనకు సామంతులుగా\nచేసుకొన్నాడు. అలాంటివారిలో కన్యాకుబ్జపు\nరాజు ఒకడు.\nకనిష్కుడి పుట్టినరోజు పండుగకు\nసామంతరాజులు కానుకలు పంపుతూ\nవుండటం ఒక ఆచారం. ఒకసారి అతడి\nపుట్టినరోజు పండుగకు కన్యాకుబ్జ రాజు\nతన కానుకగా ఒక పట్టుగుడ్డ పంపాడు.\nతనకు వచ్చిన కానుకలలో యీ పట్టు\nగుడ్డ కనిష్కణ్ణి ఎంతగానో ఆకర్షించింది.\nదీన్ని ఒక అంగరకాగా కుట్టించుకుంటే\nబావుండు ననుకున్నాడు. దర్జీవాణ్ణి పిలి\nపించి ఒక్క వారంరోజుల్లో అంగర కా\nకుట్టుకురావలసిందని చెప్పాడు.\nవారంకాదు. రెండు వారాలు గడిచినా\nదర్జీ అంగరకా తయారుచేసి తే లేదు.\nకనిష్కుడు కుపితుడై దర్జీని వున్నవాణ్ణి\nవున్నట్టు పట్టుకు రావలసిందని భటులకు\nఆజ్ఞాపించాడు. భటులు వెంటనే వెళ్ళి\nఅతణ్ణి కనిష్కుడి దగ్గరకు లాకువచ్చారు.\nఇంత ఆలస్యానికి కారణం ఏమిటని\nదర్జీని కఠినంగా ప్రశ్నించాడు కనిష్కుడు.\nఅందుకు దర్జీ చేతులు జోడించి :\n\" మహాప్రభూ ! యిందులో నాతప్పేమీ\nలేదు. తమరు అంగరకా కుట్టమని ఇచ్చిన\nపట్టుగుడ్డమీద రెండు పాదచిహ్నాలు నేయ\nబడి వున్నవి. గుడ్డను ఎటు తిప్పి కుట్టినా\nఆ పాదచిహ్నాలు తమ వీపుమీదకు\nరాగలవు. తమరే చిత్తగించండి !\" అంటూ\nపట్టుగుడ్డను కనిష్కుడికి యిచ్చాడు.\nకనిష్కుడికి పట్టరాని కోపం వచ్చింది.\nపట్టుగుడ్డను సూక్ష్మంగా పరిశీలించిచూస్తే,\nదర్జీ చెప్పినది సత్యమే అని తెలిసింది. ఇక\nఅతడి రౌద్రానికి అంతులేదు.\n\"ఈ కన్యాకుబ్జ సామంతుడు నన్నే\nఅవమానిస్తాడా? వాడిపొగరు అణుస్తాను”\nఅంటూ మంత్రినీ, సేనానాయకుణ్ణి పిలి\nపించి సంప్రతించాడు. వారం రోజులకల్లా\nసర్వసైన్యాన్నీ సమాయత్తపరిచి కన్యాకుబ్జ\nరాజ్యంమీదికి దండయాత్ర బయలుదేరాడు.\nకనిష్కుడు సైన్యంతో తన దేశంమీదికి\nదండెత్తి వస్తున్నాడన్న వార్త కన్యాకుబ్జ\nరాజుకు తెలిసింది. బలవంతుడైన కనిషుణ్ణి\nతను ఎదిరించలేనని కన్యాకుబ్జరాజు\nగ్రహించాడు. ఇక కర్తవ్యం ఏమిటి ?\nరాజు, రానున్న ఉపద్రవాన్ని గురించి\nమంత్రితో చెప్పి ' ఏదైనా వుపాయం ఆలో\nచించు!' అన్నాడు. అందుకు మంత్రి :\n\"మహారాజా ! నేను ముందే తమకు\nఆ రకమైన కానుక పంపవద్దని మనవి\nచేసుకొన్నాను. కోరి నిద్రపోతున్న తాచు\nపాము తోక తొకారు. ఇది చేజేతులా తెచ్చి\nపెట్టుకొన్న వుపద్రవం!” అన్నాడు.\nయిందుకు రాజు తలవూప్ : \"సరే,\nజరిగిపోయిందేదో జరిగిపోయింది, విచారించి\nప్రయోజనంలేదు. ఏదో ఒకటి ఆలోచించి\nచేయకపోతే మనకు ప్రాణాలు, రాజ్యం\nరెండూ దక్కవు!\" అన్నాడు విచారంగా.\nఅప్పుడు మంత్రి యిలా చెప్పాడు :\n\"ఐతే మీరు 'ఎందుకు?' అని ప్రశ్నించ\nకుండా నా చేతిని నరికించండి.”\nమంత్రి యిలాంటి కోర్కె వెలిబుచ్చే\nసరికి కన్యాకుబ్జరాజు కళవళపడ్డాడు.\nఆయనకు రాజభక్తిపరుడైన మంత్రికి అంగ\nవిచ్ఛేదం కలిగించటం సుతరామూ యిష్టం\nలేదు. కాని, చేసేది ఏమీలేక తలారిని పిలి\nపించి మంత్రి చేతిని నరికించాడు.\nవారం రోజుల తర్వాత మంత్రి ఒక\nఉత్తమాశ్వాన్ని ఎక్కి, కనిష్టుడు సైన్యాలతో\nవస్తున్న మార్గానికి ఎదురుగా వెళ్ళాడు.\nకన్యాకుబ్జరాజ్య సరిహద్దులవద్ద కనిష్కు\nడిని కలుసుకొన్నాడు.\n\"మహారాజా, నేను కన్యాకుబ్జరాజ్య\nమంత్రిని. ఆయన తమకు చేసిన అవమా\nనాన్ని వారించ ప్రయత్నించిన ఫలం అను\nభవిస్తున్నాను ” అంటూ మంత్రి, కనిష్క\nడికి తన మొండిచేతిని చూపించాడు.\nకనిష్కుడు మంత్రి చెప్పినదంతా\nవిన్నాడు. అతడు రాజువల్ల శిక్షింపబడిన\nవాడనీ, ఆ శిక్షకూడా తన కారణంగానే\nజరిగిందనీ భావించాడు.\n\" సరే, ఆ పొగరుబోతుకు తగిన శిక్ష\nవిధిస్తాను. త్వరలోనే వాణ్ణి యమపురికి\nపయనం కట్టిస్తాను” అని కనిష్కుడు\nమంత్రిని పూరడించాడు. కాని మంత్రి\nఅంతటితో వూరుకోలేదు.\n\"మహారాజా, ప్రతీకారం జరిగితేగాని\nనాకు మనశ్శాంతి కలగదు. మీరు దండెత్తి\nవస్తున్నారని తెలిసి రాజు పట్టణం వది\nలాడు. అతడు ఎటుకేసి పోతున్నాడో నాకు\nతెలుసు. మనం అతడిదారిని అడ్డగించి\nపట్టుకోవాలి,” అని చెప్పాడు.\nకనిష్కుడు సరే అని కన్యాకుబ్జరాజును\nపట్టుకోవటం యేలానో తెలియపరచ\nమన్నాడు. అందుకు మంత్రి :\n\" మహారాజా, అతఙ్ఞ చేజిక్కించుకోవా\nలంటే మనకు రెండే రెండు మార్గాలు\nవున్నవి. ఒక మార్గాన్ని అనుసరించిపోతే\nసరిగా నలభైదినాలు పడుతుంది. రెండో\nమార్గాన వారం రోజుల్లో అక్కడికి చేర\nవచ్చును. కాని యీ మార్గం కంటకప్రాయ\nమైంది. మైదానంలోంచి మనం ప్రయాణం",
            "book_page_end": 46
        },
        {
            "title": "ఉపాయ బలం",
            "book_page_start": 47,
            "pdf_page_start": 47,
            "pdf_page_end": 52,
            "author": "పి. లక్ష్మణస్వామి",
            "genre": "రాజనీతి",
            "moral": "బలం కన్నా ఉపాయ బలం గొప్పది.",
            "keywords": [
                "విష్ణుశర్మ",
                "ఉపాయం",
                "సింహం",
                "మంత్రి",
                "దొంగలు",
                "రాజ్యం"
            ],
            "characters": [
                "విష్ణుశర్మ",
                "విష్ణుశర్మ భార్య",
                "భూరిశ్రవుడు",
                "దుష్ట మంత్రి",
                "దొంగలు",
                "శత్రు రాజు"
            ],
            "locations": [
                "ద్రోణపురి",
                "చెరువు",
                "మైదానం"
            ],
            "content": "ఒక ఊళ్లో విష్ణుశర్మ అనే బ్రాహ్మణుడు\nఉండేవాడు. అతను గర్భదరిద్రుడు. ఎంత\nప్రయత్నించినా రోజు గడవక, ఇతర\nదేశాలకు పోయి తన తెలివితేటలతో డబ్బు\nగడించుకొద్దామని నిశ్చయించి, తన\nభార్యను ప్రయాణానికేమైనా పిండివంటలు\nతయారుచేయమన్నాడు.\nవిష్ణుశర్మ భార్య తన మెడలో పుస్తెలు\nవిక్రయించి, వాటికి బదులు పసుపుకొమ్ము\nకట్టుకుని, చీకటిపడినాక కోమటింటికి వెళ్లి\nపిండివంటలు చేసే దినుసులు కొన్నది.\nచీకటిలో కోమటి ఆమెకు జాజికాయ ఇవ్వ\nటానికి బదులు నాభికొమ్ము ఇచ్చాడు. ఆ\nరాత్రే ఆమె మిగిలిన వస్తువులతోబాటు ఆ\nనాభినికూడా నూరి, ఇరవైనాలుగు బొబ్బట్లు\nవేసి, అన్నిటినీ భద్రంగా మూటగట్టింది.\nమర్నాడు తెల్లవారుజామునే బొబ్బట్లమూట\nతీసుకుని విష్ణుశర్మ ప్రయాణమయాడు.\nజామున్నరపొద్దు ఎక్కేసరికి విష్ణుశర్మ\nచాలా దూరం నడిచి అలిసి ఒక చెరువు\nదగ్గిరికి చేరుకున్నాడు. ఆయన బొబ్మట్ల\nమూటను చెరువుగట్టున పెట్టి, స్నానం\nచెయ్యటానికి చెరువులోకి దిగాడు. ఆ\nసమయానికే ఆ చెరువుగట్టుకు ఇరవైనలు\nగురు దొంగలు చేరారు. ఆ కిందటిరాత్రి\nరాజభవనంలో కొల్లగొట్టిన ధనమూ, నగలూ\nగాడిదలమీద వేసుకుని వారు అక్కడికి\nవచ్చారు. వారికికూడా ఆకలి దహించుకు\nపోతున్నది. అందుచేత గట్టుమీద విష్ణు\nశర్మ పెట్టిన బొబ్బట్లమూటను విప్పి,\nఅందులో ఉన్న ఇరవైనాలుగు బొబ్బట్లనూ\nఇరవైనలుగురూ సమంగా పంచుకుని తిని,\nఅక్కడే పడుకుని అట్లాగే మరణించారు.\nవిష్ణుశర్మ స్నానంచేసి, సంధ్యవార్చి\nబొబ్బట్లు తిందామని వచ్చేసరికి బొబ్బట్లు\nలేవుగాని, చచ్చిపడివున్న దొంగలూ, వారి\nగాడిదలమీదవున్న ధనరాసులూ కనిపిం\nచాయి. ఆ సంపదను చూసి అతడు\nఆకలికూడా మరిచిపోయాడు. కాని అంత\nధనం ఒంటరిగా తాను ఇంటికి ఎలా\nపట్టుకుపోవాలో తెలిసింది కాదు.\nఇంతలో విష్ణుశర్మకు చాలాదూరాన\nరాజభటులు గుర్రాలమీద వస్తూవుండటం\nకనిపించింది. వెంటనే అతను దొంగల\nకత్తులన్నీ తీసి పోగువేసి, ఒక కత్తితో\nదొంగల నందరినీ నరికాడు. తరవాత\nగాడిదలమీద వున్న సొత్తంతా ఒకచోట\nపెట్టి, కత్తి భుజాన పెట్టుకుని, దానిచూట్టూ\nకాపలాకాస్తున్నట్టు తిరగసాగాడు.\nత్వరలోనే రాజభటులు వచ్చారు. చచ్చి\nపోయిన దొంగలనూ, రాజుగారి ఇంట\nపోయిన సొత్తునూ చూసి ఆశ్చర్యపడ్డారు.\nవారు విష్ణుశర్మతో, \"అయ్యా, మేము\nభూరిశ్రవుడనే రాజుగారి భటులం. ఈ\nసొత్తు మా కోటలోనుంచి నిన్నరాత్రి\nదొంగలు కొల్లగొట్టారు. వీరందరినీ ఎవరు\nచంపారు? తమరు ఇక్కడ ఎందుకు\nపహరా ఇస్తున్నారు?” అని అడిగారు.\n\" అదంతా నేను మీ రాజుగారికే విన్న\nవించుకుంటాను. ముందీ సొమ్మంతా\nజాగ్రత్తపరచండి. పోదాం పదండి !”\nఅన్నాడు విష్ణుశర్మ.\nపోయిన సొమ్ము తిరిగి దొరికినందుకు\nరాజు సంతోషించి, \"అయ్యా, ఇరవై\nనలుగురు దొంగలనుచంపిన మీ పరాక్రమం\nచాలా గొప్పది. మీ సాహసంవల్ల మా సొత్తు\nదకింది. మీకు ఏమి ప్రత్యుపకారం చెయ్య\nగలను?” అని విష్ణుశర్మను ఆడిగాడు.\nదానికి విష్ణుశర్మ, \"రాజా! మీవద్ద ఆరు\nలక్షల సైనికులున్నార ట. ఎందుకు ?\nదండుగ! వారు దొంగలను పట్టుకోగలి\nగారా? వారిలో రెండులక్షలమందిని తొల\nగించి వారి జీతం నాకే ఇప్పించండి. నేను\nమీ కొలువులో ఉంటాను,” అన్నాడు.\nరాజు అన్నమాటప్రకారం విష్ణుశర్మను\nతన కొలువులోకి తీసుకుని, రెండులక్షల\nమంది సైనికులను పనిలోనుంచి తొలగించి\nవారికిచ్చే జీతం విష్ణుశర్మకు ఇప్పించాడు.\nకాని ఈ ఏర్పాటు మంత్రికి ఏమాత్రం\nఇష్టంలేదు. కాని చేసేదిలేక మంత్రి మౌనం\nవహించాడు.\nకొంతకాలం జరిగింది. చుట్టుపక్కల\nఅరణ్యాలలో ఉండే భయంకరమైన సింహం\nఒకటి మనుష్యులను తినమరిగి రాత్రివేళ\nఊరు ప్రవేశించి అందినవారిని చంప\nసాగింది. దానిని చంపటానికి రాజు భటు\nలను పంపుదామనుకున్నాడు. కాని, విష్ణు\nశర్మమీద కోపంగా ఉన్న మంత్రి రాజుతో,\n\" ప్రభూ ! రెండులక్షలమంది సైనికుల పెట్టు\nమన విష్ణుశర్మగారుండగా, సింహాన్ని చంప\nటానికి మరొకరిని పంపటమెందుకు?”\nఅని చెప్పాడు.\n\"అవును. ఆ క్రూరసింహాన్ని నేనే\nచంపేస్తాను. నాకు ఆనతివ్వండి,” అన్నాడు\nవిష్ణుశర్మ రాజుతో.\nఆ సాయంకాలం విష్ణుశర్మ, దొంగల\nవద్ద హరించిన ఇరవైనాలుగు కత్తులనూ\nతీసుకుని, ఊరిబయటికి వెళ్ళి, సింహం\nవచ్చే మార్గంలో ఒక చెట్టు యెక్కి\nకూర్చున్నాడు. చీకటిపడిన కొంతసేపటికి\nసింహం భయంకరంగా హుంకరించు\nకుంటూ మృత్యుదేవతలాగా ఆ దారివెంట\nవచ్చింది. చెట్టుమీద వున్న విష్ణుశర్మ\nదానిని కవ్వించాడు. చెట్టుమీది విష్ణు\nశర్మను చూడగానే సింహం మరింత\nభయంకరంగా గర్జిస్తూ చెట్టుకిందికి వచ్చి,\nనోరుతెరిచి గోండ్రించసాగింది. విష్ణుశర్మ\nగురిచూసి ఒక కత్తిని సింహం నోట్లోకి విసి\nరాడు. ఇదేవిధంగా అతడు తనవద్ద\nనున్న ఇరవైనాలుగు కత్తులూ సింహం\nమీదికి విసిరాడు. త్వరలోనే సింహం\nప్రాణాలువిడిచి పడిపోయింది. అది\nచచ్చిందని రూడిచేసుకొని విష్ణుశర్మ చెట్టు\nదిగివచ్చి, దాని శరీరంలోనుంచి కత్తులు\nలాగేసి, వాటితో దానిని చాలాచోట్ల పొడిచి,\nదాని రక్తం శరీరంనిండా పూసుకుని, కత్తి\nభుజాన పెట్టుకుని తెల్లవార్లూ దానిచుట్టూ\nపహరా తిరిగాడు. మర్నాడు రాజభటులు\nవచ్చి విష్ణుశర్మనూ, చచ్చిన సింహాన్నీ\nఊరేగింపు తీసుకుపోయారు.\nరాజు విష్ణుశర్మను గట్టిగా కౌగలించు\nకుని, \"నీ పరాక్రమం నిజంగా సాటిలేనిది.\nనీకు నేనేమి ఉపకారం చేయగలను?”\nఅని అడిగాడు.\n\"రాజా, నేను రెండులక్షలమంది సైని\nకులకు సమానమని మంత్రిగారన్నారు.\nఅది నిజంకాదు. నేను యిప్పుడు నాలుగు\nలక్షలమంది సైనికులకు సమానం. మరి\nరెండులక్షల మందిని సైన్యంలోనుంచి తొల\nగించి వారి జీతాలు నాకిప్పించండి,\"\nఅన్నాడు విష్ణుశర్మ వినయంగా.\nరాజు అలాగేచేశాడు. మంత్రికి విష్ణు\nశర్మమీద మరింత మంట పుట్టుకొచ్చింది.\nకాని ఏమీ చేయలేకపోయాడు.\nభూరిశ్రవుడు తొలగించిన సైనికు లు\nమరొక రాజువద్ద చేరారు. వారు తమ కొత్త\nరాజుతో, \" మహారాజా ! భూరిశ్రవుడిప్పుడు\nబలహీనుడు. ఆయనవద్ద రెండులక్షల\nమంది సైనికులే ఉన్నారు. కనక ఆయన\nమీద దండెత్తి ఆయన రాజ్యాన్ని గెలుచు\nకోండి. ఇంతకంటే మంచితరుణం దొర\nకదు” అని సలహా ఇచ్చారు.\nవారి సలహా ప్రకారమే ఆ రాజు తన\nసైన్యాలను ఆయత్తం చేసుకుని వచ్చి\nమైదానంలో విడిసి, భూరిశ్రవుడి వద్దకు\nయుద్ధపత్రిక పంపాడు,\nరాజు మంత్రిని సలహా కోరాడు.\n\"మహాప్రభూ ! ఈ విషమస్థితిలో నేను\nసలహా ఇవ్వగల సమర్ధుణ్ణి కాను. విష్ణు\nశర్మను నమ్ముకుని నాలుగులక్షల సైని\nకులను తొలగించారు. అతనినే సలహా\nఅడగండి!\" అన్నాడు మంత్రి.\nరాజు విష్ణుశర్మను సలహా అడిగాడు.\nవిష్ణుశర్మ తొణకలేదు, బెణకలేదు. \" మీరు\nశత్రుసైన్యాలను గురించి మరిచిపొండి. ఈ\nరాత్రే నేను వాటిని ధ్వంసంచేసేస్తాను!” అని\nవిష్ణుశర్మ రాజుకు అభయం ఇచ్చాడు.\nఆరాత్రే విష్ణుశర్మ తన కత్తులనూ,\nతాను చంపిన సింహచర్మాన్నీ తీసుకుని\nఒంటరిగా మైదానంమీద ఉన్న శత్రుసేనల\nవైపు వెళ్ళాడు. సైనికులంతా గాఢనిద్రలో\nముణిగి ఉన్నారు. ఒకపక్క ఏనుగులు\nకట్టివేసి ఉన్నాయి.\nవిష్ణుశర్మ ఆ ఏనుగుల మధ్యకు సింహం\nచర్మాన్ని విసరివేశాడు. సింహమే తమ\nమధ్యకు ఉరికిందనుకుని బెదిరి ఏనుగులు\nతమ గొలుసులు తెంపుకుని ఘంకరిస్తూ\nనలుదిక్షులా పరిగెత్తాయి.\n\"కొట్టు ! పొడు ! చంపు! నరుకు!” అని\nవిష్ణుశర్మ చీకటిలో అరుస్తూ నలుదిక్కులా\nపరుగెత్తసాగాడు.\nవిష్ణుశర్మ కేకలూ, ఏనుగుల ఘంకా\nరాలూ విని నిద్రలేచిన సైనికులు తమమీద\nఅర్ధరాత్రివేళ శత్రు సైన్యాలు వచ్చిపడ్డా\nయనుకుని ఆ చీకటిలో కత్తులు దూసి\nఒకరితో ఒకరు ఘోరయుద్ధంచేసి చచ్చిపో\nసాగారు.\nఈ అల్లరిలో విష్ణుశర్మ శత్రు రాజు\nగుడారంలో కిదూరాడు. అక్కడ రాజుగారి\nఅంగరక్షకులెవరూ లేరు. యిదే మంచి\nసమయమనుకొని ఒంటరిగావున్న రాజును\nకాస్తా కత్తితోపొడిచి చంపివేశాడు.\nమర్నాడు తెల్లవారేసరికి మైదానం శ్మశా\nనంగా మారిపోయింది. ప్రాణాలతో బయట\nపడిన కొద్దిమంది శతృసైనికులు అక్కడ\nనుంచి పలాయనంచేశారు. ఒంటరిగా ఇంత\nగొప్ప విజయం సంపాదించిన విష్ణుశర్మను\nచూసి రాజు ఆనందానికి మితిలేదు.\n\" నువ్వు నిజంగా నాలుగులక్షల సైని\nకులతో సమానమైనవాడవే! నేను నీకేమి\nఉపకారం చెయ్యగలను?” అని రాజు\nవిష్ణుశర్మను అడిగాడు.\nఅందుకు విష్ణుశర్మ వినయంగా :\n\" రాజా, ఆపత్సమయంలో సరిఅయిన\nసలహా ఇవ్వలేని మంత్రిదేనికి? మీ మంత్రిని\nతొలగించి ఆ పదవినీ అతడి జీతాన్నీ కూడా\nనాకిప్పించండి,\" అన్నాడు విష్ణుశర్మ.\nరాజు మారుమాటాడక మంత్రిని తొల\nగించి ఆ స్థానంలో విష్ణుశర్మను మంత్రిగా\nనియమించాడు.\nఉపాయబలం మించినబలం లేదు.",
            "book_page_end": 52
        },
        {
            "title": "మూడు కొమ్మల మామిడిచెట్టు",
            "book_page_start": 53,
            "pdf_page_start": 53,
            "pdf_page_end": 57,
            "author": "వి. సుభద్రమ్మ",
            "genre": "నీతి కథ",
            "moral": "దయ, నిస్వార్థం ఉన్నవారికి అదృష్టం తప్పక దక్కుతుంది; లోభం ఉన్నవారికి ఉన్నది కూడా పోతుంది.",
            "keywords": [
                "మామిడిచెట్టు",
                "అన్నదమ్ములు",
                "వృద్ధుడు",
                "వరాలు",
                "లోభం"
            ],
            "characters": [
                "పెద్ద అన్న",
                "రెండో అన్న",
                "మూడో అన్న",
                "వృద్ధుడు (సిద్ధుడు)",
                "రాజకుమార్తె"
            ],
            "locations": [
                "శోణానదీతీరం",
                "అరణ్యం",
                "రాజప్రాసాదం"
            ],
            "content": "పూర్వం శోణానదీతీరాన ఒక అరణ్యానికి\nసమీపంగా ముగ్గురు అన్నదమ్ములు ఒక\nకుటీరంలో నివసిస్తూ ఉండేవారు. వారు\nగర్భదరిద్రులు. వారికున్న ఆస్తిఅల్లా ఒక\nమామిడిచెట్టు. దానికి మూడు కొమ్మ\nలుండేవి. ఈ మామిడిచెట్టు వసంతకాలం\nరాగానే విరగబూచి, వేసవిలో గొప్ప ఫలా\nలిచ్చేది. మూడు కొమ్మల ఫలాలనూ\nముగ్గురు అన్నదమ్ములూ కోసుకుని, వాటిని\nవిక్రయించి ఏడాదిపొడుగునా ఏదోవిధంగా\nజీవించేవారు.\nఒక ఏడు మూడుకొమ్మల మామిడి\nవిరగకాసింది. చెట్టుకాయలు పండబారే\nదాకా రోజుకొకరువంతున అన్నదమ్ములు\nరాత్రిళ్ళు కాపలా కాసేవారు. ఆ ప్రకారమే\nఒక వెన్నెలరాత్రి పెద్దవాడు కాపలా కాస్తున్న\nసమయంలో ఒక పేదవృద్దు కర్రసహా\nయంతో నడుస్తూ చెట్టువద్దకు వచ్చి ఆగాడు.\n\"ధర్మతండ్రీ, ఆకలి దహించుకు\nపోతోంది. తినటానికేమైనా ఇవ్వు, నీకు\nపుణ్యం ఉంటుంది!\" అన్నాడు వృద్ధుడు.\nకాపలావున్న పెద్దవాడికేమీ పాలుపోలేదు.\n\" నేనూ నీవంటి దరిద్రుణ్ణి, తాతా,\nఅయినా ఆకలిగా ఉందన్నావుగనక ఈ\nకొమ్మకుగల ఫలాలు కడుపునిండా తిని\nనీ ఆకలిబాధ తీర్చుకో. ఇది నా కొమ్మ !”\nఅన్నాడు పెద్దవాడు.\nవృద్ధుడు తన చేతికర్రతో పెద్దవాడి\nకొమ్మనుంచి కొన్ని పళ్ళు పడగొట్టి, వాటిని\nఆరగించి, \"ప్రాణం దక్కించావు,\nబాబూ!” అంటూ తనదారిన వెళ్లిపోయాడు.\nమర్నాటి రాత్రి రెండోవాడు చెట్టుకు\nకాపలాకాస్తున్న సమయంలో ఈ వృద్ధుడే\nమళ్ళీ వచ్చాడు. ఆకలిగా ఉన్నదన్నాడు.\nరెండోవాడుకూడా తన కొమ్మకుగల పళ్లను\nవృద్ధుడికిచ్చాడు.\nమూడోరాత్రి ఇదేవిధంగా వృద్ధుడు\nమూడోవాడి కొమ్మకు గల పళ్ళను తిని\nవెళ్ళిపోయాడు.\nనాలుగోనాడు ఉదయం అన్నదమ్ములు\nముగ్గురూ గుడిసెలో ఉన్న సమయంలో\nవృద్ధుడు వారివద్దకు వచ్చాడు.\n\"బాబుల్లారా! మీరు ముగ్గురూ దయా\nపరులు. మీ రుణం ఉంచుకోవటం నా\nకిష్టంలేదు. నావెంట రండి. మీకు ప్రత్యుప\nకారం చేస్తాను,” అన్నాడు వృద్ధుడు.\nఅన్నదమ్ములు సంతోషించి వృద్ధుడి\nవెంట బయలుదేరారు. వారు నదివద్దకు\nవచ్చేసరికి వృద్ధుడు పెద్దవాడికేసి తిరిగి,\n\" బాబూ, నీ కోరిక ఏమిటి?” అన్నాడు.\n\" ఈ నదిలో నీరంతా పాలైపోయి, ఆ\nపాలన్నీ నా సొత్తయితే నాకింక కావలి\nసిందేమీలేదు!\" అన్నాడు పెద్దవాడు.\n\"అలాగే కానీ!” అన్నాడు వృద్ధుడు.\nమరుక్షణం నదిలో నీరంతా పాలుగా\nమారిపోయింది. ఆ పాలకోసం యెక్క\nడెక్కడినుండో జనం రాసాగారు. పెద్దవా\nడక్కడే నిలిచిపోయాడు.\nమిగిలిన ఇద్దరు అన్నదమ్ములతో\nవృద్ధుడు అరణ్యంవేపు వెళ్ళాడు. అరణ్య\nమధ్యానికి వచ్చాక వృద్ధుడు రెండోవాడితో\n\"బాబూ, నీ కోరిక ఏమిటి?” అన్నాడు.\n\" ఈ అడవి ఉన్న మేర సుక్షేత్రమైన\nపొలాలైపోయి, అవి నావి అయితే నాకింక\nకావలిసిందేమీలేదు,” అన్నాడు రెండోవాడు.\n\"అలాగే కానీ!” అన్నాడు వృద్ధుడు.\nమరుక్షణం అరణ్యం మాయమయింది.\nకనుచూపుమేరకు పచ్చని పైరు గల\nపొలాలుమాత్రమే ఉన్నాయి. రెండోవాడు\nఅక్కడే నిలిచిపోయాడు.\nమూడోవాణ్ణి వెంటబెట్టుకుని అరణ్య\nప్రాంతం దాటి కొంతదూరం వెళ్ళాడు\nవృద్ధుడు. తరవాత \"బాబూ, నీ కోరిక\nఏమిటి?” అని అడిగాడు.\n\"నాకు నీతిమంతురాలైన భార్య\nకావాలి,” అన్నాడు మూడోవాడు.\n\" అయితే నా వెంట రా!\" అంటూ\nవృద్ధుడు దారితీశాడు. పోయిపోయి వారు\nఒక రాజుగారి అంతఃపురం చేరుకున్నారు.\nనేరుగా లోపలికి వెళ్ళారు.\nబంగారు తూగుటుయ్యెల మీద రాజూ,\nరాణి, రాకుమార్తె కూచుని ఉన్నారు.\n\" రాజా, నీ కుమార్తెను · ఈ కుర్రవాడి\nకివ్వు,\" అన్నాడు వృద్ధుడు.\nఅందుకు రాజు, \" అయ్యా, ఇదివరకే\nనా కుమార్తెను పెళ్లాడటానికి ఇద్దరు రాజ\nకుమారులు పోటీ పడుతున్నారు. వారిలో\nఎవరికివ్వాలో తేలకుండా ఉన్నది. అటు\nవంటప్పుడు ఆ యిద్దరినీ కాదని నా\nకుమార్తెను ఈ దరిద్రుడి కెలా ఇవ్వను ?\nమీరే చెప్పండి,” అన్నాడు.\n\"రాజా, నీవు పొరబడు తున్నావు. నీ\nకుమార్తెకు ఆ రాజకుమారులకన్న ఇతనే\nతగిన వరుడు. కావలిస్తే రుజువుచేస్తాను.\nఇవాళనే ఆ ఇద్దరు రాజకుమారుల పేరా,\nఈ కుర్రవాడి పేరా మూడు మామిడిటెంకలు\nనాటించు. రేపటికి ఏ టెంక చెట్టయి\nకాయలు కాస్తుందో అతనికి నీ కుమార్తె\nనియ్యి,\" అన్నాడు వృద్ధుడు.\nఒక రోజులో మామిడి టెంక నుంచి\nచెట్టు మొలిచి పళ్ళు కాస్తుందన్నది, రాజు\nనమ్మలేదు. అయినా వృద్ధుడు చెప్పినట్లే\nచేశాడు. మర్నాటికల్లా మూడోవాడి పేర\nనాటిన టెంక మొలకెత్తటమేగాక, చెట్టయి\nకాయలుకూడా కాసింది.\nఒప్పందానికి కట్టుపడి రాజు తన\nకుమార్తెను మూడోవాడికిచ్చి పెళ్ళిచేశాడు.\nవృద్ధుడు తన రుణంతీర్చుకుని తనదారిన\nవెళ్ళిపోయాడు.\nరాజు, మాట తప్పలేక తనకుమార్తెను\nగర్భ దరిద్రుడికిచ్చి చేశాడేగాని ఆయనకు\nతన అల్లుణ్ణి చూచి అవమానంగానే వుంది.\nఅందుచేత మూడు రోజులు గడిచాక రాజు\nతన కూతుర్ని, అల్లుణ్ణి రాజప్రాసాదం\nనుంచి వెళ్ళగొట్టించాడు. ఆ ఇద్దరూ కాలి\nనడకను తమ గ్రామంలోని పాతకుటీరం\nచేరుకుని అందులో దారిద్య్రం అనుభవిస్తూ\nకాలం వెళ్ళబుచ్చసాగారు.\nఒక సంవత్సరం గడిచింది.\nనది ఒడ్డున పెద్దవాడు పెద్దపెద్ద మేడలు\n.కట్టించాడు. పాలు దూరగ్రామాలకు\nకూడా పీపాలతో ఎగుమతి అవుతున్నాయి.\nవేలకొద్దీ జనం అతనికింద పనిచేస్తున్నారు.\nపెరుగు వ్యాపారమూ, వెన్న వ్యాపారమూ,\nకూడా జోరుగా సాగుతున్నది.\nఒకనాడు పెద్దవాడి దగ్గిరికి ఒక వృద్ధుడు\nవచ్చాడు. పెద్దవాడు దగ్గిరే ఉండి నదిలోని\nపాలు పీపాలలోకి కొలిచి పోయిస్తున్నాడు.\n\" బాబూ, నోరెండిపోతోంది. ఆకలి\nదహించుకు పోతోంది. కాసిని పాలు తాగ\nటానికి ఇప్పించండి,” అని దీనంగా\nఅడిగాడు వృద్ధుడు.\nపెద్దవాడు ముసలివాడికేసి కోపంగా\nచూశాడు. అతను వృద్ధుణ్ణి గుర్తించకుం\nడానే, \" ఇలా అందరికీ పాలు పందేరం\nచేస్తే యిక వ్యాపారం సాగినట్లే! పో,\nయిక్కణ్ణించి !” అని కసిరాడు.\nమరుక్షణం నదిలో పాలు నీరయి\nపోయింది. అక్కడ వెలిసిన మేడలూ,\nమిద్దెలూ అదృశ్యమైపోయాయి.\nమర్నాడు రెండోవాడు తన పొలాలలో\nధాన్యం నూర్పిళ్ళు చేయిస్తున్నాడు. పెద్ద\nధాన్యపురాసి కొండ ఎత్తున వున్నది.\nవృద్ధుడు రెండోవాణ్ణి సమీపించి,\n\"బాబూ, ముసలివాణ్ణి ఇంతగంజి కాచుకు\nతాగుతాను. ధర్మప్రభువులు! కాసినిధాన్యం\nఇప్పించండి!\" అని అడిగాడు.\nరెండవవాడూ వృద్ధుణ్ణి గుర్తించలేదు.\n\"పోయి ఎక్కడన్నా కష్టపడి పనిచేసు\nకోక ముష్టికి వచ్చావా? ధాన్యం తేరగా\nవచ్చిందనుకున్నావా? పద, పద,” అని\nకేక వేశాడు రెండోవాడు.\nమరుక్షణం పోలాలు మాయమయాయి.\nధాన్యపురాశి, గడ్డివాములూ అదృశ్యమయి\nపోయాయి. చుట్టూ దట్టమైన అడవి\nమాత్రమే వుంది.\nమూడోనాడు - గుడిసెవద్దకు వచ్చాడు\nవృద్ధుడు.\n\"బాబూ, అతిథిని. పిడికెడు అన్నం\nపెట్టించండి!” అన్నాడు.\nమూడోవాడుగాని, వాడి భార్య అయిన\nరాజకుమార్తెగాని వృద్ధుణ్ణి గుర్తించలేదు.\n\" లోపలికి రా, తాతా ? కాని నీకేం\nపెట్టగలం? కుండలో ఇంత గంజి ఉంది.\nమాతోపాటే నువుకూడా అదే తాగుదువు\nగాని,” అన్నారు వాళ్ళు.\nముగ్గురూ భోజనానికి కూర్చున్నారు.\nమూడోవాడి భార్య గంజికుండ తెచ్చి మధ్య\nపెట్టి మూత తీసింది. కాని, విమాశ్చర్యం!\nకుండలో నుంచి వేడివేడి పదార్థాలు,\nషడ్రసోపేతమైనవి తెడ్డువెంట పైకి\nవచ్చాయి. తీరా చూస్తే చేతిలోది తెడ్డు\nకూడా కాదు, వెండి గరిటె. కుండ కాస్తా\nబంగారుపాత్రగా మారిపోయింది.\nఈ ఆశ్చర్యంలో దంపతులు వృద్ధుడేమై\nనదీ గమనించలేదు. ఆతడికోసం చుట్టూ\nచూసేసరికి తమ మామూలు గుడిసెకు\nబదులు మహారాజులుండే సౌధం కనిపిం\nచింది. ఎక్కడ చూసినా మణులూ, మాణి\nక్యాలూ, ఖరీదైన దుస్తులూ కనిపించాయి.\nఅప్పుడు వాళ్ళు ఆ వృద్ధుడు ఎవరైనదీ\nగ్రహించారు. తమకు యింత మేలుచేసిన\nవాడు, కనబడకుండా పోవటం వాళ్ళకు\nకొంత విచారం కలిగించింది.\nఆనాటినుంచీ ఆ దంపతులు చేతనై\nనంతలో దానధర్మాలు చేస్తూ ఆ రాజ\nసౌధంలో ఏలోటూ లేకుండా కలకాలం\nకాపరంచేశారు.",
            "book_page_end": 57
        },
        {
            "title": "రత్నగోళం - 5",
            "book_page_start": 58,
            "pdf_page_start": 58,
            "pdf_page_end": 58,
            "author": "చందమామ బృందం",
            "genre": "జానపద కథ",
            "moral": "సాహసం, ప్రయత్నం చేస్తేనే అద్భుత ఫలితాలు దక్కుతాయి.",
            "keywords": [
                "రత్నగోళం",
                "బెస్తవాడు",
                "సముద్రం",
                "ముత్యాలకోట",
                "సాహసం"
            ],
            "characters": [
                "బెస్తవాడు",
                "భూతసర్పాలు",
                "నీటిపాము",
                "పీత"
            ],
            "locations": [
                "సముద్ర గర్భం",
                "ముత్యాల కోట"
            ],
            "content": "ఉత్సాహంతో బెస్తవాడు, సముద్రంలోకి ఉరకవేయటానికి తగిన దుస్తులు\nధరించాడు. పడవఒడ్డుకు వచ్చాడు. గభీమని ఒక్క దూకు దూకాడు. దూకే\nటప్పటికి నీరు కెరటాలు కొడుతూ, నురుగులు గ్రక్కుతూ, చూడ భయం\nకరంగా కనబడింది. అతడికి జలస్తంభనవిద్య తెలుసును. నీటిలో మునిగి,\nవాడు సముద్రం అడుగుకంటా పోయాడు. అక్కడ రాళ్ళు తగులుతున్నయి.\nఅలా వెళ్ళగా వెళ్ళగా, కొంచెందూరంలోనే అందాలుచిలికే ముత్యాలకోట\nకనిపించింది. ఆ కోటచుట్టూ రంగురంగుల ఉద్యానవనం వున్నది. ఇదే\nతను పోదలచిన చోటు అని బెస్తవాడు గ్రహించి, ఆవైపు పోసాగాడు. చేరువకు\nవెళ్లినకొద్దీ, చంద్రుడి వెలుగునూ, చుక్కల వెలుగునూ మించిన కాంతి ప్రస\nరించింది. ఇటువంటి అపూర్వమైన కాంతి ఈ భూలోకంలో ఒక్క రత్న\nగోళానికి తప్ప మరి దేనికీ లేనేలేదని వాడికి తెలుసు.\nమెల్లగా రాళ్లు తప్పించుకొంటూ, పోతున్నాడు బెస్తవాడు. దారిలో ఒక\nచోట నీటిపాము ఒకటి కరవవచ్చింది. రాతిపక్కకు ఒత్తిగిలి వాడు తప్పించు\nకొన్నాడు. మరొకచోట బ్రహ్మాండమైన పీత గిట్టలతో వాడి కాలు పట్టుకో\nబోయింది. ఆ గండమూ తప్పించుకున్నాడు.\nఇన్ని గండాలూ ఎలానో తప్పించుకొని, బెస్తవాడు ఆ కాంతి ప్రసరించే\nదిక్కుకు చేరుకొన్నాడు. మెల్లగా దగ్గరకు వెళ్ళేసరికి, ఒక దివ్యమైన పాలరాతి\nఫలకం మీద రత్నగోళం చక్కగా అమర్చబడి వుంది. దాని కాంతికిరణాలు\nసూదులలాగా కళ్ళలోకి పొడుస్తూ, చూడ శక్యం కాకుండా ఉన్నయి.\nఆ రత్నగోళాన్ని చల్లగా కాజేదామా అంటే, రాతిఫలకానికి ఆ చివరా\nఈ చివరా రెండు భూతసర్పాలు చుట్టుకొని, రత్నగోళానికి కాపలా కాస్తున్నయి.\nఏమైనా కానీ అని, ఆ వృద్ధుడు ముందుకు పోయి, గోళం ఉండే చోటు\nచేరుకొన్నాడు. వాడి అదృష్టం బాగా వుండి, ఆ సమయాన సర్పాలు రెండూ\nనిద్రిస్తున్నవి.\nఈ ఆదును కనిపెట్టి, చడి చేయకుండా సాహసంతో బెస్తవాడు, రెండు\nసర్పాల మధ్యకూ దూకాడు! రాతిఫలకంమీదినించి తీసి రత్నగోళాన్ని చేత\nపట్టాడు !! మరలిపోదాంకదా అని గిరుక్కున ఇటువైపు తిరిగాడు !!!—",
            "book_page_end": 58
        }
    ],
    "statistics": {
        "total_stories": 12,
        "author_counts": {
            "చందమామ బృందం": 5,
            "కె. మురహరిరావు": 1,
            "ఎన్. వెంకటకృష్ణయ్య": 1,
            "బి. నాగరాజు": 1,
            "ఆర్. సీతాపతి": 1,
            "ఎస్. ఈశ్వరబాబు": 1,
            "పి. లక్ష్మణస్వామి": 1,
            "వి. సుభద్రమ్మ": 1
        },
        "genre_counts": {
            "నీతి కథ": 4,
            "పురాణ కథ": 1,
            "జానపద కథ": 3,
            "జాతక కథ": 1,
            "రాజ కథ": 1,
            "చారిత్రక కథ": 1,
            "రాజనీతి": 1
        }
    }
}