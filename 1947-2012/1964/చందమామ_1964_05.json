{
    "book_id": "చందమామ_1964_05",
    "stories": [
        {
            "title": "భారత చరిత్ర (దక్షిణ భారత స్వతంత్ర రాజ్యాలు)",
            "book_page_start": 32,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "చారిత్రక పరిజ్ఞానం",
            "keywords": [
                "దక్కను సుల్తానులు",
                "బహమనీ రాజ్యం",
                "ఖాన్ దేశ్",
                "విజయనగరం",
                "మొగలులు"
            ],
            "characters": [
                "ముహమ్మద్ బిన్ తుఫ్లక్",
                "అలాఉద్దీన్ బహ్మన్ షా",
                "అక్బర్",
                "ఔరంగజేబ్"
            ],
            "locations": [
                "దక్కను",
                "గుల్బర్గా",
                "ఖాన్దేశ్",
                "అహ్మద్నగర్",
                "గోల్కొండ"
            ],
            "content": "ఖాన్ దేశ్\nముహమ్మద్ బిన్ తుఫ్లక్ సామ్రాజ్యంలో ఖాన్దేశ్ ఒక భాగంగా ఉండేది. దానికి పాలకుడైన మలిక్ రాజా ఫారూకీ, ఫీరూజ్ షా అనంతరం చెలరేగిన అల్లకల్లోలంలో స్వాతంత్ర్యం ప్రకటించాడు.\n\nఇతను 1399 ఏప్రిల్ 29న పోగా, ఇతని కొడుకు మలిక్ నసీర్ రాజ్యానికి వచ్చి, గుజరాతు, బహమనీ పాలకుల చేతుల్లో ఓడిపోయి 1437-38 లో చనిపోయాడు. 1438 మొదలుకుని 1501 దాకా ఖాన్ దేశ్ను ఇతని కొడుకూ, మనమడూ, ముని మనమడూ ఏలారు. చివరకు గుజరాతు లాగే ఖాన్దేశ్ కూడా 1601 లో అక్బరు సామ్రాజ్యంలో ఐక్యమయింది.\n\nబహమనీరాజ్యం\nఢిల్లీని ధిక్కరించి స్వాతంత్ర్యం ప్రక టించిన ముస్లిము రాజ్యాలన్నిటిలోకీ అత్యంత బలీయమైనది దక్కనులోని బహ మనీ రాజ్యం. అది \"పిచ్చి\" తుఫ్లక్ కాలంలో స్వతంత్రమయింది. దక్కనులోని ప్రముఖులు దౌలతాబాదును పట్టుకుని, తమలో ఒకడైన అఫ్ఘాను వాణ్ణి నాసిరుద్దీన్ షా అనే పేరుతో గద్దె ఎక్కించారు. ఇతను రాజ్యం చేయలేక, తానై సింహాసనాన్ని జఫరాఖాన్ అనే వాడి కిచ్చేశాడు. ఇతను అబుల్ ముజఫర్ అలాఉద్దీన్ బహ్మన్ షా అనే పేరుతో 1347 ఆగస్టు 3న రాజ్యాభి షేకం చేసుకున్నాడు. ఇతని సంతతి వారే బహమనీ రాజులు.\n\nఇతను తన రాజధానిని గుల్బర్గాకు మార్చాడు; తన అధికారాన్ని ఆమోదించని దక్కను హిందూ రాజులను ఓడించాడు. ఇతను 1358 ఫిబ్రవరి 11న చనిపోయే నాటికి ఇతని సామ్రాజ్యం ఉత్తరాన వైన గంగ నుంచి దక్షిణాన కృష్ణ వరకూ, పడ మర దౌలతాబాదు నుంచి, తూర్పున భువన గిరి (తెలంగాణం) వరకూ విస్తరించింది. ఇతను అవసానదశలో తన కొడుకును గద్దెకు నియమించాడు. అతని పేరు ముహమ్మద్ షా.\n\nముహమ్మద్ షా 1377 లో చనిపోగా అతని కొడుకు ముజాహిద్ షా రాజ్యానికి వస్తూనే విజయనగరం పైకి దండెత్తి వెళ్ళి, నగరాన్ని లోబరుచుకోలేక విజయనగర రాజుతో సంధి చేసుకుని తిరిగి వచ్చాడు. ఇతని తరువాత రెండవ ముహమ్మద్ షా రాజుగా చేయబడ్డాడు.\n\nఇతని అనంతరం 1397 నవంబరులో రాజైన తాజుద్దీన్ ఫీరూజ్ షా విజయనగర రాజుతోనూ, దక్కనులోని ఇతర హిందూ రాజులతోనూ యుద్ధాలు చేశాడు. విజయ నగర రాజకుమార్తెను నిర్బంధంగా తన అంతఃపుర కాంతలలో చేర్చుకున్నాడు. కాని 1420 లో ఇతనికి విజయనగర రాజు చేతిలో పానగల్లు వద్ద ఓటమి సంభవిం చింది. ఈ అపజయానికి ప్రతికృతిగా, ఇతని తమ్ముడు అహ్మద్ షా రాజ్యానికి వచ్చి విజయనగరంతో భయంకరమైన యుద్ధం చేసి జయించాడు. 1424 ప్రాంతంలో ఇతని సేనాపతి వరంగలు రాజ్యం పైకి దండెత్తి వెళ్ళి కోటను పట్టు కుని, రాజును చంపాడు. అహ్మద్ షా 1435 ఫిబ్రవరిలో పోయాడు.\n\nఅటు తరువాత బహమనీ రాజ్యంలో కలతలూ, చీలికలూ ఏర్పడ్డాయి. ముస్లి ములలోనే షియా, సున్నీ విభేదాలు తల ఎత్తాయి, ఎన్నో కుట్రలూ కుహకాలూ జరి గాయి. అయినప్పటికీ 1527 దాకా బహ మనీ రాజుల పరిపాలన కొన సాగింది.\n\nదక్కను సుల్తానులు\nబహమనీ సామ్రాజ్య విచ్ఛిత్తితో దక్క నులో అయిదు సల్తనతు లేర్పడ్డాయి. వీటిని పాలించిన వారు : బిరారులో ఇమాద్ షాహీ, అహ్మద్నగరులో నిజామ్ షాహీ, బిజా పూర్లో ఆదిల్ షాహీ, గోల్కొండలో కుత్స్ షాహీ, బీదర్ లో బారీద్ షాహీ వంశాలవారు.\n\n1484 లో మొట్టమొదటగా బిరార్ స్వతంత్రమయింది; ఇది 1574 లో అహ్మద్నగర్లో లీనమయింది. 1489-90 లో యూసుఫ్ ఆదిలాఖాన్ బిజాపూర్ను స్వతంత్రంగా ప్రకటించాడు. ఆదిల్షాహీ వంశంలో ఇతని తరువాత చెప్పుకోదగిన సమర్థుడు రెండవ ఇబ్రాహీం ఆదిల్ షా. 1686 లో ఔరంగజేబ్ బిజాపూర్ రాజ్యాన్ని అధీనం చేసుకున్నాడు.\n\nఅహ్మద్నగర్ను స్వతంత్రంగా ప్రక టించిన వాడు మలిక్ అహ్మద్ (1490). 1499 లో ఇతను దౌలతాబాదును జయించి తన రాజ్యాన్ని బలిష్ఠం చేసుకున్నాడు. అహ్మద్ షాహీ రాజుల పరిపాలనలో చెప్పు కోదగినవి : 1550 లో నిజామ్ షా బిజా పూర్ను ఎదిరించటానికి విజయనగర రాజుతో చేరాడు; ఇతని తరువాత వచ్చిన వాడు 1565 లో విజయనగరానికి విరు ద్ధంగా ఏర్పడిన కూటంలో చేరాడు ; 1576 లో అక్బరు కొడుకు మురాద్ దాడిని చాంద్ బీబీ వీరోచితంగా ప్రతిఘటించింది ; 1600 లో మొగలులు ఈ రాజ్యంపై దాడి చేశారు; 1633 లో షాజహాన్ దీనిని తన సామ్రాజ్యంలో కలుపుకున్నాడు.\n\nబహమనీ సుల్తానులు ధ్వంసం చేసిన వరంగల్లు రాజ్యపు శిధిలాలపై గోల్కొండ రాజ్యం ఏర్పడింది. దీన్ని పాలించిన కుత్స్ షాహీ వంశాన్ని స్థాపించినవాడు కులీషా. 1565 లో విజయనగర వ్యతిరేక కూట మిలో చేరిన సుల్తానులలో ఇతని కొడుకు ఇబ్రాహీం కూడా ఉన్నాడు. ఇతను హిందు వులకు పెద్ద పదవు లిచ్చాడు.\n1687 లో ఔరంగజేబ్ గోలకొండను ముట్టడించి, జయించి మొగలు సామ్రా జ్యంలో చేర్చుకున్నాడు.",
            "book_page_end": 34
        },
        {
            "title": "ప్రహ్లాదుడు",
            "book_page_start": 19,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "పౌరాణికం",
            "moral": "అహంకారం, అతిశయం నాశనానికి దారి తీస్తాయి.",
            "keywords": [
                "హిరణ్యకశిపుడు",
                "హిరణ్యాక్షుడు",
                "నరసింహావతారం",
                "విష్ణువు",
                "తపస్సు"
            ],
            "characters": [
                "హిరణ్యకశిపుడు",
                "హిరణ్యాక్షుడు",
                "విష్ణువు (వరాహం)",
                "బ్రహ్మ",
                "జయ",
                "విజయులు"
            ],
            "locations": [
                "పాతాళం",
                "స్వర్గం",
                "మందరగిరి",
                "త్రిలోకాలు"
            ],
            "content": "బ్రహ్మ మానస పుత్రులైన సనకసనంద నాదులు మూడు లోకాలూ తిరుగుతూ ఒక నాడు తలవని తలంపుగా విష్ణు లోకానికి వెళ్ళారు. అయిదేళ్ళ పిల్లల లాగా, దిగం బరులై ఉన్న ఆ వృద్ధ మహామునులను చూసి విష్ణువు యొక్క ద్వారపాలకులైన జయ విజయులు అడ్డగించి, లోపలికి పోనిచ్చారు కారు. దానికి అలిగి ఆ మునులు ద్వారపాలకులను రాక్షస జన్మ లెత్తమని శపించారు.\nశాపానికి భయపడి జయవిజయులు శాప మోక్షణం దయచెయ్యమని మునులను వేడుకున్నారు. మూడు జన్మల అనంతరం వారికి తిరిగి విష్ణులోక ప్రాప్తి కలిగేటట్టుగా అనుగ్రహించి మునులు తమ దారిన తాము వెళ్ళారు. ఆ శాపం ఫలితంగా వారు మొదటి జన్మలో కశ్యపుడికి దితి గర్భాన హిరణ్యకశిప హిరణ్యాక్షులై జన్మ ఎత్తారు.\nహిరణ్యాక్షుడు యుద్ధాసక్తి గల వాడు. తనతో యుద్ధం చేయమని అతను వరుణుణీ ఇంకా ఇతరులనూ పిలిచాడు. కాని ఎవరూ అందుకు సిద్ధ పడలేదు. అతను భూమిని చుట్టి పాతాళంలో పడేసినప్పుడు విష్ణువు యజ్ఞ వరాహావతారమెత్తి భూమిని పైకి తెచ్చాడు. హిరణ్యాక్షు డా వరాహంతో తల పడి, యుద్ధం చేసి చచ్చాడు.\nవిష్ణువు తన తమ్ముణ్ణి చంపినందుకు హిరణ్యకశిపుడికి పట్టరాని కోపం వచ్చింది. అతను సభలో దానవ వీరుల నుద్దేశించి కోపాతిరేకంతో మాట్లాడుతూ, \"మాయా రూపంలో వచ్చి నా తమ్ముణ్ణి చంపిన ఆ విష్ణువును నా శూలానికి గుచ్చి, అతడి రక్తంతో నా తమ్ముడికి తర్పణం చేస్తాను. ఈ లోపల మీరు ప్రపంచ మంతటా తిరిగి తపస్సూ, యజ్ఞాలూ, వేదాధ్యయనమూ, వ్రతాలూ, దానాలూ చేసే వారి నందరినీ చంపండి. గోబ్రాహ్మణ పూజలూ, వర్ణాశ్రమ విధులూ సక్రమంగా సాగే గ్రామాలన్నిటినీ తగలబెట్టండి,” అని హెచ్చరించాడు.\nరాక్షసులు విజృంభించి సంచరిస్తూ ప్రజల పైన పడి హత్యాకాండ సాగించారు. పురా లనూ, గ్రామాలనూ, రాజధానులనూ, మంద లనూ, తోటలనూ, పొలాలనూ, ఆశ్రమాలనూ విధ్వంసం చేశారు.\nహిరణ్యకశిపుడు చచ్చిన తమ్ముడికి ఉత్తరక్రియలు చేసి, తన తల్లినీ, తమ్ముడి భార్యనూ, కొడుకులనూ ఊరడించి, తనకు అపజయం గాని, ముసలితనం గాని, చావు గాని లేకుండా చేసుకుని, లోకాలన్నిటికీ తానే రాజు కావాలన్న కాంక్షతో తపస్సు చేయబోయాడు.\nఅతను మందరగిరి యొక్క లోయలో కాలి బొటనవేలిపై నిలబడి, చేతులు పైకెత్తి పరమ దారుణమైన తపస్సు చేశాడు. అతని శరీరం యొక్క వేడి అన్ని లోకాలకూ వ్యాపించింది. సముద్రాలు ఘోషించాయి. భూమి కంపించింది.\nదేవతలు హిరణ్యకశిపుడి తపశ్శక్తికి తట్టుకోలేక బ్రహ్మ లోకానికి పరిగెత్తిపోయి, హిరణ్యకశిపుడి తపస్సు ఏదోవిధంగా నిలుపు చెయ్యమని బ్రహ్మను వేడుకున్నారు. అందుకు బ్రహ్మ సమ్మతించాడు.\nబ్రహ్మ వెళ్లి చూసేసరికి హిరణ్యకశిపు డెక్కడ ఉన్నదీ కూడా తెలియరాలేదు. అతని చుట్టూ పుట్ట పెరిగింది. దాన్నిండా గడ్డీ, వెదురుదుబ్బులూ ఉన్నాయి. హిరణ్య కశిపుడి శరీరాన్ని చీమలు తినేశాయి. బ్రహ్మ అతని స్థితిచూసి ఆశ్చర్యపడి, \" హిరణ్యకశిపూ, నీ తపస్సు ఫలించింది, లేచిరా ! నీ కేం వరం కావాలో కోరుకో!\" అంటూ తన కమండల జలం హిరణ్యక శిపుడి శరీరం పైన చల్లాడు.\nవెంటనే హిరణ్యకశిపుడు బంగారంలాగా వెలిగిపోతున్న శరీరంతో, యౌవనంతో నిండినవాడై పుట్టలో నుంచి పైకి వచ్చాడు. అతను హంస వాహనం ఎక్కి ఆకాశంలో కనిపించే బ్రహ్మకు సాష్టాంగ నమస్కారం చేసి, స్తుతించి, \"నేను కోరిన వర మివ్వ దలిస్తే, నీవు సృష్టించిన భూతాలలో దేని వల్లా నాకు చావు లేకుండా వరమియ్యి. లోపలగాని, వెలపలగాని, రాత్రిగాని, పగలు గాని, భూమిపైగాని, ఆకాశంలోగాని, నీవు సృష్టించని వాటి చేతగాని, ఆయుధాల చేత గాని, మానవులచేతగాని, ప్రాణం లేని వాటి చేతగాని, ప్రాణంగల వాటి చేతగాని, సురా సురుల చేతగాని, మహోరగుల చేతగాని నాకు చావు లేకుండానూ, యుద్ధంలో నాకు అపజయం లేకుండానూ, రాజరికంలో నాకు ఎదురు లేకుండానూ, దేవతల కుండే అష్ట ఐశ్వర్యాలూ నా కుండేటట్టూ వర మియ్యి,” అని వేడుకున్నాడు.\nబ్రహ్మ హిరణ్యకశిపుడికి అతను కోరిన వరాలన్నీ ఇచ్చి తన లోకానికి తిరిగి వెళ్ళిపోయాడు.\nబ్రహ్మ నుంచి అపూర్వమైన వరాలు పొంది, శరీరం బంగారు రంగులో మెరిసి పోతూ, తన తమ్ముడి చావుకు కారకుడైన విష్ణుని ద్వేషిస్తూ అతను త్రిలోక దిగ్విజ యానికి పూనుకున్నాడు. దేవ, రాక్షస, మనుష్య, గంధర్వ, గరుడ, ఉరగ, సిద్ధ, చారణ, విద్యాధర, యక్ష, రాక్షస, భూత, ప్రేత గణ రాజులూ, ఋషులూ, మునులూ అతనికి వశులయారు. విశ్వకర్మ నిర్మించిన స్వర్గం అతనికి నిలయమయింది. లోక పాలకు లతనికి పాదవందనాలు చేశారు, సిద్ధ గంధర్వ విద్యాధరాప్సరసలు అతని ముందు నృత్యాలు చేశారు.\nవిశ్వావస తుంబుర నారదులు అతని కీర్తిని గానం చేశారు. భూమ్యాకాశాలూ, నదులూ, సప్త సముద్రాలూ, అతని ఆజ్ఞ ప్రకారం నడుచుకున్నాయి.\nఒక్క త్రిమూర్తులు తప్ప అతని ఆజ్ఞకు లోబడని వారు లేరు.\nదిక్పాలకులు మొదలైన వారు దిక్కు తెలియక విష్ణుమూర్తిని శరణుజొచ్చారు. వారి మొర లాలకించిన హరి అశరీరవాణి రూపంలో, \" భయపడకండి. కొంచెం ఓపిక పట్టండి. ఆ రాక్షసుడి సంగతి నాకు తెలుసు. నేను వాడి మదం అణగిస్తాను. వాడు తన కొడుకైన ప్రహ్లాదుణ్ణి హింసించే టప్పుడు, బ్రహ్మ ఇచ్చిన వరాలకేమీ భంగం కలగకుండా నేను వాణ్ణి చంపేస్తాను,\" అని అభయం ఇచ్చాడు.\nవిష్ణువు చెప్పిన ఈ మాటలకు తృప్తి పడి దేవతలు తమతమ నివాసాలకు వెళ్ళిపోయారు. ",
            "book_page_end": 22
        },
        {
            "title": "రాకాసి లోయ",
            "book_page_start": 23,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహసం",
            "moral": "ధైర్యం, రాజభక్తి, నిజాయితీ గొప్ప సంపదలను తెచ్చిపెడతాయి.",
            "keywords": [
                "రాకాసిలోయ",
                "ధనరాసులు",
                "మాంత్రికుడు",
                "జాతకుడు",
                "సాహసం"
            ],
            "characters": [
                "కేశవుడు",
                "కల్పకవల్లి",
                "జయమల్లు",
                "బ్రహ్మదండి మాంత్రికుడు",
                "మౌనానందుడు (కేశవుడి తండ్రి)"
            ],
            "locations": [
                "రాకాసి లోయ",
                "రావిచెట్టు",
                "బ్రహ్మపురం"
            ],
            "content": "[కేశవుడూ వాళ్ళూ రాకాసిలోయలోకి దిగి, పులిరాజును చంపారు. అదే సమయంలో బ్రహ్మదండి మాంత్రికుడు అక్కడికి వచ్చి, జగభోజిని వెంటబెట్టుకుని, కోరు మధ్యకు బయలుదేరాడు. కల్పకవల్లి బంధింపబడిన గుహను కాపలా కాస్తున్న కింకరుడి మీదకు, కేశవుడు తప్పులెం కేశవుడు తప్పు దిగించాడు. జయమల్లు గుహను సమీపించాడు. —తరవాత]\nజయమల్లు గుహ ముందుకు వెళ్ళి, జ గ భో జి మాంత్రికులను సంహరింప \"ఓ రాకుమారి కల్పకవల్లీ! యివే నీకు మాత్రమే మనసి కావాలి. మీ ఆజ్ఞ ఏమిటో సెల\nవ మా సమ వమ్ము. అక్కడ వున్న ముగ్గురం వివ్వండి!” అన్నాడు.\nకూడా మీ దేశ పౌరులమే. కేశవుడని పిలవ జయమల్లు యిలా అనగానే గుహలో\nబడే యువకుడూ, మా నాయకుడూ, నా పేరు వున్నది. అయినప్పటికీ ఆన\nజయమల్లు, గోమాంగ్ మా స్నేహితుడూ, అదృష్టవశాత్తు అక్కడి వాళ్ళు మూడు దుష్టుల కల్పకవల్లి అపహరణం మధ్య చిక్కుకు పడుతూ, పడ విషయం తెలిసి వచ్చి, దేశద్రోహులుగా ప్రకటించినా, మేము వాళ్ళ గుహలో నుంచి బయటికి వచ్చుకుం మీద ఉన్న వాళ్ళందరూ మిమ్మల్ని లక్ష్యపెట్టలేదు. అందుకోసమే మీరు\nప్రతి లక్ష్యపెట్టలేదు. అయిన రాకుమారి కల్ప పడింది. బ్రహ్మదండి మాంత్రికుడూ కీ ఒకటి అయిన మీరు, మీ నాయకుడూ, మీతో కేశవుడు, ఆ గుహా ను గురించి చూస్తూ నిలబడిపోయాడు. రాకుమారి, కేశవుడి చేతిలో విడిచి ఆ కేశవుడి చేతిలో ఉన్న ఉడ మాంత్రికుడికి తెలిసి వుడి గుడి కల్ప రాకుమారి, కేశ గుడి దండి కు అత కు పడి కల్ప తెలిసి తెలిసి కింక గుడి దండి మాంత్రికుడూ కల్ప కేశ గుడి గుడి గుడి చేత ఒక గుడి గుడి కల్ప రాకుమారిని వుడి యజ బయటికి గుడి గుడి నౌకరు, బాని రాకుమారి వుడి వాల్ల గుడి పడింది. వుడి బయటికి నౌకరు, గుడి బయటికి వుడి వుడి నౌకరు, రాకుమారి వుడి వుడి గుడి దండి వుడి రావు, కల్ప కేశ వుడి గుడి గుడి వుడి రావు, వుడి నౌకరు, వుడి పడింది. రాకుమారి రావు, వుడి నౌకరు, వుడి వుడి వుడి వుడి రావు, రావు, వుడి వుడి వుడి వుడి రావు, రావు, రావు, వుడి వుడి రావు, రావు, వుడి. \nతెలుసు. మీరు, నన్ను కాపాడిన వాళ్ళు గనక, మిమ్మల్ని ఆజ్ఞాపించే హక్కు నాకు లేదు. నాకూ, ఒక ఆయుధం యివ్వండి. లోయలోకి వెళ్ళిన ఆ దుష్టుల్ని వేటా డేందుకు, నేనూ వస్తాను,” అన్నది.\nకేశవుడు మారు మాటాడకుండా, తన దగ్గిర వున్న కత్తిని కల్పకవల్లికి అందిస్తూ, \"రాకుమారీ! ఈ కత్తి మీరు తీసుకోండి, ఈ బాణాలు నాకు చాలు!” అన్నాడు.\nజయమల్లు కేశవుడి చేతిలోంచి అడవి తీగ ఉచ్చును అందుకుని, కింకరుడి కేసి పళ్ళు కొరుకుతూ చూసి, \"కింకరా ! నీకు, నీ ప్రాణ మంటే ఎక్కువ తీపా ? లేక నీ గురువు రక్షణ ఎక్కువ తీపా?\" అని అడిగాడు.\n\"మహాగురో, నన్ను చంపకండి! నా కీ భూప్రపంచంలో, నా ప్రాణాని కన్న ఎక్కువ మధురమైందీ, విలువైందీ మరేం లేదు,” అన్నాడు కింకరుడు ఏడుపు గొంతుతో.\n\"అయితే, నువ్వు ఆ ధనరాసులున్న రావిచెట్టు దగ్గిరకు దారి తియ్యి. మోసం చెయ్య ప్రయత్నించావో, నీ గొంతుకు ఉరి బిగుసుకుంటుంది,” అన్నాడు జయమల్లు.\n\"మహాప్రసాదం, గురుదేవరా ! ఆ చెట్టు దగ్గిరకు సూటిగా వెళ్ళే దారి తియ్య మన్నారా? చుట్టు తిరిగి వెళ్ళే దారి తియ్య మన్నారా ?” అని అడిగాడు కింకరుడు.\n\"ఏ దారైనా తియ్యి. నీ గురువుకూ, వాడి వెంట వున్న పిశాచాలకూ మాత్రం మనం అక్కడికి వస్తున్న సూచన తెలియ కూడదు,” అన్నాడు జయమల్లు.\n\"ధన్యుణ్ణి, గురుప్రభో! అలాగే చేస్తాను. మీ పనైన తరవాత మాత్రం, నా గొంతు బిగించి చంపకండి,\" అంటూ కింకరుడు దారి తీశాడు.\nఆ తరవాత వాడు వాళ్ళను లోయ మధ్యకు తీసుకుపోయాడు. అక్కడ ఒక చెట్టు కింద వాడాగి, దూరంగా కనిపిస్తున్న ఒక ఎత్తయిన రావిచెట్టును జయమల్లుకు వేలితో చూపుతూ, \" అదే, రాకాసిలోయలో అంతులేని ధనరాసులున్న రావిచెట్టు. దాని పాదంలో ఒక పాము పుట్ట వున్నది. నేనూ, నా పాత గురువూ దానిని ఎప్పుడో గుర్తించి, ఆ ధనరాసుల మీద హక్కున్న జాతకుడి కోసం ఎదురుచూస్తున్నాం,” అన్నాడు.\nగోమాంగ్ యిచ్చిన కత్తి తీసుకుని, కేశవుడు రావిచెట్టు కేసి బయలుదేరాడు. జయమల్లూ తతిమ్మా వాళ్ళంతా, అతడికి కొంచెం వెనకగా చెట్లచాటున నక్కుతూ కదిలారు. కింకరుడి మెడకు బిగించి వున్న తీగను లాగి పట్టుకుని, కోయగోమాంగ్ అతడి వెన్నంటి నడుస్తున్నాడు.\nకేశవుడు రావిచెట్టును సమీపించాడు. ఆ చెట్టు మొదట్లో ఒక పెద్ద పుట్ట వున్నది. చెట్టు పైన వున్న గండభేరుండపక్షులు కేశ వుడు అక్కడికి రావటం చూస్తూనే, రెక్కలు టపటపలాడిస్తూ, కర్ణకఠోరంగా అరిచి నై. కేశవుడు పుట్ట దగ్గిరకు వెళ్ళి, కత్తితో దాని మీద గట్టిగా రెండుసార్లు కొట్టాడు. ఆ వెంటనే ఒక పెద్ద కలుగులో నుంచి మహాసర్పం ఒకటి పడగ విప్పి బుసలు కొడుతూ బయి టికి వచ్చింది. ఒకవేళ ఆ సర్పం తన మీదికి వస్తుందేమో అన్న అనుమానంతో కేశవుడు కత్తి ఎత్తి పట్టుకుని, దాని కేసి ఒకడుగు వేశాడు. సర్పం బుసలు కొట్టటం మాని తల వంచుకుని పుట్ట మీంచి దిగి, దూరంగా పోసాగింది. రావిచెట్టు మీద వున్న గండభేరుండాలు కొన్ని వికృతంగా అరుస్తూ, దాని మీదికి దూకినై.\nమహాసర్పం పెట్టే బుసలూ, దానిని తన్నుకుపో చూస్తున్న గండభేరుండాలు చేసే రొదా ఓక్షణకాలం చూసి, కేశవుడు తన కత్తితో పుట్టను తవ్వసాగాడు. ఒకటి రెండు నిమిషాలు నిశ్శబ్దంగా గడిచింది. హఠాత్తుగా దాపులనున్న చెట్ల వెనక నుంచి కలకలం బయలుదేరింది. కొరడా ఛెళ్ళు మన్నట్టు పెద్ద ధ్వని అయింది. కేశవుడు ఆ ధ్వని వచ్చిన వైపుకు చూశాడు.\nబ్రహ్మదండి మాంత్రికుడూ, జగభోజీ— వాళ్ళ వెనకగా పులుగురాయుడూ, స్థూల కాయుడూ, జిత శ క్తివర్మలూ చెట్లచాటు నుంచి పెద్దగా అట్టహాసం చేస్తూ బయిటికి వచ్చారు. కేశవుడు కంట బడగానే, బ్రహ్మ దండి మాంత్రికుడు పెద్దగా నవ్వుతూ, \" వత్సా కేశవా! నిన్ను కోటీశ్వరుణ్ణి చేయ టానికి నే నెన్ని అవస్థలు పడ్డాను! మొత్తం మీద, ఈ చెట్టు పాదంలో వున్న నిధి నిక్షే పాలకు హక్కుదారువైన జాతకుడివి రానే వచ్చావు. కాలభైరవుడు చెప్పిన దంతా సత్య మైంది. ధనాన్ని కాపలాకాసే మహాసర్పం, అంతా నీ పరం చేసి పక్కకు తప్పుకున్నది. ఇక నువ్వడ్డం తొలుగు,” అంటూ కేశవుడి కేసి రాసాగాడు. జిత శక్తివర్మలు కత్తులు దూశారు. స్థూలకాయుడు కొరడా ఎత్తి పట్టు కున్నాడు. పులుగురాయుడు చెట్టు మీద వున్న గండభేరుండాల కేసి ఆశగా చూశాడు.\nకేశవుడు కత్తి తీసుకుని లేచి నిలబడి, బ్రహ్మదండినీ, అతడి అనుచరవర్గాన్నీ చూస్తూ, \"మీరంతా, వున్న చోటునే ఆగండి. ఒక్కడుగు ముందుకు వేశారో, నిలువునా నరికేస్తాను,” అన్నాడు, రౌద్రం వుట్టి పడుతున్న గొంతుతో.\nఆ మాటలకు బ్రహ్మదండీ, జగభోజీ పొట్టలు పట్టుకుని నవ్వారు. \"మా గరుడ వంశం వాళ్ళ దెబ్బ వీడికి తెలీదు !” అన్నాడు పులుగురాయుడు.\n\" నా పూర్వ బానిస యింత ధైర్యంగా మాట్టాడుతున్నాడంటే, అందు కేదో మంచి కారణమే వుంటుంది. ఇక్కడ జరగబోయే రక్తపాతంలో నాకు భాగం వద్దు,” అంటూ స్థూలకాయుడు, కొరడాను భుజానికి తగి లించుకున్నాడు.\nజిత శక్తివర్మలు ముందుకు వస్తూ, \"ఒకళ్లం వీడి తలా, ఒకళ్ళం వీడి కాళ్ళూ — ఒక్క వేటుకు నరికేద్దాం,” అన్నారు.\n\"అరే, మోసం! నా కాబోయే భార్య గుహ నుంచి ఎలా బయటపడగలిగింది? ఆ ద్రోహి కింకరు డెక్కడ ?” అంటూ అరిచాడు.\n\" కింకరు డిక్కడే వున్నాడు, గురో ! గొంతుకు ఉరిబిగిస్తే, అన్ని రహస్యాలూ వీళ్ళకు చెప్పి, యిక్కడికి వెంటబెట్టు కొచ్చాను. ప్రాణం తీపి అలాంటిది గురో !” అంటూ కింకరుడు, కోయగోమాంగ్ పక్క నుంచి కేక పెట్టాడు.\nఅదే సమయంలో కల్పకవల్లి కత్తితో బెబ్బులిలా ముందుకురికి, జగభోజి కంఠాన్ని ఒక్క వేటుతో నరుకుతూ, “పాపీ ! నీకు యిదే తగిన శిక్ష,” అన్నది.\nజగభోజి చావు చూస్తూనే, బ్రహ్మదండి మాంత్రికుడు పెద్దగా మూలిగి, \"వత్సా, కేశవా ! శిష్యా, జయమల్లూ ! నన్ను చంప కండి. నే నేమైనా పాపాలు చేసివుంటే— అదంతా మీ యిద్దరి మంచికే చేశాను. ఇక్కడున్న ధనరాసులన్నిటికీ వారసులు, మీరు,” అంటూ బావురుమన్నాడు.\nకేశవుడు జిత శ క్తివర్మల కేసి ఒకడుగు వేసేంతలో, \" గురు మౌనానందుడికీ, జై!” అన్న కేకలు వినిపించినై. ఆ మరుక్షణం లోనే ముసలివాడూ, బిడాలీ శ్వానకర్జీ కొద్ది మంది తమ అనుచరులతో, చెట్లచాటు నుంచి బయిటికి వచ్చారు. వాళ్ళను చూస్తూనే, \"హాఁ కాలభైరవా!” అంటూ బ్రహ్మదండి మరోవైపుకు పరిగెత్తబోయాడు. అటు నుంచి, జయమల్లు తన అనుచరు లతో చెట్లచాటు నుంచి బయిటికి వచ్చి, బ్రహ్మదండి బలగాన్ని చుట్టు ముట్టాడు.\nఈ లోపల కేశవుడు, తన తండ్రి కేసి పరిగెత్తి, \"అయ్యా, నిన్నీ జన్మలో మరి చూస్తాననుకో లేదు,\" అంటూ కావిలించు కున్నాడు. ముసలివాడు మాట్టాడేందుకు గొంతు పెగలక, కళ్ళవెంట ఆనందబాష్పాలు రాల్చాడు. ఆ తండ్రి కొడుకుల ప్రేమ చూసి కల్పకవల్లి, ఎంతో ఆనందపడింది.\nబిడాలీ, శ్వానకర్జీ, కేశవుడి దగ్గిరకు వచ్చి, \"కేశవా! నువ్వూ, నీ మిత్రులూ రెక్కల మనుషులను హత మార్చటానికి, మాకు చేసిన సహాయానికి కృతజ్ఞతగా, నీ తండ్రికీ, అతడి అనుచరులకూ, మా చేత నైనంత సహాయం చేశాం,” అన్నారు. కేశ వుడు ఆ అడవిమనుషుల నాయకు లిద్దర్నీ ఎంతో ప్రేమతో కౌగిలించుకున్నాడు.\nబ్రహ్మదండి మాంత్రికుడూ, పులుగు రాయుడూ, బానిసల యజమాని స్థూల కాయుడూ బంధించబడ్డారు. కింకరుడు తమకు చేసిన సహాయానికి సంతోషించి, అతడి మెడకు బిగించిన ఉరితాడు తొలగిం చాడు కోయగోమాంగ్.\nకల్పకవల్లి, అక్కడ చేరిన వారందరికీ పరిచయం చేయబడింది. ఆ తరవాత కొంత సేపటికి బిడాలీ, శ్వానకర్ణి వాళ్ళ అను చరులు తెచ్చిన వార్త విని, బ్రహ్మపుర రాజూ, రాజగురువూ అక్కడికి వచ్చారు.\nకేశవుడు, రాజుకూ, రాజగురువుకూ, రావిచెట్టు మొదట్లో వున్న పాము పుట్ట చూపుతూ, \"ఆ పుట్ట తవ్వితే, తమకు అంతులేని ధనరాసులు లభించగలవు. అందులో నాకు పాలు యివ్వవలసిందని, అడగబోవటంలేదు, మహారాజా!” అన్నాడు.\nరాజు, తన కుమార్తె కేసీ, కేశవుడి కేసీ ఓమారు చూసి, వాళ్ళు ఒకళ్ళ నొకళ్ళు ప్రేమగా చూసుకోవటం గ్రహించి, చిరు నవ్వు నవ్వుతూ, \"కేశవా, నీ కేదో నా మీద విరోధ భావం వున్నట్టు కనబడుతున్నది. నిన్నూ, నీ తండ్రినీ, నీ స్నేహితులనూ దేశ ద్రోహులుగా ప్రకటించంటంలో, నేను పొర బాటు చేశానని గ్రహిస్తున్నాను. నా ఒక్కగా నొక్క కుమార్తె కల్పకవల్లి అపహరణ సంగతి తెలిసిన తరవాత, నేను రాజ్యంలో చేయించిన చాటింపు విషయం నీకు తెలియ నట్టుంది. ఆమెను తిరిగి తెచ్చి నాకు ఒప్ప చెప్పిన వ్యక్తికి, ఆమె నిచ్చి వివాహం చేయటమే గాక, అర్ధ రాజ్య మిస్తానని కూడా ప్రకటించాను,” అన్నాడు.\nరాజగురువు, ఒక చేత్తో కేశవుడి భుజాన్నీ, మరొక చేత్తో జయమల్లు భుజాన్నీ పట్టు కుని, \"మీరు పడిన కష్టాలకు మహారాజు కన్న, నేనే ఎక్కువ బాధ్యుణ్ణి. బ్రహ్మ దండి వెంట యిద్దరు సైనికుల్ని పంపటం ద్వారా, అతడు రాజభక్తుడనీ, మీరు రాజ ద్రోహులనీ— అనవసరమైన అపవాదు కలి గించాను. ఏది ఏమైనా మీరు మీ శక్తిసామ ర్థ్యాల వల్ల అన్ని కష్టాలనూ ఎదుర్కుని జయించటమే గాక, రాకాసిలోయలోని ధన రాసుల్ని బ్రహ్మపురరాజ్య పరం చేశారు. ఆ ధనం వల్ల రాజ్యంలోని ప్రజలంతా సుఖ పడతారు,” అన్నాడు.\nఆ తరవాత సైనికులు రావిచెట్టు మొదట్లో వున్న పుట్ట అయిదారడుగులు తవ్వే సరికి, వాళ్ళకు పెద్ద భూగృహం ఒకటి కనిపిం చింది. అందులో వున్న వెలలేని రత్న మణి మాణిక్యాలూ, బంగారం, వెండీ చూసి అందరూ దిగ్భ్రాంతులయారు. ఆ ధన మంతా సైన్యం వెంట వచ్చిన ఏనుగుల మీదా, బళ్ళ మీదా ఎక్కించబడింది.\nతరవాత అందరూ బ్రహ్మపురం చేరారు. రాకుమారి కల్పకవల్లితో, కేశవుడి వివాహం మహా వైభవంగా జరిగింది.\nముసలివాడు ఏ చీకూ చింతా లేకుండా తన కొడుకు కేశవుడి వద్ద వుంటూ, శేషజీవితాన్ని హాయిగా గడిపాడు. కొంత కాలానికి రాజు వృద్ధాప్యంలో మరణించగా, కేశవుడు బ్రహ్మపుర రాజ్యానికి రాజై, జయ మల్లు మంత్రిగా, కోయగోమాంగ్, చిన్న గడేజంగ్ లు సేనానాయకులుగా తనకు అన్నిటా సహాయపడుతూండగా, చాలా కాలం సుఖంగా రాజ్యపాలన చేశాడు.",
            "book_page_end": 30
        },
        {
            "title": "దొంగలను కాచిన ముని",
            "book_page_start": 31,
            "pdf_page_start": 31,
            "pdf_page_end": 36,
            "author": "చందమామ బృందం",
            "genre": "బేతాళ కథ",
            "moral": "తపస్సుకు ఆటంకం కలిగించినా, రాజ శాసనాన్ని ఉల్లంఘించినా దండన తప్పదు.",
            "keywords": [
                "బేతాళుడు",
                "విక్రమార్కుడు",
                "ముని",
                "దొంగలు",
                "మౌనవ్రతం"
            ],
            "characters": [
                "విక్రమార్కుడు",
                "బేతాళుడు",
                "ముని",
                "దొంగల నాయకుడు",
                "దండనాయకుడు"
            ],
            "locations": [
                "శ్మశానం",
                "అరణ్యం",
                "మరాళ దేశం"
            ],
            "content": "పట్టు వదలని విక్రమార్కుడు చెట్టు వద్దకు తిరిగి వెళ్ళి, చెట్టు పై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \"రాజా, అన్ని వ్రతాలలోకీ అత్యంత కష్ట సాధ్యమైనది మౌనవ్రతం. దానికి అనేక విఘ్నాలు కలుగు తాయి. అదీగాక, మౌనం వహించి నంత మాత్రం చేత ఈ తి బాధలు తొల గవు. పూర్వం శమీకుడనే ఋషి మౌనం వహించటం చేతనే కదా పరీక్షిత్తు ఆయన మెడలో చచ్చిన పామును వెయ్యటమూ, శమీకుడి కొడుకైన శృంగి పరీక్షిత్తును పాము కరిచి చచ్చిపొమ్మని శపించటమూ మొద లైనదంతా జరిగింది? అలాగే సర్వసంగపరి త్యాగం చేసి కూడా తన మౌనంతో అనేక చిక్కులు తెచ్చుకున్న మరొక మునిని గురించి చెబుతాను విను,” అంటూ ఇలా చెప్పసాగాడు :\nపూర్వం ఒక ముని ఒక అరణ్యంలో తపస్సు చేసుకొనటానికి వచ్చాడు. ఆయన సర్వ సంగపరిత్యాగం చేసి, లోకంతో ఎలాటి సంబంధాలూ లేకుండా, నిర్జన ప్రాంతంలో ఒంటరిగా ఉండి, మౌనవ్రతం పట్టి, జలా హారమూ, ఫలాహారమూ చేస్తూ ఎక్కువ సేపు తపస్సమాధిలోనే ఉంటూ ఉండే వాడు. తాను తపస్సు చేసుకునే చోట జనసంచారం సాగినప్పు డాయన ఆ స్థలాన్ని విడిచి పెట్టి, మరొక నిర్జన ప్రాంతాన్ని చూసుకుంటూ ఉండేవాడు.\nఇలా ఆయన చోట్లు మారుతూ మరాళ దేశంలోని కొండల మధ్య ఉండే ఒక అరణ్యంలో తపస్సు చేసుకోవటానికి వచ్చాడు. అది దుర్గమమైన ప్రదేశం. చుట్టుపక్కల అనేక మైళ్ళ దూరంలో ఎక్కడా జన నివాస మన్నది లేదు. కొండల మధ్యగా చిన్న ఏరొకటి పారుతూ ఉన్నది. కొండల చుట్టూ దట్టమైన కీకారణ్యం ఉన్నది. ఆ ప్రదేశం అన్ని విధాలా తన తపస్సుకు తగినదనీ, అక్కడ తనకు తపోభంగం ఎంతమాత్రమూ కలగదనీ ముని అనుకుని, అక్కడ చేరాడు.\nకాని అది నిజంగా జనసంచారం లేని స్థలం కాదు. మరాళదేశానికి చెందిన గజ దొంగల ముఠా ఒకటి అప్పుడప్పుడూ అక్కడికి వచ్చి, తాము కొల్లగొట్టిన సొత్తును అక్కడి కొండలలో వున్న ఒక రహస్య గుహలో దాచుకుంటూ ఉండేది.\nరాజభటులు దొంగలలో ఎవరినిగాని తరిమినప్పుడు వాళ్ళు ఈ ప్రాంతానికి వచ్చి, కీకారణ్యంలో దాక్కుంటూ ఉండేవారు.\nముని ఆ ప్రాంతానికి వచ్చిన కొద్ది రోజులకే తెల్లవారుజామున దొంగల నాయ కుడు తన అనుచరులతో సహా, దొంగి లించిన సొత్తు తీసుకుని అక్కడికి వచ్చాడు. తపస్సమాధిలో ఉన్న ముని మొట్ట మొదటి సారిగా వారి కంటపడ్డాడు.\n\"వీడెవడో మనకు దాపరించాడేమిటి?” అని దొంగలనాయకుడు తన వెంట వున్న అనుచరులతో అన్నాడు.\n\"వీడు నిజమైన మునో, మన రహస్యాలు తెలుసుకునేటందుకు ముని వేషం వేసుకు యిక్కడికి వచ్చిన గూఢచారో ?” అన్నాడు మరొక దొంగ.\n“నిజమైన ముని అయినా, వీడిక్కడ ఉండటం మనకు ప్రమాదమే. వీడికి మన రహస్య స్థలాలన్నీ తెలిసిపోతాయి. రాజ భటులు మనని తరుముకుంటూ ఈ కొండల లోకి వచ్చారంటే, వీణ్ణి బాధించి అయినా మన సంగతి చెప్పిస్తారు!” అన్నాడు మరొక దొంగ,\n\"అందుచేత వీణ్ణి కైలాసానికి పంపించ టమే మనకు క్షేమం,” అని మరొక దొంగ అన్నాడు. మిగిలిన దొంగలంతా ఇదే మంచిదన్నారు.\nకాని దొంగల నాయకుడు తొందరపడక, మునిని సమీపించి, \"స్వామీ, మీరు తపస్సు చేసుకో దలిస్తే మరెక్కడికైనా వెళ్ళండి. ఇది మేముండే ప్రదేశం. మీమీ కొండలకూ, అరణ్యానికి రాజులం. మీకూ మాకూ పొత్తు కలవదు. అందుచేత వెంటనే ఇక్కడి నుంచి వెళ్ళి పొండి,” అన్నాడు.\nఅప్పుడే తపస్సమాధి నుంచి మేలుకున్న ముని కళ్ళు తెరిచి చూచాడు గాని, దొంగల నాయకు డన్న దానికి సమాధానం చెప్ప లేదు. మునికి చెవుడేమోనని దొంగల నాయకుడు ఆ మాటే మరింత గట్టిగా అరిచి చెప్పాడు. అయినప్పటికీ ముని సమాధాన మివ్వలేదు.\n\" చూస్తావేమిటి? కత్తి తీసి తల నరి కెయ్యక!” అన్నారు మిగతా దొంగలు.\nదొంగల నాయకుడు కత్తి దూసి ముని తల నరకటానికి ఎత్తాడు. ముని తన చెయ్యి పైకెత్తి వాడి చేతిని పట్టుకున్నాడు. వెంటనే దొంగల నాయకుడు కెవ్వున అరిచి కత్తిని జార విడిచాడు. వాడి చేతికి ముని చెయ్యి ఎర్రగా కాలిన ఇనుములాగా తగిలింది.\nముని మౌనం చాలించి, \"నాయనా, నిన్ను ఘోరనరకం నుంచి తప్పించటానికి నీ ప్రయత్నాన్ని భంగపరిచాను. నాకు చావ టాని కేమీ అభ్యంతరం లేదు గాని, నన్ను చంపిన పాపం నిన్ను జన్మ జన్మలకూ విడవదు. నాకు నీపై ఏమీ ఆగ్రహంలేదు. నీ దారిన నీవు వెళ్ళు,” అన్నాడు.\nదొంగల నాయకుడు ముని ముందు సాగిలపడి, \"మీ మూలంగా మా రహస్యాలు బయట పడతాయేమోననే మాకు భయం. వాటిని భద్రంగా కాపాడుతానని మాట ఇ న\nవ్వండి, స్వామి. మీ వల్ల మాకు అపాయం కలగనంత కాలమూ మీరు నిశ్చింతగా తపస్సు చేసుకోవచ్చు,” అన్నాడు.\n\" నేను ఒకరి కెందు కపాయం చేస్తాను, నాయనా? ఎవరి పాపకర్మ వారినే కట్టి కుడుపుతుంది. మీరు మంచిగా ఉంటే మీ కెవరి నుంచీ ఎటువంటి హానీ జర గదు,” అన్నాడు ముని.\nఅటు తరువాత దొంగలు ముని జోలికి వెళ్ళలేదు. కొద్దిరోజులు గడిచింది. దొంగలు తమ మానాన తాము దొంగతనాలు చేస్తూనే ఉన్నారు. ఒకనాటి తెల్లవారుజాము న దొంగల నాయకుణ్ణి తరుముకుంటూ రాజు గారి సైన్యానికి చెందిన సైనికులూ, దండ నాయకుడూ వచ్చారు. దొంగల నాయకుడు తమ రహస్యస్థానం చేరుకుని దాక్కున్నాడు.\nరాజుగారి సైనికులూ, దండనాయకుడూ కొంచెం ఆలస్యంగా ముని ఉన్న చోటికి వచ్చి, అటూ ఇటూ చూశారు. తాము తరుముకు వచ్చిన మనిషి ఎటు వెళ్ళాడో వారికి అంతు చిక్కలేదు. ఎటు వెళ్ళటానికీ మార్గం ఉన్నట్టే వారికి కనబడలేదు.\nదండనాయకుడు మునిని సమీపించి, \" స్వామీ, ఇటుగా మనిషి ఒకడు పరిగెత్తు కుంటూ వచ్చాడు, మీరేమైనా చూశారా?” అని అడిగాడు.\nముని అప్పుడే తపస్సమాధి నుంచి మేలు కుని కళ్ళు తెరిచాడు, కాని దండనాయకుడి ప్రశ్నకు సమాధాన మివ్వలేదు. దండనాయ కుడు రెండు మూడు సార్లు అదే ప్రశ్న వేశాడు, కాని ముని సమాధాన మివ్వలేదు.\n\"నీవే పెద్ద దొంగలాగున్నావు. మేము తరుముకు వచ్చిన వాడు గజదొంగ. వాణ్ణి పట్టుకోవటానికి నీవు మాకు సహాయం చెయ్యకపోతే నీవు కూడా వాడితో సమంగా దండనార్హుడివే అవుతావు. అందుచేత నీ కా దొంగను గురించి తెలిసిన దంతా చెప్పక పోతే నిన్నిప్పుడే శిరశ్ఛేదం చేస్తాను,” అంటూ దండనాయకుడు కత్తి ఎత్తాడు.\nముని అప్పటికీ సమాధానం చెప్పకపోగా, మెడ నరకమన్నట్టుగా తల వంచాడు.\nఆ సమయంలో పొదల చాటునుంచి దొంగల నాయకుడు బయటికి వచ్చి, \" ఆయన తపస్సు చేసుకునే పుణ్యాత్ముడు. ఆయన నేమీ చెయ్యకండి. నేనే దొంగను, నన్ను పట్టుకుపొండి!” అని దండనాయ కుడితో అన్నాడు.\nదండనాయకుడు అతని చేతులకు సంకెళ్ళు తగిలించి పట్టుకుపోయాడు.\nబేతాళు డీ కథ చెప్పి, \"రాజా నా కొక్క సందేహం. దొంగల నాయకుడు తనను చంప వచ్చినప్పుడు చెయ్యిపెట్టి నిరోధించిన ముని దండనాయకుడు చంప వచ్చినప్పు డెందుకు తల వంచాడు ? తనను చంపిన పాపం దొంగల నాయకుడికి చుట్టుకుంటుం దేమో నన్న విచారం వెలిబుచ్చిన మునికి, అలాటి పాపమే దండనాయకుడికి చుట్టు కుంటుందన్న విచారం ఎందుకు లేక పోయింది? సర్వసంగ పరిత్యాగం చేసి తపస్సు చేసుకునే మునికి, రాజోద్యోగి మీద కన్న దొంగల నాయకుడి పైన హెచ్చు అభి మానం దేనికి? ఈ ప్రశ్నకు సమాధానం తెలిసికూడా చెప్పక పోయావో, నీ తల పగిలి పోతుంది,” అన్నాడు.\nదానికి విక్రమార్కుడు, \"మునికి పక్ష పాతం ఏమీ లేదు. దొంగల నాయకుడు ఆయనను చంపి ఉంటే ఆ పాపం వాడికి చుట్టుకునేది. కాని దండనాయకుడు మునిని చంపితే అతని కేమీ పాపం ఉండదు. అతని దృష్టిలో రాజ శాసనాన్ని బట్టి ముని దండ్యుడే. ఎందుకంటే ముని దండనాయ కుడికి దొంగ ఆచూకీ తెలిసి కూడా చెప్ప లేదు. కనుకనే ముని దండనాయకుడి చేతిలో చావటానికి సిద్ధపడ్డాడు,\" అన్నాడు.\nరాజు కీ విధంగా మౌనభంగం కలగ గానే బేతాళుడు శవంతో సహా మాయమై మళ్ళీ చెట్టెక్కాడు.",
            "book_page_end": 36
        },
        {
            "title": "గజ ఈతగాడు",
            "book_page_start": 37,
            "pdf_page_start": 37,
            "pdf_page_end": 41,
            "author": "ఇ. విశ్వేశ్వరరావు",
            "genre": "జానపదం",
            "moral": "భూతదయ, అపారమైన నైపుణ్యం గొప్ప బహుమతులను తెచ్చిపెడతాయి. భవిష్యత్తును అంచనా వేయగల ప్రజ్ఞ ప్రాణాలను కాపాడుతుంది.",
            "keywords": [
                "గజ ఈతగాడు",
                "చేపమనిషి",
                "బడబాగ్ని",
                "భూకంపం",
                "సముద్రం"
            ],
            "characters": [
                "చేపమనిషి (గజ ఈతగాడు)",
                "రాజు",
                "రాజకుమార్తె",
                "చేపల బెస్తలు"
            ],
            "locations": [
                "కేరళ రాజ్యం",
                "లక్క దీవులు",
                "సముద్రతీరం"
            ],
            "content": "చాలా ఏళ్ళ క్రితం పశ్చిమ సముద్రతీరాన కేరళ రాజ్యానికి చెందిన ఒక దీవి లక్క దీవులకు కొంచెం దూరంలో ఉండేది. ఆది చాలా వరకు రాతిమయంగా ఉండటం చేత అక్కడ వ్యవసాయానికీ, ఇతర వృత్తులకూ అవకాశం ఉండేది కాదు. కనుక ఆ దీవిలో నివసించే వారు ప్రధానంగా చేపలు పట్టి జీవించే వారూ, పశువులను పోషించే వారూ అయి ఉండే వారు. అక్కడి బెస్తలలో కొందరు నావికులుగా వెళ్ళిపోయే వారు. మరికొందరు సముద్రం అడుగుకు వెళ్ళి ముత్యపు చిప్పలూ, పగడపు రాళ్ళూ తెచ్చి వాటిని దీవి లోని వర్తకుల కమ్మి పొట్ట పోసుకునే వారు.\nఆ దీవిలో ఉండే ఒక ముసలి బెస్త వాడికి చాలా మంది కొడుకులు. వారిలో చాలా మంది చేపలు పట్టటంలో తండ్రికి సహాయం చేసి, తాము కూడా అదే వృత్తి అవలంబించారు. ఒకరిద్దరు వర్తక నౌక లలో పనులు సంపాదించుకున్నారు. వారిలో ఆఖరివాడు చిన్నతనం నుంచీ ఒక విచిత్ర మైన ప్రకృతి కలవాడు. చేపలు తన్నుకుని చావటం వాడు చూడలేకపోయే వాడు. చిన్నతనంలో వాడు తీరానికి వెళ్ళి, తన తండ్రీ, అన్నలూ పట్టుకొచ్చిన చేపలను తట్టలలో మోసుకుపోయేటప్పుడు, ఏ చేపలో నైనా ప్రాణం ఉన్నట్టు కనిపిస్తే దాన్ని వెంటనే నీటిలోకి విసిరివేసే వాడు. ఒక్కొక్కసారి వాడు ఇంటికి చేరే సరికి తట్టలో సగం చేపలు కూడా ఉండేవి కావు.\nఈ విధంగా వాడు భూతదయ గలిగి ఉండటం చేత వాడికి చేపలు పట్టే వృత్తి అబ్బ లేదు. కాని వాడికి సముద్రమన్నా, చేపలన్నా అంతులేని ప్రేమ. \"ఎందుకూ పనికిరాని మొద్దు!\" అని తల్లిదండ్రుల చేత తిట్లు తిని, వాడు సముద్రతీరానికి వెళ్ళి గంటల తరబడి కూర్చునే వాడు. సము ద్రంలో ఈతలు కొట్టే వాడు. భూమి మీద కన్న వాడికి సముద్రం అడుగున ఎక్కువ వింతలూ, రంగులూ, ఆకర్షవంతమైన దృశ్యాలూ కనిపించేవి. అందుచేత వాడు నీటి అడుగున చాలాసేపు ఉండటం అభ్యాసం చేసి, అట్టడుగు సముద్రంలో సంచరించటమూ, అక్కడ ఉండే వింత వింత చేపలనూ, పగడపు \"చెట్ల” నూ, విచిత్రమైన కాంతులనూ చూసి ఆనందించ టమూ సాగించాడు.\nపెరిగి పెద్దవాడయే సరికి వాడు వెళ్ళి నంత సముద్రపు లోతులకు వెళ్ళి, నీటి అడుగున వాడున్నంతసేపు ఉండగల వాడు ఆ దీవిలో ఒక్కడు కూడా లేడు. వాడికి \" చేపమనిషి ” అని అందరూ పేరు పెట్టారు. వాడు ఉదయమే వెళ్ళి పగలంతా సము ద్రంలో గడిపి, చీకటి పడ్డాక ఇంటికి తిరిగి వచ్చి, తాను ఆ రోజు చూసిన వింత లన్ని టినీ తన అన్నలకు వర్ణించి చెప్పే వాడు. సముద్రం అడుగున ముణిగిపోయిన పడవ లుండేవి. వాటి పగుళ్ళలో నీటి మొక్కలు పెరిగేవి. పగడపు శిలల మీద శాఖలు శాఖలుగా ఎర్ర, తెల్ల పగడపు \"కొమ్మ” లుండేవి. నీటిలో ముత్యపు చిప్పలూ, నక్షత్ర చేపలూ, కనీ వినీ ఎరగని గాజులాటి చేపలూ, ఎన్నో ఉండేవి.\nవాటన్నిటినీ వాడు వర్ణిస్తూంటే అన్నలు వినిపించుకోక, వాడికి నిశ్చయంగా పిచ్చే ననుకునే వారు. వాడికి గాలి సోకిందేమో నని వాడి తల్లి తాయెత్తులు కట్టించింది. కాని తాయెత్తులతో వాడి ధోరణి మారలేదు. పైగా వాడికి గొప్ప ఖ్యాతి వచ్చింది. \" చేప మనిషి ” అనే మాట దీవిలోని అందరి నోటా వినపడి, చివరకు ఆ దేశపు రాజు దాకా వెళ్ళింది.\nఅందుచేత రాజుగారు వాణ్ణి ఒకసారి తన భవనానికి పిలిపించాడు.\nవాడు రాజుగారి దర్శనానికి వెళ్ళి నప్పుడు రాజుగారి కూతురు, పదిహేడేళ్ళ పిల్ల కూడా అక్కడే ఉన్నది.\n\" ఏమిరా, నువు ఎంత లోతు సముద్రం అడుగుకైనా దిగ గలవట, సముద్రాన్ని గాలించటంలో నీకు ఈడయిన వాడు ప్రపం చంలో లేడట ? ఆ మాట నిజమేనా?” అని రాజు అడిగాడు.\n\" ఇతరుల మాట నాకు తెలియదు, మహారాజా!” అన్నాడు వాడు.\n\"నీ శక్తి చూస్తాం!” అంటూ రాజు గారు అప్పటి కప్పుడే తన విహార నౌకలో తన కుమార్తెతో పాటు వాణ్ణి కూడా ఎక్కించుకుని, సముద్ర మధ్యానికి నౌకను నడిపించి, ఒక బంగారు పాత్రను సము ద్రంలో గిరవాటు వేసి, \"దాన్ని తీసుకు రా!” అన్నాడు.\nవాడు సముద్రంలో ముణిగి, అడుగుకు చేరి, బంగారు పాత్రను తీసుకుంటూ, అక్కడే ఉన్న పగడపు \"కొమ్మ” ఒకటి విరిచి పైకి వచ్చాడు. వాడా పగడపు \"కొమ్మ”ను రాజకుమార్తె కిచ్చి, బంగారు పాత్రను రాజుగారి కివ్వబోయాడు.\n\" అది నీవే ఉంచుకో. ఇంత కన్న కష్ట మైన పని చెబుతాను, చేస్తావా?” అన్నాడు రాజుగారు.\n\"చెప్పండి, చాతనైతే చేస్తాను,” అన్నాడు వాడు.\n\" నీ వీ దీవి చుట్టూ ఉన్న సముద్రం దిగువ భాగమంతా తిరిగి, అక్కడి విశేషాలు నాకు చెప్పాలి,” అన్నాడు రాజు.\n\" చాలా దూరం,” అన్నాడు వాడు.\n\" నాకు తెలుసు. నీకు కావలిసినంత వ్యవధి తీసుకో. అవసరమైనప్పుడు విశ్రాంతి కూడా తీసుకో. కాని దీవిని చుట్టి, అక్కడి విశేషాలు తెలుసుకోకుండా మాత్రం నా దగ్గి రికీ తిరిగి రాకు,” అన్నాడు రాజు.\n\" అయితే ఇక్కడే ఉండండి,” అని వాడు రాజకుమార్తె కేసి చూసి సము ద్రంలో ముణిగాడు. వాడు తిరిగి రావటా నికి మూడు మాసాలు పట్టింది.\n\"మహారాజా, మా దీవికి అడుగున మూడు బ్రహ్మాండమైన రాతి కొండలు ఆధారం ఉన్నాయి. వాటి తాలూకు రాయి మామూలు కొండరాయి కన్న చాలా బల మైనది. అయితే వాటిలో ఒకటి నశించి పోతున్నది,” అన్నాడు వాడు రాజుగారితో.\n\"నశించి పోతున్నదా ? ఎందుకూ?” అని రాజు అడిగాడు.\n\" దాని దిగువ భాగంలో అగ్ని ప్రజ్వ రిల్లుతున్నది. అది రాతిని ధ్వంసం చేస్తు న్నది. ఆ అగ్ని ఉన్న ప్రాంతంలో చాలా మేర ఒక్క నాచు మొక్కగాని, ఒక్క చిన్న చేపగాని లేదు,” అన్నాడు వాడు.\n\"నీటి అడుగున అగ్ని ఏమిటి?” అన్నాడు రాజు.\n\" మహారాజా, అది మామూలు అగ్ని కాదు. అది బడబాగ్ని. నీరు దాన్ని చల్లార్చ లేదు,” అన్నాడు వాడు.\n\" బడబాగ్ని అనే మాట విన్నాను గాని ఎన్నడూ చూడలేదు. కొంచెం అగ్ని తెచ్చి చూపించు,” అన్నాడు రాజు.\n\"అగ్నిని తీసుకు రావటం ఎలా మహా రాజా?” అన్నాడు వాడు.\n\" నేనేం చెప్పగలను! అది నీకే తెలి యాలి,” అన్నాడు రాజు.\nవాడు మళ్ళీ సముద్రం అడుగుకు వెళ్ళాడు. అగ్నిని సమీపించటానికి వాడు విశ్వప్రయత్నాలు చేశాడు. చేతులూ, కాళ్ళూ, వళ్ళూ కాలాయి. వాడు కాలిన శరీరంతో విహారనౌక వద్దకు తిరిగి వచ్చి, \"అగ్నిని తీసుకురావటం నాకు సాధ్యం కాలేదు, మహారాజా. అదుగో, దాని సాక్ష్యం!\" అంటూ తన చేతులూ, కాళ్ళూ ఆయనకు చూపాడు.\n\" ఇప్పుడు నీ మాట నమ్మగలను. నీవు నిజంగా అపూర్వమైన ఈతగాడివే,” అన్నాడు రాజు.\n\"ఈసారి అగ్నిని చాలా దగ్గిరగా చూశాను, మహారాజా. అది ఒక కొండను చాలా భాగం తినేసింది. దీవికి త్వరలోనే గొప్ప ప్రమాదం రానున్నదని నానమ్మకం,\" అన్నాడు వాడు.\nరాజుగారు వాడి మాట మీద నమ్మకం ఉంచి, ఆ దీవిలో ఉండే వారందరినీ దీవి వదిలి రావలిసిందని ఉత్తరువు చేశాడు. వారికి నివాసయోగ్యప్రదేశాలు ఏర్పాటు చేశాడు. దీవిని మనుషులూ, పశువులూ విడిచిపెట్టిపోయిన కొద్ది రోజులకే ఆ దీవి మీద భయంకరమైన భూకంపాలు కలిగి, ఒక మాసం రోజుల లోపల దానిలో ఒక్కొక్క భాగమే సముద్రజలం లోకి ఒరిగిపోయింది.\nరాజు \" చేప మనిషి\"ని పిలిపించి, \"నీ ప్రజ్ఞ వల్ల అనేక వేల మంది ప్రాణాలు దక్కాయి. ఏమి బహుమతి కోరుకుంటావో కోరుకో,” అన్నాడు.\nవాడు రాజకుమార్తె కేసి చూసి, జవాబు చెప్పలేదు. తన కూతురి అభిప్రాయం అది వరకే తెలుసుకుని ఉన్న రాజు వాడికి ఆమె నిచ్చి పెళ్ళి చేసి, తన వద్దనే ఉంచుకున్నాడు.",
            "book_page_end": 41
        },
        {
            "title": "చురుకైన పిల్ల",
            "book_page_start": 42,
            "pdf_page_start": 42,
            "pdf_page_end": 50,
            "author": "బి. వెంకటపతి",
            "genre": "హాస్యం",
            "moral": "తెలివైన మాటలు, చురుకుదనం ప్రమాదాల నుండి రక్షించి, అదృష్టాన్ని తెస్తాయి.",
            "keywords": [
                "రాజు",
                "మంత్రి",
                "కుమార్తె",
                "తెలివితేటలు",
                "రుణగ్రస్తుడు"
            ],
            "characters": [
                "వజ్రదత్తుడు (రాజు)",
                "సూక్ష్మబుద్ధి (మంత్రి)",
                "రైతు",
                "రైతు కుమార్తె",
                "రైతు భార్య"
            ],
            "locations": [
                "గ్రామం",
                "నగరం",
                "వినాయకుడి గుడి"
            ],
            "content": "ఒకప్పుడు వజ్రదత్తు డనే రాజు తన ప్రజల యోగక్షేమాలు కనుక్కుని ప్రజారంజకంగా పరిపాలించటానికి గాను తరుచు మారు వేషంలో తిరుగుతూ ఉండే వాడు. ఆయన వెంట సాధారణంగా సూక్ష్మబుద్ధి అనే మంత్రి కూడా ఉంటూ ఉండే వాడు.\nఒకనాడు రాజూ, మంత్రీ వర్తకుల దుస్తులు ధరించి నగరు దాటి గ్రామాల వెంట తిరుగుతూండగా, ఒక గ్రామంలో ఒక గుడిసెలో నుంచి విచారకరమైన మాటలు వినిపించాయి. రాజు ఆగి ఆ మాటలు విన్నాడు.\n\" ఏం చెయ్యాలో నాకు తోచటం లేదు. నా వల్ల ఏమీ కాదు. మీ అమ్మను ఆ ఈశ్వ రుడే బతికించాలి!” అని గుడిసెలో ఎవరో అంటున్నారు.\nఈ మాటలు విని జాలిపడి రాజు మంత్రితో సహా గుడిసె వాకిలి వద్దకు వెళ్ళి లోపలికి తొంగి చూశాడు. లోపల ఒక పేద రైతు అరుగు పైన, నెత్తిన చేతులు పెట్టు కుని విచారంగా కూర్చుని ఉన్నాడు. గుంజ నానుకుని నిలబడి అతని కూతురు ఏడుస్తు న్నది. పక్కన చాప మీద రైతు భార్య మూలుగుతూ పడుకుని ఉన్నది.\nఎవరో కొత్త వాళ్ళు గడపలో కనబడటం చూసి రైతు అరుగు మీది నుంచి దిగి నిలబడ్డాడు.\n\" నీకు వచ్చిన కష్ట మేమిటి? సాధ్య మైతే సహాయం చేస్తాను,” అన్నాడు మారు వేషంలో ఉన్న రాజు.\n\" అయ్యా, నేను కటిక పేదను. నా భార్య జబ్బుతో ఉన్నది. వైద్యం చేయించాలంటే ఇరవై రూకలు కావాలి. ఎవరైనా ధర్మా త్ములు బదులిస్తే ఒక నెల లోపల తీర్చు కుంటాను. కాని ఇచ్చే వారు లేరు. ఎంద రినో అడిగి చూశాను. తెగ నమ్మటానికీ, తాకట్టు పెట్టటానికీ నా దగ్గిర ఏమీ లేదు,” అన్నాడు రైతు.\n\"నీకు కావలిసిన ఇరవై రూకలూ నే నిస్తాను. కాని నెల లోపుగా ఎలా తీరు స్తావు?” అని రాజు అడిగాడు.\n\" కూలి చేసి సంపాదించే దానిలో, ఏదోవిధంగా కొంత మిగిల్చి ఇస్తాను,” అన్నాడు రైతు.\n\"సరే, ఇరవై రూకలూ తీసుకో,” అంటూ రాజు మంత్రికి సైగ చేశాడు. మంత్రి తన వద్ద ఉన్న సంచీలో నుంచి ఇరవై రూకలూ ఎంచి ఇచ్చాడు.\nరైతు ఆశ్చర్యంతోనూ, కృతజ్ఞతతోనూ వాటిని తీసుకుంటూ, \"తమ రెవరో, ఎక్క డుంటారో? ఈ యిచ్చిన దానికి వడ్డీ ఎంత కోరుతారో?” అన్నాడు.\n\"వడ్డీ అవసరం లేదు. కాని సరిగా నెల రోజులకు బాకీ తీర్చాలి. ఇవాళ శుక్ల చతుర్థి. పై శుక్లచతుర్థి నాడు సాయంకాలం సూర్యాస్తమయ వేళ నగరంలో వినాయ కుడి గుడి వద్దకు డబ్బు తీసుకు రా. మే మక్కడే ఉంటాం,” అని చెప్పి రాజు మంత్రితో సహా ముందుకు సాగి వెళ్ళాడు.\nభగవంతుడే ఈ మనుషుల రూపంలో వచ్చి తనను ఆదుకున్నా డనుకుని రైతు తన భార్యకు శ్రద్ధగా చికిత్స చేయించాడు. చికిత్స ఫలించి ఆమె కోలుకుని త్వరలోనే మామూలు మనిషి అయింది.\nకాని నెల గడువు తీరే సరికి రైతు ఇరవై రూకలూ పోగు చెయ్యలేక పోయాడు. కొంచెం కొరత అయింది. తక్కువ డబ్బుతో వారి వద్దకు వెళ్ళటానికి సిగ్గేసి అతను వినాయకుడి గుడి వద్దకు వెళ్ళక, మిగతా డబ్బు కూడా చేరిన తరువాతనే వారి ఎదట పడి, డబ్బిచ్చి క్షమాపణ చెప్పుకుందాం గదా అనుకున్నాడు.\nగడువు తీరిన మర్నాడు, శుక్ల పంచమి నాడు, సాయంకాలం వేళ రాజూ మంత్రి పూర్వంలాగే మారువేషాలు వేసుకుని రైతు గుడిసె ముందుకు వచ్చి, \" ఎవరు లోపల ?\" అని కేక వేశారు.\n\" నేనేనండీ!” అంటూ రైతు కూతురు లోపలి నుంచి వచ్చి వాళ్ళను చూసి, \" కన పడనిది లోపల బాగానే ఉంది. అంతటా వెలుగే. చీకటి ఏమీ లేదు,” అన్నది.\nరాజు కామె మాట లేమీ అర్థం కాక మంత్రి కేసి చూశాడు. మంత్రి ముఖాన చిరునవ్వు చూస్తే ఆయన కాపిల్ల మాట లర్థమైనట్టు కనబడింది.\n\"మీ నాన్న ఎక్కడ?” అని మంత్రి ఆ పిల్ల నడిగాడు.\n\"పైకెక్కి సూర్యదేవుడి కన్ను కప్ప బోయాడు,\" అన్న దామె.\n\"మీ అమ్మ ఏమయింది?” అని అడి గాడు మంత్రి.\n\"బావి స్తంభం నీటి నుంచి డబ్బు లేరుకు రాబోయింది,” అన్న దామె.\n\" అయితే నువ్వేం చేస్తున్నావు?” అని మంత్రి మళ్ళీ అడిగాడు.\n\" బంగారం నుండి వెండి తీసి అగ్గిలో పెట్టాను. అన్నీ మోసే మొద్దుకు ముద్దవేసి మెరుగు పెడుతున్నా,” అన్న దామె.\n\"మేం వస్తామని మీ నాన్నకు తెలి యదా?” అన్నాడు మంత్రి.\n\" ఎందుకంత తొందరా? రేపు వస్తా మని చెప్పారేమో!\" అన్నది.\n\" పోనీ, రేపైనా అడిగిన డబ్బు తీసుకు రాగలరా?” అని అడిగాడు రాజు.\n\" తీసుకు రాగలమో, లేదో నాకు తెలి యదు. ఎవరి శక్తిని బట్టి వాళ్ళు చెయ్య గలరు. ఇరవై రూకలు లేకపోయినా, ఇంకో నెలలో, ఈ డబ్బు బదులు నాలుగు రూకలు మాత్రం తీసుకు రమ్మంటే నాన్న తీసుకు వస్తాడనుకుంటాను,” అన్నది ఆ పిల్ల.\nఆ మాటలు వినగానే రాజూ మంత్రీ ఆశ్చర్యపడ్డారు. రాజు ఆ పిల్ల తెలివితేట లను గురించి మంత్రితో చెప్తూ, \"ఆమె అన్న దాని అర్థమేమిటో నాకు వివరంగా చెప్పు. ఆమె నాన్న రాకపోతే ఆమె అడిగిన నాలుగు రూకలూ మనం తీసుకుంటే, ఆ డబ్బు ఇరవై రూకలలో తీరిపోతుందా?” అని అడిగాడు.\nదానికి మంత్రి, \" మహారాజా, ఆమె చాలా తెలివైన పిల్ల. కనబడనిది లోపల బాగానే ఉందనీ, అంతటా వెలుగేననీ అన్నది. అంటే మీరు, నేనూ బయట నగరం బట్టలు వేసుకున్నాం గనుక, అందువల్ల మా అసలు రూపం కనబడక పోయినా, మా మంచి బుద్ధివల్ల అన్నీ బాగానే ఉన్నాయని చెప్పింది. సూర్యుడి కన్ను కప్పబోయాడంటే, పగలు అయిపోయి రాత్రి కావస్తున్నదని అర్థం. బావి స్తంభం నీటి నుంచి డబ్బు లేరుకు రాబోయిందంటే, గుంజ ఆనుకుని ఆమె ఏడుస్తూ ఉండగా, ఆమె కళ్ళనీరు బావి స్తంభం దాకా వచ్చింది కనుక, ఆ కళ్ళనీరు డబ్బు లేరుకు రావటం తప్ప ఇంకేమీ లేదు. బంగారం, వెండి తీసి అగ్గిలో పెట్టానంటే, ఆమె కట్టెల పొయ్యిలో వంటకు మంట పెట్టిందనీ, ఆ మంట మీదా, చుట్టూ తెల్లని పొగ ఉండటం వల్ల ఆమె ముఖం మెరుగు పెట్టినట్టయిందనీ అర్థం. ఆమె మాటలన్నీ వింతగా ఉన్నా, వాటిలో చురుకుదనం ఉంది. అందుచేత ఆమె అడిగినట్టుగా, ఇరవై రూకల బదులు నాలుగు రూకలే తీసుకు రమ్మని ఆమె నాన్నకు చెప్పండి. మిగిలిన పదహారు రూకలు ఆమెకు సంతోషంగా ఇచ్చేయండి,” అన్నాడు.\nరాజు మంత్రితో సహా నగరానికి తిరిగి వెళ్ళి, వారు చెప్పినట్టే రైతుకు వర్తమానం పంపాడు.\nరైతు సంతోషంగా నాలుగు రూకలు పట్టు కుని నగరానికి వెళ్ళి, రాజుకు దండం పెట్టి, \"మా అమ్మాయి ఎందుకంత తెలివిగా చెప్పిందో మాకు తెలియదు. ఆమె మాట్టాడింది మీకు, మీ మంత్రికి అర్థమైతే అంతకన్నా సంతోషం లేదు. ఇదుగో, ఈ నాలుగు రూకలూ తీసుకోండి. మిగతా పదహారు రూకలు నెలాఖరులోగా పట్టుకు వస్తాను,” అన్నాడు.\nరాజు చిరునవ్వు నవ్వి, \" మాటే మిటా, నాలుగు రూకలేనా తీసుకు రమ్మ న్నాడు నీకు వర్తమానం పంపిన మనిషి! నీ భార్య కోలుకున్నందుకు, నీ కుమార్తె తెలివితేటలకు మెచ్చి, మేము పదహారు రూకలు మాకు అక్కర్లేదని చెప్తున్నాం,” అన్నాడు.\nరాజు మాటలకు రైతు ఆనందంతో పదహారు రూకలు తీసుకుని ఇంటికి తిరిగి వెళ్ళి, సంతోషంగా ఉన్నాడు.",
            "book_page_end": 50
        },
        {
            "title": "కుదువ పెట్టిన కణితి",
            "book_page_start": 51,
            "pdf_page_start": 51,
            "pdf_page_end": 57,
            "author": "టి. నారాయణమూర్తి",
            "genre": "జానపదం",
            "moral": "అసూయపరులు తాము కోరుకున్నది సాధించినా, దాని వల్ల నష్టమే పొందుతారు.",
            "keywords": [
                "కణితి",
                "కుదువ",
                "భూతాలు",
                "నృత్యం",
                "అసూయ"
            ],
            "characters": [
                "కుడి చెంప",
                "ఎడమ చెంప",
                "భూతాలు/ఆకారాలు (మనిషి ముఖం, కప్ప తల, పక్షి కాళ్ళు)"
            ],
            "locations": [
                "జపాను",
                "కొండ అరణ్యం",
                "దేవదారు చెట్టు తొర్ర"
            ],
            "content": "జపాను దేశంలో కొండల మీద అరణ్యాల మధ్య ఒక చిన్న గ్రామం ఉండేది. ఆ గ్రామంలో అందరూ కట్టెలుకొట్టి జీవించే వాళ్ళే. ఆ గ్రామంలో ఇద్దరి గవదలకు పెద్ద పెద్ద కణుతు లుండేవి. ఒకడికి కుడి చెంపనా, రెండోవాడికి ఎడమ చెంపనా ఈ కణుతు లుండేవి. అందుచేత మిగిలిన కట్టెలుకొట్టే వాళ్ళందరూ వాళ్ళను \"కుడి చెంపా\", \"ఎడమ చెంపా” అని పిలిచే వాళ్ళు.\n\"కుడి చెంప” అనే వాడు సజ్జనుడు, స్నేహపాత్రుడు; ఒకరిని చూసి ఓర్చలేక పోవటమన్నది వాడి కేకోశానా లేదు. చెంపన కణితి ఉన్నప్పటికీ, దానికి చికిత్స ఏమీలేదు గనక మనసును సరిపెట్టుకుని, పెళ్ళాడి, తన భార్యతో సుఖంగా కాపరం చేస్తున్నాడు.\n\"ఎడమ చెంప” అలా కాదు. వాడికి \"కుడి చెంప మీద తప్ప మిగిలిన గ్రామస్తు లందరి మీదా అసూయే. మళ్ళీ అందరి సహాయమూ కోరే వాడు, ఏది కావలిసినా అడిగి తీసుకునే వాడు ; అయినా అందరి మీదా కసిగా ఉండే వాడు. \"కుడి చెంప” తనలాగా ఒంటరి జీవితం జీవించి, ఇంటి పనులన్నీ తానే చేసుకోవటం లేదని \"ఎడమ చెంప”కు అప్పుడప్పుడూ అసూయ కలుగు తూనే ఉండేది; కాని మిగిలిన వాళ్ళ పైన ఉన్నంత కసి \"కుడి చెంప\" మీద ఉండేది కాదు. తన కేదన్నా చీపురో, చాటో కావలిసి వస్తే అరువుకు \"కుడి చెంప” ఇంటికే వెళ్ళేవాడు. తనకు కావలిసిన వస్తు వేదో తీసుకుంటూ, \"వస్తువైతే మీ రిచ్చారు గాని, చాకిరీ అంతా నేనే చేసుకోవాలి! ఆడ దిక్కులేని సంసారం!” అని పొడిచి నట్టుగా అనే వాడు. వాడి అసూయను \"కుడి చెంపా”, వాడి భార్యా పట్టించుకునే వారు కారు.\nఒకనాడు \"కుడి చెంప” తన రంపమూ, గొడ్డలీ, తాళ్ళూ తీసుకుని కట్టెలు కొట్టటానికి కొండ ఎగువన ఉన్న అరణ్యంలోకి వెళ్ళాడు. వాడు మోయగలిగినన్ని కట్టెలు కొట్టి, మోపుకట్టి, తన పనిముట్లు తీసుకుని గ్రామానికి దిగి పోబోతుండగా, పెళపెళా ర్భాటాలతో వాన సాగింది. అది మామూలు వానకాదు, ప్రచండమైన గాలివాన. కొండల మీద అక్కడక్కడా పిడుగులు పడసాగాయి. ఆకాశాన మెరుపులు మెరిశాయి. ధారా పాతంగా వర్షం కురిసింది.\n\"కుడి చెంపకు పరిగెత్తిపోయి ఇంట్లో పడాలనే ఉన్నది గాని, నెత్తిన పెద్ద బరు వున్నది. అప్పటికీ పరుగు ప్రారంభించాడు. కాని చెట్లు కూలుతున్నాయి. వాడికి పోలే నని భయం పట్టుకున్నది. అయితే అదృష్ట వశాత్తూ సమీపంలో వాడి కొక బ్రహ్మాండ మైన దేవదారు చెట్టులో పెద్ద తొర్ర కన బడింది. వాడు చప్పున అందులోకి దూరాడు. తొర్ర విశాలంగా ఉన్నది. లోపల పొడిగా ఉన్నది. వాడు తన మోపును దించుకుని, గొడ్డలీ, రంపమూ ఒక పక్కన పెట్టి, సుఖంగా కూర్చుని ఒక నిద్ర కూడా తీశాడు.\nసూర్యాస్తమయం వేళకు గాలి వాన నిలిచిపోయింది. ఇక బయలుదేరవచ్చు ననుకుని, \"కుడి చెంప” తన కట్టెల మోపు ఎత్తుకుని, పనిముట్లు తీసుకుని ఇంటి దారి పట్టాడు. పూర్తిగా చీకటిపడేలోగా అరణ్యం దాటాలన్న ఉద్దేశంతో వాడు సాధ్య మైనంత వేగంగానే నడిచాడు. అయినా మధ్య దారిలోనే చీకటి పడింది. వాడు దారి తప్పుతానేమోనన్న భయంతో, దారి ఎంత దూరం కనిపిస్తున్నదో చూడటానికి తల ఎత్తే సరికి దూరాన ఒక దివిటీ కనబడింది. అది చూసి వాడు, ఎవరై ఉంటారా అని ఆశ్చర్యపడుతుండగా దాని పక్కన మరొక దివిటీ, దాని వెనకనే ఇంకా అనేక దివిటీలూ కనపడ్డాయి.\nతన గ్రామం వాళ్ళే అయి ఉంటారనీ, తాను అరణ్యంలో చిక్కుపడి పోయి ఉంటాడన్న భయంతో దివిటీలు వేసుకుని వస్తున్నారనీ అనుకుని వాడు, \"ఆగండి, ఆగండి! నే వచ్చేస్తున్నాను!\" అని కేక పెట్టాడు. కాని దివిటీలు ఆగలేదు, జవాబు కూడా రాలేదు. వాడు మళ్ళీ కేక పెట్టాడు. దానికీ జవాబు లేదు.\nదివిటీలు మరింత సమీపం అయే సరికి \"కుడి చెంప”కు భీతి కలిగించే విషయం ఒకటి కంటబడింది—దివిటీలు వాటంతట అవే వస్తున్నాయి! వాటిని పట్టుకున్న మనుషుల జాడలేదు ! అవి కొరివిదయ్యాలు కావచ్చు, పిశాచాలూ, భూతాలూ, ఏవైనా కావచ్చు. పట్టరాని భయంతో \"కుడి చెంప” వెనక్కు తిరిగి, వచ్చినదారే పట్టి పరిగెత్త సాగాడు. ఎగువమార్గం కావటంచేత పరుగు మరింత కష్టమయింది. వాడు నెత్తి మీద ఉన్న కట్టెలమోపు ఒక పక్క గిరవాటు వేసి, తిన్నగా చెట్టు తొర్ర వద్దకు చేరుకుని, అందులో దాక్కున్నాడు.\nదివిటీలు కూడా ఆ చెట్టు సమీపంలో ఉన్న ఖాళీ స్థలంలోకే వచ్చి నిలిచాయి. ఇప్పుడా దివిటీలను పట్టుకున్న ఆకారాలు కొంతవరకు స్పష్టంగానే కనిపిస్తున్నాయి. ఒక దానికి కప్ప తల, ఒక దానికి పక్షి కాళ్ళు, మరొకదానికి జింక పాదాలు, మరొక దానికి ఎలుగుబంటి తల—అన్నిటిలోనూ మనిషి లక్షణాలూ, పశువుల లక్షణాలూ కలిసి ఉన్నాయి.\n\"మంట చెయ్యండి!” అన్న కేక విని పించింది.\n\"పాడికట్టెల కట్ట దొరికింది, అదృష్టం! ఎవరో పారేసుకున్నారు,” అని ఇంకొక కంఠం అన్నది. క్షణంలో మంట తయా రయింది. ఆకారాలన్నీ మంట చుట్టూ వలయంగా ఏర్పడి, దివిటీలు పైకెత్తి నృత్యం చేయసాగాయి. వాటి సరదా చూస్తూన్న కొద్దీ \"కుడి చెంప కు వాటిని చూస్తే భయం పోయింది. అవి ఒకరికి హాని చేసేవిలాగా కనిపించలేదు. అతను చెట్టు తొర్రలో నుంచి బయటికి వచ్చాడు. \"మనిషి! మనిషి!” అని అవి ఆనందంతో కేకలు పెట్టాయి.\n\"ఎవరు నీవు? ఏం పని చేస్తావు?” అని ఒక ఆకారం అడిగింది.\n\" నేను కట్టెలు కొట్టేవాణ్ణి. నేను కొట్టిన కట్టెలే మీరు చలిమంట వేసుకుంటు న్నారు. నా పేరు 'కుడి చెంప'. ఈ కణితి చూడండి,” అన్నాడు \" కుడి చెంప.”\n\" ఈ కణితి ఎంత అందంగా ఉందో!” అన్న దొక ఆకారం.\n\"మీ రెవరు?” అన్నాడు \"కుడి చెంప.”\nఆ ఆకారాలు తన కణితి చూసి ఆనం దించి నందుకు ఆశ్చర్యపడి.\n\"మేము భూతాలమూ, ప్రేతాలమూ, పిశాచాలమూ, ఏదీ కాము. మే మసలు ఈ లోకం వాళ్ళమే కాము,” అన్నాయి ఆకారాలు.\n\"మీ నృత్యం చాలా బావుంది. మా కట్టెలు కొట్టే నృత్యం ఇంకో మాదిరిగా ఉంటుంది,” అన్నాడు \"కుడి చెంప”.\n\"కట్టెలు కొట్టే నృత్యమా? ఏదీ, చేసి చూపించు, మేము కూడా ఆనందిస్తాం!” అన్నాయి ఆకారాలు.\n\"కుడి చెంప” ఒక చేత గొడ్డలీ, ఇంకొక చేత రంపమూ పట్టుకుని, వాటితో కట్టెలు కొట్టటమూ, కొమ్మలు కోయటమూ అభిన యిస్తూ, చాలా నాజూకుగా కట్టెలు కొట్టే నృత్యం చేసి చూపించాడు.\nఆ ఆకారాలు పరమానందం చెంది, చప్పట్లు చరిచి, ఈలలు వేసి \"కుడి చెంప”ను ప్రోత్సహించాయి.\n\"భలే నృత్యం ! మాకు కూడా నేర్పు!\" అని అవి కేకలు పెట్టాయి.\n\" చాలు, చాలు! తెల్లవార వస్తున్నది! ఇక మనం వెళ్ళాలి,” అన్నది మనిషి ముఖం గల ఆకారం.\n\"రేపు రాత్రికి ఇక్కడికే రా ! తప్పక వస్తావు కదా?\" అన్నాయి మిగిలిన ఆకారాలు.\n\"వస్తాను. వచ్చి మీకు మా నృత్యం నేర్పుతాను,” అన్నాడు \"కుడి చెంప” చాలా సంతోషంగా.\n\" ఊరికే మాట అనటం కాదు. నీ వస్తు వేదైనా కుదవ పెట్టి మరీ వెళ్ళు,” అన్నది మనిషి ముఖం.\n\"అతని రంపం, గొడ్డలీ తీసుకుందాం!\" అన్నాయి మిగిలిన ఆకారాలు.\n\"అటువంటివి పోతే లక్ష్యం చేస్తాడా ? ఇదుగో ఈ కణితి తీసుకుందాం!\" అంటూ మనిషి ముఖం గల ఆకారం కట్టెలు కొట్టే వాడి కుడి చెంపన ఉన్న కణితిని పుణి కింది. ఆ కణితి కాస్తా దాని చేతిలోకి ఊడి వ చ్చింది. అంతలోనే ఆకారాలన్నీ అదృ శ్యమైపోయాయి.\n\" కుడి చెంప” తన ముఖం రెండు పక్కలా తడువుకున్నాడు. రెండు పక్కలూ నున్నగా, ఒకే విధంగా ఉన్నాయి. ఎన్నేళ్ళు గానో ఉన్న కణితి కాస్తా మంత్రించినట్టు పోయింది. వాడు తన అనుభవాన్ని తానే నమ్మలేకుండా ఇంటిదారి పట్టాడు.\nవాడు ఇంటికి చేరుకున్నాక వాడి భార్య మరింత ఆశ్చర్యపడింది. వాడు ఆమెతో జరిగినదంతా చెప్పాడు. ఆ సమయంలోనే \"ఎడమ చెంప ” అక్కడికి వచ్చాడు.\n\"కుడి చెంప\" కుండిన కణితి పోవటం చూసి వాడికి పట్టరాని అసూయ కలిగింది. సంగతంతా విన్నాక వాడు \"కుడి చెంప” తో, \"ఈ రాత్రికి నన్ను వెళ్ళనీ. నేను కూడా నా కణితి పోగొట్టుకుంటాను,” అన్నాడు.\n\" అయితే ఈ రాత్రికి నీవు వెళ్ళు. కాని, వస్తానని మాట ఇచ్చాను గద, రేపు రాత్రికి తప్పక వస్తానన్నానని వాళ్ళతో చెప్పు. లేక పోతే మర్యాదగా ఉండదు,” అన్నాడు \" కుడి చెంప”.\nఆ రాత్రి \"ఎడమ చెంప” వెళ్ళి తొర్రలో కూచున్నాడు. చీకటిపడగానే వాడు కట్టెలు పోగుచేసి ఆ ఆకారాల కోసం మంట వేసి సిద్ధంగా ఉన్నాడు. ఆకారాలు అర్ధ రాత్రి దాకా రాలేదు. అవి వస్తూనే, \" మన కోసం ఎవరో మంట చేశారు. కాని ఆ వచ్చిన వాడు 'కుడి చెంప' కాడు,” అన్నాయి. అవి మంట చుట్టూ నృత్యం చేస్తూంటే \"ఎడమ చెంప” తొర్రలో నుంచి బయటికి రావటానికి భయపడ్డాడు.\nనృత్యం పూర్తి కాగానే వాడు తొర్రలో నుంచి బయటికి వచ్చి ఆ వింత ఆకా రాలకు కనబడ్డాడు.\n\" నీ వెవరు ? ' కుడి చెంప' ఎందుకు రాలేదు? వస్తానని మాట ఇచ్చాడే?” అన్నది మనిషి ముఖం.\n\"రేపు వస్తా నన్నాడు. మీతో చెప్ప మన్నాడు,” అన్నాడు \"ఎడమ చెంప\", భయపడుతూ.\n\"'కుడి చెంప' మాకు కట్టెలు కొట్టే నృత్యం నేర్పుతా నన్నాడు,\" అన్నది మనిషి ముఖం.\n\" ఆ నృత్యం నాకూ వచ్చు. నేనే నేర్పు తాను,\" అన్నాడు \" ఎడమ చెంప”.\n\"ఏదీ చేసి చూపించు,” అన్నాయి ఆకారాలు.\n\"ఎడమ చెంప” కట్టెలు కొట్టే నృత్యం ప్రారంభించి, \"ఇదుగో ఇలా గొడ్డలి ముందుకు చాచి, ఇలా ఒక అడుగు ముందుకు వేసి—” అని వివరించ సాగాడు.\n\" వివరాలు తరవాత చూద్దాం. ముందు నృత్యం చేసి చూపించు. నిన్ను చూస్తూ మేమందరమూ నేర్చుకుంటాం,” అన్నది మనిషి ముఖం.\n\"ఎడమ చెంప” నృత్యం అంతా చేశాడు. కాని ఆకారాలలో ఎలాటి చల నమూ లేదు. అవి చప్పట్లు కొట్టలేదు, ఈలలు వెయ్యలేదు.\n\" నీ నృత్యం ఏమీ బాగా లేదు. 'కుడి చెంప' చక్కగా చేశాడు. కాని అతను మమ్మల్ని నమ్మించి మోసపుచ్చాడు. ఇదుగో, అతను కుదవబెట్టిన కణితి అతనికి తిరిగి ఇచ్చెయ్యి,” అంటూ మనిషి ముఖం తన చేతిని వాడి కుడి చెంపకు తాకించింది.\n\"ఎడమ చెంప ”కు కుడి వైపున కూడా పెద్ద కణితి ఏర్పడింది.\n\" ఈ కణితి నాకు వద్దు. రేపు 'కుడి చెంప' వచ్చినప్పుడు వాడికే ఇవ్వండి,” అని \"ఎడమ చెంప ” గోలెత్తాడు.\n\"తెల్లవార వచ్చింది. పదండి, పదండి!” అంటూ ఆకారాలు గాలిలో కరిగిపోయాయి.",
            "book_page_end": 57
        },
        {
            "title": "విజయ ఘోష",
            "book_page_start": 58,
            "pdf_page_start": 58,
            "pdf_page_end": 60,
            "author": "జి. రామచంద్రయ్య",
            "genre": "నీతి కథ",
            "moral": "రాజు వినోదం లేదా అహంకారం ప్రజల కష్టానికి కారణం కాకూడదు. ప్రజల అవసరాలు, వివిధ వృత్తుల ప్రాముఖ్యత గుర్తించాలి.",
            "keywords": [
                "రాజు",
                "విజయ ఘోష",
                "కుమ్మరులు",
                "యుద్ధం",
                "వైద్యులు"
            ],
            "characters": [
                "విభాండకుడు (రాజు)",
                "మంత్రి",
                "కుమ్మరులు",
                "వైద్యులు"
            ],
            "locations": [
                "విభాండకుడి రాజ్యం",
                "నగరం",
                "అరణ్యం"
            ],
            "content": "పూర్వం విభాండకు డనే రాజుండే వాడు. ఆయన గొప్ప బలశాలి. యుద్ధ మంటే అమితోత్సాహం గల వాడు. దానికి తోడు యుద్ధ విద్యలో ఆరితేరిన వాడు. అందు చేత ఆయన చీటికీ మాటికీ ఇరుగుపొరుగు రాజులతో ఏదో ఒక సాకు మీద యుద్ధానికి తరలిపోయి, యుద్ధం చేసి శత్రువులను చిత్తుగా చావగొట్టి వస్తూండే వాడు. దాదాపు ప్రతి మాసమూ ఏదో ఒక దండయాత్ర చేసి విభాండకుడు విజయ దుందుభి మోగిస్తూనే ఉండే వాడు.\nఒకవేళ ఏ నెలగానీ యుద్ధం జరగక పోతే విభాండకుడు సైన్యసమేతుడై అర ణ్యానికి వెళ్ళి వన్యమృగాలను వేటాడి, విజయ ధ్వానాలు చేసుకుంటూ ఇంటికి తిరిగివచ్చే వాడు.\nఅస్తమానమూ విజయదుందుభి మోగు తూండటమూ, నగరమంతటా విజయ ధ్వానాలు మిన్ను ముట్టుతూండటమూ ఆయనకు గొప్ప సరదా.\nఆయన వద్ద ఉండే విజయ దుందుభి ప్రచండమైనది. ఇది గాక విజయ ధ్వానాలు చెయ్యటానికి ఆయన వెంట భేరీలూ, డప్పులూ, డోళ్ళూ ఉండేవి. వీటన్నిటివల్లా ఉప్పతిల్లే ఘోష మహా దారుణంగా ఉండేది. ఎడ తెరిపి లేకుండా సాగే ఈ ఘోషకు పేదవాళ్ళ గుడిసెలు కూలి పోతూండేవి. పచ్చిగోడలు బీటలు పడేవి. జనానికి మతులు పోయేవి. చాలా మందికి అసలు నిద్రే పట్టేదికాదు.\nకాని అందరి కన్న బాగా దెబ్బ తిన్న వాళ్ళు కుమ్మరులు. వాళ్ళ ఇళ్ళ సమీ పంగా రాజు, ఏ యుద్ధం నుంచో, వేట నుంచో తిరిగివస్తూ, విజయ ఘోష చేసు కుంటూ వెళ్ళినప్పు డల్లా వాళ్ళు తయారు చేసిన మట్టి పాత్రలు పగుళ్ళు చూపేవి. ఎంతో శ్రమ పడి చేసిన పని అంతా పాడై పోయేది. ఈ బెడద లేకుండా వాళ్ళకు వృత్తి చేసుకోలేకపోతే ఇంకో వృత్తి చేసుకో మను, లేదా దేశం విడిచి పొమ్మను!” అని మంత్రితో అన్నాడు.\nమంత్రి కుమ్మరుల కీ మాట చెప్పి, \"ఇంకొకసారి ఇలాటి మాట అన్నారంటే రాజుగారు మిమ్మల్ని నిలువునా చీల్చేస్తారు. పొండి,” అన్నాడు.\nకుమ్మరులు హతాశులైనారు. వారు ఏక గ్రీవంగా నిశ్చయించుకుని దేశం విడిచి మరొక దేశానికి వెళ్ళి అక్కడ తమ వృత్తి సాగించుకున్నారు.\nకాని ఆ సమస్య అంతటితో పోలేదు. మట్టి పాత్రలు వాడుకునే పేద ప్రజలకు బతుకు దుర్భరమయింది. కుండలు లేక వాళ్ళు వంట చేసుకో లేరు, నీరు తెచ్చుకో లేరు. ఆ రకం ప్రజలు కూడా దేశం వదిలి పోవలిసి వచ్చింది.\nకుమ్మరులు లేకపోవటంతో, రాజ్యం లోని వైద్యులకు కూడా చెయ్యి పడి పోయినట్టయింది.\nవాళ్ళు పుటాలు పెట్టాలంటే ప్రమిదెలు కా వా లి, కషాయాలు కాచటానికి మూకుళ్ళూ, కుండలూ కావాలి. మట్టి పాత్రలు లేకుండా వారికి జరగదు.\nదేశం నుంచి కుమ్మరులు వెళ్ళి పోవటం చేత జీవితం ఎంత తారుమారయినదీ రాజుకు తెలియదు. ఆయనకు మళ్ళీ ఒక యుద్ధం దొరికింది. ఆయన జయభేరి మోగించి యుద్ధానికి వెళ్ళి, యుద్ధంలో శత్రువును జయించినప్పటికీ బాగా గాయ పడి విజయ ఘోషలు చేసుకుంటూ రాజ భవనానికి తిరిగి వచ్చాడు.\nరాజుగారికి కలిగిన గాయాలకు మందులూ, పూతలూ వేయటానికి వైద్యు లను పిలిపించారు. కాని వారి వద్ద అవసర మైన మందులు లేవు. \" మహారాజా, మాకు కుండలూ, మూకుళ్ళూ దొరకని కారణం చేత చాలా ఔషధాలు తయారు చేయలేని స్థితిలో ఉన్నాం. మా వైద్య వృత్తి సగం కుమ్మరులతోనే పోయింది,” అని వైద్యులు మొరపెట్టుకున్నారు.\nచికిత్స లేని కారణం చేత రాజుగారి గాయాలు ముదిరి ఆయనను మంచంలో పడేశాయి. పరిస్థితి విషమించేటట్టు కన బడింది. ఆ స్థితిలో ఆయన కళ్ళు తెరిచి కుమ్మరులను మళ్ళీ పిలిపించాడు. వారు వచ్చి కుండలు చేసిన మీదట వైద్యులు ఔషధాలు తయారు చేసి రాజుగారికి చికిత్స చేశారు.\nఆ తరువాత ఆ దేశంలో విజయఘోష చాలా వరకు శాంతించింది.",
            "book_page_end": 60
        },
        {
            "title": "సుందర కాండ (రామాయణం)",
            "book_page_start": 61,
            "pdf_page_start": 61,
            "pdf_page_end": 68,
            "author": "చందమామ బృందం",
            "genre": "పౌరాణికం",
            "moral": "భయంకరమైన సవాళ్లను ధైర్యంతో ఎదుర్కొని విజయం సాధించాలి. నమ్మకం నిలబెట్టుకోవాలి.",
            "keywords": [
                "హనుమంతుడు",
                "సీత",
                "రాముడు",
                "లంక",
                "సుందరకాండ"
            ],
            "characters": [
                "హనుమంతుడు",
                "రాముడు",
                "సీత",
                "లక్ష్మణుడు",
                "సుగ్రీవుడు",
                "జాంబవంతుడు",
                "అంగదుడు"
            ],
            "locations": [
                "లంక",
                "అశోకవనం",
                "మహేంద్ర పర్వతం",
                "కిష్కింధ"
            ],
            "content": "లంక అంతా పరశురామ ప్రీతి చేసిన హనుమంతుడు అశోకవనంలో ఉన్న సీత వద్దకు తిరిగి వచ్చి, ఆమెకు నమస్కారం చేసి, \" నా అదృష్టం చేత నీ కేమీ అపాయం కలగలేదు. రాముడు త్వరలోనే వానరు లనూ, భల్లూకాల నూ వెంట బెట్టుకుని వస్తాడు. నాకు సెలవిప్పించు,” అన్నాడు.\nఅతను ఆమె వద్ద సెలవు పుచ్చుకుని అరిష్టమనే పర్వతం పైకి ఎక్కి సముద్రం పైకి చూసి తన శరీరాన్ని పెంచాడు. అతను ఒక్కసారి బలంగా తొక్కగానే ఆ పర్వతం లోని శిలలు పిండి అయాయి; అందులో ఉండే మృగాలన్నీ భయపడి చెల్లాచెదరుగా పరిగెత్తాయి. హనుమంతుడు అవతలి ఒడ్డుకు ప్రయాణమైన వాడై ఆకాశంలోకి లేచాడు.\nఅతను మేఘాల మధ్య కనిపిస్తూ, మాయ మవుతూ, సముద్రంలో వెళ్ళే ఓడలాగా గాలిలో తేలిపోతూ, సముద్రాన్ని లంఘిం చాడు. త్వరలోనే అతనికి అంతదూరాన మహేంద్ర పర్వతం కనబడింది. దాన్ని చూస్తూనే అతను ఉత్సాహంతో గట్టిగా సింహ నాదం చేశాడు.\nహనుమంతు డెప్పుడు వస్తాడా అని ఆత్రంగా ఎదురు చూస్తున్న అంగదుడు మొదలుగాగల వానరులకు ఆ సింహ నాదం విని పరమానందమయింది. అందరికీ పెద్ద వాడయిన జాంబవంతుడు వానరులందరినీ చేరదీసి, \"మన హనుమంతుడు పని చక్క బెట్టుకుని మరీ వస్తున్నాడు. అతని కంఠ ధ్వని వింటే అలాగే తోస్తున్నది,” అన్నాడు.\nవానరులు ఆనందంతో కుప్పి గంతులు వేశారు. కొందరు హనుమంతుణ్ణి చూడ టానికి చెట్లెక్కి, అతన్ని పిలుస్తున్నట్టుగా కొమ్మ లాడించారు. అంతలోనే హను మంతుడు వచ్చి మహేంద్రపర్వతం మీద దిగాడు. వానరులంతా అమితోత్సాహంతో అతన్ని చుట్టు ముట్టారు. అతనికి పళ్ళూ, దుంపలూ అందించారు.\nహనుమంతుడు జాంబవంతుడిలాటి పెద్ద లకూ, యువరాజైన అంగదుడికి నమస్కా రాలు చేసి, \"చూశాను సీతను,” అని స్పష్టంగా చెప్పేశాడు. అతను అంగదుణ్ణి ఆలింగనం చేసుకుని, అందరూ కూర్చోవ టానికి మహేంద్రగిరి పైన ఒక సుందర స్థలం చూశాడు.\nహనుమంతుడు సీతను చూశానన్న శుభ వార్త చెప్పగానే వానరులు కొందరు సింహ నాదాలు చేశారు. కొందరు కేకలుపెడితే మరి కొందరు జవాబులిచ్చారు, ఇంకొందరు రాళ్ళమీదుగా దూకుతూ, అతణ్ణి తాకారు.\nఅప్పుడు అంగదుడు, \" హనుమంతుడా, నూరు యోజనాల సముద్రాన్ని అటూఇటూ కూడా దాటి నీకు సాటి లేదనిపించావు. మా అందరి మానాన్నీ కాపాడావు. అంతేకాదు, సీతాదేవిని కూడా చూశావు,\" అన్నాడు.\nహనుమంతుడు చెప్పబోయే విశేషాలు విన టానికి వానరులందరూ ఆత్రంగా ఉన్నారు.\nజాంబవంతుడు హనుమంతుడితో, \"సీత నీ కెలా కనపడింది? ఆమె అక్కడ ఎలా ఉన్నది? ఆమె పట్ల రావణు డెలా ప్రవర్తి స్తున్నాడు? ఉన్న సమాచార మంతా దాచ కుండా చెప్పు. అందులో రాముడికి చెప్ప వలసినదేదో, చెప్ప గూడని దేదో మనం తరవాత తేల్చుకుందాం,” అన్నాడు.\nహనుమంతు డీ విధంగా చెప్పసాగాడు :\n\" నేను బయలుదేరటం మీరు చూశారు గదా. కొంతదూరం వెళ్ళేసరికి ఒక అంద మైన బంగారు పర్వత శిఖరం నా దారి కడ్డు తగిలింది. అది నన్ను ప్రేమగా పలక రించి, తాను మైనాకుణ్ణనీ, నా తండ్రి అయిన వాయుదేవుడు తనను ఇంద్రుడి నుంచి కాపాడాడనీ చెప్పింది. మైనాకుడి వద్ద సెలవు పుచ్చుకుని చాలా దూరం వెళ్ళాక సర్పమాత అయిన సురసాదేవి ఎదురై నన్ను మింగుతానన్నది. అంగుళం దేహంతో ఆమె నోట ప్రవేశించి వెంటనే బయటికి వచ్చి దారి పుచ్చుకున్నాను.”\nఈ విధంగా ప్రారంభించి హనుమంతుడు, తాను చీకటిపడ్డాక లంకానగరం ప్రవేశించ టమూ, లంకను జయించటమూ, లంక అంతా గాలించిన మీదట అశోకవనంలో ఒక శింశుపా వృక్షం కింద సీత కనిపించటమూ మొదలైన విషయాలన్నీ వివరంగా చెప్పాడు. చివర కతను ఇలా అన్నాడు :\n\"సీత మహా పతివ్రత అనటానికి సందే హం లేదు. ఆమె రాముడి కొరకే జీవిస్తూ చాలా కష్టాలకు గురి అవుతున్నది. నే నొక్కణ్ణి లంకను బూడిద చేసి వచ్చి నప్పుడు మన మందరమూ కలిసి రావణుడి బలాలన్నిటినీ హతమార్చ్్చ లేక పోతామా? మనలో ఎవరు తక్కువ? జాంబవంతుడూ, అంగదుడూ, పనసుడూ, నీలుడూ, అజేయు లైన మైందద్వివిదులూ... ఇంద రున్నారు. మనం రావణుణ్ణి చంపి సీతను రాముడి వద్దకు చేర్చటం బాగుంటుందేమో!”\nఅంగదుడు హనుమంతుడి మాటను బల పరుస్తూ, \"మనం సీతను చూసి కూడా ఆమెను తీసుకు పోకపోవటం అనుచితం. రాముడి వద్దకు వెళ్ళి, 'సీతను చూశాం, కాని తీసుకు రాలేదు,' అనటం ఏమీ బాగుం డదు. అసలు హనుమంతుడు అక్కడి రాక్షస వీరులందరినీ చంపనే చంపాడు. సీతను తీసుకు రావటం తప్ప మనకు పెద్ద పని కూడా లేదు,” అన్నాడు.\nఈ మాట విని జాంబవంతుడు, \"యువ రాజా, నీది చాలా మంచి ఆలోచనే. దీన్ని గురించి రాముడే మంటాడో తెలుసుకుని ఆయన చెయ్యమన్నట్టు చేద్దాం,” అన్నాడు లౌక్యంగా. దీనికి అంగదుడే గాక మిగిలిన వానర వీరులు కూడా సమ్మతించారు.\nతలపెట్టిన పని సానుకూలం కావటమూ, రాముడికి చెప్పవలిసిన సమాచారం ఉండ టమూ, యుద్ధంచేసే అవకాశం ఉండటమూ మొదలైన అంశాలతో వానరులు ఉద్రేకోత్సా హాలు చెంది తిరుగుముఖం పట్టారు. వారు గాలిలో ఎగురుతూ మధువనం చేరుకుని, అంగదుడి అనుమతితో అక్కడి చెట్ల మీద ఉన్న తుట్టెల నుంచి తేనె తాగారు, సంతో షం పట్టలేక రకరకాల ఆట లాడారు, కేకలు పెట్టారు, ఒకరి నొకరు తరుముకున్నారు, చెట్ల మీదుగా పరిగెత్తారు.\nమధువనానికి రక్షకుడు దధిముఖుడు, సుగ్రీవుడి మేనమామ. వానరులు వనంలోని తేనె అంతా తాగెయ్యటమే గాక, చెట్లన్నీ ధ్వంసం చేసి, పూలన్నీ రాల్చెయ్యటం చూసి మండిపడి అతను వానరులను వనం విడిచి పొమ్మని కేక లేశాడు. వాళ్ళు విని పించుకోలేదు. అతను కొందరిని కొట్టాడు. కొందరితో మంచి మాటలాడాడు. కొందరిని బతిమాలుకున్నాడు. కాని అందరూ అతన్ని పట్టుకుని ఏడిపించుకు తిన్నారు, కొంద రతన్ని రక్కి, కొరికారు కూడా.\nహనుమంతుడు వానరులకు ప్రోత్సాహ మిస్తూ, \"మీ ఇష్టం వచ్చినట్టు తేనె తాగండి. ఎవరడొస్తారో నేను చూస్తాను,” అన్నాడు.\nఅంగదుడు హనుమంతుణ్ణి బలపరుస్తూ, \" హనుమంతుడు కూడని పని చెయ్యమన్నా నేను చేసేస్తాను. అలాటప్పుడు మంచి పని చెయ్యమంటుంటే మానట మెందుకూ!” అన్నాడు. వానరులు అంగదుడి మాటలకు హర్షధ్వానాలు చేశారు. వారు తేనె తాగిన కైపులో చిత్తం వచ్చినట్టు చేశారు. మధు వనంలోని కాపలా వాళ్ళందరినీ కట్టేశారు, పళ్ళన్నీ తినేశారు. కొందరు సింహనాదాలు చేశారు, కొందరు సన్నగా కూశారు, మరి కొందరు పడుకుని నిద్రపోయారు.\nమధువన మంతా నాశనమవుతూండటం చూసి దధిముఖుడు తన కాపలా వాళ్ళ నందరినీ కూడగట్టుకుని, చెట్లూ, రాళ్ళూ మొదలైన ఆయుధాలతో అంగదాది వానర వీరులపై తలపడ్డాడు. హనుమంతుడు మొదలుగా గల వారు అతని మీద కలియ బడ్డారు. మత్తులో ఉన్న అంగదుడు, దధి ముఖుడు తన తాత అన్న స్ఫురణ కూడా లేకుండా, అతన్ని పడదోసి ఘోరంగా కుమ్మాడు. దధిముఖుడికి స్పృహ తప్పింది.\nకొంత సేపటికి అతను తెలివి తెచ్చుకుని, తన చేతిలో ఉన్న చెట్టుతో తప్పతాగి ఉన్న వానరులను తరిమాడు. తరవాత అతను తన వారితో, \"వీళ్ళందరినీ ఇక్కడే పడి ఉండనివ్వండి. నేను వెళ్ళి సుగ్రీవుడితో జరిగినదంతా చెబుతాను. తరవాత సుగ్రీవుడే వాళ్ళ తలలు తీసేస్తాడు,” అని చెప్పి శీఘ్ర గమనాన సుగ్రీవుడి వద్దకు వెళ్ళాడు.\nసుగ్రీవుడు తన మేనమామను చూసి ఆశ్చర్యపడి, \"ఏమిటి విశేషం?” అని అడిగాడు.\n\"మీ నాన్నగారి కాలంలో గాని నీ కాలం లోగాని దేవతలకైనా ప్రవేశింపరాని మధు వనాన్ని అంగదుడు మొదలైన వానరులు ధ్వంసం చేసి పెట్టారు. కావలివాళ్ళు పొమ్మంటే కొట్టారు, తల కిందులుగా వేళ్ళాడ గట్టారు. మధువనంలోని తేనె అంతా తాగేస్తున్నారు,” అని దధిముఖుడు సుగ్రీవుడితో చెప్పాడు.\nఆ సమయంలో లక్ష్మణు డక్కడికి వచ్చి, దధిముఖుణ్ణి చూసి, \" ఇతనేమిటో ఫిర్యాదు చేస్తున్నాడు?” అన్నాడు.\n\"సీతను వెతకటానికి దక్షిణంగా వెళ్ళిన నా వాళ్ళు మధువనానికి వస్తూనే వనమంతా అల్లకల్లోలం చేసి తేనెలు తాగేస్తున్నారట. పని సానుకూలం చేసుకురాకపోతే వారట్లా ప్రవర్తించరు. వారు తప్పకుండా సీతను చూసే వచ్చారు. అందుకు సమర్థుడైన హనుమంతుడు వాళ్ళవెంట ఉండనే ఉన్నాడు. పని ముగించుకు వచ్చిన పొగరు లోనే వాళ్ళు కాపలా వాళ్ళను కూడా కొట్టారు,” అన్నాడు సుగ్రీవుడు.\nసుగ్రీవుడు చేసిన ఊహ రామలక్ష్మణు లకు పరమానందం కలిగించింది. సుగ్రీ వుడు దధిముఖుడితో, \" వానరులు మధు వనంలోని తేనె అంతా తాగినందుకు చాలా సంతోషించానని చెప్పు. వాళ్ళ కోసం నేనూ, రామలక్ష్మణులూ వేచి ఉన్నాం. వారిని త్వరగా రమ్మను,” అన్నాడు.\nదధిముఖుడు వారు ముగ్గురికీ ప్రణామం చేసి, శీఘ్ర గమనాన ఆకాశమార్గాన మధు వనానికి తిరిగివచ్చే సరికి వానరులకు కైపు దిగిపోయింది. అతను అంగదుడితో, \"యువరాజా, మేము నిన్నడ్డగించామని కోపించకు. తెలియక పొరపాటు జరిగి పోయింది. నేను వెళ్ళి మీరు వచ్చినట్టు మీ పినతండ్రికి చెప్పగా, ఆయన సంతో షించి మిమ్మల్నందరినీ త్వరగా రమ్మ న్నాడు,” అన్నాడు.\nఅంగదుడు తన వారితో, \"మనం ఇక్కడ విశ్రాంతి తీసుకున్నాం గనక ఇక బయలుదేరుదాం. మనం వస్తున్న సంగతి రామలక్ష్మణులకు అప్పుడే తెలిసిపో యింది,\" అన్నాడు.\nఅంగదుడూ, అతని వెనుకగా మిగిలిన వారూ ఆకాశంలోకి లేచారు. వారు కిష్కిం ధను చేరవస్తూ చేసిన సింహనాదాలు సుగ్రీ వుడికి వినిపించాయి. అతను ఆనందంతో తోక చాచి ఆడించాడు. ఇంతలో వానరులు, హనుమంతుణ్ణి, అంగదుఖీ ముందుంచు. కుని, రాముడున్న చోటికి వచ్చి వాలారు.\n\" వానరులారా, సీత ఎక్కడ ఉన్నది? నన్ను గురించి ఏ భావంతో ఉన్నది? అన్ని విషయాలూ నాకు వివరంగా చెప్పండి, \" అని రాముడు వానరుల నడిగాడు. వాన రులు హనుమంతుణ్ణి ముందుకు తోశారు.\nహనుమంతుడు రాముడికి జరిగినదంతా చెప్పి, సీత ఇచ్చిన చూడామణిని రాముడి చేతిలో పెట్టి, \"రామా, చిత్రకూటం మీద మీరుండేటప్పుడు కాకి ఉదంతం ఒకటి నీకు గుర్తుగా ఉండగలందులకు సీత చెప్పింది. తన కింకొక్క మాసమే గడువున్నదని నీతో చెప్పమన్నది. ఆమె చాలా అధైర్యం చెంది ఉన్నది. సముద్రం దాటి లంకకు వెళ్ళే ఉపాయం ఆలోచించండి,” అన్నాడు.\nసీత పంపిన చూడామణిని చూడగానే రామలక్ష్మణులకు దుఃఖం ఆగలేదు. రాముడు శోకవివశుడై, \"సీత కనిపించ కుండా ఈ చూడామణి కనిపించటం కన్న వేరే దుఃఖ మేముంటుంది? సీత ఇంక ఒక్క నెలపాటే జీవించి ఉంటుందా ? ఆమె ఉన్న చోటు తెలిసి అక్కడికి వెళ్ళ కుండా, ఇక్కడ ఒక్క నిమిషమైనా ఎలా ఉండటం ? ఆ భయంకర రాక్షస స్త్రీల మధ్య సీత ఇంత కాలం ఎలా ఉన్నది?” అని ఆక్రోశించాడు.\nఅతను సీత అన్న మాటలన్నీ హను మంతుడి చేత చెప్పించుకుని విన్నాడు. హనుమంతుడు అంతా చెప్పి, \" ఆమె నిన్ను సేనతో వచ్చి రావణుణ్ణి చంపి తనను కాపాడమన్నది. అందుకు తగిన ప్రోత్సాహం నన్నే ఇవ్వమన్నది. వానర సేనలు సముద్రం దాటి లంకకు రాలేవేమో నని ఆమె సంశయించింది. తనకు విమో చనం ఉండదేమోనని భయపడుతున్న సీతను నేను అనేక రకాల ఓదార్చాను. నన్ను మించిన వారు సుగ్రీవుడి వద్ద వేలాది వానరులున్నారని చెప్పాను. త్వరలో నే రావణుడు మొదలైన వారు నాశనమైపోతా రనీ, ఆమె తన భర్తతో అయోధ్యకు తిరిగి వెళుతుందనీ ధైర్యం చెప్పాను,\" అన్నాడు.\n[ సుందరకాండ సమాప్తం ]",
            "book_page_end": 68
        },
        {
            "title": "ఆపద్రక్షకుడు",
            "book_page_start": 69,
            "pdf_page_start": 69,
            "pdf_page_end": 72,
            "author": "చందమామ బృందం",
            "genre": "నీతి కథ",
            "moral": "నిస్వార్థమైన పరోపకారం ఎప్పుడూ గుర్తింపు పొందుతుంది, మోసం ఎప్పటికీ దాచబడదు.",
            "keywords": [
                "పరోపకారం",
                "అగ్నిప్రమాదం",
                "నౌకరు",
                "దొంగతనం",
                "గ్రామాధికారి"
            ],
            "characters": [
                "పాపన్న",
                "పాపన్న తల్లి",
                "గ్రామాధికారి",
                "గ్రామాధికారి కొడుకు",
                "నౌకరు"
            ],
            "locations": [
                "గ్రామం",
                "పొరుగురు"
            ],
            "content": "ఒకనాడు పాపన్న, పొరుగూరులో తన బంధువుల ఇంట ఏదో అక్కర అయితే వెళ్ళి, పొద్దుపోయి తిరిగి వస్తూండగా దారిలో ఒక గ్రామంలో అగ్ని ప్రమాదం అతని కంట పడింది. ఆ ఊరి గ్రామాధికారి ఇల్లు అంటుకున్నది. పదిమందీ అడావుడిగా కేక లేస్తూ, అటూ ఇటూ పరిగెత్తుతున్నారు.\nమనుషులు అంచెల మీద కడవలతో నీరు తెచ్చి పోస్తూ, నిప్పు ఆర్ప యత్నిస్తున్నారు.\nమరికొందరు కాలుతున్న ఇంటి నుంచి దొరికినన్ని సామాన్లు లాగి బయటికి చేర వేస్తున్నారు.\nఇంటి వెనుక భాగంలో వంటావిడ నిల బడి, \" అయ్యో, బిడ్డ! వంట ఇంట్లో చిక్కుకుపోయాడు ! ఎవరైనా రండర్రా! వాణ్ణి బయటికి తీసుకు రండర్రా!” అని అరుస్తున్నది. కాని ఆమె కేకలు ఒక్కరూ వినిపించుకో లేదు.\nఆర్తనాదం విని పాపన్న అటుగా వెళ్ళే సరికి, కాలుతున్న ఇంటి వెనుక భాగంనుంచి కుర్రవాడి ఏడుపు వినిపించింది.\nవెంటనే పాపన్న మంటల మధ్యగా లోపలికి జొరబడి, కుర్రవాణ్ణి ఎత్తుకుని, బయటికి వచ్చేశాడు.\nఅతను బయటికి అడుగుపెట్టిన మరు క్షణమే గ్రామాధికారి నౌక రొకడు పాపన్న చేతిలో నుంచి కుర్రాణ్ణి ఎగరేసుకుని తీసుకు పోయి, ఇంటి ముందు నిలబడి ఉన్న తన యజమానికి చూపించి, \"బాబూ, అబ్బాయి గారు వంట ఇంటో మంటల మధ్య చిక్కుకు పోతే బయటికి తెచ్చాను. ఇంకా నయం! నేను పోయి రక్షించకపోతే బిడ్డ ఏమై ఉండునో!” అన్నాడు.\nగ్రామాధికారికి తన నౌకరు పై కృతజ్ఞత పొంగిపొర్లి, \" నాకు పుత్రభిక్ష పెట్టావురా ! నీ ఋణం ఎన్ని జన్మాలకూ తీరదు,” అన్నాడు, ఏడుస్తున్న తన కొడుకును గుండెకు అదుముకుంటూ.\nఈలోపల, పాపన్న చీకటిలో పడి అతి ప్రయాసతో తన ఇంటికి చేరుకున్నాడు.\nఅతని బట్టలు కాలాయి, ఒళ్ళు చాలా చోట్ల, కాలింది. తల్లి పాపన్నను చూసి దడుచు కుని, \" ఏమిట్రా ఈ కాల్పులూ? ఏం జరిగింది?\" అని అడిగింది.\nపాపన్న జరిగినదంతా తన తల్లికి చెప్పాడు.\n\"లేనిపోని వాటి కన్నిటికీ సిద్ధమౌతావు దేనికిరా?” అని తల్లి తన కొడుకును గట్టిగా మందలించింది.\n\"\" పరోపకారార్థ మిదం శరీరం,' అని గురువుగారు చెప్పారమ్మా,\" అని పాపన్న గొణుగుతూ, తన చొక్కా విప్పాడు. ఆ చొక్కా నుంచి ఏదో బరువుగా కింద పడింది. చూస్తే, బంగారు మొలతాడు, గ్రామాధికారి కొడుకుది. అది ఊడి పాపన్న చొక్కాకు తగులుకున్నట్టుంది. అగ్ని ప్రమాదం గొడవలో పాపన్న దాన్ని గమ నించనే లేదు.\nతన గాయాలకు మందు రాయవచ్చిన తల్లితో పాపన్న, \"దీన్ని భద్రంగా ఉంచు. వాళ్ళకు తిరిగి ఇవ్వాలి,” అన్నాడు.\nకాని ఆ బంగారు మొలతాడు గ్రామాధి కారికి వెంటనే తిరిగి ఇవ్వటం పడలేదు. మర్నాటికి పాపన్నకు గాయాల మూలంగా జ్వరం తగిలింది. రెండు మూడు లంఖ ణాలు చేసిన మీదటగాని పాపన్న కోలుకుని మామూలు మనిషి కాలేదు. చేతుల మీదా, ముఖానా కాలిన మచ్చలింకా పచ్చిగానే కనిపిస్తూ ఉన్నాయి.\nఅయినప్పటికీ పథ్యం తీసుకున్న మర్నాడే పాపన్న బంగారు మొలతాడుతో సహా గ్రామాధికారి ఇంటికి బయలుదేరి వెళ్ళాడు. కాలిపోయిన ఇల్లు తిరిగి కట్టు తున్నారు. పాపన్న దగ్గిర నుంచి బిడ్డను ఎత్తుకుపోయి, తానే వాణ్ణి కాపాడినట్టు నటించిన నౌకరు అక్కడే ఉండి, పనివాళ్ళ పైన అజమాయిషీ చేస్తున్నాడు.\nపాపన్న ఆ మనిషిని సమీపించి, \"ఈ ఇంటివాళ్ళు ఎక్కడ ఉంటున్నారు?” అని అడిగాడు.\n\" అదుగో, ఆ కనబడే పెంకుటింటో ఉంటున్నారు. రేపో, ఎల్లుండో ఇల్లు పూర్తి కాగానే వస్తారు. ఎందుకూ?” అన్నాడు పాపన్నతో నౌకరు.\n\"మరేం లేదు. ఆనాడు ఈ ఇల్లు కాలి పోయేటప్పుడు నే నిటుగా వచ్చాను. ఇంట్లో నుంచి ఒక బిడ్డను బయటికి తెచ్చాను. ఆ బిడ్డను ఇంటివాళ్ళు ఆత్రంగా తీసుకుని వెళ్ళిపోయారు. ఆ సమయంలో వాడి బంగారు మొలతాడు నా చొక్కాలో చిక్కు కుంది. ఆ మొలతాడు సంగతి వాళ్ళూ గమనించ లేదు, ఇంటికి పోయి చొక్కా విప్పినదాకా నేనూ గమనించలేదు. గాయాల వల్ల సుస్తీ చేసి నేను వెంటనే రాలేక పోయాను. దీన్ని ఇంటివారి కిచ్చేద్దామని వచ్చాను,” అన్నాడు పాపన్న.\nఈ మాటలు వినగానే నౌకరు గుండెలో రాయి పడింది. పాపన్న ఈ గొలుసు తీసుకు పోయి గ్రామాధికారి కిస్తే, అతని చేతులకూ, ముఖానికి ఉండే మచ్చలు చూసి, తన బిడ్డను రక్షించింది నౌకరుకాదనీ, ఈ మనిషే ననీ ఆయన తెలుసుకుంటాడు. ఆయన లోగడ నౌకరుకు మంచి బహుమతి ఇచ్చి ఉన్నాడు, ఇప్పుడు అంత కన్న మంచి శిక్ష పడుతుంది!\nఅందుచేత నౌకరు, \" దాన్ని నా కివ్వండి. నేను వారి మనిషినే,” అన్నాడు.\n\" ఎందుకులే, ఇంత దూరం వచ్చి నేనే ఇస్తాను. బంగారు వస్తువు కూడానూ!” అన్నాడు పాపన్న.\nనౌకరు పాపన్నను అవతలికి తీసుకు పోయి, బాబూ, నన్ను తమరు కాపాడాలి. నేనే బిడ్డను రక్షించినట్టు చెప్పి, మా యజ మాని దగ్గిర బహుమానం కూడా పుచ్చు కున్నాను. ఆ మొలతాడు కావలిస్తే మీరే ఉంచుకోండి, లేదా నా కివ్వండి. నేను వారికి ఏదో విధంగా అందజేస్తాను. అంతే గాని మీరుగా దీన్ని ఇవ్వవద్దు! మీ కాళ్ళు పట్టుకుంటాను,” అన్నాడు.\nవాడి స్థితి చూసి జాలిపడి పాపన్న బంగారు మొలతాడు వాడి కిచ్చి ఇంటికి తిరిగి వచ్చాడు.\nనౌకరు దాన్ని తన యజమానికి ఎలా తిరిగి ఇవ్వాలో తెలియక కంసాలి వద్దకు తీసుకుపోయి కరిగించమన్నాడు.\nదురదృష్టవశాత్తూ ఆ మొలతాడు చేసినది ఆ కంసాలే. అందుచేత అతను మొలతాడు చూస్తూనే, ఫలానా వారిదని గుర్తించి, గ్రామాధికారికి కబురు చేసి, \"బాబూ, దీన్ని కరిగించమని మీ నౌకరు చేత పంపారా?” అని అడిగాడు.\nఆ మొలతాడు పోయిందని అప్పుడే అందరూ కనుక్కున్నారు. కాని బిడ్డ ప్రాణం దక్కిందన్న తృప్తిలో, వెధవ మొలతాడు పోతే పోయిందిలే అనుకున్నారు.\nతనకు పుత్రభిక్ష పెట్టాడనుకున్న తన నౌకరే మొలతాడు కాజేసి ఇంత కాలమూ తన దగ్గిర దాచుకున్నాడని తెలిసి గ్రామాధి కారి మండిపడ్డాడు.\nనౌకరును నిలవదీసి అడిగితే నిజం బయటపడింది. బిడ్డను మంటల నుంచి రక్షించిన వాడు నౌకరు కాదు, పక్క ఊరిలో ఉండే పాపన్న !\nగ్రామాధికారి తన నౌకరును పనిలో నుంచి తొలగించి, పాపన్న ఇంటికి వచ్చి, తన బిడ్డణ్ణి కాపాడినందుకు కృతజ్ఞత తెలుపుకుని, పాపన్న వద్దంటున్నా విన కుండా పాపన్నకూ, అతని తల్లికీ మంచి మంచి బట్టలూ ఇతర కానుకలూ ఇచ్చి వెళ్ళిపోయాడు.",
            "book_page_end": 72
        }
    ],
    "statistics": {
        "total_stories": 10,
        "author_counts": {
            "చందమామ బృందం": 6,
            "ఇ. విశ్వేశ్వరరావు": 1,
            "బి. వెంకటపతి": 1,
            "టి. నారాయణమూర్తి": 1,
            "జి. రామచంద్రయ్య": 1
        },
        "genre_counts": {
            "చరిత్ర": 1,
            "పౌరాణికం": 2,
            "సాహసం": 1,
            "బేతాళ కథ": 1,
            "జానపదం": 2,
            "హాస్యం": 1,
            "నీతి కథ": 2
        }
    }
}