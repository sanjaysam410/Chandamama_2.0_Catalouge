{
    "book_id": "చందమామ_1964_09",
    "stories": [
        {
            "title": "భారత చరిత్ర - 36",
            "book_page_start": 36,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "చందమామ బృందం",
            "keywords": [
                "ఒరిస్సా చరిత్ర",
                "మేవాడ్",
                "చోడగంగ అనంతవర్మ",
                "కుంభరాణా",
                "సంగ్రామరాణా"
            ],
            "characters": [
                "చోడగంగ అనంతవర్మ",
                "మొదటి నరసింహుడు",
                "కపిలేంద్రుడు",
                "ప్రతాపరుద్రుడు",
                "కృష్ణదేవరాయలు",
                "కుంభరాణా",
                "సంగ్రామరాణా"
            ],
            "locations": [
                "ఒరిస్సా",
                "పూరీ జగన్నాధాలయం",
                "కోణార్క",
                "గోలకొండ",
                "మేవాడ్",
                "చితోడ్"
            ],
            "content": "ఒరిస్సా\nసుమారు 1076 నుంచి 1148 దాకా\nపరిపాలించిన చోడగంగ అనంతవర్మ కింద\nఒరిస్సా శక్తివంతమైన రాజ్యంగా రూపొం\nదింది. ఆ రాజ్యం గంగా ముఖం నుంచి\nదక్షిణాన గోదావరీ ముఖం దాకా వ్యాపించి\nఉండినట్టు శాసనాలు చెబుతున్నాయి. చోడ\nగంగు మతాన్నీ, సంస్కృతాంధ్ర సాహిత్యా\nలనూ పోషించాడు. ఆయన పరిపాలనలో\nఒరిస్సా సాధించిన ఉన్నతికి పూరీ జగన్నా\nధాలయమే సాక్షి.\nఆయన తరువాత వచ్చినవారు ముస్లిము\nదాడులను నిరోధించి, ఒరిస్సా సంపదను\nనిలబెట్టారు. వారిలో ప్రఖ్యాతుడు మొదటి\nనరసింహుడు (1238-1264) ఆయన\nబెంగాలు ముస్లిముల పై విజయం సాధిం\nచాడు; జగన్నాధాలయ నిర్మాణం పూర్తి\nచేసి, కోణార్కలో సూర్యాలయం కూడా\nనిర్మింప జేశాడు. ఆయన అనంతరం గంగ\nవంశం క్రమంగా నీరసించి సూర్య వంశపు\nరాజులు వచ్చారు.\nఈ కొత్త వంశానికి మూల పురుషుడు\nకపిలేంద్రుడు. గంగ రాజుల కాలంలో దిగ\nజారిన కీర్తి ప్రతిష్ఠలను ఇతను తిరిగి నిల\nబెట్టాడు; తిరుగుబాటులను అణచాడు;\nబలవంతులైన బీదరు బహ్మనీ రాజులనూ,\nవిజయనగర రాజులనూ జయించాడు;\nతన రాజ్యాన్ని గంగ నుంచి కావేరి దాకా\nవిస్తరింపజేశాడు. గోపీనాధపుర శాసనంలో\nఆయన ఉదయగిరినీ, కంజీవరాన్నీ పట్టు\nకున్నట్టున్నది.\nఆయన తరవాత వచ్చిన పురుషోత్త\nముడి (1470-1497) పాలనలో కలతలు\nఏర్పడి, గోదావరి దిగువనున్న సగం రాజ్యం\nజారి పోయింది. కృష్ణకు దక్షిణంగా ఉన్న\nప్రాంతాన్ని సాళువ నరసింహుడూ, కృష్ణా\nగోదావరీ మధ్య దేశాన్ని బహ్మనీ రాజులూ\nకాజేశారు. అయితే పురుషోత్తముడి చివరి\nకాలంలో బహ్మనీ రాజులు తీసుకున్నదీ,\nకృష్ణకు దక్షిణంగా ఉండే ప్రాంతంలో నేటి\nగుంటూరు జిల్లా వరకూ తిరిగి ఒరిస్సాకు\nలభించాయి.\nపురుషోత్తముడి కొడుకు ప్రతాపరుద్రుడు\n(1497-1540) చైతన్యుడికి శిష్యుడూ,\nసమకాలికుడూనూ. ఇతను రాజ్యానికి\nవచ్చిన నాటి ప్రాంతాలు కొన్ని దక్కకుండా\nపోయాయి. ఇందుకు ఒక కారణం విజయ\nనగర రాజు కృష్ణదేవరాయలూ, గోలకొండ\nకుతుబ్ షాహీ నవాబులూ చేసిన దాడులు.\nమూడు యుద్ధాల అనంతరం గోదావరికి\nదక్షిణంగా ఉన్న ఒరిస్సా రాజ్య ప్రాంత\nమంతా కృష్ణదేవరాయల దయింది.\n1522లో గోలకొండ కులీ కుతుబ్ షా ఒరిస్సా\nపై దాడి చేశాడు.\nచైతన్య స్వామి బోధించిన వైష్ణవంకూడా\nఒరిస్సా పాలకులూ, ప్రజలూ నిర్వీర్యులు\nకావడాని కొక కారణ మంటారు. ఏమైనా\n16 వ శతాబ్ది ఆరంభం నుంచి ఒరిస్సా\nప్రతిభ క్షీణించింది.\n1541-42లో కపిలేంద్రుడి వంశంస్థానే\nభోయివంశం వారు రాజు లయారు. భోయి\nఅంటే రచయిత. ఈ వంశాని కీ పేరు రావ\nటానికి దీని మూల పురుషుడు గోవిందుడు\nకారణం. ఇతనూ, ఇతని కొడుకూ, ఇద్దరు\nమనమలూ కలిసి ఒరిస్సాను సుమారు 18\nఏళ్ళు పాలించిన పిమ్మట ఈ వంశాన్ని\nతొలిగించి సుమారు 1559 లో ముకుంద\nహరిచందనుడు రాజయాడు. 1568లో చని\nపోయే దాకా అతను ముస్లిము దాడులను\nప్రతిఘటించాడు.\nబెంగాలులోని అఫ్ఘాను పాలకులను\nరెండు పక్కల నుంచి దెబ్బ తీయాలనే\nఉద్దేశంతో అక్బరు పాదుషా ముకుందహరి\nచందనుడితో మైత్రి కోరాడు.\n\nమేవాడ్\nరాజపుత్రుల అనన్య ఖ్యాతికి పుట్టినిల్లు\nమేవాడ్. అక్కడ ఎందరో పరాక్రమ\nవంతులూ, రణకుశలులూ, నాయకులూ,\nపాలకులూ, గొప్ప కవులూ జన్మించారు.\nమేవాడ్లో సుప్రసిద్ధమైనది గుహిల రాజ\nపుత్రవంశం. 7 వ శతాబ్ది నుంచీ వారి ప్రభ\nఇక్కడ వెలుగుతూ వచ్చింది.\nఢిల్లీ సామ్రాజ్య విచ్ఛిత్తి కాలంలో అనేక\nరాజపుత్ర సంస్థానాలలో పునరుజ్జీవ కాంక్ష\nమొలకెత్తింది. చితోడ్కు అలాఉద్దీన్ ఖల్జీ\nచేసిన అవమానాన్ని కడిగేసి కీర్తిని తిరిగి\nసంపాదించుకున్నాక మేవాడ్కు చిరకీర్తి\nతెచ్చినవాడు కుంభరాణా. ఇతను భారత\nచరిత్రలోనే సుప్రసిద్ధుడు. ఇతను మాల్వా,\nగుజరాతులను ఏలే ముస్లిము పాలకులతో\nయుద్ధాలు చేశాడు. ఇతను ప్రతి యుద్ధం\nలోనూ గెలవక పోయినా తన కున్నది నిల\nబెట్టుకో గలిగాడు. మేవాడ్ రక్షణకు గాను\nనిర్మించిన 84 దుర్గాలలో 32 కుంభరాణా\nనిర్మించినవే. ఇతను నిర్మించిన వాటిలో\nప్రశంసనీయమైనది కుంభలగఢ్ దుర్గమూ,\nజయస్తంభమూనూ.\nకుంభరాణా కవి, పండితుడు. గొప్ప\nగాయకుడు. 1469 ప్రాంతంలో ఇతని\nకొడుకు ఇతన్ని హత్య చేశాడు.\nసంగ్రామరాణా (లేక సంగరాణా) కుంభ\nరాణా మనమడు. 1509 ప్రాంతంలో\nఇతను మేవాడ్కు రాజయాడు. ఇతను మహా\nయోధుడు. ఇతనికి ఒక కన్నూ, ఒక కాలూ\nపోవటమేగాక, శరీరం మీద 80 గాయా\nలుండేవి. ఇతను మాల్వా, ఢిల్లీ, గుజరాతు\nలతో యుద్ధం చేసి విజయాలు సాధించాడు.\nమేవాడ్ ఉన్నతి కోసం ఇతను కృషి చెయ్య\nటంతో ఇతనికీ ఇతరులకూ పోటీ సంభ\nవించింది. ఈ పోటీ ఫలితమే ఖానువ\nయుద్ధం. దీన్ని గురించి ముందు ముందు\nతెలుసుకుంటాం.",
            "book_page_end": 38
        },
        {
            "title": "నెహ్రూ కథ - 3",
            "book_page_start": 19,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "జీవిత చరిత్ర",
            "moral": "చందమామ బృందం",
            "keywords": [
                "జవహర్ లాల్ నెహ్రూ",
                "మోతీలాల్ నెహ్రూ",
                "ఆనంద భవనం",
                "దివ్యజ్ఞానం",
                "పాశ్చాత్య విద్య"
            ],
            "characters": [
                "జవహర్ లాల్ నెహ్రూ",
                "మోతీలాల్ నెహ్రూ",
                "డాక్టర్ తేజ్ బహాదుర్ సప్రూ",
                "ఫర్డినండ్ బ్రూక్స్",
                "అనీ బిసెంట్"
            ],
            "locations": [
                "అలహాబాదు",
                "ఆనంద భవనం",
                "యూరప్",
                "ఇంగ్లండు"
            ],
            "content": "జవాహర్ పదో ఏట మోతీలాల్ కుటుంబం\nఉంటున్న ఇంటి నుంచి ఇంకా చాలా పెద్ద\nఇంటికి మారారు. ఈ ఇంటో పెద్ద తోట\nఉండేది. ఒక క్రీడా సరస్సు కూడా ఉండేది.\nఈ కొత్త ఇంటి ఆవరణలో జవాహరు\nఎన్నో కొత్త కొత్త వింతలు ఎప్పటికప్పుడు\nకనపడేవి. ఈ ఆవరణలో కొత్త కట్టడాలు\nకూడా కట్టించారు. పనివాళ్ళు వచ్చి పునా\nదులు తవ్వటమూ, గోడలు కట్టటమూ\nచూస్తూ ఉంటే జవాహర్కు ఎంతో సరదాగా\nఉండేది.\nఈ కొత్త ఇంటికి మోతీలాల్ \"ఆనంద\nభవనం” అని పేరు పెట్టాడు.\nజవాహర్ తమ ఆవరణలో ఉన్న క్రీడా\nసరస్సులో ఈతలు కొట్టటం నేర్చుకున్నాడు.\nఈతలు కొట్టటం అతనికి సరదాగా ఉండేది.\nముఖ్యంగా వేసవి కాలంలో బుద్ధి పుట్టినప్పు\nడల్లా నీటిలో దిగి, గంటల తరబడి ఈదు\nలాడే వాడు. దానికి వేళా పాళా అంటూ\nఉండేదికాదు.\nఈ క్రీడా సరస్సు దగ్గిరికి సాయంకాలం\nపూట మోతీలాలూ, అసంఖ్యాకులైన ఆయన\nమిత్రులూ వచ్చేవారు. ఆ క్రీడా సరస్సు\nదగ్గిర విద్యుద్దీపాలు కూడా ఏర్పాటు\nచేశారు. ఆ రోజుల్లో అలహాబాదులో విద్యు\nద్దీపాలు ఒక వింతగా ఉండేవి. సాయం\nకాలంపూట పెద్దవాళ్ళు క్రీడా సరస్సులో\nఈదులాడటం చూస్తుంటే జవాహర్కు చాలా\nఆనందంగా ఉండేది. ఈత రాని వాళ్ళను\nనీటిలోకి బలవంతాన లాగటమూ, తొయ్య\nటమూ చేసేవారు. నానా గొడవగా ఉండేది.\nడాక్టర్ తేజ్ బహాదుర్ సప్రూ ఆ రోజుల్లో\nఅలహాబాదు హైకోర్టులో జూనియరుగా\nప్రాక్టీసు చేసేవాడు. ఆయనకు ఈత బొత్తిగా\nరాదు, నేర్చుకుందామనే ఉద్దేశం కూడా\nలేదు. ఆయన పదిహే నంగుళాల లోతు\nనీటిలో ఉండే మెట్టు మీద కూర్చుని, కింది\nమెట్టుకు దిగమన్నా దిగేవాడు కాడు.\nఎవరన్నా దగ్గిరికి వస్తే గట్టిగా అరిచేవాడు.\nమోతీలాలు క్కూడా ఈత రాదు, అయితే\nఆయన పళ్ళ బిగువున క్రీడా సరస్సు ఒక\nచివర నుంచి మరొక చివరకు ఈది, విప\nరీతంగా అలిసిపోయేవాడు.\nఆ రోజుల్లోనే జవాహర్ కొక బుల్లి చెల్లెలు\nపుట్టింది. అంతదాకా అతను తన కొక\nతమ్ముడో, చెల్లెలో లేనందుకు చాలా బాధ\nపడేవాడు. తనకు తప్ప అందరికీ తమ్ముళ్లూ,\nచెల్లెళ్లూ ఉంటా రనుకునేవాడు. ఆ కోరిక\nఇప్పుడు తీరింది. పురుడు వచ్చే సమయానికి\nమోతీలాల్ యూరప్లో ఉన్నాడు. ఏం పిల్ల\nపుట్టుతుందో నని ఆదుర్దాగా జవాహర్\nవరండాలో వేచి ఉండగా డాక్టరొకడు వచ్చి,\nఛలోక్తిగా కాబోలు, \"చెల్లెలే పుట్టింది.\nనీ ఆస్తిలో భాగం పంచుకునే తమ్ముడు\nకాడులే, భయపడకు,” అన్నాడు. తనకు\nఅలాటి నీచపు బుద్ధు లుంటాయని ఇతరు\nలనుకోవటం చూసి జవాహర క్కు కోపమూ,\nవిచారమూ కలిగింది.\nయూరవు వెళ్ళి వచ్చినందుకు మోతీ\nలాల్ ప్రాయశ్చిత్తం చేసుకోవాలని కొందరు\nకాశ్మీరీ బ్రాహ్మణు లన్నారు. మోతీలాల్\nనిరాకరించాడు. అంతకు పూర్వం కొన్ని\nఏళ్ళ క్రితం పండిత్ బిషన్ నారాయన్ దార్\nఅనే మరో కాశ్మీరీ బ్రాహ్మడు లాయరు\nవృత్తిలో ప్రవేశించటానికి పూర్వం ఇంగ్లం\nడుకు వెళ్ళి వచ్చి ప్రాయశ్చిత్తం చేసు\nకున్నాడు. అయినప్పటికీ శ్రోత్రియులైన\nకాశ్మీరీ బ్రాహ్మణు లాయనను వెలివేశారు.\nదాంతో కాశ్మీరీ బ్రాహ్మణ కుటుంబాలలో\nరెండు \"పార్టీ” లేర్పడ్డాయి. సగం మంది\nఅటూ, సగం మంది ఇటూ చీలారు. కాని\nరాను రాను పాశ్చాత్య దేశాలలో చదువుకుని\nవచ్చే యువకుల సంఖ్య పెరిగింది. వారు\nస్వదేశానికి తిరిగి వచ్చి \" సంస్కారుల”తో\nచేరిపోసాగారు. కాని వారు ప్రాయశ్చిత్తపు\nతంతు మానలేదు. ఆ ప్రాయశ్చిత్తం కూడా\nఒక ప్రహసనం లాటిది; అందులో మత\nప్రమేయ మేమీలేదు. శ్రోత్రియుల కళ్ళ\nనీళ్ళు తుడవటానికి వారు ప్రాయశ్చిత్తం\nచేసుకునే వారేగాని, ఆ తరవాత ఆచార\nవిరుద్ధమైన పనులన్నీ చెయ్యనే చేసేవారు.\nమోతీలాల్ వాళ్ల కన్న ఒక్క అడుగు\nముందుకు వెళ్ళి ప్రాయశ్చిత్తమే చేసుకో\nనన్నాడు. పై పెచ్చు తనను ప్రాయశ్చిత్తం\nచేసుకోమన్న వారిని పురుగుల్ని చూసినట్టు\nచూశాడు. పెద్ద గల్లంతు జరిగింది. ఆ దెబ్బతో\nఅనేక కాశ్మీరీ బ్రాహ్మణ కుటుంబాలు మోతీ\nలాల్తో చేరి మూడో \"పార్టీ\" అయాయి.\nఅయితే కాలం గడుస్తున్నకొద్దీ దృక్పథాలలో\nమార్పు వచ్చింది. పట్టుదలలు సడలాయి,\nమూడు పార్టీలూ ఒక దానితో ఒకటి చేరి\nపోయాయి. ఎందరో కాశ్మీరీ యువకులూ,\nయువతులూ చదువు కోసం అమెరికాకూ,\nఇంగ్లండుకూ వెళ్ళి వచ్చారు. వాళ్ళని\nప్రాయశ్చిత్తం చేసుకోమని అడిగినవారు\nకూడా లేరు.\nజవాహర్కు పదకొండో ఏట ఒక కొత్త\nట్యూటరు కుదిరాడు. ఆయన పేరు ఫర్డినండ్\nబ్రూక్స్. ఆయన దివ్యజ్ఞాని, లేక థియోస\nఫిస్టు. ఆయనను మోతీలాల్కు ఆనీబిసెంట్\nశిఫార్సు చేసింది. ఆయన జవాహర్ వెంట\nమూడేళ్ళుండి చదువు చెప్పాడు. అతని\nపైన ఆయన ప్రభావం ఎంతగానో ఉండేది.\nఆ సమయంలోనే జవాహర్కు మరొక\nముసలి పంతులు కూడా ఉండేవాడు.\nఆయన జవాహర్కు హిందీ, సంస్కృత\nభాషలు నేర్పటానికి నియోగించ బడ్డాడు.\nఅయితే ఆయన ప్రయత్నాలేవీ ఫలించినట్లు\nకనబడదు, ఎందుకంటే జవాహర్ కు\nసంస్కృతం ఏ మంత అంటలేదు.\nబ్రూక్స్ వల్ల జవాహర్కు పుస్తకాలు\nచదవటంలో చాలా ఆసక్తి పుట్టింది. అతను\nచేతికి దొరికిన ఇంగ్లీషు పుస్తకా లెన్నో\nచదివాడు. బ్రూక్స్ అతనికి శాస్త్రజ్ఞానంలో\nకూడా ఆసక్తి కలిగించాడు. వాళ్ళిద్దరూ\nచేరి ఒక చిన్న ప్రయోగశాల ఏర్పాటు\nచేశారు. అందులో భౌతిక, రసాయన శాస్త్ర\nప్రయోగాలు చేస్తూ జవాహర్ గంటల\nతరబడి గడిచేవాడు.\nజవాహర్ పై బ్రూక్స్ ప్రభావం మరో\nరూపంలో కూడా పడింది. ఆయన వారం\nవారం తన గదుల్లో మీటింగులు జరిపి\nదివ్యజ్ఞాన చర్చలు సాగించేవాడు. జవాహర్\nఆ మీటింగుల్లో పాల్గొని, దివ్యజ్ఞానుల\nభావాలూ, పరిభాషా గ్రహించేవాడు. పునర్జన్మ\nగురించీ, పారలౌకిక ప్రాణులను గురించీ,\nకర్మసిద్ధాంతం గురించీ చర్చలు జరిగేవి.\nజవాహర్కు ఆ చర్చలు సమగ్రంగా అర్థం\nకాకపోయినప్పటికీ జగత్తు తాలూకు మూల\nరహస్యం వారు చర్చించే దానిలో ఉన్నట్టని\nపించేది. అతను మతం గురించీ, ఇతర\nలోకాలను గురించి మొదటి సారిగా ఆలో\nచించసాగాడు. ఉపనిషత్తులలోనూ, భగవ\nద్గీతలోనూ ఉండే హిందూ మత మంటే\nఅతనికి గౌరవం ఏర్పడింది. ఎలాటి సాధ\nనమూ లేకుండా గాలిలో ఎక్కడికో ఎగిరి\nపోతున్నట్టు కలలు కనేవాడు.\nఆ రోజుల్లో ఆనీ బిసెంట్ అలహాబాదు\nవచ్చి దివ్యజ్ఞానోపన్యాసా లిచ్చింది. ఆ ఉప\nన్యాసాలు విని, ఆమె వక్తృత్వానికి అచ్చెరు\nవొంది, జవాహర్ తన పదమూడో ఏట దివ్య\nజ్ఞాన సమాజంలో చేర నిశ్చయించాడు.\nఅతను తండ్రి అనుమతి కోరాడు. మోతీ\nలాల్ నవ్వుతూ సరే నన్నాడు, కాని ఏమా\nత్రమూ లక్ష్యం కనబరచలేదు. అనీ బిసెంట్\nస్వయంగా జవాహర్కు ఉపదేశ మిచ్చింది.\nఅయితే జవాహర్కు ఈ దివ్యజ్ఞానం పైన\nమోజు ఎంతో కాలం దక్కలేదు. బ్రూక్స్\nవెళ్ళిపోయాక అది క్రమంగా క్షీణించింది.\n—(ఇంకావుంది)",
            "book_page_end": 22
        },
        {
            "title": "దుర్గేశనందిని - 4",
            "book_page_start": 23,
            "pdf_page_start": 23,
            "pdf_page_end": 30,
            "author": "బంకించంద్ర చట్టోపాధ్యాయ",
            "genre": "చారిత్రక నవల",
            "moral": "చందమామ బృందం",
            "keywords": [
                "దుర్గేశనందిని",
                "తిలోత్తమ",
                "జగతసింహుడు",
                "వీరేంద్రసింహుడు",
                "ప్రేమ రహస్యం"
            ],
            "characters": [
                "విమల",
                "తిలోత్తమ",
                "వీరేంద్రసింహుడు",
                "ఆస్మానీ",
                "దిగ్గజుడు",
                "జగతసింహుడు"
            ],
            "locations": [
                "మందారణ దుర్గం",
                "శైలేశ్వర మందిరం"
            ],
            "content": "[జగతసింహుణ్ణి చూసినది మొదలు దుర్గేశనందిని తిలోత్తమ అతని పై ప్రేమతో కృశించి\nపోతున్నది. మొదటి సమావేశంలో తిలోత్తమను గురించి విమల జగతసింహుడి కేమీ\nచెప్పక, పదిహేను రోజుల తరవాత అతన్ని ఆ మందిరంలోనే కలుసుకుని చెబుతానని\nమాట ఇచ్చింది. గడువు రోజు వచ్చింది. విమల చక్కగా అలంకరించుకుని బయలుదేర\nబోతూండగా దుర్గేశుడైన వీరేంద్రసింహుడి వద్ద నుంచి ఆమెకు పిలుపు వచ్చింది. ]\n“ఈ వేషం మార్చుకుని వెళ్ళు,\" అని\nతిలోత్తమ విమలకు రహస్యంగా సలహా\nఇచ్చింది.\n\"మరేమీ భయంలేదు,” అంటూ విమల\nతిలోత్తమ గది నుంచి వీరేంద్రసింహుడి\nగదికి వెళ్ళింది.\nఅతను పడుకుని ఉన్నాడు. ఒక దాసి\nఅతనికి కాళ్ళు పట్టుతున్నది, మరొకతె\nవిసురుతున్నది. విమల అతని మంచానికి\nసమీపంగా వెళ్ళి, \"చెప్పండి, ఏమిటి\nసెలవు?” అన్నది.\nఅతను తల ఎత్తి ఆమె ముస్తాబు చూసి\nఆశ్చర్యపడి, \"ఎక్కడికో పని మీద బయలు\nదేరినట్టుందే?” అన్నాడు.\n\"చిత్తం. నా కేమిటి సెలవు?” అని\nవిమల అడిగింది.\n\"తిలోత్తమ ఎలా ఉంది?”\n\"బాగానే ఉంది.”\n\n\"ఆస్మానీ వెళ్ళి తిలోత్తమను తీసు\nకొస్తుంది, అంతదాకా నువు విసురుతూ\nఉండు,” అన్నాడు వీరేంద్రసింహుడు.\nఆస్మానీ పంఖా కింద పెట్టి బయలుదేరింది.\nబయటనే ఉండమని విమల ఆస్మానీకి\nసైగ చేసింది. వీరేంద్రసింహుడు రెండో\nదాసీతో, \" నువు తాంబూలం సిద్ధంచెయ్యి,\"\nఅని ఆమెను కూడా పంపేసి, \"విమలా,\nఏమిటి ఇవాళ ఇలా ముస్తాబయావు?”\nఅని అడిగాడు.\n\"దీనితో నాకు పని ఉన్నది.”\n\"ఆ పని ఏమిటో నాకు తెలుసుకోవాలని-\nఉన్నది.”\n\" అయితే వినండి. నే నివాళ ప్రియ\nసమాగమం కొరకు పోతున్నాను.”\n\"యమరాజు వద్దకా?”\n\"మనిషి కాకూడదేం?”\n\"అలాటి మనిషి ఇంకా పుట్టలేదే!”\n\"ఒక్కరు తప్ప!\" అంటూ విమల\nచివాలున లేచి వెళ్ళిపోయింది.\nఆమె తన కోసం బయటనే వేచి ఉన్న\nఆస్మానీతో, \"నీ కొక రహస్యం చెప్పాలి,”\nఅన్నది.\n\"ఇవాళ నీ ఆర్భాటం చూసి ఏదో\nఉన్నదని అప్పుడే అనుకున్నాలే,” అన్నది\nఆస్మానీ.\n\"ఇవాళ నేనొక ముఖ్యమైన పని మీద\nచాలా దూరం వెళ్ళాలి. ఈ రాత్రివేళ\nఒంటరిగా వెళ్ళలేను. తోడు తీసుకు పోదా\nమంటే నువు తప్ప ఎవరూ నమ్మదగిన\nవాళ్ళు లేరు అన్నట్టు, వెనక నీకు తెలిసిన\nవారెవరైనా నిన్నిప్పుడు చూసి గుర్తించగల\nరంటావా?” అన్నది విమల.\n\"ఎవరిమాట అడుగుతున్నావు?”\n\"కుమార జగతసింహుడు నిన్ను చూశా\nడనుకో.”\n\"అంత అదృష్టమా?”\n\"ఎందుకు కాగూడదు?”\n\n\"యువరాజు నన్ను తప్పక గు ర్తిస్తాడు.” \" వేళాకోళం కాదు. మూర్ఖులకు ఏమీ\n\" అయితే నా వెంట నువు రావద్దు. తెలీదు. అందుచేత వాళ్ళ వల్ల ఎలాంటి\nఎలాగబ్బా? ఒంటరిగా పోలేనే!\" అంటూ ప్రమాదమూ ఉండదు. కాని బ్రాహ్మడు\nవిమల ఆలోచనలో పడింది. ఆస్మానీ నోటికి రానంటా డేమో.”\nచెంగు అడ్డం పెట్టుకుని నవ్వసాగింది.\n\"ఏమిటలా నీలో నువు నవ్వుకుని\nచస్తున్నావు?” అని విమల అడిగింది.\n\"బంగారు తండ్రి దిగ్గజు డున్నాడే,\nఅతన్ని నీ వెంట తీసుకుపోతే?”\n\"మంచి ఆలోచన ! మన రసిక రాజును\nతీసుకు పోతాను,” అన్నది విమల.\n\"ఇంకా నయం! నేను వేళాకోళాని\nకన్నాను.”\n\"అదంతా నాకు వదిలిపెట్టెయ్యి. నువు\nద్వారం దగ్గిర వేచి ఉన్నావంటే అతన్ని\nనీ దగ్గిరికి పంపుతాను,\" అంటూ ఆస్మానీ\nవెళ్ళింది.\nఆస్మానీ దిగ్గజుడి ఇంటికి వచ్చేసరికి\nతలుపు గడియవేసి ఉన్నది. \"ఓ మహా\nరాజ్!” అని ఆస్మానీ కేక వేసింది.\nఒకటికి రెండు కేకలు పెట్టినా లోపలి\nనుంచి జవాబులేదు. ఆమె తలుపు సందుల్లో\nనుంచి చూస్తే \"రసికరాజు” భోంచేస్తూ\nఉండటం క నిపించింది. అందుకే ఆ\nబ్రాహ్మడు పలకలేదు.\n\"ఈ బ్రాహ్మడు నాతో మాట్లాడి మళ్ళీ\nభోజనం చెయ్యడా? చూస్తాను,\" అనుకుని\nఆస్మానీ గట్టిగా పిలిచింది.\n'దిగ్గజుడు \" ఊఁ!” అన్నాడు.\n\"లోపల ఇంకెవతో ఉన్నదే! భోంచేస్తూ\nమాట్లాడావుగాదూ, బ్రాహ్మడా? అందరి\nతోటీ చెబుతానుండు!” అన్నది ఆస్మానీ.\nదిగ్గజుడు కంగారుగా చుట్టూ కలయ\nజూసి, ఎవరూ లేరని నిర్ధారణ చేసుకుని\nభోజనం చెయ్యసాగాడు.\n\"అది మాదిగది, అది నాకు తెలుసు.\nఅరె, మాట్లాడి మళ్ళీ తింటున్నావా?”\nఅన్నది ఆస్మానీ.\nదిగ్గజుడు కంగారుపడి, \"నే నెప్పుడు\nమాట్లాడానూ?” అన్నాడు.\nఆస్మానీ కిలకిలా నవ్వి, \" ఇది మాట్లాడ\nటంకాదేమిటి?” అన్నది.\n\"అయ్యో, ఇప్పు డెలా భోంచేసేది?”\nఅన్నాడు దిగ్గజుడు.\n\" అయితే తలుపు 'తియ్యి,\" అన్నది\nఆస్మానీ తలుపు సందులో నుంచి అంతా\nచూస్తూ. దిగ్గజుడు నిజంగానే అన్నం ముందు\nనుంచి లేస్తూండటం చూసి ఆమె, \"లేవకు,\nలేవకు, భోజనం పూర్తిచెయ్యి,” అన్నది.\n\"మాట్లాడేశాను, మరి భోంచెయ్యను,”\nఅన్నాడు దిగ్గజుడు.\n\"భోజనం చెయ్యకపోతే నామీద ఒట్టే!”\n\"రామ, రామ! బ్రాహ్మణ్ణయి ఉండి\nమాట్లాడినాక మళ్ళీ భోజనమా?”\n\"అలా అయితే నే పోతున్నాను. ఇవాళ\nఒక ముఖ్య విషయం చెబుదామనుకున్నాను.\nఅంతా పాడయింది. నే పోతున్నాను.”\n\"వద్దు, వద్దు, ఆస్మానీ నువలా కోప\nగించుకోకు. ఇదుగో తింటున్నాను,” అంటూ\nదిగ్గజుడు రెండు, మూడు ముద్దలు నోట\nపెట్టుకున్నాడో లేదో, ఆస్మానీ, \"చాల్లే, లేచి\nతలుపు తెరు,” అన్నది.\n\"ఇంకో మూడు నాలుగు ముద్ద\nలున్నాయి. వాటిని కూడా తిననీ.”\n\" తలుపు తీస్తావా మాట్లాడుతూ తిన్నావని\nఅందరికీ చెప్పెయ్యమన్నావా?”\nదిగ్గజుడు అన్నం ముందు నుంచి లేచి,\nచెయ్యీ, మూతీ కడుక్కుని తలుపు తెరి\nచాడు. ఆస్మానీ లోపలికి రాగానే చేతులెత్తి,\n\" ఆయాహి వరదే దేవీ!” అన్నాడు.\n\"ఎంత చక్కని కవిత్వం! ఇందుకేగదా\nనీకు రసికరాజని పేరు పెట్టాను,” అన్నది\nఆస్మానీ.\n\"చెప్పు, ఏమిటి విశేషం? ఈ మధ్య\nనువు బొత్తిగా కనిపించటమే లేదు,\"\nఅన్నాడు దిగ్గజుడు.\n\" అరె, కంచం నిండా అన్నం అలాగే\nఉండిపోయిందే! భోజనం పూర్తి చెయ్యి,\nతరవాత మాట్లాడుకుందాం,\" అన్నది\nఆస్మానీ.\n\" తినటం పూర్తి చేసి లేచానుగద.”\n\"ఉపోషం ఉంటావేమిటి?”\n\"ఏంచెయ్యను? నువు తొందర చేసి\nనన్ను లేవగొట్టేశావు.” ఇంతలో విమల\nగబగబా అక్కడికి వచ్చింది.\nఆమె దిగ్గజుణ్ణి భోజనం పూర్తి చెయ్య\nమన్నది. కడుపు కాలి ఉన్న దిగ్గజుడు\nసంతోషంగా భోజనం పూర్తి చేశాడు.\n“రసికరాజా, ఇవాళ నీతో చాలా ముఖ్య\nమైన పని ఉన్నది,” అన్నది విమల.\n\"ఏమిటది?” అన్నాడు దిగ్గజుడు.\n\"మేమిద్దరమూ అంటే నీ కిష్టమే గదా?\nమే మెందుకు వచ్చామో తెలుసా?\" అన్నది\nవిమల.\n\"మేము నీతో లేచి పోవా లనుకుం\nటున్నాం,” అన్నది ఆస్మానీ.\nబ్రాహ్మడు నిశ్చేష్టుడైపోయి, “ఎప్పుడు?”\nఅన్నాడు.\n\n\" ఇప్పుడే. వెంటనే. నేను ముస్తాబై\nఉన్నాను. కనిపించటం లేదా?” అన్నది\nవిమల.\nముగ్గురూ కలిసి బయలుదేరారు.\n\"మనం మళ్ళీ ఎప్పుడు తిరిగి వస్తాం?”\nఅన్నాడు దిగ్గజుడు.\n\" లేచి పోయేవాళ్ళం తిరిగి ఎలా వస్తాం?\nఆ మాత్రం తెలీదా?”\nదిగ్గజుడు తన అజ్ఞానానికి సిగ్గుపడ్డాడు.\nకొంత దూరం వెళ్ళాక ఆస్మానీ, \"మీరు\nనడుస్తూ ఉండండి. నేను వెనక నుంచి\nవచ్చి కలుసుకుంటాను,” అని వాళ్ళను\nవదిలేసి తిన్నగా ఇంటికి పోయింది.\nమరి కొంత దూరం వెళ్ళాక దిగ్గజుడు\nవిమలను, \"ఆస్మానీ ఎక్కడికి పోయిందీ ?\nఇంకా రాదేం?” అన్నాడు.\n\"పని ఉండి ఇంటికి పోయింది. రాలేక\nపోయింది కాబోలు,\" అన్నది విమల\nముందు నడుస్తూ.\nఇద్దరూ మందారణ దాటారు. విమల\nచాలా చురుకుగా నడుస్తున్నది. అంత\nకంతకూ అంధకారం జాస్తి అవుతున్నది.\nఎక్కడా జనసంచారం లేదు.\nవిమల దిగ్గజుడితో, \"నీకు దయ్యా\nలంటే భయమేనా? ఈ మార్గాన, ప్రత్యే\nకించి రాత్రివేళ, దయ్యాల భయం\nజాస్తి,\" అన్నది.\nదిగ్గజుడు బెదిరిపోయి చప్పున ముందుకు\nవచ్చి విమల చీరె కొంగు పట్టుకున్నాడు.\n\"ఆనాడు మేం శైలేశ్వర మందిరానికి\nవెళ్ళి తిరిగి వచ్చేటప్పుడు మర్రి చెట్టుమీద\nభయంకరాకారం కనిపించింది,\" అన్నది\nవిమల. దిగ్గజుడు వణికి పోతూండటం\nచూసి, ఇంక ఈ ప్రస్తావన ఆపకపోతే\nబ్రాహ్మడు అడుగు వెయ్యలేని స్థితిలో పడి\nపోతాడనుకుని ఆమె మాట మార్చి, \" రసిక\nరాజా, నీకు పాటలు వచ్చా? ఏదీ, ఒక\nమంచి పాట పాడు,” అన్నది.\nపాట వింటూ ముందు నడుస్తున్న విమల\nకొంగు గుంజినట్టయి, వెనక్కు తిరిగి,\n\"ఏమయింది?” అన్నది.\nదిగ్గజుడు హీనస్వరంతో, \"అదుగదుగో!”\nఅంటూ ఒక చచ్చిపోతున్న గుర్రం కేసి\nచూపాడు. ఆ గుర్రం ఛక్కగా అలంకరించి;\nజీను వేసి ఉన్నది.\nవిమల వ్యాకుల మనస్సుతో వేగంగా\nముందుకు సాగింది. వారిద్దరూ సుమారు\nఅరకోసు నడిచిన మీదట వారి కొక సైనికుడి\nతలపాగా కనబడింది.\nఇంతలో చంద్రోదయ మయింది. విమల\nఅన్యమనస్కురాలై ఉండటం చూసి\nదిగ్గజుడు, \"ఏమీ మాట్లాడవేం?” అన్నాడు.\n\"దారి వెంబడి గుర్రాల డెక్కల గుర్తులు\nచూశావా? నీ కేమైనా అర్థమవుతున్నదా?”\n\" లేదు.”\n\"చచ్చిన గుర్రం, సైనికుడి తలపాగా,\nగుర్రాల డెక్కల గుర్తులు-ఏమీ బోధ\nపడలేదా? ఎందుకు నిన్నడగటం?\" అన్నది\nవిమల. అంతలోనే ఆమెకు శైలేశ్వరమందిర\nగోపురం కంటపడింది. ఇక దిగ్గజుట్టి తన\nవెంట ఉండనివ్వ నవసరం లేదనుకుని\nవిమల అతనికి భయంకరమైన భూతాల\nకథలు చెప్పింది. దిగ్గజు డవి విని, ఠారెత్తి\nమందారణ దుర్గం కేసి కాలి సత్తువకొద్దీ\nపరుగు తీశాడు.\nవిమల మందిర ద్వారాన్ని సమీపించి,\nద్వారం లోపలినుంచి గడియపెట్టి ఉండటం\nగ్రహించి, తలుపు మీద కొట్టింది.\nలోపలి నుంచి గంభీరంగా, \" ఎవరు?”\nఅనటం వినిపించింది.\n\"అలసి ఉన్న ఆడదాన్ని,” అన్నది\nవిమల తన ధైర్యాన్ని చిక్కబట్టి.\nద్వారం తెరుచుకున్నది. మందిరంలో\nదీపం వెలుగుతున్నది. కత్తి చేతబట్టి నిలబడి\nఉన్న దీర్ఘశరీరుణ్ణి విమల గుర్తించింది.\nఅతను జగతసింహుడు. — (ఇంకా వుంది)",
            "book_page_end": 30
        },
        {
            "title": "నిలకడమీదనిజం",
            "book_page_start": 31,
            "pdf_page_start": 31,
            "pdf_page_end": 36,
            "author": "బి. ఆంజనేయులు",
            "genre": "జానపద కథ",
            "moral": "దుర్మార్గం తాత్కాలికమే, నిలకడైన నిజమే చివరకు గెలుస్తుంది.",
            "keywords": [
                "సవతి తల్లి",
                "అసత్యం",
                "విష ప్రయోగం",
                "జయంతుడు",
                "చంద్రమతి"
            ],
            "characters": [
                "అంథేరీ రాజు",
                "చంద్రమతి",
                "ఊర్మిళ",
                "జయంతుడు",
                "వరదాదేవి",
                "రాజపురోహితుడు"
            ],
            "locations": [
                "అంథేరీ దేశం",
                "అరణ్యం",
                "రాజధాని నగరం"
            ],
            "content": "అంథేరీ దేశపు రాజుకు వరసగా అయిదు\nగురు కొడుకులు పుట్టారు, కాని ఒక్క\nకూతురు కూడా కలగలేదు. తనకు\nఈ జన్మలో కన్యాదాన ప్రాప్తి ఉండదని\nరాజుకు బెంగపట్టుకున్నది. మరొక భార్యను\nచేసుకుంటే ఈ కొరత తీరవచ్చునని\nరాజుకు కొందరు సలహా ఇచ్చారు.\nవారి సలహాను బట్టి రాజు పొరుగురాజు\nకూతురైన ఊర్మిళ అనే ఆమెను పెళ్ళా\nడాడు. ఊర్మిళ చాలా అందగత్తె కూడానూ.\nఅయితే ఆమెది దుష్ట స్వభావం. ఆమె\nతన అందం చేత రాజును వలలో వేసుకొని,\nరాజు పెద్ద భార్య అయిన చంద్రమతినీ,\nఆమె కొడుకు లైదుగురినీ ఇంటి నుంచి\nవెళ్ళగొట్టించింది.\nచంద్రమతి రాజపురోహితుడి సహాయంతో\nఒక మారుమూల పల్లెటూరు చేరి, ఎవరికీ\nతెలియకుండా అక్కడ తన కొడుకులతో\nజీవించ సాగింది. అప్పటికే ఆమె గర్భవతి\nఅయి ఉన్నది.\nమిగిలిన గ్రామస్థులంతా ఏ విధంగా\nపాటుపడి జీవిస్తారో చంద్రమతీ, ఆమె\nకొడుకులూ అలాటి పనులే చేసి జీవిస్తూ\nవచ్చారు. చంద్రమతి కొడుకులు గురువు\nవద్ద చదువుకుంటూనే, అరణ్యం నుంచి\nకట్టెలు తెచ్చే వారు, జంతువులను వేటాడి\nతెచ్చే వారు.\nఆరోకాన్పుకయినా ఆడపిల్ల పుట్టితే, తన\nభర్తకు తనపై తిరిగి అనుగ్రహం ఏర్పడ\nవచ్చుననీ, తన జీవితం మారవచ్చుననీ\nచంద్రమతి కలలు కన్నది. కాని ఈ ఆశ\nకూడా భంగమయింది; చిన్న రాణి అక్కస్సు\nతీరలేదనీ, చంద్రమతికి ఆడబిడ్డ పుట్టే\nపక్షంలో ఆ బిడ్డను చంపించే దురుద్దేశంతో\nఆమె వేగులవాళ్ళను నియోగించిందనీ,\nఅందుచేత చంద్రమతికి ఆడపిల్లే కలిగి\nనప్పటికీ, ఆ విషయం దాచిపెట్టి మగబిడ్డ\nపుట్టినట్టు పది మందికి చెప్పవలిసిందనీ\nరాజపురోహితుడు చంద్రమతికి మనిషి\nద్వారా కబురు చేశాడు.\nఈ కబురు సమయానికి అందటం\nమంచిదయింది. ఎందుకంటే చంద్రమతి\nఈసారి ఆడపిల్లను కన్నది. కాని, తనకు\nపుట్టినది మగబిడ్డేనని గ్రామమంతటా ఆమె\nప్రచారం చేసింది. ఈ వార్త వేగులవాళ్ళ\nద్వారా ఊర్మిళకు చేరింది. ఆమె మనస్సు\nకుదుటపడింది.\nచంద్రమతి ఆడపిల్లను కన్న కొంత\nకాలానికి ఊర్మిళ కూడా ప్రసవించింది.\nమగపిల్లవాడు పుట్టాడు. ఈ భార్యకైనా ఆడ\nపిల్ల పుట్టుతుందని ఎంతో ఆశపడిన రాజుకు\nఆశాభంగమయింది.\nఊర్మిళకు పుట్టిన కొడుక్కు జయంతు\nడని పేరు పెట్టుకున్నారు. వాడు పెరిగి\nపెద్దవాడయాడు. పదిహేనేళ్ళవాడై ఉండగా\nజయంతుడు సపరివారంగా వేటకు బయలు\nదేరాడు. కొంతసేపు అరణ్యంలో తిరిగిన\nమీదట అతనికి ఆకలి, దప్పి కలిగాయి.\nవాటి బాధకు తట్టుకోలేక జయంతు డొక\nచెట్టు నుంచి పండు కోసి తిని, అది విష\nఫలం కావటం చేత వెంటనే స్పృహ తప్పి\nపడి పోయాడు.\nఆ సమయంలో అరణ్యానికి కట్టెల కోసం\nవచ్చిన అతని అన్నలయిదుగురూ అతన్ని\nచూసి, తమ ఇంటికి చేర్చి, వాంతి చేయించి,\nతాగటానికి పాలిచ్చి అతన్ని కాపాడారు.\nతిరిగి కోలుకున్నాక జయంతుడు తనను\nకాపాడిన అయిదుగురు అన్నదమ్ములనూ,\nవారి తల్లినీ, వారి చెల్లెలినీ చూసి ఎంతో\nముచ్చటపడ్డాడు. వాళ్ళు చేసిన ఉపకారా\nనికి కృతజ్ఞత తెలుపుకుని, తా నెవరో వారికి\nతెలియపరిచాడు.\nఅతను తన సవతి కొడుకేనని తెలుసు\nకున్న చంద్రమతికి తన దుస్థితి జ్ఞాపకం\nవచ్చి కంట తడిబెట్టింది. అది చూసి\nజయంతుడు వాళ్ళను గురించి ప్రశ్నలు\nవేశాడు. పదహారేళ్ళ క్రితం తన భర్త తన\nషిల్లలను ఈ గ్రామంలో వదిలి ఎటో వెళ్ళి\nపోయాడనీ, తాను అష్టకష్టాలూ పడి పిల్ల\nలను ఎలాగో పెంచుకొచ్చాననీ ఆమె అన్నది.\nఆమెకు ఆరవసారి పుట్టిన ఆడపిల్ల వరదా\nదేవి చాలాకాలం మగపిల్లల బట్టలు ధరించి\nమగపిల్ల వాడిలాగే తిరిగింది. కాని ఆమె\nఎదిగి వస్తూండటం చూసి, తమను లోకమే\nమరిచిపోయిందని రూఢి చేసుకుని చంద్ర\nమతి తన కూతురికి ఆడ దుస్తులు వెయ్యటం\nఆరంభించింది.\nజయంతుడు చంద్రమతి పరిస్థితి చూసి\nజాలిపడి, \"అమ్మా, నేను మా వూరు వెళ్ళ\nగానే నీ కొడుకు లందరికీ కొలువు ఏర్పాటు\nచేయించి పిలిపిస్తాను. మీ రందరూ వచ్చి\nరాజధాని నగరంలో సుఖంగా ఉండ\nవచ్చు,” అన్నాడు.\n\" వద్దులే, నాయనా. ఇక్కడే మాకు\nసుఖంగానూ, స్వేచ్ఛగానూ ఉన్నది,\" అని\nచంద్రమతి అన్నది.\nజయంతుడింటికి తిరిగి వెళ్ళుతూనే\nతన తల్లితో జరిగినదంతా చెప్పాడు. చంద్ర\nమతినీ, ఆమె కొడుకులనూ, కూతురినీ\nవర్ణించాడు. ఆ చంద్రమతి రాజుగారి పెద్ద\nభార్యేనని ఊర్మిళకు తెలిసిపోయింది. ఆరో\nసారి ఆడపిల్ల పుట్టితే, మగవాడని అసత్య\nప్రచారం చేశారని కూడా ఆమె గ్రహించింది.\nఅందుచేత ఆమె తన కొడుకుతో,\n\" నాయనా, మీ తండ్రిగారి కొలువులో ఒక\nరాజద్రోహి ఉండే వాడు. నీవు చెప్పే వాళ్ళు\nఅతని భార్యా, పిల్లలూ అయి ఉంటారు.\nశిక్షకు భయపడి ఆ ద్రోహి పారిపోయి\nఉంటాడు. ఏమైనా వాళ్ళు నీకు ప్రాణ\nదానం చేశారు గనక వాళ్ళను తగిన రీతిగా\nఆదరించటం నా కర్తవ్యం. నేను వాళ్ళ\nకోసం పిండి వంటలూ, బట్టలూ సిద్ధం\nచేస్తాను. ఎవరికీ తెలియకుండా నౌకరు చేత\nవాటిని మోయించుకుని రేపు నువు వాళ్ళిం\nటికి వెళ్ళి, నా తరఫున ఆ బహుమానాలు\nఇచ్చేసిరా !” అన్నది.\nమర్నాడు జయంతుడు నౌకరు చేత పిండి\nవంటలు వగైరా మోయించుకుని అరణ్యం\nసమీపంలో ఉన్న గ్రామానికి బయలుదేరే\nటప్పుడు ఆమె నౌకరుతో రహస్యంగా,\n\" వీటిని మన యువరాజు తినకుండా చూసే\nభారం నీదీ. ఇవి సామాన్యుల కోసం చేసిన\nవంటకాలు!” అన్నది.\nజయంతుడు వచ్చి చేరే సమయానికి\nచంద్రమతీ ఆమె పిల్లలూ ఇంట్లోనే\nఉన్నారు. నౌకరు మోసుకు వచ్చిన వస్తువు\nలన్నీ చంద్రమతి ముందుపెట్టి జయంతుడు,\nమా అమ్మ వీటన్నిటినీ మీ కోసం\nపంపింది,” అన్నాడు.\n\"మా కోసం ఎందు కింత శ్రమపడ్డావు,\nయువరాజా ?” అన్నది చంద్రమతి.\nజయంతుడి వెంట వచ్చిన నౌకరు చంద్ర\nమతి కొడుకులతో \"భక్ష్యాలు భోం\nచెయ్యండి, బాబులూ!” అని తొందర\nచేయసాగాడు.\nచంద్రమతి వాడితో, \"మా పిల్లలు\nఎప్పుడు పడితే అప్పుడు, ఏది పడితే అది\nతినరు, నాయనా. సమయం చూసి నేను\nవాటిని అందరికీ పెడతానులే,\" అని వాడు\nతెచ్చిన వస్తువులను లోపలికి తీసుకు\nపోయింది. వాడు తెచ్చిన పిండి వంటలలో\nకొంచెం కొంచెం తీసి కాకులకు వేసింది.\nఆమె ఇలా ఎప్పుడూ జాగ్రత్త పడుతూనే\nవచ్చింది, కాని ఈసారి మాత్రమే కాకులు\nఆమె వేసిన భక్ష్యాల తుంపులు తిని\nగిలగిల కొట్టుకు చచ్చాయి.\nకాకుల గొడవ విని జయంతుడు దొడ్లోకి\nవెళ్ళి, చచ్చిపోతున్న కాకులను చూసి,\n\"ఏమిటిది?” అన్నాడు.\n\"ఇది నీకు సుఖం కలిగించే విషయం\nకాదు, నాయనా. నువు అమాయకుడివి,\nనిర్దోషివి! కాని ఈ భక్ష్యాలు మేము తినటా\nనికి యోగ్యమైనవి కావు,” అన్నది చంద్ర\nమతి అతడితో.\nఏ కారణంచేతనో గాని తన తల్లి\nఈ కుటుంబానికి విషం కలిపిన భక్ష్యాలు\nపంపింది. ఆ సంగతి నౌకరుకు కూడా\nతెలిసి ఉండాలి; అందుకే వాడు వాటిని\nతినమని చంద్రమతి పిల్లలను తొందర\nచేశాడు. ఆ నౌకరు చెయ్యి పట్టుకుని జయం\nతుడు, \"ఒరే, ఈ భక్ష్యాలలో విషం ఉన్న\nదని నీకు తెలుసా?\" అని అడిగాడు.\nనౌకరు తనకు తెలియ దన్నాడు.\n\" అయితే నేను వీటిని తింటాను,”\nఅన్నాడు జయంతుడు.\n\" రాణిగారు వీటిని మిమ్మల్ని తిననివ్వ\nవద్దని మరీమరీ చెప్పారు,” అన్నాడు\nనౌకరు లబలబలాడుతూ.\nఅంటే తన తల్లికి ఈ కుటుంబం పైన\nఏదో పగ ఉన్నదన్న మాట. ఆ పగకు\nకారణమేమై ఉంటుందీ? వీళ్ళు రాజద్రోహి\nకుటుంబమైనంత మాత్రాన తన తల్లి వీరి\nచావు కోరదు. ఇందు కింకేదో బలమైన\nకారణం ఉంటుంది.\nతన తండ్రికి మొదటి భార్య ఉండేదనీ,\nఆమెను పిల్లలతో సహా తన తండ్రి వెళ్ళ\nగొట్టాడనీ జయంతు డెప్పుడో ఒకసారి\nవిన్నాడు. వాళ్ళే వీళ్ళయి ఉంటారా?\nఇదేదో అంతు తేల్చుకోవా లమకుని\nజయంతుడు నౌకరుతో, \"నే నింటికి రాను.\nఇక్కడే ఉంటాననీ, వీళ్ళతోబాటు నేను\nకూడా ఈ భక్ష్యాలు తింటాననీ మా అమ్మతో\nచెప్పు,” అన్నాడు. అతను నౌకరు చూస్తుండ\nగానే ఒక భక్ష్యం తీసుకుని దొడ్డి కేసి వెళ్ళి,\nఅక్కడి నుంచి ఒక చావుకేక పెట్టాడు.\nనౌకరు పరిగెత్తుకుంటూ ఊర్మిళ వద్దకు\nవెళ్ళి, \"యువరాజుగారు మీరు పంపిన\nపిండివంటలు తినేసి కెవ్వున కేకపెట్టేసి\nపడిపోయారు,” అన్నాడు.\nఊర్మిళ గుండెలు బాదుకుంటూ, \" పెద్ద\nరాణీ నా కొడుక్కు విషం పెట్టిందర్రోయ్!\"\nఅని ఆక్రోశించింది.\nరాజు ఊర్మిళనూ, నౌకరునూ, ఇతర\nపరివారాన్నీ వెంటబెట్టుకుని చంద్రమతి\nఉండే ఇంటికి వచ్చాడు. ఊర్మిళ చంద్ర\nమతిని చూస్తూనే, \" నా కొడుకును చంపి\nపగ తీర్చుకున్నావా, రాక్షసీ?” అన్నది.\nజయంతుడు బయటికి వస్తూ, \" ఏ పగ\nతీర్చుకునేటందుకుగాను నువు వీరందరికీ\nవిషంపెట్టి చంప యత్నించావో, అది చెప్పు\nముందు!” అన్నాడు.\nత్వరలోనే రాజుకు పరిస్థితి అంతా అర్థ\nమయింది. తన భార్యనూ, కొడుకులనూ\nఇంతకాలం అడవుల పాలు చేసినందు\nకాయన పశ్చాత్తాపపడ్డాడు. లేకలేక తనకు\nకూతురు పుట్టితే ఆమె తన కళ్ళ ఎదట\nపెరిగి పెద్దది కావటానిక్కూడా నోచుకో\nనందు కాయన చాలా నొచ్చుకున్నాడు.\nఆయన చంద్రమతినీ, పిల్లలనూ తన\nవెంట తీసుకుపోయాడు, ఊర్మిళను చెరలో\nవేయించాడు, తన పెద్ద కొడుకును యువ\nరాజు చేశాడు, తన కుమార్తెకు తగిన వరుణ్ణి\nసంపాదించి కన్యాదానం చేసి, తన చిర\nకాల వాంఛితాన్ని ఈడేర్చుకున్నాడు.",
            "book_page_end": 36
        },
        {
            "title": "కప్పల రాజు",
            "book_page_start": 37,
            "pdf_page_start": 37,
            "pdf_page_end": 39,
            "author": "ఎల్. రమణారావు",
            "genre": "నీతి కథ",
            "moral": "క్రమశిక్షణ లేని స్వేచ్ఛ కంటే, అదుపు ఆజ్ఞలు ఉన్న జీవితమే ఉత్తమమైనది.",
            "keywords": [
                "కప్పలు",
                "రాజు",
                "వరుణదేవుడు",
                "క్రమశిక్షణ",
                "రాతి రాజు",
                "మొసలి"
            ],
            "characters": [
                "ముసలి కప్ప",
                "కప్పలు",
                "వరుణదేవుడు",
                "మొసలి రాజు"
            ],
            "locations": [
                "సరస్సు",
                "ఆకాశం"
            ],
            "content": "సృష్ట్యాదిలో ఒక పెద్ద సరస్సులో కొన్ని\nలక్షల కప్ప లుండేవి. అవి చాలా అరాజ\nకంగా బతికేవి. అస్తమానమూ అన్నీ అరు\nస్తూండేవి. ఒక దాని మాట ఒకటి విని\nపెంచుకునేది కాదు, ఒకటి చెప్పినట్టు\nమరొకటి చేసేది కాదు.\nఈ పరిస్థితి చూసి ఒక తెలివైన ముసలి\nకప్ప ఎంతో శ్రమపడి కప్పలన్నిటినీ సమా\nవేశ పరిచి ఇలా చెప్పింది :\n\"సృష్టిలో ఇన్ని రకాల ప్రాణులు\nన్నాయి గాని మన కప్పలంత నియమ\nరహితం గానూ, నిరర్థకం గానూ బతుకు\nతున్న ప్రాణులేవీ లేవు. మనం మాట్లాడేది\nమనకే తెలీదు; ఎటు పోతామో, ఎందుకు\nపోతామో కూడా మనం చెప్పలేం. మన\nకొక క్రమమైన జీవితమూ, జీవిత ధర్మమూ\nలేదు. దీని కంతకూ కారణమేమంటే మనని\nఅనుశాసించే రాజొకడు లేకపోవటమే.\nఒక్క రాజనేవా డున్నట్టయితే మనం అదు\nపాజ్ఞలలో ఉండి, సక్రమంగా నడుచు\nకుంటాం. మీ అభిప్రాయ మేమిటి?”\nతెలివైన ముసలి కప్ప చెప్పినది కప్ప\nలకు తెలియని విషయం కాదు గనక, రాజుం\nటేనే తమ జీవితం ఒక గాట్లో పడుతుందని\nకప్పలన్నీ ఏక గ్రీవంగా ఒప్పుకున్నాయి.\nఅన్ని కప్పల అనుమతి పొంది ముసలి కప్ప\nవరుణదేవుడి వద్దకు వెళ్ళి, \"దేవా, మా\nకప్పల కొక రాజును దయచేయించు,” అని\nప్రార్థించింది.\n\" దానికేం భాగ్యం. మీ కొక రాజును\nనేను పంపుతానులే,\" అని చెప్పి వరుణుడు\nముసలి కప్పను పంపేశాడు.\nముసలి కప్ప ఈ శుభవార్తను సరస్సు\nలోని కప్పలకు తెలియజేసింది. ఆదిమొదలు\nతమ రాజు ఎప్పుడు వస్తాడా అని కప్పలన్నీ\nమోరలెత్తి ఆకాశం కేసి చూడసాగాయి.\nవరుణదేవుడు కూడా కప్పల ప్రతినిధికి\nతాను ఇచ్చిన మాట జ్ఞాపకం ఉంచుకుని,\nఒక బ్రహ్మాండ మైన రాతిని కప్ప ఆకారంలో\nతయారు చేయించి, కప్పలుండే సరస్సులోకి\nగిరవాటు వేయించాడు.\nవెయ్యి పిడుగు లొక్కసారి పడినంత\nఆర్భాటంగా ఆ రాయి సరస్సులో పడి, నీటి\nఅడుగున బురదలో గుచ్చుకుపోయింది.\nఎంత పెద్ద తుఫానులకూ రానంత పెద్ద\nతరంగాలు సరస్సులో లేచాయి. నీరంతా\nకెలకులైపోయి కప్పల కేమీ కనిపించలేదు.\nఅవి దిక్కు తెలియకుండా నీటిలో చెల్లా\nచెదరుగా పరిగెత్తాయి.\n\"కప్పల రాజు వచ్చాడు!” అన్న\nపుకారు కప్ప లన్నిటికీ అందింది. కొన్ని\nసాహసం గల కప్పలు తమ రాజును చాలా\nదూరం నుంచి చూసి, \"అమ్మ బాబో !\nమన రాజు ఎంత పెద్దవాడో!” అన్నాయి.\nరాయి పడిన ప్రాంతంలో ఉండిన కప్పలు\nఆ దృశ్యాన్ని పిల్ల కప్పలకు భయంకరంగా\nవర్ణించి చెప్పాయి.\nకప్పల జీవితంలో పెద్ద మార్పు వచ్చే\nసింది. అవి అస్తమానమూ రొద చెయ్యటం\nమానేసి, నింపాదిగా మాట్లాడటమూ, రాజు\nగారు ఏ క్షణాన ఏమని కేక పెడతాడో నని\nశ్రద్ధగా ఆలకించటమూ, రాజుగారున్న చోటి\nకేసి పోకుండా, తాము ఎటు పోయేదీ చూసి\nమరీ పోవటమూ నేర్చుకున్నాయి. కప్పల\nజీవితంలో చాలా పెద్ద అభివృద్ధి కని\nపించింది.\nకాని ఈ అభివృద్ధి ఎంతో కాలం దక్క\nలేదు. పిల్ల కప్పలు తమ రాజు గురించి\nకొన్ని సంగతులు తెలుసుకున్నాయి. వాటిలో\nకొన్ని సాహసించి తమ రాజును సమీపించి\nచూశాయి. కప్పరాజు కదలడు. ఎప్పుడూ\nఒకే దిక్కు చూస్తాడు. నోరు తెరవడు.\nతెరవటానికి అసలాయనకు నోరు కూడా\nఉన్నట్టు లేదు. అన్నిటికన్న పెద్ద ఘోర\nమేమిటంటే కప్పరాజు ఒంటి పైన విప\nరీతంగా నాచు పెరుగుతున్నది!\nపిల్లకప్పలు పెద్ద కప్పల ఎదట తమ\nరాజును గురించి అవహేళనగా మాట్లాడ\nనారంభించాయి. \" అమ్మో, రాజు! అలా\nఅనకూడదు!” అని పెద్ద కప్పలు భయ\nపెట్టినకొద్దీ పిల్ల కప్పలకు రాజంటే తృణీ\nకారభావం హెచ్చిపోయింది. చివరకు పెద్ద\nకప్పలు తమ రాజును సమీపించి, పిల్ల\nకప్పలు చెప్పిన మాటల్లో అబద్ధ మేమీ\nలేదని తెలుసుకున్నాయి. త్వరలోనే కప్పల\nజీవితం తిరిగి వెనకటిలాగా తయారయింది.\nతన ప్రయత్నమంతా విఫలమైనందుకు\nవిచారపడి తెలివిగల ముసలికప్ప మళ్ళీ\nవరుణదేవుడి వద్దకు వెళ్ళి, తమకు సరి\nఅయిన రాజు ఎంతగా అవసరమో ఆయ\nనకు చెప్పటానికి దీర్ఘమైన ఉపన్యాసం\nఇచ్చింది. వరుణు డంతా విని, \"నేను\nలోగడ పంపిన రాజు మీకు పనికిరాలే\nదంటావా! మరొక రాజును పంపుతాను,\nవెళ్ళు,” అన్నాడు.\nఆయన ఒక మొసలిని పంపాడు. ఒక\nనాడు ఆ మొసలి చడీ చప్పుడూ లేకుండా\nసరస్సులో ప్రవేశించింది. ఒక్క చిన్న అల\nమాత్రమే నీటిపైన పాకింది. ఈ కొత్త రాజు\nఒక చోట ఉండకుండా సరస్సంతటా తిరి\nగింది. తన ప్రజ లెవరన్నా నోటికి చిక్కితే\nమరి వదలలేదు.\nతమకు సరి అయిన రాజు వచ్చినట్టు\nకప్పల కర్థమయింది. పాత అలవాటు\nచొప్పున అన్ని కప్పలూ ఒకేసారి అరిచి\nనప్పటికీ సమీపంలో కాస్త సంచలనం\nకనిపిస్తే చాలు, చిన్న అలికిడి అయితే చాలు,\nనోళ్ళు మూసేసుకుంటాయి. తమ రాజు\nవెనుకపాటున ఎక్కడ వచ్చి పడతాడోనని\nఅవి తమ వెనకపక్క చూడటం కూడా\nఅలవాటు చేసుకున్నాయి. కప్పల జీవితాలకు\nఒక అదుపూ, ఆజ్ఞా ఏర్పడింది.",
            "book_page_end": 39
        },
        {
            "title": "దురాశా ఫలితం",
            "book_page_start": 40,
            "pdf_page_start": 40,
            "pdf_page_end": 46,
            "author": "ఆర్. జగన్నాధం",
            "genre": "నీతి కథ",
            "moral": "దురాశ మరియు అతి రహస్యం నష్టం కలిగిస్తాయి. నిజమైన సంతృప్తి లేనప్పుడు లభించిన సంపద కూడా కష్టాలనే తెస్తుంది.",
            "keywords": [
                "దురాశ",
                "రహస్యం",
                "పాము శాపం",
                "బంగారు నాణాలు",
                "భార్య దురాశ"
            ],
            "characters": [
                "అన్నదమ్ములు",
                "తంగడు",
                "ముసలివాడు",
                "శోభ"
            ],
            "locations": [
                "దండకారణ్యం",
                "నందికొండ",
                "గుహ"
            ],
            "content": "దండకారణ్యపు కొండప్రాంతంలో ఒక\nఆటవిక తెగ ఉండేది. ఆ తెగలో ఇద్దరు\nఅన్నదమ్ము లుండేవారు. ఇద్దరూ వయసు\nమళ్ళిన వాళ్ళు. ఆ తెగకు చెందిన వాళ్ళు\nఏది చేయాలన్నా వీళ్ళ సలహా తీసుకుని\nమరీ చేసేవాళ్ళు. అందువల్ల వాళ్ళకు\nలాభించేది.\nఅన్నదమ్ముల సలహా పొంది నప్పుడల్లా\nఆటవికులు వాళ్ళకు చిన్న చిన్న కానుక\nలిచ్చుకుంటూండే వాళ్ళు.\nఈ కానుకలతో ఆ అన్నదమ్ములకు సుఖ\nజీవనం జరగటం సాధ్యం కాదు. అయి\nనప్పటికీ వారి కే కొరతా ఉండేది కాదు.\nఅప్పుడప్పుడూ వాళ్ళిద్దరూ కొండల కేసి\nవెళ్ళి వస్తూండే వాళ్ళు; ఎక్కడికి వెళ్ళే\nవాళ్ళో, ఏం చేసేవాళ్ళో ఎవరికీ తెలియదు.\nఆ అన్నదమ్ముల వద్ద తంగడు అని ఒక\nఅనాధ శిశువు, వాళ్ళ తెగకు చెందినవాడే,\nపెరుగుతూండేవాడు. వాళ్ళు తమకు కావలి\nసిన చిన్న చిన్న పనులు వాడిచేత చేయించు\nకుంటూండేవారు. వారి ప్రయాణాల రహ\nస్యం తంగడికి కూడా తెలియదు.\nఇలా ఉండగా అన్నదమ్ములలో చిన్న\nవాడు కొద్ది రోజులు జ్వరం వచ్చి చని\nపోయాడు. అది మొదలు పెద్దవాడికి కష్టాలు\nపట్టుకున్నాయి. గాలి వానకు ఇల్లు కూలి\nపోయింది. తమ్ముడు బతికుండగా అయితే\nక్షణంలో ఇంకా పెద్ద ఇల్లు వెలిసేది. కాని\nఅన్న ఆ కూలిపోయిన ఇంటిని బాగుచేసు\nకోవటానికి శక్తి చాలని వాడులాగా కన\nబడ్డాడు. గాదెలో గింజలు అడుగంటాయి;\nఅటువంటి పరిస్థితి వెనక ఎన్నడూ లేదు.\nమూడు పూటలా సుష్టుగా తినే తంగడికి\nతిండి కూడా సరిగా అమరటంలేదు. వాడు\n\"తాత” ముఖాన తరచు విషాదచ్ఛాయలు\nచూసేవాడు.\nఉన్నట్టుండి ఒకనాడు “తాత” తంగడితో,\n\"ఒరే, తంగా, ఇదివిను ! నీ కొక రహస్యం\nచెబితే ఎవరితోనూ చెప్పకుండా దాయ\nగలవా?” అన్నాడు.\n\"ఎందుకు దాయను, తాతా?” అన్నాడు\nతంగడు.\n\"సరే, ఈ రాత్రి కింత అన్నం మూట\nగట్టు. మనం రేపు ప్రయాణం మీద\nపోవాలి,” అన్నాడు ముసలివాడు.\nమర్నాడు ఉదయమే ఇంటికి తాళం\nపెట్టి, ఆవు పాలు పితికి మేత వెయ్యమని\nపొరుగింటి వాళ్ళకు చెప్పి, ఇద్దరూ నంది\nకొండ కని బయలుదేరారు. సంచీలో ఏవో\nసరుకులు పెట్టుకుని, చేతి కర్ర తాటించు\nకుంటూ ముసలివాడు ముందు నడుస్తుంటే,\nతంగడు ఒక చేతిలో జొన్న రొట్టెల మూటా,\nరెండో చేతిలో చిన్న బరిసే పట్టుకుని వెనక\nనడిచాడు.\nనందికొండ దిగువన ఉన్న అరణ్యం\nలోకి ఇద్దరూ ప్రవేశించి, చెట్ల మధ్యగా\nకొండ ఎక్కుతూ సాయంకాల మయేసరికి\nఎన్నో మైళ్ళు నడిచి ఒక గుహను చేరు\nకున్నారు. కొండ మీది నుంచి గుహకు\nఅడ్డంగా లతలు పాకుతూ ఉండటం చేత\nఅక్కడ గుహ ఉన్నట్టు కూడా చప్పున\nతెలియటం లేదు. ఆ రాత్రికి వాళ్ళిద్దరూ\nగుహ ద్వారం వద్ద ఆహారం తిని, పడుకుని\nనిద్రపోయారు.\nమర్నాడు తెల్లవారుతూనే ముసలివాడు\nతంగణ్ణి తన వెనకనే రమ్మని గుహలోకి\nదారి తీశాడు. వాళ్ళు లోపలికి వెళ్ళటానికి\nసన్నని రంధ్రం కొండా దేకుతూ వెళ్ళవలిసి\nవచ్చింది. కాని లోపలికి వెళ్ళాక గుహ ఎత్తు\nగానూ విశాలంగానూ ఉంది. అయితే లోపల\nకన్ను పొడుచుకున్నా కనపడని చీకటి.\nముసలివా డొక మైనం వత్తి తీసి వెలిగించి,\nదాని వెలుగులో ముందు నడిచాడు. తంగడు\nతాత వెనకగా నడిచాడు.\nగుహలోకి చాలా దూరం వెళ్ళాక ముసలి\nవాడు మైనం వత్తిని ఒక రాయి మీద నిల\nబెట్టి, \"ఒరే, తంగా, నే నిప్పు డొక గొప్ప\nగారడీ చెయ్యబోతున్నాను. నువు నాకు\nసహాయం చెయ్యాలి. ఆదివరకు నా తమ్ము\nడీ సహాయం చేసేవాడు. నువు వాడి పనే\nచెయ్యాలి,” అన్నాడు.\nతంగడికి గుండె గుబగుబ లాడింది. కాని,\nచేస్తా నన్నట్టు తల ఆడించాడు.\nముసలివాడు సంచీ తెరిచి, అందులో\nనుంచి ఒక ఇనప బొచ్చె, చిన్న సొరకాయ\nబుర్రా, ఆకు పచ్చని నూనె గల ఒక సీసా,\nఅతి విచిత్రంగా ఉన్న పొడుగుపాటి చెట్టు\nవేరూ పైకి తీశాడు. వాటిని చూసి తంగడు\nదడుచుకున్నాడు. ఆ వేరు వాడికి మరీ\nభయంకరంగా కనబడింది. అది ఏ చెట్టు\nవేరో వాడూహించలేక పోయాడు.\nముసలివాడు ఇనప బొచ్చేలోకి సొర\nబుర్రలో నుంచి నల్లని పొడి కొంత పోశాడు.\nతరవాత వేరు నుంచి కత్తితో సన్నని చక్రా\nలనేకం తరిగాడు. ఒక చక్రం తీసి మైనం\nవొత్తి జ్వాలలో అంటించాడు; సురసురా\nమండే ఆ చక్రాన్ని బొచ్చెలోని నల్లని\nపొడిలో వేశాడు. వెంటనే బొచ్చెలో నుంచి\nఆకుపచ్చగానూ, నీలం రంగు గానూ\nజ్వాలలు లేచాయి.\n\n\"ఒకటి!” అన్నాడు ముసలివాడు.\nబొచ్చెలోని జ్వాలలు తగ్గిపోయే సమ\nయానికి, \"రెండూ!\" అంటూ ముసలి\nవాడు ఇంకొక చక్రాన్ని బొచ్చెలో వేశాడు.\nజ్వాలలు మళ్ళీ లేచాయి. ఈ విధంగా\nనాలుగైదు చక్రాలు మంటలలో ఒకటి\nకాలినాక మరొకటిగా వేల్చి, \" ఈ పని\nచెయ్యగలవా?\" అని తంగణ్ణి అడిగాడు.\n\"చెయ్యగలను, తాతా,” అన్నాడు\nతంగడు ధైర్యంగా.\nముసలివాడు వేరు నుంచి మరి పది\nచక్రాలు తరిగి, “ఇది ఒక్కొక్కటే మంటల్లో\nవెయ్యాలి. ఒకటి కాలటం పూర్తి కావస్తూం\nడగా మరొకటి వెయ్యాలి. చక్రాలు వేల్చే\nటప్పుడు ఒకటి, రెండూ, మూడూ, అని\nపది దాకా గట్టిగా పైకి అనాలి. ఈ లోపల\nనీ కేం కనబడినా, నే నేం చేసినా గమనిం\nచకు. నీ పని నువు చేసుకుంటూ పోవలి\nసిందే. తెలిసింది కాదూ?” అన్నాడు.\nతంగడు తల ఆడించాడు. ముసలివాడు,\n\" నేను ముసుగు కప్పుకునే దాకా ఆగి\nఆ తరవాత ప్రారంభించు,” అని చెప్పి,\nచేతి కర్ర ఒక పక్కగా పెట్టి సీసాలో ఉన్న\nనూనె కొంచెం తాగి, కంబళి నెత్తినిండా\nకప్పుకుని ఏవో మంత్రాలు గొణగసాగాడు.\nకొంచెం సేపటికి తంగడు తల ఎత్తి\nచూస్తే తాత లేడు. తాత బట్టలూ, గొంగళీ\nనేలపైన కుప్పగా పడి ఉన్నాయి. వాటి\nకింది నుంచి ఒక ఆకు పచ్చని పాము\nబయటికి వచ్చింది. తంగడు కెవ్వున అరిచి\nచాలా దూరం పారిపోయాడు.\n\"తంగా! ఇలారా!\" అని తాత కేక\nవినిపించింది.\nతంగడు భయపడుతూ యధాస్థానానికి\nవచ్చాడు. ముసలివాడు పట్టరాని ఆగ్రహంతో\nనానా తిట్లూ తిట్టి, \"నేనేం చెప్పాను? ఏం\nచూసినా పట్టించుకోవద్దనీ, నీ పని చేసుకు\nపొమ్మనీ చెప్పానా?” అన్నాడు.\n\n\" నిజమే. కాని ముందుగానే ఇలా అవు\nతుందని నాకు మాట మాత్రం చెప్పి ఉండ\nవలిసింది, తాతా. సరే, ఈసారి చూసుకో,”\nఅన్నాడు తంగడు.\nవాడన్న మాట నిలబెట్టుకున్నాడు; పది\nచక్రాలు తీసుకుని ఒక్కొక్కటే మంటలో\nవేల్చుతూ, ఒక కంట తాత చేసేదంతా\nకనిబెడుతూనే ఉన్నాడు. ముసలివాడు ఏవో\nమంత్రాలు చదివి పాముగా మారిపోయి,\nఆ గుహలోనే ఒక చోట ఉన్న నెర్రె దగ్గిరికి\nపాకిపోయి, అందులో దూరి ఒక బంగారు\nనాణెం నోట కరుచుకుని వచ్చి, దాన్ని ఒక\nచోట పడవేసి, మరొకటి తీసుకు రావటానికి\nవెళ్ళాడు. ఈవిధంగా పది చక్రాలూ మండే\nదాకా ఆ పాము నాణాలు తెచ్చి, మంటలు\nఆరిపోయి చీకటి కాగానే తిరిగి ముస\nలాడుగా మారింది.\nఇంటికి తిరిగి వచ్చేటప్పుడు తంగడు\nముసలివాణ్ణి, \"తాతా, ఇదివరకల్లా డబ్బు\nఇలాగే వచ్చిందా?” అన్నాడు.\n\"ఔనురా!\" అన్నాడు ముసలివాడు.\nతంగడు, \"ఏమిటి?\" \"ఎలాగా?” అని\nచాలా ప్రశ్నలు వెయ్యటానికి యత్నించాడు.\nకాని ముసలివాడు, \" నీకు సంబంధించని\nప్రశ్న లేవీ వెయ్యకు. ఒక్క సంగతి జ్ఞాపకం\nఉంచుకో. ఈ సంగతి మూడో వాడికి తెలి\nసిందో మనం బతకలేం. డబ్బు కోసం\nఅందరూ ఎగబడతారు. మంత్రాలు తెలిసిన\nవాళ్ళున్నారని తెలిస్తే మహారాజులు బతక\nనివ్వరు. అందుకని జాగ్రత్త!” అని\nహెచ్చరించాడు.\nఅది మొదలు ముసలివాడికి దారిద్య్ర\nబాధ పోయింది. మళ్ళీ పెద్ద ఇల్లు ఏర్ప\nడింది. సుష్టుగా తిండి అమరింది. పాత\nరోజులు తిరిగి వచ్చినట్టయింది.\nరెండేళ్ళపాటు తాతకు తంగడు సహాయ\nపడ్డాడు. ఆ తరవాత వాడికి పెళ్ళి అయింది.\nవాడి పెళ్ళాం శోభ. అది జీడిలాటి మనిషి-\nపట్టుకుంటే వదిలేదికాదు. త్వరలోనే అది\nబంగారం సంగతి పసికట్టి, తంగడి ప్రాణాలు\nతోడి వాడి చేత రహస్యం బయట పెట్టే\nయించేసింది.\n\" అది పరమ రహస్యం ఎవరికీ చెప్ప\nకూడదు,” అన్నాడు తంగడు తన భార్యతో.\n\" నే నెందుకు చెబుతానూ?... అయితే\nఈ ముసలా డిలా ఎంత బంగారమన్నా\nతేగలడంటావా?” అన్నది శోభ.\n\"తేగలడనే అనుకోవాలి,” అన్నాడు\nతంగడు.\n\"అయితే కాస్తా కాస్తా తెస్తాడేం? నాకు\nబోలెడంత ఖర్చున్నది. నాకు కొత్త బట్టలు\nకావాలి. ఇంట్లోకి బోలెడంత సామాను\nకొనాలి. ఏమిటీ ముసలాడి ఉద్దేశం?\"\nఅన్నది శోభ.\nఆమె కొక ఆలోచన తట్టింది. తన సహా\nయంతో తంగడు పాముగా మారి బంగారం\nతెస్తే పని జరిగిపోతుంది. ఆమె ఈ సూచన\nచేసినప్పుడు తంగడు, \" నూనె తాగటమైతే\nతేలికే గాని, గొంగళి కింద దూరి ఏదో\nమంత్రం గొణుగుతాడు. ఆ మంత్రం రానిదే\nపని జరగదేమో,” అన్నాడు.\nశోభ అంత తేలికగా విడిచిపెట్టే రకం\nకాదు. ముసలివాడు ఇంటో లేని సమ\nయంలో అతని సంచీ తీసింది. భార్యా భర్త\nలిద్దరూ నూనె తాగి, వేరు చక్రాలు తగల\nబెట్టి చూశారు. ఫలితం లేక పోయింది.\n\" ఈసారి గుహకు వెళ్ళినప్పుడు ముస\nలాడు చదివే మంత్రాలు బాగా విని కంఠస్థం\nచెయ్యి,” అన్నది శోభ తంగడితో. ఒకటికి\nరెండు సార్లు వింటేగాని ముసలివాడు చదివే\nమంత్రం తంగడికి పట్టుబడలేదు.\nముసలివా డింటో లేని సమయం చూసి\nభార్యా భర్త లిద్దరూ మంత్రాన్ని ప్రయో\nగించి చూశారు. ఈ సారి మంత్రం పారింది.\nతంగడు పాముగా మారిపోయాడు. కాని\nఆ క్షణంలోనే ముసలివాడు ఇంటికి తిరిగి\nవచ్చాడు. పామై పోయిన తంగడికి మనిషి\nరూపం ఇచ్చాడు.\n\"చూడు, ముసలాడా? నీ రహస్యం\nమాకు తెలుసు. ఇంక వెనకటిలాగా సాగదు.\nఇక నుంచి బంగారం కాస్త కాస్త తెచ్చి\nలాభం లేదు. తెచ్చినదాన్లో హెచ్చు భాగం\nమా కిచ్చెయ్యాలి. ముసలాడివి నీకు\nడబ్బుతో అవసరం లేకపోవచ్చు గాక,\nపడుచువాళ్ళం, మా కది చాలా అవసరం,\"\nఅన్నది శోభ.\nమర్నాడు ముగ్గురూ కలిసి గుహకు\nవెళ్ళారు. ముసలివాడు పది చక్రాలే వేరు\nనుంచి తరిగాడు. ఇంకా హెచ్చుగా తరగ\nమన్నది శోభ. ఆ మంత్రం పది చక్రాలు\nమండే వరకే పని చేస్తుం దన్నాడు ముసలి\nవాడు. “అలా అయితే మమ్మల్నిద్దరినీ పాము\nలుగా చేసి పంపించు. పాముగా మారే\nమంత్రం నాకూ తెలుసు,” అన్నది శోభ.\nముసలివాడు సరే నన్నాడు.\nముసలివాడు చక్రాలు ఒకటొకటిగా\nవేల్చుతుంటే భార్యా భర్త లిద్దరూ పాము\nలుగా మారి, కన్నంలో నుంచి బంగారు\nనాణాలు తెచ్చి ఒక కుప్పగా పోశారు. పదో\nచక్రం కూడా మండి ఆరిపోయే సరికి పెద్ద\nకుప్పే తయారయింది. కాని పాములు తిరిగి\nమనుషులు కాలేదు.\nముసలివాడా పాములను చూసి, \"మీకు\nమనుషులుగా మారే మంత్రం తెలీదు.\nఅయినా తొందరపడ్డారు. ఈ మంత్రం\nమీబోటి వాళ్ళకు తెలియరాదు. నేనిక\nబంగారం సంపాదించలేను, నిజమే కాని\nఈ బంగారం నాకు జీవితాంతం దాకా సరి\nపోతుంది. మీరీ అరణ్యంలో పాములుగా\nసంచరించి జీవితం వెళ్ళబుచ్చండి,”\nఅంటూ దారి పట్టాడు.\nరెండు పాములూ ఒకదాన్నొకటి చూసు\nకుని, గుహనుంచి బయటికి వచ్చి అరణ్యం\nలోకి వెళ్ళిపోయాయి.",
            "book_page_end": 46
        },
        {
            "title": "చచ్చిపోయిన పెళ్ళికొడుకు",
            "book_page_start": 47,
            "pdf_page_start": 47,
            "pdf_page_end": 57,
            "author": "చందమామ బృందం",
            "genre": "బేతాళ కథ",
            "moral": "ధైర్యం, ఆత్మగౌరవం ఉన్న వారికి అసాధారణ అనుభవాలు లభిస్తాయి. ఇతరుల ఆత్మగౌరవాన్ని కాపాడటం ఉత్తమ లక్షణం.",
            "keywords": [
                "విక్రమార్కుడు",
                "బేతాళుడు",
                "కుమారవర్మ",
                "ధనాశ",
                "వజ్రపాలుడు",
                "కళ్యాణి"
            ],
            "characters": [
                "విక్రమార్కుడు",
                "బేతాళుడు",
                "కుమారవర్మ",
                "ధనగుప్తుడు",
                "మాధవగుప్తుడు",
                "కళ్యాణి",
                "వజ్రపాలుడు"
            ],
            "locations": [
                "అమరావతీ పట్టణం",
                "తోట",
                "శ్మశానం"
            ],
            "content": "పట్టు వదలని విక్రమార్కుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \" రాజా, నీ వింతగా\nఈ అర్థ రాత్రివేళ శ్రమపడుతున్నప్పటికీ\nనీకు దక్కవలసిన ఫలితాన్ని నీ కన్న\nహీనుడు పొందవచ్చు నని నీకు తోచిందా ?\nఅందుకు నిదర్శనంగా నీకు కుమారవర్మ\nకథ చెబుతాను, శ్రమ తెలియకుండా\nవిను,” అంటూ ఇలా చెప్పసాగాడు :\nకుమారవర్మ అవంతీ నగరానికి చెందిన\nయువకుడు. వారిది కావటానికి ఘనమైన\nవంశమే గాని, కుమారవర్మ తాత ముత్తా\nతలు వైభవంగా బతకటం కోసమనీ, దాత\nలనిపించుకుందామనీ ఉన్న ఐశ్వర్యమంతా\nతగలేశారు. అందుచేత కుమారవర్మ తండ్రి\nతన కొడుక్కు సంపన్నుల ఇంటి పిల్లను\nచేసుకుందామని నిశ్చయించి, కోటీశ్వరుల\nపిల్లను, మహా వికారమైనదాన్ని కోడలుగా\nచేసుకోవటానికి సిద్ధపడ్డాడు.\nకాని కుమారవర్మ ధనలోభి కాడు.\nఅతని ఆశయం జీవితంలో అసాధారణమైన\nఅనుభవాలు పొందటం; మనిషిలాగా బత\nకటం. అందుచేత అతను డబ్బు కోసం\nకురూపి అయిన భార్యను చేసుకోనన్నాడు.\nతండ్రి కొడుకుల మధ్య ఘర్షణ జరిగింది.\nచివరకు కుమారవర్మను తండ్రి ఇంటి\nనుంచి వెళ్ళగొట్టాడు. కుమారవర్మ విచా\nరించలేదు. ప్రపంచం విశాలమైనది. ధైర్య\nసాహసాలు గల వాడికి ప్రపంచంలో ఎన్నో\nఅపూర్వమైన అనుభవాలు కలుగుతాయి.\nవాటి కోసమై అతను ఇల్లు విడిచి దేశాల\nమీద బయలు దేరాడు.\nకుమారవర్మ ఉజ్జయినీ నగరంలో కొంత\nకాలం ఉండి, అక్కడి నుంచి అమరావతీ\nపట్టణానికి బయలుదేరాడు.\nఅదే రోజున ఉజ్జయినీ నగరపు వర్తకుడి\nకొడుకు ధనగుప్తు డనే వాడు కూడా\nఅమరావతీ పట్టణానికి బయలుదేరాడు.\nఉజ్జయినీ నగరం దాటగానే ఇద్దరూ తార\nసిల్లారు. ఇద్దరూ గుర్రా లెక్కి ప్రయాణం\nచేస్తున్నారు. ధనగుప్తుడు తండ్రిలాగే అస్త\nమానమూ వ్యాపారంలో ముణిగి తేలేవాడు.\nతన వృత్తీ, తన నగరమూ తప్ప మిగతా\nప్రపంచం గురించి తెలిసినవాడు కాదు.\nకొత్త వారితో పరిచయం చేసుకునే చొరవ\nఅతనికి బొత్తిగా లేదు. అయితే కుమార\nవర్మకు అందులో ఎంతో నేర్పుండటంచేత\nత్వరలోనే ఇద్దరికీ స్నేహం కలిసింది.\nకుమారవర్మ ధనగుప్తుడు బయలుదేరిన\nపనిని గురించి వివరాలన్నీ క్రమంగా\nతెలుసుకున్నాడు.\nఒక విధంగా ధనగుప్తుడు కుమారవర్మకు\nవిరుద్ధమైన వ్యక్తి. అతని తండ్రి కూడా\nధనాశ చేత అమరావతీ పట్టణంలోని ఒక\nకోటీశ్వరుడి కుమార్తెను తన కొడుక్కు\nమాట్లాడాడు. ఉభయపక్షాలవారూ ఉత్తరాల\nద్వారా వివరాలన్నీ నిర్ణయించుకున్నారు.\nపెళ్ళికూతురు తన తండ్రి ఇంటి నుంచి ఇన్ని\nలక్షలు తీసుకు రావాలని ఖరారయింది.\nపెళ్ళికూతురూ, పెళ్ళికొడుకూ ఒకరి నొకరు\nచూసుకున్నాక లాంఛనంగా ప్రధానం జరిగి,\nముహూర్తం నిర్ణయం కావలిసి ఉన్నది.\nఅందుచేత ధనగుప్తుడు తన కాబోయే అత్త\nవారి ఊరుకు బయలుదేరాడు.\nఈ విషయాలు విని కుమారవర్మ\nఆశ్చర్యంతో, \"పిల్ల మంచి భరణం\nతెస్తున్నది బాగానే ఉంది. కాని ఆమె\nఅందంగా లేకపోతే ఎలా పెళ్ళాడతావు?\nబతికున్నన్నాళ్ళూ ఆమెతో ఎలా కాపరం\nచేస్తావు?” అని ధనగుప్తుణ్ణి అడిగాడు.\n\"పిల్ల బాగానే ఉంటుందన్నారు. కాస్త\nకుడి ఎడమైతేనేం? అన్నీ ఒనగూడుతాయా?\nకొంతవరకు సరిపెట్టుకు పోవాలి,” అన్నాడు\nధనగుప్తుడు.\nకుమారవర్మ వెంట ఉండటం ధన\nగుప్తుడి కెంతో మేలయింది. కొత్త చోట\nకూడా స్వతంత్రంగా అడిగి పనులు\nచేయించు కోవటమూ, వీలయినన్ని సౌక\nర్యాలు సాధించటమూ కుమారవర్మకు బాగా\nతెలుసు. ఆ విధ్య ధనగుప్తుడికి తెలియదు.\nధనగుప్తుణ్ణి కొంచెంకూడా లక్ష్యపెట్టనివారు\nకుమారవర్మ పట్ల ఎంతో విధేయత కన\nబరిచారు. కుమారవర్మకు మంచి మజిలీలు\nకూడా తెలుసు.\nవారిద్దరూ కొన్ని రోజుల అనంతరం\nఅమరావతీ పట్టణం చేరుకున్నారు. అలాటి\nమహా నగరాన్ని ధనగుప్తు డెన్నడూ ఊహిం\nచను కూడా లేదు. కాని కుమారవర్మకు\nఆ నగరం ప్రతి మూలా తెలుసు.\n\"చీకటి పడబోతున్నది. ఇప్పుడు నీవు\nమీ అత్తవారిల్లు వెతుక్కుంటూ పోలేవు.\nఈ రాత్రికి మంచి సత్రంలో బస చేసి,\nసుఖంగా విశ్రాంతి తీసుకుని, రేపు ఉదయం\nవెళుదువుగాని,” అని కుమారవర్మ సలహా\nఇచ్చాడు. నగరాన్ని చూసి బెదిరిపోయిన\nధనపుడి కీ సలహా బాగా నచ్చింది. అతను\nకుమారవర్మ వెంట ఒక పెద్ద సత్రానికి\nవెళ్ళాడు. అది సత్రం లాగా లేదు, రాజ\nభవనం లాగా ఉన్నది.\nకుమారవర్మ సత్రం యజమానితో,\n\"మా కిద్దరికీ చెరొక గదీ కావాలి. ప్రయా\nణంలో చచ్చు తిండి తిన్నాం, మృష్టాన్న\nభోజనం తయారు చేయించండి. డబ్బుకు\nచూడవద్దు,” అన్నాడు.\nఆ రాత్రి ధనగుప్తుడు చేసిన భోజనం\nనిజంగానే దివ్యంగా ఉన్నది. అంత రుచి\nకరమైన వంట అతనెన్నడూ ఎరగడు.\nఅసలే తిండిపోతు కావటంలో మితిమీరి\nతిన్నాడు. దాని ఫలితంగా ఒక రాత్రివేళ\nఅతని కడుపులో శూల కలిగింది. చాలా సేపు\nబాధపడి, అంత కంతకూ బాధ ఎక్కువవు\nతూండటం చేత కేకలు పెట్టాడు. సత్రం\nయజమాని వచ్చి చూసి, వైద్యుడికి కబురు\nచేశాడు. వైద్యుడు వచ్చి ధనగుప్తుణ్ణి పరీ\nక్షించి, అతని కడుపులో గుల్మం ఉన్నదనీ,\nతిన్న తిండి వికటించటం చేత ప్రమాదస్థితి\nఏర్పడిందనీ, అతని బంధువు లెవరన్నా\nఉంటే పిలిపించటం మంచిదనీ, సత్రం\nయజమానికి చెప్పాడు.\nఅతను దూరదేశం నుంచి వచ్చిన వాడు\nకావటం చేత దగ్గిరలో బంధువు లుండరను\nకుని, సత్రం యజమాని కుమారవర్మను\nలేపుకొచ్చాడు. ధనగుప్తుడి స్థితి చూసి\nకుమారవర్మ చాలా జాలిపడ్డాడు.\n\" నేను తెల్లవారేలోగా తేరుకోక పోతే\nనా సంగతి మాధవగుప్తుడికి తెలియ\nజెయ్యాలి. నేను వస్తున్నట్టు వారికి ముందు\nగానే కబురు చేశాం. నా కోసం ఎదురు\nచూస్తూ ఉంటారు. వారే మా ఇంటికి కూడా\nవార్త తెలపగలరు,” అన్నాడు ధనగుప్తుడు.\nఅలాగే చేస్తానని కుమారవర్మ మాట\nఇచ్చాడు. ధనగుప్తుడు తెల్లవారక ముందే\nప్రాణాలు వదిలాడు. మధ్యాహ్నం వేళకు\nఅతనికి దహనం వగైరా జరిగే ఏర్పాటు చేసి,\nతెల్లవారుతూనే కుమారవర్మ నగరంలో\nమాధవగుప్తుడి ఇల్లు వెతుక్కుంటూ\nబయలు దేరాడు.\nమాధవగుప్తుడి కుటుంబంవాళ్ళు కుమార\nవర్మను చూస్తూనే ధనగుప్తుడని పొరపాటు\nపడ్డారు. తాను ధనగుప్తుడు కాడనీ, అతని\nమరణ వార్త చెప్ప వచ్చిన వాణ్ణనీ అన\nటానికి అతనికి వాళ్ళు అవకాశం ఇవ్వలేదు.\n\"నిన్న ఉదయం నుంచీ నీ రాక కోసం\nఎదురు చూస్తున్నాం!” అన్నాడు మాధవ\nగుప్తుడు చిరునవ్వునవ్వుతూ.\nవారిలో ఒక యువకుడి ముఖం మటుకు\nకోపంగా, రౌద్రంగా ఉండటం కుమారవర్మ\nగమనించాడు.\nఆ యువకుడు వజ్రపాలుడు. అతను\nమాధవగుప్తుడి దూరపు బంధువు. పేద\nవాడు. అమరావతీ నగరపు రాజు వద్ద\nసైనికుడుగా ఉండి పొట్టపోసుకుంటున్నాడు.\nఅతను పేదవాడు కానట్టయితే మాధవ\nగుప్తుడు తన కుమార్తె కళ్యాణిని అతని\nకిచ్చి చేసి ఉండవలిసిందే. కాని తన\nకూతురిని శ్రీమంతుల ఇంట ఇవ్వాలన్న\nకోరికతో ఆయన అల్లుడి కోసం చాలా\nదూరం వెళ్ళాడు.\nవజ్రపాలుడు కుమారవర్మను పక్కకు\nతీసుకుపోయి, \"నువు కత్తి కూడా పెట్టు\nకున్నావే? ఉపయోగించగలవా?” అన్నాడు.\n\" నీకు చూడాలని ఉంటే చూడవచ్చు.\nకాని ఎప్పుడు? ఎక్కడ?” అన్నాడు\nకుమారవర్మ.\n\"ఆ తోటలో, భోజనాలయాక,” అన్నాడు\nవజ్రపాలుడు.\n\"ఇంతకూ నాపై నీకేమిటి కక్ష ?” అని\nకుమారవర్మ అడిగాడు.\n\"నా సంగతి తెలిసి ఉంటే కళ్యాణిని\nపెళ్ళాడే ఉద్దేశంతో నీవు మీ ఊరు విడిచి\nపెట్టి, ఇంతదూరం వచ్చి ఉండవు!”\nఅన్నాడు వజ్రపాలుడు.\nఆ సమయంలో మాధవగుప్తు డక్కడికి\nవచ్చి, \"నాయనా, ఇంకొక గడియలో భోజ\nనాలు చేస్తాం. ఈలోపుగా అమ్మాయీ, నీవూ\nఏదైనా మాట్లాడుకోవాలంటే మాట్లాడు\nకోవటం మంచిది గదా! మధ్యాన్నం దాట\nగానే పురోహితుడు వస్తాడు. ప్రధానం\nజరుగుతుంది,” అన్నాడు.\nతరవాత కాస్సేపటికి కుమారవర్మ ఉన్న\nచోటికి కళ్యాణి ఒంటరిగా వచ్చింది. కాబోయే\nభర్త దగ్గిర చూపవలిసిన లజ్జా, బిడియమూ\nఆమెలో ఏమీ కనిపించలేదు.\n\"నీ వింత అందంగా ఉంటావని నాకు\nతెలీదు,” అన్నాడత నామెతో.\n\"మీకు నా అందంతో ఏం పని? నేను\nతేవలిసిన కట్నాలూ, కానుకలూ రాసుకుని\nముందుగానే ఖరారు చేసుకున్నారు గదా!”\nఅన్నది కళ్యాణి.\n\"అంటే మనిద్దరి మధ్యా ప్రేమకు\nఅవకాశమే ఉండదంటావా?\" అన్నా డతను.\n\"ఏమాత్రమూ ఉండదు,” అన్నది\nకళ్యాణి కఠినంగా\nతరవాత భోజనాలయాయి. కుమారవర్మ\nఎటో బయలుదేర బోతూండటం చూసి,\n\"ఎటూ వెళ్ళకు. ఇంకో రెండు గడియల్లో\nపురోహితుడు వచ్చేస్తాడు,” అన్నాడు\nమాధవగుప్తుడు.\n\"అలా తోటలోకి వెళ్ళొస్తాను,” అంటూ\nకుమారవర్మ బయలుదేరాడు. తోట వాకిలి\nతెరుచుకుని అటు నుంచి అటే వెళ్ళిపోదా\nమని అతని ఉద్దేశం. కాని వజ్రపాలుడు\nఅతని వెనకాలే తోటలోకి ప్రవేశించాడు.\nకుమారవర్మ వెనక్కు తిరగగానే వజ్ర\nపాలుడు వెటకారంగా, \"ప్రాణాలు దక్కిం\nచుకుని పారిపోదా మనుకున్నావు కాదూ?”\nఅని ప్రశ్నించాడు.\n\"ఆ సంగతి తెలిసేనా తలుపులకు తాళం\nపెట్టావు?” అని కుమారవర్మ అడిగాడు.\n\" అవును, నువు పిరికి పందవని నాకు\nతెలుసు!” అన్నాడు వజ్రపాలుడు.\n\"ఆ ధైర్యంతోనా నన్ను కత్తి యుద్ధానికి\nపిలిచావు? ఎంత నీచుడివి! ఎలాటి పిరికి\nపందవు! నిన్ను విడవరాదు!\" అన్నాడు\nకుమారవర్మ.\nవజ్రపాలుడు రంకె పెట్టి, కత్తి దూసి\nకుమారవర్మ పై కలియబడ్డాడు. ఇద్దరూ\nకొద్ది క్షణాలు పోరాడాక, \"నీ వింత చచ్చు\nవీరుడి వనుకోలేదు. ఇదుగో పట్టు!”\nఅంటూ కుమారవర్మ వజ్రపాలుడి చేతి\nకత్తిని ఎగరగొట్టి తన చేతికి తీసుకున్నాడు.\n\"నా కత్తి నా కిచ్చెయ్యి,” అన్నాడు\nవజ్రపాలుడు.\n\"నీ కత్తి నీ కివ్వట మంటే మళ్ళీ\nయుద్ధం సాగించటమన్న మాటే. అది నీకు\nఅపాయకరం. ఇక ముందైనా నీవు నిజమైన\nపిరికి వాళ్ళతోనే యుద్ధం చెయ్యటం\nమంచిది,” అంటూ కుమారవర్మ వెనక్కు\nతిరిగే సరికి కళ్యాణి అక్కడికి వచ్చి,\n\"ఏమయింది? ఏమయింది?” అని ఆత్రంగా\nఅడిగింది.\nఏమి జరుగుతున్నదీ ఆమెకు తెలుసును!\nతాను ఆమె ప్రియుడి చేతిలో చచ్చిపోతా\nడని అనుకున్నది! ఈ సంగతి గ్రహించిన\nకుమారవర్మ వజ్రపాలుడి కత్తిని ఆమె చేతి\nకిస్తూ, \"అతన్ని కాస్త జాగ్రత్తగా కనిపెట్టి\nఉండు. లేకపోతే ఈ కత్తి ఇతరుల ప్రాణం\nతీయటం కన్న అతని ప్రాణానికే అపాయం\nకలిగించే అవకాశం జాస్తి,” అని చెప్పి\nఇంటి కేసి వెళ్ళాడు.\nఅతను మాధవగుప్తుణ్ణి చూసి, \"నేను\nవచ్చిన పని అయిపోయింది. ఇంక నాకు\nసెలవిప్పించండి,” అన్నాడు.\nమాధవగుప్తు డాశ్చర్యంతో, \"అదేమిటి?\nఇంకొక గడియలో పురోహితుడు ఇంటికి\nవచ్చి ప్రధానం చేయించి ముహూర్తం\nపెడతాడు,” అన్నాడు.\n\" అవుననుకోండి. నాకు అంత కన్న\nతొందర పని ఉన్నది. ఇంకొక గడియలో\nనన్ను దహనం చేసేస్తారు,” అన్నాడు\nకుమారవర్మ.\nమాధవగుప్తుడి కిదేం హాస్యమో అర్థం\nకాలేదు. \"అలా అవాచ్యాలు పలుకుతా\nవేమోయ్?” అన్నాడాయన.\n\"అవాచ్యాలు కావండి. నేను చెప్పేది\nయధార్థం. అసలే నేను తిండిపోతును.\nరాత్రి సత్రంలో మంచి భోజనం పెట్టారు.\nమితిమీరి తినేశాను. నా కడుపులో గుల్మం\nచేరి ప్రాణం తీసేసింది. తెల్లవారుజామున\nనేను చచ్చిపోయాను. ఇంక కొంచెంసేపట్లో\nనాకు దహన క్రియలు జరుగుతాయి. నేను\nలేకుండా ఎలా?\" అన్నాడు కుమారవర్మ.\nఅందరూ నిర్ఘాంతపోయి నోర్లు తెరుచుకు\nచూస్తుండగా కుమారవర్మ వెళ్ళిపోయాడు.\nతరవాత మాధవగుప్తుడు నౌకరును పంపి\nవిచారిస్తే, కిందటి రాత్రి సత్రంలో బస\nచేసిన ధనగుప్తుడు మరణించాడనీ,\nమధ్యాన్నంవేళ అతనికి దహన క్రియలు\nజరిగాయనీ తెలిసింది.\nతాము చూ సినది ఆ ధ న గుప్తు డి\nదయ్యాన్ని కాబోలు నని మాధవగుప్తుడి\nకుటుంబంవా రనుకున్నారు.\nబేతాళు డీ కథ చెప్పి, \"రాజా నా కొక\nసందేహం. కళ్యాణికి ధనగుప్తుడంటే ఇష్టం\nలేని మాట నిజమే. దానికి కారణం అతను\nతనను డబ్బు కోసం పెళ్ళాడుతున్నాడనేది.\nఆ సంగతి కుమారవర్మకు తెలుసును. ఆమె\nతనను ప్రేమించే పక్షంలో అతను పెళ్ళాడి\nఉండే వాడని కూడా స్పష్ట మవుతున్నది.\nఅలాటి పరిస్థితిలో తా నెవరో ఆమెకు\nతెలియ జెప్పి ఆమె ప్రేమను సంపాదించ\nటానికి బదులు అతను ధనగుప్తుడి దయ్యం\nలాగా నటించి వెళ్ళిపోవటాని కేమిటి\nకారణం? ఈ సందేహానికి సమాధానం\nతెలిసి కూడా చెప్పకపోయావో నీ తల పగిలి\nపోతుంది,” అన్నాడు.\nదానికి విక్రమార్కుడు, \"కుమారవర్మ\nతనను తాను బయట పెట్టుకోకపోవటానికి\nఒకటి కాదు, మూడు కారణాలు కనిపి\nస్తున్నాయి. మొదటిది, కుమారవర్మ ధని\nకుడు కాడు. అతను కూడా తనను డబ్బు\nచూసే ప్రేమిస్తున్నాడని కళ్యాణి అనుకో\nవచ్చు. ఆమె తానై ఒక పేదవాణ్ణి ప్రేమిం\nచింది, నిజమే. కాని ఆమె ప్రేమకు పాత్రు\nడైన వజ్రపాలుడు కుమారవర్మకు ఎంత\nహీనుడుగా కనిపించాడంటే, కళ్యాణి ప్రేమ\nకోసం వాడితో పోటీ పడటం అతనికి\nఅవమానంగా తోచింది. అది రెండవ\nకారణం. మరొకటి కూడా ఉన్నది. తాను\nమామూలు మనిషేనని తెలిస్తే, తన చేతిలో\nచిత్తుగా ఓడిపోయిన వజ్రపాలుడి పై కళ్యాణి\nకుండిన ప్రేమ కాస్తా విరిగిపోయే అవకాశం\nఉన్నది. కాని తాను దయ్యమని అనుకున్న\nపక్షంలో కళ్యాణి వజ్రపాలుడి ఓటమిని\nక్షమించి అతన్ని పెళ్ళాడ గలుగుతుంది.\nఈ విషయాలన్నీ ఆలోచించి కుమారవర్మ\nదయ్యం లాగా నటించాడు,” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు. (కల్పితం)",
            "book_page_end": 57
        },
        {
            "title": "పేద ఇంటి పెళ్ళి",
            "book_page_start": 58,
            "pdf_page_start": 58,
            "pdf_page_end": 62,
            "author": "చందమామ బృందం",
            "genre": "సామాజిక కథ",
            "moral": "నిజమైన పరోపకారం చేసిన వ్యక్తిని దైవమే కాపాడుతుంది.",
            "keywords": [
                "పరోపకారి పాపన్న",
                "వరహాలు",
                "దొంగలు",
                "నిజాయితీ",
                "ఖైదు"
            ],
            "characters": [
                "పాపన్న",
                "గృహస్థుడు",
                "మీనాక్షి",
                "దొంగ",
                "షావుకారు",
                "కొత్వాలు"
            ],
            "locations": [
                "బస్తీ",
                "కాలవ",
                "గ్రామం"
            ],
            "content": "ఒకసారి పాపన్న పని మీద బస్తీకి బయలు\nదేరాడు. దారిలో ఒక చిన్న కాలవ ఉన్నది.\nఆ కాలవలోకి దిగుతూండగా అతని కాలి\nకేదో మూట తగిలింది. విప్పి చూస్తే దాని\nనిండా వరహాలున్నాయి. బస్తీ వాళ్ళెవరో\nదాన్ని పారేసుకుని ఉంటారనీ, అది ఎవరి\nదయిందీ బస్తీలో తప్పక తెలుస్తుందనీ,\nవారి మూట వారికి చేర్చవచ్చుననీ అనుకుని\nపాపన్న ఆ మూట తీసుకున్నాడు.\nఅతను బస్తీకి వచ్చిన పని త్వరలోనే\nఅయిపోయింది. ఫలాని వారిది వరహాల\nమూట పోయిందని ఎవరూ అనుకోవటం\nపాపన్న చెవుల పడలేదు. అతను ఇంటికి\nపోయే ఉద్దేశంతో తిరిగి వస్తూ, దాహం\nవేసి మంచి నీళ్ళ కోసం ఒక ఇంటి\nవసారాలోకి అడుగు పెట్టేసరికి, \"ఆ తినే\nవిషమేదో నాకూ, పిల్లలకూ కూడా పెట్టి\nమరీ తినండి,” అని ఇంటావిడ ఏడుపు\nగొంతుతో అనటం అతని చెవుల పడింది.\nఈ మాటలు వింటూనే పాపన్న లోపలికి\nపోయి, తన దాహం మాట కూడా మరిచి,\n\"అంత పని చెయ్యకండి. ఏమిటి మీకు\nవచ్చి పడిన కష్టం?” అని అడిగాడు.\nఆ ఇంటి యజమానికి ముగ్గురు కూతు\nళ్ళున్నారు. ఇద్దరికి పెళ్ళిడు మించి కూడా\nపోయింది. ముగ్గురికీ పెళ్ళిళ్ళు చెయ్యాలి.\nనూరేసి వరహాలైనా కట్నం ఇవ్వక పోతే\nఎవరూ చేసుకునేటట్టు లేరు. పెళ్ళి ఖర్చు\nలకే లేని వాడు కట్నా లెక్కడ తెచ్చి\nపోస్తాడు? పిల్లలకు పెళ్ళిళ్ళు చెయ్యక\nఎంత కాలం తాత్సారం చేస్తాడు? ఇదీ\nఆ గృహస్థు సమస్య.\n\" ఖర్చు గురించి విచారించకండి.\nఈ వరహాల మూట తీసుకుని మీ పిల్లలు\nముగ్గురికీ పెళ్ళిళ్ళు చేసెయ్యండి,” అన్నాడు\nపాపన్న. తనకా మూట దొరికింది వీరి కోసమే\nఅయి ఉంటుందని అతను అనుకున్నాడు.\nఇంటావిడ పరమానందంతో, \"ఎవరు,\nబాబూ, నువు? పరోపకారి పాపన్న లాగా\nప్రత్యక్ష మయావు?” అన్నది.\n\"ఔనమ్మా, నేను పాపన్ననే!” అంటూ\nపాపన్న వారి వద్ద సెలవు తీసుకుని తన\nగ్రామానికి బయలు దేరాడు.\nగృహస్థు కూడా తాను ఎన్నుకుని ఉన్న\nఅల్లుళ్ళకు కట్నా లిచ్చేసి ముహూర్తం\nపెట్టించు కోవటానికి డబ్బు తీసుకుని\nబయలుదేరాడు.\nపాపన్న వరహాల సంచీ దొరికిన కాలవ\nదగ్గిరికి తిరిగి వచ్చేసరికి ఎక్కడో ఎవరో\nమూలుగు తున్నట్టు వినిపించింది. అతను\nరాళ్ళ గుట్టల మధ్య వెతకగా ఒక మనిషి\nకనిపించాడు. అతను గాయాలు తగిలి\nఒళ్ళు తెలిసి తెలియని స్థితిలో ఉన్నాడు.\nపాపన్న ఆ మనిషిని ఎత్తుకుపోయి కాలవ\nనీటితో అతని ముఖంతుడిచి, నీళ్ళుతాగించి,\nగాయాలు కడిగిన మీదట ఆ మనిషి, తాను\nవేకువ జామున బస్తీకి పోతుండే గిట్టని\nవాళ్ళు పైన పడి హత్య చేయ యత్నించా\nరని చెప్పాడు. తన స్వగ్రామం అయిదారు\nకోసుల దూరం ఉన్నదని ఆ మనిషి చెప్పటం\nచేత పాపన్న చేసేదిలేక, అతన్ని తన\nఇంటికే మోసుకుపోయి, వైద్యుణ్ణి పిలిపించి\nచికిత్స చేయించాడు.\nఆ మనిషి పాపన్నతో నిజం చెప్పలేదు.\nఆ తెల్లవారు జామున ఒక షావుకారు తాను\nబస్తీలో వసూలు చేసిన బాపతు సొమ్ము\nనాలు గైదు వేల వరహాలు మూటలు కట్టి\nఇద్దరు నౌకర్లతో సహా తీసు కొస్తుంటే,\nముగ్గురు దొంగలు కాలవ సమీపంలో ఉన్న\nరాళ్ళ గుట్టల మాటున ఉండి అమాంతంగా\nవాళ్ళ మీద పడ్డారు. అయితే షావుకారు\nవెంట ఉన్న నౌకర్లలో ఒకడు బలాఢ్యుడు.\nవాడు చేతి కర్ర తిప్పి ఒక దొంగను తల\nమీదా భుజం మీదా బలంగా కొట్టాడు.\nమిగిలిన ఇద్దరు దొంగలూ పిక్క బలం\nచూపారు. దెబ్బ తిన్న దొంగ ఎలాగో కొంత\nదూరం రాళ్ళ గుట్టల మధ్యకు దేక్కుంటూ\nపోయి, అక్కడ స్పృహతప్పి పడిపోయాడు.\nఆ గల్లంతులో ఒక వరహాల మూట పడి\nపోయి, పాపన్నకు దొరికింది. పాపన్న ఆ\nమూట ఎత్తుకునే సమయానికి రాళ్ళ గుట్టల\nమధ్య పడి ఉన్న దొంగకు స్పృహ లేదు.\nఅతను బస్తీ నుంచి తిరిగి వచ్చే సమ\nయానికి కొంచెం స్పృహ వచ్చి, బాధ తెలిసి\nమూలగటంచేత పాపన్నకు అతను దొరికాడు.\nషావుకారు తీరా ఇంటికి వెళ్ళి చూసు\nకుంటే తాను తెచ్చిన మూటల్లో ఒక వరహాల\nమూట కనిపించలేదు. ఆయన బస్తీకి తిరిగి\nవచ్చి, తనను దారిలో ముగ్గురు దొంగలు\nకొట్టి వరహాల మూట అపహరించినట్టు\nకొత్వాలుతో ఫిర్యాదు చేశాడు.\nఆ ఉదయమే ఒక పేద గృహస్థు ఒక్క\nసారిగా తన ముగ్గురు కూతుళ్ళకు పెళ్ళి\nప్రయత్నాలు సాగించాడని కొత్వాలుకు\nతెలియ వచ్చింది. ఆ గృహస్థును కొత్వాలు\nపిలిపించి అడగగా, తనకు పరోపకారి\nపాపన్న అనే ఆయన వరహాల సంచీ ఇచ్చా\nడనీ, సంచీ ఇంకా తన వద్దనే ఉన్నదనీ\nఅన్నాడు. సంచీ తెప్పించి చూస్తే దాని పైన\nషావుకారు వేసుకున్న గుర్తు కూడా ఉన్నది.\nపరోపకారి పాపన్న పేరు కొత్వాలు విని\nఉన్నాడు. ఈ పాపన్న అనే వాడు దొంగ\nతనాల మూలాన డబ్బు గడించి పరోపకారి\nఅని పేరు తెచ్చుకుంటున్నాడని ఇప్పు\nడాయనకు అనుమానం కలిగింది. ఆయన\nతన భటులను పాపన్న ఉండే గ్రామానికి\nపంపించి అతణ్ణి పిలిపించాడు.\nతనకు దొంగతనం గురించి ఏమీ తెలియ\nదనీ, తన కా సంచీ కాలవ దగ్గిర దొరికిం\nదనీ, అది ఎవరిదని వాకబు చేసేలోగా ఒక\nకుటుంబం ఆత్మహత్యా యత్నంలో ఉన్నట్టు\nతెలిసి, వారిని కాపాడటానికి ఆ సంచీ\nఇచ్చేశా ననీ పాపన్న ఉన్నది ఉన్నట్టు\nకొత్వాలుకు చెప్పాడు.\nఈ మాటలు షావుకారుకు గాని కొత్వా\nలుకు గాని రుచించలేదు. షావుకారు సొమ్ము\n500 వరహాలు ఎవరికో దత్తమయి\nపోయింది. దొరికిన సొమ్ము తనకు వప్ప\nగించక సొంత డబ్బులాగా పాపన్న వాడు\nకుని ఉండటం నేరమేనని నిర్ణయించి\nకొత్వాలు పాపన్నను ఖైదులో పెట్టించాడు.\nషావుకారు సొమ్ము షావుకారుకు ముట్టేదా కా\nగృహస్థును కూడా ఖైదులో ఉంచాలని\nకొత్వాలు యత్నించాడు గాని, పాపన్న\nఆయనను బాధించ వద్దనీ, షావుకారు గారి\nడబ్బు తిరిగి ఆయనకు ఇవ్వవలసిన పూచీ\nతనదేననీ అన్నాడు.\nఅతను గృహస్థుతో, \" అయ్యా, ఒక్క\nఉపకారం చెయ్యండి. 500 వరహాల\nకోసం నన్ను ఖైదు చేశారనీ, ఆ మొత్తం\nచెల్లించిన దాకా నేను ఖైదులో ఉండాలనీ\nనా భార్యకు కబురు చెయ్యండి. మా ఇంట\nఒక జబ్బు మనిషి ఉన్నాడు. పాపం అతనికి\nఏ ఇబ్బందీ కలగ కుండా చూసుకోమ\nనండి,\" అన్నాడు.\nఆ గృహస్థు పాపన్నకు పట్టిన దురవస్థకు\nకంట నీరు పెట్టుకుంటూ తానే బయలుదేరి\nవెళ్ళి మీనాక్షికి సమాచారమంతా చెప్పాడు.\nదెబ్బలతో తీసుకుంటున్న మనిషిని చూసి\nఆయన, \"పాపన్నగారు నిజంగా మనిషి\nకారండీ! దేవుడండీ! ఇంత ఆపదలోనూ\nఈ మనిషి మాట చెప్పి, ఏ లోటూ జరగ\nకుండా చూడమన్నారండీ!” అన్నాడు.\nమీనాక్షి అంతా విని, \"సరే, బాబూ!\nమీరు వెళ్ళి మీ అమ్మాయిల పెళ్ళిళ్ళ పని\nచూసుకోండి. దేవుడి దయ ఉంటే 500\nవరహాలు పుట్టకపోతాయా?” అన్నది.\nగృహస్థు మీనాక్షితో, \" అమ్మా, నాకు\nపాపన్నగారిచ్చిన డబ్బులో ఇంకా సగం\nఅలాగే ఉంది. కట్నాలు ముందే ఇచ్చేశాను\nగనక పెళ్ళి ఖర్చులు ఎప్పుడు చిక్కితే\nఅప్పుడే చూచుకోవచ్చు. ఇంకొక్క రెండు\nవందల వరహాలు సంపాదించ గలిగితిమా,\nపాపన్న గారికి బంధ విముక్తి కలుగు\nతుంది,” అన్నాడు.\n\" అలాటి మాట మనసులో కూడా అను\nకోకండి. వారీ మాట వింటే చాలా బాధ\nపడతారు. ఆయన ఎంతమందికో సహాయ\nపడ్డారు. ఎన్నడూ స్వార్థం చూసుకో లేదు,”\nఅన్నది మీనాక్షి.\nతలవని తలంపుగా మూలుగుతున్న\nదొంగవాడు గృహస్థుతో, \"అయ్యా, బండి\nఒకటి మాట్లాడతారా? నే నింటికి పోతాను.\nనా ప్రాణం కాపాడిన ఆ పెద్దమనిషి జైల్లో\nఉండగా నే నాయనకు అతిథిగా ఎలా\nఉండను?” అన్నాడు.\nమీనాక్షి అతన్ని పోవద్దని వేడుకున్నది.\n\"గాయాలన్నిటికీ కట్లు కట్టించారు.\nకాదమ్మా? ఇంక మీరు చేసేది మాత్రం\nఏమున్నది? నన్ను వెళ్ళ నివ్వండి,”\nఅన్నాడు దొంగ.\nమీనాక్షి, గృహస్థూ కలిసి దొంగను బండీ\nలోకి ఎక్కించి పడుకోబెట్టారు. దొంగ\nగృహస్థును కూడా ఎక్కమన్నాడు. బండి\nతిన్నగా దొంగలుండే ఊరికి పోయింది.\nదెబ్బ తిన్న దొంగ తన తోడు దొంగలతో\nచెప్పి గృహస్థుకు 500 వరహా లిప్పిం\nచాడు. గృహస్థు వాటిని తెచ్చి షావుకారు\nకిప్పించి, పాపన్నను ఖైదు విడిపించాడు.\nగృహస్థు, \" మా ప్రాణాలు కాపాడారు.\nమా ఇల్లు నిలబెట్టారు!” అనటం విని\nపాపన్న, \"మీకు నిజంగా ఉపకారం చేసింది\nనేను కాదు, ఆ దెబ్బలు తిన్న మనిషి! అటు\nవంటి వాడికే శత్రువులు జాస్తి!\" అని\nచెప్పి, పిల్లల పెళ్ళిళ్ళు సుఖంగా జరగాలని\nఆశీర్వదించి, ఇంటికి తిరిగి వచ్చేశాడు.\nఅంత త్వరలో తన భర్త తిరిగి రావటం\nచూసి మీనాక్షి ఆనందబాష్పాలు రాల్చింది.",
            "book_page_end": 62
        },
        {
            "title": "రామాయణం - 49",
            "book_page_start": 63,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పౌరాణికం",
            "moral": "శత్రువు యొక్క ప్రయత్నాలను తెలుసుకోవడం యుద్ధంలో కీలకమైనది. అయినప్పటికీ శరణాగతి పొందిన శత్రువులకు కూడా దయ చూపాలి.",
            "keywords": [
                "యుద్ధకాండ",
                "సేతువు నిర్మాణం",
                "రావణుడు",
                "వేగులు",
                "మాయా సీత",
                "వానర వ్యూహం"
            ],
            "characters": [
                "రాముడు",
                "లక్ష్మణుడు",
                "విభీషణుడు",
                "సుగ్రీవుడు",
                "నళుడు",
                "రావణుడు",
                "శుకుడు",
                "సారణుడు",
                "శార్దూలుడు",
                "విద్యుజ్జిహ్వుడు",
                "సీత"
            ],
            "locations": [
                "సముద్రం",
                "లంక",
                "సువేల పర్వతం",
                "అశోకవనం"
            ],
            "content": "యుద్ధకాండ\nసేతువు నిర్మించమని రాముడు ఆనతి\nఇవ్వగానే లక్షల సంఖ్యలో వానరులు\nఅరణ్యాలకు పోయి, సాలవృక్షాలనూ, అశోక\nవృక్షాలనూ, బిల్వ వృక్షాలనూ, మామిడి\nచెట్లనూ, ఇంకా అనేక రకాల చెట్లనూ పీకి\nతెచ్చి సముద్రం పైన వేశారు. తాటి, కొబ్బరి,\nతుమ్మ, పొగడ మొదలైన చెట్లను కూడా\nతెచ్చి సముద్రం మీద విసిరి వేశారు. ఏనుగు\nలంతేసి కొండరాళ్ళను యంత్రసహాయంతో\nచేర్చారు. అంతేసి రాళ్ళు వచ్చి పడుతుంటే\nసముద్రపు నీరు ఆకాశ మెత్తు లేచి పడింది.\nసేతువు సమంగా ఉండేటట్టు చూడటానికి\nకొందరు తాళ్ళు పట్టుకున్నారు, కొందరు\nకర్ర బద్దలు పట్టుకున్నారు, కొందరు హెచ్చు\nతగ్గులు పరీక్షించారు. ఈ విధంగా వానరులు\nపది ఆమడలు వెడల్పూ, నూరు ఆమడలు\nనిడివీ గల సేతువును నిర్మించారు.\nసేతువును నిర్మించటంలో నళుడికి\nతోడ్పడిన వానరులు పెద్ద పెద్ద కొండల్లాటి\nరాళ్ళను ఎత్తుకుని పరిగెత్తుకు వస్తుంటే\nచూడటానికి ఆశ్చర్యకర మనిపించింది.\nవారు మొదటి రోజు పధ్నాలుగామడలూ,\nరెండవ రోజు ఇరవై ఆమడలూ, మూడో\nరోజు ఇరవై ఒక్క ఆమడలూ, నాలుగో\nరోజు ఇరవై రెండామడలూ, అయిదో రోజు\nఇరవై మూడామడలూ సేతువు నిర్మించి,\nఅయిదు రోజులలోగా సువేలపర్వతాన్ని\nచేరుకున్నారు.\nవానరులు సంతోషంతో గెంతుతూ,\nఅరుస్తూ, కోట్ల సంఖ్యలో సముద్రాన్ని\nసేతువు మీదుగా దాటి సముద్రపు దక్షిణ\nతీరాన్ని చేరుకున్నారు.\nవిభీషణు డొక గద తీసుకుని, శత్రువు\nలెవరైనా వస్తే హత మార్చటానికి సిద్ధంగా\nతన మంత్రులతో సహా ఆ దక్షిణతీరాన\nనిలబడి ఉన్నాడు.\nరాముడు లక్ష్మణుడితో, \"మనం ఆలస్యం\nచెయ్యరాదు. వెంటనే లంకకు బయలుదేరి\nపోదాం,” అన్నాడు. రాముడు ధనుర్ధారి\nయై ముందు నడుస్తూంటే వానరసేన\nవెనకగా కదిలింది. విభీషణ, సుగ్రీవాది\nప్రముఖులు సింహనాదాలు చేస్తూ కదిలారు.\nఇక్కడ వానర సేన విడియగానే లంకలో\nనుంచి భేరీ మృదంగ ధ్వనులు భయం\nకరంగా వినవచ్చాయి. వాటిని విని వానరులు\nఅంతకన్న గట్టిగా సింహనాదాలు చేశారు.\nఆ ధ్వనిని లంకలోని రాక్షసులు విన్నారు.\nరకరకాల ధ్వజాలతోనూ, పతాకలతోనూ\nకూడి ఉన్న లంకానగరాన్ని చూసి రాముడు,\n\"ఇక్కడనేగదా సీత జింక పిల్లలాగా\nరావణుడి నిర్బంధంలో ఉన్నది!\" అని\nదిగులుగా అనుకుని, లక్ష్మణుడితో\n\"ఆ త్రికూట పర్వతం మీద విశ్వకర్మ\nనిర్మించిన లంకా నగరాన్ని చూడు. అనేక\nపెద్ద భవనాలతో ఇది తెల్లని మబ్బులుగల\nఆకాశంలా గున్నది. మంచి మంచి సుందర\nవనాలతో అందంగానూ, రకరకాల పక్షుల\nకూతలతో ఎంతో ఆహ్లాదకరంగానూ\nఉన్నది,\" అన్నాడు.\nతరవాత రాముడు వానరసేనను గరుడ\nవ్యూహంలో అమర్చి, దానికి ముందు తానూ\nలక్ష్మణుడూ ఉండేటట్టూ, అంగదుడు\nనీలుడితో బాటు తన సేనతో సహా హృదయ\nస్థానంలో ఉండేటట్టూ, ఋషభుడు తన\nసేనతో కుడిపక్కా, గంధమాదనుడు ఎడమ\nపక్కా ఉండేటట్టూ, జాంబవంతుడూ,\nసుషేణుడూ, వేగదర్శీ కడుపుస్థానంలో\nఉండేటట్టూ, సుగ్రీవుడు వెనుక భాగాన్ని\nరక్షించేటట్టూ ఏర్పాటు చేశాడు.\nవ్యూహం ఏర్పాటు కాగానే రాముడి\nఆజ్ఞపై సుగ్రీవుడు శుకుణ్ణి బంధవిముక్తుణ్ణి\nచేశాడు. వాడు అక్కడ క్షణమైనా ఉండక\nరావణుడి దగ్గిరికి వెళ్ళాడు. రావణుడు\nవాణ్ణి చూసి నవ్వుతూ, \" ఎవరో నీ రెక్కలు\nవిరిచినట్టున్నారు. నీవు కోతులకు చిక్క\nలేదు కద ?” అన్నాడు.\n\" నేను సముద్రం దాటి వెళ్ళి, సుగ్రీ\nవుణ్ణి చూసి, తమరు చెప్పమన్నట్టుగానే\nచెప్పాను. ఆ వానరులు నన్ను చూసి\nమండిపడి, ఆకాశంలోకి ఎగిరి నన్ను పట్టు\nకుని, నానా హింసలూ పెట్టి, చంపటానికి సిద్ధ\nపడ్డారు. వాళ్ళు అమిత కోప స్వభావులూ,\nక్రూరులూనూ. వాళ్ళతో మాట్లాడటమే\nకష్టం, ఇంక జవాబు చెప్పించటం ఎట్లా?\nరాముడు లంకా ద్వీపానికి చేరాడు.\nసముద్రానికి సేతువు నిర్మించి లంకాద్వారం\nదాకా వచ్చాడు. వానర సేనలు ఇసుక వేస్తే\nరాలకుండా ఉన్నాయి. వెంటనే సీతను\nరాముడి కిచ్చెయ్యటమో, యుద్ధానికి సిద్ధం\nకావటమో, ఏదో ఒకటి చెయ్యాలి,”\nఅన్నాడు శుకుడు.\nరావణుడు శుకుడితో తాను యుద్ధానికే\nనిశ్చయించుకున్నట్టు చెప్పి, వానర సేన\nయొక్క వివరాలన్నీ రహస్యంగా తెలుసుకు\nరమ్మని శుకసారణులను పంపాడు. వారు\nవానర రూపాలు ధరించి వానరసేన\nప్రవేశించారు.\nవాళ్ళకు వానరసేన అంతు చిక్కలేదు.\nపర్వత శిఖరాల మీదా, పర్వతాల మధ్యా,\nఅరణ్యాలలో, సముద్రతీరానా, వనాలలో,\nఉద్యానాలలో ఎక్కడ చూసినా వారికి\nవానరసేన కనిపించింది. ఆ సేనలో ఒక\nభాగం ఇంకా సేతువు దాటుతూనే ఉన్నది!\nఇంతలో శుకసారణుల మాయా రూపా\nలను విభీషణుడు పోల్చుకుని, వారిని\nపట్టుకుని రాముడితో, \"వీళ్ళు శుకసారణు\nలనేవారు. రావణుడి మంత్రులు. మన\nరహస్యాలు తెలుసుకు పోవటానికి లంక\nనుంచి వచ్చారు,” అని చెప్పాడు.\nరావణుడు పంపగా వానరసేనను\nగురించి తెలుసుకోవటానికి వచ్చినట్టు శుక\nసారణులు ఒప్పుకున్నారు.\nరాముడు నవ్వుతూ, \"ఇకనేం? సైన్య\nమంతా చూసుకోండి. మమ్మల్ని చూడండి.\nచూడవలసిన దంతా చూశాక స్వేచ్ఛగా\nలంకకు వెళ్ళిపొండి,” అని వారి తో\nఅన్నాడు. వాళ్ళు నిరాయుధులు కనక వారిని\nచంపనని కూడా అతనన్నాడు. అతను\nరావణుడితో తన మాటలుగా ఇలా చెప్ప\nమన్నాడు. \" నీవు ఏ ధైర్యంతో నా భార్యను\nసీతను అపహరించావో ఆ ధైర్యాన్ని ఇప్పుడు\nప్రదర్శించు. రేపు తెల్లవారుతూనే లంకా\nప్రాకారాన్నీ, ద్వారాలనూ, నీ రాక్షస\nసైన్యాన్నీ నా బాణాలతో నుగ్గు చెయ్య\nబోతున్నాను. జాగ్రత్త!”\nశుకసారణులు రాముణ్ణి పొగడి లంకకు\nతిరిగి వెళ్ళి రావణుడితో, \" రాజా, మేము\nవానరసేనలో ప్రవేశించి విభీషణుడికి పట్టు\nబడ్డాం. అయితే ధర్మాత్ముడైన రాముడు\nమమ్మల్ని విడిచిపెట్టాడు. వానరసేనకు\nరాముడూ, లక్ష్మణుడూ, విభీషణుడూ,\nసుగ్రీవుడూ చాలు—వారు పరాక్రమంలో\nదేవేంద్రుడికి తీసిపోరు. లంకకు చేటు\nతీసుకు రావటానికి ఆ నలుగురే చాలు,\nమిగిలిన వానరసేన అనవసరమనిపిస్తుంది.\nరాముడి రూపమూ, ఆయుధాలూ చూస్తే\nఅతనొక్కడే చాలు, లక్ష్మణ విభీషణ సుగ్రీవు\nలెందుకనిపిస్తుంది. ఇక వానర వీరులు\nయుద్ధోత్సాహులై, ఎప్పుడా అన్నట్టున్నారు.\nఅందుచేత వాళ్ళతో విరోధం పెట్టుకోవటం\nకన్న సీతను రాముడి కిచ్చెయ్యటం\nమంచిది,” అన్నారు.\nఈ మాటలు విని రావణుడు సార\nణుడితో, \" అన్ని లోకాలూ ఒక్క పెట్టున\nనా పైకి ఎత్తివచ్చి భయపెట్టినా నేను సీతను\nపోనివ్వను. నీవు మెత్తని వాడవు కావటం\nచేత వానరుల దెబ్బలకు బెదిరిపోయి సీత\nనిచ్చెయ్యమంటున్నావు,” అని, శుకసార\nణులను వెంటబెట్టుకుని మంచు కొండలాటి\nతెల్లని తన భవనం పైకి ఎక్కి, అక్కడి\nనుంచి కనిపించే పర్వతాలూ, వనాలూ,\nసమస్తమూ వానర సేనతో నిండి ఉండటం\nగమనించాడు.\nఅతను సారణుడి కేసి తిరిగి, \"వానరు\nలలో శూరులూ, బలవంతులూ అయిన\nవారెవరు? అగ్రనాయకు లెవరు? ముఖ్యు\nలెవరు?” అని అడిగాడు.\n\" లంక కేసి తిరిగి సింహనాదం చేస్తున్న\nఆ వానరుడు నీలుడు; వానర సేనా\nనాయకుడు, చేతులు పైకెత్తి నిలబడి, తోకను\nనేల కేసి కొట్టుతున్నవాడు అంగదుడు;\nసుగ్రీవుడి చేత యువరాజుగా అభిషేకం\nచేయించుకున్నవాడు; వాలి కొడుకు.\nహనుమంతుడు లంకకు వచ్చి సీతను\nచూసిన వాడే. అంగదుడికి వెనకగా ఉన్న\nవాడు నళుడు; అతనే సముద్రానికి సేతువు\nకట్టినది! తానొక్కడే లంకను జయించాలని\nఇతని అభిలాష. సైనికులను సర్దుతూ,\nఉత్సాహపరుస్తూ తిరిగే ఆ తెల్లని వానరుడే\nశ్వేతుడు. అడుగో, అతను కుముదుడు,\nచాలా తీవ్రస్వభావం గలవాడు, భయం\nకరుడు. ఆ వానరుడు రంభుడు. ఆ ఆవ\nలించే వాడు శరభుడు; అతనికి చావంటే\nలక్ష్యం లేదు: యుద్ధంలో వెనకడుగు\nవెయ్యడు,\" అని చెబుతూ సారణుడు\nరావణుడికి ఒక్కొక్క వానర ప్రముఖుణ్ణి\nపరిచయం చేశాడు.\nసారణుడు చెప్పేది పూర్తి అయాక\nశుకుడు మరి కొందరు శత్రు ప్రముఖులను\nగురించీ, వారి ఘనతను గురించీ రావణుడికి\nవివరించి చెప్పాడు.\nతన మంత్రులు శత్రువీరులను ఆవిధంగా\nతెగ పొగడటం విని రావణుడికి ఆగ్రహం\nకలిగింది. అతను వారితో, \"నా ఉప్పు తిని\nబతికే వాళ్ళు నాకు అప్రియంగా ఇలా\nమాట్లాడవచ్చా? ఒక వంక యుద్ధం జరగ\nబోతుండగా శత్రువుల నిలా పొగడవచ్చా?\nపెద్దల దగ్గిర మీరేం నేర్చుకున్నట్టు? మీరు\nచదివిన నీతి శాస్త్రమంతా ఏమైనట్టు?\nమిమ్మల్ని చంపెయ్యవలిసిందే, కాని మీరు\nలోగడ చేసిన మేలు తలచి మిమ్మల్ని\nవిడిచిపెట్టేస్తున్నాను. అదే మీకు మృత్యు\nవుతో సమానం,” అన్నాడు.\nఈ మాటలకు సిగ్గుపడి, శుకసారణులు\nరావణుడికి జయం పలికి వెళ్ళిపోయారు.\nరావణుడు మహెూదరు డనేవాణ్ణి పంపి\nవేగులవాళ్ళను పిలిపించి, వారితో, \"మీరు\nరాముడి వద్దకు వెళ్ళి, అతని ప్రయత్నాలేవో,\nఅతని ఆంతరంగికులెవరో తెలుసుకోండి.\nరాముడు ఎప్పుడు పడుకుంటాడో, ఎప్పుడు\nమేలుకుంటాడో, ఏంచేస్తాడో, సమస్తమూ\nతెలుసుకురండి. మీరు తెలుసుకు వచ్చే\nవిషయాలు యుద్ధంలో మనం సులువుగా\nగెలవటానికి సహాయంకావాలి,” అన్నాడు.\nఆ చారులు శార్దూలుడనే వాణ్ణి వెంట\nబెట్టుకుని, మారు రూపాలతో, సువేల పర్వత\nసమీపంలో రామ లక్ష్మణ విభీషణ సుగ్రీవు\nలున్న చోటికి చేరుకున్నారు. రామలక్ష్మణు\nలనూ, వానరసేననూ చూడగానే వారికి\nభయం వేసింది.\nవిభీషణుడు వాళ్ళను పోల్చనే పోల్చాడు.\nవారిలో శార్దూలుడు మరీ దుష్టుడు. విభీష\nణుడు చారులను పట్టుకుని, శార్దూలుణ్ణి\nవానరులకు అప్పగించాడు. వానరులు వాణ్ణి\nచంపబోతుంటే రాముడు అడ్డుపడి, శార్దూ\nలుణ్ణి, మిగిలిన చారులనూ కూడా విడిపిం\nచాడు. వారు లంకకు తిరిగి వెళ్ళి, రాముడు\nసేనతో సహా సువేల పర్వతప్రాంతంలో\nఉన్నాడని రావణుడికి చెప్పారు.\nరావణుడు శార్దూలుణ్ణి చూసి, \"నీముఖం\nఅలా వాడిఉన్నదేమిటి? శత్రువులు నిన్నేమీ\nచెయ్యలేదు గద?” అని అడిగాడు.\nశార్దూలుడు రావణుడితో, \" ఆ వానరుల\nమీద వేగు చెయ్యటం చాలా కష్టం. నేను\nవానర సేనలో ప్రవేశించానో లేదో, నన్ను\nపట్టుకున్నారు. విభీషణుడి మంత్రులు\nనన్ను హూనం చేసేశారు. ఆ తరవాత\nవానరులు నన్ను పొడిచి, కరిచి, కొట్టి చాలా\nవిధాల బాధించి సేనచుట్టూ తిప్పారు. నేను\nరక్తంకారి, స్పృహతప్పి, చాపటానికి\nసిద్ధంగా ఉండగా రాముడు నన్ను కాపా\nడాడు. అతను త్వరలోనే లంకను ముట్ట\nడించనున్నాడు. ఇస్తావా సీతను ఇచ్చెయ్యి,\nలేదా యుద్ధానికి సిద్ధంకా!\" అన్నాడు.\nరావణుడు శార్దూలుడి చేత కూడ వానర\nప్రముఖులను గురించి చెప్పించుకుని, తన\nమంత్రులను పిలిపించి వారితో కార్యాలోచన\nచేశాడు. అతను కర్తవ్యం నిర్ణయించుకుని,\nమంత్రులను పంపేసి, మాయలలో ఆరి\nతేరిన విద్యుజ్జిహ్వుణ్ణి వెంటబెట్టుకుని, సీత\nవద్దకు బయలుదేరాడు.\nఆతను విద్యుజ్జిహ్వుడితో, \"మనం\nమాయ చేత సీతను మోసపుచ్చాలి. నీవు\nమాయ చేత రాముడి తలను కల్పించి,\nధనుర్బాణాలతో సహా దాన్ని తీసుకుని\nనా వెంట రా,” అన్నాడు.\nవిద్యుజ్జిహ్వు డందుకు సమ్మతించి,\nరావణుడు బహుమానంగా ఇచ్చిన ఆభర\nణాన్ని తీసుకుని వెళ్ళిపోయాడు. రావణుడు\nఅశోకవనంలో రాక్షస స్త్రీల మధ్య ఉన్న\nసీత వద్దకు బయలుదేరి వెళ్ళాడు.",
            "book_page_end": 70
        }
    ],
    "statistics": {
        "total_stories": 9,
        "author_counts": {
            "చందమామ బృందం": 5,
            "బంకించంద్ర చట్టోపాధ్యాయ": 1,
            "బి. ఆంజనేయులు": 1,
            "ఎల్. రమణారావు": 1,
            "ఆర్. జగన్నాధం": 1
        },
        "genre_counts": {
            "చరిత్ర": 1,
            "జీవిత చరిత్ర": 1,
            "చారిత్రక నవల": 1,
            "జానపద కథ": 1,
            "నీతి కథ": 2,
            "బేతాళ కథ": 1,
            "సామాజిక కథ": 1,
            "పౌరాణికం": 1
        }
    }
}