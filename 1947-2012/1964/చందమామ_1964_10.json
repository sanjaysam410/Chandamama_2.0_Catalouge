{
    "book_id": "చందమామ_1964_10",
    "stories": [
        {
            "title": "భారత చరిత్ర - 37",
            "book_page_start": 2,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "యుద్ధాలు మరియు అధికారం కోసం పోరాటాలు మొగలాయి సామ్రాజ్య స్థాపనకు దారితీశాయి.",
            "keywords": [
                "మొగలాయి సామ్రాజ్యం",
                "బాబరు",
                "పానిపట్టు యుద్ధం",
                "రాజపుత్ర సమాఖ్య",
                "అఫ్ఘానులు"
            ],
            "characters": [
                "బాబరు",
                "తీమూర్",
                "ఛింగిజ్ ఖాన్",
                "దౌలత్ ఖాన్ లోడీ",
                "ఇబ్రాహీమ్ లోడీ",
                "సంగరాణా",
                "హుమాయూన్"
            ],
            "locations": [
                "భారతదేశం",
                "ఢిల్లీ",
                "ఫర్ఘాన",
                "సమర్కండ్",
                "కాబూలు",
                "పంజాబు",
                "ఆగ్రా",
                "పానిపట్టు"
            ],
            "content": "భారతదేశానికి మొగలులు రాక పూర్వం అఫ్ఘాను తురుష్కుల పాలనలో ఉండిన ఢిల్లీ సల్తనతు క్షీణ దశకు రావటమూ, అందువల్ల భారతదేశ మంతటా వేరువేరు స్వతంత్ర రాజ్యా లేర్పడటమూ, ఆ రాజ్యాల మధ్య సాగిన కలహాలూ మొదలైన విష యాలు లోగడ తెలుసుకున్నాం.\n1526 కు పూర్వం మొగలులు ఉత్తర భారతంపై చేసిన దాడులు విఫలమయాయి. తీమూర్ ఢిల్లీ సామ్రాజ్యం పై దాడి చేసి పంజాబును వశపరచుకోవటం వల్ల అఫ్ఘాన్ సామ్రాజ్యం మరింత బలహీన మయిందే గాని, మొగలుల పరిపాలనకు పునాది ఏర్పడ లేదు. అలాటి పునాది ఏర్పరచిన వాడు బాబరు. అటు తరవాత కూడా 30 ఏళ్ళ పాటు అఫ్ఘానులకూ, మొగలాయీలకూ ఘర్షణ సాగి, చివరకు అక్బరు హయాంలో మొగలుల ఆధిపత్యం సుస్థిరమయింది.\nబాబరు తండ్రి తీమూర్ వంశానికి చెందిన వాడు. తల్లి ఛింగిజ్ ఖాన్ వంశానికి చెంది నది. అతను 1483 లో పుట్టాడు. అతను 11 ఏళ్ళవాడై ఉండగా తండ్రి నుంచి ఫర్ఘాన (ఇప్పుడు చీనా తుర్కిస్తానులో ఒక భాగం)ను జాగీరుగా పొందాడు. అయితే అతను చిన్నతనంలో అనేక కష్టాలు పడి రాటు తేలాడు. తీమూర్కు రాజధానిగా ఉండిన సమర్కండును జయించాలని ఇతను 1497 లోనూ, 1503 లోనూ చేసిన ప్రయత్నాలు విఫలమయాయి. దీనికి తోడు ఫర్హాన కూడా పోయింది. అతను ఒక ఏడాదిపాటు తల దాచుకునే చోటు లేక సంచార జీవితం గడిపాడు.\nకాని ఈ దుస్థితిలో కూడా అతనికి భారత దేశాన్ని జయించే కోరిక కలిగింది. అతను ఒక గ్రామాధికారి ఇంట తల దాచుకున్న సమ యంలో, ఆ గ్రామాధికారి తల్లి, నూట\nపదకొండేళ్ళ వృద్ధు, అతనికి తీమూర్ దాడు లను గురించి కథలు చెప్పింది. దానితో అతనికి కూడా తన పూర్వీకుడి లాగా భారత దేశం పై దండెత్తా లనిపించింది.\nఇందుకు మొదటి మెట్టుగా అతను 1504 లో కాబూలును ఆక్రమించాడు ; ఉజ్బెగ్ల రాజ్యంలో తిరుగుబాట్లు అతనికి ఈ పని చెయ్యటానికి ఉపకరించాయి. సమర్కండ్ ను ఆక్రమించటానికి అతను చేసిన మరొక యత్నం 1512 లో విఫల మయింది. వాయువ్య దిశ తనకు అచ్చి రాదని రూఢి చేసుకుని బాబరు ఆగ్నేయ దిశకు తన దృష్టి మరల్చాడు. భారతదేశపు నడి బొడ్డు చేరుకునే అవకాశం అతనికి దొరకటానికి మరి 12 ఏళ్ళు పట్టింది. ఢిల్లీ సామ్రాజ్య శిథిలావస్థలో తమలో తాము కొట్లాడుకుంటున్న రాజులలో కొందరు బాబరును రమ్మని ఆహ్వానించారు.\nఈ ఆహ్వానాన్ని అందుకుని బాబరు 1524 లో పంజాబుకు వచ్చి, లాహెూరు ఆక్రమించాడు. అతను తమకు సహాయం రాలేదనీ, హిందూస్తానాన్ని జయించ వచ్చా డనీ అతన్ని ఆహ్వానించిన వారికి తెలిసి పోయి, వా రతనిపై ఎదురు తిరిగారు. అతను కాబూలుకు తిరిగి పోవలిసివచ్చింది.\nబాబరు పెద్ద సేనను ఆయత్తం చేసుకుని 1525 నవంబరులో పంజాబును ఆక్ర మించి, దానికి రాజైన దౌలత్ ఖాన్ లోడీని లోబరచుకున్నాడు. అక్కడి నుంచి అతను ఢిల్లీలో నామ మాత్రపు సుల్తానుగా ఉన్న ఇబ్రాహీమ్ లోడి పైకి వెళ్ళి, 1526 ఏప్రిలు 21న పానిపట్టు వద్ద అఫ్ఘాన్ బలాలతో యుద్ధం చేసి జయించాడు. లోడీ సుల్తానుకు యుద్ధ తంత్ర మేమీ తెలియని కారణం చేత 12 వేల బాబరు సైన్యం లక్షమంది శత్రు సైనికులను ఒక్క పూటలో మట్టు పెట్టింది. బాబరు వెంటనే ఢిల్లీ, ఆగ్రా నగరాలను వశపరచుకున్నాడు.\nఅప్పటికీ అతని విజయం పూర్తి కాలేదు. సంగరాణా ఆధిపత్యం కింద ఉన్న రాజ పుత్ర సమాఖ్య చాలా ప్రబలమైనది. మొగలు సైనికులు యుద్ధరంగంలో రాజ పుత్ర సేనలను చూసి వణికి పోయారు. బాబరుకు కూడా తాను గెలవనని భయం పట్టుకున్నది. అతను తన శిబిరంలో పాన పాత్రలను పగల గొట్టి, మద్య మంతా పార బోసి, తన సైనికులకు ఘాటైన ఉద్బోధలు చేసి, యుద్ధం చేస్తామని వారి చేత కురాను పై ప్రమాణాలు చేయించాడు.\n1527 మార్చి 16న, ఆగ్రాకు పడమట ఖానువ (లేక కాన్వా) అనే గ్రామం వద్ద ఉభయపక్షాలకూ యుద్ధం జరిగింది. రాజ పుత్రు లోడిపోయారు. సంగరాణా కొద్దిమంది అనుచరులతో పారిపోయి మరి రెండేళ్ళ అనంతరం చనిపోయాడు.\nబాబరు జీవితాంతం వరకూ అఫ్ఘానులతో పోరాటం సాగిస్తూనే వచ్చాడు. అతను చేసిన మూడవ ప్రముఖ యుద్ధం బిహారు బెంగాలు అఫ్ఘానులతో. 1529 మే 6 న గంగా తీరాన, పాట్నాకు ఎగువగా, గోగ్రా సంగమం వద్ద జరిగిన ఈ యుద్ధంలో కూడా అఫ్ఘానులు చిత్తుగా ఓడారు. బాబరు స్థాపించిన మొగలాయి సామ్రాజ్యం అప్ప టికే ఓక్సస్ నుంచి గోగ్రా నది దాకానూ, హిమాలయాల నుంచి గ్వాలియరు దాకానూ విస్తరించింది. తరవాత కొద్ది రోజులకే, 1530 డిసెంబరు 26 న బాబరు ఆగ్రాలో మరణించాడు. అతని మరణం గురించి ఒక కథ చెబుతారు. అతని కొడుకు హుమాయూన్ జబ్బు పడ్డాడనీ, బాబరు ఆ జబ్బును తన కిచ్చి తన కొడుకును కాపాడమని దేవుణ్ణి ప్రార్థించాడనీ, దాని ఫలితంగా హుమాయూన్ కోలుకుని, రెండు మూడు నెలల అనంతరం బాబరు వ్యాధితో మరణించాడనీ చెబుతారు. బాబరును కాబూలు తీసుకుపోయి, ఖననం చేశారు.",
            "book_page_end": 4
        },
        {
            "title": "నెహ్రూ కథ - 5",
            "book_page_start": 5,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "జీవిత చరిత్ర",
            "moral": "చిన్ననాటి దేశభక్తి మరియు విద్యాసక్తి భవిష్యత్తు నాయకత్వానికి పునాదులు వేస్తాయి.",
            "keywords": [
                "జవహర్‌లాల్ నెహ్రూ",
                "భారత స్వాతంత్ర్యం",
                "హారో స్కూల్",
                "బాల్యం",
                "బాల గంగాధర తిలక్"
            ],
            "characters": [
                "జవహర్‌లాల్ నెహ్రూ",
                "మోతీలాల్ నెహ్రూ",
                "విజయలక్ష్మీ పండిట్",
                "గారిబాల్టీ",
                "బాల గంగాధర తిలక్"
            ],
            "locations": [
                "భారతదేశం",
                "ఇంగ్లండు",
                "హారో స్కూల్",
                "కేంబ్రిజ్ విశ్వవిద్యాలయం",
                "బెంగాలు",
                "పూనా"
            ],
            "content": "మోతీలాల్ ఇంటి వాతావరణంలో పర పరిపాలనా విద్వేషం ఉండేది. బ్రిటిషువారు భారతీయులు స్వాతంత్ర్యాన్ని హరించారు.; అందుకు వారిని గర్హించాలి.. ఈ భావం జవాహర్ కు కూడా చిన్నతనం నుంచీ ఉండేది. అందు చేత 1899-1902 మధ్య బ్రిటిషువారికీ, బోయర్లకూ యుద్ధం జరిగి నప్పు డతనికి బోయర్ల పైన సానుభూతి ఉండేది. (బోయర్లు దక్షిణాఫ్రికాలో నివసించే డచ్చి వారి సంతతికి చెందిన వారు.) ఈ యుద్ధానికి సంబంధించిన వార్తల కోసం అతను మొట్ట మొదటి సారిగా పత్రికలు ఆత్రంగా చదవ నేర్చాడు.\nఅటు పిమ్మట 1904-1905 లో రష్యా, జపానుల మధ్య యుద్ధం జరిగింది. జవాహర్ ఈ యుద్ధం పట్ల, ఇంకా హెచ్చు ఆసక్తి కనబరిచాడు. జపానువారు గెలిచి నట్టు వార్త వచ్చినప్పుడల్లా అతనికి మితి లేని ఆనందం కలిగేది. అందుకు కారణం జపాను ఆసియా దేశమూ, రష్యా యూరప్ దేశమూ కావటమే. ఆ యుద్ధంలో జపాను రష్యాను ఓడించటం ఆసియాకే గర్వకా రణమని జవాహర్ భావించి ఉండాలి. ఆ ఉత్సాహంలో అతను జపానుకు సంబం ధించిన పుస్తకాలు కొని చదివాడు. తాను కూడా జపాను యోధులలాగా కత్తి చేత బట్టి భారత స్వాతంత్ర్యం కొరకు ఘోరంగా పోరాడినట్టు కలలు కూడా కన్నాడు.\nమోతీలాలుకు బ్రిటిష విద్యాశాల లంటే మంచి గురి ఉండేది. జవాహర్ను ఏదైనా బ్రిటిష్ పబ్లిక్ స్కూలులో చదివించాలని ఆయన తలపెట్టాడు. అదృష్టవశాన హారో స్కూలులో ఖాళీ దొరికింది. అప్పటికి జవాహర్ పదహా రేళ్ళవాడు; పబ్లిక్ స్కూల్లో ప్రవేశించే ఈడు కొద్దిగా మించింది.\n1905 మే నెలలో జవాహర్ ఓడ పైన ఇంగ్లండుకు బయలుదేరాడు. అతని వెంట అతని తండ్రీ, తల్లీ, నాలుగేళ్ళ చెల్లెలు సరూప్ బయలుదేరారు. (ఈ సరూప్ ఈనాడు బొంబాయి గవర్నరుగా ఉన్న విజయలక్ష్మీ పండిట్.)\nడోవర్లో ఓడ దిగి రైల్లో లండనుకు వచ్చే దారిలో జవాహర్ పత్రిక ఒకటి కొని, అందులో రష్యా జపాను చేతిలో ఓడి పోయిన వార్త చదివి తన్మయుడయాడు.\nహారో విద్యాలయంలో చదివిన వారిలో కనీసం నలుగురు — పీల్, పామర్స్టన్, బాల్డ్విన్, చర్చిల్-బ్రిటిషు ప్రథాను లయారు. అక్కడే చదివిన తన కొడుకు తొలి భారత ప్రధాని కాబోతాడని తెలిస్తే మోతీలాల్ ఎంతగా సంతోషించేవాడో!\nజవాహర్ హారోలో ప్రవేశించిన నాటికి అక్కడ విద్యార్థులుగా ఉన్న వారిలో బరోడా మహారాజు కొడుకుండేవాడు. అతనికి క్రికెట్లో ఆసక్తి హెచ్చు. అతను జవాహర్ కన్న చాలా సీనియరు కూడా. కపూర్తలా మహారాజు పెద్ద కొడుకు పరంజిత్ సింగ్ (తిక్కా సాహెబ్) కూడా అక్కడికి వచ్చాడు. అతన్ని అందరూ ఏడిపించేవారు. అతను కోపం వచ్చి, \"మా కపూర్తలాకు రండి, మీ పని చెబుతాను,\" అని వాళ్ళని బెదిరించేవాడు.\nజవాహర్ ఇంగ్లండులో తొలి రోజులలో ఒంటరితనం అనుభవించాడు. లోగడ అత నెప్పుడూ అపరిచితుల మధ్య ఉండ లేదు. అతను ఒకరిని పలకరించే వాడు కాడు, ఇతరులు కూడా అతని చాయలకు వచ్చే వారు కారు. అయినప్పటికీ అతను అవసర మైనంత వరకు నలుగురితోనూ కలిసే ఉండేవాడు. అతని \"బస” హెడ్మాస్టరు అల్లే. రోజులుగడుస్తున్న కొద్దీ అతనికి హారో జీవితం నచ్చింది. సాధారణంగా బ్రిటిష విద్యార్థులకు వ్యాయామ క్రీడలలో తప్ప\nమరి దేనిలోనూ ఆసక్తి లేకపోవటం చూసి జవాహర్ ఆశ్చర్య పడేవాడు. అతనుమాత్రం రాజకీయాలలో ఆసక్తి కలిగి ఉండేవాడు. 1905 ఆఖరులో సాధారణ ఎన్నికలు జరిగి లిబరలు పక్షం వారు గెలిచారు. క్లాసులో మేస్టరు కొత్తగా మంత్రులైనవా రెవరని అడిగితే జవాహర్ ఒక్కడే చెప్పగలిగాడు !\nబ్రిటిషు పత్రికలలో ఇండియాకు సంబం ధించిన వార్తలు వివరంగా ఉండేవి కావు. కాని 1906-1907 సంవత్సరాలలో జవాహర్ తన మాతృదేశం గురించి చదివిన వార్తలు అతని కెంతో ఆందోళన కలిగిం చాయి. బెంగాలు, పంజాబు, మహారాష్ట్రా లలో ప్రముఖ సంఘటనలు సాగుతున్నాయి. లజపత్రాయ్నై, అజిత్ సింగ్నూ ద్వీపాం తరం పంపారు. బెంగాలు కల్లోలంగా ఉన్నది. పూనా నుంచి తిలక్ గురించి వార్తలు వస్తున్నాయి. స్వదేశీ ఉద్యమమూ, విదేశీ వస్తు బహిష్కరణా సాగుతున్నాయి.\nజవాహర్ హారోలో చేరిన రోజులలోనే తొలి విమానయాన ప్రదర్శనలు జరిగాయి. రైట్ సోదరులు అనేక పర్యాయాలు తాము నిర్మించిన విమానంలో ఎగిరారు. వారి విమానం అరగంట సేపు ఎగిరి 24 న్నర మైళ్ళ దూరం ప్రయాణించింది. అది విమానయానాల నాందీ దశ. శాస్త్రజ్ఞానంలో ఆసక్తి గల జవాహర్ను ఈ ప్రయోగాలు ఆకర్షించాయి. అతను తన తండ్రికి ఉత్తరం రాస్తూ, \"నేను విమానం మీద ఇంటికి వస్తానేమో!” అన్నాడు.\nరెండేళ్ళు గడిచాక జవాహర్కు స్కూలు మొహం మొత్తి యూనివర్సిటి పై మోజు కలిగింది. దీనికి కారణం అతని మనసు పరిపాకం చెందుతూండటమే. చదువులో బాగా రాణించినందుకు అతనికి స్కూలు వాళ్ళు ఒక పుస్తకం బహుమానం చేశారు. గారిబాల్టీ అనే ఆయన ఇటలీ స్వాతంత్ర్య సమర వీరుడు. ఆయన రచించిన గ్రంథం యొక్క ఇంగ్లీషు తర్జుమా మూడు సంపు టాలుగా వెలువడింది. అందులో ఒక సంపుటం మాత్రమే జవాహరుకు బహుమతి ఇచ్చారు. అతను మిగిలిన రెండు సంపు టాలూ కొని పుస్తకమంతా క్షుణ్ణంగా చదివి, ఇటలీకీ ఇండియాకూ అనేక సామ్యాలుం డటం గమనించాడు.\nజవాహరు మనసు ఒక వంక ఈవిధంగా పరిణామం చెందుతూంటే అవతల ఇండి యాలో స్వాతంత్ర్యోద్యమం శాఖోపశాఖలుగా విస్తరించుతున్నది. 1857 తరువాత ఇదే అలాటి ఉద్యమం. 1904 లో బ్రిటిషు వారు బెంగాలును విభజించే ఆలోచన చేసి నప్పటి నుంచీ ఈ ఉద్యమం మరింత ప్రజ్వరిల్లింది. ఈ ఉద్యమానికి ప్రముఖ స్థానాలలో ఒకటి అయిన మహారాష్ట్రంలో తిలక్ విజృంభించాడు. మితవాద వైఖరి అవలంబించి, మన్ను తిన్న పాములా ఉన్న కాంగ్రెసును వశపరచుకోవటానికి ఆయన\n1907 లో ప్రయత్నించి విఫలుడైనాడు. ఆయన ఉపన్యాసాలూ, \"కేసరి\" పత్రి కలో ఆయన రచనలూ చాలా ఘాటుగా ఉండేవి. గాంధీ రావటానికి పూర్వం ఆయనే జాతీయోద్యమానికి అగ్రనాయకుడుగా ఉండి, 1897 లోనే తొలి జైలు శిక్ష పొం దాడు. బెంగాలులో బిపిన్ చంద్రపాల్ అనే వక్తా, అరవింద ఘోష్ అనే మాజీ కేంబ్రిజ్ విద్యార్థి నాయకత్వం వహించారు. తిలక్ అనుచరులు గాని, బెంగాలీలు గాని అహింసా వాదులు కారు.\nఈ పరిస్థితిలో జవాహర్కు హరో చిన్న కూప మనిపించింది. అతను కేంబ్రిజ్ విశ్వ విద్యాలయానికి వెళ్ళాడు. ఆ తరవాత కొద్ది రోజులకే మానికేలాలో ఒక బాంబుఫ్యాక్టరీ బయటపడింది. మానికలా కుట్ర కేసు నడిచింది. దేశం అట్టుడికి పోయింది. దానిపై వ్యాఖ్యానించినందుకు అధికారులు తిలక్కు ఆరేళ్ళ జైలు శిక్ష విధించారు.",
            "book_page_end": 8
        },
        {
            "title": "దుర్గేశనందిని - 5",
            "book_page_start": 9,
            "pdf_page_start": 23,
            "pdf_page_end": 30,
            "author": "బంకించంద్ర చట్టోపాధ్యాయ",
            "genre": "చారిత్రక నవల",
            "moral": "ప్రేమ, విశ్వాసం మరియు ధైర్యం కష్ట సమయాలలో నిలబడటానికి సహాయపడతాయి.",
            "keywords": [
                "జగతసింహుడు",
                "తిలోత్తమ",
                "విమల",
                "వీరేంద్రసింహుడు",
                "ప్రేమ",
                "రహస్యం"
            ],
            "characters": [
                "జగతసింహుడు",
                "విమల",
                "తిలోత్తమ",
                "వీరేంద్రసింహుడు",
                "మానసింహ మహారాజు",
                "అంబర రాజు"
            ],
            "locations": [
                "శైలేశ్వర మందిరం",
                "మందారణ దుర్గం",
                "మామిడి తోట"
            ],
            "content": "[దుర్గేశనందిని తిలోత్తమా, మానసింహమహారాజు కొడుకు జగతసింహుడూ శైలేశ్వర మందిరంలో కలుసుకున్నప్పుడు యువరాజు తానెవరో చెప్పుకున్నాడు, కాని తిలోత్తమ వెంట ఉన్న విమల తన యజమానురాలి వివరాలు అతనికి తెలపటానికి పదిహేను రోజులు వ్యవధి కోరింది. ఈలోపుగా ఆమె రెండు విషయాలు స్పష్టంగా తెలుసుకున్నది : ఒకటి, తిలోత్తమ యువరాజును గాఢంగా ప్రేమిస్తున్నది; రెండు, వారిద్దరి వివాహానికి దుర్గేశుడైన వీరేంద్రసింహుడు ఒప్పుకోడు. అయినప్పటికీ విమల తాను యువరాజు కిచ్చిన మాట నిలబెట్టుకోవటానికి శైలేశ్వర మందిరానికి రాత్రివేళ బయలుదేరి వెళ్ళింది.]\nవిమల మందిరం ప్రవేశించి, విశ్రాంతి తీసుకోవటానికి రెండు క్షణాల సేపు కూర్చుని, లేచి వెళ్ళి శైలేశ్వరుడి పాదాలకు వందనం చేసి, యువరాజు వద్దకు వచ్చి నమస్క రించింది.\nకొద్ది సేపు ఇద్దరికీ సంభాషణ ఎలా ప్రారం భించాలో తెలియలేదు. అయితే ఇలాటి విషయాలలో సిద్ధహస్తురాలైన విమల, \"యువరాజా, శైలేశ్వరుడి అనుగ్రహం వల్ల నా కివాళ మీ దర్శన భాగ్యం కలిగింది. ఇంత రాత్రివేళ ఒంటరిగా వస్తూ దారిలో ప్రాణా లరచేత పట్టుకుని వచ్చాను. మీరు కనిపించాక మనస్సుకు కాస్త ధైర్యం వచ్చింది,” అన్నది.\n\"అందరూ క్షేమమా?” అని యువ రాజు అడిగాడు. అతడికి తిలోత్తమ పై నిజమైన గాఢానురాగం ఉన్నదీ లేనిదీ తెలుసుకో గోరి విమల, \"ఆక్షేమం కోసమే శైలేశ్వరుణ్ణి దర్శించ వచ్చాను. శైలేశ్వరుడు మీ పూజలకు అనుగ్రహించినట్టు నా కర్థ మయింది. నా పూజలు గ్రహించడు. తమ శలవైతే నేను వెళ్ళివస్తాను,” అన్నది.\n\"వెళ్ళిరా! కాని ఒక్కతెవూ వెళ్ళటం భావ్యంకాదు. నేను వెంట వచ్చి దిగబెడ తాను,” అన్నాడు జగతసింహుడు.\n\"ఒంటరిగా వెళ్ళటం ఎందుకు భావ్యం కాదు?” అని విమల అడిగింది.\n\"దారిలో ఎన్ని అపాయాలైనా కలగ వచ్చు,” అన్నాడు యువరాజు.\n\" అలా అయితే నేను మానసింహ మహా రాజు వద్దకు వెళ్ళి, 'తమరు సేనాపతిగా నియమించిన వారి ఆధీనంలో స్త్రీలకు క్షేమం లేకుండా ఉంటున్నది; శత్రువులను అదు పులో ఉంచే దక్షత ఆయనకు లేదు,' అని చెబుతాను,” అన్నది విమల గడుసుగా.\nయువరాజు విరగబడి నవ్వి, “దేవతలకే తప్పలేదు, మనుష్యులన్న తరవాత శత్రువు లుండరా? ఉదాహరణకు శివుణే తీసుకో. ఆయన తపస్సు చేసుకునేటప్పుడు తన శత్రువైన మన్మధుణ్ణి భస్మం చేసేశాడు. ఆ మన్మధుడే ఒక పక్షం రోజుల క్రితం ఆ శివుడి మందిరంలోనే జొరబడి పెద్ద ఉపద్రవం కలిగించేశాడు,” అన్నాడు.\n\"అంత ఉపద్రవానికి గురి అయిన వా రెవరు?”\n\"సేనాపతే.”\n\"మహారాజా, అలాటి అసంగతమైన విషయాన్ని ఎవరు నమ్ముతారు?”\n\" నాకు సాక్ష్యం సిద్ధంగా ఉన్నది.”\n\"ఎవరా సాక్షి?”\n\" నా ప్రేమకు విమలే సాక్షి!” అన్నాడు యువరాజు జగతసింహుడు.\n\"విమల మీ రనుకున్నట్టు సాక్షిగా ఉండదు.”\n\"అదీ సంభవమే. ఏమంటే ఇచ్చిన మాట నిలబెట్టుకోని మనిషి నిజమైన సాక్ష్యం ఎలా చెబుతుందీ?” అన్నాడు యువరాజు.\n\"నేనేం మాట ఇచ్చానో కాస్త జ్ఞాపకం చెయ్యమని ప్రార్థన,” అన్నది విమల.\n\"మీ యజమానురాలి పరిచయం.”\nవిమల ఛలోక్తి ధోరణి విడిచిపెట్టి గంభీ రంగా, \"యువరాజా, పరిచయం చెయ్య టానికి జంకుగా ఉన్నది. ఆమెను గురించి తెలుసుకున్నాక మీకు ఏమైనా బాధ కలి గితే?” అన్నది.\nజగతసింహుడు కూడా వెటకారపు ధోరణి విసర్జించి, “ నిజం తెలుసుకోవటం వల్ల నాకు బాధ కలగటానికి తగిన కారణం ఉన్నదా, విమలా?” అని అడిగాడు.\n\"ఉన్నది.”\nజగతసింహుడు కొంచెంసేపు ఆలోచించి, \"ఎమైతే అయింది, చెప్పు. నే నిప్పుడు పొందుతున్న బాధ కన్న హెచ్చు బాధ కలి గించే కారణం ఏదీ ఉండబోదు. విమలా, ఇవాళ నేను నిన్ను ఇక్కడ కలుసుకున్నది సరదా కోసం కాదు. ఈ పదిహేను రోజులుగా నేను నడుము వాల్చి ఎరగను,” అన్నాడు.\nఆ మాట చెవిని వేసుకునేటందుకే విమల ఇంతసేపూ నాటక మాడింది. కాని అప్పటికీ అసలు సంగతి బయట పెట్టక అతన్ని కబుర్లలో పెట్టింది. చివర కతను, “చెప్పు, విమలా, మీ చెలిని కలుసుకోవాలంటే ఎక్కడికి వెళ్ళాలి?” అని అడిగాడు.\n\"మందారణ దుర్గానికి వెళ్ళాలి. తిలోత్తమ వీరేంద్రసింహుడి కుమార్తె,” అన్నది విమల.\nఈ మాట వినగానే జగతసింహుడికి కాల సర్పం కాటు వేసినట్టయింది. అతని చేతి కత్తి కింద పడిపోయింది. అతను దీర్ఘంగా నిట్టూర్చి, \"నీ మాట నిజం! తిలోత్తమ\nఎన్నటికీ నాది కాదు. నేను యుద్ధరంగానికి దర్శన భాగ్యం కలిగించమని చెప్ప\nపోయి నా కోరికను శత్రు రక్తంతో కడిగేసు గలవా?\" అన్నాడు.\nకుంటాను,” అన్నాడు.\nఅతని నిరాశా నిస్పృహలను చూసి\nవిమల, \"యువరాజా, ప్రేమ కేమైనా ప్రతి\nఫలం ఉండే పక్షంలో దాన్ని తిలోత్తమకు\nఇవ్వదగిన వాడవు నీవే!” అన్నది.\nఈ మాటలతో, అతని మనసులో ఆశ\nచిగిర్చింది. అతను విమలతో, \"ఏమైనా\nఇవాళ నా మనసు వికలంగా ఉన్నది.\nనిన్నొక్కటి వేడుకుంటాను, చెయ్యగలవా ?\nనీవు వెళ్ళి మీ సఖికి నా పరిస్థితి చెప్పి,\nఒక్కసారి —ఒకే ఒక్కసారి\nనా కామె\n\"దానికి మా సఖి ఏమంటుందో తమకు\nతెలిసే దెలా?” అని విమల అడిగింది.\n\"మాటి మాటికీ నిన్ను శ్రమపెట్టటం\nనా కేమీ బాగా లేదు. కాని ఇంకొక్క సారి\nఈ మందిరానికి వచ్చి నన్ను కలుసు\nకున్నట్టయితే నేను ఎప్పటికీ ఋణపడి\nఉంటాను. జగతసింహుడి నుంచి నీకు\nఇందుకు గాను ప్రత్యుపకారం లభించక\nపోదు!\" అన్నా డతను.\nవిమల ఆ పని మాత్రం తన వల్ల కాదనీ,\nదారి చాలా భయమనీ, యుద్ధ పరిస్థితి కూడా\nఉంటున్నదనీ, మాట ఇచ్చాను గదా అని\nఈ సారికి వచ్చాననీ అన్నది.\n\"ప్రమాదం ఉండదని నీకు తోచే పక్షంలో\nనేను నీ వెంట మందారణ దుర్గానికి\nవస్తాను. నేను అనుకూలమైన చోట వేచి\nఉంటాను. నీవు వెళ్ళి జవాబు తీసుకురా!\"\nఅన్నాడు జగతసింహుడు.\nవిమల సంతోషంతో, \"అయితే పదండి.”\nఅన్నది. వా రిద్దరూ మందిరంలో నుంచి వెలికి\nరాబోయే సమయంలో బయట అడుగుల\nచప్పుడయింది. జగతసింహు డాశ్చర్యపడి,\n\"నీ వెంట మరెవరైనా వచ్చారా?\" అని\nఅడిగాడు.\n\"లేదే !\" అన్న దామె.\n\"అయితే ఆ చప్పుడు చేసిన దెవరు ?\nబయటి నుంచి ఎవరో మన సంభాషణ\nవిన్నారని నాకు తోస్తుంది,” అంటూ అతను\nబయటికి వచ్చి, చుట్టూ కలయజూశాడు,\nకాని ఎవరూ కానరాలేదు.\nఆ ఇద్దరూ శైలేశ్వరుడికి నమస్కరించి,\nమందారణాని కేసి కొంతదూరం నడిచినాక\nయువరాజు, \" నా కొక విషయం తోస్తున్నది,\nచెబితే నీ వేమంటావో మరి,” అన్నాడు.\n\"ఏమిటది?” అని విమల అడిగింది.\n\"నీవు పరిచారికవు కాజాలవని\nమనస్సులో అనిపిస్తున్నది.”\n\"మీ కలా అనుమాన మెందుకు\nకలిగింది?”\n\"వీరేంద్రసింహుడి కుమార్తె అంబర\nరాజు కోడలు కాజాలదు; అందు కొక\nనిగూఢ కారణం ఉన్నది. ఆ కారణం పరి\nచారికకు తెలియటం సాధ్యం కాదు. నీ కెలా\nతెలిసింది ?”\nవిమల దీర్ఘశ్వాస తీసుకుని విచార\nస్వరంతో, \"మీ అనుమానం నిజమే. నేను\nపరిచారికను కాను, అభాగ్యవశాన పరిచారిక\nలాగా ఉంటున్నాను,” అన్నది.\nఈ ప్రస్తావన ఆమెకు బాధాకరమని\nగ్రహించి జగతసింహు డేమీ అనలేదు.\nవిమల తనకు తానే, \"యువరాజా, నేను\nనా విషయమంతా చెబుతాను, కాని ఇప్పుడు\nకాదు... అదేమిటా చప్పుడు? మన వెనక\nఎవరో వస్తున్నట్టున్నది,” అన్నది.\nవెనక నుంచి అడుగుల చప్పుడు విన\nపడింది. ఎవరో గుస గుస లాడుతున్నట్టు\nకూడా వినిపించింది. అప్పటికి వారు\nమందిరం నుంచి ఒక మైలుదూరం వచ్చి\nఉంటారు.\n\"మనని ఎవరో వెంటాడి వస్తున్నారు,”\nఅంటూ జగతసింహుడు ముందుకు సాగాడు.\nవారు చిన్నగా మాట్లాడుకుంటూ వేగంగా\nనడవ సాగారు.\nవారు మందారణానికి చేరేసరికి నడిరాత్రి\nఅయింది. \"ఇంత రాత్రివేళ దుర్గంలోకి\nఎలా ప్రవేశిస్తావు ? ” అని రాజకుమారుడు\nవిమల నడిగాడు.\n\"ఆ భయమేమీ లేదు. ఆ ఉపాయా\nలన్నీ చూసుకునే ఇంటి నుంచి బయలు\nదేరాను,” అన్నది విమల.\nఇద్దరూ దుర్గం వెనుకతట్టున ఉన్న\nమామిడి తోటలో ప్రవేశించారు.\n\"ఈ తోట కూడా నిర్జన స్థలం కాదు.\nమీరు నా వెంట దుర్గంలోకి రండి,” అన్నది\nవిమల.",
            "book_page_end": 16
        },
        {
            "title": "కర్మపరిపాకం",
            "book_page_start": 17,
            "pdf_page_start": 31,
            "pdf_page_end": 36,
            "author": "జె. యుగంధరశర్మ",
            "genre": "బేతాళ కథ",
            "moral": "తీవ్రమైన మమకారం ఆధ్యాత్మిక పురోగతిని అడ్డుకుంటుంది. దేనిపైనా అతిగా మమకారం పెంచుకోకూడదు.",
            "keywords": [
                "విక్రమార్కుడు",
                "బేతాళుడు",
                "ధనగుప్తుడు",
                "పునర్జన్మ",
                "మమకారం"
            ],
            "characters": [
                "విక్రమార్కుడు",
                "బేతాళుడు",
                "ధనగుప్తుడు",
                "దయానందుడు (సిద్ధుడు)",
                "ధనగుప్తుడి కొడుకులు"
            ],
            "locations": [
                "కాశీ నగరం",
                "మానస సరోవరం"
            ],
            "content": "విసుగు చెందని విక్రమార్కుడు చెట్టు వద్దకు తిరిగి వెళ్ళి, చెట్టు పై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \"రాజా, ఈ వేళ కాని వేళ నీ వీ విధంగా ఈ శవాన్ని మోస్తున్నావంటే నీ కర్మపరిపాకం చెందక పోవటమే కారణ మని తోస్తుంది. పూర్వం నీలాగే ధనగుప్తుడనే వాడు తరించటానికి ఎన్నో అవకాశాలు లభించి కూడా, కర్మపరి పాకం కానందున ఎన్నో హీన జన్మ లెత్తాడు. శ్రమ తెలియకుండా ఆ ధనగుప్తుడి కథ చెబుతాను, విను,” అంటూ ఈ విధంగా చెప్పసాగాడు :\nధనగుప్తుడు కాశీ నగరంలో వ్యాపారం చేసుకునే వాడు. వ్యాపార దక్షత కలవాడు కావటం చేత ధనం పుష్కలంగా గడించాడు. ధనార్జనకు తగ్గట్టు ధనగుప్తుడికి దైవ భక్తీ, ధర్మపరత్వమూ కూడా ఉండేవి.\nఎప్పుడూ బీదలకు దానాలు చేసేవాడు. యతులకూ, సన్యాసులకూ ఆతిథ్య మిచ్చే వాడు. అతనికి ముగ్గురు కొడుకులుండేవారు.\nఒకనాడు మానస సరోవరం నుండి దయానందు డనే సిద్ధుడు ధనగుప్తుడి ఇంటికి వచ్చాడు. ధనగుప్తు డాయనకు భక్తితో పాదపూజ చేసి, ఆతిథ్య మిచ్చాడు. అతని నిష్కపటమైన భక్తి శ్రద్దలు చూసి సంతోషించి, సిద్ధుడు ధనగుప్తుణ్ణి ఏకాం తంగా దగ్గిరికి పిలిచి, \"నాయనా, నీకు తరించే దారి చూపమంటావా?” అని అడి గాడు. ధనగుప్తుడు సిద్ధుడికి కృతజ్ఞత చెప్పు కుని, \" స్వామీ, అంతకంటె నాకు కావలిసిం\nదేమున్నది? అయితే నా కొడుకు లింకా చిన్న వాళ్ళు. మరొక అయిదేళ్ళు పోతే వాళ్ళు తమ కాళ్ళ మీద తాము నిలబడ గలుగు తారు. అప్పుడు నాకు తరించే మార్గం ఉపదేశింతురు గాని,” అన్నాడు.\nసిద్ధుడు, \"సరే, అలాగే కానీ!” అని చెప్పి తన దారిన తాను వెళ్ళిపోయాడు.\nఇది జరిగిన ఆరు మాసాలకే ధన గుప్తుడు గుండె జబ్బు వచ్చి మరణించాడు. అతని కొడుకులు చిన్న పిల్లలు కావటం చేత వారికి వ్యాపారం గొడవలు తెలియ లేదు. వారికి తోడ్పడే మిషమీద పదిమందీ చేరి వారి డబ్బంతా తినేశారు. వ్యాపారం మూలపడే సరికి ధనగుప్తుడి కొడుకులు రెండు గిత్తలను కొని వ్యవసాయం సాగిం చారు. వారికి అందులో కొంత కలిసి వచ్చింది. ఏదో ఒక విధంగా వారు కాలక్షేపం చేస్తూ వచ్చారు.\nధనగుప్తుడు చెప్పిన అయిదేళ్ళ గడువు తీరగానే దయానంద సిద్ధుడు మళ్ళీ వచ్చాడు. ధనగుప్తుడు చనిపోయాడని అతని కొడుకుల ద్వారా తెలుసుకుని సిద్ధుడు తిరిగి వెళ్ళిపోతూ, బయట ఉన్న పశువుల కొట్టంలో ఉన్న ఒక గిత్తను చూసి అది ధనగుప్తుడే నని తెలుసుకున్నాడు.\nఆయన ఆ గిత్తను సమీపించి దానిపై కమండలూదకం చల్లి, \"నాయనా, ఇప్పు డైనా తరుణోపాయం చెప్పమంటావా?” అని అడిగాడు.\nఆ గిత్త మనుష్య భాషలో, \"స్వామీ, మరొక అయిదు సంవత్సరాలు ఆగండి. నేను లేని కారణంచేత నా కొడుకులు వ్యాపారంలో దెబ్బతిని వ్యవసాయం మొదలు పెట్టారు. నా సహాయంతో వాళ్ళకు వ్యవసాయం కాస్త గిట్టుబాటుగా ఉంటు న్నది. మరో అయిదేళ్ళిలాగే సహాయ పడ్డానంటే వాళ్ళ కాళ్ళమీద వాళ్ళు నిల బడతారు,” అన్నది.\n\"సరే, అలాగే కానీ!” అంటూ సిద్ధుడు వెళ్ళి పోయాడు.\nసిద్ధుడు వెళ్ళిన కొద్ది కాలానికే ఆ గిత్త రోగం వచ్చి చచ్చింది. అది మొదలు ధన గుప్తుడి కొడుకులకు వ్యవసాయంలో నష్టం వచ్చింది. కారణాంతరాలు కూడా ఏర్ప డటం వల్ల వాళ్ళు ఉన్న కాస్త పొలమూ, ఇల్లూ పోగొట్టుకుని, ఊరి చివర చిన్న పాకా ఒకటి వేసుకుని, కూలి చేసుకుంటూ పొట్ట పోసుకోసాగారు.\nమళ్ళీ అయిదు సంవత్సరాలు కాగానే సిద్ధుడు, గిత్త రూపంలో ఉన్న ధనగుప్తుణ్ణి వెతుక్కుంటూ వచ్చాడు. ధనగుప్తుడి కొడుకులు ఊరి బయట పాకలో ఉన్నట్టు విని ఆయన అక్కడికి వచ్చేసరికి ఒక కుక్క బొంయి మని అరుస్తూ ఆయన మీదికి వచ్చింది.\nసిద్ధుడు దానిపై కమండలూదకం చల్లి, \"ఏమి నాయనా, ఇప్పటికైనా ఉపదేశం పొందుతావా?” అని అడిగాడు.\n\"ఇంకొక్క అయిదు సంవత్సరా లాగండి, స్వామీ. నా కొడుకులు కూలి చేసుకుని కాస్త కాస్తే వెనక వేసుకుంటు న్నారు. యాచకులూ, దొంగలూ రాకుండా నేను కాపలా కాస్తున్నాను. అయిదేళ్ళు ఇలా\nకాపాడానంటే ఆ తరువాత వాళ్ళ కాళ్ళ పైన వాళ్ళే నిలబడతారు,” అన్నది కుక్క మనిషి భాషలో.\n\"సరే అలాగే కానీ!” అంటూ సిద్ధుడు వెళ్ళి పోయాడు.\nకొద్ది రోజులకే ఆ కుక్క కూడా చని పోయింది. ధనగుప్తుడి కొడుకులు బొత్తిగా నికృష్టపు జీవితం గడుపుతున్నారు. అయి దేళ్ళు తిరగగానే తిరిగి సిద్దుడు వారున్న చోటికి వచ్చాడు. కుక్క విషయం ఆయన విచారించగా ధనగుప్తుడి కొడుకులు అది నాలుగైదేళ్ళ కిందట రోగం వచ్చి చని పోయినట్టు చెప్పారు.\nసిద్ధుడు ధనగుప్తుడి కోసం దివ్య దృష్టితో వెతకగా అతను భూమిలోపల ఒక చోట పాము రూపంలో లంకె బిందెలను అంటి పెట్టుకుని ఉన్నట్టు తెలియవచ్చింది.\nఆయన ధనగుప్తుడి కొడుకులతో, \"నాయన లారా, మీకు లంకె బిందెలు దొరికే చోటు చూపుతాను, వాటిని తవ్వి తెచ్చుకుంటారా?” అని అడిగాడు.\n\" అంతకంటే కావలిసిందేమిటి?” అంటూ ధనగుప్తుడి కొడుకులు ముగ్గురూ, మూడు గడ్డపారలు తీసుకుని సిద్ధుడి వెంట వెళ్ళి, ఆయన తవ్వమన్న చోట తవ్వారు.\nలంకెబిందెలు దొరికాయి, కాని వాటిని చుట్టు కుని ఉన్న ఒక పెద్ద పాము తల ఎత్తి చూసింది. వెంటనే ముగ్గురూ దాని మీద మూడు దెబ్బలు వేశారు.\nసిద్ధుడు వారిని వారించి ఆ పామును పూర్తిగా చావకుండా కాపాడి, దాని పై కమండలూదకం చల్లి, \" నాయనా, ఇప్పు డైనా తరించే మార్గం చెప్పమంటావా?” అని ప్రశ్నించాడు.\nపాము బాధగా తల ఎత్తి, మానవ భాషలో, \"త్వరగా చెప్పండి, స్వామీ,” అన్నది. సిద్ధుడు దాని చెవిలో ఏదో రహస్యం చెప్పాడు. అంతా విని పాము\nతల వాల్చేసి ప్రాణాలు విడిచింది. ధన గుప్తుడి కొడుకులు ఆ లంకె బిందెలు పట్టుకు పోయి, తిరిగి ఆస్తి పాస్తులు సంపాదించి బాగు పడ్డారు.\nబేతాళుడీ కథ చెప్పి, \"రాజా, నా కొక సందేహం. పాము జన్మ కన్న కుక్క జన్మా, దాని కన్న పశువు జన్మా, దాని కన్న మానవ జన్మా ఉత్తమమైనవి గదా. ఉత్తమ జన్మ లెత్తినప్పుడు కూడా ధనగుప్తుడికి తరించా లని లేని తహతహ పాము జన్మలో ఎందుకు కలిగింది? అతను ఇంకా హీన జన్మ లెత్త వలిసి వస్తుందని భయపడ్డాడా? లేక లంకె బిందెలు పొందాక తన కొడుకులకు తన సంరక్షణతో యిక అవసరముండ దను కున్నాడా? ఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.\nదానికి విక్రమార్కుడు, \"ధనగుప్తుడి మనసు మారటానికి హీన జన్మ లెత్తుతానన్న భయమూ కారణం కాదు, ఇకముందు తన కొడుకులకు తన సంరక్షణ అవసరముండ దన్నదీ కారణం కాదు. కొడుకుల పై గల మమకారమే అతన్ని తరించ నివ్వకుండా చేసింది. ఆ మమకారం చేతనే అతను కుక్క జన్మ ఎత్తికూడా తాను హీన జన్మ ఎత్తినందుకు విచారించలేదు. ఇక సంరక్షణ మాటకు వస్తే, అతను ఎంతగా సంరక్షించినా అతని కొడుకుల స్థితి అంత కంతకూ దిగ జారి పోయిందేగాని, అణు మాత్రమైనా మెరుగు కాలేదు. అందుచేత ధనగుప్తుడిలో అసలైన పరివర్తనకు కారణం కొడుకులపై మమకారం పోవటం ; దానికి కారణం వారు అతన్ని కొట్టిన చావు దెబ్బలు,\" అన్నాడు.\nరాజు కీ విధంగా మౌనభంగం కలగ గానే బేతాళుడు శవంతో సహా మాయమై మళ్ళీ చెట్టెక్కాడు. [ జె. యుగంధరశర్మ రచన ఆధారంగా]",
            "book_page_end": 22
        },
        {
            "title": "జింకమంత్రం",
            "book_page_start": 23,
            "pdf_page_start": 37,
            "pdf_page_end": 40,
            "author": "పి. పద్మారావు",
            "genre": "జానపద కథ",
            "moral": "అదృష్టం ఎప్పుడు ఏ రూపంలో వస్తుందో చెప్పలేము. నిస్సహాయులకు కూడా అదృష్టం కలిసి రావచ్చు.",
            "keywords": [
                "జింక మంత్రం",
                "భీమయ్య",
                "రాజు",
                "మంత్రి",
                "రాజద్రోహం",
                "అదృష్టం"
            ],
            "characters": [
                "భీమయ్య",
                "బైరాగి (దొంగ)",
                "రాజు",
                "మంత్రి",
                "మంగలి",
                "నౌకర్లు"
            ],
            "locations": [
                "నగరం",
                "రాజభవనం",
                "ఊరు"
            ],
            "content": "ఒక ఊళ్ళో ఒక నిరుపేద ఉండేవాడు. అతను బైరాగిగా తయారయాడు. బైరాగి. వేషంలో అతను ఒక గ్రామం నుంచి మరొక గ్రామానికి పోతూ ఎండవేళ ఒక చెట్టు నీడన కూర్చుని ఉండగా భీమయ్య అనే పేదవా డొకడు ఆ బైరాగిని చూసి సాష్టాంగ పడి, కాళ్ళు రెండూ పట్టు కున్నాడు. \"ఏంకావాలి, నాయనా?” అని బైరాగి భీమయ్యను అడిగాడు. \"తమరు సిద్ధులు. నేను బతుకుతెరువు చూసుకోలేని కటిక దరిద్రుణ్ణి. నన్ను తమ శిష్యుడుగా ఉంచుకోండి. నేను తమ వెంట వస్తాను. తమ వంటి వారి పాదసేవ చేసు కుంటే ఇహమూ పరమూ ఉంటాయి,” అన్నాడు భీమయ్య. \nఈ మాటలు విని బైరాగి భయపడ్డాడు. భీమయ్యను ఎలా వదిలించుకోవటమా అని బైరాగి నాలుగు పక్కలా చూసేసరికి కొంత దూరాన ఒక జింక తన శరీరాన్ని చెట్టు కేసి రుద్దుకుంటూ కనిపించింది. అతను భీమయ్య కా జింకను చూపించి, \"అది ఏం చేస్తున్నది?” అని అడిగాడు. \"ఒళ్ళు చెట్టు కేసి రుద్దుకుంటున్నది,” అన్నాడు భీమయ్య. \" నువు రుద్దేది నా కెరుకే! నువు రుద్దేది నా కెరుకే! నువు రుద్దేది నా కెరుకే! అని మూడు సార్లు అను,” అన్నాడు బైరాగి. భీమయ్య అట్లాగే అన్నాడు. చివరికి బైరాగి, \"ఇది జింక మంత్రం! ఈ మంత్రాన్ని అస్తమానమూ జపిస్తూ ఉన్నట్టయితే కొంత కాలానికి సిద్ధించి సకల సంపదలూ సమ కూరుస్తుంది. ఎవరికీ చెప్పని ఈ జింక మంత్రం నీకు ఉపదేశించాను. నాయనా, ఇక వెళ్ళిరా!\" అన్నాడు దొంగ బైరాగి. \nభీమయ్య జింక మంత్రం పఠిస్తూ బయలుదేరి, ఒక నగరం చేరుకున్నాడు. ఆ నగరం ఏలే రాజుకు లేకలేక ఒక కొడుకు పుట్టాడు. ఇందువల్ల మంత్రికి రాజ ద్రోహం చేయాలని ఆశ పుట్టింది. \nమంత్రి రాజుగారి మంగలిని పిలిచి, \" ఒరే, నువు రాజుగారికి గడ్డం చేసేటప్పుడు ఒక్క దెబ్బన ఆయన మెడ నరికెయ్యి. నీకు మంచి జాగీరిస్తాను,” అన్నాడు. \nమంగలి భయపడి, అభయ పత్రం పొంది, రాజ ద్రోహం చేయడానికి సిద్ధపడ్డాడు. సరిగా అదే సమయంలో భీమయ్య జింక మంత్రం ఉచ్చాటన చేస్తూ, \" నువు రుద్దేది నా కెరుకే ! నువు రుద్దేది నా కెరుకే! నువు రుద్దేది నా కెరుకే!” అంటూ అటుగా వచ్చాడు. భీమయ్య మాటలకు మంగలి భయపడి పారిపోయాడు. రాజు నౌకర్లు మంగలిని పట్టుకుని తీసుకువచ్చారు. మంగలి మంత్రి చేసిన కుట్రనంతా బయటపెట్టాడు. మంగలి భీమయ్యను చూపి, \" ఈ మహాత్ముడే నా ద్రోహం కనిపెట్టాడు,” అన్నాడు. \nరాజు భీమయ్యను ప్రశ్నించగా, జింక మంత్రం పఠించడం తప్ప భీమయ్యకు ఇంకేమీ తెలియదు. రాజు మంత్రికి ఉరి శిక్ష విధించి, మంగలికి దేశ బహిష్కార శిక్ష విధించి, జింక మంత్రంతో తన ప్రాణం కాపాడిన భీమయ్యకు మంచి జాగీరిచ్చి, అతన్ని తన కొలువులో ఉంచు కున్నాడు. జింక మంత్రం అతని సమస్య లన్నిటినీ తీర్చేసింది.",
            "book_page_end": 26
        },
        {
            "title": "పాము పెళ్ళికొడుకు",
            "book_page_start": 27,
            "pdf_page_start": 41,
            "pdf_page_end": 46,
            "author": "టి. నరసింగరావు",
            "genre": "జానపద కథ",
            "moral": "తెలివైన ఉపాయం అసాధ్యమైన పరిస్థితులను కూడా సుసాధ్యం చేస్తుంది.",
            "keywords": [
                "పాము",
                "రాజకుమారుడు",
                "రాణి",
                "ముసలిది",
                "కూసం",
                "పెళ్ళి"
            ],
            "characters": [
                "శరభదేశపు రాజు",
                "రాణి",
                "ముసలిది",
                "పెద్ద రాజకుమారుడు (పాము రూపంలో)",
                "చిన్న రాజకుమారుడు",
                "కాపు",
                "కాపు పెద్ద కూతురు"
            ],
            "locations": [
                "శరభదేశం",
                "పూలతోట",
                "రాజభవనం",
                "అరణ్యం"
            ],
            "content": "శరభదేశపు రాజుకు పిల్లలు లేరు. రాజు ఒక కొడుకు కోసమూ, రాణి ఒక కూతురి కోసమూ తపించిపోయారు. ఒక రోజు రాణి తమ ఉద్యానం అవతల ఉన్న చెట్ల మధ్య విచారంగా పచార్లు చేస్తూ ఉండగా, ఒక ఎండు చెట్టు మొదట్లో ఒక పళ్ళు లేని బోసి నోటి ముసలిది కూర్చుని, \"ఏం, మహా రాణీ, అంత విచారంగా ఉన్నావు?\" అని అడిగింది. రాణి తన గొడవ ఆ ముసలి దానికి చెప్పుకున్నది. \nముసలిది రాణికి తెల్ల పూవు రెక్కలు తింటే మగపిల్లాడు, ఎర్ర పూవు రెక్కలు తింటే ఆడపిల్ల పుడుతుందని, రెక్కలు తినవద్దని చెప్పింది. రాణి పుత్రకాంక్షతో తెల్ల పూవు రెక్కలు తిని, ఎర్ర పూవు రెక్కలు కూడా తినేసింది. \nతొమ్మిది నెలలు నిండగానే రాణికి నొప్పులు ఆరంభమయి ఆమె గర్భం నుంచి ఒక పాము వెలువడింది. ఆ తరువాత ఆమె ఒక అందమైన కొడుకును కన్నది. \nరాజకుమారుడు వివాహయోగ్యుడైనప్పుడు, దేశాటనకు వెళ్ళగా ఒక మహా సర్పం అడ్డు వచ్చి, \"ఒరే, నా పెళ్ళి తరవాతే నీ పెళ్ళి!” అని మనిషి భాషలో అరిచింది. రాణి ద్వారా విషయం తెలుసుకున్న రాజు, ఆ పాము పెద్ద కొడుకే అని గ్రహించి, దూరదేశపు రాజు కుమార్తెను పాముకు పెళ్ళి చేయించాడు. ఆ రాత్రి పాము రాజ కుమార్తెను మింగేసింది. \nమరుసటి సంవత్సరం మళ్ళీ చిన్న రాజకుమారుడు బయలుదేరగా పాము అడ్డుకుంది. రాజుకు మతి పోయి ఒక కాపు వద్దకు వెళ్ళి తన కొడుకుకు పెళ్ళి చేయిస్తే ఐశ్వర్యం ఇస్తానన్నాడు. కాపు పెద్ద కూతురు ముసలిదాని సలహా మేరకు, పావడాలు కట్టి, సున్నపు నీరూ, పాలూ తొట్టెల్లో ఉంచమని కోరింది. \nపెళ్ళయిన తర్వాత పాము కూసం విడవమని అడిగితే, కాపు కూతురు పావడా విప్పడానికి ఒక్కొక్క కూసం విడవమని కోరింది. ఏడు కూసాలు విడిచాక పాము మరో కూసం విడవలేక పోయింది. కాపు కూతురు దాన్ని సున్నపు నీటిలో ముంచిన బెత్తాలతో కొట్టి, పాల తొట్టెలో వేసింది. మరుక్షణం ఆ పాము నవమన్మధుడులాటి యువకుడిగా మారింది. \nరాజు పెద్ద కొడుక్కూ, అతడి భార్యకూ రాజ్యాభిషేకం చేశాడు. రెండో కొడుకు కాపు రెండో కూతుర్ని పెళ్ళాడాడు. అందరూ సుఖంగా ఉన్నారు.",
            "book_page_end": 32
        },
        {
            "title": "స్వర్గారోహణం",
            "book_page_start": 33,
            "pdf_page_start": 47,
            "pdf_page_end": 50,
            "author": "చందమామ బృందం",
            "genre": "పురాణ కథ",
            "moral": "సంకుచిత బుద్ధి, స్వార్థం ఇతరులకు మేలు చేసే అవకాశాన్ని నాశనం చేస్తాయి.",
            "keywords": [
                "ఆంగిరసుడు",
                "స్వర్గారోహణం",
                "యజ్ఞం",
                "ఇంద్రుడు",
                "భౌతిక దేహం"
            ],
            "characters": [
                "ఆంగిరసుడు (ముని)",
                "ఇంద్రుడు",
                "శిష్యులు",
                "దేవత",
                "భూతం",
                "మునులు"
            ],
            "locations": [
                "సముద్ర తీరం",
                "స్వర్గం"
            ],
            "content": "పూర్వం ఆంగిరసుడనే మునికి భౌతిక దేహంతోనే స్వర్గానికి వెళ్ళాలని కోరిక కలి గింది. ఇంద్రుణ్ణి తపస్సు ద్వారా ప్రసన్నం చేసుకుని, యజ్ఞ విధానాన్ని, మంత్రాన్ని తెలుసుకున్నాడు. అయితే ఆంగిరసుడు ఉదారబుద్ధి కల వాడు కాక, స్వార్థంతో ఆ యజ్ఞ రహస్యం ఇతరులకు తెలియకూడదని అనుకున్నాడు.\nఆంగిరసుడు సముద్ర తీరాన యజ్ఞం ప్రారంభించి, శిష్యులను కాపలా ఉంచి, యజ్ఞారంభంలో దానాలను శిష్యులకే ఇచ్చాడు. యజ్ఞం చివరకు, ఆఖరు పురోడాశం హెూమం చేయబోయే ముందు, చుట్టు పక్కల మునులు యజ్ఞ ప్రదేశానికి వచ్చారు. ఆంగిరసుడు తొందరలో మంత్రం చదవకుండా హెూమం చేశాడు. \nవిమానం కిందికి దిగి వచ్చింది, కానీ యజ్ఞం సంపూర్తి కాలేదని దేవత చెప్పింది. అప్పుడు ఆఖరు పురోడాశం నుంచి ఒక భూతం ఆకారం దాల్చింది. మునులు ఆ భూతాన్ని సక్రమంగా హెూమం చేయమని ఆంగిరసుడికి సలహా ఇచ్చారు. ఆంగిరసుడు మంత్రం మునులకు చెప్పి, వారి ద్వారా హెూమం చేయించాడు. \nదేవత వచ్చి, యజ్ఞ భంగమయిందని, ఈ దేహంతో స్వర్గానికి రాలేడని చెప్పింది. ఆంగిరసుడు యజ్ఞ గుండంలో దూకి దివ్య దేహంతో స్వర్గానికి చేరుకున్నాడు. అయితే, అతని సంకుచిత బుద్ధి కారణంగా భౌతిక దేహంతో స్వర్గానికి వెళ్ళే విధానం భూలోకంలోని వారికి దొరకకుండా పోయింది.",
            "book_page_end": 36
        },
        {
            "title": "తగనికోరిక",
            "book_page_start": 37,
            "pdf_page_start": 51,
            "pdf_page_end": 55,
            "author": "ఎం. సర్వేశ్వరరావు",
            "genre": "నీతి కథ",
            "moral": "అత్యాశ, అజ్ఞానం ఉన్నత స్థానాలకు పనికిరావు. తెలివైన వారికి మాత్రమే తగిన గౌరవం దక్కుతుంది.",
            "keywords": [
                "ధర్మదత్తుడు",
                "శౌచమిత్రుడు",
                "ధీమంతుడు",
                "మంత్రి పదవి",
                "యుక్తి",
                "అత్యాశ"
            ],
            "characters": [
                "ధర్మదత్తుడు (రాజు)",
                "ధీమంతుడు (ముఖ్యమంత్రి)",
                "శౌచమిత్రుడు (చిత్రకారుడు)",
                "వృద్ధుడు"
            ],
            "locations": [
                "సురపురం",
                "రాజభవనం",
                "దేవాలయం"
            ],
            "content": "సురపురం దేశపు రాజు ధర్మదత్తుడు విద్యాభిమాని, కళాపోషకుడు. శౌచమిత్రుడు అనే చిత్రకారుడు రాజు మెప్పు పొంది, చిత్రకారుడిగా స్థానం దక్కించుకున్నాడు. కానీ అత్యాశతో ముఖ్యమంత్రిగా తమ సాన్నిధ్యంలో ఉండాలని కోరిక కోరాడు. రాజు ధీమంతుణ్ణి తప్పించి శౌచమిత్రుడిని మంత్రిగా నియమించాడు.\nమరునాడు రాజు వాహ్యాళికి వెళ్ళినప్పుడు, కొలను వద్ద ఒక వృద్ధుడు కనిపించాడు. రాజు వృద్ధుడితో \"హంసను పంపిస్తే ఏం చేస్తావు?\", \"మూటను జీర్ణించుకోగలవా?\", \"మూటను ఏం చేస్తావు?\", \"నీ ఇల్లు బాగుందా?\", \"రెండు మణులతో రెండు దిక్కులనూ ప్రకాశింపజేయగలవా?\" అని ఐదు ప్రశ్నలు వేశాడు. వృద్ధుడు యుక్తితో సమాధానాలు చెప్పాడు.\nరాజు శౌచమిత్రుడిని ఆ సంభాషణల అర్థం చెప్పమని అడిగాడు. శౌచమిత్రుడు అయోమయంగా తోచి, ఒక రోజు గడువు కోరాడు. తెల్లారగానే శౌచమిత్రుడు వృద్ధుడి వద్దకు వెళ్ళి నాలుగు వేల వరహాలు ఇచ్చి ప్రశ్నల అర్థం తెలుసుకున్నాడు.\nవృద్ధుడు మొదటి ప్రశ్నకు సమాధానం ఇస్తూ, రాజు పంపిన హంస శౌచమిత్రుడేనని, నిజమైన హంస కాకపోతే రెక్కలు పీకి కాకిలా పంపుతానని చెప్పడం అంటే, అత్యాశతో వచ్చి అసలైన బుద్ధిని పోగొట్టుకున్నాడని అర్థం చెప్పాడు. మిగిలిన ప్రశ్నల ద్వారా మూట తాత్కాలిక అవసరం, ఇంటి గొడవ అంటే పాత మంత్రి పదవి ఖాళీగా ఉందని అర్థం చెప్పాడు. రెండు మణులు ఒకే దిక్కును ప్రకాశింపజేయడం అంటే, మంత్రికి బుద్ధిబలం, చిత్రకారుడికి కళా ప్రతిభ ఉన్నా, మంత్రిత్వానికి బుద్ధిబలమే ప్రధానమని అర్థం చెప్పాడు. \nశౌచమిత్రుడు అన్నీ గ్రహించి, మంత్రి పదవి తిరిగి ధీమంతుడికి ఇవ్వమని రాజును కోరాడు. రాజు ధీమంతుడే వృద్ధుడి రూపంలో వచ్చి అతనికి గుణపాఠం చెప్పాడని వెల్లడించి, శౌచమిత్రుడికి క్షమాపణ ఇచ్చాడు. శౌచమిత్రుడు ఆ ధనంతో అమూల్యమైన పాఠం నేర్చుకున్నాడు.",
            "book_page_end": 41
        },
        {
            "title": "పరీక్షాఫలితం",
            "book_page_start": 42,
            "pdf_page_start": 56,
            "pdf_page_end": 58,
            "author": "బి. లక్ష్మణాచారి",
            "genre": "సాహస కథ",
            "moral": "సాహసంతో కూడిన యుక్తి అసాధ్యమైన సవాళ్లను అధిగమించడానికి కీలకం.",
            "keywords": [
                "పరీక్షాఫలితం",
                "వనజముఖి",
                "ప్రతాపుడు",
                "పులి",
                "ముఖ కవచం",
                "యుక్తి"
            ],
            "characters": [
                "మలయకేతు మహారాజు",
                "వనజముఖి (రాజకుమారి)",
                "ప్రతాపుడు (రాజకుమారుడు)"
            ],
            "locations": [
                "సింధుదేశం",
                "రాజభవనం",
                "అరణ్యం",
                "బురద కందకం"
            ],
            "content": "సింధుదేశాన్ని మలయకేతు మహారాజు పాలిస్తూ ఉండేవాడు. ఆయన కూతురు వనజముఖి తనను పెళ్ళాడగోరిన వారికి మూడు కఠిన పరీక్షలు పెట్టింది: 1. అరణ్యంలోని పులిని నిరాయుధుడై జయించాలి. 2. తోటలోని భయంకరమైన పక్షి నుంచి కళ్ళు కాపాడుకోవాలి. 3. బురద కందకంలో దిగి, రాజకుమారి ఇచ్చే లోటాడు నీళ్ళతో బురదంతా కడుక్కోవాలి. \nనగావళీ రాజకుమారుడు ప్రతాపుడు ఈ పరీక్ష గురించి విని, అరణ్యం కృత్రిమమైనదని ఊహించాడు. అతను మనిషి ముఖాన్ని పోలి ఉండే లోహ కవచం చేయించుకుని, మాంసం మూటతో అరణ్యంలోకి ప్రవేశించాడు. \nపులి ఎదురుకాగానే మాంసం విసిరి, కవచం ధరించాడు. పులి మాంసంతో నిమగ్నమైంది. పక్షి వచ్చి కవచంలోని కళ్ళను పొడిచి పోయింది. \nప్రతాపుడు బురద కందకంలో దిగి రాజభవనానికి చేరుకున్నాడు. రాజకుమారి లోటాడు నీళ్ళతో సిద్ధంగా ఉంది. ప్రతాపుడు \"ఈ లోటాడు నీటిని కింద పడకుండా నువ్వు పోయాలి, కింద పడిన ప్రతి చుక్కకూ ఒక్కొక్క బిందెడు నీరు ఇవ్వాలి,” అన్నాడు. \nరాజకుమారి ప్రతాపుడి తెలివికి మెచ్చి, పరీక్షలో నెగ్గావని ప్రకటించి, వారికి వైభవంగా పెళ్ళి జరిగింది.",
            "book_page_end": 44
        },
        {
            "title": "ధర్మనిధి",
            "book_page_start": 45,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "హాస్యం",
            "moral": "ఫలాపేక్ష లేని ధర్మబుద్ధి, సత్కార్యం చేసేవారికి అదృష్టం కలిసి వస్తుంది.",
            "keywords": [
                "గ్రామాధికారి",
                "పాపన్న",
                "క్షేత్రజ్ఞుడు",
                "వ్రతం",
                "నిధి",
                "హాస్యం"
            ],
            "characters": [
                "గ్రామాధికారి",
                "క్షేత్రజ్ఞుడు",
                "పురోహితుడు",
                "పాపన్న",
                "మీనాక్షి",
                "రాజుగారు"
            ],
            "locations": [
                "ఊరు",
                "గ్రామాధికారి ఇల్లు"
            ],
            "content": "గ్రామాధికారి తన పెరట్లో బావి తవ్వించగోరి క్షేత్రజ్ఞుణ్ణి పిలవగా, నాలుగు నిలువుల లోతున పెన్నిధి ఉందని, అది దొరకాలంటే గజలక్ష్మి పూజా, నాగపూజా చేసి, ఒక మాసం కఠిన ఉపవాసం చేయాలని చెప్పాడు. ఉపవాసం చేయలేక, గ్రామాధికారి, ఫలాపేక్ష లేకుండా ఉపకారం చేసే పాపన్న, అతని భార్య మీనాక్షిని పిలిచి వ్రతం చేయమన్నాడు. పాపన్నా, మీనాక్షి నెల రోజులపాటు వ్రతం చేసి శల్యావశిష్టులైపోయారు, గ్రామాధికారి వారికి పది రూపాయలు ఇచ్చి పంపాడు. \nబావి తవ్వగా, ఒక కూలివాడి పలుగుకు ఇనప పెట్టె తగిలింది. కూలివాళ్ళను పంపించి, గ్రామాధికారి ఆ పెట్టెను ఇంట్లోకి చేర్చాడు. ఆశతో పెట్టె తెరవగా అందులో రాళ్లు మాత్రమే ఉన్నాయి. పాపన్నా మీనాక్షీ దొంగ తిండి తిని నిష్ఠాభంగం చేశారంటూ గ్రామాధికారి పాపన్నను నిష్ఠురాలాడాడు. \nపాపన్న వచ్చి పెట్టె తెరవగా అందులో బంగారం కనిపించింది. గ్రామాధికారి ఆత్రంగా చూస్తే మళ్ళీ రాళ్లే కనిపించాయి. గ్రామాధికారికి అక్కరలేదంటూ పాపన్న ఆ పెట్టెను తన ఇంటికి తీసుకుపోయి, ధర్మకార్యాలకు వినియోగిస్తానని రాజుకు కబురు చేశాడు. రాజు పాపన్నకు బహుమానం, యోగ్యతా పత్రం పంపాడు. ధనదానం చేయాలని కోరుకోని పాపన్నకు ధర్మనిధి దొరికింది, కానీ స్వార్థంతో దాన్ని కోరిన గ్రామాధికారికి రాళ్ళు మాత్రమే మిగిలాయి.",
            "book_page_end": 48
        },
        {
            "title": "రామాయణం",
            "book_page_start": 49,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పౌరాణికం",
            "moral": "రామబలం ముందు రావణుడి మాయాజాలం మరియు అధికార మదం నిలబడలేవు. అధర్మం పతనం తప్పదు.",
            "keywords": [
                "రామాయణం",
                "యుద్ధకాండ",
                "రావణుడు",
                "సీత",
                "అంగదుడు",
                "సుగ్రీవుడు"
            ],
            "characters": [
                "రాముడు",
                "లక్ష్మణుడు",
                "సీత",
                "రావణుడు",
                "విభీషణుడు",
                "సరమ",
                "సుగ్రీవుడు",
                "అంగదుడు",
                "మాల్యవంతుడు"
            ],
            "locations": [
                "లంకా నగరం",
                "అశోకవనం",
                "సువేల పర్వతం",
                "త్రికూట పర్వతం"
            ],
            "content": "రావణుడు అశోకవనంలో సీత వద్దకు వచ్చి, రాముడు యుద్ధరంగంలో చనిపోయాడని మాయమాటలు చెప్పి, విద్యుజ్జిహ్వుడి ద్వారా రాముడి శిరస్సు, బాణాన్ని చూపించాడు. సీత దుఃఖ సముద్రంలో మునిగింది. విభీషణుడి భార్య సరమ వచ్చి, రాముడు వానరసేనతో దక్షిణ తీరానికి వచ్చిన సంగతి చెప్పి, రావణుడి మాయలు నమ్మవద్దని ఊరడించింది. \nసరమ ద్వారా రావణుడు తన మంత్రులతో ఆలోచిస్తున్న సంగతి సీత తెలుసుకుంది. మాల్యవంతుడనే వృద్ధి రాక్షసుడు రాముడితో సంధి చేసుకోమని, సీతను ఇచ్చేయమని సలహా ఇచ్చినా, రావణుడు కోపంతో తిరస్కరించి నగర రక్షణ ఏర్పాట్లు చేశాడు. \nరాముడు అంగదుడిని రావణుడి వద్దకు రాయబారిగా పంపి, సీతను తెచ్చి శరణు వేడకపోతే, లంకను నాశనం చేసి విభీషణుడిని రాజుగా చేస్తానని సందేశం పంపాడు. అంగదుడు రావణుడి సభకు వెళ్ళి సందేశాన్ని వినిపించగా, రావణుడు కోపంతో అతన్ని చంపమని ఆజ్ఞాపించాడు. \nరాక్షసులు పట్టుకోబోగా, అంగదుడు వారిని చంకల్లో ఇరికించుకుని, రావణుడి ఇంటి ప్రాకారం మీది గోపురాన్ని కాలితో తన్ని విరిచి, గట్టిగా తన పేరు చెప్పుకుని రాముడి వద్దకు తిరిగి వాలాడు. \nతరువాత వానరసేనలు లంకానగరాన్ని ముట్టడించాయి. రాముడు లక్ష్మణుడు, సుగ్రీవుడు, హనుమంత, అంగద, నీల మరియు విభీషణుడు తప్ప మిగిలిన వానరులంతా వానర రూపాలతోనే ఉండాలని నియమం పెట్టాడు. \nవారు త్రికూట పర్వతం ఎక్కి లంకానగర శోభను చూశారు. రావణుడు కనిపించగానే సుగ్రీవుడు కోపం పట్టలేక గోపురం మీదికి దూకి, రావణుడి కిరీటాన్ని తన్ని, తిరిగి రాముడి వద్దకు చేరుకున్నాడు. రాముడు సుగ్రీవుడి తొందరపాటును మందలించాడు. చివరకు, రాముడి ఆజ్ఞ మేరకు వానర సేనలు నాలుగు ద్వారాల వద్ద యుద్ధానికి సిద్ధమయ్యాయి.",
            "book_page_end": 56
        },
        {
            "title": "ధ్రువచరిత్ర - 5",
            "book_page_start": 57,
            "pdf_page_start": 71,
            "pdf_page_end": 74,
            "author": "చందమామ బృందం",
            "genre": "పౌరాణికం",
            "moral": "నిరంతర తపస్సు, సత్ప్రవర్తన, కోపాన్ని అదుపులో ఉంచుకోవడం వలన అత్యున్నత స్థానం లభిస్తుంది.",
            "keywords": [
                "ధ్రువుడు",
                "విష్ణువు",
                "తపస్సు",
                "రాజ్యాభిషేకం",
                "యక్షులు",
                "ధ్రువ మండలం"
            ],
            "characters": [
                "ధ్రువుడు",
                "విష్ణువు",
                "ఉత్తానపాదుడు",
                "సునీతి",
                "సురుచి",
                "కుబేరుడు",
                "స్వాయంభువమనువు"
            ],
            "locations": [
                "మధు వనం",
                "నగరం",
                "బదరికాశ్రమం",
                "ధ్రువ మండలం"
            ],
            "content": "ధ్రువుడు తపస్సు చేయగా, విష్ణువు గరుడ వాహనంపై వచ్చి ప్రత్యక్షమై, శంఖంతో నుదుటిపై తాకగా ధ్రువుడికి వాక్శుద్ధి కలిగింది. విష్ణువు ధ్రువుడికి ఇరవై ఆరువేల సంవత్సరాలు రాజ్యపాలన, అనంతరం నక్షత్రరూపుడై స్థిర స్థానంలో ఉండేటట్టు వరం ఇచ్చాడు.\nధ్రువుడు నగరానికి చేరుకోగా తండ్రి ఉత్తానపాదుడు, తల్లులు సునీతి, సురుచి ఆనందంతో స్వాగతం పలికారు. ధ్రువుడు రాజభోగాలు అనుభవిస్తూ ఉన్నాడు. కాలం గడిచాక, ఉత్తానపాదుడు ధ్రువుడికి రాజ్యాభిషేకం చేసి వనవాసానికి వెళ్ళిపోయాడు. \nధ్రువుడు భ్రమి, ఇల అనే వారిని పెళ్ళాడాడు. ఉత్తముడు (ధ్రువుడి సవతి తమ్ముడు) యక్షుడిచేత చంపబడ్డాడు. ధ్రువుడు కోపంతో అలకాపురంపై దండెత్తి, యక్షులను చంపి మాయాజాలాలను ఛేదించాడు. ధ్రువుడి తాత స్వాయంభువమనువు వచ్చి, కోపాన్ని విడిచిపెట్టమని, నిరపరాధులను చంపావని హితం చెప్పాడు. \nకుబేరుడు వచ్చి ధ్రువుడిని మంచి చేసుకుని, స్నేహం సంపాదించాడు. ధ్రువుడు 26 వేల ఏళ్ళు రాజ్యం చేసి, రాజ్యాన్నీ త్యాగం చేసి బదరికాశ్రమానికి వెళ్ళి యోగ సమాధిలో కూర్చున్నాడు. \nవిష్ణు దూతలు దివ్య విమానంలో వచ్చి, సప్తర్షులకూ పూర్వీకులకూ లభించని ధ్రువ మండలానికి తీసుకుపోవడానికి వచ్చామని చెప్పారు. ధ్రువుడు తన తల్లి సునీతి గురించి అడగగా, వారు మరో విమానంలో స్వర్గానికి వెళుతున్న సునీతిని చూపారు. ధ్రువుడు తృప్తిపడి, విమానం ఎక్కి ధ్రువ మండలానికి చేరుకున్నాడు.",
            "book_page_end": 60
        }
    ],
    "statistics": {
        "total_stories": 12,
        "author_counts": {
            "చందమామ బృందం": 6,
            "బంకించంద్ర చట్టోపాధ్యాయ": 1,
            "జె. యుగంధరశర్మ": 1,
            "పి. పద్మారావు": 1,
            "టి. నరసింగరావు": 1,
            "ఎం. సర్వేశ్వరరావు": 1,
            "బి. లక్ష్మణాచారి": 1
        },
        "genre_counts": {
            "చరిత్ర": 1,
            "జీవిత చరిత్ర": 1,
            "చారిత్రక నవల": 1,
            "బేతాళ కథ": 1,
            "జానపద కథ": 2,
            "పురాణ కథ": 1,
            "నీతి కథ": 1,
            "సాహస కథ": 1,
            "హాస్యం": 1,
            "పౌరాణికం": 2
        }
    }
}