{
    "book_id": "చందమామ_1964_04",
    "stories": [
        {
            "title": "భారత చరిత్ర",
            "book_page_start": 2,
            "pdf_page_start": 12,
            "pdf_page_end": 14,
            "author": "చందమామ బృందం",
            "genre": "చరిత్ర",
            "moral": "చారిత్రక వ్యాసం కాబట్టి నీతి లేదు.",
            "keywords": [
                "మాల్వా చరిత్ర",
                "గుజరాతు చరిత్ర",
                "కాశ్మీరు చరిత్ర",
                "ఢిల్లీ సామ్రాజ్య విచ్ఛిత్తి",
                "మొగలులు"
            ],
            "characters": [
                "అలాఉద్దీన్ ఖల్జీ",
                "దిలావర్ ఖాన్ ఘూరీ",
                "మహ్మూద్ ఖల్జీ",
                "అహ్మద్ షా",
                "జైనుల్ ఆబిదీన్",
                "అక్బరు"
            ],
            "locations": [
                "మాల్వా",
                "గుజరాతు",
                "కాశ్మీరు",
                "చితోడ్",
                "అహమ్మదాబాదు"
            ],
            "content": "మాల్వా\n1305లో అలాఉద్దీన్ ఖల్జీ చేత జయించ\nబడిన మాల్వా, తీమూర్ దాడుల సమ\nయంలో స్వతంత్రమయింది (1401). దానికి\nదిలావర్ ఖాన్ ఘూరీ రాజయాడు. రణ\nకౌతుకుడైన ఇతని కొడుకు అల్ఫ్ ఖాన్\n1422 లో వర్తకుడిలా మారు వేషం వేసు\nకుని ఆకస్మికంగా ఒరిస్సా రాజుపై పడ్డాడు.\nఒరిస్సా రాజు అతనికి 75 ఏనుగులు లంచ\nమిచ్చి పంపేశాడు. ఇతని కొడుకు ఘజ్నీ\nఖాన్ అసమర్ధుడు కావటంచేత అతని మంత్రి\nమహ్మూదాఖాన్ రాజ్యం కాజేశాడు (1436\nమే). ఈ విధంగా మాల్వా ఖల్జీరాజుల\nఅధీన మయింది.\nమహ్మూద్ ఖల్జీ యుద్ధ కుశలుడు. అతను\nగుజరాతు, ఢిల్లీ, బహ్మనీ, మేవారు రాజు\nలతో యుద్ధాలు చేశాడు. ఈ యుద్ధాలన్నిటి\nలోకీ వినోదకరమైనది, అతను మేవారు\nరాణాతో చేసిన యుద్ధం. ఉభయపక్షాలూ\nవిజయం ప్రకటించాయి! రాణా చితోడ్లో\nవిజయ గోపురం నిర్మిస్తే, మాల్వా సుల్తాను\nమాండూలో ఏడంతస్తుల విజయ స్తంభం\nనిర్మించాడు! ఏమైనా మహ్మూద్ ఖల్జీ\nసమర్ధుడు, తన రాజ్యాన్ని నాలుగు పక్కలా\nవిస్తరింపజేశాడు. ఈజిప్టులోని ఖలీఫా ఇతన్ని\nగుర్తించాడు.\n1469 జూన్ 1 న ఇతను చనిపోగా,\nరెండు రోజుల అనంతరం ఇతని పెద్ద\nకొడుకు ఘియాసుద్దీన్ మాల్వాకు సుల్తా\nనయాడు. ఇతని రెండవ కొడుకు రెండవ\nమహ్మూద్ 1510 లో రాజ్యానికి వచ్చి,\nరాజపుత్రుడైన మేదినీరాయ్న ప్రధానిగా\nపెట్టుకున్నాడు. అతని వెనుకగా హిందువులు\nపెద్ద పదవులలోకి వచ్చారు. తిరిగి 1561-\n62 దాకా మాల్వా మొగలు సేనాపతుల\nఆధీనం కాలేదు.\n31. ఢిల్లీ సామ్రాజ్య విచ్ఛిత్తి - వివిధ ప్రాంతాలు\nగుజరాతు\nవిదేశీ వర్తకపు రేవులు కారణంగా గుజ\nరాతు చాలా సంపన్నమయింది. 1297 లో\nఅలా ఉద్దీన్ దానిని జయించి ఢిల్లీ సామ్రా\nజ్యంలో చేర్చాడు. దానిని పాలించిన\nసుల్తాను ప్రతినిధులలో జఫరాఖాన్ అనే\nముస్లిము మతం పుచ్చుకున్న రాజపుత్రుడు\n1401 లో స్వతంత్రం ప్రకటించాడు.\n1411 జూనులో గుజరాతుకు రాజైన\nఅహ్మద్ షా అనేవాడు గుజరాతును వాస్త\nవంగా స్వతంత్రం చేసిన వాడని చెబుతారు.\nఇతను 30 ఏళ్ళు పాలించి, గుజరాతు\nరాజ్యాన్ని విస్తరింప జేశాడు. అహమ్మదా\nబాదు నగరాన్ని అందంగా నిర్మించాడు.\nఇతను 1442 లో మరణించాడు.\nఅయితే గుజరాతుకు ఖ్యాతి చేకూర్చి,\nఆ రాజ్యాన్ని హెచ్చుగా విస్తృత పరచిన\nవాడు, మహ్మూద్ బేగర్హా అనేవాడు. ఇతను\nచిన్నతనంలోనే సింహాసనానికి వచ్చి, 53\nఏళ్ళు పాలించాడు. ఇతని శౌర్యపరాక్రమా\nలనూ, న్యాయబుద్ధినీ అప్పటి చరిత్రకారులు\nకీర్తించారు. ఇతను అవసానకాలంలో,\nభారతదేశంలో పోర్చుగీసువారి ప్రభావం\nపెరగకుండా చేసేందుకు ఈజిప్టు సుల్తానుతో\nసంబంధాలు పెట్టుకొన యత్నించాడు.\n1508 లో బొంబాయికి దక్షిణంగా చౌల్\nవద్ద ఈజిప్టు, భారతీయ బలాలు ఏకమై పోర్చు\nగీసు నౌకాదళాన్ని ఓడించాయి. అయితే\n1509లో పోర్చుగీసువారు దియూ వద్ద\nముస్లిము నౌకాబలాన్ని అంతంచేసి, తమ\nసముద్రవర్తకం సుస్థిరం చేసుకుని, దియూ\nవద్ద ఒక ఫాక్టరీ కట్టటానికి స్థలం కూడా\nపుచ్చుకున్నారు.\n1511 లో మహ్మూద్ బేగర్హా చని\nపోయిన అనంతరం చెప్పుకోదగినవాడు అతని\nమనమడు బహదుర్. ఇతను మాల్వాను\nఅధీనం చేసుకోవటమేగాక, మేవార్ తోకూడా\nయుద్ధం చేసి చితోడ్ను ముట్టడించాడు.\nఅయితే హుమాయూన్ హయాంలో మాల్వా\nతోబాటు, ఇతని రాజ్యంలో చాలా భాగం\nపోయింది. 1537 లో పోర్చుగీసువారు\nఇతన్ని ద్రోహంగా చంపేశారు. 1572 లో,\nఅక్బరు కాలంలో గుజరాతు తిరిగి మొగలుల\nపరమయింది.\nకాశ్మీరు\nకాశ్మీరు హిందూ రాజుల పరిపాలనలో\nఉండేది. 1315 లో షామిర్జా అనే వాడు\nకొలువులో ప్రవేశించి, రాజు చనిపోయిన\nఅనంతరం సింహాసనాన్ని స్వాధీన పరచు\nకున్నాడు. ఇతను 1349 ప్రాంతంలో\nపోయాడు. తరువాత 46 ఏళ్ళపాటు ఇతని\nముగ్గురు కొడుకులూ, ఒకరి తరువాత ఒక\nరుగా కాశ్మీరును పాలించారు. ఆఖరు వాడు\n1394 లో పోగా అతని కొడుకు సికందర్\nరాజయాడు.\n1420 జూనులో ఇతని రెండవ కొడుకు\nతన అన్నను ఓడించి కాశ్మీరు సింహాసనాన్ని\nజైనుల్ ఆబిదీన్ అనే పేరుతో అధిష్ఠించాడు.\nఇతని 50 ఏళ్ళ పరిపాలన చరిత్ర ప్రసిద్ధ\nమైనది. ఇతను దొంగతనాలూ, బందిపోట్లూ\nఅరికట్టాడు; ధరలు అదుపులో ఉంచాడు;\nప్రజల పన్నుల భారం తగ్గించాడు; ప్రజా\nసౌక ర్యాలు పెంపొందించాడు; హిందూ\nపండితులను తన ఆస్థానంలో ఉంచు\nకున్నాడు; అందరికీ మత స్వాతంత్య్రం\nఇచ్చాడు; మహాభారతాన్నీ, రాజతరంగిణినీ\nసంస్కృతం నుంచి పర్షియను భాషలోకి\nఅనువదింప జేశాడు.\nఇతను 1470 డిసెంబరులో మరణిం\nచిన అనంతరం కాశ్మీరులో పరిపాలన కన్న\nఅరాజకం హెచ్చుగా ఉండింది. 1540 లో\nహుమాయూన్ బంధువైన మిర్జాహైదర్\nకాశ్మీరును జయించాడు. అయితే 1551 లో\nకాశ్మీరు ప్రముఖు లితన్ని గద్దె దించేశారు.\nచివరకు 1555 లో, అక్బరు హయాంలో\nకాశ్మీరు ఢిల్లీ సామ్రాజ్యంలో చేరిపోయింది.",
            "book_page_end": 4
        },
        {
            "title": "మహాభారతం",
            "book_page_start": 5,
            "pdf_page_start": 15,
            "pdf_page_end": 18,
            "author": "చందమామ బృందం",
            "genre": "ఇతిహాసం",
            "moral": "ధర్మం, న్యాయం, సత్యం పాటించిన వారికి దైవ సహాయం లభిస్తుంది. ధర్మానికి అనుబంధాలు, సుఖాల కన్నా విలువైనవి.",
            "keywords": [
                "మహాప్రస్థానం",
                "పాండవులు",
                "ధర్మరాజు",
                "స్వర్గం",
                "నరకం",
                "యముడు"
            ],
            "characters": [
                "ధర్మరాజు",
                "భీముడు",
                "అర్జునుడు",
                "ద్రౌపది",
                "ఇంద్రుడు",
                "యముడు",
                "కర్ణుడు",
                "దుర్యోధనుడు",
                "నారదుడు"
            ],
            "locations": [
                "ఇంద్రప్రస్థం",
                "ద్వారకానగరం",
                "హిమవత్పర్వతం",
                "స్వర్గం",
                "నరకం"
            ],
            "content": "యాదవ వినాశం మాట వినగానే తమకు\nకూడా కాలం తీరిపోతున్నదని ధర్మరాజు\nఅర్జునుడితో అన్నాడు. అందుచేత పాండ\nవులు మహాప్రస్థానానికి సిద్ధపడ్డారు. ధర్మ\nరాజు యుయుత్సుణ్ణి పిలిపించి, అతనికి\nరాజ్యమిచ్చి, తన రాజ్యానికి పరీక్షిత్తును\nరాజుగా చేసి, ఇంద్రప్రస్థానికి యాదవ కులో\nద్ధారకుడైన వజ్రుణ్ణి రాజుగా చేసి, వారిని\nకనిపెట్టి ఉండమని సుభద్రకు చెప్పాడు.\nఅనంతరం, చనిపోయిన యాదవప్రముఖు\nలకు జలతర్పణాలు వదిలి, మునుల కంద\nరికీ విందు చేసి, సమస్తదానాలూ ఇచ్చి,\nపరీక్షిత్తును కృపుడికి శిష్యుడుగా ఉంచి,\nఅందరూ వల్కలాలు ధరించి మహాప్రస్థానం\nబయలుదేరారు.\nవారి ప్రయాణం చూసి పౌరులు చాలా\nదుఃఖించారు. ద్రౌపదీ సహితులై పాండవులు\nవెళ్ళిపోతుంటే కొందరికి, జూదంలో ఓడి\nవారు అరణ్యవాసానికి బయలుదేరటం\nజ్ఞాపకం వచ్చింది. వారిని స్త్రీ పురుషులు\nచాలా దూరం వెంబడించి, వారి నిశ్చయాన్ని\nమార్చలేక వెనక్కు తిరిగారు. వారి వెంట\nఒక కుక్క మాత్రమే వెళ్ళింది. ఉలూపి\nగంగా నది ప్రవేశించింది, చిత్రాంగద తన\nతండ్రి దేశం వెళ్ళిపోయింది.\nపాండవులు తూర్పుగా బయలుదేరి ఒకరి\nవెనుక ఒక్కరుగా నడిచారు. ముందు ధర్మ\nరాజూ, వెనుక భీముడూ, అర్జునుడూ, నకు\nలుడూ, సహదేవుడూ, సహదేవుడి వెనుక\nద్రౌపదీ, ఆమె వెనుక కుక్కా నడిచారు.\nఅర్జునుడు తన వెంట గాండీవాన్నీ, అక్షయ\nతూణీరాలనూ ఉంచుకున్నాడు. వారలా\nవెళ్ళివెళ్ళి లౌహిత్యమనే సముద్రాన్ని చేరు\nకున్నారు. అక్కడ వారి దారికి అడ్డంగా\nఅగ్నిదేవుడు ప్రత్యక్షమై, \" ధర్మరాజా,\nనేను అగ్నిని. మీ తమ్ముడు అర్జునుడు తన\nగాండీవాన్ని వదిలెయ్యాలి. అది వరుణు\nడిది. దానితో పని అయిపోయింది గనక\nతిరిగి వరుణుడికి చెందాలి,” అన్నాడు.\nఅర్జునుడు తన గాండీవాన్నీ, అక్షయతూణీ\nరాలనూ సముద్రంలో విసిరివేయగానే అగ్ని\nఅంతర్ధానమయాడు.\nఅప్పుడు పాండవులు దక్షిణంగా తిరిగి\nలవణసముద్రపు ఉత్తరతీరం వెంట నడిచి,\nకొంతదూరం నైఋతి దిక్కుగా వెళ్ళి, పడ\nమరకు తిరిగారు. అక్కడ వారికి సముద్ర\nజలంలో ముణిగి ఉన్న ద్వారకానగరం\nకానవచ్చింది.\nఅక్కడి నుంచి వారు ఉత్తరంగా\nనడిచారు, హిమవత్పర్వతాన్ని చూశారు.\nదారిలో ఆకస్మికంగా ద్రౌపది పడి\nపోయింది. భీముడు తన ముందు నడిచే\nధర్మరాజుతో, \" అన్నా, ద్రౌపది పడి\nపోయింది. ఆమె ఏ దోషం చేత పడి\nపోయింది?\" అని అడిగాడు.\n\" ద్రౌపదికి అర్జునుడంటే పక్షపాతం.\nఅందుచేత పడి పోయింది,” అని ధర్మరాజు\nఅన్నాడు. కాని ఆయన వెనక్కు తిరిగి\nచూడలేదు.\nతరువాత వరుసగా సహదేవుడూ, నకు\nలుడూ, అర్జునుడూ, భీముడూ పడి\nపోయారు. సహదేవుడు తన కన్న ప్రాజ్ఞుడు\nలేడనుకునే వాడనీ, నకులుడు తన అందా\nనికి గర్వించే వాడనీ, అర్జునుడు అందరినీ\nఒక్క రోజులో చంపేస్తానని ప్రగల్భాలు\nపలికాడనీ, ఇతర ధనుర్ధరుల పట్ల తేలిక\nభావం కలిగి ఉండే వాడనీ, భీముడు తిండి\nపోతూ, బలగర్వితుడూ అనీ ధర్మరాజు\nచెప్పాడు. చివరకు ఆయనా, కుక్కా\nమిగిలారు.\nఅప్పుడు ఇంద్రుడు రథంతో వచ్చి ధర్మ\nరాజును అందులో ఎక్కమని ఆహ్వానిం\nచాడు. తన తమ్ములూ, ద్రౌపదీ వస్తేగాని\nతాను స్వర్గానికి రానని ధర్మరాజు చెప్పాడు.\n\" వా రక్కడికి ముందుగానే చేరారు. నీవు\nకూడా రా,” అన్నాడు ఇంద్రుడు.\n\"దేవా, ఈ కుక్క నన్నే నమ్ముకుని\nనా వెంట వస్తున్నది. దీనిని కూడా స్వర్గానికి\nతెస్తాను,” అని ధర్మరాజు అన్నాడు.\nఅందుకు ఇంద్రుడు ఒప్పుకోలేదు.\nఇద్దరికీ వాగ్వాదం జరిగింది.\nఅప్పుడు కుక్క రూపంలో ఉన్న\nయముడు ధర్మరాజును మెచ్చుకుని,\n\" స్వర్గంలో కూడా నీకు సమానులు లేరు.\nబొందెతోనే స్వర్గానికి వెళ్ళు,” అన్నాడు.\nధర్మరాజు రథ మెక్కి స్వర్గం చేరు\nకున్నాడు. అక్కడ ధర్మరాజుకు దుర్యో\nధనుడు కనిపించాడు గాని, తన తమ్ములూ,\nఅన్న అయిన కర్ణుడూ, శిఖండి ధృష్ట\nద్యుమ్నులూ, అభిమన్యుడూ మొదలైన\nవారెవరూ కనిపించ లేదు.\n\"పాపి అయిన ఈ దుర్యోధనుడితో\nబాటు స్వర్గం నాకు వద్దు. నా తమ్ములూ,\nద్రౌపదీ ఉండే చోటికే వెళ్ళుతాను,” అంటూ\nఆయన వెనక్కు తిరిగాడు.\n\"స్వర్గానికి వచ్చినా నీకీ పాత అను\nబంధాలు పోలేదా? ఇక్కడ వాటిని విడిచి\nపెట్టి, హాయిగా స్వర్గ సుఖాలు అనుభ\nవించు,\" అని నారదుడు ధర్మరాజు కు\nసలహా ఇచ్చాడు. కాని తన తమ్ములున్న\nచోటికే పోతానని ధర్మరాజు పట్టుపట్టాడు.\nదేవతలు అలాగే కానిమ్మన్నారు. ఒక\nదేవదూత ధర్మరాజును నరకం దిక్కుగా\nతీసుకుపోయాడు. దారి పొడుగునా పాపు\nలున్నారు. సుఖమైన దారి కాదు. చీకటి.\nరొచ్చుదారి. దారి పొడుగునా ఈగలూ,\nదోమలూ ముసురుతున్నాయి. ఎక్కడ\nచూసినా కళేబరాల గుట్టలు. కత్తులు\nఆకులుగా గల చెట్లు. అక్కడక్కడా కాలే\nఇసుక నేల. ఇనుప రాళ్ళ గుట్టలు.\n\" ఇంకా ఎంత దూరం వెళ్ళాలి?” అని\nధర్మరాజు దేవదూత నడిగాడు.\n\"అయ్యా, ఇది మీరు నడవ దగిన\nదారి కాదు, తిరిగిపోదాం రండి,\" అని దేవ\nదూత అన్నాడు.\nదుర్గంధంతో ధర్మరాజుకు తల తిరిగి\nపోతున్నది. ఆయనకు దుఃఖం ముంచు\nకొచ్చింది. అంతలో ఆయనకు ఆర్తనాదాలు\nవినవచ్చాయి : \" బాబూ, రెండు గడియల\nపాటు ఆగు, వెళ్ళిపోకు. నీవు రావటంచేత\nఈ ప్రాంతాల శుభ్రమైన గాలి వీస్తున్నది.\nకాస్త సుఖంగా ఉన్నది! మాకు బాధ\nఅంతగా తెలియటం లేదు.”\nధర్మరాజు అక్కడే నిలబడి, \"మీ\nరెవరు ?” అని అడిగాడు.\nధర్మరాజు నిర్ఘాంతపోయి, \"నాకేమైనా పిచ్చి\nపట్టిందేమో!\" అను కున్నాడు. ఆయన\nదేవదూతతో, \" నాయనా, నీవు తిరిగివెళ్ళు.\nనే నిక్కడే ఉంటానని నిన్ను పంపిన వారితో\nచెప్పు,” అన్నాడు.\nరెండు గడియల అనంతరం ఇంద్రాది\nదేవతలు ధర్మరాజున్న చోటికి వచ్చారు.\nవెంటనే నరకచిహ్నలన్నీ మాయమయాయి.\nకొద్ది పాపం చేసుకున్న వారు ముందు నరక\nబాధ అనుభవించి తరవాత స్వర్గసుఖా\nలనుభవిస్తారని దేవతలు ధర్మ రాజుకు\nతెలియ జెప్పి ఆయన్ను ఉత్తమ లోకాలకు\nఆహ్వానించారు.\nధర్మరాజు ఆకాశ గంగలో స్నానం చేసి\nపవిత్రుడై స్వర్గానికి వెళ్ళి, అక్కడ కర్ణుణ్ణి,\nతన తమ్ములనూ, ద్రౌపదినీ, ధృతరాష్ట్రుణ్ణి,\nభీష్మద్రోణులనూ, పాండురాజు వెంట కుంతీ\nమాద్రులనూ, విరాట, ద్రుపద, శిఖండి\n\" కర్ణుణ్ణి! భీముణ్ణి! అర్జునుణ్ణి!\nనకులుణ్ణి ! సహదేవుణ్ణి! ద్రౌపదిని!\" అని\nసమాధానాలు వినిపించాయి. వారంతా\nఅలాటి నికృష్టమైన చోట ఉన్నారని తెలిసి మొదలైన వారినీ చూశాడు.",
            "book_page_end": 8
        },
        {
            "title": "రాకాసిలోయ",
            "book_page_start": 9,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సాహసం",
            "moral": "సాహసం చేసేటప్పుడు తెలివిగా వ్యవహరించాలి. శత్రువుల కన్నా ముందుగా లక్ష్యాన్ని చేరాలి.",
            "keywords": [
                "రాకాసి లోయ",
                "కల్పకవల్లి",
                "జగభోజి",
                "కేశవుడు",
                "పులిరాజు",
                "బ్రహ్మదండి"
            ],
            "characters": [
                "కేశవుడు",
                "జయమల్లు",
                "కోయగోమాంగ్",
                "జగభోజి",
                "కింకరుడు",
                "పులిరాజు",
                "బ్రహ్మపుర రాజు",
                "రాజగురువు",
                "బ్రహ్మదండి మాంత్రికుడు",
                "కల్పకవల్లి"
            ],
            "locations": [
                "రాకాసి లోయ",
                "బ్రహ్మపుర రాజ్యం",
                "కోయ గ్రామం"
            ],
            "content": "[ గణాచారి ముఠావాళ్ళ బారినుంచి బయటపడిన కేశవుడూ అతడి మిత్రులకు, రాకాసి\nలోయలో, జగభోజీ, కింకరుడూ జరిపిన సంభాషణ వినబడింది. వాళ్లకు పులిరాజు కూడా\nకనిపించింది. లోయ కవతల సైన్యంతో వచ్చి చేరిన బ్రహ్మపురరాజు, తన గురువుతో\nలోయలోకి ఎలా ప్రవేశించటం అన్న విషయమై సంప్రతిస్తున్నాడు. — తరవాత]\nకొంత చర్చ జరిగిన మీదట బ్రహ్మపుర\nరాజు, \"గురువర్యా! ఈ సరికే జగభోజి\nమన రాక తెలుసుకుని వుంటే, వాడు\nఅమ్మాయితో సహా లోయ వదిలి పారిపోయే\nప్రమాదం వున్నదని నేను భయపడు\nతున్నాను,” అన్నాడు.\nరాజగురువు కొంచెం ఆలోచించి, తల\nపంకిస్తూ, \"మహారాజా! మీరు అలాంటి\nభయాలేమీ పెట్టుకోకండి. మన రాక\nజగభోజికి తెలియదనుకోవటం పొరపాటు.\nఅడవిలో కల్పకవల్లిని వాడు పట్టుకున్నప్పుడు\nఅన్న మాటలు, ఆమె చెలికత్తెలు స్పష్టం\nగానే విన్నారు. ఈ రాబోయే అమావాశ్యకు\nగాని, వాడి దీక్ష నెరవేరదు. అప్పటివరకూ\nఎన్ని ప్రమాదాలొచ్చినా, వాడు యీ రాకాసి\nలోయలోనే వుంటాడు. ఒక వేళ వాడు ఆఖరి\nనిమిషంలో భయపడి పారిపో దలిచినా,\nమనం కాపుంచిన, గురు మౌనానందుడూ,\nకోయ గడేజంగ్ వాడి ప్రయత్నం సాగ\nనివ్వరు,” అన్నాడు.\nరాజగురువు అన్నట్టే గురు మౌనానం\nదుడూ, కోయ గడేజంగ్ తమ తమ అను\nచరులతో రాకాసిలోయ నుంచి పైకి ఎక్కి\nపారిపోయేందుకు వీలున్న దారులన్నీ వేయి\nకళ్ళతో కాపలా కాస్తున్నారు. మౌనానందుడి\nఅనుచరుల్లో ముఖ్యులు బిడాలీ, శ్వానకర్జీ,\nకోయ గడేజంగ్ అనుచరుల్లో ముఖ్యుడు,\nనరమాంస భక్షకుల నాయకుడైన చండ\nమండూకుడు.\nబ్రహ్మపుర రాజు వెంట వీరే కాక పెద్ద\nసేన కూడా వున్నది. అందులో గజాశ్వద\nళాలు కూడా వున్నవి. కోయగోమాంగ్ తనకు\nవినబడుతున్నవని చెప్పే గంటల సవ్వ\nడులు ; ఆ గజసైనిక దళాల్లోని, ఏనుగుల\nమెడలకు వేలాడుతున్న కంచు గంటలు\nచేసే ధ్వనులు.\nరాత్రి గడుస్తున్న కొందికీ, లోయకు\nకొంచెం ఎగువగా రాళ్ళ మీద కూచునివున్న\nకేశవుడూ అతడి మిత్రులకు, అన్ని వైపుల\nనుంచీ రకరకాల శబ్దాలు వినబడుతున్నవి.\nపిండారబోసినట్టుగా వున్న వెన్నెల కాంతిలో\nవాళ్ళకు, దిగువనున్న లోయ స్పష్టంగా\nకనబడుతున్నది. జయమల్లు లోయ కేసి\nకొంచెంసేపు పరీక్షగా చూసి, \"కేశవా!\nఈ వెన్నెల వెలుగులో యిక్కణ్ణించి మనం\nలోయలోకి దిగటం ఏమంత కష్టంకాదు.\nనా ఉద్దేశం, ఆ పులిరాజును సూర్యోదయం\nలోపలే చంపి, దాని చర్మం వలిచి, నువ్వు\nధరించటం మంచిదని. తెల్లవారితే, మన\nఉనికి జగభోజికీ, వాడి అనుచరుడికీ తెలిసి\nపోవచ్చు,” అన్నాడు.\n\"నువ్వన్నట్టు ఆ పని ఎంత త్వరగా\nముగించు కుంటే అంత మంచిది. ఈ లోయ\nచుట్టూ ఎవరో చేరి, మన కంటె ముందుగా\nలోయలోకి దిగే ప్రయత్నంలో వున్నారని\nనా అనుమానం. వాళ్ళు శత్రువులో,\nమిత్రులో మనకు తెలుసుకునే అవకాశం\nలేదు,” అన్నాడు కేశవుడు.\nఆ తరవాత ముగ్గురూ, కోయగోమాంగ్\nదగ్గిరవున్న విషం పూసిన అంబులను సమా\nనంగా పంచుకుని, ఎగుడు దిగుడుగా వున్న\nరాళ్ళ మీది నుంచి, అడవి తీగను ఆసరాగా\nపట్టుకుని, లోయలోకి దిగారు.\nలోయ అంతా నిశ్శబ్దంగా వున్నది. ఉండి\nవుండి ఏదో ఒక మహా వృక్షం మీది నుంచి\nగండభేరుండపక్షి ఒకటి వికృతంగా అరు\nస్తున్నది. నల్లని చెట్ల నీడలూ, ఆ నీడల్లో\nఅటూ యిటూ ఎగిరే మిణుగురుపురుగులూ\nతప్ప, పులిరాజు అక్కడ వున్న సూచన\nలేమీ వాళ్ళకు కనిపించ లేదు.\n\"పులిరాజు యీ ప్రాంతాలే ఎక్కడో\nమన కోసం పొంచి కూచుని వున్నదని,\nనా నమ్మకం. ఈ రాళ్ళ దగ్గిర వుండటం\nప్రమాదం. ఆ కనబడే ఎండిన మోడు\nచెట్టు కేసి నడవండి,” అంటూ జయమల్లు\nముందుకు రెండడుగులు వేశాడు.\nఆ క్షణంలోనే ఆ ముగ్గురూ సంభ్రమా\nశ్చర్యాలతో నిచ్చేష్టులైయ్యారు. చూస్తూండ\nగానే, ఆ వెన్నెల రాత్రి, అంతవరకూ\nఎండి మోడుగా వున్న చెట్టు ఫలపుష్పాలతో\nనిండిపోయింది.\n\"కేశవా, మనం జయించాం! ఈ రాకాసి\nలోయలోని ధనరాసులు మనవే. కాలభైర\nవుడు నిన్నావేశించి నప్పడు చెప్పిన దొకటి\nనిజమైంది. ఇక మనకు కావలసింది,\nఆ పులిరాజు....”\nజయమల్లు మాట ముగించే లోపలే, ఆశ్చ\nర్యంగా ఆ క్షణాన ఫలపుష్పాలతో నిండి\nపోయిన మోడు చెట్టు వెనక నుంచి, పులి\nపెద్దగా ఖాండ్రించిన చప్పుడైంది. మరు\nక్షణాన కేశవుడు విల్లు అటు కేసి ఎక్కు\nపెట్టాడు. పులి చెట్టు వెనక నుంచి భయం\nకరంగా మరోసారి అరిచి, పంజా పైకెత్తి,\nకేశవుడి కేసి లంఘించ బోయింది. కేశవుడు\nవిషబాణాన్ని గురి చూసి, పులిరాజు రెండు\nకళ్ళ మధ్య తగిలేలా కొట్టాడు.\nపులి ఒక్కసారి గోండ్రించి, చాపచుట్టలా\nపక్కకు పడిపోయింది. కేశవుడూ, జయ\nమల్లూ, గోమాంగ్ పరుగు పరుగున వెళ్ళి\nదాని కాళ్ళూ నడుమూ పట్టుకుని పైకి లేవ\nనెత్తారు. జయమల్లు చిన్నగొంతుతో, \" నిశ్శ\nబ్దంగా సాధ్యమైనంత త్వరగా ఏదైనా గుహ\nలోకి పదండి. జగభోజి మనం పులి\nరాజును చంపిన సంగతి యిప్పుడే గ్రహిస్తే\nప్రమాదం. దీని చర్మం వలిచి, కేశవుడు\nధరిస్తే తప్ప, మన దెబ్బ కిక్కడ తిరుగు\nవుండదు,” అన్నాడు.\nఆ ముగ్గురూ చచ్చిన పులిరాజును\nమోసుకుని, దాపుల నున్న ఒక గుహలోకి\nచేరేంతలో జగభోజి కంఠం కర్కశంగా విని\nపించింది: \"ఏమిరా శిష్యా, కింకరా !\nఈ పులిరాజు నాకు నిద్రలేకుండా చేస్తు\nన్నాడు! పాపం, ఆ రాకన్నె ఎంతగా బాధ\nపడుతున్నదో! ఎందుకా గాండ్రిపులూ\nగోండ్రింపులూ?\" అని కేకపెట్టాడు.\n\" అంతా తెల్లవారి తెలుస్తుంది, గురో !\nఆ రాజు ఆఖరున పెట్టిన కేక వింటే- అది\nగాండ్రింపుగానూ లేదు, గోండ్రింపుగానూ\nలేదు—గొంతులో ప్రాణ మేదో గురగుర\nమన్నట్టున్నది. మీరు యిక హాయిగా నిద్ర\nపోండి, ఉదయమే, చూసుకుందాం,”\nఅన్నాడు కింకరుడు.\nగుహలో ప్రవేశించిన కేశవుడూ, జయ\nమల్లూ, గోమాంగ్ కలిసి, క్షణాల మీద పులి\nరాజు చర్మం వలిచారు. జయమల్లు\nఆ చర్మాన్ని కేశవుడికి నడుం దగ్గిర నుంచి\nతిప్పి, భుజం మీదుగా చుట్టాడు. కోయ\nగోమాంగ్ కేశవుడి యీ కొత్త వేషం చూసి,\nఎక్కడలేని ఉత్సాహంతో, \" కేశవా,\nయిప్పుడు నీ రూపం చూపరుల్లో భయం,\nభక్తి కూడా రేకెత్తించేలా వున్నది. ప్రయ\nత్నిస్తే నువ్వు మా కోయజాతి కంతా నాయ\nకుడివి కాగలవు,\" అన్నాడు.\n\" అలాంటి ప్రయత్నాలు చేసే తరుణం\nయింకా రాలేదు.” అంటూ జయమల్లు\nగుహలో నుంచి ఓమారు బయిటికి తొంగి\nచూసి, \" ఇక మనం యిక్కడ సాధించ\nవలసింది ఒకే ఒక కార్యం వున్నది. కాల\nభైరవుడు చెప్పిన, ఆ పెద్ద రావిచెట్టూ.\nదాని పాదంలో వున్న పాముపుట్టా\nయీ లోయలో ఎక్కడున్నదో కనుక్కో\nవాలి,” అన్నాడు.\n\"ఆ గుర్తుల్ని బట్టి మనం రావిచెట్టును\nకనుక్కోవచ్చు. అక్కడ వున్న ధనరాసుల్ని\nతవ్వుకు పోవటం కూడా వెంటనే చేద్దా\nమంటావా?” అని అడిగాడు, కోయ\nగోమాంగ్ ఉత్సాహంగా.\nజయమల్లు అతడి ప్రశ్నకు జవాబు\nచెప్పకుండా, చెవులు రిక్కించి వినసాగాడు.\nదూరంగా ఎక్కడో మనుషులు అటుకేసే\nనడిచి వస్తున్న సవ్వడి అస్పష్టంగా అతడికి\nవినిపిస్తున్నది.\n\" ధనం మాట తరువాత. ముందు రాజ\nకుమార్తెను, ఆ జగభోజి బారి నుంచి కాపా\nడాలి. మనం, ఆమె రాజ్యపౌరులం!”\nఅన్నాడు కేశవుడు ఆవేశంగా.\nజయమల్లు, కేశవుణ్ణి సమీపించి భుజం\nమీద చెయ్యివేసి, \" కేశవా! కాస్త గొంతు\nతగ్గించి మాట్టాడు. ఈ లోయలో జగభోజి,\nకింకరులతో పాటు మరెవరో కూడా వున్నా\nరని నా అనుమానం. జాగ్రత్తగా విను...\nఏవైనా, అడుగుల చప్పుడులు...”\nజయమల్లు మాట పూర్తి కాకుండానే,\nఅల్లంత దూరం నుంచి పెద్దగా పిలుస్తున్న\nఒక గొంతు వినబడింది : \" సోదరా, జగ\nభోజీ! నువ్వెక్కడ? నేను యిక్కడికి తిరిగి\nవచ్చాను. ఈ రాకాసిలోయలో నీ కంఠ\nధ్వనీ, పులిరాజు రంకెలూ విని, నా చెవు\nలకు పట్టిన తుప్పు వదిలించు కుందా మను\nకున్నాను. కాని మీ రెండు గొంతులూ\nవినబడవేం?”\nఆ వెంటనే జగభోజి గొంతు పెద్దగా జవా\nబిచ్చింది: \"సోదరా! ఎవరు? బ్రహ్మ\nదండేనా? ఆహాఁ, ఎంత అదృష్టం!\nఎన్నాళ్ళకు తిరిగి వచ్చావు!”\nకేశవుడూ, జయమల్లూ, కోయగోమాంగ్\nముఖముఖాలు చూసుకున్నారు. వాళ్ళకు\nబ్రహ్మదండి మాంత్రికుడి గొంతు భయా\nశ్చర్యాలను కలిగించింది. సమయానికి\nయీ దుర్మారుడూ యీ లోయ చేరాడన్న\nమాట ! ఇప్పు డేమిటి కర్తవ్యం?\nబ్రహ్మదండి మాంత్రికుడు, జగభోజి నివ\nశించే గుహను చేరిన గుర్తుగా, అటువైపు\nనుంచి, మాటల ధ్వనులు వినబడసాగినై.\nఒకటి రెండు నిమిషాలు గడిచిన తరవాత,\nబ్రహ్మదండి గొంతుస్థాయి కాస్త పెంచి,\n\"సోదరా! నువ్వు, ఆ బ్రహ్మపుర రాకన్నె\nకల్పకవల్లిని అపహరించుకుని యిక్కడికి\nతేవటంలో పెద్ద ప్రమాదాన్ని కొని తెచ్చు\nకున్నావు. బ్రహ్మపుర, కపిలపుర రాజ్యాల్లో\nనివశించే, అనాది ఆటవిక జనాలను వెంట\nబెట్టుకుని, ఆమె తండ్రి మన రాకాసి\nలోయను చుట్టు ముట్టాడు. నేను, నీ రక్ష\nణకుగాను, పులుగురాయుడనే ఒక పక్షి\nతల వెధవతో కలిసి ఒక రహస్య సొరంగ\nమార్గాన యిక్కడికి వచ్చాను,” అన్నాడు.\n\"నా క్షేమం గురించి, నువ్వు పడిన\nఆదుర్దా చూసి, నాకు చాలా సంతోషం\nకలుగుతున్నది. మనం యిద్దరం ఎంత\nలేదన్నా, పాతిక ముఫై సంవత్సరాలు,\nయీ లోయలో ఒకే గురువు దగ్గిర మంత్ర\nశాస్త్రం అభ్యశించాం. సరే, యింతకూ\nనువ్వెళ్ళిన పని, ఏమయింది?” అని అడి\nగాడు జగభోజి.\nజగభోజి ప్రశ్నకు, బ్రహ్మదండి\nఛీత్కారం చేసి, \" మనం గురువు గురువు\nఅనుకునే ఆ నీచుడు, చచ్చి ఎక్కడున్నాడో\nగాని—వాడు మనకు మనసిచ్చి మంత్ర\nశాస్త్రం బోధించ లేదు. బ్రహ్మపుర రాజ్యం\nలోని ఒకానొక కొండలో కాలభైరవుణ్ణి ప్రతి\nస్థాపన చేసి, మనకు కావలసిన జాతకుడు,\nకేశవు దనేవాణ్ణి పట్టుకుని, వాడి చేత\nయిక్కడ దొరికే ధనరాసుల విషయం\nచెప్పించే ప్రయత్నం చేశాను. కాని, నా పని\nపూర్తయే లోపలే, బ్రహ్మపుర రాజగురువు\nతన మంత్రశక్తితో అక్కడ వున్న అందరి\nనోళ్ళూ కట్టేశాడు,\" అన్నాడు.\nఆ తరవాత జగభోజీ, బ్రహ్మదండి\nమాంత్రికుడూ కలిసి లోయలోకి కొంత\nదూరం వెళ్ళి, అక్కడ చెట్ల కింద కూచుని\nవున్న పులుగురాయుణ్ణి, స్థూలకాయుణ్ణి,\nజితశ క్తివర్మలను కలుసుకున్నారు. ఆ సమ\nయంలో తూర్పు దిక్కు కొంచెం తెలతెల్ల\nనవుతున్నది.\n\" ఇక మనం లోయ మధ్యకు పోదాం.\nధనరాసులు నిక్షేపమై వున్న రావిచెట్టూ,\nఆ పాము పుట్టా ఎక్కడున్నవో, నాకు\nతెలుసు!\" అంటూ జగభోజి ముందుండి\nదారి తీశాడు.\nజగభోజి, బ్రహ్మదండితో కలిసి గుహ\nవిడిచి పోవటం; రాజకుమారికి కింకరుడి\nకాపలా సంగతీ అంతా కేశవుడూ అతడి\nస్నేహితులూ చూశారు. వాళ్ళకు చీకట్లో\nఒక గుహ ముందు అటూ యిటూ పచారు\nచేస్తున్న కింకరుడి ఆకారం కనబడింది.\nవాళ్ళు ముగ్గురూ, కింకరుడు కాపలా\nకాస్తున్న గుహ దగ్గిరకు వెళ్ళేసరికి, కింక\nరుడు గుహ ముందు బయట ఆగి, గుహలో\nవున్న కల్పకవల్లి నుద్దేశించి, \"హఁ రాకు\nమారీ! బ్రహ్మపుర రాజ్యంలోని సరస్సు\nదగ్గిర చూడగానే, నిన్ను నేను ప్రేమిం\nచేశాను. నువ్వు మా గురువు జగభోజిని\nఎలా ప్రేమించి వివాహమాడతావో, నా కర్థం\nకావటం లేదు. అడవిపంది కోరల్లా వున్న\nవాడి పళ్ళూ, దబ్బనాల్లా పైకి లేచిన వాడి\nకనుబొమలూ, నెత్తిన చింకికుళాయీ —\nఏ కన్య అయినా వాణ్ణి ఎలా ప్రేమిస్తుంది?\nనన్ను, చూడు ! ఈ తలలో వున్న ఈకలు\nరాజభేరుండానివి! వాటిని సంపాయిం\nచేందుకు నేను చేసిన సాహసం...”\nకింకరుడు మాట మధ్యలోనే పెద్దగా\nఅరవబోయి, ప్రాణం కడబట్టుతున్న వాడిలా\nకీచు మన్నాడు. దానికి కారణం, కేశవుడు\nఉచ్చు బిగించి విసిరిన అడవితీగ, గురిగా\nవాడి కంఠానికి పడ్ బిర్రబిగుసుకుపోవటం.\n\" కేశవా! వాడు ఊపిరాడక చచ్చేట్టు\nన్నాడు. వాడితో మనకు కొంత పని వున్నది.\nఆ ఉచ్చు కాస్త వదులు చెయ్యి,” అంటూ\nజయమల్లు రాళ్ళ చాటు నుంచి ముందు\nకురికాడు. కేశవుడు, కింకరుడి మెడకు\nబిగుసుకు పోయిన ఉచ్చును వదులు\nచేశాడు. - (ముగింపు వచ్చే సంచికలో)",
            "book_page_end": 16
        },
        {
            "title": "యజ్ఞభంగం",
            "book_page_start": 17,
            "pdf_page_start": 27,
            "pdf_page_end": 30,
            "author": "చందమామ బృందం",
            "genre": "బేతాళ కథ",
            "moral": "మనిషి తన సొంత కట్టుదిట్టాలపై అతిగా ఆధారపడకూడదు, దైవశక్తి లేదా ప్రకృతి నియమాలను ఉల్లంఘించకూడదు.",
            "keywords": [
                "యజ్ఞం",
                "అశౌచం",
                "దేవతలు",
                "విక్రమార్కుడు",
                "బేతాళుడు",
                "శ్వేతకేతుడు"
            ],
            "characters": [
                "విక్రమార్కుడు",
                "బేతాళుడు",
                "శ్వేతకేతుడు",
                "వసిష్ఠుడు",
                "ఖండుడు",
                "చిత్రగుప్తుడు",
                "యమధర్మరాజు",
                "గొల్లది"
            ],
            "locations": [
                "అయోధ్యా నగరం",
                "శ్మశానం",
                "యజ్ఞశాల"
            ],
            "content": "విసుగు చెందని విక్రమార్కుడు చెట్టు\nవద్దకు తిరిగి వెళ్ళి, చెట్టు నుంచి శవాన్ని\nదించి భుజాన వేసుకుని ఎప్పటిలాగే\nశ్మశానం కేసి మౌనంగా నడవసాగాడు.\nఅప్పుడు శవంలోని బేతాళుడు, \" రాజా,\nనీవు తలపెట్టిన పని నిర్విఘ్నంగా కొనసాగ\nనందుకు విచారించకు. పూర్వకాలపు మహ\nర్షులు చేయించిన మహత్కార్యాల కే\nవిఘ్నాలు కలిగాయి. అందుకు తార్కా\nణంగా నీకు శ్వేతకేతుడు చేయించిన యజ్ఞం\nగురించి చెబుతాను, విను,\" అంటూ\nఈ విధంగా చెప్పసాగాడు :\nఅయోధ్యా నగరాన్ని పరిపాలించిన\nసూర్యవంశపు రాజులలో శ్వేతకేతు డుండే\nవాడు. ఆయనకు ఒక్క కుమార్తె మాత్రమే\nకలిగింది. యజ్ఞం చేసి దేవతలను తృప్తి\nపరిచి, ఆ విధంగా పుత్రసంతాన ప్రాప్తి\nకలిగేటట్టు యత్నించమని ఆయన కుల\nగురువైన వసిష్ఠుడు ఆయనకు సలహా\nఇచ్చాడు. అందుకు శ్వేతకేతుడు సమ్మ\nతించాడు.\nయజ్ఞశాల నిర్మించి, యజ్ఞానికి అవసర\nమైన సంబారాలన్నీ సిద్ధపరిచి, రాజు యజ్ఞ\nదీక్షలో కూర్చున్నాడు. యజ్ఞం జరిగేటంత\nకాలమూ యజ్ఞశాలలో ఎలాటి అశౌచమూ\nప్రవేశించరాదు. అలా ప్రవేశించినట్టయితే\nయజ్ఞభంగ మవుతుంది. అందుచేత యజ్ఞం\nప్రారంభమైనది మొదలు పూర్తి అయేదాకా\nయజ్ఞశాలలో ఉండే ఋత్విక్కులూ, అధ్వ\nర్యులూ, ఉద్గాతృలూ, హెూతలూ, పురోహి\nతులూ బయటికి వెళ్ళకుండానూ, పైవా\nరెవరూ యజ్ఞశాలలోకి రాకుండానూ గట్టి\nఏర్పాట్లు చేశారు. యజ్ఞశాల యొక్క ద్వారం\nవద్ద అహోరాత్రాలు కాపలావాళ్ళను\nపెట్టారు. తరువాత, యజ్ఞం నిర్విఘ్నంగా\nకొనసాగించ వలసినదిగా సకల దేవతలకూ\nప్రార్థనలు జరిపి, యజ్ఞం ఆరంభించారు.\nయజ్ఞశాలలో ఉన్న ఋత్విక్కులలో\nఖండు డనే బ్రాహ్మణుడూ, ఆయన కుమా\nరుడూ ఉన్నారు. యజ్ఞం సగంలో ఉండగా\nఖండుడి దాయాది ఒకడికి ఆయువు తీరి\nపోయింది. అప్పుడు చిత్రగుప్తుడు యమ\nధర్మరాజు వద్దకు వచ్చి, \"ఈ మనిషికి\nఆయుర్దాయం తీరిపోయింది. మనం ఇప్పు\nడితని ప్రాణాలను తెచ్చినట్టయితే, శ్వేత\nకేతువు చేసే యజ్ఞంలో ఒక ఋత్విక్కుగా\nఉన్న ఖండుడికి మైల వచ్చి యజ్ఞానికి\nభంగం కలుగుతుంది. ఇంకొక వారంలో\nయజ్ఞం పూర్తి అవుతుంది. అంత దాకా\nఖండుడి దాయాదిని బతకనిద్దామా?”\nఅని అడిగాడు.\nయముడు కొంచెం ఆలోచించి, \" మనం\nయజ్ఞభంగం గురించి ఆలోచించ నవసరం\nలేదు. మన పని మనం చేసుకుపోదాం,”\nఅన్నాడు. చిత్రగుప్తుడు పంపగా యమ\nదూతలు వెళ్ళి, ఖండుడి దాయాది ప్రాణా\nలను తీసుకుపోయారు.\nఖండుడికీ, ఆయన కొడుక్కూ మైల\nవచ్చింది. వారు శ్వేతకేతుడి యజ్ఞశాలలో\nఉన్నట్టు ఖండుడి భార్యకు తెలుసు. మైలతో\nఉన్న తన భర్త ఋత్విక్కుడుగా ఉంటే\nయజ్ఞానికి భంగం కలుగుతుంది. మైల వార్త\nచెప్పకపోతే తనకు పాపం చుట్టుకుం\nటుంది. ఇలా అనుకుని ఖండుడి భార్య\nయజ్ఞం జరిగే చోటికి మనిషి ద్వారా మైల\nవార్త పంపింది.\nఈ వార్త తీసుకుపోయిన మనిషి వారి\nఊరి గొల్లది. ఆమె యజ్ఞానికి నెయ్యి తీసుకు\nపోతూ ఉంది. ఆ మనిషి యజ్ఞశాల బయట\nకాపలా ఉన్న వాడికి నెయ్యి అందించి,\n\" అయ్యా, లోపల ఉన్న ఖండు డనే\nఆయననూ, వా రబ్బాయినీ ఒకసారి బయ\nటికి పిలుస్తారా? వారితో ఒక మాట\nచెప్పాలి!\" అన్నది.\n\" లోపలి వారు బయటికి రావటానికి\nవీల్లేదు. రాజుగారి ఆజ్ఞ,” అన్నాడు\nకాపలావాడు.\n\"అయితే, వారిద్దరికీ మైల వచ్చిందని\nకబురు చెయ్యి. వారి దాయాది ఒకాయన\nచనిపోయాడు,” అన్నది గొల్లమనిషి.\nకాపలావాడు అదిరిపడి, \" అలాటి మాట\nలిప్పుడు చెప్పావంటే రాజుగారు నీ తల\nతీసేస్తారు. పో అవతలికి!” అని ఆమెను\nగద్దించాడు.\nఇదే సమయంలో యజ్ఞకుండంలో ఏదో\nనల్లని ఆకారం గల వస్తువు పడింది. అగ్ని\nచల్లారింది. ఎంత ఆజ్యం పోసినా ప్రయో\nజనం లేకపోయింది.\n\" అపచారం! అపచారం !” అని యాజ\nకులు కేకలు పెట్టారు.\n\"మీ వల్ల ఏదో లోపం జరిగింది,”\nఅన్నాడు రాజు.\n\"మా వల్ల ఏ లోపమూ జరగలేదు.\nకాని ఏం జరిగిందో నిదానంగా విచా\nరించుదాం,” అన్నాడు వసిష్ఠుడు.\nశ్రద్ధగా విచారించిన మీదట, కాపలావాడి\nద్వారా యజ్ఞ భంగానికి కారణం తెలిసింది.\nయజ్ఞశాలలో ఉన్న ఋత్విక్కులలో ఖండు\nడికి మైల వచ్చింది. ఆ వార్త కాపలావాడి\nదాకా వచ్చింది, కాని లోపలికి రాలేదు.\n\" నీకు ఈ సంగతి తెలియగానే లోపలికి\nఎందుకు కబురు చెయ్యలేదు?” అని వసి\nష్ఠుడు కాపలావాణ్ణి అడిగాడు.\n\"బయటి వార్త లేవీ లోపలికి రానివ్వ\nవద్దని మహారాజు గారు ఆజ్ఞాపించారు!”\nఅన్నాడు కాపలావాడు.\n\" అవును. యజ్ఞభంగం కలుగుతుందని\nనే నలాటి ఉత్తరువు చేశాను. నా యజ్ఞాన్ని\nదేవతలే భగ్నంచేశారు,” అన్నాడు రాజు.\nబేతాళు డీ కథ చెప్పి, \" రాజా, దేవ\nతలు శ్వేతకేతుడి యజ్ఞాన్ని ఎందుకు భగ్నం\nచేశారు? ఆయువు తీరిపోయినవాణ్ణి ఒక్క\nవారం రోజులపాటు బతికి ఉండ నివ్వటం\nయమధర్మరాజుకు అసాధ్యమా? యజ్ఞానికి\nభంగం రాకుండా దేవతలను ప్రార్థించటం\nబొత్తిగా నిరుపయోగమయిం దెందుకు ?\nఈ సందేహాలకు సమాధానాలు తెలిసి\nకూడా చెప్పకపోయావో, నీ తల పగిలి\nపోతుంది,” అన్నాడు.\nదానికి విక్రమార్కుడు, \" దేవతలను\nప్రార్థించటం నిరుపయోగమయేటట్టు చేసు\nకున్నది రాజే. యజ్ఞాన్ని నిర్విఘ్నంగా\nపూర్తిచేసే భారాన్ని అచ్చగా దేవతలకే\nవదిలి ఉంటే, యజ్ఞం ముగిసేదాకా ఖండు\nడికి మైల రాకుండా యముడు చేసి ఉండ\nగలవాడే. కాని రాజు యజ్ఞశాలలోకి అశౌచం\nరాకుండా తన కట్టుదిట్టాలు తాను వేరే\nచేసుకుని, దేవతల కా బాధ్యత లేకుండా\nచేశాడు. యజ్ఞ భంగానికి అసలు కారకుడు\nశ్వేతకేతుడే!” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు. (కల్పితం )",
            "book_page_end": 20
        },
        {
            "title": "గ్రహబలం",
            "book_page_start": 21,
            "pdf_page_start": 31,
            "pdf_page_end": 36,
            "author": "ఆర్. కేశవరావు",
            "genre": "నీతి కథ",
            "moral": "దుష్టులకు ఉపకారం చేసినా, దైవబలం మరియు కష్టపడే స్వభావంతో చివరికి రాజయోగం లభిస్తుంది.",
            "keywords": [
                "జ్యోతిష్యం",
                "రాజయోగం",
                "ప్రతిన",
                "పులి",
                "మాణిక్యవర్మ",
                "ప్రత్యుపకారం"
            ],
            "characters": [
                "జ్యోతిష్కుడు",
                "గంగాధరుడు",
                "పులి",
                "పాము",
                "ఎలుక",
                "మాణిక్యవర్మ",
                "రాజు",
                "రత్నమంజరి"
            ],
            "locations": [
                "కాశీ",
                "ఉజ్జయిని",
                "బావి",
                "చెరసాల"
            ],
            "content": "ఒక ఊళ్ళో ఒక గొప్ప జ్యోతిష్కు డుండే\nవాడు. ఆయనకు గంగాధరు డనే కొడు\nకుండే వాడు. చనిపోతూ జ్యోతిష్కుడు గంగా\nధరుణ్ణి పిలిచి, \" నాయనా, నీ భవిష్యత్తు\nచెబుతాను విను. విని నీ జీవితాన్ని ఎలా\nదిద్దుకుంటావో దిద్దుకో. జన్మతః దరిద్రుడివి.\nనీది సంచార జీవితం. దుష్టులకు ఉపకారం\nచేసి ప్రత్యుపకారం పొందుతావు. కొంత\nకాలంపాటు చెరసాలలో ఉంటావు. అప్పుడు\nనీకు ప్రాణ గండ మున్నది. అది తప్పిందా,\nనీకు ఆ తరవాత రాజయోగం పడుతుంది,\"\nఅని చెప్పాడు.\nగంగాధరుడికి తన తండ్రి జోస్యంలో\nపూర్తి నమ్మకం ఉన్నది. చెరసాల కోసమూ,\nగండం కోసమూ ఎదురు చూస్తూ ఉన్న\nఉళ్ళో కూర్చోవటం దేనికి? దరిద్రుడికి\nఅన్నీ సొంత ఊళ్ళే. తనది సంచార జీవిత\nమని తండ్రి చెప్పనే చెప్పాడు. అందుచేత\nగంగాధరుడు కాశీకి వెళ్ళి, గంగాతీరాన\nకూర్చుని శివధ్యానం చేస్తూ ముందుకై నా\nఇంత పుణ్యం పోగేసుకుందామని నిశ్చ\nయించుకున్నాడు.\nఅతను కాశీ మార్గం పట్టి చాలాదూరం\nప్రయాణించిన మీదట ఒక రోజు మధ్యాన్నం\nవేళ దాహం వేసింది. దారిలో ఒక బావి\nకనిపించింది. గంగాధరుడు తన వెంట\nతెచ్చుకున్న బిందెకు తాడు కట్టి బావిలో\nవేశాడు. ఆ బిందెను బావిలో ఉన్న ఒక\nపులి పట్టుకుని, \" అయ్యా, నే నిందులో\nపడి పైకి రాలేకుండా ఉన్నాను. నన్ను\nపైకి తీశావంటే నీ రుణం ఉంచుకోను,\"\nఅని వేడుకున్నది.\nదాని మాటలు నమ్మి గంగాధరుడు ఆ\nపులిని పైకి చేదాడు. అది గంగాధరుడి\nచుట్టూ ప్రదక్షిణం చేసి, \" అయ్యా, నేనొక\nమనిషిని తరుముతూ వచ్చాను. ఇద్దరమూ\nఈ బావిలో పడ్డాం. ఆ మనిషి కూడా బావిలో\nఎక్కడో ఉన్నాడు. అలాగే ఒక ఎలుకను\nపాము తరుముతూ వచ్చింది. అవి కూడా\nబావిలో ఉన్నాయి. తీస్తే ఆ రెంటినీ పైకి\nతియ్యి గాని, ఆ మనిషిని మాత్రం తియ్య\nవద్దు. వాడు దుష్టుడు. నీవు నాకు సహాయం\nచేశావు గనక నీవు తలుచుకున్నప్పుడు\nవచ్చి నీకు సహాయం చేస్తాను,” అని చెప్పి\nవెళ్ళిపోయింది.\nగంగాధరుడు మళ్ళీ బిందె బావిలోకి\nదించాడు. ఈసారి, బావిలో ఉన్న పాము\nతనను పైకి తీయమని ప్రార్థించింది. గంగా\nధరుడు పైకి తీసిన మీదట పాము కూడా\nఅతనికి ప్రదక్షిణం చేసి, తనను తలుచు\nకున్నప్పుడు వచ్చి సహాయం చేస్తానని చెప్పి,\nతన దారిన తాను వెళ్ళిపోయింది.\nగంగాధరుడు మూడోసారి చేద వేసి\nనప్పుడు ఎలుక ప్రార్థించింది. దాన్నికూడా\nఅతను పైకి తీశాడు. నాలుగోసారి బావిలో\nఉండే మనిషి, తనను కూడా పైకి తీయమని\nగంగాధరుణ్ణి వేడుకున్నాడు. అతన్ని తీయ\nవద్దని పులి సలహా ఇచ్చినప్పటికి గంగా\nధరుడు అతన్ని కూడా పైకి తీసి, నీరు\nచేదుకుని తన దాహం తీర్చుకున్నాడు.\nతరువాత బావిలో నుంచి పైకి వచ్చిన\nమనిషి గంగాధరుణ్ణి, \" అయ్మా, నా పేరు\nమాణిక్యవర్మ. నే నొక నగల వ్యాపారిని.\nమాది ఉజ్జయిని. ఆ మృగాలు తమతో\nఅన్న మాటలు విన్నాను. ఆ మాటలను\nమీరు నమ్మవద్దు. తమరు మా యింటికి\nవచ్చి నా ఆతిథ్యం స్వీకరించి వెళ్ళండి”\nఅని కోరాడు.\nఈ మాటలు విని గంగాధరుడు సంతో\nషించి, \"ఇప్పుడు నేను కాశీ వెళ్ళుతున్నాను.\nమరెప్పుడైనా అవకాశం దొరికినప్పుడు మీ\nయింటికి వస్తాను,\" అని చెప్పి, మాణిక్య,\nవర్మ దగ్గిర సెలవు పుచ్చుకుని తిన్నగా\nకాశీకి వెళ్ళిపోయాడు.\nఅక్కడ అతను పదేళ్ళుండి శివార్చన\nచేశాక స్వదేశం పైన బుద్ధి మళ్ళింది. అతను\nతన గ్రామానికి తిరిగి వస్తూ బావి దగ్గిరికి\nవచ్చేసరికి, అతనికి పులీ, పామూ, ఎలుకా\nజ్ఞాపకం వచ్చాయి. పులి చెప్పిన మాట\nఎంతవరకు నిజమో తెలుసుకుందామని\nదాన్ని తలుచుకున్నాడు. వెంటనే పులి,\nతన నోట ఒక కిరీటం కరచుకుని అక్కడికి\nవచ్చింది. అది ఆ కిరీటాన్ని గంగాధరుడి\nకిచ్చి, \"నా వల్ల ఏమైనా సహాయం\nకావాలా?\" అని అడిగింది.\n\"ఏమీ లేదు. ఊరికే ఒక్కసారి చూద్దా\nమనుకున్నాను,” అన్నాడు గంగాధరుడు.\nఅదేవిధంగా అతను పామునూ, ఎలు\nకనూ కూడా తలుచుకున్నాడు. అవి కూడా\nవచ్చాయి. పాము అతనికి సర్పదష్టులై చని\nపోయిన వారిని బతికించే శక్తినిచ్చింది.\nతరువాత ఆ రెండూ వెళ్ళిపోయాయి.\nగంగాధరుడికి మాణిక్యవర్మను కూడా\nచూడా లనిపించింది. అతని ఆతిథ్యం స్వీక\nరించటమేగాక, పులి తనకు కానుకగా\nఇచ్చిన కిరీటాన్ని అతనికి విక్రయించి\nరొక్కం పుచ్చుకోవచ్చునని అతనికి తోచింది.\nఅతను కిరీటాన్ని తన పై బట్టలో చుట్టి\nపెట్టుకుని, ఉజ్జయినిలో ఉన్న మాణిక్య\nవర్మ ఇంటికి బయలుదేరి వెళ్ళాడు.\nమాణిక్యవర్మ గంగాధరుడికి మన\nస్ఫూర్తిగా స్వాగతం చెప్పి, గొప్పగా అతిథి\nసత్కారం చేశాడు.\nగంగాధరుడు తాను తెచ్చిన కిరీటాన్ని\nచూపగానే మాణిక్యవర్మకు రాజాదరణ\nపొందే మార్గం తట్టింది.\nకొద్ది రోజుల క్రితం ఆ దేశపు రాజుగారు\nవేటకు వెళ్ళాడు. ఆయన తిరిగి రాలేదు.\nఆయన కోసం వెతకగా ఆయన దుస్తులూ,\nరక్తమూ, కొద్ది శరీర భాగాలూ మాత్రమే\nకనిపించాయి. రాజుగారు దుర్మరణం\nపాలయాడు. ఆయన కొడుకు రాజ్యాభిషేకం\nచేసుకుని రాజయాడు.\nఇప్పుడు గంగాధరుడు తెచ్చిన కిరీటం\nదుర్మరణం పొందిన రాజుది. దీనిని తీసుకు\nపోయి కొత్త రాజుకు చూపి, అది తెచ్చిన\nవాణ్ణి పట్టి యిస్తే తనకు శాశ్వతంగా రాజా\nదరణ దొరుకుతుందని మాణిక్యవర్మ గ్రహిం\nచాడు. అతను గంగాధరుడితో, \"మీరు\nతొందరపడక రెండు రోజులు నాకు వ్యవధి\nఇచ్చినట్టయితే నేను మీకు దీని పూర్తి\nమూల్యం ముట్టేటట్టు చూడగలను,\"\nఅన్నాడు. గంగాధరుడు సమ్మతించాడు.\nమర్నాడు గంగాధరుడు స్నానానికి నదికి\nవెళ్ళగానే మాణిక్యవర్మ కిరీటాన్ని తీసుకుని\nరాజు వద్దకు వెళ్ళి, \"మహారాజా, పెద్ద\nరాజుగారిని హత్య చేసిన మనిషిని కని\nపెట్టాను. అత నిప్పుడు మా యింటనే\nఉన్నాడు. అతని వద్ద ఈ కిరీటం ఉన్నది.\nచిత్తగించండి!” అంటూ కిరీటం చూపాడు.\nనిజానికి పెద్ద రాజును చంపినది పులి.\nకాని రాజుకు పులి మాట తెలియదు. గంగా\nధరుడే తన తండ్రిని చంపా డనుకుని,\nవిచారణ కూడా జరపకుండా, అతన్ని చీకటి\nకొట్టులోకి తోయించమనీ, అన్న పానాలు\nలేక మాడి చాపనిమ్మనీ ఉత్తరువు చేసి,\nమాణిక్యవర్మకు మంచి బహుమతి ఇచ్చి\nపంపేశాడు.\nరాజభటులు మాణిక్యవర్మ ఇంటికి\nవచ్చి, గంగాధరుణ్ణి పట్టుకుని తీసుకుపోయి\nచీకటి కొట్టులో వేసేశారు.\nరాజభటులు తనను చీకటి కొట్టులో\nఎందుకుంచినదీ గంగాధరుడికి తెలియలేదు.\nకాని మాణిక్యవర్మ చేసిన మోసం చేతనే\nతన కీ గతి పట్టిందని అతను అనుకున్నాడు.\nఈ స్థితిలో తనకు సహాయం చెయ్యగల\nవారెవరున్నారు—పులీ, పామూ, ఎలుకా\nతప్ప? అందుకని గంగాధరుడు వాటిని\nతలుచుకున్నాడు.\nపులి నగరం వెలుపలి దాకా వచ్చింది\nగాని చెరసాలదాకా రాలేకపోయింది. పామూ,\nఎలుకా మటుకు అతనున్న చోటికి రాగలి\nగాయి. అవి గంగాధరుడికి ప్రాణాపాయం\nలేకుండా కాపాడుతామని మాట ఇచ్చాయి.\nతరువాత పామూ, పులీ కూడబలుక్కుని,\nరాజుకు తగిన విధంగా బుద్ధి చెప్ప నిశ్చ\nయించుకున్నాయి. అది మొదలు\nరాజ్యంలో పులుల భయమూ, పాముల\nభయమూ అపారంగా హెచ్చిపోయింది.\nఈ లోపుగా కొన్ని వేల ఎలుకలు గంగా\nధరుడుండే చీకటి కొట్టులోకి సొరంగం తవ్వి,\nదానికుండా అతనికి కావలిసిన ఆహార\nమంతా చేరవేస్తూ వచ్చాయి. ఆ ఆహారం\nతిని గంగాధరుడు సుఖంగా జీవించాడు.\nకాలం గడిచిన కొద్దీ దేశంలో పాముకాటు\nచావులూ, పులుల వల్ల పశువుల నష్టమూ\nపెచ్చు మీరిపోయాయి. ఈ పీడలను రాజు\nగారు ఏవిధంగానూ అరికట్ట లెక పోయాడు.\nఒకనాడు రాజుగారి చెల్లెలు రత్నమంజరి\nపాము కరిచి చనిపోయింది. ఆమెను బతి\nకించిన వాడికి అర్థ రాజ్య మిస్తాననీ, రత్న\nమంజరి నిచ్చి పెళ్ళి చేస్తాననీ రాజు చాటింపు\nవేయించాడు.\n\"రత్నమంజరిని నేను బతికిస్తాను!\"\nఅని చీకటి కొట్టులో నుంచి గంగాధరుడు\nకేకలు పెట్టాడు. ఆ కొట్టులో ఉండే మనిషి\nఏనాడో చచ్చిపోయి ఉంటా డనుకుంటున్న\nకాపలా వాళ్ళు రాజుగారి వద్దకు పోయి,\n\"మహారాజా, పెద్ద రాజుగారిని చంపి\nచీకటికొట్టులో పడిన మనిషి ఇంకా బతికే\nఉన్నాడు. తాను పాము కాటుతో చచ్చి\nపోయిన వారిని బతికిస్తానని కేకలు పెడు\nతున్నాడు,” అని చెప్పారు.\nఇంతకాలం ఆహారం లేకుండా బతికి\nఉండిన మనిషిలో ఎంత మహత్తయినా\nఉండవచ్చు ననుకుని రాజుగారు గంగా\nధరుణ్ణి తన వద్దకు తీసుకు రమ్మన్నాడు.\nగంగాధరుడు వచ్చి రత్నమంజరిని చేతితో\nనిమురగానే ఆమె లేచి కూర్చున్నది. అప్పుడు\nగంగాధరుడు జరిగినదంతా రాజుతో చెప్పి,\nఎలుకలు తనకు తిండి పెట్టి కాపాడినట్టు\nగానే, పులీ, పామూ తన నిమిత్తమై\nరాజ్యంలో సంక్షోభం కలిగించి ఉంటాయనీ,\nతనకు విడుదల అయినాక వాటి భయం\nఉండదనీ అన్నాడు.\nఆ విధంగానే దేశంలో పులుల భయమూ,\nపాముల భయమూ సమసిపోయింది. రాజు\nగారు గంగాధరుడికి తన చెల్లెలి నిచ్చి పెళ్ళి\nచేయటమే కాక, అన్న ప్రకారం అర్ధ\nరాజ్యం కూడా అతడికి ఇచ్చాడు. దానితో\nగంగాధరుడికి తండ్రి చెప్పిన జోస్యం\nపూర్తిగా నిజమయింది.",
            "book_page_end": 26
        },
        {
            "title": "ముష్టి చెంబు",
            "book_page_start": 27,
            "pdf_page_start": 37,
            "pdf_page_end": 40,
            "author": "కె. రామలింగయ్య",
            "genre": "నీతి కథ",
            "moral": "లోభత్వం పనికిరాదు. దొంగతనం చేసినవాడికి తగిన శిక్ష తప్పక పడుతుంది.",
            "keywords": [
                "ముష్టి చెంబు",
                "లోభి",
                "దొంగతనం",
                "సాంబుడు",
                "షావుకారు",
                "వెండి చెంబు"
            ],
            "characters": [
                "సాంబుడు",
                "సాంబుడి తండ్రి",
                "సాంబుడి భార్య",
                "షావుకారు",
                "షావుకారు భార్య",
                "షావుకారు కొడుకు",
                "గ్రామస్తులు"
            ],
            "locations": [
                "ఊరు",
                "గుడిసె",
                "గ్రామం"
            ],
            "content": "ఒక ఊళ్ళో సాంబు డనే వాడుండే వాడు.\nసాంబుడి తండ్రి బాగా బతికిన వాడే గాని,\nతాను బతికినన్నాళ్ళూ ఎడాపెడా అప్పులు\nచేసి, చచ్చిపోతూ సాంబుడి మెడకు ఆస్తిని\nమించిన అప్పు అంటగట్టి పోయాడు. చిల్లర\nబాకీల కింద గొడ్డూ గోదా ఇచ్చేసి, తన\nఇంటిని గృహపరికరాలతో సహా తమ పెద్ద\nబాకీదారైన షావుకారు పరంచేసి, సాంబుడు\nతమ ఇంటి పక్కనే ఉన్న ఖాళీస్థలంలో\nచిన్న పూరి గుడిసె వేసుకుని, అందులోకి\nతన భార్యా బిడ్డలతో ప్రవేశించాడు.\nతన తండ్రి ఆస్తిలో సాంబుడు ఒక్క\nవెండి చెంబును మాత్రం బాకీదార్ల వాత\nపడకుండా కాపాడుకో గలిగాడు. అది\nసాంబుడి తాతది. ఆ వెండి చెంబుతో\nసాంబుడి తాత ముష్టి యెత్తి, ఆ విధంగా\nడబ్బు పోగుచేసి ఆ స్తిపరుడైనాడట. ఈ మాట\nసాంబుడికి అతని తండ్రి చెప్పాడు.\nఇప్పుడు సాంబుడికి ముష్టి యెత్తి తన\nసంసారం గడుపుకోవటం తప్ప గత్యంతరం\nలేదు. అందుచేత తాతగారి ముష్టి చెంబునే\nతానూ ఉపయోగింతా మనుకున్నాడు. కాని\nవెండి చెంబు పట్టుకుని ముష్టికి బయలు\nదేరితే అందరూ ఆక్షేపించవచ్చు. అందు\nచేత సాంబుడు తాతగారి ముష్టి చెంబుకు\nగుడ్డ చుట్టి ముష్టికి బయలుదేరాడు.\nఆ చెంబులో ఏమి మహత్తున్నదో గాని\nక్షణంలో చెంబు నిండింది. మధ్యాన్నం.\nలోపల సాంబుడు అర మూట బియ్యం\nఇంటికి చేర్చాడు.\nరోజూ ఇలాగే జరుగుతూ వచ్చింది.\nఇప్పుడు సాంబుడి కుటుంబానికి ఏ లోటూ\nలేదు. తాము తినగా మిగిలిన బియ్యం\nఅమ్మి పై ఖర్చులు గడుపుకుంటున్నారు.\nఇదంతా చూసి, సాంబుడి ఇల్లు ఆక్ర\nమించుకుని అందులో కాపరం ఉంటున్న\nషావుకారుకూ, భార్యకూ ఆశ్చర్యమయింది.\nవాళ్ళు తమ పిల్లల్ని చారులుగా ఉపయో\nగించి, సాంబుడి గుడిసెలో జరిగేదంతా\nఆరా తీయించారు. సాంబుడి ముష్టి చెంబు\nవెండి చెంబని షావుకారు పిల్లలు కనిపెట్టి,\nతమ తల్లిదండ్రులతో చెప్పారు.\nఈ సంగతి తెలిసి షావుకారు భార్యకు\nచాలా కోపం వచ్చింది. ఆమె తన భర్తతో,\n\" ఆ వెండి చెంబు మనకు చెందవలిసినది.\nమన బాకీ కింద ఆస్తి అంతా ఇచ్చేసి. వెండి\nచెంబు దాచుకున్నాడంటే అది దొంగతనం\nకాక మరేమిటి? మీరు వెళ్ళి ఆ చెంబు\nఅడిగి పుచ్చేసుకోండి. కాకపోయినా, వీధుల\nవెంట ముష్టిత్తటానికి వెండి చెంబేమిటి ?\nఎంత విడ్డూరం!” అన్నది.\n\" బాకీ పరిష్కారమైన తరవాత ఇప్పుడేం\nచెయ్యగలం?\" అన్నాడు షావుకారు.\n\"ఆ చెంబు తనదని ఒప్పుకుంటాడా,\nఅది మన సొత్తే. తనది కాదంటాడా, ఎక్కడో\nదొంగిలించా డన్నమాట!” అన్నది భార్య.\n\"సాంబుడు దొంగ అని రుజువు\nచేస్తే మనకేం ఒరుగుతుంది?\" అన్నాడు\nషావుకారు విసుగ్గా.\n\"దొంగతనానికి దొంగతనమే విరుగుడు!\"\nఅన్నది షావుకారు భార్య.\nఆ రాత్రి ఆమె తన కొడుకును పంపించి\nసాంబుడి ముష్టి చెంబు దొంగతనం చేయించి\nతెప్పించింది. సాంబుడి గుడిసెకు తలు\nపులూ, ద్వారబంధాలూ లేకపోవటం చేత\nదొంగతనం సులువుగానే జరిగిపోయింది.\nషావుకారూ, భార్యా చెంబును పరీక్ష\nచేశారు. నిక్షేపంలాటి వెండి చెంబు !\n\"ఇది తనదని ఆ సాంబుణ్ణి వెళ్ళి\nఫిర్యాదు చేసుకోమనండి!\" అన్నది, షావు\nకారు భార్య. ఆమె ఆ చెంబును తన\nపక్కలోనే పెట్టుకుని నిద్రపోయింది.\nఆమె తెల్లవారి లేస్తూనే ముష్టి చెంబు\nచేత్తో తీసుకుని, ఇల్లంతా కలయ జూసి\nఆశ్చర్యపడింది. ఆమె ఆదుర్దాగా భర్తను\nలేపి, \"ఏమండీ, త్వరగా చెంబు తీసుకుని\nముష్టికి బయలుదేరండి! వేళ మించి\nపోతున్నది! ఈ ఇల్లు చూశారా? ఇది మన\nఇల్లు కాదు! ఎవరింటోకో వచ్చాం. ఎలా\nవచ్చామో, ఏమిటో?” అని అడావుడి చేసింది.\nషావుకారు ముష్టి చెంబు చేత బట్టుకుని\nఇల్లంతా కలయ జూస్తూ, \" అవునే! మనం\nఈ ఇంట్లో ఎందుకున్నాం ? ఇల్లు గల వారు\nచూస్తే ఏమనుకుంటారు? పిల్లలను తీసు\nకుని బయటి అరుగు మీద కూర్చో. నేను\nనాలుగిళ్ళూ తిరిగి వస్తాను,” అంటూ\nబిచ్చానికి బయలుదేరాడు\nషావుకారు వెండి చెంబు తీసుకుని\nఇంటింటికీ ముష్టికి వస్తున్నాడన్న వార్త\nఊరంతా పాకింది. ఊళ్ళో జనం గుంపులు\nగుంపులుగా ఆయన చుట్టూ గుమిగూడి,\n\"షావుకారుగారూ, ఇదేం పని ? మీకు బిచ్చ\nమెత్తే ఖర్మేం?\" అని అడిగారు.\nషావుకారు దరిద్రదేవత పూనినవాడిలాగా,\n\"నాకీ చెంబు తప్ప వేరే ఆధార మేమున్నది?\nముప్టెత్తకపోతే నా భార్యనూ, బిడ్డలనూ ఎలా\nపోషించగలను? వాళ్ళు మాడే కడుపులతో,\nఎవరి ఇంటి అరుగుల మీదనో పడి ఉన్నారు.\nదయ ఉంచి నలుగురూ నాలుగు గుప్పిళ్ళు\nవెయ్యండి!\" అన్నాడు.\nషావుకారుకు మతి పోయిందని కొంద\nరనుకున్నారు. మరి కొందరు షావుకారింటికి\nవెళ్ళి, ఆయన భార్యా బిడ్డలు బయటి ఆరు\nగుల మీద దీనంగా కూర్చుని ఉండటం\nచూశారు. \"నీ భర్త ఎక్కడ?” అని షావు\nకారు భార్య నడిగితే, \"బిచ్చమెత్తటానికి\nవెళ్ళారు. ఆయన రావాలి, మాకింత కూడు\nదొరకాలి !\" అన్నది.\nఈ వింత ఏమిటో తెలియక ఊరివాళ్ళు\nతికమక పడుతుండగా సాంబుడు వచ్చి\nఅసలు సంగతి బయట పెట్టేశాడు. అతను\nరోజులాగే ఉదయానే లేచి బిచ్చ మెత్తటాని\nకని ముష్టి చెంబు కోసం వెతికాడు. కాని,\nఎంత వెతికినా అది కనిపించలేదు. ఇంతలో,\nషావుకారు ఇల్లిల్లూ తిరిగి బిచ్చ మెత్తుతున్నా\nడనీ, ఆయన చేతిలో వెండి చెంబున్నదనీ\nఅతనికి తెలిసింది. అతను షావుకారున్న\nచోటికి పరిగెత్తుకుంటూ వచ్చి, అక్కడ\nచేరిన జనంతో, \"అదే నా ముష్టి చెంబు.\nఅది షావుకారు చేతిలోకి ఎలా వచ్చిందో\nతెలియటం లేదు. రాత్రి మేము పడుకునే\nటప్పుడు కూడా మా ఇంట్లో ఉన్నది. తెల్ల\nవారి లేచి చూస్తే లేదు,” అన్నాడు.\nఏమి జరిగి ఉంటుందో అందరూ సులు\nవుగా గ్రహించారు. షావుకారు పరమ లోభి.\nసాంబుడి ముష్టి చెంబు వెండి దని తెలిసి\nదొంగతనం చేసి ఉంటాడు. చేసిన పాడు\nపనికి మంచి ప్రాయశ్చిత్తం జరిగిందని\nఅందరూ సంతోషించారు. నలుగురూ\nఆయన చేతిలో ఉన్న ముష్టి చెంబు లాగేసి\nసాంబుడి కిప్పించారు.\nవెంటనే ఆత్మజ్ఞానం కలిగి షావుకారు,\nపదిమందిలోనూ తీరని అవమానం\nపొందాడు. ఆయన ఆ రాత్రే తన డబ్బూ\nదస్కమూ తీసుకుని పెళ్ళాం పిల్లలతో సహా\nమరొక గ్రామానికి వెళ్ళిపోయాడు. ఊరి\nవాళ్ళు సాంబుణ్ణి తిరిగి అతని ఇంట గృహ\nప్రవేశం చేయించారు.",
            "book_page_end": 30
        },
        {
            "title": "సాలెవాడి చాతుర్యం",
            "book_page_start": 31,
            "pdf_page_start": 41,
            "pdf_page_end": 42,
            "author": "హెచ్. వీరేశలింగం",
            "genre": "తెలివైన కథ",
            "moral": "తెలివితేటలు, సందర్భానుసారంగా స్పందించే చాతుర్యం గొప్ప పదవుల కంటే విలువైన ఆస్తి.",
            "keywords": [
                "సాలెవాడు",
                "చాతుర్యం",
                "రాజు",
                "దూత",
                "పజిల్",
                "ప్రధాన మంత్రి"
            ],
            "characters": [
                "సాలెవాడు",
                "రాజు",
                "మంత్రులు",
                "దూత",
                "కోడి"
            ],
            "locations": [
                "రాజసభ",
                "సాలెవాడి ఇల్లు"
            ],
            "content": "ఒకనాడు ఒక రాజుగారు సింహాసనం మీద\nకూర్చుని ఉండగా పొరుగు దేశపు రాజు\nవద్ద నుంచి ఒక దూత వచ్చి, రాజుగారి\nసింహాసనం చుట్టూ సుద్ద ముక్కతో ఒక\nవలయం గీసి, మాటా పలుకూ లేకుండా\nనిలబడ్డాడు.\nరాజు తన మంత్రులను పిలిచి,\n\"వీడి ఉద్దేశం ఏమై ఉంటుంది?\" అని\nఅడిగాడు.\nమంత్రులు ఏమీ చెప్పలేక తెల్ల మొహాలు\nవేశారు. రాజు మండి పడి, \" దీనికి అర్థం\nచెప్ప గల చతురుణ్ణి వెతికి తీసుకు రండి,”\nఅని ఆజ్ఞాపించాడు.\nమంత్రులు బెదిరిన కాకుల్లాగా అన్ని\nవైపులకూ వెళ్ళి గాలించారు. వారిలో\nకొందరు ఒక ఇంటికి వచ్చారు. ఇంటి\nలోపల ఒక గదిలో ఉయ్యాల ఒకటి దానం\nతట అదే ఊగుతున్నది. డాబా మీద ధాన్యం\nఆరబోసి ఉన్నది. దానిని తినటానికి పక్షులు\nవేచి ఉన్నాయి, కాని ఎగువన ఉన్న పంఖా\nఆడుతూ ఉండటం చేత అవి ధాన్యాన్ని\nసమీపించ లేకుండా ఉన్నాయి.\nమంత్రులు మరొక గది ప్రవేశించి అక్కడ\nమగ్గం నేస్తున్న సాలెవాణ్ణి చూశారు.\n\"నీ ఇంట్లో ఈ విడ్డూరా లేమిటి?\nఉయ్యాల దాని కదే ఊగుతున్నది, పంఖా\nదాని కదే ఆడుతున్నది!” అన్నారు వాళ్ళు.\n\" వాటిని నేనే ఆడిస్తున్నాను. మగ్గం\nనుంచి ఉయ్యాల కొక తాడూ, పంఖా కొక\nతాడూ కట్టి ఉన్నాయి,” అన్నాడు సాలెవాడు.\n\" అద్భుతం! అద్భుతం! నీవే మాకు\nకావలిసిన చతురుడివి. మా కొక సమస్య\nవచ్చింది, దాన్ని విప్ప గలవా?” అని\nమంత్రు లడిగారు.\n\"ఏమిటా సమస్య?” అని సాలెవాడు\nఅడిగాడు. మంత్రులు చెప్పారు.\nసాలెవాడు కొంచెంసేపు ఆలోచించి,\n\"ఇది నేను వస్తే తప్ప తేలే విషయం\nకాదు,” అంటూ రెండు గోలికాయలు తీసు\nకుని వారి వెంట బయలుదేరి రాజుగారి\nవద్దకు వెళ్ళాడు.\nసాలెవాడు రాజుగారికి దణ్ణం పెట్టి,\nవలయాన్ని గమనించి, దూత కేసి ఒకసారి\nచూసి, తాను తెచ్చిన గోలీలను వాడి\nముందు పడేశాడు.\nవెంటనే దూత తన జేబు నుంచి\nగుప్పెడు జొన్నలు తీసి కింద పోశాడు.\nసాలెవాడు చిరునవ్వు నవ్వుతూ,\nఅవతలికి వెళ్ళి ఒక కోడిని తీసుకు వచ్చి\nజొన్న గింజల మీదికి వదిలాడు.\nఆ కోడి గింజలన్నిటినీ, ఒక్కటి మిగల్చ\nకుండా తిన్నది. అది చూసి దూత అతి\nవేగంగా నిష్క్రమించాడు.\n\" ఇదంతా ఏమిటో నాకు కొంచెం కూడా\nబోధపడలేదు,” అన్నాడు రాజు.\n\" మరేమీ లేదు, మహారాజా. అవతలి\nరాజు మనని ముట్టడిస్తానని కబురు చేశాడు.\nమనం ఓటమి ఒప్పుకుంటామో, యుద్ధానికి\nసిద్ధమో తెలుసుకుందామని దూత వేచి\nఉన్నాడు. \" మీరు గోలీలాడుకునే పిల్ల\nవెధవలు,” అని నేను సమాధానం చెప్పాను.\n\" మాకు చాలా సేన ఉన్నది,” అని\nచెప్పటానికి వాడు జొన్నలు విద జల్లాడు.\nఒక్కణ్ణి కూడా మిగల్చమని కోడి ద్వారా\nనేను మళ్ళీ జవాబు చెప్పాను. ఆ సందేశం\nపట్టుకుని వాడు వెళ్ళిపోయాడు,\" అని\nసాలెవాడు వివరించాడు.\n\"భేష్ ! భేష్ ! నీవే నిజమైన తెలివి\nగల వాడివి! ఇక్కడ ఉండి పో. నిన్ను\nనా ప్రధాన మంత్రిని చేస్తాను,\" అన్నాడు\nరాజు సంతోషంగా.\n\"ఇంకా నయం ! నా కవతల బోలె\nడంత పని ఉన్నది,” అంటూ సాలెవాడు\nవెళ్ళిపోయాడు.",
            "book_page_end": 32
        },
        {
            "title": "సంగీత విద్వాంసుడు",
            "book_page_start": 33,
            "pdf_page_start": 43,
            "pdf_page_end": 46,
            "author": "టి. భూషణరావు",
            "genre": "హాస్యం",
            "moral": "కళను గౌరవించడం తెలియనిచోట, అపార్థాలకు దారి తీస్తుంది. కానీ నిజమైన కళ ఎప్పుడూ గుర్తింపు పొందుతుంది.",
            "keywords": [
                "సంగీతం",
                "వీణ",
                "విద్వాంసుడు",
                "శర్వకుడు",
                "మరాళద్వీపం",
                "అపార్థం"
            ],
            "characters": [
                "శర్వకుడు",
                "మిత్రుడు",
                "రాజు (మరాళద్వీపం)",
                "మంత్రి",
                "రాజవైద్యుడు",
                "రమామణి",
                "ప్రవాళద్వీపపు యువరాజు"
            ],
            "locations": [
                "కూర్మద్వీపం",
                "మరాళద్వీపం",
                "రాజసభ"
            ],
            "content": "ఒకప్పుడు కూర్మద్వీపం కళలకు పెట్టినది\nపేరు. అక్కడ ఎవరిని కదిలించినా సంగీత,\nసాహిత్య, నృత్య గానాది విద్యలలో ప్రవే\nశమూ, ఆసక్తి కలవారే. ఆ ద్వీపంలో శర్వకు\nడనే ఒక యువకు డుండేవాడు. అతను\nనృత్య గాన కళలలో గొప్ప పాండిత్యం గల\nవాడు. అయితే అప్పటికే పేరు మోసిన\nవిద్వాంసు లెందరో ఆస్థానంలో ఉండటం\nచేత శర్వకుడికి రాజాదరణ లభించే అవ\nకాశం లేకపోయింది. అతను కొంత కీర్తి,\nధనమూ సంపాదించి, పెళ్ళి చేసుకుని ఒక\nఇంటి వాడవుదా మనుకుంటే అందుకు\nతగిన అవకాశం కనిపించలేదు.\nశర్వకుడికి తెలిసిన మిత్రు డొకడు\nద్వీపాంతరాలలో వర్తకం చేస్తూ ఉండే\nవాడు. మరాళద్వీపానికి వెళ్ళితే అక్కడ\nశర్వకుడికి మంచి సన్మానం జరగవచ్చు\nననీ, అక్కడి ప్రజలు కళలలో చాలా\nవెనుక పడి ఉన్నారనీ, రాజు ఏ కళాకారుడు\nవచ్చినా ఆదరిస్తున్నాడని సలహా ఇచ్చాడు.\nసలహా ఇవ్వటమే కాదు, మరాళద్వీపం\nమీదుగా వెళుతున్న వర్తకనౌకలో శర్వకుణ్ణి\nఎక్కించుకుని వెళ్ళాడు.\nతన వీణతో సహా శర్వకుడు మరాళ\nద్వీపంలో దిగి తాను సంగీత విద్వాంసుని\nతెలియజేయగానే క్షణంలో ఆ వార్త రాజు\nగారి దివాణానికి చేరింది. సంగీత మంటే\nఏమిటో ఆ ద్వీపవాసుల కెవరికీ తెలియదు,\nకాని విద్వాంసు డనే మాట అందరికీ అర్థ\nమయింది. రాజోద్యోగులు శర్వకుడికి అన్ని\nసౌకర్యాలూ అమర్చారు. ఆ రోజు సాయం\nకాలమే ఆస్థానానికి వచ్చి రాజుగారి ఎదట\nతన విద్యను ప్రదర్శించ వలసిందిగా శర్వ\nకుడికి ఉత్తరువు వచ్చింది.\n\" నాకు పక్క వాద్యాలు వాయించే\nవాళ్ళు కావాలి,\" అన్నాడు శర్వకుడు.\nరాజుగారి ఉత్తరువు తెచ్చిన వారికి\nపక్క వాద్యాలంటే ఏమిటో అర్థం కాలేదు.\nశర్వకుడు తన వీణ తీసుకుని రాజ\nసభకు వెళ్ళాడు. అక్కడి వా రెన్నడూ\nసంగీతం విన్న పాపాన పోయినవారు కారు.\nవారిని తన సంగీతంతో మంత్రముగ్ధులను\nచేయాలని నిశ్చయించుకుని అతను వీణ\nవాయిస్తూ పాట ప్రారంభించాడు. త్వర\nలోనే సభికులు స్వరమాధుర్యానికీ,\nలయకూ సమ్మోహితులై తలలు ఆడిస్తూ,\nలయ ప్రకారం కాళ్ళూ, చేతులూ కద\nల్చుతూ తన్మయత్వం చెందారు. ఇక శర్వ\nకుడు తన సంగీతంలో లీనమైపోయాడు.\nఒక్క రాజుగారు మాత్రమే గాన ప్రభా\nవానికి వశుడు కాలేదు. ఆయన శర్వకుణ్ణి\nశ్రద్ధగా పరిశీలించి, అతని కేదో వ్యాధి పట్టు\nకున్నదనీ, అది అంతకంతకూ ముదురు\nతున్నదనీ ఒక నిశ్చయానికి వచ్చాడు.\nఆయన మంత్రి చెవిలో రహస్యంగా,\n\"చూశారా, ఈ పండితుడు ఆ తీగలకొమ్మ\nపట్టుకుని అందులో నుంచి ఏదో లాగ\nయత్నిస్తున్నాడు. అది రాకుండా ఉంటు\nన్నది. మానవుడు ఏదో విచిత్రమైన బాధతో\nఅల్లాడి పోతున్నాడు! హైరానపడి పోతు\nన్నాడు! మధ్య మధ్య హీనస్వరం పడి\nపోతున్నది. కుడిచేతి వేళ్ళు కొట్టుకుంటు\nన్నాయి. ఎడమచేతి వేళ్ళు దేని కోసమో\nకొమ్మ అంతటా తడువుతున్నాయి. మీరు\nశీఘ్రంగా మన వైద్యుణ్ణి పిలిపించటం\nమంచిది. పాపం, ఎక్కడి నుంచో వచ్చి\nఇక్కడ జబ్బుపడి పోయాడు. ఈ జబ్బేదో\nఅంటువ్యాధి లాగుంది. సభలో అందరూ\nఆడిపోతున్నారు; కాళ్ళూ, చేతులూ,\nతలలూ ఆడించేస్తున్నారు. వాళ్ళ స్థితి\nకూడా ఏమంత బాగాలేదు!” అన్నాడు.\nమంత్రి వెంటనే రాజవైద్యుడికి కబురు\nచేశాడు. రాజవైద్యుడు శర్వకుణ్ణి క్షణం\nపాటు పరకాయించి చూసి, \" ముందు\nఅతని చేతిలో ఉన్న ఆ వస్తువును తీసే\nయించండి. అదే వ్యాధి కారణంలాగా కని\nపిస్తుంది,” అన్నాడు.\nరాజుగారి భటులు నలుగురు వచ్చి శర్వ\nకుడి చేతిలోని వీణను అమాంతం లాగేసి\nదూరంగా పెట్టేశారు. శర్వకుడు పాట మాని\nనిర్ఘాంతపోయాడు. వైద్యుడు చెప్పినది\nనిజమే అయింది. కొంచెం వెర్రిచూపు పడిం\nదన్న మాటేగాని సంగీత విద్వాంసుడు\nబాధపడటం మానేశాడు. సభికులందరూ\nకూడా మామూలు మనుషులయారు.\nరాజవైద్యుడు శర్వకుణ్ణి అవతలికి\nతీసుకుపోయి, అతని నెత్తిన ఏదో తైలం\nమర్దన చేయించి, నిద్రపట్టటానికి ఔషధం\nతాగించాడు. వెంటనే శర్వకుడు నిద్ర\nపోయాడు. వైద్యుడు అతని నాడి పరీక్షించి,\n\"ఏమీ భయంలేదు. రేపీపాటికి మామూలు\nమనిషి అవుతాడు. కాని ఆ తీగలకొమ్మ\nప్రమాదకరమైనది. దాన్ని సముద్రంలో\nపారేయించండి,\" అని రాజుతో చెప్పాడు.\nశర్వకుడి వీణ కొరకు అంతటా వెతికారు,\nఅది కనిపించలేదు. కాని శర్వకుడు\nపాడుతూ ఉండిన పాటే అంతఃపురంలో\nనుంచి విన వచ్చింది. రాజుగారు కంగారు\nపడి అంతఃపురానికి వెళ్ళి చూసే సరికి\nరాజకుమార్తె రమామణి వీణ వాయిస్తూ\nపాడుతున్నది. ఆమె ఏక సంతగ్రాహి.\nచాలా సేపు శర్వకుణ్ణి గమనించి అతను\nవాయించే పద్ధతీ, పాడే పాటా పట్టుకున్నది.\n\"అమ్మాయీ, దాన్ని వెంటనే అవతల\nపారెయ్యి. దాని వల్ల వ్యాధి వస్తుందని\nవైద్యుడు చెప్పాడు,” అన్నాడు రాజు.\n\"లేదు, నాన్నగారూ, మీరు పొరపడు\nతున్నారు. ఇదే సంగీతం. మీరు సంగీతాన్ని\nచెవులతో వినాలిగాని, కళ్ళతో మాత్రమే\nచూడరాదు. ఈ పండితుడి వద్ద నేను\nసంగీత విద్య అభ్యసిస్తాను. నాట్య విద్య\nకూడా తెలుసునేమో కనుక్కోండి,” అన్నది\nరాజకుమార్తె.\nఆమె ఇలా అడగటానికి కారణమేమంటే,\nకొద్దికాలం కిందట ప్రవాళద్వీపపు యువ\nరాజు కన్యాన్వేషణ చేస్తూ వచ్చి, రమా\nమణిని చూసి తృప్తిపడి కూడా, ఆమెకు\nసంగీతమూ, నాట్యమూ రావని తెలిసి,\nఅసంతృప్తి చెంది వెళ్ళిపోయాడు.\nశర్వకుడు నిద్రలేచాక అడిగితే తనకు\nసంగీత నాట్య విద్యలు రెండూ వచ్చు\nనన్నాడు. రాజుగారు జరిగిన పొరపాటుకు\nక్షమాపణ చెప్పుకుని, మంచి జీతం మీద\nఅతన్ని తన కుమార్తెకు గురువుగా నియ\nమించాడు. ఆరు మాసాలలో రమామణి,\nచురుకైన పిల్ల గనుక, సంగీత నృత్యాలు\nరెంటిలోనూ ప్రవీణురాలయింది. ప్రవాళ\nద్వీపపు యువరాజును పిలిపించి అతని\nఎదట రమామణి విద్వత్తు ప్రదర్శింప\nజేశారు. ఆతను పరమానందభరితుడై\nఆమెను పెళ్ళాడతా నన్నాడు. వారి పెళ్ళికి.\nశర్వకుడు ఘనంగా గురుకట్నం పొందాడు.\nఆ తరువాత అతను స్వదేశానికి వెళ్ళి\nపోదామనుకున్నాడు. కాని మరాళరాజు\nవెళ్ళనివ్వక, అతన్ని తన ఆస్థాన విద్వాం\nసుడుగా పెట్టుకుని తన రాజ్యంలో కోరిన\nవారందరూ నృత్యగానాలు నేర్చుకునే సదు\nపాయం కలిగించాడు.",
            "book_page_end": 36
        },
        {
            "title": "మంచి - చెడు",
            "book_page_start": 37,
            "pdf_page_start": 47,
            "pdf_page_end": 53,
            "author": "బి. లక్ష్మణాచారి",
            "genre": "నీతి కథ",
            "moral": "చెడు చేసిన వారికి చెడే జరుగుతుంది. మంచిని ఆశించిన వారికి, కష్టాలను ఓర్చి మంచి చేసిన వారికి సాయం లభిస్తుంది. రహస్యాన్ని తెలుసుకుని దురుద్దేశంతో వాడుకోవాలనుకుంటే విపత్తు తప్పదు.",
            "keywords": [
                "మంచి",
                "చెడు",
                "పందెం",
                "పిశాచాలు",
                "గుడ్డితనం",
                "ప్రత్యుపకారం"
            ],
            "characters": [
                "పేదవాడు (తమ్ముడు)",
                "ధనికుడు (అన్న)",
                "కూలివాడు",
                "వర్తకుడు",
                "జమీందారు",
                "పిశాచాల నాయకుడు",
                "రాజకుమార్తె"
            ],
            "locations": [
                "గ్రామం",
                "అడవి",
                "రావిచెట్టు",
                "కొండ",
                "రాజగృహం"
            ],
            "content": "ఒక గ్రామంలో ఇద్ద రన్నదమ్ము లుండే\nవారు. పెద్దవాడు ధనికుడు, చిన్నవాడు\nపేదవాడు. ఒకసారి ఇద్దరూ కలుసుకున్న\nప్పుడు, మాటల సందర్భంలో చిన్నవాడు\nతన అన్నతో, \"జీవితం క్రూరమైనదే,\nఅయినప్పటికీ చెడు చెయ్యటం కన్న మంచి\nచెయ్యటమే విధాయకం,” అన్నాడు.\n\"చాల్చాల్లే ! లోకంలో చెడు తప్ప మంచి\nఎక్కడుంది? మంచి చేసిన వాడు మట్టి\nకొట్టుకుపోతాడు !\" అన్నాడు అన్న.\n\"లేదన్నా ! మంచి చేసే వాడికి ఫలితం\nఉండి తీరుతుంది,\" అన్నాడు తమ్ముడు.\n\" సరే, అయితే, మనం పందెం వేసు\nకుని ఎదురైన వాళ్ళను ముగ్గురిని అడు\nగుదాం. వారు నువ్వన్నట్టే అంటే నా కున్న\nదంతా నీ కిచ్చేస్తాను ; నే నన్నట్టు అన్నా\nరట్టాయెనా నీ కున్నదంతా నా కిచ్చెయ్యి,\"\nఅన్నాడు అన్న.\n\" సరే, నీ యిష్టం!\" అన్నాడు పేద\nవాడు. ఇద్దరూ వీధి వెంట బయలుదేరారు.\nవారి కొక కూలి చేసుకునే వాడు ఎదురు\nపడ్డాడు. వాళ్ళు వాణ్ణి, \" బతుకుతెరువుకు\nఏది మంచిది- మంచి చెయ్యటమా, చెడు\nచెయ్యటమా?\" అని అడిగారు.\n\"మీ రెంత పిచ్చివాళ్ళు! లోకంలో\nమంచి ఎక్కడున్నది? నన్ను చూడండి.\nరాత్రింబగళ్ళు ఒళ్ళు హూనం చేసుకు పని\nచేశాను. ఏ మిచ్చారు? తిండికి చాలదు.\nఆ ఇచ్చే దానిలో మళ్ళీ కోతబెట్టాడు పని\nచేయించుకున్న పెద్దమనిషి! మంచిగా బత\nకటం కన్న చెడుగా బతకటమే మేలు,”\nఅంటూ వాడు వెళ్ళిపోయాడు.\nఅన్నదమ్ములు మరి కొంత దూరం\nవెళ్ళాక ఒక వర్తకుడు ఎదురయాడు.\nవాళ్ళు అతన్ని, మంచిగా బతకటం మేలా,\nచెడుగా బతకటం మేలా అని అడిగారు.\n\" ఏం ప్రశ్న వేశారూ ! మంచి చేసి బతక\nగలమా? ఒక్క అమ్మకం చెయ్యాలంటే\nవంద అబద్ధాలాడాలాయె! లేకపోతే నీ సరు\nకమ్ముడు కాదే!\" అంటూ వర్తకుడు\nముందుకు సాగాడు.\n\"చూశావా? ఇద్దరూ నాతోనే ఏకీభవిం\nచారు!\" అన్నాడు అన్న.\nవారి కొక జమీందారు ఎదురయాడు.\nఆయనను కూడా వారు అదేవిధంగా\nప్రశ్నించారు.\n\"మంచిగా బతకటమా! ఈ ప్రపంచం\nలోనా! ఇంకా నయం. నేనే ఉన్నాను. నేనే\nమంచిగా బతకటం మొదలు పెడితే-\nహుఁ!” అని మాట కూడా పూర్తి చెయ్య\nకుండా జమీందారు సాగిపోయాడు.\n\"తమ్ముడూ, విన్నావా? ఇక యింటికి\nతిరిగి పోదాం పద. పందెంలో ఓడిపోయావు\nగనక నీకున్నదంతా నా పరం చేసెయ్యి,”\nఅన్నాడు అన్న.\nఅతను తమ్ము డింట గల కొద్ది సామానూ\nతీసుకుపోతూ, \"ప్రస్తుతానికి నీ పూరిపాకతో\nనాకు పనిలేదు గనక, నీ కింకో చోటు\nదొరికిన దాకా ఇందులో ఉండి, తరువాత\nనాకు స్వాధీనం చేసెయ్యి,” అన్నాడు.\nపేదవాడూ, భార్యా బిడ్డలూ పూరిపాకలో\nకూర్చున్నారు. వారికి తిండి లేదు. ఏదైనా\nఅమ్ముదామన్నా అల్లు అయ్యవారి నట్ట్ల్లు\nలాగున్నది. కూలికి పోదామన్నా చుట్టు\nపక్కల ఎక్కడా పనులు లేవు.\nఆకలి బాధ దుస్సహ మయేసరికి పేద\nవాడు ఒక సంచీ తీసుకుని అన్న ఇంటికి\nవెళ్ళి, \"పిల్లలు ఆకలితో అల్లాడి పోతు\nన్నారు. ఇంటో ఒక్క గింజ లేదు. సంచీడు\nబియ్యమో, నూకలో, ఏది ఇవ్వగలిగితే అది\nఇయ్యి,” అని అడిగాడు.\n\"బియ్యం ఎక్కడున్నవి, నూకలిస్తాను.\nకాని నీ కన్నొకటి పొడవనిస్తావా?\" అని\nఅన్న అన్నాడు.\n\"కావలిస్తే కన్ను పొడిచి అయినా నూక\nలియ్యి, నీ మేలు దేవుడు మరవడు,\"\nఅన్నాడు తమ్ముడు.\nఅన్న తన పేద తమ్ముడికి సంచీడు\nనూక లిచ్చి, ఒక కన్ను పొడిచి పంపేశాడు.\nపేదవాడు సంచీ తీసుకుని ఇంటికి రాగానే\nఅతని భార్య అతన్ని చూసి బావురుమన్నది.\nఅతను జరిగిన సంగతి భార్యకు చెప్పాడు.\nఇద్దరూ కాస్సేపు ఏడిచి ఇంత గంజి కాచు\nకుని, పిల్లల కింత పోసి, తామింత తాగారు.\nఒక వారం గడిచింది. నూకలు అయి\nపోయాయి. మళ్ళీ ఆకలి పిశాచం వారిని\nపట్టుకున్నది. గత్యంతరం లేక పేదవాడు\nతిరిగి తన అన్న వద్దకే వెళ్ళాడు. రెండో\nకన్ను కూడా పొడిచి అన్న అతనికి మరొక\nసంచీడు నూక లిచ్చాడు. గుడ్డివాడైపోయిన\nతమ్ముడు ఎలాగో ఇల్లు చేరుకున్నాడు.\nఅతని భార్య చాలా ఆవేదన పడింది.\n\" రెండు కళ్ళూ లేక ఎట్లా బతుకుతావు ?\nఇంకెవరి నడిగినా అన్ని నూకలు దొరికేవే\nనేమో” అని ఆమె వాపోయింది.\n\"ఎందు కేడుస్తావే? ప్రపంచంలో ఎందరు\nగుడ్డివాళ్ళు లేరు? వారందరూ బతకటం\nలేదా?” అన్నాడు పేదవాడు.\nరెండోసారి తెచ్చుకున్న నూకలు కూడా\nఅయిపోయాక అతను తన భార్యతో, \"ఇంక\nమా అన్న దగ్గిరికి వెళ్ళటం వృధా. ఇంక\nపొడవటానికి నాకు కళ్ళు లేవు. నన్ను\nతీసుకుపోయి ఊరి బయట దారి పక్క పెద్ద\nరావి చెట్టు కింద కూచోబెట్టు. రోజల్లా\nఅక్కడే కూర్చుంటాను. వచ్చే పోయ్యే\nవాళ్ళు తృణమో, పణమో వెయ్యక పోరు.\nసాయంకాలం చీకటి పడేవేళ వచ్చి నన్నిల్లు\nచేర్చుదువుగాని,” అన్నాడు.\nఅతన్ని అతని భార్య పెద్ద రావిచెట్టు\nకింద కూర్చోబెట్టి వెళ్ళి పోయింది. దారే\nపొయ్యేవాళ్ళు అతనికి డబ్బులూ, ఇతర\nఆహార పదార్థాలూ ఇచ్చారు. సాయంకాల\nమయింది. అతనికి ఇంటికి పోవాలని తొందర\nపుట్టింది, కాని భార్య ఇంకా రాలేదు. తనం\nతట తానే పోదామనుకుని ఆ గుడ్డివాడు\nకర్ర తాటించుకుంటూ బయలుదేరాడు.\nఅయితే అతను దారి తప్పాడు. ఎంత\nసేపు నడిచినా ఇల్లు రాదు. కొంతసేపటికి\nచెట్ల ఆకుల గలగల వినిపించి, తాను అడ\nవికి చేరుకున్నానని గ్రహించాడు. అడవిలో\nరాత్రి వేళ క్రూరమృగాల భయం జాస్తి.\nఅందుచేత అతను ఒక పెద్ద చెట్టు కోసం\nతడివి, ఎంతో కష్టం మీద దాని పైకి ఎక్కి\nకదలకుండా అక్కడ కూర్చుని, తెల్లవార్లూ\nఅక్కడే ఉండటానికి నిశ్చయించుకున్నాడు.\nఅర్ధరాత్రి అయింది. కొన్ని పిశాచాలు\nఆ చెట్టు కిందకు చేరాయి. పిశాచాల నాయ\nకుడు, మిగిలిన పిశాచాలను, \"మీరేమేం\nఘన కార్యాలు చేశారు?” అని అడిగాడు.\nఒక పిశాచి, \" నేను, రెండు సంచుల\nనూకల కోసం అన్నచేత తమ్ముడి కళ్ళు\nపొడిపించాను,\" అన్నది.\n\"బాగానే ఉంది. కాని దానికి విరుగు\nడున్నది. ఈ చెట్టు కింద పడిన మంచు\nబొట్లు తమ్ముడి కళ్ళకు రాస్తే అతని కళ్ళు\nమళ్ళీ వచ్చేస్తాయి,\" అన్నాడు నాయకుడు.\n\" ఈ మాట వాళ్ళకి తెలుసు గనకనా?”\nఅన్నది పిశాచి.\nఇంకో పిశాచి, \"నేను ఫలానా గ్రామంలో\nనీటి చుక్క లేకుండా చేశాను. వాళ్ళు నీళ్ళ\nకోసం ఆమడ దూరం పోవాలి. దారిలోనే\nచస్తారు!” అన్నది.\n\"బాగానే ఉంది. కాని దానికి విరుగు\nడున్నది. ఆ గ్రామానికి దగ్గిరే ఉన్న బస్తీ\nవెలపల ఉండే కొండ రాయిని పక్కకు తోస్తే\nఅంతులేని నీరు పొంగి వస్తుంది,” అన్నాడు\nపిశాచాల నాయకుడు.\n\" ఈ సంగతి ఎవరికి తెలుసు గనకా?”\nఅన్నది రెండో పిశాచి,\nమూడో పిశాచి, \" ఫలాని దేశపు రాజు\nకున్న ఒక్క కూతురికీ గుడ్డి తనం తెప్పిం\nచాను. వైద్యులు దాన్ని నయం చెయ్యలేక\nతన్నుకు చస్తున్నారు!” అన్నది.\n\"నీ మొహం! ఆ గుడ్డితనం కూడా\nఈ చెట్టు కింద మంచు చుక్కలు రాస్తే\nపోతుంది. ఈసారి ఘన కార్యాలు చేస్తే\nఇటువంటి లొసుగులు లేకుండా చూడండి.\nపదండి!” అన్నాడు పిశాచాల నాయకుడు.\nఈ సంభాషణ అంతా చెట్టు మీది నుంచి\nవింటున్న పేదవాడు, పిశాచాలు వెళ్ళిపోయి\nనట్టు రూఢి చేసుకుని, ఉపాయంగా చెట్టు\nదిగి వచ్చి చెట్టు కింద ఉన్న మంచు\nచుక్కలు కళ్ళకు రాచుకున్నాడు. వెంటనే\nఅతనికి ఎప్పటి దృష్టి తిరిగి వచ్చింది.\nఅతను తన వెంట ఉన్న చిప్పలో కొంత\nమంచు నీరు పోసుకుని, వట్టి పోయిన\nగ్రామానికి బయలుదేరాడు. దారిలో అతనికి\nఒక ముసలిది నీళ్ళ కావడి మోసుకుపోతూ\nకనిపించింది.\n\"కాస్త తాగటానికి మంచి నీళ్ళిస్తావా,\nఅవ్వా?” అని అత నామె నడిగాడు.\n\" ఈ నీళ్ళ కోసం నాలుగు కోసులు\nవెళ్ళి వస్తున్నా, నాయనా. దారిలోనే సగం\nచింది పోయాయి. మాది పెద్ద బలగం.\nఇంటిల్లి పాతికి ఇవే నీళ్ళు. అయినా, దాహ\nమన్న వాడికి ఎట్లా కాదనేది? తాగు,\"\nఅంటూ ముసలిది అతనికి నీళ్ళిచ్చింది.\n\"విచారించ కవ్వా. నేను వచ్చేసరికి\nమీ ఊళ్ళో పుష్కలంగా నీరుంటుందిలే,”\nఅన్నాడు పేదవాడు.\nముసలిది ఉత్సాహంతో ఈ శుభవార్త\nతమ గ్రామస్తులకు చెప్పటానికి వెళ్ళి\nపోయింది. గ్రామస్తులందరూ అతనికి ఎదురు\nవచ్చి, \"బాబూ, మాకు నీరిచ్చి పుణ్యం\nకట్టుకో!” అని వేడుకున్నారు.\n\"అందుకే వచ్చాను. ఈ గ్రామానికి\nదగ్గిరగా ఒక బస్తీ ఉన్నదిట. నన్ను\nఅక్కడికి తీసుకుపొండి.” అన్నాడు పేద\nవాడు. బస్తీ వెలపలనే పెద్ద కొండ రాయి\nఉన్నది. గ్రామస్తులంతా చేరి, ఎంతో శ్రమ\nపడి ఆ కొండ రాతిని పక్కకు పడదోశారు.\nవెంటనే పాతాళ గంగ పైకి వచ్చి వెల్లుపగా\nప్రవహించింది.\nగ్రామస్తులు పేదవాణ్ణి దేవుణ్ణి కొలిచి\nనట్టు కొలిచి, అతనికి ఎంతో డబ్బూ, కాను\nకలూ ఇచ్చారు. అతను దూర ప్రయాణం\nమీద వెళ్ళుతున్నట్లు తెలిసి అతని కొక\nమంచి గుర్రాన్ని కూడా ఇచ్చారు.\nఅతను తిన్నగా గుడ్డి రాజకుమార్తె ఉన్న\nదేశం చేరి, ఆమె గుడ్డితనానికి.. చికిత్స\nచేస్తానని రాజు గారికి కబురు చేశాడు.\nమధ్య వాళ్ళు నిరుత్సాహ పరిచినా, ఇతని\nసంగతి వినివున్న రాజుగారు ఇతని కోసం\nమనుషులను పంపాడు.\nపేదవాడు రాజ కుమార్తె వద్దకు వెళ్ళి,\nతాను చిప్పలోకి తీసుకున్న మంచు బొట్లతో\nవేళ్ళు తడి చేసుకుని, రాజకుమార్తె కళ్ళు\nనిమురగానే ఆమెకు దృష్టి తిరిగి వచ్చింది.\nరాజు ఆనందానికి మేరలేదు. ఆయన\nఅతనికి అంతులేని డబ్బూ, వస్తువాహనాలూ\nబహుమానంగా ఇచ్చాడు. వాటిని తీసుకుని\nఅతను తన ఇల్లు చేరుకునే సరికి అతని\nభార్య పొందిన ఆశ్చర్యానందాలు అంతా\nఇంతా కాదు. ఆమె ఆ సాయంకాలం తన\nభర్త కోసం వెళ్ళేసరికి అతను చెట్టు కింద\nలేడు. అసలే కళ్ళు లేనివాడు ఎటు\nవెళ్ళాడో, ఏమయాడోనని ఆమె తల్లడిల్లి\nపోతున్నది. అలా వెళ్ళినవాడు కళ్ళతోనూ,\nఅంతులేని సంపదతోనూ తిరిగి వచ్చాడు!\nఅంతకన్న ఆశ్చర్యమూ, ఆనందమూ\nఏముంటుంది?\nఈ వార్త ఊరంతటా పొక్కింది. అందరూ\nఅతన్ని అభినందించటానికి వచ్చారు. అతను\nజరిగినదంతా దాచకుండా అందరికీ\nచెప్పాడు. అతని అన్నకు ఆశ పుట్టింది.\nఆ రాత్రి అతను వెళ్ళి విశాచాలు చేరే\nచెట్టెక్కి కూర్చున్నాడు. వాటి సంభాషణ\nవిని తాను కూడా కుబేరుడు కావచ్చునని\nఅతని ఆశ.\nకాని ఆ రాత్రి పిశాచాలు మహా ఆగ్రహా\nవేశంలో ఉన్నాయి.\n\"ఎవడో దుర్మార్గుడు మనం అనుకున్న\nమాట లన్నీ విని, మనం చేసిన ఘనకార్యా\nలకు విరుగుడు చేశాడు! వాణ్ణి పట్టండి,\nచీల్చండి!\" అని పిశాచాలు అరుస్తూ చెట్టు\nచుట్టూ తాండవం చేశాయి. వాటికి చెట్టు మీద\nఉన్న మనిషి కనిపించాడు.\n\"మా రహస్యాలు తెలుసుకుందా మని\nమళ్ళీ వచ్చావా?” అంటూ అవి అతన్ని\nచీల్చి చెండాడేశాయి.",
            "book_page_end": 43
        },
        {
            "title": "తెలివి గల వాళ్ళు",
            "book_page_start": 44,
            "pdf_page_start": 54,
            "pdf_page_end": 58,
            "author": "చందమామ బృందం",
            "genre": "జానపద కథ",
            "moral": "పరిశీలనా శక్తి, జ్ఞానం, మరియు తెలివితేటలు అత్యంత విలువైన ఆస్తి.",
            "keywords": [
                "తెలివితేటలు",
                "పరిశీలన",
                "ఒంటె",
                "దానిమ్మకాయ",
                "పాదుషా",
                "ఉజ్బెకిస్థాన్ కథ"
            ],
            "characters": [
                "పేద తండ్రి",
                "పెద్ద కొడుకు",
                "రెండో కొడుకు",
                "మూడో కొడుకు",
                "ఒంటెను పోగొట్టుకున్నవాడు",
                "పాదుషా",
                "వజీరు"
            ],
            "locations": [
                "ఉజ్బెకిస్థాన్",
                "నగరం",
                "రాజసభ"
            ],
            "content": "ఉజ్బెకిస్థానంలో ఒక పేదవాడికి ముగ్గురు\nకొడుకు లుండేవాళ్ళు. తండ్రి వాళ్ళతో,\n\"అబ్బాయిలూ, మనకు పశువుల మందలు\nలేవు, బంగారమూ లేదు. అందుచేత మీరు\nజ్ఞాన ధనం సంపాదించుకుని తెలివితేటలే\nఆస్తిగా బతకవలిసి ఉంటుంది,\" అని\nబోధించాడు.\nకొడుకులు తండ్రి చెప్పినట్టే జ్ఞానం\nసంపాదిస్తూ, ప్రతి విషయాన్నీ సూక్ష్మ\nబుద్ధితో గ్రహిస్తూ పెరిగి పెద్దవా రయారు.\nకొంత కాలానికి వారి తండ్రి గతించాడు.\nఇక వారు ఉన్న ఊరు వదిలి బతుకు\nతెరువు వెతుక్కుంటూ దేశాటన మీద\nబయలుదేరారు.\nకొన్నాళ్ళపాటు నడిచిన మీదట వారి\nకొక నగరం అంత దూరాన కాన వచ్చింది.\nఆ నగరంలో తమకు ఏదో ఒక పని దొరకక\nపోదనుకుంటూ వారు నగరం కేసి నడిచారు.\nదారి కేసి చూస్తూ తల వంచుకుని\nనడుస్తున్న పెద్దవాడు చప్పున ఆగి, \"కొద్ది\nసేపటి కింద ఇటుగా ఒక భారీ ఒంటె\nవెళ్ళింది,” అన్నాడు.\nముగ్గురూ నగరంకేసి కొద్ది దూరం\nనడిచాక, రెండోవాడు, \" దానికి ఒక కన్ను\nగుడ్డిది,” అన్నాడు.\nమరి కొంత దూరం వెళ్ళాక, మూడో\nవాడు, \"దాని మీద ఒక ఆడదీ, ఒక బిడ్డా\nఎక్కి ఉన్నారు,” అన్నాడు. మిగిలిన\nఇద్దరూ నిజమే నన్నారు.\nవారు యింకా కొంత దూరం వెళ్ళినాక\nవారి వెనుక వైపు నుంచి ఒక మనిషి గుర్రం\nమీద వచ్చి వారిని కలుసుకున్నాడు. అతడు\nవిలువైన కవచం ధరించి వున్నాడు.\nపెద్దవాడు. అతనితో, \"అయ్యా, దేని\nకోసమో వెతుకుతున్నట్టున్నావు, ఒంటె\nకోసం కాదు గద ?” అన్నాడు.\n\" అవును, ఒంటె ఎటో పోయింది,\"\nఅన్నాడు గుర్ర మెక్కిన వాడు.\n\" పెద్ద ఒంటె —అవునా?” అని పెద్ద\nవాడు మళ్ళీ అడిగాడు.\n\" అవును. మీరు చూశారా దాన్ని ?”\nఅని గుర్ర మెక్కిన వా డడిగాడు.\n\" దాని ఎడమ కన్ను గుడ్డిది — అవునా?”\nఅన్నాడు రెండోవాడు.\n\"దాని మీద ఒక స్త్రీ, ఒక బిడ్డా ఎక్కి\nఉన్నారు—కాదూ?” అని మూడో వా\nడడిగాడు.\n\" నిజం, నిజం! మీరు దాన్ని చూశా\nరన్న మాట! అది ఏమయిందో చెప్పండి,”\nఅన్నాడు గుర్ర మెక్కిన వాడు.\n\" మేము నీ ఒంటెను చూడనే లేదు,\"\nఅన్నారు అన్నదమ్ములు.\nఒంటెను పోగొట్టుకున్న వాడికి వాళ్ళ పైన\nగట్టి అనుమానం తగిలింది. \" నా ఒంటెనూ,\nదాని మీద ఉన్న నా భార్యనూ, కొడుకునూ\nఏం చేశారో చెప్పకపోతే మిమ్మల్ని పాదుషా\nదగ్గిరికి ఈడ్చుకుపోతాను,” అన్నాడతను.\n\" మేము నీ ఒంటెను గాని, నీ భార్యను\nగాని, నీ కొడుకును గాని కళ్ళ చూడలేదు.\nకాని ఈ దిక్కుగా వెళ్ళితే నీకు ఒంటె\nదొరకవచ్చు,” అన్నారు అన్నదమ్ములు.\nవాళ్ళు తనను మభ్యపెట్టి తప్పించుకు\nపోజూస్తున్నా రనుకుని గుర్ర మెక్కిన వాడు,\n\"మీరు కళ్ళ చూడని ఒంటెనూ, దాని\nమీద ఉన్న వారిని ఎట్లా వర్ణించారు ?\nపాదుషా దగ్గిరికి పదండి!” అంటూ వారిని\nపాదుషా దగ్గిరికి తీసుకుపోయి, వారు తన\nఒంటెనూ, భార్యనూ, కొడుకునూ తస్క\nరించినట్టు ఫిర్యాదు చేశాడు.\n\"వాళ్ళు తస్కరించారనటానికి ఆధార\nమేమిటి?\" అని పాదుషా అడిగాడు.\n\" నా ఒంటె పెద్దదనీ, దానికి ఒక కన్ను\nగుడ్డిదనీ, దాని మీద ఒక స్త్రీ, ఒక బిడ్డా\nఉన్నారనీ వీళ్ళు చెప్పారు. ఆ తరువాత\nతాము ఏమీ చూడనే లేదన్నారు. ఏమీ\nచూడని వాళ్ళు ఈ వివరాలన్నీ ఎలా\nచెప్పారు?” అన్నాడు ఒంటెను పోగొట్టు\nకున్న వాడు.\n\"ఆ ప్రశ్న కేం చెబుతారు?” అని\nపాదుషా అన్నదమ్ముల నడిగాడు.\n\"మేము మా కళ్ళను ఉపయోగించి\nప్రతిదీ సూక్ష్మంగా పరిశీలించి అనేక విష\nయాలు తెలుసుకోగలం. అది మాకు చిన్న\nతనం నుంచీ అలవడిన విద్య,\" అన్నారు\nఅన్నదమ్ములు.\n\"మీ విద్యను నే నిప్పుడే పరీక్షిస్తాను,”\nఅన్నాడు. పాదుషా. ఆయన తన వజీరు\nచెవిలో ఏదో రహస్యంగా చెప్పాడు. వజీరు\nఇద్దరు నౌకర్ల చేత ఒక పెట్టె మోయించి\nతెచ్చి, పాదుషా కెదురుగా పెట్టించాడు.\n\"ఆ పెట్టెలో ఏమున్నదో చెప్పండి?”\nఅని పాదుషా అన్నదమ్ములను ఆజ్ఞా\nపించాడు.\n\"అది ఖాళీ పెట్టె. అందులో ఒక\nగుండ్రని వస్తువు మాత్రమే ఉన్నది,” అని\nపెద్దవాడు అన్నాడు.\n\" ఆ గుండ్రని వస్తువు దానిమ్మ కాయ,”\nఅన్నాడు రెండోవాడు.\n\"పండని దానిమ్మకాయ,\" అన్నాడు\nమూడోవాడు.\nపాదుషా తన ఆసనం నుంచి దిగి వచ్చి\nపెట్టె మూత తెరిచి అందులో నుంచి ఒక\nవచ్చి దానిమ్మకాయ పైకి తీశాడు. సభలో\nవారంతా నిర్ఘాంతపోయారు.\n\" వీళ్ళు దొంగలు కారు! నిస్సందే\nహంగా మహామేధావులు! నీ ఒంటె ఏమై\nపోయిందో నీవే వెళ్ళి వెతుక్కో,” అని\nపాదుషా ఫిర్యాదితో చెప్పి, అన్నదమ్ము\nలను తనతోపాటు భోజనానికి తీసుకుపోయి,\nదివ్యమైన భోజనం పెట్టించి పానీయాలు\nతాగించాడు.\n\"మీ తెలివితేటలు నిజంగా అద్భుతంగా\nఉన్నాయి. మీరు చూడని ఒంటెనూ, దాని\nమీద ఎక్కిన వారినీ ఎలా వర్ణించ గలి\nగారో నాకు తెలుసు కోవాలని ఉన్నది,”\nఅన్నాడు పాదుషా.\n\" దారిలో\nఒంటె అడుగు జాడ\nలున్నాయి. అవి మామూలు ఒంటెల\nగుర్తుల కన్న బాగా పెద్దవి. అందుకని\nఅటుగా వెళ్ళినది భారీ అయిన ఒంటె\nఅని తెలిసింది,” అన్నాడు పెద్దవాడు.\n\" అది దారినపోతూ కుడి పక్కన వున్న\nగడ్డినే కొరికింది గాని ఎడమ పక్కన ఉన్న\nగడ్డిని ముట్టుకో లేదు. అందుచేత దాని\nఎడమ కన్ను గుడ్డిదని తెలిసింది,”\nఅన్నాడు రెండోవాడు.\n\"ఒక చోట ఆ ఒంటె పడుకున్నది.\nఅప్పుడు దాని మీది వాళ్ళు దిగారు. వారు\nదిగిన చోట ఇసుకలో స్త్రీ పాదాల గుర్తులూ,\nచిన్నబిడ్డ పాదాల గుర్తులూ కాన వచ్చాయి.\nఅందుచేత ఒంటె పైన ఒక స్త్రీ, ఒక బిడ్డ\nఉన్నట్టు తెలిసింది,” అన్నాడు మూడోవాడు.\n\"మీరు చెప్పిన దంతా సబబుగానే\nఉన్నది. మీ పరిశీలనా శక్తి గొప్పదే. కాని\nపెట్టెలో పచ్చి దానిమ్మకాయ ఉన్నదని\nఎలా చెప్పగలిగారు? అది ఇంత తేలిక\nకాదే?” అన్నాడు పాదుషా.\n\" వినండి. మీ మనుమలు పెట్టె తీసుకు\nరావటాన్ని చూస్తేనే అది బరువు లేదని తేలి\nపోయింది. దాన్ని కింద పెట్టేటప్పుడు ఒక\nవైపు మొదట నేల నాని, రెండో పక్క\nకొంచెం వ్యవధిగా ఆనింది. అప్పుడు పెట్టెలో\nఏదో వస్తువు దొర్లినట్టు శబ్దమయింది.\nదానినిబట్టి పెట్టె ఖాళీగా ఉన్నదనీ,\nఅందులో ఉండే వస్తువు గుండ్రనిదైతే తప్ప\nఆ విధంగా దొర్లదనీ గ్రహించాను,\"\nఅన్నాడు పెద్దవాడు.\n\"ఆ పెట్టెను మీ దానిమ్మ తోట వైపు\nనుంచి తెచ్చారు. ఇంటిలో ఉండే పెట్టెను.\nదానిమ్మ తోట కేసి తీసుకుపోయారంటే,\nఅందులో దానిమ్మకాయ గాక మరే గుండ్రని\nవస్తువుంటుందీ?\" అన్నాడు రెండోవాడు.\n\"అంతవరకు బాగానే ఉన్నది. అది\nపచ్చికాయ అని ఎలా తెలిసిందో నా కర్థం.\nకావటం లేదు,\" అన్నాడు పాదుషా.\n\" అది కనుక్కోవటమే అన్నిటి కన్న\nతేలిక. దానిమ్మ పళ్ళు రావటాని కింకా\nతరుణం కాలేదు. కావలిస్తే తోటలోకి ఒక్క\nసారి తొంగి చూడండి అన్నీ కాయలే\nఒక్కకాయ కూడా ఇంకా పండ లేదు,”\nఅన్నాడు మూడోవాడు.\nపాదుషా ఆ ముగ్గురన్నదమ్ముల తెలి\nవికీ సంతోషించి వారిని మంచి జీతాల మీద\nతన కొలువులో పెట్టుకున్నాడు.",
            "book_page_end": 48
        },
        {
            "title": "రామాయణం",
            "book_page_start": 49,
            "pdf_page_start": 59,
            "pdf_page_end": 66,
            "author": "చందమామ బృందం",
            "genre": "మిథాలజీ",
            "moral": "రాజ ధర్మాలను పాటించాలి. దూతను చంపరాదు. ధర్మం రక్షించిన వారికి దైవ సహాయం ఉంటుంది (సీత పతివ్రతత్వం).",
            "keywords": [
                "సుందరకాండ",
                "హనుమంతుడు",
                "ఇంద్రజిత్తు",
                "లంకాదహనం",
                "రావణుడు",
                "విభీషణుడు"
            ],
            "characters": [
                "రావణుడు",
                "హనుమంతుడు",
                "ఇంద్రజిత్తు",
                "విభీషణుడు",
                "సీత",
                "రాముడు",
                "సుగ్రీవుడు",
                "అగ్నిహోత్రుడు",
                "బ్రహ్మ"
            ],
            "locations": [
                "లంక",
                "అశోకవనం",
                "సముద్రం"
            ],
            "content": "అక్షకుమారుణ్ణి హనుమంతుడు చంపాడని\nవినగానే రావణుడికి ఎంతో దుఃఖం కలి\nగింది. అతను దాన్ని అణచుకుని క్రోధా\nవేశంతో ఇంద్రజిత్తును చూసి, \"నాయనా,\nఇంద్రుణ్ణి జయించిన వీరాగ్రేసరుడివి,\nబ్రహ్మ నుంచి దివ్యాస్త్రాలు పొందినవాడివి.\nఈ కోతి కింకరుల నందరినీ చంపాడు,\nజంబుమాలినీ, మంత్రి కొడుకులనూ,\nఅయిదుగురు సేనాపతులనూ, నీ తమ్ము\nడైన అక్షకుమారుణ్ణి చంపాడు. వాడి బలం\nఎలాటిదో సరిగా గ్రహించి వాడితో యుద్ధం\nచెయ్యి. వెళ్ళి, శత్రువును జయించి తిరిగి\nరా!” అన్నాడు.\nఇంద్రజిత్తు తండ్రికి ప్రదక్షిణం చేసి,\nధనుర్బాణాలు తీసుకుని, రథ మెక్కి,\nయుద్ధోత్సాహంతో హనుమంతుడి కేసి\nవెళ్ళాడు. హనుమంతు డతన్ని దూరాన\nచూస్తూనే గట్టిగా సింహనాదం చేసి, తన\nశరీరాన్ని పెంచాడు. తరువాత ఇద్దరూ\nయుద్ధానికి తలపడ్డారు. ఇంద్రజిత్తు పద\nకొండువేల మంది ధనుర్ధారులతో ఒక్క\nసారిగా యుద్ధం చేయగల వాడు. కాని\nఅతను తనపై వేసే బాణాలు తనకు తగల\nకుండా తప్పించుకుంటూ హనుమంతు\nడా కాశాన విహరించసాగాడు.\nఎంతసేపు యుద్ధం చేసినా హనుమం\nతుడు ఇంద్రజిత్తుకు గాని, ఇంద్రజిత్తు హను\nమంతుడికి గాని అంతు చిక్కలేదు. తన\nబాణాలన్నీ వృధా అయిపోవటం చూసి\nఇంద్రజిత్తు, \"వీణ్ణి చంపటం అసాధ్యం.\nఏదోవిధంగా పట్టుకోవటం మంచిది,” అను\nకుని అందుకై బ్రహ్మాస్త్రం ప్రయోగించాడు.\nదానితో హనుమంతుడు కట్టుపడి, చెయ్యీ\nకాలూ కదలించలేని స్థితిలో ఉండి\nపోయాడు. అప్పుడతనికి, పూర్వం బ్రహ్మ\nతన కిచ్చిన వరం జ్ఞాపకం వచ్చింది. అత\nనికి ఏ అస్త్రం వల్లా ప్రమాదం లేకుండా\nబ్రహ్మ వర మిచ్చాడు. బ్రహ్మాస్త్రం చేత\nకట్టుపడినప్పటికీ, తనను బ్రహ్మా, దేవేం\nద్రుడూ, వాయుదేవుడూ కాపాడుతూనే\nఉంటారని హనుమంతు డనుకున్నాడు.\nఅతనికి రావణుడితో సంభాషించాలని కూడా\nకోరిక కలిగింది.\nకదల కుండా పడి ఉన్న హనుమంతుణ్ణి\nరాక్షసులు సమీపించి, తాళ్ళతో అతన్ని\nబంధించారు. వారు హనుమంతుణ్ణి తాళ్ళతో\nకట్టగానే బ్రహ్మాస్త్రబంధం దానంతట అదే\nవిడిపోయింది. ఈ సంగతి తెలిసిన ఇంద్ర\nజిత్తు చాలా భయపడ్డాడు; ఎందుకంటే\nహనుమంతు డీ తాళ్ళను సులువుగా తెంచ\nగలడు, బ్రహ్మాస్త్రం ప్రయోగించిన వాడి పైన\nమరే అస్త్రమూ పారదు. కనుక హనుమంతు\nడిప్పుడు తలుచుకుంటే లంకకు ఎంత\nచేటైనా చేయగలడు.\nఅయితే ఈ సంగతి హనుమంతుడికి -\nతెలియలేదు. తాను తాళ్ళతో కట్టుపడగానే\nబ్రహ్మాస్త్రబంధం తొలగిందని కూడా అతనికి\nతెలియదు. ఈ లోపల రాక్షసులు హను\nమంతుణ్ణి కసిగా ఈడ్చుతూ, కర్రలతోనూ\nపిడికిళ్ళతోనూ కొట్టుతూ, రావణుడుండే\nచోటికి లాక్కుపోయారు. ఇంద్రజిత్తు సభ\nలోని రావణుడికి హనుమంతుణ్ణి చూపి,\n\"వీడే ఆ వానరుడు,” అన్నాడు.\nసభలోని రాక్షసప్రముఖులు తమలో\nతాము, \" ఎవడీ వానరుడు? ఇక్కడి\nకెందుకు వచ్చాడు? ఎవరు పంపగా\nవచ్చాడు? ఎవరిని చూడ వచ్చాడు?”\nఅని ప్రశ్నించుకున్నారు. మరికొందరు రాక్ష\nసులు, \" ఈ వానరుణ్ణి చంపి కాల్చండి,\nతినేద్దాం!” అన్నారు.\nహనుమంతుడు ముందుకు వచ్చి, రావ\nణుడి సింహాసనం దిగువన కూర్చుని ఉన్న\nవృద్ధమంత్రులనూ, మణులతో అలంకరిం\nచిన సభాభవనాన్నీ కలయజూశాడు. రాక్ష\nసులు తాళ్ళు పట్టుకుని అటూ, ఇటూ\nగుంజుతున్న హనుమంతుణ్ణి రావణుడు\nచూశాడు. అతని కళ్ళు ఆగ్రహంతో చింత\nనిప్పుల్లాగా అయిపోయాయి. అతను తన\nమంత్రులను ఆజ్ఞాపిస్తూ, హనుమంతుణ్ణి\nచూపి, \" వీడి విషయమేమిటో అడిగి కను\nక్కోండి!” అన్నాడు.\nహనుమంతుడు రావణుణీఖీ, అతని\nమంత్రులైన దుర్ధరుణ్ణి, ప్రహస్తుణ్ణి, మహా\nపార్శ్వుణీ, నికుంభుణ్ణి, రావణుడి అత్యంత\nవైభవాన్నీ, తేజస్సునూ చూసి ఆశ్చర్యం\nపొందాడు. ఈ రావణుణ్ణి చూసి మూడు\nలోకాలూ గజగజ లాడటంలో వింత ఏమీ\nలేదని అతనికి అనిపించింది.\nఇంతలో రావణుడి ప్రేరణతో ప్రహస్తుడు\nహనుమంతుడితో ఇలా అన్నాడు:\n\" వానరుడా, భయపడకు. నిన్నెవరు\nపంపారు ? దిక్పాలకులా? విష్ణువా? ఎవరు\nపంపినప్పటికీ నిన్నేమీ చెయ్యము. నిజం\nచెప్పు, నిన్ను విడిచిపెడతాము. నీవు చూడ\nటానికి కోతిలాగా ఉన్నావేగాని, నీ ప్రభావం\nచాలా హెచ్చుగా కనబడుతున్నది. అబద్ధం\nచెప్పావో, నీ ప్రాణాలు దక్కవు. ఒకవేళ\nనీ అంతట నీవే వచ్చి ఉంటే, ఎందుకు\nవచ్చావో చెప్పు.”\nప్రహస్తు డీ మాట అనగానే హను\nమంతుడు రావణుడి కేసి తిరిగి, \" నన్ను\nపంపినది ఇంద్రుడూ, కుబేరుడూ, వరు\nణుడూ, యముడూ కాదు; విష్ణువు కూడా\nకాదు. నేను పుట్టుకతోనే వానరుణ్ణి, నా నె\nతెచ్చిపెట్టుకున్న వానరరూపం కాదు. నిన్ను\nచూడటం సులభం కాదు గనక, అందుకై\nఅశోకవనాన్ని నాశనం చేశాను. అప్పుడు\nబలవంతులైన రాక్షసులు నా పైకి వచ్చారు.\nఆత్మరక్షణ కోసం వారిని చంపాను. బ్రహ్మ\nవరం వల్ల నన్ను ఏ అస్త్రమూ ఏమీ చెయ్య\nలేదు. కాని నిన్ను చూడాలనే కోరికతో\nబ్రహ్మాస్త్రానికి కట్టుపడ్డాను. నీతో ఒక రాచ\nకార్యం ఉండి వచ్చాను. నేను రాముడి\nదూతను. నీకు శుభకరమైన మాటలనే\nచెబుతాను, విను. ఈ మాటలను సుగ్రీ\nవుడు నీతో చెప్పమన్నాడు : దశరధుడి కొడు\nకైన రాముడు, తన భార్య అయిన సీత\nతోనూ, తమ్ముడైన లక్ష్మణుడితోనూ తండ్రి\nఆజ్ఞ పాలించి దండకారణ్యానికి వచ్చాడు.\nఅక్కడ రాముడి భార్య అయిన సీత కన\nపడకుండాపోయింది. రాముడు సీతను వెతు\nకుతూ ఋశ్యమూకానికి వచ్చి సుగ్రీవుణ్ణి\nచేరుకున్నాడు. తరువాత ఆయన వాలిని\nచంపి, సుగ్రీవుణ్ణి వానర భల్లూకాలకు రాజు\nనుగా చేశాడు. అందుకు ప్రత్యుపకారంగా\nసుగ్రీవుడు సీతను వెతికిస్తానని మాట\nఇచ్చాడు. ఆ మాట ప్రకారం ఆయన అన్ని\nదిక్కులకూ వానరులను పంపాడు. వారిలో\nఒకడనైన నేను వాయుపుత్రుణ్ణి, హను\nమంతు డనే వాణ్ణి. నేను నూరు యోజనాల\nసముద్రం దాటి సీతను చూడటానికి\nవచ్చాను. నీ ఆధీనంలో ఉన్న సీతను\nచూశాను. ఎంతో తపస్సు చేసి, ధర్మం\nతెలిసిన నీ వంటివాడు పరస్త్రీని చెరపట్టటం\nకూడని పని. రాముడికి అపచారం చేసి\nఫల మనుభవించకపోవటం ఎవరికీ సాధ్యం\nకాదు. ఇక ముందు రాముడేం చేస్తాడో\nనాకు తెలియదు. సీతను రాముడి కిచ్చి\nవేయటం నీకు శ్రేయస్కరం. అనేక\nజాతుల వల్ల నీకు మరణం రాకుండా వరం\nపొంది ఉన్నావు నిజమే, కాని సుగ్రీవుడు\nఆ జాతులలో దేనికీ చెందని వానరుడు.\nనరుడైన రాముడి చేతిలోనో, వానరుడైన\nసుగ్రీవుడి చేతిలోనో నీకు చావు తప్పదు.\nరాముడు ఒప్పడు గాని, నే నొక్కణ్ణి\nనీ లంకను నిర్మూలించ గలను. అసలు\nసీతను అపహరించి తెచ్చినప్పుడే మృత్యు\nదేవతను మెడకు చుట్టుకున్నావు. నేను\nరాయబారిని; అటు మానవుణ్ణి కాను, ఇటు\nరాక్షసుణ్ణి కాను. అందుచేత నీ మంచి కోరి\nచెబుతున్నాను. రాముడితో వైరం పెట్టు\nకుని నీవు జీవించలేవు,” అన్నాడు.\nఈ మాటలు విని రావణుడు కోపోద్రే\nకంతో హనుమంతుణ్ణి చంపవలసిందిగా ఆజ్ఞ\nఇచ్చాడు. అప్పుడు విభీషణుడు తన\nఅన్నకు అడ్డు తగిలి అన్నాడు :\n\" ఈ దూతను చంపటం రాజ ధర్మం కాదు.\nఆగ్రహావేశంలో ధర్మహాని చెయ్యటం\nతగదు. ఇతను కేవలమూ దూత మాత్రమే\nకాదు, అక్షుడు మొదలైన వారిని చంపాడు\nకనుక శత్రువే. అయినను దూతగా వచ్చిన\nవాడికి విధించే శిక్షలున్నాయి. ఇతనికి అంగ\nవైకల్యం కలిగించవచ్చు, కొరడాతో కొట్ట\nవచ్చు, శిరస్సు ముండనం చేయవచ్చు,\nకాల్చి ముద్ర వేయవచ్చు—కాని చంప\nరాదు. శాస్త్రం మాట అటుంచి, ఇతన్ని\nచంపటం చేత మన కేమీ లాభం లేదు.\nఇతన్ని ఎవరు పంపారో వారిని చంపు.”\nఈ మాట రావణుడికి నచ్చింది.\n\"నిజమే, దూత అయిన వీణ్ణి చంపవద్దు,\nమరేదైనా శిక్ష విధింతాము. కోతులకు ఇష్ట\nమైనది తోక. ఇతడి తోకను కాల్చి పంపె\nయ్యండి. తోక అంటించి వీణ్ణి వీధులన్నీ\nతిప్పండి,” అన్నాడు.\nరాక్షసులు హనుమంతుడి తోకకు గుడ్డ\nపీలికలు చుట్టి, చమురుపోసి అంటించి,\nనాలుగు వీధులూ తిప్పుతూ, \" వేగులవాణ్ణి\nచూడండి,” అని కేకలు పెట్టారు. హను\nమంతు డిది లక్ష్యపెట్టక, పట్టపగలు నగర\nరక్షణ సాధనలు ఎట్లా ఉన్నదీ చూడవచ్చు\nనని ఆశపడ్డాడు. అతన్ని చూడటానికి రాక్షస\nస్త్రీలూ, పిల్లలూ ఎగ బడ్డారు.\nకొందరు రాక్షసస్త్రీలు సీత వద్దకు వెళ్ళి,\n\" నీతో మాట్లాడి వెళ్ళాడే, ఆ వానరుడి\nతోకకు నిప్పు అంటించి, నగరమంతా తిప్పు\nతున్నారు,” అని చెప్పారు.\nసీత ఆ మాటలు విని చాలా బాధపడి,\n\"నేనే పతివ్రతనైతే హనుమంతుడి కి\nచల్లగా ఉండు,\" అని అగ్నిహెూత్రుణ్ణి\nప్రార్థించింది.\nసీత ఈ మాట అనగానే హనుమంతుడి\nతోకలోని జ్వాలలు మరింత పెద్దవయాయి.\nకాని హనుమంతుడికి మంట తోచలేదు.\nఅది చూసి హనుమంతుడికి ఆశ్చర్య\nమయింది. అతను చేయవలసిన దాన్ని\nగురించి ఆలోచించాడు. మొట్టమొదటగా\nమిక్కిలి చిన్నవాడై కట్ల నుంచి విడిపించు\nకున్నాడు. మరుక్షణమే తన దేహాన్ని పెంచి,\nనగరద్వారం వద్ద ఉన్న పరిఘను తీసు\nకుని, తన వెంట ఉన్న రాక్షసుల నందరినీ\nచావమోదాడు. అతను లంకా నగరం కేసి\nచూస్తూ, \" ఇప్పుడేం చేస్తే బాగుంటుంది ?”\nఅనుకున్నాడు. అప్పటికే రాక్షసులకు చేయ\nవలసిన నష్టం చాలా చేశాడు, లంకా దుర్గాన్ని\nనాశనం చెయ్యటమే మిగిలి ఉన్నది. లంక\nలోని మహాభవనాలను అగ్నిహెూత్రుడికి\nఆహుతి ఇవ్వటమే కర్తవ్యం.\nఈ మాట అనుకుని హనుమంతుడు\nమండుతున్న తోకతో లంకలోని భవనాల\nమీదుగా సంచరించ నారంభించాడు. నిర్భ\nయంగా రాక్షసుల యిళ్ళన్నీ తిరిగాడు.\nప్రహస్తుడి భవనానికి నిప్పు అంటించి, మహా\nపార్శ్వుడి ఇంటి పైకి దూకాడు. ఆ ఇంటిని\nదేదీప్యమానంగా అంటించి, తరవాత వరు\nసగా వజ్రదంష్ట్ర, శుక, సారణుల గృహా\nలకు నిప్పు పెట్టేశాడు. తరువాత ఇంద్ర\nజిత్తూ, జంబుమాలి, సుమాలిల ఇళ్ళన్నీ\nఅంటించాడు. అతను ఒక్క విభీషణుడి\nఇల్లు తప్ప మిగిలిన రాక్షసోత్తముల\nఇళ్ళను, మణులతో సహా తగలబెట్టేశాడు.\nలంక కంతా చిచ్చుపెట్టే హనుమంతుడికి\nసహాయంగా వాయుదేవుడు వీచాడు.\nవాయువు సహాయంతో లంక అంతా వేగంగా\nఅంటుకున్నది. ఒక్కొక్క మేడే కూలి\nపడసాగింది.\nమండిపోతున్న తమ ఇళ్ళను రక్షించు\nకోవటం రాక్షసులకు సాధ్యంకాలేదు. మగ\nవాళ్ళూ, పిల్లలూ, స్త్రీలూ భీభత్సంలో\nముణిగిపోయారు. ఎంతోమంది మంటలలో\nనశించారు. తగలబడిపోతున్న లంక భయం\nకరంగా కనబడింది. రాక్షసుల ఆర్తనాదాలు\nఈ దృశ్యాన్ని మరింత భయానకం చేశాయి.\nహనుమంతుడు ఒక్కసారి లంక అంతా\nకలయజూచి, ఆ నగరంలోని అన్ని\nప్రాంతాలూ తగలబడిపోతూ ఉండటం గమ\nనించి, తన తోకలోని మంటలను సము\nద్రంలో ముంచి ఆర్పేశాడు.\nఆ సమయంలో అతనికి పెద్ద భయం\nపట్టుకున్నది : లంకతో బాటు సీత కూడా\nతగలబడిపోయి ఉంటుంది! ఈ ఆలోచన\nరాగానే హనుమంతుడు తనను తాను తిట్టు\nకున్నాడు; ఆగ్రహం చెందిన వాడికి కార్యా\nకార్య విచక్షణ లేకుండా పోతుందను\nకున్నాడు: తాను వచ్చిన పని అంతా మంట\nకలిసి పోయిందనుకున్నాడు.\nకాని అంతలోనే అతనికి మళ్ళీ ధైర్యం\nవచ్చింది. తాను వచ్చిన పని అన్ని విధాల\nసఫలమైన తరువాత సీత చావటం జర\nగదు. తన తోకనే కాల్చని అగ్ని హెూత్రుడు\nసీతను దహిస్తాడా ? అలా ఎన్నటికీ జర\nగదు. సీతే అగ్నిలాటిది! ఆమెను అగ్ని ఏం\nచెయ్యగలడు? అత నలా అనుకుంటూండ\nగానే ఆకాశాన చారణులు అనుకునే\nమాటలు వినిపించాయి. లంక అంతా దగ్ధ\nమైనా సీతకు ఏ అపాయమూ కలగక\nపోవడం గురించి వారు ఆశ్చర్యంగా చెప్పు\nకునే మాటలు విని హనుమంతుడు పరమా\nనందం చెందాడు.",
            "book_page_end": 56
        }
    ],
    "statistics": {
        "total_stories": 11,
        "author_counts": {
            "చందమామ బృందం": 6,
            "ఆర్. కేశవరావు": 1,
            "కె. రామలింగయ్య": 1,
            "హెచ్. వీరేశలింగం": 1,
            "టి. భూషణరావు": 1,
            "బి. లక్ష్మణాచారి": 1
        },
        "genre_counts": {
            "చరిత్ర": 1,
            "ఇతిహాసం": 1,
            "సాహసం": 1,
            "బేతాళ కథ": 1,
            "నీతి కథ": 3,
            "తెలివైన కథ": 1,
            "హాస్యం": 1,
            "జానపద కథ": 1,
            "మిథాలజీ": 1
        }
    }
}