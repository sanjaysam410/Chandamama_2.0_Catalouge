{
    "book_id": "చందమామ_2000_07",
    "stories": [
        {
            "title": "చందమామ కబుర్లు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "వ్యాసం",
            "moral": "స్వయం జాగ్రత్త అవసరం.",
            "keywords": [
                "సెల్ఫోన్",
                "బ్రెయిన్ ట్యూమర్",
                "లియొనార్డో డావిన్సీ",
                "మోనాలిసా",
                "అంగారక గ్రహం"
            ],
            "characters": [],
            "locations": [
                "భూమి",
                "అంగారక గ్రహం",
                "ఇటలీ"
            ],
            "content": "అందమైన మీ కొత్త శత్రువు!\nమీస్నేహితుడు తరగతికి సెల్ఫోన్ తెస్తున్నాడు కదా అని మీరూ దానిని కొనిపెట్టమని మీ నాన్నను అడిగారా? అలా అడిగివున్నట్టయితే ఇక దాని ఊసెత్తకండి. మీ స్నేహితుడు మిమ్మల్ని అపార్థం చేసుకోడు అనిపిస్తే-సెల్ఫోన్ వాడొద్దు అని చెప్పండి. ఎందుకంటే, సెల్ఫోన్లు ఉపయోగించేపిల్లలు బ్రెయిన్ ట్యూమర్ లాంటి వ్యాధులకు లోనయ్యే అపాయంవుందని శాస్త్రవేత్తలు అభిప్రాయపడుతున్నారు. ఈ విషయంగా పరిశోధనలు జరుగుతున్నాయి. అయినా, మన జాగ్రత్తలో మనం ఉండడం క్షేమం కదా!\nమోనాలిసా చిత్రకారుడు\nపదిహేనవ శతాబ్దానికి చెందిన ఇటలీ దేశ చిత్రకారుడు లియొనార్డోడావిన్సీ చిత్రించిన మోనాలిసా చిత్రం అపూర్వ కళాఖండంగా జగత్ ప్రసిద్ధిగాంచింది. లియొనార్డో మహామేధావి, దీర్ఘదర్శి. మనిషి ఆకాశంలో ఎగరగలడని ఆయన అప్పుడే ఊహించాడు. ఎగిరే విమానాన్ని ఆయన ఆనాడే చిత్రించాడు.\nఆయన కాలంలో చిత్రకారులు తాము ఉపయో గించే రంగులలో తమ రక్తాన్నీ, లాలాజలాన్నీ ఉపయో గించే వారట. అందువల్ల ఇప్పుడు లియొనార్డో చిత్రిం చిన చిత్రాల నుంచి ఆయన డి. ఎన్. ఏ. కనుగొనడానికి శాస్త్రవేత్తలు పరిశోధనలు జరుపుతున్నారు. ఆయన వ్యక్తిత్వాన్ని గురించి డి.ఎన్. ఏ. స్పష్టంగా తెలియజేస్తుంది. ఈ విషయం గురించి ప్రస్తావిస్తూ, టస్కాన్లోని లియొనార్డో మ్యూజియం డైరెక్టర్, “దీనిని మేము ఒక నేరపరిశోధన లాగా భావించి, వేలి ముద్రల నిపుణుల సాయంతో, పోలీసు పద్ధతులను అనుసరిస్తూ, తీవ్రంగా పరి శోధనలు జరుపుతున్నాము,” అని అన్నాడు.\nఅంగారక గ్రహవాసుల ఆహారం!\nభూమి నుంచి అంగారక గ్రహం చేరుకోవాలంటే వెయ్యి రోజులు ప్రయాణం చెయ్యాలి. ఆ గ్రహంపై అడుగుపెట్టి అక్కడే ఉండాలను కునేవారు శాకాహారులుగా ఉండా లనీ, అందులోనూ అంతరిక్షంలో పండించడానికి వీలయ్యే- కేరట్, గోధుమ, టొమాటోలు, సోయాబీన్స్ మొదలైన పదిహేను రకాల కాయ కూరలనూ, ధాన్యాలనూ మాత్రమే తినే వారుగానే ఉండాలనీ,ఈ విషయంగా శాస్త్రవేత్తలు విస్తృతంగా జరిపిన పరిశోధ నలు తెలియ జేస్తున్నాయి.",
            "book_page_end": 6
        },
        {
            "title": "పరంధాముడి మోక్షం",
            "book_page_start": 9,
            "pdf_page_start": 9,
            "pdf_page_end": 14,
            "author": "చందమామ బృందం",
            "genre": "బేతాళ కథ",
            "moral": "నిస్వార్థమైన పరోపకారం దైవత్వాన్ని మించినది. కేవలం అద్భుత శక్తులు కాక, మానవత్వం, విజ్ఞానం, సదాలోచన వంటి మంచి లక్షణాలే మానవ సేవకు ముఖ్యం.",
            "keywords": [
                "మోక్షం",
                "పరోపకారం",
                "అద్భుత శక్తులు",
                "నిస్వార్థం",
                "బేతాళుడు"
            ],
            "characters": [
                "విక్రమార్కుడు",
                "బేతాళుడు",
                "పరంధాముడు",
                "యువకుడు",
                "దేవుడు",
                "రంగడు"
            ],
            "locations": [
                "శ్మశానం",
                "అరణ్యం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, మను షుల్లో కొంద రికి చిన్నమెత్తు పని చేయకుండా, ఇటు కాలు అటు కదపకుండా సోమరులుగా జీవిం చడం ఆనందకారణంగా వుంటుంది. అందుకు భిన్నంగా, భీతిగొలిపే ఈ శ్మశానంలో అర్ధరాత్రివేళ నానా శ్రమ లకూ ఓర్చి తిరుగాడు తుండడం, నీకు మహదానంద కారణమేమో అన్న శంక కలుగుతున్నది. అలా కాక, నువ్వు నిజంగానే ఏదో ఒక మహత్కార్యాన్ని సాధించ దలచి ఆ లక్ష్యంకోసం ఇంత కఠోర శ్రమకు పూనుకుంటేమాత్రం, లక్ష్యం సిద్ధించే సమయంలో పరంధాముడిలా అవివేకంగా ప్రవర్తించకు. నీకుహెచ్చరికగా వుండేందుకు, వాడి కథ చెబుతాను, విను,\" అంటూ ఇలా చెప్పసాగాడు:\nపూర్వం ఒక అరణ్యసమీపానగల ఊళ్ళో, పరంధాముడనే యువకుడుండేవాడు. వాడికి నా అన్న వాళ్ళెవరూ లేరు. ఎంత కష్టపడినా వాడికి పూటగడవటమే కష్టంగా వుండేది. ఎన్ని విధాల ప్రాథేయపడినా ఒక్కరూ వాడిని ఆదరించలేదు. ఎంత ఆలోచించినా వాడికి పరిష్కారం కనిపించలేదు. జీవితం మీద విరక్తి పుట్టి, అరణ్యానికి వెళ్ళి కొన్నేళ్ళపాటు ఘోరమైన తపస్సు చేయగా, వాడికి దేవుడు ప్రత్యక్షమై వరం కోరుకోమన్నాడు.\n“నాకు మోక్షం కావాలి. నన్ను నీలో కలుపుకో!” అన్నాడు పరంధాముడు మారా లోచన లేకుండా.\nదేవుడు చిరునవ్వు నవ్వి, “మనిషి పుట్టుక పుట్టిన ప్రతివాడూ తనకోసం జీవిస్తూనే, ఇత రులకూ ఎంతో కొంత ప్రయోజనాన్నివ్వాలి. నువ్వు రెండూ చేయలేదు. కాబట్టి నీకు అప్పుడే మోక్షం రాదు. నేను నీకు అద్భుత శక్తుల నిస్తాను. వాటితో ఇతరులకు సాయ పడు. ఏరోజున నిస్వార్థంగా పరోపకారం చేస్తావో, ఆ రోజున నీజన్మ సార్థకమై మోక్షం లభిస్తుంది. అంతవరకూ నువ్వు మానవసేవ కొనసాగించు,” అని పరంధాముణ్ణి చేయెత్తి దీవించి మాయమైపోయాడు.\nపరంధాముడికి బ్రతుకు పట్ల ఆసక్తి లేదు. ఎంత తొందరగా మోక్షం వస్తుందా అని ఆత్రపడుతూ వాడు అరణ్యంలోంచి బయటపడేసరికి, అక్కడ ఒక యువకుడు కనిపించాడు. ఆ యువకుడు తలక్రిందు లుగా వుండి, చేతుల మీద చకచకా అటూ యిటూ తిరుగుతున్నాడు. పరంధాముడాశ్చ ర్యపడి, ఆ విచిత్రచేష్టకు కారణమడిగాడు.\n“నా తండ్రికి ఏదో తెలియని జబ్బుచేసి మంచం పట్టాడు. ఏ మందులూ పని చేయ డంలేదు. ఆయనను ఒక దుష్టశక్తి బాధిస్తు న్నదనీ, ఇలా కొంతసేపు ప్రతిరోజూ నేను చేతులమీద నడిస్తే, ఆ దుష్టశక్తి శాంతించ వచ్చుననీ, మా ఊరి గుడిపూజారి చెప్పాడు. అందుకే ఇలా చేస్తున్నాను,” అన్నాడా యువకుడు.\n“ఇలా చేయడం నీకు కష్టంగా లేదా?” అని అడిగాడు పరంధాముడు,\n“లేకేం, ఉన్నది. అందులోనూ చిన్న ప్పటి నుంచీ, నా ఎడమ చేయి బలహీనం. ఇలా కొన్ని రోజులు చేస్తే, ఆ చెయ్యి పూర్తిగా చచ్చుపడి పోతుందని వైద్యుడన్నాడు,” అని చెప్పాడాయువకుడు దిగులుగా.\nఅయితే, వాడింకా చేతులమీద నడవడం మాత్రం మానలేదు.\n“ఎడమ చేయి చచ్చుపడితే, ఆ తర్వాత మీనాన్నకు జబ్బునయమైతే మాత్రంనువ్వె లాబతుకుతావు?” అన్నాడుపరంధాముడు జాలిగా.\n“అయ్యా, ఈ ప్రపంచంలో కాళ్ళులేని వాళ్ళున్నారు. కళ్ళులేని వాళ్ళున్నారు. వాళ్ళం దరూ సుఖంగా బతకడం లేదా? ఒక చెయ్యి చచ్చుపడితేనే జీవితం అంతమై పోతుందా? చచ్చుపడ్డ ఆచేతినిచూస్తూ, అదేమానాన్నకు జబ్బు నయంచేసిందన్న తృప్తితో మరింత ఉత్సాహంగా జీవితం గడుపుతాను,” అన్నాడా యువకుడు.\nఈ జవాబుకు పరంధాముడెంతో సంతో షించి, “బాబూ, నువ్వు ఉత్తముడివి. నీ పుణ్యమే, నీ సర్వేంద్రియాలకూ బలాన్నిచ్చి నీ తండ్రినీ మామూలు మనిషిని చేస్తుంది. ఇక ఈ తలక్రిందుల నడక మాని ఇంటికి వెళ్ళు. నామాట వృధాపోదు,” అన్నాడు.\nఆ యువకుడు చప్పున మామూలుగా నిలబడి, “అయితే, తమరు నా వెంట మా ఇంటికి రావాలి, స్వామీ!”అన్నాడు.\n“ఎందుకు?నాకు ప్రతిఫలమన్నా, సత్కారా లన్నా గిట్టదు!”అన్నాడుపరంధాముడు!\n\"అయ్యో స్వామీ! తమ బోటి మహాత్ము లకు ప్రతిఫలం, సత్కారం చేయగలనను కుంటే, అది నాఅహంకారమే అవుతుంది. మా ఊళ్ళో యింకాఎందరో బాధితులున్నారు. వారందరికీతమరు సాయపడాలని, నా కోరిక,” అన్నాడా యువకుడు.\nపరంధాముడు దీనికి మరింత ఆశ్చర్య పడి, \"నాకు చిన్న పనివుంది. ముందు నువ్వు ఇంటికి వెళ్ళు. కొద్ది సేపట్లో నేను వస్తాను, అని ఆ యువకుణ్ణి పంపేశాడు.\nతర్వాతపరంధాముడు, మనసారా దేవుణ్ణి స్మరించుకుని, “నిస్వార్థంగా పరోపకారం చేశాను. నన్ను నీలోకలుపుకో,” అన్నాడు.\n“నీకంటే నిస్వార్థపరుడైన, ఆ యువకు డికే ఇవ్వని మోక్షాన్ని, అప్పుడే నీకెలా ఇస్తా ననుకున్నావు? ఆ యువకుడి కిచ్చిన మాట నిలబెట్టుకునేందుకు, వాడి ఊరికి వెళ్ళు!\" అన్న మందలింపు మాటలు పరంధాముడి చెవిలో వినబడ్డాయి.\n“ఆయువకుడు నాకంటే నిస్వార్థపరు డెలా అయ్యాడు?’”అన్నాడు పరంధాముడు ఆశ్చర్యంగా.\n“అది తెలిసిన మరుక్షణం నీకు మోక్షం తప్పక లభిస్తుంది,” అన్నదేవుడి మాటలు, పరంధాముడి చెవిలో వినబడ్డాయి. ఇక చేసేదిలేక, వాడు యువకుడి ఊరు చేరు కున్నాడు.\nఆసరికి యువకుడి తండ్రి మామూలు మనిషై పోయాడు. యువకుడు పరంధా ముడి గురించి ఊరివారందరికీ చెప్పేయ డంతో, వారంతా పరంధాముడికి ఘన స్వాగతం ఇవ్వడానికి సిద్ధంగా వున్నారు.\nఆ ఊళ్ళో కొందరికి అప్పులబాధ. కొంద రికి జబ్బులబాధ. కొందరికి అత్తపోరు. కొందరికి కోడలిపోరు. కొన్ని పొలాలలో పంటసరిగ్గా పండదు. కొన్ని బావుల్లో నీరు ఊరదు. నెల తిరక్కుండానే మొత్తం అందరి బాధలూ తీర్చి పరంధాముడు ఊరిని సుభిక్షం చేశాడు.\nఆ ఊళ్ళో రంగడనే పోకిరీ ఒకడున్నాడు. ఉన్నవాళ్ళు, లేనివాళ్ళను బాధించడానికి, వాడిని ఉపయోగించుకునేవారు. పరంధా ముడు వచ్చాక, ఊళ్ళో లేనివాళ్ళంటూ లేకుండా పోయారు. అందువల్ల, ఎవరూ రంగణ్ణిపట్టించుకోవడం మానేశారు. క్రమంగా వాడిలో పశ్చాత్తాపం కలిగింది.\nరంగడు ఒక రోజున పరంధాముడి దగ్గరకు వెళ్ళి, \"స్వామీ! గతంలో నేను దుష్టు డుగా బతికిన తీరు నన్ను బాధిస్తున్నది. ఆ బాధనన్ను వేధిస్తున్నది.ఈ బాధవదలాలంటే మోక్షం ఒక్కటే మార్గం. నాకు మోక్షం ఇప్పిం చండి!” అని వేడుకున్నాడు.\nపరంధాముడు, వాడికి ధన కనక వస్తు వాహనాదులిస్తానన్నాడు. ఆ ఊళ్ళోకాకపోతే, మరెక్కడికైనా వెళ్ళి హాయిగా జీవించ మన్నాడు.\nరంగడు తల అడ్డంగా ఊపి,\"స్వామీ! మరెక్కడికైనా వెళితే, నేను మళ్ళీ మునుపటి రంగడిలా ప్రవర్తించి ఎందరినో వేధిస్తాను. నాకు మోక్షమే మేలు. అది మీ వల్లనే లభిం చాలి,”అన్నాడు.\n“సరే, నీ విషయం ఆలోచిస్తాను. రేపు రా!” అని రంగణ్ణి పంపేసి, పరంధాముడు దేవుణ్ణి స్మరించుకుని కర్తవ్యం అడిగాడు.\n\"రంగడికి మోక్షమివ్వాలనుకుంటే, నువ్వు నీ మోక్షాన్ని వదులుకోవాలి. బాగా ఆలోచించుకో,”అన్నాడు దేవుడు, పరం ధాముడి చెవిలో.\nమర్నాడు పరంధాముడు, రంగడితో, “నీకు నా పుణ్యాన్నిస్తున్నాను. దేవుణ్ణి స్మరిస్తూ పవిత్ర నదీజలంలో స్నానం చేయి. నీకు తప్పక మోక్షం లభిస్తుంది!” అని పంపేశాడు.\nఅప్పుడు వాడి ముందు దేవుడు ప్రత్య క్షమై, “నాయనా! నీకు మోక్షాన్నిస్తున్నాను. ధన్యుడివి!”అన్నాడు.\nపరంధాముడు కలవరపడుతూ, “పర మాత్మా! నాకు మోక్షం పొందాలనిలేదు,” అన్నాడు.\n“నీ పాత్ర ఇంతటితో ముగిసింది. ఈ సాయంత్రమే నువ్వు పవిత్రనదీజలాల్లో స్నానం చేయి. మోక్షం లభిస్తుంది!\" అంటూ దేవుడు, పరంధాముడు ఏదో చెప్ప బోయేలోపలే అంతర్థానమయ్యాడు.\nబేతాళుడు ఈ కథ చెప్పి, “రాజా, గతంలో పరంధాముడు ఒకటికి రెండుసార్లు, దేవుణ్ణి మోక్షం ఇవ్వమంటూ ప్రాథేయపడ్డాడు. అయినా, దేవుడు అప్పుడు మోక్షం ఇవ్వ నిరాకరించి, వాడు తనకు మోక్షం వద్దం టున్న సమయంలో ఇవ్వడం వెనక, ఏదైనా పరమార్థం వున్నదా?దేవుడే మోక్షాన్నిస్తున్నా నంటే, పరంధాముడు వద్దనడం అవివేకం, అనాలోచితం కాదా? ఇతరులకు హాని చేయ డమే పనిగా బతికిన రంగడికి మోక్షప్రాప్తిసహే తుకం అనిపించుకుంటుందా? ఈ సందే హాలకు సమాధానం తెలిసికూడా చెప్పక పోయావో, నీ తల పగిలి పోతుంది?\" అన్నాడు.\nదానికి విక్రమార్కుడు, “ పరంధాముడు తనకు మోక్షం వద్దనడం వెనక, వాడి పరోప కారచింతన వున్నది. అందుచేత, అది అవి వేకం, అనాలోచితం కాదు. తనకు లభించిన అద్భుతశక్తులద్వారా, వాడు మానవసేవ చేయాలనుకుంటున్నాడు. అయితే, మానవ సేవకు ఉపయోగించవలసింది, కేవలం అద్భుత శక్తులు మాత్రమే కాదు. మాన వత్వం, విజ్ఞానం, సదాలోచన, సద్బుద్ధి. ఈ నాలుగూ మానవసేవ కోసం ఉపయోగి స్తున్న వారెందరో వున్నారు. వారి సేవలే ప్రపంచానికి శాశ్వతం. మానవ మేధకు అందని, ఒకానొక అతీతశక్తి ప్రపంచాన్ని శాసిస్తున్నదని తెలియ జేయడానికే, దేవుడు అప్పుడప్పుడూ పరంధా ముడి వంటి వారి ద్వారా తాత్కాలికంగా అద్భుతశక్తుల్ని ప్రదర్శిస్తూంటాడు.అలాంటి పాత్ర ముగియగానే, వాళ్ళు మోక్షప్రాప్తి పొందుతారు. ఇక, రంగడి విషయానికొస్తే, వాడిది నిజమైన పశ్చాత్తాపం. ఈ లోకంలో మరి కొంత కాలముంటే, ఏదో ఒకనాడు తిరిగి క్రూర కార్యాలకు పూనుకుంటా నన్నది, వాడి భయం. అందువల్లనే వాడికి, దేవుడు మోక్షం ఇచ్చాడు,” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)\n[ఆధారం: “వసుంధర \"రచన]",
            "book_page_end": 14
        },
        {
            "title": "ఈ నెలలో జన్మించిన ప్రముఖులు: బాలగంగాధర తిలక్",
            "book_page_start": 15,
            "pdf_page_start": 15,
            "pdf_page_end": 15,
            "author": "చందమామ బృందం",
            "genre": "చారిత్రక వ్యాసం",
            "moral": "స్వాతంత్ర్యం జన్మహక్కు. కర్తవ్య నిర్వహణ ప్రధానం.",
            "keywords": [
                "బాలగంగాధర తిలక్",
                "స్వాతంత్ర్యం",
                "అతివాదం",
                "గీతారహస్యం",
                "జాతీయ కాంగ్రెస్"
            ],
            "characters": [
                "బాలగంగాధర తిలక్",
                "అరవింద ఘోష్"
            ],
            "locations": [
                "రత్నగిరి",
                "పూనా",
                "సూరత్",
                "నాగపూర్"
            ],
            "content": "“స్వాతంత్ర్యం నాజన్మహక్కు!” అని చాటి దేశ ప్రజలలో నిద్రాణమైవున్న దేశభక్తినీ, స్వాతంత్ర్య దీప్తినీ తట్టిలేపిన జాతీయ నాయ కుడు బాలగంగాధర తిలక్. ఆయన 1856వ సం॥ జూలై 23 వ తేదీ మహారాష్ట్రలోని రత్న గిరిలో జన్మించాడు. ఆయన్ను 'భారత విప్లవ పిత'గా వర్ణిస్తారు. ఆయన అరవింద ఘోష్ (శ్రీఅరవిందులు)తో కలిసి భారత జాతీయ కాంగ్రెస్ను అతివాదం వైపు మళ్ళించడానికి ప్రయత్నించాడు.\nబాలగంగాధరతిలక్ న్యాయవాది కావాలని చట్టవిద్యను అభ్యసిం చాడు. అయినా ఆయన సంఘసంస్కర్త గానూ, పత్రికారచయిత గానూ దేశప్రజల మన్న నలనందుకున్నాడు . ఆంగ్లభాషలో ‘మరాఠా’ అనే పత్రికనూ, మరా ఠీలో 'కేసరి' అనే పత్రి కనూ నడిపాడు.\nప్రజలలో దేశభక్తిని ప్రేరేపించడానికి 1897 వ సం॥ నుంచి యేటా ఛత్రపతి శివాజీ పేరుమీదుగా ఉత్సవాలు జర పడం ప్రారంభించాడు తిలక్. ఒకసారి పూనాలో ప్లేగ్వ్యాధి ప్రబలింది. దానిని అరికట్టే సాకుతో బ్రిటిష్ ప్రభుత్వం సామాన్య ప్రజలను వేధించింది. బ్రిటిష్ దుడుకు చర్యలను తిలక్ గట్టిగా విమర్శించాడు. అదిపాలకులకు ఆగ్రహం కలిగించింది. రాజద్రోహం నేరంకింద తిలక్ను జైల్లోపెట్టారు.\n1907వసం॥ లో సూరత్లో చారిత్రాత్మక మైన జాతీయ కాంగ్రెస్ మహాసభ జరిగింది. అరవింద ఘోష్, తిలక్ నాయకత్వంలో పలు వురు ప్రతినిధులు-పరిపూర్ణ స్వాతంత్ర్యం కోరుతూ తీర్మానం చేయాలని నిర్ణయించారు. అయితే మితవాదులైన మిగిలిన ప్రతినిధులు అంతటి తెగింపుకు సిద్ధంగా లేరు. తత్ఫలితంగా కాంగ్రెస్ రెండుగా చీలిపో యింది. అరవిందులు అధ్యక్షతలో జరిగిన కాంగ్రెస్ అతివాద పక్ష సమావేశంలో తిలక్ ప్రధాన వక్తగా ప్రసంగించాడు.\n1910వసం॥ లో అరవిందులు పాండి చ్చేరికిచేరారు. 1920 ఆగస్టులో తిలక్ మహరాజ్ కీర్తిశేషు డయ్యాడు.అదే సంవ త్సరం డిసెంబర్లో నాగ పూర్ లో జరిగిన కాంగ్రెస్ మహాసభలో పరిపూర్ణ స్వాతంత్ర్యం కావాలన్న తీర్మానం నెరవేర్చబడింది!\nతిలక్ కేవలం రాజకీయవేత్త మాత్రమే కాదు; గొప్ప పండితుడు. కర్తవ్యనిర్వహణ ప్రధానమని నిరూపిస్తూ ఆయన భగవద్గీతకు రాసిన వ్యాఖ్య నం 'గీతారహస్యం; మరొక ముఖ్య గ్రంథం 'ఓరియన్' చాలా ప్రసిద్ధి గాంచాయి.\nబాలగంగాధర తిలక్ ఇలా అన్నాడు: “ప్రపంచ గతిని నడిపించే ఉన్నత శక్తులు ఏవో ఉన్నాయి. నా ఆశయాలనూ, నేను కాంక్షించే లక్ష్యాన్నీ; నేను స్వతంత్రంగా ఉండడం కన్నా, బాధలు అను భవించడం ద్వారానే సిద్ధింప జేయడం దైవసంకల్పం కావచ్చు!”",
            "book_page_end": 15
        },
        {
            "title": "అచ్చిరాని వ్యాయామం",
            "book_page_start": 16,
            "pdf_page_start": 16,
            "pdf_page_end": 18,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "తన సంతోషం కంటే ప్రజల శ్రేయస్సు కోసం పాటుపడటమే నిజమైన నాయకుడి లక్షణం. వ్యక్తిగత ప్రయోజనం కంటే సామాజిక ప్రయోజనం ముఖ్యం.",
            "keywords": [
                "నాయకత్వం",
                "శరీర సౌష్ఠవం",
                "పరోపకారం",
                "విధేయుడు",
                "అజేయుడు"
            ],
            "characters": [
                "రాజు",
                "అజేయుడు",
                "విధేయుడు",
                "జగమల్లుడు",
                "గ్రామాధికారి"
            ],
            "locations": [
                "రాజధాని",
                "కుగ్రామం"
            ],
            "content": "అనగా అనగా ఒక రాజు. ఆ రాజుకు ఇద్దరు కొడుకులు. పెద్దవాడు అజేయుడు. చిన్న వాడు విధేయుడు. పదునారేండ్ల ప్రాయం వచ్చేసరికి సకల విద్యలూ నేర్చారు.\nఇద్దరిలో ఎవరికి రాజ్యం అప్ప జెప్పాలా అన్నది, రాజుకు సమస్య అయింది. బాగా ఆలోచించి, ఆయన ఇలా అనుకున్నాడు: “రాజు ప్రజలకు దేవుడితో సమానం. రాజు చిత్రపటాలు, శిల్పాలు రాజ్యంలో ఎన్నో చోట్ల వుంటాయి. చిత్రకారులు, శిల్పులు దేవుడి బొమ్మలను ఎంతో అందంగాతయారు చేస్తారు. దేవుడు ఊహలో పుట్టాడు కాబట్టి, వారికి అది సాధ్యపడుతుంది. రాజు నిజంగా అందంగా వుంటే తప్ప అది సాధ్యపడదు. మగవాడి అందం ముఖంలో కాక, శరీర సౌష్ఠ వాన్ని బట్టి వుంటుంది!”\nరాజు తన కొడుకులిద్దర్నీ పిలిచి, “మీ ఇద్దరిలో ఎవరు చక్కని శరీరసౌష్ఠవం కలిగి వుంటే వారిని రాజును చేస్తాను. అందుకు మీకు రెండేళ్ళగడువు ఇస్తున్నాను. దేశసంచారం చేసి రండి. అయితే, మీరు యువరాజులన్న విషయం బైటపెట్టకూడదు,” అనిచెప్పాడు.\nఆ దేశంలో జగమల్లుడనే గొప్పజెట్టీ వున్నాడు. ఆయన సంవత్సరానికి ఒక్కడంటే ఒక్కణ్ణి మాత్రమే శిష్యుడిగాచేర్చుకుంటాడు. మల్లవిద్యలోని సులువులు నేర్పడమే కాక, శరీర సౌష్ఠవాన్ని కాపాడే రకరకాల వ్యాయా మాలాయనకు తెలుసు.\nతండ్రి మాట వింటూనే అజేయుడు ప్రయాణమై మల్లుడి ఊరు చేరుకున్నాడు. అదృష్టం కొద్దీ మర్నాడే మల్లుడు, శిష్యుణ్ణి ఎన్నుకునే రోజు. అజేయుడు అన్ని పరీక్ష ల్లోనూ నెగ్గి ఆయన శిష్యుడయ్యాడు. మల్లు డతడికి మల్లవిద్యలోని మెలుకువలు నేర్పుతూ, వ్యాయామసాధనంచేయించేవాడు. మొదట్లో అజేయుడికిది యిబ్బంది అని పించేది. హాయిగా తిని కూర్చోక, ఈ శ్రమ అంతా ఎందుకు పడుతున్నానా అని బాధ పడేవాడు. కానీ క్రమంగా శరీరం చెప్ప లేనంత అందంగా తయారవుతూంటే, అతడి ఆనందానికి అవధులు లేక పోయాయి.\nతన అన్న మల్లుడి వద్ద చేరినట్టు తెలుసుకున్న విధేయుడు, తానిక అటు వంటి గురువుల వద్దకు వెళ్ళక తిన్నగా ఒక కుగ్రామం చేరాడు. ఆ గ్రామంలో పంటలు సరిగా వుండదు. నీటి సదుపాయం లేదు. అక్కడ దరిద్రం విలయతాండవం చేస్తున్నది.\nవిధేయుడు, గ్రామాధికారిని కలుసు కున్నాడు. గ్రామంలో అందరూ కలిసి పని చేస్తే గ్రామం బాగుపడడానికి ఎంతో కాలం పట్టదని ఆయనకు చెప్పాడు. ఇది విన్న గ్రామాధికారి, అతణ్ణి ఎద్దేవా చేస్తే, తానెవ రైందీ చెప్పేశాడు.\nహడలిపోయిన గ్రామాధికారి, గ్రామ స్థులందర్నీ సమావేశపరిచి, వారికి విధే యుణ్ణి పరిచయం చేశాడు. విధేయుడు వారికి తన అభిప్రాయం చెప్పాడు.\n“ఈగ్రామానికి శాపంవున్నది. మా కృషికి ఫలితముండదు,” అన్నాడొక వృద్ధుడు.\n“ఆ శాపం తొలిగిపోయింది కాబట్టే, నేను మీ గ్రామానికి వచ్చాను. మీరందరూ నేను చెప్పినట్టు వినాలి. వినని వారికి శిక్ష పడుతుంది. నామాట వింటే, మీ కృషికి ఫలితం లభించేలా చేసే బాధ్యత, నాది!” అన్నాడు విధేయుడు.\nఅతడి మాటలు కొందరికి ఉత్సాహం కలిగించాయి. కొందరు భయపడ్డారు. చివ రకు అందరూ అంగీకారం తెలిపారు.\nగ్రామం అంతా కలిసి ప్రతిరోజూ కష్టపడి పని చేసేవారు. ఆ విధంగా బాటలు వేశారు. చెరువులు, నూతులు తవ్వారు. చెట్ల మొక్కలు నాటారు. మొదటి సంవత్సరం పంటలు ఒక మాదిరిగా పండాయి. అయితే, చెరువులు నిండాయి. మొక్కలు పెద్దపెద్దచెట్ల య్యాయి. గ్రామస్థులను సోమరితనం పూర్తిగా వదిలి పెట్టింది. ఆ కార ణంగా, మరొక ఏడా దికి గ్రామం సుభిక్షమైంది.\nవిధేయుడు గ్రామస్థులకు వీడ్కోలుచెప్పి, తండ్రి వద్దకు తిరిగి వెళ్ళాడు. అప్పటికి అజేయుడు రాజధానికి చేరుకుని సంవత్సరం అయింది. రాజు, ఇద్దరు కొడుకుల్నీ పరీ క్షించగా, శరీరసౌష్ఠవంలో ఒకరి కొకరు తీసి పోకుండా వున్నారు. కానీ అజేయుడు రవంత మెరుగేమో అనిపించింది, రాజుకు.\nఆయన ఇద్దరి కథలూ విన్నాక, అజే యుడు కలగజేసుకుని, \"నేను ఏడాదిలో సాధించిన శరీర సౌష్ఠవాన్ని, తమ్ముడు రెండేళ్ళలో గానీ సాధించ లేకపోయాడు. అదీ గాక, తను యువరాజు నన్న విషయాన్ని దాచి పెట్టలేదు. అన్ని విధాల వాడునాకంటే తక్కువ కాబట్టి నేనే రాజును కావాలి!” అన్నాడు.\nఅందుకు రాజునవ్వి, “రాజ్యమంటే మట్టి కాదు; మనుషులు, రాజు ఆ మను షులు బాగు కోసం శ్రమించాలి. తానేం చేసినా తనకోసం కాక పదిమందికి ప్రయో జనం కావాలి. నువ్వు వ్యాయామం చేసి, నీ శరీరాన్ని ఎంతో శ్రమ పెట్టావు. అది నీ శరీ రానికిమాత్రమేఅందాన్నిచ్చింది. విధేయుడు తన శరీరాన్ని శ్రమపెడితే, అందువల్ల ఒక గ్రామం బాగుపడింది. నువ్వు, తండ్రి నైన నా మాట వినడం వల్ల, నా కొక్కడికి మాత్రమే సంతోషం కలిగింది. విధేయుడు నామాట వినక, తను యువరాజునని చెప్పి నందు వల్ల, ఒక గ్రామానికి సుఖసంతోషాలు కలిగినై. వయసులో నీ కంటే చిన్న అయినా, దేశానికి రాజు కాదగ్గ లక్షణాలు విధేయు డిలో వున్నాయి. ఇప్పుడు తండ్రి మాటను గౌర వించినట్టే, మున్ముందు రాజు మాటను గౌరవించు. విధేయుడు రాజై, నువ్వు సేనా ధిపతివైతే మన దేశం మరింత అభివృద్ధిని సాధిస్తుంది,” అన్నాడు.\nఅప్పటికి, అజేయుడికి తండ్రి పెట్టిన పరీక్షలోని అసలు ఆంతర్యం అర్థమైంది. తన ఆలోచనలు తప్పుదారిలో నడిచి నందుకు సిగ్గుపడి తలవంచుకుని, ఆ తర్వాత తండ్రి చెప్పినట్టే చేశాడు.",
            "book_page_end": 18
        },
        {
            "title": "స్వర్ణసింహాసనం- 8",
            "book_page_start": 19,
            "pdf_page_start": 19,
            "pdf_page_end": 22,
            "author": "లక్ష్మీగాయత్రి",
            "genre": "జానపద సీరియల్",
            "moral": "రాజు ప్రజలను వారి స్థాయిని బట్టి గుర్తించాలి, కానీ న్యాయం, శిక్ష, మరియు సత్కారం చేసేటప్పుడు ధర్మం ఆధారంగా వ్యవహరించాలి.",
            "keywords": [
                "విజయదత్తుడు",
                "మలయధ్వజుడు",
                "ధర్మం",
                "న్యాయం",
                "పౌరుల స్థాయి"
            ],
            "characters": [
                "విజయదత్తుడు",
                "ధర్మశక్తి (సాలభంజిక)",
                "మలయధ్వజుడు",
                "వజ్రకీర్తి",
                "గురన్న",
                "వీరన్న",
                "కందర్పుడు",
                "శాలిని",
                "సుకేతుడు"
            ],
            "locations": [
                "కౌండిన్య దేశ రాజధాని",
                "సువర్ణగిరి"
            ],
            "content": "[రాజగురువు సలహా ప్రకారం కౌండిన్య దేశపు రాజధానీ నగర మైదానంలో జరిపిన తవ్వకాలలో అపూర్వ స్వర్ణసింహాసనం ఒకటి బయటపడింది. విజయదత్తుడు పట్టాభిషేకానికి సంసిద్ధుడై, స్వర్ణసింహాసనం తొలిమెట్టు మీద పాదం మోపగానే అక్కడి సాలభంజిక సత్యశక్తి అతడి సూక్ష్మబుద్ధిని పరీక్షించటానికి ఒక కథచెప్పి, దానికి సంబంధించిన ప్రశ్న అడిగి సమాధానం చెప్పమన్నది. యువరాజు సరైన సమాధానం చెప్పాడు. రెండవ మెట్టు మీది సాలభంజిక ధర్మశక్తి, ధర్మప్రభువైన సువర్ణగిరిరాజు కుశధ్వజుడి కుమారుడు యువరాజు మలయధ్వజుడు రాజద్రోహులనూ, నయవంచకులనూ హతమార్చిన కథను వివరించ సాగింది.\n-తరవాత]\nఆ రాత్రే గురన్న సహాయంతో రాజు వజ్ర కీర్తి శయనాగారంలో ప్రవేశించిన మలయ ధ్వజుడు గాఢనిద్రలో వున్న వజ్రకీర్తిని సున్నితంగా తట్టిలేపాడు.\nఉలికిపాటుతో కళ్ళు తెరిచిన వజ్రకీర్తి, ఎదురుగా కనిపించిన అపరిచితుణ్ణి చూసి పెద్దగా అరవబోయాడు. అయితే, మలయ ధ్వజుడు చప్పున, తన ఎడమ అరచేతిని వజ్ర కీర్తి నోటికి అడ్డంగా పెట్టి గట్టిగా అదిమి, కటువుగా, “వజ్రకీర్తీ! నిద్రలో వున్న నా తండ్రిని దొంగచాటుగా వచ్చి చంపి, అధర్మంగా రాజ్యాన్ని దురాక్రమణ చేసిన పాపివి నువ్వు. అయినా నేను నిన్ను ధర్మ బద్ధంగానే చంపుతున్నాను,” అంటూ కను రెప్పపాటులో తన ఖడ్గం చంద్రహాసాన్ని ఒరనుంచి లాగి, వజ్రకీర్తి గుండెల్లో బలంగా పొడిచాడు.\nఅదే సమయంలో, వీరన్న సహాయంతో, ద్రోహి అయిన సేనాని కందర్పుడి భవనాన్ని, పురుషవేషంలో ప్రవేశించిన శాలిని, నిద్రపో త్తున్న కందర్పుణ్ణి, ఒక చేత్తో తట్టిలేపి, అతడు కళ్ళు తెరుస్తూండగానే, మరొక చేత సిద్ధంగా పట్టుకుని వున్న విషపుసూదిని, అతడిశరీరం లోకి లోతుగా గుచ్చింది. జరుగుతున్న దేమిటో గ్రహించేలోగా అత్యంతప్రమాద కరమైన, ఆ విషం క్షణకాలంలో కందర్పుడి కళ్ళను శాశ్వతంగా మూతలు పడేలా చేసింది.\nతెల్లవారేసరికి జరిగినదంతా, నగరంలో తెలిసిపోయింది. సువర్ణగిరి ప్రజలు,తమ యువరాజు క్షేమంగా తిరిగివచ్చి, తమకు రాజైనందుకు అమితోత్సాహంతో ఆనందోత్స వాలు జరుపుకున్నారు.\nరాజైన తర్వాత, మలయధ్వజుడు గురన్నకు కావలసినంత వెండిబంగారాలు కానుక లిచ్చిపంపాడు.\nవీరన్నను పిలిచి, “కందర్పుడికావలివాడి వైనందుకు, అతడి ద్రోహబుద్ధిని కూడా కాస్త ఒంటబట్టించుకున్నట్టున్నావు! వేరుపురు గులా ప్రమాదకారివైనప్పటికీ, నీ నుంచి నేను పొందిన సహాయానికి ఫలితంగా నిన్ను చంపకుండా వదిలేస్తున్నాను. నీవంటివాడు, ఎటువంటిబాధ్యతాయుతమైనపదవిలోనూ వుండ తగడు! రేపటి నుంచి నువ్వు రాజోద్యా నంలో పూలమొక్కలకు కలుపు తీసేపని చెయ్యి, ”అని చెప్పాడు.\nసుకేతుడికుటుంబానికి తనసహపంక్తిలో విందుచేసి, కానుకలిచ్చి పంపుతూ, “స్నేహ బాంధవ్యాన్ని కనబరచిన మీరు నాకు బంధు సమానులు! నేటినుంచి కోటలో జరిగే ప్రతి ఉత్సవానికీ మీరు నాఅతిథులుగా రావాలి,” అన్నాడు.\nసుకేతుడికుటుంబంవాళ్ళుఆమాటలకు చలించిపోతూ అతడికి పదేపదే కృతజ్ఞతలు తెలుపుకున్నారు.\nవారం రోజుల తర్వాత, మలయధ్వజుడు భిల్లరాజైన సింహగుప్తుడికి ఆహ్వానంపంపి, అతడు రాగానే, తను అతడికుమార్తెఅయిన శాలినినివివాహమాడగోరుతున్నట్టుచెప్పాడు. ఇందుకు శాలినితోపాటు సింహగుప్తుడుకూడా పరమానందభరితులయ్యారు. మలయధ్వజ శాలినిల వివాహం అత్యంత వైభవంగా జరిగింది.\nకథ చెప్పటం ముగించిన సాలభంజిక, “ ఓ కాబోయే మహారాజా! కథలో శాలినిని మినహాయిస్తే, మలయధ్వజుడికి సహాయ పడిన మిగతాముగ్గురూ, అతడిపౌరులే! వాళ్ళ దగ్గరనుంచి అతడు పొందిన సహాయం, దాదాపుగా సమానమే. కాని, వాళ్ళను అతడు సత్కరించిన రీతిమాత్రం సమానం కాకపోగా చిత్రంగావున్నది. గురన్నకు ఏవో కానుక లిచ్చి వదిలించుకున్న అతడు సుకేతుడితో మాత్రం లేనిపోని బంధుత్వాన్ని కలుపుకుని అతి మర్యాద చేశాడు. వీరన్నను మొదటి నుంచీ హింసిస్తూనే వచ్చింది చాలక, అతడి నుంచి సహాయంపొందికూడా, ప్రతిఫలంగా చంపకుండా వదిలేస్తున్నాను పొమ్మన్నాడు. అంతగా అతడి కోపానికి గురయ్యే పనేమీ వీరన్న చేయలేదు కదా? తన పౌరుల నుంచి దాదాపుగా సమాన సహాయాన్ని పొందిన ఒక మహారాజు, ఇలా రకారకాలుగా ప్రవర్తిం చడం వెనుక, ఏమైనా సూక్ష్మధర్మాలు న్నాయా?ఉంటేఅవేమిటి?మలయధ్వజుడి స్థానంలో నువ్వేఉండివుంటే, నీకుసహాయం చేసిన ముగ్గురినీ, నువ్వెలా సత్కరిస్తావు?ఈ ప్రశ్నలకు సమాధానం చెప్పగలిగావా, నీకు రెండవ మెట్టు మీద పాదం మోపి, మూడవ మెట్టుమీద వున్న మా సోదరిన్యాయశక్తి చెప్పబోయే కథవినే అర్హత కలుగుతుంది. అయితే సరైన సమాధానం చెప్పలేక పోయావో, ఈ క్షణమే నీకళ్ళముందునుంచి ఈ అపూర్వ స్వర్ణసింహాసనం మాయమవు తుంది,” అన్నది.\nఅప్పుడు విజయదత్తుడు, “ఓ ధర్మశక్తీ! కథలోని మలయధ్వజుడి భిన్న ప్రవర్తనకు, అతడికి సహాయం చేసిన ముగ్గురి స్థాయీ భేదాలే కారణం. వారి ముగ్గురిలోనూ వీర న్నది అథమస్థాయి, గురన్నది మధ్యమ స్థాయి, సుకేతుడిది ఉత్తమస్థాయి! ఏ మహా రాజైనా సరే, శిక్షించటానికైనా, సత్కరించ టానికైనా ఆ వ్యక్తి స్థాయిని పరిగణనలోకి తీసుకుని వ్యవహరించటమే సూక్ష్మధర్మం. పామరులు ధనంతోనూ, పండితులు ఆద రణతోనూ తృప్తిచెందుతారు. రాజ్యక్షేమం కోసం అధముణ్ణి శిక్షించి తీరాలి. విధిలేని పరిస్థితుల్లో, ఆ అధముడి దగ్గరనుంచే సహా యం పొందినప్పుడు, మలయధ్వజుడు చెప్పి నట్టు, ప్రాణదానమే వాడికి గొప్పమేలు చేసి నట్టు!\nపోతే, తన పౌరుల మానసిక స్థాయిని గుర్తించగల శక్తి ఏ రాజుకైనా తప్పక వుండి తీరాలి. అది మలయధ్వజుడిలో పుష్క లంగా వున్నది.అందువల్లనే అతడు, వీరన్న లోని నైచ్యాన్నిక్షణాలలో గుర్తించగలిగాడు. గురన్న, వీరన్న ఇద్దరూ సాధారణ స్థాయికి చెందిన వ్యక్తులే. రాజభక్తి గల ఆ స్థాయి పౌరులు గురన్న ప్రవర్తించినట్లే ప్రవర్తిస్తారు. కాని, వీరన్న దీనికి విరుద్ధంగా యువరాజు రాకకు మొదట ఆశ్చర్యపోయాడు. తరవాత సామాన్య పౌరుడికుండే భయసంకోచాలు ఏవీ కనబరచకుండా వెంటనే ఆయనకు సహాయం చెయ్యటానికి సిద్ధపడ్డాడు. అంటే, మలయధ్వజుడి దగ్గర అంగీకారం వ్యక్తంచేసి బయటపడి, కందర్పుడికి యువరాజు ఆచూకీ తెలియజేసి లాభపడాలన్న దురూహ అతడికి కలిగిందన్నమాట! అతడి ప్రవర్తన ద్వారా ఆ సంగతి గ్రహించిన మలయ ధ్వజుడు, అతనిపై దండోపాయాన్ని ప్రయో గించి, తనకు కావలసిన సహాయాన్ని పొందాడు. తర్వాత అతడు వీరన్నతో ప్రవర్తించిన తీరుకూడా ఎంతైనాప్రశంసించ దగిందే!\nఇక, మధ్యస్థాయికి చెందిన గురన్న కానుకలతో తృప్తి చెందుతాడు. అటువంటి వ్యక్తుల వల్ల రాజుకు లభించేది తక్కువ. అందుకే మలయధ్వజుడు, అతడిని వెండి బంగారాలలాంటి కానుకలతో తృప్తిపరచి వూరుకున్నాడు.\nసుకేతుడూ, అతడి భార్యా ఇద్దరూ ఉత్తమ స్థాయిపౌరులు. రాజకీయపరమైన అవగాహన కలవారు. ముఖ్యంగా తిరుగు లేని రాజభక్తి గలవారు. అటువంటి వారితో రాజు, అన్నిటా ఆత్మీయతాభావంతో మెలు గుతూ ఉండాలి. తనకు ఆశ్రయమిచ్చిన వాళ్ళు కాబట్టి మలయధ్వజుడు మరొక్క అడుగు ముందుకు వేసి ఆప్యాయంగా వారితో బాంధవ్యాన్ని కలుపుకున్నాడు. అది కూడా మెచ్చదగిందే ! మలయధ్వజుడి స్థానంలో నేనువున్నా, నా ప్రవర్తనకూడా అలాగే వుంటుంది?”అన్నాడు.\nఅతడి జవాబు వినగానే, రెండవ మెట్టు మీద వున్న సాలభంజిక, “భళి, భళీ, విజయ దత్తా! నా ప్రశ్నలకు సరైన సమాధానాలు చెప్పి రెండవ మెట్టు చేరే అర్హతను సంపాయించు కున్నావు. కాబోయే మహారాజువైన, ఓ యువ రాజా! నీకు నా హృదయపూర్వక స్వాగతం!” అన్నది.",
            "book_page_end": 22
        },
        {
            "title": "భారత సంస్కృతి- చరిత్ర- 7: వంశమూలం తెలియని ముని!",
            "book_page_start": 26,
            "pdf_page_start": 26,
            "pdf_page_end": 29,
            "author": "విశ్వావసు",
            "genre": "చారిత్రక విశేషాలు",
            "moral": "కులం వంశపారంపర్యంగా కాక, మనిషి సత్యనిష్ఠ, జ్ఞానం, ధర్మం, మరియు స్వభావం ఆధారంగా నిర్ణయించబడుతుంది. సత్యమే గొప్ప బ్రాహ్మణ లక్షణం.",
            "keywords": [
                "కులవ్యవస్థ",
                "బ్రాహ్మణుడు",
                "సత్యకాముడు",
                "గౌతమముని",
                "గురుకులం"
            ],
            "characters": [
                "దేవనాధుడు (తాతయ్య)",
                "సందీపుడు",
                "శ్యామల",
                "గౌతమముని",
                "సత్యకాముడు",
                "జాబాలి"
            ],
            "locations": [
                "అరణ్యం",
                "గురుకులం",
                "నదీ తీరం"
            ],
            "content": "ఒక గొప్ప నాగరికతలోని ఘట్టాలు—\nతరతరాలుగా సత్యంకోసం జరిగిన అన్వేషణ!\n7. వంశమూలం తెలియని ముని!\nవేసవిసెలవులు ఆరంభం కావడంతో సందీ పుడు, శ్యామల కథలు చెప్పమని తాతయ్య చుట్టూ తిరగసాగారు.\n“మీరు చెప్పిన దండకారణ్యం కథ, అందు లోని సంఘటనలు చాలా ఆసక్తికరంగా ఉన్నాయి తాతయ్యా!'' అన్నది శ్యామల తాతయ్య గదిలోకి ప్రవేశిస్తూ.\n“అవునూ,పూర్వకాలంలోఅరణ్యాలువిద్యా లయాలకు నిలయంగాకూడా ఉండేవికదా?” అని అడిగాడు సందీపుడు తాతయ్య ఎదుట కూర్చుంటూ.\n“నిజమే. అరణ్య ప్రాంతాల్లోనే ఆనాటివిద్యాల యాలైన గురుకులాలు ఉండేవి. ఎందుకంటే వాటిని నడిపిన గురువులు ఋషులు. ప్రశాంత అరణ్య వాతావరణంలో నివసించడానికే వాళ్ళు ఇష్టపడేవాళ్ళు. అయినా నదీతీరాలు, లోయలు వంటి, ఆహ్లాదకరమైన వాతావరణంలోనే గురు కులాలు నడిపేవాళ్ళు,” అన్నాడు తాతయ్య దేవ నాధుడు.\n“ఆహా! ఆ గురుకులాలు ఎంత బావుం డేవో!” అన్నాడు సందీపుడు.\n“ఎంత బావుండేవో అని మురిసిపోతున్నాడు అన్నయ్య. అలాంటి గురుకులాల్లో అతన్ని చేర్పిస్తే ఒక్కరోజుకూడా ఉండేవాడు కాదు, అన్నది శ్యామల.\n“ఎందుకని?” అని అడిగాడు సందీపుడు.\n\"అక్కడ బాడ్మింటన్ లేదుగా?” అన్నది శ్యామల నవ్వుతూ.\n“బాడ్మింటన్ లేకపోతే ఏం? నా స్నేహితులతో కలిసి దాగుడుమూతలాడేవాడిని. అలాంటి ఆట ఆడడానికి పట్టణాల్లో అవకాశం ఎక్కడిది?” అన్నాడు సందీపుడు.\n“ఆ రోజుల్లో బాడ్మింటన్, టెన్నిస్, క్రికెట్ లాంటి ఆటలు లేవు, నిజమే. అయినా శారీరక వ్యాయామానికి చక్కని క్రీడలు ఉండేవి. కుస్తీలు, ఈత, పరుగుపందాలు, చెట్టులెక్కడంవంటి ఆట లెన్నో ఉండేవి. శ్వాసక్రియను క్రమబద్ధం చేసి, శరీరాన్ని బంతిలా చురుగ్గాపని చేయించే అప్పటి చెడుగుడులాంటి ఆటలు ఈనాటికీ కొనసాగు తూనే ఉన్నాయి. ఇక క్షత్రియులయితే విలు విద్య, ఖడ్గవిద్య, కర్రసాము తప్పకనేర్చుకోవాలి!” అన్నాడు తాతయ్య.\n'క్షత్రియులకు మాత్రం అలాంటి ప్రత్యేకత ఎందుకు? అంటే, ఆనాడు కులవ్యవస్థ అంత పటిష్ఠంగా ఉండే దన్న మాటేగా?” అని అడిగాడు సందీపుడు.\n“కులవ్యవస్థఎప్పుడుఎలాఆరంభమయిం దని ఇదమిత్థంగా చెప్పడానికి సరైన ఆధారాలు లేవు. కానిఒక్కటిమాత్రంనిజం.మనిషి ప్రవృత్తికీ, వృత్తికీ అంటే పుట్టుకతో వచ్చే స్వభావానికీ- చేసే పనికీ మధ్య సమన్వయం సమకూర్చడానికే అది ప్రవేశపెట్టబడింది. సాహసప్రియులుగొప్పగొప్ప పనులు చేయాలని తహతహలాడేవారు కొంద రుంటారు. అలాంటి వారిని క్షత్రియులన్నారు. వర్తక వ్యాపారాల పట్ల ఆసక్తి కనబరచేవారిని వైశ్యు లన్నారు. వ్యవసాయంపట్ల మక్కువచూపుతూ శరీర శ్రమ చేసేవారిని శూద్రులన్నారు. విద్య, పాండిత్యం; జ్ఞానం, ధ్యానం మొదలైన వాటిపట్ల శ్రద్ధాసక్తులు చూపేవారిని బ్రాహ్మణులన్నారు. పైన చెప్పిన వృత్తులన్నిటికీ సమానప్రాముఖ్యత ఇవ్వ బడింది. బాగా ఆలోచించినట్టయితే ఇది వంశాను గతంగా వచ్చేదికాదని తెలుస్తుంది!” అన్నాడు తాతయ్య.\n“మరి ఆ తరవాత అది వంశపారంపర్యంగా ఎలా అయింది తాతయ్యా? ” అని అడిగాడు సందీపుడు.\n“నిత్యావసర నిర్బంధాలవల్ల అలా తయార యింది. చదువుసంధ్యలు, పూజాపునస్కారాలు ఈ వాతావరణంలో పెరిగే పిల్లలలో సహజంగానే వాటిపట్ల శ్రద్ధాసక్తులు పెరిగాయి. ఖడ్గ విద్య నభ్యసించే తండ్రిని చూసే తనయుడిలో వాటి పట్ల ఆసక్తి కలిగి తానూ సులభంగా నేర్చుకో సాగాడు. తన విద్యను తనయుడికి నేర్పడంలో తండ్రికి కూడా ఆనందం వుంటుంది. మిగతా వృత్తి విద్యలకూ ఇదే వర్తిస్తుంది. కావాలంటే ఒక వృత్తివాళ్ళు వేరొక వృత్తిని నేర్చుకోవచ్చు; ఆ శ్రేణి లోకి వెళ్ళవచ్చు గనక, ఇంతవరకూ ఇందులో తప్పేమీ కనిపించదు. వృత్తులమధ్య, వాటిని చేసే కులాల మధ్య తరతమ భేదాలు, హెచ్చుతగ్గుల భావాలు వేళ్ళు పాకడంతోనే ఈవ్యవస్థ దురవస్థ పాలయింది. లోపమంతా స్వార్థమానవస్వభావంలోనే, అంటే అహంభావం లోనే ఉన్నది. మానవ హృదయం అహంకారానికి అతీతంగా ఎదిగే మంచిరోజులు వస్తాయని ఆశిద్దాం!” అన్నాడు తాతయ్య.\n'ఒక వృత్తికి సంబంధించిన వ్యక్తి, వేరొకవృత్తికి మారిన ఉదాహరణలు ఏవైనా ఉన్నాయా?” అని అడిగింది శ్యామల.\n“కోకొల్లలు. ఈ ఆదర్శం వంశపారంపర్యం కాక ముందు ఇలాంటి మార్పులు వేనవేలు జరిగి ఉంటాయి.అది వంశ పారంపర్యంగా మారిన తరవాత కూడా ఎంతో ఉదారంగా వ్యవహరించే వాళ్ళు. ప్రజలందరూ పూజ్యభావంతో చూసిన ఋషులు, వ్యక్తుల స్వభావాలను పరిశీలించి, వారు ఏశ్రేణికి చెందిన వారుగా వుండాలో నిర్ణయించే వారు. అలాంటి ఉదంతాలుచాలా వుండి వుండాలి. అలాంటి ఒక ఉదంతానికి సంబంధించిన పసివాడు ఉత్త రోత్తరా గొప్పమునిగా పరిణమించడంవల్ల ఆసంఘటనఒక ఉపనిష త్తులో నమోదై ఉన్నది!” అన్నాడు తాతయ్య.\n“దాన్ని గురించి చెప్పండి, తాతయ్యా!” అన్నారు శ్యామల, సందీపుడు ఉత్సాహంతో ఒక్కసారిగా.\nతాతయ్య కథ చెప్పడం ప్రారంభించాడు:\nఅరణ్య సమీపంలో ఒకపేదరాలూ,పసివాడైన ఆమె కొడుకూ నివసిస్తూండే వాళ్ళు. వాళ్ళుండే గుడిసె నానుకుని చిన్న నది ప్రవహిస్తూండేది . నదికి ఆవలి తీరంలో గౌతమముని నడిపే గురు కులం ఉండేది.\nఆ పేదరాలి కొడుకు నదిలోస్నానంచేసేప్పుడు ఆవలితీరంలో తనఈడుపిల్లలుస్నానం చేయడం చూసేవాడు. గురువువారికి వేదమంత్రాలు వల్లించే విధానంవివరించేవాడు.గాయత్రీమంత్రాన్ని ఎలా జపించాలో చెప్పేవాడు. సూర్యనమస్కారం ఎలా చేయాలో చేసి చూపేవాడు. తాను కూడా ఆ గురుకులంలో చేరి మిగిలిన పిల్లల్లాగే చదువు కోవాలని ఆశపడ్డాడు ఆ కుర్రవాడు. ఆ కోరికను తన తల్లితో చెప్పాడు. “మంచిది నాయనా! నువ్వు గురువుదగ్గరికి వెళ్ళి శిష్యుడిగా చేర్చుకోమని ప్రార్థించు,” అని సలహా ఇచ్చింది తల్లి.\nఆ కుర్రవాడుమరునాడే నదిలో ఈదుకుంటూ ఆవలిగట్టు చేరాడు. గురువుకు నమస్కరించి తన కోరికను విన్నవించాడు. ఆ పసివాడి వినయ విధేయతలకూ, జ్ఞాన దాహానికీ గురువు సంత సించాడు. అతడికి తగిన శిక్షణ ఇవ్వాలంటే వాడి తల్లిదండ్రులెవరో తెలుసుకోవాలికదా? అందు వల్ల. \"నీకులమేమిటి నాయనా?” అని అడిగాడు ముని. \"నాకు తెలియదు,” అన్నాడు కుర్రవాడు.\n“మీ తల్లిని అడిగి తెలుసుకునిరా?” అన్నాడు ముని.\nఅక్కడినుంచిబయలుదేరివెళ్ళిమరునాడు గురుకులానికి తిరిగివచ్చినకుర్రవాడు, “నాతండ్రి ఏకులంవాడోమాతల్లికీ తెలియదట?” అన్నాడు.\n“ఫరవాలేదు. నీ తండ్రి పేరైనా చెప్పు,” అన్నాడు ముని.\nఅదీ తెలియదు!”అన్నాడు కుర్రవాడు.\n“మీ తల్లిని అడిగిరా,”అన్నాడు ముని.\nమరునాడు గురుకులానికి తిరిగివచ్చినకుర్ర వాడు, మందహాసంతో చూస్తూన్నగురువుకు నమస్కరించి, “స్వామీ, సేవకురాలిగా మాఅమ్మ చాలా ఇళ్ళల్లో పనిచేసింది. అలా ఒక ఇంట్లో పని చేస్తున్నప్పుడు, అదే ఇంట్లో పనిచేస్తున్న ఒక సేవకుడితో పెళ్ళయిందట. దురదృష్టవశాత్తు ఒక దుర్ఘటనలో ఆయనా, ఇంటియజమానులూ చని పోయారు. మా తల్లి మాత్రమేమిగిలింది. నేను పుట్టినప్పటి నుంచి అడవి సమీపంలోని గుడిసెలో వుంటూ; అడవిలో లభించే ఫలాలనూ, కట్టెపుల్ల లనూ అమ్ముకుంటూ మా అమ్మ కాలం వెళ్ళ బుచ్చుతున్నది,” అన్నాడు.\n“నాయనా,నీ కులం తెలిసి పోయింది. నువ్వు బ్రాహ్మణుడివి!” అన్నాడు గురువు అతన్ని ఆశీర్వ దిస్తూ.\n“వాడు, బ్రాహ్మణుడని మీకెలా తెలిసింది?” అని అడిగాడు పక్కనే నిలబడ్డ ఒకఆ శ్రమవాసి.\n“బ్రాహ్మణుడంటే ఎల్లప్పుడూ సత్యం పలికే వాడు. అంటే ఏ పరిస్థితిలోనైనా నిజం చెప్పేవాడే నిజమైనబ్రాహ్మణుడు.ఈ పసివాడుగాని,ఇతని తల్లిగాని కావాలంటే అబద్ధం చెప్పివుండవచ్చు. అందుకు చాలా అవకాశం ఉన్నది. అయినా వాళ్ళలా చేయలేదు. నిజాన్నిదాచకుండా నిర్భ యంగా చెప్పే నిజాయితీ వాళ్ళలో ఉన్నది. కాబట్టే, అతన్ని బ్రాహ్మణుడన్నాను,”అని వివ రించాడు ముని.\nఆ కుర్రవాడితల్లి అతనికేమి పేరు పెట్టిందో తెలియదు. ముని అతనికి సత్యకాముడని నామకరణం చేశాడు. సత్యకాముడి తల్లి పేరు జాబాలి. అందువల్ల ఆయన ఉత్తరోత్తరా సత్య కామ జాబాలుడుగా ప్రసిద్ధి గాంచాడు.\n'సమాజం మీద మన మునుల ప్రభావం చాలా గొప్పది!” అన్నాడు సందీపుడు.\n“మరొక ముఖ్యవిషయం కూడా గుర్తుం చుకోవడం అవసరం. ముని అన్నవాడు కులా లన్నిటికీ అతీతుడు!\" అన్నాడు తాతయ్య దేవనాధుడు. (ఇంకావుంది)",
            "book_page_end": 29
        },
        {
            "title": "కర్ణభేది పాటగాడు",
            "book_page_start": 30,
            "pdf_page_start": 30,
            "pdf_page_end": 34,
            "author": "ఎన్. శివనాగేశ్వరరావు",
            "genre": "జానపద కథ",
            "moral": "ప్రతికూలతగా అనిపించినా, ఒక్కొక్కరిలో ఒక్కొక్క ప్రత్యేకమైన శక్తి దాగి ఉంటుంది. సరైన సమయంలో, సరైన పరిస్థితులలో ఆ శక్తి ఉపయోగపడుతుంది.",
            "keywords": [
                "వికృత స్వరం",
                "కర్ణభేది",
                "రాక్షసుడు",
                "సుప్రభాతుడు",
                "మహత్కార్యం"
            ],
            "characters": [
                "వీరభద్రుడు",
                "స్వర్ణలక్ష్మి",
                "రామశేఖరుడు",
                "శార్దూలపాదుడు",
                "గానామృత పాణి",
                "సుప్రభాతుడు (రాజు)",
                "చండమార్తాండుడు (శత్రురాజు)",
                "రాక్షసుడు"
            ],
            "locations": [
                "భీమతరంగిణి రాజ్యం",
                "అరణ్యం"
            ],
            "content": "భీమతరంగిణి రాజ్యంలో, వీరభద్రుడు, స్వర్ణలక్ష్మి అనే రైతు దంపతులుండేవారు. వాళ్ళకు చాలాకాలం వరకు సంతానం కలగ లేదు. స్వర్ణలక్ష్మి ఎన్నో వ్రతాలూ, పూజలూ చేయగా చేయగా, అవి ఫలించి ఒక మగ బిడ్డను ప్రసవించింది.\nకంటికి ఇంపుగా వున్న, ఆ బిడ్డను చూసి మంత్రసాని సంతోషించేలోపుగా, వాడు గుక్కపట్టి ఏడ్చాడు. ఆ ఏడుపు విన్న మంత్ర సానికి గుండెలో దడపుట్టింది. ఆ ఏడుపు అంత కర్ణకఠోరంగా వున్నది. స్పృహలో లేని స్వర్ణలక్ష్మికి కూడా, ఆ ఏడుపువల్ల చప్పున స్పృహవచ్చింది. ఆ వికృతమైన శబ్దం ఎక్కడి నుంచి వస్తున్నదా అని చూసిన ఆవిడకు, ఆబిడ్డ తను కన్న పసికందని తెలిసి విస్తు పోయింది.\nవీరభద్రుడు, తన కొడుకు వికృత స్వరం గురించి తెలుసుకుని మనసులో దిగులు పడినా, అది పైకి కనబరచకుండా భార్యకు ధైర్యం చెప్పాడు.\nఆ రైతు దంపతులు కొడుక్కు రామశేఖ రుడని పేరు పెట్టుకున్నారు. వయసు పెరుగు తున్నకొద్దీవాడికంఠస్వరంమరింత వికృతంగా తయారైంది.వాడుకోపంవచ్చిఅరిస్తే భూమి దద్దరిల్లుతున్నదేమో అనిపించేది.\nవీరభద్రుడు, కొడుకును బడిలో చేర్చాడు. వాడిగొంతు విని బడిలో కొందరు పిల్లలు జ్వరం తెచ్చుకున్నారు. మరి కొందరు వాణ్ణి అంత దూరాన చూస్తేచాలు, చెప్పలేని భయంతో వణికి పోసాగారు.\nబడిపంతులు, ఒకనాడు వీరభద్రుణ్ణి కలిసి జరిగింది చెప్పి, \"అయ్యా! నాకు జీవనోపాధి బడి ఒక్కటే. మీరు,రామశేఖరుణ్ణి బడికి పంపితే, నా కడుపుకొట్టిన వారవుతారు. దయచూపండి!\" అని కాళ్ళు పట్టుకున్నాడు.\nదానితో వీరభద్రుడు, కొడుకును బడికి పంపడం మానుకున్నాడు. ఇప్పుడు, రామ శేఖరుణ్ణి ఏమిచేయడమాఅనిఅతడు విచార పడుతూండగా, ఆఊరుకు శార్దూలపాదు డనే, ఒక బక్కచిక్కిన సన్యాసివచ్చాడు.\nఅతడు గొప్ప మహిమలు కలవాడని క్షణాల మీద ఊరంతా పొక్కిపోయింది.\nవీరభద్రుడు, కొడుకుతోపోయి సన్యాసిని కలుసుకుని, \"స్వామీ! వీడు నాకొక్కడే కొడుకు;పేరురామశేఖరుడు. దేవుడు వీడికి కర్ణకఠోరమైన కంఠస్వరాన్నిచ్చాడు.బడిలో పిల్లలు వీడిగొంతువిని జ్వరాల పాల య్యారు. మీరే దయచూపాలి!” అని దీనంగా ప్రార్థించాడు.\nశార్దూలపాదుడు,రామశేఖరుడి హస్త రేఖలు పరిశీలించి, “వీడికి ఇరవయ్యో ఏట గొప్ప యోగం వున్నది. వీడి పాటవల్ల ఒక మహత్కార్యం సాధించబడుతుంది. వీడి తలమీద కనకవర్షం కురుస్తుంది. నా మాట తప్పదు!” అన్నాడు.\nఇది విన్న వీరభద్రుడు, ఏమీతోచక తల గోక్కుంటూ ఇంటిదారి పట్టాడు. గొంతు వింటేనే కంపరం పుట్టే రామశేఖరుడు, గొప్ప పాటగాడెలా అవుతాడో అతడికి ఏమాత్రం అర్థంకాలేదు.\nఒకవారంపాటు ఆలోచించివీరభద్రుడు, కొడుక్కు పాటలుపాడడంలో శిక్షణ ఇప్పించి చూద్దామనుకున్నాడు. అతడు పొరుగూరిలో వున్న, గానామృత పాణి అనే గాయకుడి దగ్గ రకు కొడుకునుతీసుకుపోయి, \"అయ్యా, వీడికి పాటలుపాడడం నేర్పండి. ప్రతి ఫలంగా తమరు కోరినది ఇచ్చుకుంటాను,” అన్నాడు.\nగానామృతపాణి రామశేఖరుడికి ఒక కీర్తన పాడి వినిపించి, అలా పాడమన్నాడు. రామ శేఖరుడు వెంటనే గళం విప్పాడు. అంతే! ఆకాశం ఉరిమి పిడుగులు పడినట్లయింది.\nగానామృతపాణి తన అరచేతిని రామశేఖ రుడి నోటికి అడ్డంపెట్టి, “నాయనా!చిన్నవాడి వైపోయావు. లేకపోతే నీ కాళ్ళు పట్టుకునే వాణ్ణి. నాకసలే గుండెపోటు. నీవుపాట ఆపక పోతే, ఈక్షణమే నాకు భూమ్మీద నూకలు చెల్లిపోతాయి,” అని వేదనతో కంట నీరుపెట్టు కున్నాడు.\n“నాకు పాట సగంలో ఆపడం ఏమాత్రం ఇష్టముండదు!\" అన్నాడు రామశేఖరుడు కోపంగా.\n“నన్ను కనికరించి పాటసగంలో ఆపి నందుకు, నీకు జన్మాంతం రుణపడి వుంటాను. నీకు ఎవరో పాట నేర్పనవసరం లేదు. కర్ణుడు సహజకవచకుండలాలతో పుట్టినట్టునువ్వు జన్మతః పాటగాడివిగా పుట్టావు,” అన్నాడు గానామృతపాణి.\nఅతడిమాటల్లోని వెటకారంవీరభద్రుడికి అర్థమైంది. రామశేఖరుడు మాత్రం, తనకు పాటలు పాడడంలో సంపూర్ణమైన ప్రతిభ అలవడినట్టు ఆనందపడిపోయాడు.\nఊరుచేరాక, వీరభద్రుడు, రామశేఖరు డికి, “ఒరే, నువ్వుగొప్పగాపాడతావని, మన ఊళ్ళోనీపాటవిన్నవాళ్ళకునీమీదఅసూయ కలగవచ్చు. అందువల్ల, నువ్వు నీ పాటను జనం మధ్య పాడకుండా, ఎవరూ లేని ప్రాంతా లకు పోయి, అక్కడ సాధన చెయ్యి,\" అని సలహా యిచ్చాడు.\nఈసలహా రామశేఖరుడికి నచ్చింది. వాడొకనాడు ఊరుకు దూరంగా వున్న ఒక కొండ ప్రాంతానికిపోయి, ఒకరాతి మీద కూర్చుని గొంతు విప్పాడు. ఆ ఊరి పూజారి శఠగోపానికి మూలికావైద్యంలో ప్రవేశ ముంది. ఆయన మూలికల కోసం కొండ దగ్గరకు వచ్చి, రామశేఖరుడి కర్ణభేది లాంటి పాటవిని హడలిపోయాడు.\nఆయన, వాణ్ణి దగ్గరకు పిలిచి, “ఒరే, శేఖరం! దూరంనుంచి నీపాట విని, ఆకాశం నుంచి ఏ గంధర్వుడో కిందకు దిగి పాడు తున్నడనుకున్నాను, తీరాచూస్తే నువ్వు! మన మహారాజుగారిని దర్శించి నీ గంధర్వ గానం వినిపించు. నీకు ఘనసన్మానం తప్పక చేస్తారు,”అన్నాడు.\nఆ మాట నమ్మిన రామశేఖరుడు, మరెవ్వ రిత్ చెప్పకుండా, రాజుగారివద్దకు బయలు దేరాడు.\nఅదే సమయంలో, ఆ రాజ్యం రాజు సుప్రభాతుడు, ఒక చిక్కుసమస్యతో కొట్టు మిట్టాడుతున్నాడు. పొరుగుదేశపు రాజు చండ మార్తాండుడు హఠాత్తుగా సుప్రభాతుడి రాజ్యంపై దండయాత్రకు బయలుదేరాడు. పులి మీద పుట్రలా, సుప్రభాతుడి సేనాపతికి విషజ్వరం సోకింది.\nసుప్రభాతుడు ఏంచేయాలో పాలుపోక తలపట్టుకు కూర్చున్నాడు. అంతలో ఒక భటుడు వచ్చి, “మహారాజా! రామశేఖరుడనే పాటగాడు వచ్చాడు. తన పాటతో మీకు వీనుల విందుచేస్తాడట! పంపమనిసెలవా?” అని అడిగాడు.\nరాజు పంపమన్నట్టు తలవూపాడు. రామ శేఖరుడు, రాజు దగ్గరకు వచ్చి నమస్కరించి, గొంతెత్తిపాట ప్రారంభించాడు. అది వింటూనే సుప్రభాతుడు అదిరిపడ్డాడు. శత్రురాజు నగరం మీద శతఘ్నులు పేల్చడం ఆరంభిం చాడని కలవరపడిపోయాడు. అంతఃపురం లోని మహారాణులు, భీమతరంగిణీ నది గట్లు తెగి హఠాత్తుగా వరదవచ్చినట్టు బెంబే లెత్తిపోయారు.\nఆగ్రహించిన సుప్రభాతుడు, రామ శేఖరుడి నాలుక తెగనరికించాలని భావిం చాడు. కాని అంతలోనే ఆయనకు మరొక ఆలోచన వచ్చింది. రాజ్యానికి ఉత్తర దిశలో గల అరణ్యంలో, ఒక మహారాక్షసుడు తిరుగుతున్నట్టు వార్తలు అందాయి.\nఈ సంగతి గుర్తురాగానే, సుప్రభాతుడు చప్పట్లు చరిచి భటులను పిలిచి, “ఒరే, ఈ కర్ణభేది పాటగాణ్ణి వెంటనే తీసుకుపోయి, ఉత్తరదిశలో వున్న మహారణ్యంలో వదిలి రండి. అక్కడవున్న రాక్షసుడు వీణ్ణి నిలువునా విరుచుకు తింటాడు. అదే వీడికి తగిన శిక్ష!'”అన్నాడు.\nరాజాజ్ఞ ప్రకారం భటులు, రామశేఖ రుణ్ణి అరణ్యంలో వదిలి, చప్పున అక్కడి నుంచి నగరం కేసి పారిపోయారు. ఇంత జరిగాక రామశేఖరుడికి ఒక సంగతి అర్థ మైంది. రాజన్నట్టు తను నిజంగా కర్ణభేది పాటగాడు! తను గొంతెత్తి పాడడం ప్రారం భిస్తే, ఎంతటి వాడైనా, ఆ భీకర కఠోరధ్వనిని తట్టుకోలేడు. అలాంటప్పుడు, ఈరాక్షసుడు మాత్రం తన ధాటికి ఆగగలడా?\nరామశేఖరుడు ఇలాఆలోచిస్తూండగా, ఎదురుగా వున్న చెట్ల కొమ్మలను తొలగ దోస్తూ, చేతిలో పొడవాటి రాతి గదతో, మదపుటేనుగులా వున్న రాక్షసుడొకడు బయటికి వచ్చి, రామశేఖరుణ్ణి చూస్తూనే, “ఆహాఁ, ప్రాణంతో వున్న నరమానవుణ్ణి చూసి ఎంత కాలమాయె! 'అంటూ పెద్ద పెద్ద అంగ ళతో ముందుకు రాసాగాడు. రామశేఖరుడు, రాక్షసుణ్ణి అంతకన్న వాడి చేతిలోవున్న ఆరేడడుగుల రాతిగదనూ చూసి ముందు భయపడినా, తర్వాత మొండి ధైర్యం తెచ్చు కుని, “ఓహో విధిబలీయం అన్నమాట నిజం కదా! ఈ రాక్షసాధముడికి, నావల్ల చావు రాసి పెట్టి వున్నదన్న మాట, \"అని, పెద్దగా గొంతెత్తి పాట ప్రారంభించాడు.\nఆ పాట వినబడగానే రాక్షసుడు నడు స్తున్న వాడల్లా ఆగి, ఒక క్షణం అటూ ఇటూ తూలి బోర్లాపడిలేస్తూ, “ఒరే, పాటఆపు! చెవి గూబల్లో శూలాలతో పొడిచినట్టున్నది, ” అన్నాడు.\nఅదివిన్న రామశేఖరుడు, రాక్షసుడి నుంచి తన కెలాంటి ప్రమాదంరాదనీ, తను వాణ్ణి నానాహింసలూ పెట్టవచ్చనీ ధైర్యం తెచ్చుకుని, “ఒరే, నేను కర్ణభేది పాటగాణ్ణి! నా పాట సాంతం వినందే నిన్ను వదలను,” అంటూ ముందుకురికాడు.\nఇది చూసి రాక్షసుడు, ఒక చావుకేక పెట్టి పారిపోసాగాడు. రామశేఖరుడు మరింత బిగ్గ రగా పాటపాడుతూ, వాణ్ణి వదలకుండా తరమసాగాడు.\nఅదేసమయంలో శత్రురాజు చండమార్తాం డుడు, భీమతరంగిణి రాజ్యంపైకి సైన్యంతో, ఆ మార్గాన వస్తున్నాడు. పర్వతాకారుడైన రాక్షసుడు పరుగుతీస్తూ తమవైపు రావడం చూసి, సైనికులు బెంబేలెత్తిపోయారు.\nఇది చూసి చండమార్తాండుడు భయ కంపితుడై- భీమతరంగిణి రాజ్యంలోని ఒక సామాన్యపౌరుడే, రాక్షసుణ్ణి వెంటబడి తరు ముతుంటే, ఇక ఆరాజ్యసైనికులు మరెంత వీరాధి వీరులై వుంటారో అనుకుని, వెంటనే గుర్రాన్ని వెనక్కు తిప్పి పారిపోయాడు.\nఈ లోపల రాక్షసుడు, రామశేఖరుడి కర్ణభేదిపాట నుంచి తప్పించుకోవడానికి దారిలో ఎదురైన సైనికులను, తన రాతిగదతో అందినవాణ్ణి అందినట్టు కొడుతూ, “వింధ్య పర్వతాలెక్కడ? ”అంటూగుట్టలూ పుట్టల మీది నుంచి కుప్పించి దూకుతూ పరి గెత్తాడు.\nఈ జరిగినదంతా, రాజు సుప్రభాతుడికి గూఢచారుల ద్వారా తెలిసింది. రాజ్యానికి యుద్ధప్రమాదం తప్పిపోవడానికి కారణం రామశేఖరుడి కర్ణభేది పాటేనని ఆయన గ్రహించాడు.\nఆ రోజే రాజు, రామశేఖరుణ్ణి మంగళ వాయిద్యాలతో సభకు ఆహ్వానించి, కనకా భిషేకం చేయడమే కాక, ఇక బతికుండగా ఏనాడూ పాటపాడనని ప్రమాణం చేయించి, ఆస్థానంలో మంచి ఉద్యోగం ఇచ్చాడు. అందరూ ఎంతో సంతోషించారు.",
            "book_page_end": 34
        },
        {
            "title": "కావేరీ తీర ప్రయాణం– 10: దక్షిణ కాశి",
            "book_page_start": 35,
            "pdf_page_start": 35,
            "pdf_page_end": 38,
            "author": "జయంతి మహాలింగం",
            "genre": "చారిత్రక విశేషాలు",
            "moral": "Not applicable",
            "keywords": [
                "కుంభకోణం",
                "కావేరీ తీరం",
                "ఆదికుంభేశ్వర దేవాలయం",
                "మహామహ ఉత్సవాలు",
                "శ్రీనివాస రామానుజం"
            ],
            "characters": [
                "శ్రీధర్ అయ్య",
                "యు.వి. స్వామినాధ అయ్యర్",
                "శ్రీనివాస రామానుజం",
                "గోవిందదీక్షితర్"
            ],
            "locations": [
                "కంజానూర్",
                "తిరువిసనల్లూర్",
                "కుంభకోణం (దక్షిణ కాశి)",
                "దారాసురం",
                "కావేరీ నది"
            ],
            "content": "మన కావేరీ తీర ప్రయాణంలో తరవాతి ముఖ్యమైన మజిలీ అయిన కుంభకోణానికి వెళ్ళే మార్గంలో కంజానూర్, తిరువిసనల్లూర్ అనే పట్టణాలు ఉన్నాయి. కంజానూర్ ఒకప్పుడు చేనేత చీరలకు చాలా ప్రసిద్ధి గాంచింది. హాస్య ప్రదర్శన, అనుకరణలలో దిట్ట అయిన వికటం రామస్వామి శాస్త్రియార్; సంఘసంస్కర్తా, భక్తుడూ అయిన శ్రీధర్ అయ్య అనే ఇద్దరు ప్రముఖుల కారణంగా తిరువిసనల్లూర్ పేరుగాంచింది. శేష జీవితాన్ని ప్రశాంతంగా ప్రార్థనలతో, ధ్యానంతో గడపాలన్న మహదాశయంతో, శ్రీధర్ అయ్యమైసూరు సంస్థానంలో నిర్వహిస్తున్న మంత్రిపదవిని వదులుకుని తిరువిసనల్లూర్ చేరుకున్నాడు. ఆయనలోని కరుణ, మానవత్వం అపారమైనవి. అందువల్ల ప్రజలు ఆయన్ను గౌరవంతో 'అయ్యా వాళ్' అని పిలిచేవారు.\nతన తల్లికి శ్రాద్ధకర్మలు నిర్వర్తించడానికి, ఒకసారి శ్రీధర్ అయ్య కొందరు బ్రాహ్మణులతో కలిసి కావేరీ తీరానికి బయలుదేరారు. దారిపక్కన ఒక హరిజనుడు ఆకలితో అలమటిస్తూ పడివుండడం ఆయన చూశాడు. వెంటనే వెనుతిరిగి వెళ్ళి తల్లి శ్రాద్ధ కర్మల కోసం ఇంట్లో తయారుచేసిన వంటలను ఆ మనిషికి పంపాడు. ఈ చర్య బ్రాహ్మణులకు ఆ గ్రహం తెప్పించింది. శ్రాద్ధకర్మకురాకుండా వెళ్ళిపోయారు. మౌనంగా వాళ్ళ కేసి చూస్తూ నిలబడ్డ అయ్య, వారికి బదులు నాలుగు దర్భపోచలను వుంచి, స్వయంగా తల్లికి శ్రాద్ధకర్మలు జరిపి పూర్తి చేశాడు.\nకుంభకోణాన్ని ‘కావేరీ తీర కాశి' అని అంటారు. కావేరీకి దక్షిణ తీరంలో వెలసిన కుంభకోణం వద్దే అరసలార్ అనే ఉపనది కావేరీలో కలుస్తున్నది. తొమ్మిదవ శతాబ్దారంభం నుంచే ఈ నగరం మత, సాంస్కృతిక, ఆర్థిక కార్యకలాపాలకు కేంద్రంగా వుంటున్నది. పట్టుప్రత్తి చేనేత పరిశ్రమలకూ; కంచుపోత పనులకూ, ఇత్తడి పాత్రలకూ, బంగారు నగల తయారీకి ఈ నగరం ఎంతో ప్రసిద్ధిగాంచింది. ఇక్కడి 'చిత్ర కళాశాల' చాలామంది చిత్రకారులనూ, శిల్ప కారులనూ రూపొందించింది. సౌరాష్ట్ర నుంచి వచ్చి ఇక్కడ స్థిరపడిన చేనేత కార్మికులు, తమవెంట తెచ్చిన జరీనేతను ప్రవేశపెట్టారు. గుజరాతీ వర్తకులు కూడా ఇక్కడికి వచ్చి స్థిరపడ్డారు. ఇక్కడి ప్రభుత్వ కళాశాలలో చదువుకున్న పలువురు గొప్ప పండితు లుగా పేరొంద డం వల్ల దీనిని దక్షిణ భారత కేంబ్రిడ్జ్ అని గొప్పగా చెప్పుకునేవారు.\nకుంభకోణంలో దాదాపు అరవైకి పైగా దేవాలయాలు ఉన్నాయి. నగరం నడి బొడ్డులో వున్న ఆదికుంభేశ్వ రాలయం కారణంగానే దీనికి కుంభకోణం అనే పేరు వచ్చింది. ఈ ఆలయానికి సంబంధించిన స్థలపురాణం ఒకటి ప్రచారంలో ఉన్నది. జగత్ ప్రళయం రాబోతూన్న సమయంలో పరమశివుడు సృష్టికి కావలసిన సకల దివ్య విత్తనాలనూ బ్రహ్మ కిచ్చి, వాటినొక అమృతకుంభంలో భద్రపరచి, బిల్వపత్రాలతో పూజించి, ప్రళయ కాలంలో మేరుపర్వతం మీద ఉంచ మన్నాడట. ప్రళయకాలంలో ఆ కుంభం (కుండ) నీళ్ళపై తేలుతూ ఈ ప్రాంతానికి వచ్చింది. శివుడు దానిని బాణంతో కొట్టాడు. కుండలోని అమృతం, విత్తనాలు చెల్లా చెదరయ్యాయి. అందులోని అమృతం కొంత మహా మహపుష్కరిణిలోనూ, మరికొంత బంగారు తామర తటాకం (పొఖ్రామరై కుళం)లోనూ పడింది. శివుడు ఇసుకను అమృతంతో కలిపి లింగాన్ని రూపొందించి అందులో లీనమయ్యాడు. ఇది సృష్ట్యాదిలో జరగడం వల్ల దీనికి 'ఆది' (ప్రథమ)కుంభేశ్వర ఆలయం అనే పేరు వచ్చింది.\n9000చ.మీ. విస్తరించివున్న ఆదికుంభేశ్వర ఆలయమే కుంభకోణంలోని పెద్ద దేవాలయం. దీనికి మూడు ద్వార గోపురాలు ఉన్నాయి. క్రీ.శ. 7వ శతాబ్దం నుంచి ఈ ఆలయానికి సంబంధించిన చరిత్ర ఉన్నది. అప్పర్, సంబందర్ వంటి మహనీయులు ఈ ఆలయాన్ని దర్శించి 'తేవార' భక్తిగీతాలతో దేవుణ్ణి స్తుతించారు. 16, 17 శతాబ్దాలలో విజయనగర నాయకరాజులు ఈ దేవాలయప్రాంగణంలో మరిన్ని ఆలయాలు నిర్మించారు. అచ్యు తప్ప నాయకుడి ఆస్థానంలో మంత్రిగా పనిచేసిన గోవిందదీక్షితర్ మహామహపుష్కరిణి చుట్టూ, మిగిలిన తటాకాల దాపులలో, బావుల వద్దా 16 మంటపాలు నిర్మించాడు. ఆయన గొప్ప పండితుడు, తత్వవేత్త, మానవతావాది, నిష్కామ కర్మయోగి. ఆయన్ను అందరూ అయ్యన్అని ఆప్యాయంగా చెప్పుకునే వారు. కుంభ కోణంలోని అయ్యన్ కుళం (తటాకం) అయ్యన్ తెరు (వీధి) అయ్యన్ కడై(అంగడి) మొదలైన స్థలాలు, ఆయన కీర్తిని ఇప్పటికీ చాటుతూనే వున్నాయి.\nకుంభకోణంలో వున్న చోళుల కాలానికి చెందిన మరొక ముఖ్యమైన ఆలయం నాగేశ్వర దేవాలయం. ఇది 9 వ శతాబ్దానికి చెందినది. తొలినాటి చోళుల శిల్పకళా నైపుణ్యానికి దీనిని విశిష్ట ఉదాహరణగా చెప్పవచ్చు. శివ లీలలనూ, రామా యణ ఘట్టాలనూ చిత్రించే అందమైన కుడ్య శిల్పాలు గర్భ గృహ కుడ్యంలో చెక్క బడి ఉన్నాయి.\nచోళుల కాలానికి చెందిన విష్ణువుకు సంబంధించిన ఏకైక మందిరం అందమైన శ్రీసారంగపాణి దేవా లయం. ఇక్కడి మూలవిగ్రహం పడు కున్న భంగిమలో దర్శన మిస్తుంది. ప్రధానగర్భగృహం ఉరికేగుర్రాలూ, ఏనుగులూ పూన్చిన రథాకృతిలో ఉన్నది. ఈ ఆలయానికి నాయక రాజులు తొమ్మిది అంతస్థుల గోపురాన్ని నిర్మించి మరింత శోభను సమకూర్చారు.\nకుంభకోణానికి 5 కీ.మీ. దూరంలోని దారాసురంలో చోళులు రథాకృతిలో నిర్మించిన మరొక ఆలయమైన ఐరావతేశ్వర ఆలయం ఉన్నది. శిల్పకారుల శిలాస్వప్నంగా దీనిని అభివర్ణిస్తారు. అందమైన గుర్రాలు లాగుతూన్న బ్రహ్మాండమైన రథంలా కనిపిస్తుందీ ఆలయం. ఆలయంలోని చిత్రాలు, శిల్పాలు, అపురూప కళాఖండాలుగా భాసిస్తున్నాయి. ఆలయం ముందున్న కొన్నిస్తంభాలను తడితే నాదం పుడుతుంది. దారాసురం పాలైయారై చోళుల రాజధాని.\nఉత్తర భారతదేశంలో జరిగే కుంభమేళాలాగా ఇక్కడ పన్నెండేళ్ళ కొకసారి మహామహ ఉత్సవాలు భారీఎత్తున జరుగుతాయి. ఆ పుణ్యదినాన భారత దేశంలోని పుణ్య నదులన్నీ అంతర్వాహినులుగా వచ్చి, కావేరీలో కలుస్తాయని భక్తులు విశ్వసిస్తారు. ఆ శుభ ఘడియలో మహామహ పుష్కరిణిలో పుణ్యస్నానం చేసుకోవడానికి భక్తులు అసంఖ్యాకంగా వస్తారు. ఆ సమయంలో భక్తుల తలలు తప్ప చుక్కనీరు కన బడనంతగా జన సమ్మర్ధం వుంటుంది. 1992 ఫిబ్రవరిలో చివరి సారిగామహా మహ ఉత్సవాలు జరి గాయి .\nకుంభకోణానికి సమీపంలోని కోట్టయూర్, పాపనాశం, స్వామిమలై (అందమైన సుబ్రహ్మణ్యేశ్వర స్వామి ఆలయం), ఉమయాళప్పురం, కపిస్థలం, సీర్గాళి మొదలైన కావేరీ తీర గ్రామాలు ఎందరో సంగీత విద్వాంసులకూ, వాగ్గేయకారులకూ జన్మ స్థలాలు గానో, నివాసస్థానాలుగానో ప్రసిద్ధి గాంచాయి. కోట్ట యూర్ పలువురు ఆళ్వార్లకూ, నాయన్మార్లకూ; మరెందరో పండితులకూ, సంగీతకారులకూ జన్మనిచ్చింది. సంగకాలానికి చెందిన ప్రాచీన తమిళ రచనలను సేకరించి వెలుగులోకి తెచ్చిన మహామహోపాధ్యాయ యు.వి. స్వామినాధ అయ్యర్ (1855 - 1942) ఇక్కడే జన్మించాడు. ఈనాటికీ ఆయన్ను 'తమిళ్ తాత్తా' అని కీర్తిస్తారు. ఆయన గురువు మహావిద్వాన్ టి.పి.మీనాక్షిసుందరం పిళ్ళై; నందన్ చరిత్రం ర చించిన గోపాలకృష్ణ భారతి; తమిళభాషలో తొలినవల అయిన ప్రతాపముదలియార్ చరిత్రం రాసిన వేదనాయగం పిళ్ళై మొదలైన వారందరూ కావేరీ తీరంలో పుట్టి, ఆ నదీ జలాలను తాగి పెరిగినవారే. యు.వి. స్వామినాధ అయ్యర్ చాలా సంవత్సరాలు కుంభకోణం కళాశాలలో తమిళ ఉపన్యాసకులుగా పనిచేశారు.\nకుంభకోణంలో జన్మించిన మరొక మేధావి సుప్రసిద్ధ గణిత శాస్త్రవేత్త శ్రీనివాస రామానుజం. ఆయన ఇక్కడే చదువుకున్నాడు. ఆ తరవాత భారతదేశంలో జన్మించిన అతిగొప్ప గణితశాస్త్ర మేధా విగా అంతర్జాతీయ ఖ్యాతినార్జించాడు.\nకుంభకోణం దాటాక కావేరీ తిరుభువనం గుండా ప్రవ హిస్తుంది. ఇక్కడి కంబహరేశ్వర దేవాలయాన్ని చోళుల శిల్పకళా నైపుణ్యానికి ప్రత్యేక ఉదాహరణగా చెబుతారు. ద్వార గోపురం మీది విమానశిఖరాలు మలినాటి చోళుల ఆలయాలకన్నా భిన్నంగా ఉన్నాయి. మొదట కనిపించే మంటపం దారాసురం గుడిలాగా రథాకృతిలో ఉన్నది. ఇది మూడవ కులోత్తుంగ చోళుడి (1178 – 1218) కాలంలో నిర్మించ బడింది.\n* ఇక్కడినుంచి మరికొన్ని కి. మీ. దూరంలో వున్న తిరువిడై మరుదూర్ మహాలింగేశ్వరర్ ఆలయాన్ని తమిళనాడులోని అతిపెద్ద దేవాలయాలలో ఒకటిగా చెబుతారు. ఇక్కడ వున్న 'మరుదమరం' అనే స్థలవృక్షం కారణంగా దీనికీ పేరు వచ్చింది. ఎత్తయిన గోపుర శిఖరాలతో, సువిశాలమైన ప్రాకారాలతో వెలసే బ్రహ్మాండమైన దేవాలయం ఇది. లోపలి గోడలలో 1200 సంవత్సరాల నాటి శిలా శాసనాలు ఉన్నాయి. అప్పర్, సంబందర్, మాణిక్కవాచగర్ వంటి శివభక్తులు ఆలయంలోని శివుడి మహిమను కొనియాడుతూ గీతాలు రచించారు..\nకావేరీ తరవాతి మజిలీ మాయూరం అనబడే 'మయి లాడు తురై' నెమళ్ళు నాట్యమాడే ప్రాంతం అని దీనికి అర్థం. తలకావేరీకి తరవాత పవిత్రమైనదిగా చెప్పుకునే 'లాకూడా స్నానఘట్టం' ఇక్కడ ఉన్నది. అక్టోబర్-నవంబర్ మధ్య వచ్చే' కడైముఖం' పర్వదినాన ఇందులో స్నానం చేయడానికి భక్తులు అసంఖ్యాకంగా వస్తారు.\nకావేరీ నది ప్రశస్తిని కీర్తించే 'పట్టిణప్పాళ్లై' వంటి ప్రాచీన గ్రంథాలలో, గీతాలలో 'మాయూరం' గురించిన ప్రస్తావన ప్రముఖంగా కనిపిస్తుంది.",
            "book_page_end": 38
        },
        {
            "title": "పిశాచాల పగ",
            "book_page_start": 39,
            "pdf_page_start": 39,
            "pdf_page_end": 43,
            "author": "మాచిరాజు కామేశ్వరరావు",
            "genre": "జానపద కథ",
            "moral": "సమస్యలను పరిష్కరించడానికి ధైర్యంతో కూడిన తెలివితేటలు, పరోపకార స్వభావం చాలా అవసరం. తన కర్తవ్యానికి, మాటకి కట్టుబడి ఉండటం ముఖ్యం.",
            "keywords": [
                "పిశాచాలు",
                "యుక్తి",
                "సూరన్న",
                "రాజు",
                "పరోపకారం"
            ],
            "characters": [
                "సూరన్న",
                "వెంకటశాస్త్రి",
                "రాజు (చపలచిత్తుడు)",
                "మంత్రి",
                "సేనాధిపతి",
                "పొడవాటి పిశాచం",
                "పొట్టి పిశాచం",
                "యువరాణి"
            ],
            "locations": [
                "చింతలపూడి గ్రామం",
                "జోగులాదేవి ఆలయం",
                "చింతలతోపు",
                "రాజభవనం"
            ],
            "content": "చింతలపూడి అనే గ్రామంలో, సూరన్న అనే యువకుడుండేవాడు. వాడికి తల్లీ తండ్రీ గాని, దగ్గర బంధువులంటూగాని ఎవరూ లేరు. వాడు గ్రామంలో ఎక్కడ ఏ శుభాశుభ కార్యాలు జరిగినా, అన్నిపనులూ భుజాన వేసుకుని, ఎక్కడా చిన్న పొరబాటు జర క్కుండా నిర్వహించుకు వచ్చేవాడు. అంతే కాక, రాత్రివేళ-పొలిమేరలో వున్న పంట పొలాలమీద దాడిచేసే అడవిపందుల్నీ; మేకలనూ, గొర్రెలనూ చంపితినే తోడేళ్ళనూ ఒంటరిగాపోయి తరిమికొట్టేవాడు.\nఒకనాడు గ్రామ పండితుడు వెంకట శాస్త్రి, సూరన్నను పిలిచి, “ఒరే, సూరన్నా! నువ్వు విన్నావో లేదో, ఈమధ్య ఎక్కడినుంచి వచ్చాయో, అడవిలోని చింతలతోపులో రెండు పిశాచాలు వచ్చితిష్ఠవేశాయి. పట్నం నుంచి అడ్డదారిన వచ్చే మనగ్రామంవాళ్ళను, అవి గడగడలాడిస్తున్నాయి. రాజుగారు సకుటుంబ పరివార సమేతంగా రేపు సాయంత్రం ఏదో మొక్కుబడి తీర్చు కునేందుకు జోగులాదేవి ఆలయానికి వస్తు న్నారు. ఆయనది కాస్త చపలచిత్తం; అన్నీ నిలకడలేని ఆలోచనలు. అయినా, ఆ పిశాచాలు వారిలో ఎవరికీ హాని కలిగించ కుండా చూశావంటే, కోట లో నీకు మంచి ఉద్యోగం ఇప్పించే పూచీ నాది,” అన్నాడు.\nవెంకటశాస్త్రి చెప్పిందంతా శ్రద్ధగా విన్న సూరన్న, కాసేపు మౌనంగా వూరుకుని \"అయ్యా, నాకు మన ఈ గ్రామంలోనే సుఖంగా వుంది. రాజుగారి కోటలో ఉద్యోగం చెయ్యాలని లేదు. అయినా, రాజుగారు మన గ్రామం వస్తున్నారంటే, మన అతిథి గదా! ఆ పిశాచాల గొడవేదో నేను తేలుస్తాను, ” అన్నాడు.\nసూరన్న, ఆనాటి అర్ధరాత్రి అడవిలోని చింతలతోపుకుపోయేసరికి, పాడుబడిన ఒక బావి గట్టుమీద కూర్చున్న రెండు పిశా చాలు కనిపించాయి. వాటిలో ఒకటి బాగా పొడవు, బక్కచిక్కి వున్నది. రెండోది పొట్టిగా, లావుగా వున్నది. రెండూ మధ్య మధ్య వికవికమని నవ్వుతూ కబుర్లాడు తున్నవి. సూరన్న ఒక చెట్టు చాటున దాక్కుని వాటి మాటలు వినసాగాడు.\n“ఈ పొగరుబోతు రాజు వేటకంటూ లోగడ మనం వుంటున్న కొలను ప్రాంతానికి భటులను తరచూ వెంటబెట్టుకుని వస్తూండ డంతో, మనం అంత చక్కని ప్రదేశం వదిలి, ఈ చింతలతోపులోని పాడుబడ్డ బావిగట్టు చేర వలసి వచ్చింది,” అన్నది పొడవాటి పిశాచం.\n“ఆహా c, ఇదొక అద్భుత అవకాశం! జార విడవకూడదు. ఒక్కరాజేమిటి, అతడివెంట వున్నవాళ్ళందర్నీ హతమార్చవలసిందే!\" అన్నది పొట్టిపిశాచం.\nఆతర్వాత ఎవరేం చేయాలన్న విష యంమాట్లాడుకుని, రెండు పిశాచాలూ ఒక నిర్ణయానికి వచ్చినై. పొడవాటి పిశాచం, రాజు గారి రథం గ్రామపొలిమేర దాటి, పక్కనున్న కొండమలుపు తిరిగేటప్పుడు, రథంమీదికి కొండపై నుంచి పెద్దబండరాయిని దొర్లిస్తుంది. ఒకవేళ రాజుప్రమాదంనుంచిబయటపడితే గ్రామంలో ఆయనకు జరిగే సన్మాన సభా వేదికను,రాజుతోపాటు కాల్చిబూడిదచేస్తుంది పొట్టిపిశాచం.\nఆ తర్వాత పిశాచాలు రెండూ కొంతసేపు మౌనంగా కూర్చున్నవి. పొడవాటి పిశాచం హఠాత్తుగా తనకేదో కొత్త ఆలోచన వచ్చిన దానిలా ఎగిరి గంతేసి, “ ఒకవేళ రాజు ఈ రెండు ప్రమాదాలనుంచీ బతికి బయటపడి కోటకు వెళ్ళిపోతే, మనం అలా చూస్తూ వూరుకోవడమేనా,” అన్నది.\n“ఊరుకోం గాక, ఊరుకోం!” అంటూ పొట్టిపిశాచం గట్టిగా చప్పట్లు చరిచి, రెండో పిశాచంతో, “రాత్రి రాజు భోజనం ముగించి వక్కపొడి కోసం దంతం భరిణెమూత తీయ గానే, నువ్వు అందులో కర్కోటకజాతి మండ్ర గబ్బగా వుండి కుట్టేస్తావు,” అని, ఒక క్షణం ఆగి, \"ఇక నేనా!రాణీగారు పూల కోసం బుట్టలో చేయి పెట్టగానే, అక్కడ రెండు తలల మిన్నాగుగా వుండికాటేస్తాను!” అన్నది.\n\"ఆహా! తిరుగులేని ఉపాయం! మన పగ సగంతీరిపోయినట్టే,” అన్నది పొడవాటి పిశాచం.\nమర్నాటి సాయంకాలం సూరన్న కొండ మలుపుదాటి, గ్రామపొలిమేర దగ్గర నిల బడ్డాడు.అంతలో రాజువెనక పరివారం రాగా రథంలో అక్కడికి చేరాడు. సూరన్న, రాజు కునమస్కరించి తనకు తానుగా పరిచయం చేసుకుని, రథం తోలేవాడితో, “ఈ కొండ మలుపు చాలా ప్రమాదకరమైనది. మలుపు తిరుగుతూనే రథాన్ని రెట్టింపువేగంతో తోలడం క్షేమం.రాజుగారికి ఇక్కడ ఏదైనా ప్రమాదం జరగవచ్చనినాకేదో భయంగా వున్నది,” అన్నాడు.\nరాజూ, రథం తోలేవాడూ ఇదివిని ఆశ్చర్య పోతూండగా,వెనక నాలుగుగుర్రాలుపూన్చిన బండిలోవస్తున్న ముసలిమంత్రి కల్పించు కుని, “మహారాజా, ఇదిమనకు బొత్తిగా తెలి యని ప్రాంతం. అతడు చెప్పినట్టు చేయడం మేలు,”అన్నాడు.\nరాజుగారిరథంకొండమలుపుదగ్గర వేగంగా ముందుకు దూసుకుపోతూండగా, పెద్ద కొండరాయిదొర్లివచ్చి బాటమధ్యపడింది. ఇది చూసిఅందరూనివ్వెరపోయారు.\nమంత్రీసేనాధిపతీరాజుతో, “మహారాజా, ఈసూరన్న వల్లనే తమకుప్రాణాలు దక్కాయి. ఇతణ్ణి ఘనంగా సన్మానించ వలసిందే!” అన్నాడు.\n\"అవశ్యం! అవశ్యం!” అన్నాడు రాజు మీసం మెలిపెట్టుకుంటూ.\nఆ తర్వాత రథంగ్రామం చేరింది. అక్కడ రాజూరాణీ, యువరాణినీ సన్మానించేందుకు గ్రామస్థులు ఒక వేదిక కట్టారు. సూరన్న రాజుతో, “మహారాజా, మీముగ్గురూ వేదికపై వున్న ఆసనాల్లో కూర్చోకండి. వేదిక ఎక్కు తూనే ఆవలివైపుకు దిగిపోండి. లేకపోతే ఘోర ప్రమాదం జరుగుతుంది, అన్నాడు.\nఈ లోపల పొట్టిపిశాచం వేదికకింద కూర్చుని, దానికి నిప్పుపెట్టడానికి తయా రవుతున్నది. రాజకుటుంబం వేదికమీది ఆసనాలను సమీపించగానే, ఆ పని చెయ్యా లని దాని ఆలోచన. అది, ముగ్గురూ వేదిక ఎక్కి ఆసనాలను సమీపిస్తూండగా, వాళ్ళు వాటిల్లో కూర్చుంటారనుకుంటూ, “రాజ కుటుంబం నిలువునా భస్మం!” అంటూ నిప్పులు ఊదింది.\nఅయితే, రాజకుటుంబం ఆసరికే వేగంగా వేదిక దిగి, దూరంగా వెళ్ళిపోయిం ది. ఆ మరుక్షణంవేదికనిప్పంటుకునిభగ్గున మండిపోయింది. ఇలా ఎందుకు జరిగిందో అర్థంకాక, గ్రామప్రజలు హాహాకారాలు చేశారు.\nఈ సంఘటన జరిగాక సేనాధిపతి, సూరన్న కేసి ఒకసారి అనుమానంగా చూసి, రాజుతో, “చూడబోతే, ఈ సూరన్న మాయల మారిలా వున్నాడు. లేకపోతే, జరగబోయే ఘోరప్రమాదాలన్నీ ముందే ఇతగాడికి ఎలా తెలుస్తున్నాయి? ఈప్రమాదాలన్నీ వీడిపన్నా గమేనేమో, మహారాజా!” అన్నాడు.\n“నాకూ అలాగే అనిపిస్తున్నది. వీణ్ణి బంధించండి! ”అన్నాడు రాజు.\nభటులు, సూరన్నను పట్టుకోబోయేంత లోగ్రామపెద్ద కల్పించుకుని, “మహారాజా! ఈ సూరన్నను మేము బాలుడుగావున్నప్పటి నుంచీ ఎరుగుదుము. వాడు గొప్ప పరోప కారి. మాయలూ, మంత్రాలూ నేర్చినవాడు కాదు,” అన్నాడు.\nగ్రామాధికారి ఇలా అనగానే, సేనాధిపతి అతడికేసి కోపంగా చూసి, “నువ్వు గ్రామ పెద్దవెలా అయ్యావో, నాకు తెలియడం లేదు.మాయలూ మంత్రాలూ నేర్వాలను కున్నవాడు, ఆసంగతి ముందుగానే పది మందికీ చెప్పడు. ఈ చుట్టుపక్కలవున్న అడవుల్లోనూ, కొండలూకోనల్లోనూ చాలా మంది మంత్రవిద్యలునేర్చిన బైరాగులూ, సన్యాసులూ వున్నారని నేను విన్నాను. ఈ సూరన్న రహస్యంగారాత్రివేళ, వాళ్ళ దగ్గరకు పోయి అన్నిరకాల క్షుద్రవిద్యలూ నేర్చు కుని వుండాలి. సమయం వచ్చినప్పుడు వాటి ద్వారా లాభపడేందుకు, గ్రామంలోనే వుంటూ పరోపకారిలా నటిస్తున్నాడు. ఇప్పుడు మహారాజుగారు ఈ ప్రాంతాలకు రావడంతో, ఆ క్షుద్రవిద్యలన్నీ ఆయన మీదప్రయోగించి, ఆయన మెప్పు పొందా లని చూస్తున్నాడు. తరచిచూస్తే, ఈ సూరన్న ఆస్థానంలో ఏదో పెద్దపదవికోసం ఇదంతా చేస్తున్నట్టు కనబడుతున్నది,”అన్నాడు.\nసూరన్న, సేనాధిపతి అన్న కటువుమాట లేమీ పట్టించుకోకుండా, ఎంతో శాంతంగా, “మహారాజా! ఈరాత్రి తమరూమహారాణి గారూ రాజభవనంలోనే రెండు దుష్ట పిశా చాల కారణంగా ప్రమాదాలకు గురి కాబో తున్నారు. నేను పక్కన వుంటే తప్ప, మీరిద్దరూ ఆ ప్రమాదాల నుంచి బయట పడలేరు, \"అన్నాడు.\nసేనాధిపతిఏదోఅనబోయేంతలో మంత్రి, \"మహారాజా, ఈ సూరన్నను తమ భవనానికి తీసుకుపొండి. రాత్రి రానున్న ఆ ప్రమాదాల సంగతి కూడా ఏమిటో తెలిసిపోతుంది,” అన్నాడు.\nదానికి రాజు అంగీకరించాడు. రాజుతో పాటు సూరన్న రాజభవనంచేరాడు. రానున్న ప్రమాదా లేమిటో తెలుసుకునేందుకు మంత్రీ, సేనాధి పతీ కూడా రాజ భవనానికి వెళ్ళారు.\nరాత్రి రాజు భోజనం ముగించి, వక్కపొడి కోసం దంతపు భరిణను తీసుకోబోయాడు. సూరన్న ఆయనను ఆగమని, తానే భరిణ తీసుకుని మూత తెరిచి, లోపలి నుంచి కర్కో టకజాతిమండ్రగబ్బరూపంలోవున్న పొడవాటి పిశాచి తలఎత్తేంతలో మూత బిగించాడు.\nఅలాగే రాణిగారు పూలబుట్టలోంచి పూలు తీసుకునేందుకు వెళ్ళగానే, ఆమెనువారించి తనే బుట్టమూత తెరిచాడు. లోపల రెండు తలల మిన్నాగురూపంలో వున్న పొట్టి పిశాచం బుసలు కొడుతూ తల ఎత్తేంతలో, బుట్ట మూతమూసేశాడు.\nఇదిచూసి అందరూ భయంతో వణికి పోయారు. సూరన్న రాజుతో, \"చూశారా! మహారాజా, వీటిని మీకు తెలియకుండా భవనంలోకి వచ్చి, నేను ఏర్పాటు చేయలేను కదా. మీ భటులను పిలిచి, ఈ పిశాచాలున్న భరిణనూ, బుట్టనూ ఆరడుగులలోతుగోతిలో భూస్థాపితం చెయ్యమనండి!” అన్నాడు.\nఇదంతా చూసిన యువరాణి, “నాన్నా, ఇంతధైర్యశాలీ, తెలివిమంతుడూ మనరాజ్యానికి సేనాధిపతిగా వుండదగినవాడు!” అన్నది.\n“అవును! సూరన్నా, ఈక్షణంనుంచే నువ్వు ఈ రాజ్యానికి సేనాధిపతివి,”అన్నాడురాజు.\n“నిజానికి ఇంతటి బుద్ధిశాలి మీకు మంత్రిగా వుండడం బావుంటుంది,” అన్నది రాణి.\n“అవును! సూరన్నా, ఈక్షణంనుంచే నువ్వు రాజ్యానికిమంత్రివి,\" అన్నాడు రాజు.\nతమ పదవులకు గండం పట్టేలా వుండ డంతో గుండెలు జారిపోయిన మంత్రీ, సేనాధిపతీ కూడబలుక్కుని, “మా దృష్టిలో ఈవీరుడు, మీతదనంతరంసింహాసనం ఎక్క డానికి అర్హుడు. యువరాణి వారికి తగిన వరుడు,” అన్నారు.\n“నాకా సంగతి తట్టనే లేదు! మీ సూచన అమోఘం,” అన్నాడు రాజు, సూరన్ననూ, యువరాణినీ మార్చిమార్చి చూస్తూ.\nఅప్పుడు, సూరన్న మనసులోనే, రాజు సొంత ఆలోచన బొత్తిగా లేనివాడు. ఇటు వంటి వాడిదగ్గర వుండడం ప్రమాదం అను కుని, “క్షమించండి, మహారాజా! ఎట్టి పరి స్థితులలోనూ గ్రామం విడిచి వెళ్ళనని, మరణశయ్య మీద వున్న మా నాన్నకు మాట ఇచ్చాను!”అంటూ అక్కడినుంచి బయలు దేరాడు.\nతమ పదవులకు ముప్పుతప్పినందుకు సంతోషిస్తూ మంత్రీ, సేనాధిపతీ ఏక కంఠంగా, \"మహారాజా, తండ్రికిచ్చిన మాట నిలబెట్టు కోవటం, కొడుకుగా సూరన్న ధర్మం!'”అన్నారు.\n“అవునవును, ధర్మం,”అన్నాడు రాజు తలా డిస్తూ.",
            "book_page_end": 43
        },
        {
            "title": "ఇబ్బంది!",
            "book_page_start": 44,
            "pdf_page_start": 44,
            "pdf_page_end": 44,
            "author": "ఎన్. లలిత",
            "genre": "నీతి కథ",
            "moral": "ఇతరుల కష్టాలను గుర్తించకుండా స్వార్థంతో ప్రవర్తిస్తే, అదే కష్టం మనకు ఎదురైనప్పుడు న్యాయం కోరడం కుదరదు.",
            "keywords": [
                "స్వార్థం",
                "న్యాయం",
                "ఇబ్బంది",
                "పిసినారి",
                "నిజాయితీ"
            ],
            "characters": [
                "కిష్టయ్య",
                "వీరేశం"
            ],
            "locations": [
                "కృష్ణాపురం"
            ],
            "content": "కృష్ణాపురంలో నీటిఎద్దడి ఎక్కువ. కిష్టయ్య అనేవాడు, దూరాన వున్న చెరువునుంచి బిందెలతో నీళ్ళు తెచ్చి, గ్రామంలో వున్న పది కుటుంబాల వాళ్ళకు పోస్తూండేవాడు. అందుకుగాను, ప్రతి ఇంటి యజమాని నుంచి పది రూపాయలు తీసుకునేవాడు. కిష్టయ్య పనిలో నిజాయితీపరుడు. ఏనాడూ పని ఎగగొట్టి ఎరగడు.\nఒకసారి కాలిలో ముల్లు గుచ్చుకుని, నడవలేక వాడు పది కుటుంబాల వాళ్ళకూ, నీళ్ళు తెచ్చి పొయ్యలేకపోయాడు. విషయం తెలిసిన గ్రామస్థులు, నెలాఖరున వాడికి డబ్బిచ్చేటప్పుడు మామూలుగానే పదిరూపాయలు ముట్టజెప్పారు. వీరేశం అనే గ్రామస్థుడు మాత్రం, కిష్టయ్యకు ఒక రూపాయి తగ్గించి ఇచ్చాడు. ఈ వీరేశం గ్రామంలో పేరు మోసిన పరమ పిసినారి. అందుకు కిష్టయ్య, “అయ్యా, నేనేనాడూ, పనిమాని ఎరగను. కాలిలో ముల్లు గుచ్చుకొని నీళ్ళు తేలేకపోయాను. అందుకు రూపాయి తగ్గించి ఇవ్వడం న్యాయం కాదు,” అన్నాడు. అందుకు వీరేశం, “నీ ఇబ్బందితో నాకేంపని?” అనేశాడు.\nతర్వాత కొద్ది రోజులకు, వీరేశం ఇంటికి బంధువులొచ్చారు. అది తెలిసిన కిష్టయ్య నీళ్ళుపోయడం ఎగ్గొట్టాడు. కోపగించిన వీరేశం, “ నీళ్ళు పోయకపోతే మాకెంత ఇబ్బంది!” అంటూ రుసరుసలాడాడు.\nఅప్పుడు కిష్టయ్య, “అయ్యా, మీ ఇబ్బందితో, నాకేం పని? కావాలంటే రూపాయి తగ్గించు కోండి!” అన్నాడు.\nవీరేశం మారుమాట్లాడ లేకపోయాడు.",
            "book_page_end": 44
        },
        {
            "title": "మహాభారతం-54: శ్వేతుడి మరణం",
            "book_page_start": 45,
            "pdf_page_start": 45,
            "pdf_page_end": 51,
            "author": "చందమామ బృందం",
            "genre": "పౌరాణిక సీరియల్",
            "moral": "Not applicable",
            "keywords": [
                "మహాభారతం",
                "కురుక్షేత్ర యుద్ధం",
                "భీష్ముడు",
                "శ్వేతుడు",
                "క్రౌంచవ్యూహం"
            ],
            "characters": [
                "భీముడు",
                "దుర్యోధన",
                "దుశ్శాసన",
                "అభిమన్యుడు",
                "ధర్మరాజు",
                "భీష్ముడు",
                "అర్జునుడు",
                "శ్వేతుడు",
                "శంఖుడు",
                "కృష్ణుడు",
                "ద్రోణుడు"
            ],
            "locations": [
                "కురుక్షేత్రం"
            ],
            "content": "మొట్టమొదటగా యుద్ధానికి తలపడిన వాడు భీముడు. అతను భయంకరమైన సింహనాదంచేసి కౌరవసేన మీదికివచ్చాడు. అతన్ని దుర్యోధన, దుశ్శాసన, దుర్ముఖ, దుస్సహాదులు అనేక మంది చుట్టు ముట్టారు. వాళ్ళ నందరినీ ఉపపాండవులూ, అభిమన్యుడూ, నకులసహదేవులూ, ధృష్ట ద్యుమ్నుడూ మొదలైన వాళ్ళు ఎదుర్కొ న్నారు. ఇలా ఆరంభమైన యుద్ధం అన్ని రంగాలకూ వ్యాపించింది.\nమొట్టమొదటగా ద్వంద్వయుద్ధం భీష్ము డికీ, అర్జునుడికీ మధ్యజరిగింది. ఎవరూ ఎవరికీ తీసిపోకుండా యుద్దంచేశారు. ఆ వెంటనే సాత్యకి కృతవర్మతోనూ, అభిమన్యుడు బృహద్బలుడి(కోసల రాజు)తోనూ, భీముడు దుర్యోధనుడితోనూ, దుశ్శాసనుడు నకులుడి తోనూ, దుర్ముఖుడు సహదేవుడితోనూ,ధర్మ రాజు శల్యుడితోనూ, ధృష్టద్యుమ్నుడు ద్రోణు డితోనూ ధృష్టకేతువు బాహ్లికుడితోనూ, ఘటో త్కచుడు ఆలంబుసుడితోనూ, శిఖండి అశ్వ త్థామతోనూ, విరాటుడు భగదత్తుడితోనూ, ద్రుపదుడు సైంధవుడి తోనూ ద్వంద్వ యుద్ధాలు చేశారు. ఎవరూ ఎవరినీ ఓడించ లేదు. ఎవరూ ఓడలేదు.\nదొమ్మియుద్ధంకూడావిస్తారంగా జరిగింది. మొత్తం యుద్ధంలో భీష్ముడు వీరవిహారం చేసి, అందరికన్న ఎక్కువగా రాణించాడు. మిట్టమధ్యాహ్నం కావస్తూ ఉండగా ఆయన పాండవసేనలోజొరబడ్డాడు.ఆయనవెంట రక్ష కులుగా దుర్ముఖుడూ, కృతవర్మా, కృపుడూ, శల్యుడూ, వివింశతీ ఉన్నారు. భీష్ముడు తమసేనను నాశనం చేస్తూ రావడం చూసి అభిమన్యుడు అలిగి, భీష్ముడిపై తలపడి, భీష్ముడి జండా పడగొట్టి, భీష్ముడివెంటఉన్న యోధులందరితోనూ భయంకరంగా యుద్ధం చేసి అపర అర్జునుడనిపించాడు. త్వరలోనే అభిమన్యుడికి అండగా భీముడూ, విరా టుడూ, అతని కొడుకులూ, సాత్యకీ, ధృష్ట ద్యుమ్నుడూ మొదలైన వారు పది మంది యోధులు వచ్చారు.\nఉత్తరుడు ఒక ఏనుగు నెక్కి శల్యుడి మీదికి వచ్చాడు. ఇద్దరికీ జరిగిన యుద్ధంలో ఉత్తరుడు దెబ్బతిని పడిపోయాడు. అది చూసి ఉత్తరుడి అన్న అయిన శ్వేతుడు ఒకేసారి ఏడుగురు కౌరవ యోధులను ఎదు ర్కొని, భయంకరమైన యుద్ధం చేశాడు. ఆ యుద్ధంలో శల్యుడికి వెంట్రుక వాసిలో చావు తప్పింది. అయితే శ్వేతుణ్ణి భీష్ముడి నుంచి కాపాడటానికి పాండవయోధులు గొప్ప ప్రయత్నం చేశారు. దీని ఫలితంగాఉభయ పక్షాల యోధుల మధ్య తీవ్రమైన దొమ్మి యుద్ధం జరిగింది. మిగిలిన కౌరవ యోధు లను పారిపోగొట్టిన శ్వేతుడు భీష్ముడికి ఎదురుగా నిలిచి గొప్ప యుద్ధం చేశాడు. శ్వేతుడు ఆ సమయంలో అడ్డుపడక పోతే భీష్ముడుపాండవసేనను విపరీతంగా ధ్వంసం చేసి ఉండేవాడు. అతను భీష్ముడితో యుద్ధం చెయ్యటమే గాక, భీష్ముడు వెనక్కు తిరిగిపోయేటట్టు కూడాచేశాడు.\nపాండవులు ఉత్సాహంతో హర్ష ధ్వానాలు చేశారు.\nభీష్ముడు వెనక్కుతగ్గగానే శ్వేతుడు ధృత రాష్ట్రుడి కొడుకులున్న చోటికి వచ్చాడు. అతను కౌరవసేననుధ్వంసం చేస్తూ ఉండటం చూసి భీష్ముడు మళ్ళా అతన్ని ఎదుర్కొ న్నాడు. భీష్ముడికి అండగా, ఎనిమిది మంది కౌరవ యోధులు వచ్చిశ్వేతుడిపై బాణవర్షం కురిపించారు. శ్వేతుడు అంతమందినీ ప్రతి ఘటించి పోరాడుతూ, భీష్ముడికి చెయ్యీ, కాలూ ఆడకుండా చేశాడు. చూసేవారికి భీష్ముడు ఓడిపోతాడనే అనిపించింది. వారి ద్దరి మధ్యా జరిగిన యుద్ధంలో శ్వేతుడి రథం ధ్వంసం అయింది. భీష్ముణ్ణి చంపటానికి గద తీసుకుని శ్వేతుడు అతని రథం మీదికి వచ్చాడు. అతను విసిరిన ఆ గదతో భీష్ముడి రథం చూర్ణమయింది.\nకాని అలా అవుతుందని తెలిసి భీష్ముడు అంతకు ముందుగానే రథం దిగి, మరొక రథం మీద ఎక్కి అతివేగంగా శ్వేతుడి పైకి వచ్చాడు.\nశ్వేతుడు రథం పోగొట్టుకుని నేలమీద నిలబడిఉండటంచూసిసాత్యకీ, భీముడూ, అభిమన్యుడూ మొదలైన అనేకమంది యోధులు అతనికి అండగావచ్చారు. అయితే భీష్ముడు వారినందరిని దూరానే నిలవ గొట్టాడు. తరవాత భీష్ముడు ప్రయోగించిన ఒక్క బాణం శ్వేతుడి ప్రాణాలు లాగేసింది. మహారథుడూ, పాండవ సేనాపతులలో ఒకడూ అయిన శ్వేతుడి మరణం పాండవు లకు తీరని దుఃఖమూ, కౌరవులకు అమితా నందమూ కలిగించింది.\nశ్వేతుడు చావగానే అతని తమ్ముడు శంఖుడనే వాడు మండిపడి, కృతవర్మవెంట ఉన్న శల్యుడిపైకి యుద్ధానికి వచ్చాడు. ఏడు గురు కౌరవ యోధులు శల్యుడికి అండగా వచ్చారు. శంఖుడిపైకి భీష్ముడు మృత్యు దేవతలాగా వచ్చి పడ్డాడు. అర్జునుడు శంఖు డికి తోడువచ్చాడు. శల్యుడు శంఖుడి రథాన్ని విరగగొట్టేసరికి శంఖుడు అర్జునుడి రథం ఎక్కాడు.\nభీష్ముడు అర్జునుణ్ణి విడిచిపెట్టి ద్రుప దుడిపైకి వెళ్ళి, ద్రుపదుడి సేనను కార్చిచ్చు లాగా తన బాణాలతో నాశనం చేయసాగాడు. ఆ సమయంలో భీష్ముణ్ణి చూసి పాండవ వీరులు వణికిపోయారు.\nఅంతలో సూర్యాస్తమాన మయింది. ఉభయ పక్షాల వారూ యుద్ధం చాలించి తమ తమ శిబిరాలకు వెళ్ళిపోయారు.\nభీష్ముడు చేసిన దారుణ యుద్ధానికి దుర్యో ధనుడు పరమానందం చెందాడు. కాని ధర్మ రాజు మొదటి రోజు తమకు కలిగిన నష్టానికి విచారిస్తూ కృష్ణుడి వద్దకు వెళ్ళి, “భీష్ముడైంత యుద్ధం చేశాడు! మన సేనను ఎండు గడ్డిని దహించినట్టు ధ్వంసం చేశాడు గదా! భీష్ముణ్ణి జయించటం ఎవరివల్ల అవుతుంది?ఆయ ననుఎదిరించటం నాదే బుద్ధి తక్కువ. కృష్ణా, అరణ్యాలకు పోయిసుఖంగాబతుకుతాను. ఈరాజులందరికీ చావు తప్పించిన వాణ్ణి అవు తాను. రాజ్యకాంక్షనన్నీదుస్థితికితెచ్చింది. నా తమ్ములందరూగాయపడ్డారు. బతికిఉన్నంత కాలమూ తపస్సు చేసుకుంటాను. నాకు కర్తవ్యం ఏమిటో వెంటనే చెప్పు. యుద్ధంలో అర్జునుడు తటస్థంగా ఉంటున్నాడు. భీము డొక్కడే తెగబడి యుద్ధం చేస్తున్నాడు. భీష్ముడి చేతిలో మాకందరికి చావురాసిపెట్టి ఉన్నది,” అని శోకంలో మతిచెడి మాట్లాడాడు.\nకృష్ణుడు ధర్మరాజును ఓదార్చుతూ, \"నువ్వు ఇలా దిగులు పడటం భావ్యం కాదు. నీ తమ్ములు త్రిలోక శూరులు. సాత్యకీ, విరాటుడూ, ద్రుపదుడూ, ధృష్టద్యుమ్నుడూ లాంటి మహారథులు అనేక మంది నీకు అండగా ఉన్నారు. నీకు విచారం దేనికి? శిఖండి భీష్ముణ్ణి చంపటానికి పుట్టిన వాడే గద!” అన్నాడు.\nఅప్పుడు ధర్మరాజు ధృష్టద్యుమ్నుడితో, “నిన్ను సేనాపతిగా చేయమని కృష్ణుడు మమ్మల్ని ఆదేశించాడు.అందుచేతనువ్వుకౌరవ సేనలను సంహరించాలి. నీ వెనక మేమంతా ఉంటాము,” అన్నాడు.\nదానికి ధృష్టద్యుమ్నుడు, \"రాజా, నేను ద్రోణుణ్ణి చంపటానికి పుట్టినవాణ్ణి. భీష్ముణ్ణి, ద్రోణుణ్ణి, కృపుణీ, శల్యుణీ, మిగిలిన అందరు యోధులనూ నేను ఇప్పుడు ఎదుర్కొంటాను,” అన్నాడు.\n“క్రౌంచవ్యూహం శత్రువులను నాశనం చేస్తుందట. దేవాసురయుద్ధ మప్పుడు ఇంద్రుడికి బృహస్పతి ఆ వ్యూహం చెప్పా డట. రేపు మన సేనను క్రౌంచవ్యూహంలో నిలబెట్టు, ” అన్నాడు ధర్మరాజు.\nమర్నాడుతెల్లవారింది.రెండోరోజు యుద్ధా నికి పాండవసేన క్రౌంచవ్యూహంలో నిర్మించ బడింది. దానికి ముందు ఈరోజు అర్జునుడు నిలిచాడు. ఈ వ్యూహానికి తల వద్ద ద్రుప దుడు తన సేనలతో నిలిచాడు. ధర్మరాజు తోకవద్దా, భీమ ధృష్టద్యుమ్నులు రెక్కల స్థానంలోనూ ఉన్నారు. సూర్యోదయం కాక పూర్వమే వ్యూహం తయారై, యుద్ధానికి సిద్ధ మయింది.\nపాండవసేన క్రౌంచవ్యూహంలో ఉండ టంచూసి, భీష్మద్రోణులూ, దుర్యోధనా దులూ కలిసి తమ సేనకు ప్రతి వ్యూహం పన్నారు. అందులో వివిధ యోధులు వేరు వేగు స్థానాలలో ఉన్నారు. ఉభయసేనలూ మహోత్సాహంతో శంఖాలూ, భేరీలూమోగించి యుద్ధానికి తలపడ్డాయి.\nయుద్ధం ఆరంభమవుతూనే భీష్ముడూ, అభిమన్యుడూ, భీముడూ, అర్జునుడూ, విరాటుడూ, ధృష్టద్యుమ్నుడూ మొదలైన పాండవ పక్ష యోధుల మీద బాణవర్షం కురిపించాడు. పాండవవ్యూహం చెదిరిపో సాగింది . అర్జునుడు మండిపడి, తన రథాన్ని భీష్ముడి కేసి నడపమని కృష్ణుడితో చెప్పాడు. అతను భీష్ముణ్ణి చంప నిశ్చయించాడు. కపి ధ్వజమూ, అనేక పతాకలూ కలిగిన అర్జు నుడి రథం భీష్ముడి కేసి పోతూంటే, దారిలో అంతులేని కౌరవ సేనను అర్జునుడు చంపాడు.\nఅదిచూసి భీష్ముడు అర్జునుడికి ఎదురు వచ్చాడు. ఆయన వెంట రక్షకులుగా సైంధ వుడు మొదలైన వీరులు అనేక మంది వచ్చారు. అర్జునుడి మీద భీష్ముడితో పాటు ద్రోణుడూ, కృపుడూ, దుర్యోధనుడూ, శల్యుడూ, అశ్వత్థామా, వికర్ణుడూ కూడా బాణాలు వేశారు. బాణాల దెబ్బలు తిని కూడా చలించక అర్జునుడు తిరిగి అందరినీ తన బాణాలతో నొప్పించాడు. అర్జునుడికి సహాయంగా సాత్యకీ, విరాటుడూ, ధృష్ట ద్యుమ్నుడూ, ఉపపాండవులూ, అభిమన్యుడూ యుద్ధం లోకి వచ్చారు. ద్రోణుణ్ణి అర్జునుడి నుంచి తప్పించటానికి ద్రుపదుడు ఆయన మీదికి వెళ్ళాడు.\nఅప్పుడు దుర్యోధనుడు భీష్ముడి వద్దకు వెళ్ళి, “తాతా, అర్జునుడు మన సేనలను ధ్వంసం చేస్తున్నాడు. నీ మూలంగా కర్ణుడు అస్త్రం పట్టనని శపథం చేశాడుగద! అతను ఉంటే బాగుండేది, కాని లేడుగనక అర్జు నుణ్ణి చంపే మార్గం నువ్వే చూడు,” అన్నాడు.\nదుర్యోధనుడు ఇలా అనగానే భీష్ముడు రోతపడుతూ, “ఛీ, ఛీ! ఏం క్షత్రియ ధర్మం!” అని అర్జునుడి రథాన్ని సమీపించాడు. వెంటనే భీష్ముడికి అండగా కౌరవవీరులూ, అర్జునుడికి అండగా పాండవవీరులూ కూడారు. భీష్మార్జునుల మధ్య యుద్ధం ఆరంభమయింది. ఇద్దరూ మంచి యుద్ధో త్సాహంలో ఉన్నారు. ఒకరి బాణాల నుంచి మరొకరు తనను తాను కాపాడుకుంటూ ఇద్దరూ సమంగా యుద్ధం చేశారు. ఈ యుద్ధంలో ఇద్దరి రథాలూ, గుర్రాలూ, సార థులూ గాయపడ్డారు. కృష్ణుడికి మూడు బాణాలు తగిలి రక్తం కారసాగింది. భీష్ముడు చేసిన ఈ పనికి ఆగ్రహించి అర్జునుడు భీష్ముడి సారథిని కూడా మూడు బాణాలతో కొట్టాడు. ఆ యుద్ధంలో భీష్ముడు అర్జునుణ్ణి గాని, అర్జునుడు భీష్ముణ్ణి గాని జయించ లేదు.\nఈ సమయంలో ఇతరద్వంద్వయుద్ధాలు సాగాయి. ద్రోణుడికీ, ధృష్టద్యుమ్నుడికీ ఘోరమైన యుద్ధం జరిగింది. ధృష్టద్యుమ్నుడి విజృంభణ చూసి పాండవ వీరులు ఉత్సా హంతో సింహనాదాలు చేశారు. కాని చివరకు ధృష్టద్యుమ్నుడు తన బాణాన్నీ, రథాన్నీ పోగొ ట్టుకుని, కవచం తూట్లుపడి ద్రోణుడి బాణాల తాకిడికి గురి అవుతూఉన్నస్థితిలో భీముడు సింహనాదం చేస్తూ వచ్చి అతన్ని కాపాడి, ద్రోణుడితో అతి భీకరంగా యుద్ధం ఆరంభించాడు.\nదుర్యోధనుడు భీముడు పైకి కాళింగుణ్ణి, అతనిసేననూ పంపాడు. ద్రోణుడు భీముణ్ణి వదిలి, విరాట ద్రుపదులతో యుద్ధం చేయ బోయాడు. ధృష్టద్యుమ్నుడు ధర్మరాజు వద్దకు మరొక రథంలో వెళ్ళాడు. భీముడు తనపైకి వచ్చిన కాళింగుడి సేనలతో పోరాడి, కాళింగుడి కొడుకులైన శుక్రదేవుణ్ణి, భాను మంతుణ్ణి, శ్రుతాయుషుడనే కాళింగుణీ చంపి, కాళింగుడి సేన మధ్యపడి బీభత్సంగా చంపసాగాడు. అది చూసి ధృష్టద్యుమ్నుడు ఉత్సాహం పొంది, సింహనాదంచేసి, భీము డికి సహాయంగా వచ్చాడు. ఆ సమయంలో భీముడు యముడిలాగా ఉన్నాడుగాని మనిషిలాగా లేడు.\nసేనలలో కోలాహలం విని భీష్ముడు వేగంగా అక్కడికి వచ్చాడు. ఆయన మీద సాత్యకీ, భీముడూ, ధృష్టద్యుమ్నుడూ కలియబడ్డారు. భీష్ముడు ముగ్గురితోనూ తీవ్రంగా యుద్ధం చేశాడు. భీముడి రథా శ్వాలు చచ్చాయి. భీముణ్ణి ధృష్టద్యుమ్నుడు తన రథం మీద ఎక్కించుకుని అవతలికి తీసుకుపోవలసి వచ్చింది. భీముడికి సంతోషం కలగగలందులకు సాత్యకి భీష్ముడి సారథిని తనబాణాలతో చంపేశాడు. గుర్రాలుభీష్ముడి రథాన్ని ఎటో ఈడ్చుకు పోయాయి.\nతరవాత సాత్యకి భీముడి వద్దకు వచ్చి అతని భుజం తట్టి, “ఆహా, భీమసేనా! ఏమి నీ ప్రతాపం! కాళింగుణ్ణి, అతని కొడుకు లనూ నువ్వు ఒక్కడివే చంపావుగద. అది నీకే సాధ్యం!” అంటూ కౌగలించుకుని ప్రోత్స హించాడు.",
            "book_page_end": 51
        },
        {
            "title": "ప్రతిఫలం",
            "book_page_start": 52,
            "pdf_page_start": 52,
            "pdf_page_end": 53,
            "author": "కోనే నాగవెంకట ఆంజనేయులు",
            "genre": "నీతి కథ",
            "moral": "ఇతరుల ఆర్థిక పరిస్థితులను అర్థం చేసుకుని, వారి కష్టానికి తగ్గట్టు ప్రవర్తించడం నిజమైన పరోపకారం.",
            "keywords": [
                "ప్రతిఫలం",
                "వైద్యుడు",
                "ఆర్థిక పరిస్థితి",
                "ఔదార్యం",
                "స్నేహం"
            ],
            "characters": [
                "వివేకాచార్యులు",
                "గోపాలస్వామి",
                "రోగులు"
            ],
            "locations": [
                "వేనగిరి",
                "రామగిరి"
            ],
            "content": "వేనగిరిలో, వివేకాచార్యులకు వైద్యుడిగా మంచిపేరున్నది.ఎక్కడెక్కడి వాళ్ళూ ఆయన దగ్గరకువచ్చి, తమ శారీరక రుగ్మతలు తెలియజేసుకునేవారు.వాళ్ళను అనేక రకాలుగా ప్రశ్నించి, పరీక్షలు చేసి, వాళ్ళ రోగలక్షణాలను గ్రహించిన వివేకాచార్యులు, తగిన మందులిచ్చి వాళ్ళను ఆరోగ్యవంతుల్ని చేసేవాడు.\nఆయన రోజూ ఉదయం ఆరుగంటలు మొదలు, మధ్యాహ్నం ఒంటిగంటవరకు మాత్రమే రోగులను పరీక్షించేవాడు. ఆ తర్వాత, శిష్యులకు వైద్యశాస్త్ర బోధన చేసే వాడు.\nవివేకచార్యుల వద్దకు వచ్చిన ప్రతిరోగీ వెళ్ళిపోయేముందు, ఆయన చెప్పినంత డబ్బు ప్రతిఫలంగా ఇచ్చి, ఆనందంగా వెళ్ళే వారు.\nఒకనాడు, ఆయన రోగుల్ని పరీక్షిస్తున్న సమయంలో, రామగిరినుంచి ఆయన బాల్య మిత్రుడు గోపాలస్వామి ఆయనను చూడ దానికి వచ్చాడు. ఆచార్యులు, అతణ్ణి చిరు నవ్వుతో ఆహ్వానించి, తన పక్కనే కూర్చో బెట్టుకున్నాడు.\nఆ సమయంలో ఆయన, రోగిని పరీ క్షించిన అనంతరం, అతడికి మందులు పొట్లంలో కట్టియిచ్చి, ఎలా వేసుకోవాలో వివరంగా చెప్పి, “రాత్రిభోజనంగా ఏమేం తిన్నావు?” అని ప్రశ్నించాడు.\n\"అయ్యా, రాత్రి గంజి అన్నం ఉల్లి పాయ ముక్కలతో తిన్నాను,” అని చెప్పాడు రోగి.\n“సరే, రెండువరహాలు చెల్లించి వెళ్ళు,” అన్నాడు వివేకాచార్యులు.\nఆ రోగి రొండినుంచి, చిన్న సంచీతీసి, అందులోంచి రెండు వరహాలు ఆచార్యుల కిచ్చి, నమస్కరించి వెళ్ళిపోయాడు.\nఆ తర్వాత మరొక రోగిని కూడా నిదానంగా పరీక్షించి, మందుపొట్లం కట్టి యిచ్చి, “రాత్రి ఏం తిన్నావు ?”అని అడిగాడు వివేకా చార్యులు.\n“పప్పు, కాయగూరలతో భోజనంచేసి పాయసం తాగాను. ఆతర్వాత పడుకోబోయే ముందు, ఒక మామిడి పండు తిన్నాను,\"\nఅన్నాడు రోగి.\n“అలాగా! పది వరహాలు చెల్లించి వెళ్ళు,” అన్నాడు ఆచార్యులు.\nఆ రోగి వెళ్ళగానే, ఆయన మరొకరోగిని కూడా పరీక్షించి, మందులు ఇచ్చిన తర్వాత, అంతకు ముందు వాళ్ళను అడిగినట్టుగానే, రాత్రి ఏం తిన్నావని అడిగాడు.\n“రాత్రి వేటమాంసంకూర, చేపలపులుసు రొయ్యల వేపుడుతో భోజనం ముగించాను. ఆ తరవాత మధుర పదార్థాలు కొన్ని భుజిం చాను,” అన్నాడు రోగి.\n“ఓహోఁ, అలాగా! ఇరవైవరహాలు చెల్లించి వెళ్ళండి!'”అన్నాడు వివేకాచార్యులు.\nరోగి ఇరవైవరహాలు చెల్లించి వెళ్ళాడు.\nఆచార్యుల పక్కనే కూర్చుని వున్న, ఆయన మిత్రుడు ఇదంతాశ్రద్ధగాగమనిస్తు న్నాడు. వివేకాచార్యులు, రోగిని పరీక్షించే విధానం, రోగుల్ని ప్రశ్నించి సమాధానాలు రాబట్టుకుని, రోగ నిర్ధారణ చేసే పద్ధతీ, ఎంతో గొప్పగా తోచింది ఆయనకు.అయితే, మందులు యిచ్చి పంపించేముందు, ఆచార్యులు, ప్రతిరోగినీ రాత్రి ఏం తిన్నావని అడగడం వింతగా తోచింది.\nరోగులందరూ వెళ్ళిపోయేవరకూ, ఈ విషయాన్ని గురించే ఆలోచిస్తున్నగోపాల స్వామి ఆయనను దీన్ని గురించిప్రశ్నించాడు.\nఆ ప్రశ్నకు వివేకాచార్యులు చిన్నగా నవ్వి, “మరేంలేదు! రాత్రి ఆ రోగులు ఏం తిన్నారో తెలుసుకుని, వాళ్ళ ఆర్థిక పరిస్థితి ఏమిటో గ్రహిస్తాను. ఆ తరవాత వాళ్ళకు ఇబ్బంది కలగకుండా, ప్రతిఫలం ఎంత తీసుకోవచ్చునో నిర్ణయిస్తాను. అదీ అసలు సంగతి! ”అన్నాడు.\nఇది విన్న గోపాలస్వామి, తన మిత్రుడు అంతగా లేనివాళ్ళ దగ్గర తక్కువ ప్రతిఫలం తీసుకుంటూ, వాళ్ళపట్ల చూపుతూన్న ఔదా ర్యానికి ఎంతో సంతోషించాడు.",
            "book_page_end": 53
        }
    ],
    "statistics": {
        "total_stories": 12,
        "author_counts": {
            "చందమామ బృందం": 4,
            "జొన్నలగడ్డ రామలక్ష్మి": 1,
            "లక్ష్మీగాయత్రి": 1,
            "విశ్వావసు": 1,
            "ఎన్. శివనాగేశ్వరరావు": 1,
            "జయంతి మహాలింగం": 1,
            "మాచిరాజు కామేశ్వరరావు": 1,
            "ఎన్. లలిత": 1,
            "కోనే నాగవెంకట ఆంజనేయులు": 1
        },
        "genre_counts": {
            "వ్యాసం": 1,
            "బేతాళ కథ": 1,
            "చారిత్రక వ్యాసం": 1,
            "నీతి కథ": 3,
            "జానపద సీరియల్": 1,
            "చారిత్రక విశేషాలు": 2,
            "జానపద కథ": 2,
            "పౌరాణిక సీరియల్": 1
        }
    }
}