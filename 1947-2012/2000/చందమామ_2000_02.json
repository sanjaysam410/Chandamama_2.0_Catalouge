{
    "book_id": "చందమామ_2000_02",
    "stories": [
        {
            "title": "గడచిన గండం!",
            "book_page_start": 5,
            "pdf_page_start": 5,
            "pdf_page_end": 5,
            "author": "చక్రపాణి, బి. నాగిరెడ్డి",
            "genre": "సంపాదకీయం",
            "moral": "ఉగ్రవాదాన్ని సమూలంగా పెకలించివేయాలి!",
            "keywords": [
                "ఉగ్రవాదం",
                "ఇండియన్ ఎయిర్లైన్స్",
                "ఖాట్మండు",
                "కాందహార్",
                "ప్రయాణీకులు"
            ],
            "characters": [],
            "locations": [
                "ఖాట్మండు",
                "ఢిల్లీ",
                "కాందహార్",
                "భారతదేశం"
            ],
            "content": "శాంతికీ, ప్రేమకూ సంకేతమైన క్రిస్మస్ వేడుకలు జరుపుకోవడానికి ప్రపంచమంతా ఆయత్తమవుతూన్న సమయంలో, ఖాట్మండు నుంచి ఢిల్లీకి వస్తూన్న ఇండియన్ ఎయిర్లైన్స్ విమానం దారి మళ్ళించబడింది. ఈ దుర్ఘటన విమానంలో బందీలయిన ప్రయాణీకులకూ, భారతదేశానికీ మాత్రమే సంబంధించిన విషాదం కాదు. ఇది యావత్ మానవజాతిని తలవంచుకునేలా చేసిన దారుణకృత్యం.\n\nఈ దారుణకృత్యానికి పాల్పడిన ఉగ్రవాదులు నిజంగా మనుషులేనా? దేవతల్లాగే, రాక్షసులు కూడా మానవరూపాలలో వస్తారని మన పురాణాలు పేర్కొంటాయి. అలాంటి నరరూప రాక్షసులు ఈ ఉగ్రవాదులు!\n\nమతం, రాజకీయాలు, ఆదర్శం అంటూ రకరకాల ముసుగులతో ఉగ్రవాదులు తమ దుండగాలనూ, దుష్కృత్యాలనూ సాగిస్తూవుంటారు. బాధితుల నెత్తుటి వాసనతో ఉన్మాదస్థితిని పొందే వికృత మనస్తత్వం వీళ్ళది!\n\nప్రత్యర్థులను ప్రత్యక్షంగా ఎదుర్కొనే ధైర్యం, శక్తిసామర్థ్యాలు లేని పిరికిపందలే– నిస్సహాయులైన వారిని భయభ్రాంతులనుచేసి, హింసించి ప్రాణాలను తీసే పాపకృత్యాలకు పాల్పడతారు. భయం, ద్వేషం అలముకున్న 'చీకటి నరకం' నుంచి పుట్టుకువచ్చిన వాళ్ళీ నీచప్రాణులు!\n\nఈ నరరూప రాక్షసుల దుండగాలను అరికట్టి, వాళ్ళ బెడదను అంతం చేయడానికి నాగరిక దేశాలన్నీ కృతనిశ్చయంతో పోరాడాలి. ఆఖరికి కాందహార్లో బందీలయిన ప్రయాణీకులందరూ, గండం గడిచి ప్రాణాలతో బయటపడడం ఎంతో ఊరట కలిగించే విషయం. అందుకు పెద్దమూల్యమే చెల్లించవలసి వచ్చింది. మునుముందు మరెవరికి గాని ఇలాంటి మూల్యం చెల్లించవలసిన అవసరం కలగకుండా ప్రపంచదేశాలు జాగ్రత్తపడాలి. ఉగ్రవాదాన్ని సమూలంగా పెకలించివేయాలి!",
            "book_page_end": 5
        },
        {
            "title": "చందమామ కబుర్లు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "శీర్షిక",
            "moral": "పురాతన చరిత్ర గురించి తెలుసుకుని, పర్యావరణాన్ని కాపాడుకోవాలి.",
            "keywords": [
                "చేప శిలాజాలు",
                "పరిణామ సిద్ధాంతం",
                "వాయు కాలుష్యం",
                "మాంగ్రోవ్ అడవులు",
                "ఒరిస్సా"
            ],
            "characters": [],
            "locations": [
                "చైనా",
                "చెంగ్లియాంగ్",
                "ఒరిస్సా"
            ],
            "content": "అతిప్రాచీనమైన చేప\nమహావిష్ణువు ఎత్తిన దశావతారాలలో మత్స్యా\nవతారం,అంటే – చేప అవతారమే మొట్ట\nమొదటిది అని మన పురాణాలు పేర్కొంటు\nన్నాయి. చెట్టు చేమల తరవాత జలచరాలే\nమొదటపుట్టుకువచ్చాయనిపరిణామసిద్ధాంతం\nకూడా చెబుతున్నది.\nఆ విషయం అలా వుంచితే, భూమి మీద\nఅసలు చేప ఎప్పుడు పుట్టింది? ఇటీవల\nచైనాలోని చెంగ్లియాంగ్లో రెండు చేపల శిలా\nజాలు బయటపడ్డాయి. అవి దాదాపు 5,300\nలక్షల సంవత్సరాలకు పూర్వం నాటివని చెబు\nతున్నారు. ఆ రెండు చేపల్లో ఒక చేప మరొక\nచేపకు పూర్తిగా భిన్నమైన జాతికి చెందినదని\nతెలియవచ్చింది. ఆ రెండు చేపలకూ మూలమైన,\nచేప మరికొన్ని లక్షల సంవత్సరాలకు పూర్వం\nబతికివుండవచ్చని విజ్ఞానవేత్తలు అభిప్రాయ\nపడుతున్నారు.\nఅందువల్ల అసలు చేప పుట్టుక మామూలుగా\nఅనుకునే దానికన్నా కనీసం 500 లక్షల\nసంవత్సరాలకు పూర్వం నాటిదై వుంటుందని\nభావిస్తున్నారు!\nచుట్టుముట్టుతూన్న అపాయం!\nఇటీవల ప్రపంచ ఆరోగ్యసంస్థ జరిపిన సర్వే\nప్రకారం—వాయుకాలుష్యం వల్ల యేటా ఒక\nలక్షమంది మరణిస్తున్నారు!\nఈ అపాయం గురించి మీ మిత్రులకు\nచెప్పండి. ప్రాణాలు తీస్తున్న ఈ వాయుకాలుష్య\nనివారణకు మన చేతనైన, మనవంతు కృషిని\nమనం చేసి తీరాలి. మామూలు సైకిళ్ళు\nసరిపోయే చోట మోటారు సైకిళ్ళ ఉపయోగాన్ని\nతగ్గించాలని కొన్ని దేశాలలో కోరుతున్నారు.\nనష్టాలను తగ్గించే అటవీ సంపద!\nఇటీవల ఒరిస్సాలో వీచిన పెనుతుపాను\nఒరిస్సా తీరాన్ని అతలాకుతలం చేసి, వేలాది\nమందిని పొట్టన పెట్టుకున్నది. కొంతకాలం క్రితం\nఇక్కడి సముద్రతీరంలో వున్న మాంగ్రోవ్ అడవులు\nఇప్పుడు వున్నట్టయితే, ఇంత జన నష్టం, ఆస్తి\nనష్టం జరిగేది కాదని—ఈ విషయంగా పరిశోధనలు\nజరుపుతున్న కేంబ్రిడ్జ్ కోస్టల్ యూనిట్కు\nచెందిన నిపుణులు అభిప్రాయపడుతున్నారు.\nగత నలభైయేళ్ళలో భారత దేశంలోని సగం\nమాంగ్రోవ్ అడవులు నశించి పోయాయి!",
            "book_page_end": 6
        },
        {
            "title": "శ్రీమాత (ఈ నెలలో జన్మించిన ప్రముఖులు)",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "చరిత్ర/జీవిత చరిత్ర",
            "moral": "మనిషి కేవలం జంతువు కాదు, ఉన్నతమైన చైతన్య స్థాయిని అందుకుంటాడు.",
            "keywords": [
                "శ్రీమాత",
                "శ్రీ అరవిందులు",
                "పాండిచ్చేరి",
                "దివ్యమానవజాతి",
                "యోగసాధన"
            ],
            "characters": [
                "శ్రీమాత",
                "శ్రీ అరవిందులు"
            ],
            "locations": [
                "ప్యారీస్ నగరం",
                "పాండిచ్చేరి"
            ],
            "content": "శ్రీ అరవిందులు తలపెట్టిన మహత్కార్యాన్ని\nమరింత ముందుకు నడిపించిన శ్రీమాతగా\nమన్ననలందుకుంటూన్న అమ్మ-ప్యారీస్ నగ\nరంలో 1878వ సం|| ఫిబ్రవరి 21వ తేదీ జన్మిం\nచారు. ఆమె పసిపాపగా ఉన్నప్పుడే తన జీవిత\nపరమార్థం అసాధారణమైనదని గ్రహించింది.\n1914వ సం||లో ఆమె మొట్టమొదటి సారిగా\nపాండిచ్చేరికి వచ్చి శ్రీ అరవిందులను దర్శిం\nచారు. ఆ మహాపురుషుడు-మానవజాతి భవి\nష్యత్తును దర్శించగల\nమహాచైతన్యస్వరూపుడని\nఆమె అప్పుడే గ్రహిం\nచారు. 1920వ సం||లో\nమళ్ళీ పాండిచ్చేరికి వచ్చిన\nఆమె ఆ తరవాత అక్కడి\nనుంచి తిరిగి వెళ్ళలేదు.\nఆమె రాకతో—తల్లి చుట్టూ\nచేరే బిడ్డల్లా, అరవిందా\nశ్రమవాసులందరూ అను\nరాగంతో ఆమె చుట్టూ\nచేరారు. ఆశ్రమం అభివృద్ధి\nచెందసాగింది.\nమానవ ప్రకృతిని\nగురించి విభిన్న, వినూత్న భావాన్ని వెలి\nబుచ్చారు. శ్రీ అరవిందులు. ఇంత వరకు\nమనిషి జీవితంలో మనసే ప్రధాన పాత్ర\nవహిస్తుందని భావిస్తూ వచ్చారు. మానవుడు\nపరిణామ క్రమంలో మరొక మెట్టు పైకి\nఎగబాకగలడని శ్రీ అరవిందులు భావించారు.\nమనిషి మనసును అధిగమించ గలడు. మనసే\nప్రధానంగాగల ఈనాటి మానవజాతి-మనసుకు\nఅతీతమైన దివ్యమానవజాతిగా పరిణమించ\nగలదు.\nనూతన మానవజాతి ఆవిర్భవానికి మార్గం\nసుగమం చేయడానికి శ్రీ అరవిందులు,\nశ్రీమాత యోగసాధన చేశారు. చైతన్య పరిథిలోనే\nవారి కృషి కొనసాగిందని గుర్తుంచుకోవడం\nముఖ్యం. ఒకనాటికి మానవజాతి తప్పకుండా\nనూతన చైతన్యస్థాయికి ఎదుగుతుంది.\nశ్రీమాత ఇలా అంటారు: రాయి రప్పల\nనుంచి, చెట్టు చేమలకూ; చెట్టు చేమలనుంచి\nజీవరాశికీ; జీవరాశుల\nనుంచి మనిషి వరకు\nప్రకృతి పరిణామ\nక్రమంలో స్పష్టమైన\nపెరుగుదల కనిపిస్తుంది.\nప్రస్తుతం మనిషి-\nఅభివృద్ధి పరిణామ\nక్రమంలో ఆఖరిదశలో\nవుండడం వల్ల, ఈ భూ\nప్రపంచంలో తనకు\nమించినది ఏదీ లేదు\nఅని భావిస్తున్నాడు.\nఇది పొరబాటు. భౌతి\nకంగా పరిశీలిస్తే మనిషి\nఇంచుమించు జంతువే; కావాలంటే ఆలోచించే\nజంతువు, మాట్లాడే జంతువు అని చెప్పవచ్చు.\nకాని అలవాట్లు, స్వభావం మాత్రం జంతువుకు\nదగ్గరగానే ఉన్నాయి. అనిర్దుష్టమైన, అసంపూర్ణ\nమైన ఈ స్థాయితో ప్రకృతి ఊరుకోదు. మరింత\nఉత్కృష్టమైన, ఉన్నతమైన ప్రాణికోసం ప్రయత్ని\nస్తుంది. జంతువునుంచి మనిషి పరిణమించి\nనట్టు; మనిషి మరొక జీవిలా పరిణమిస్తాడు.\nఅంటే, భౌతికంగా మామూలు మనిషిగా కని\nపించినప్పటికీ, చైతన్యరూపంలో—అజ్ఞానానికి\nఊడిగంచేసే మానసిక స్థితి నుంచి ఉన్నతమైన\nచైతన్య స్థాయిని అందుకుంటాడు.",
            "book_page_end": 7
        },
        {
            "title": "ప్రతిభకు శరణు",
            "book_page_start": 9,
            "pdf_page_start": 9,
            "pdf_page_end": 15,
            "author": "జొన్నలగడ్డ రామలక్ష్మి",
            "genre": "బేతాళ కథ",
            "moral": "నిజమైన ప్రతిభ గుర్తింపును కోరదు కానీ, ప్రయోజనాన్ని కోరుతుంది. అజ్ఞానంతో కూడిన ఆశ్రయాన్ని తిరస్కరించడం గొప్ప వివేకం.",
            "keywords": [
                "ప్రతిభ",
                "వివేకం",
                "రాజు",
                "బేతాళ కథ",
                "శరణాలయం"
            ],
            "characters": [
                "విక్రమార్కుడు",
                "బేతాళుడు",
                "వివేకశర్మ",
                "ప్రగల్భవర్మ (రాజు)",
                "వసుమతి (మహారాణి)",
                "మహామంత్రి"
            ],
            "locations": [
                "శ్మశానం",
                "సాహిత్యపురం",
                "రాజధాని"
            ],
            "content": "ఎట్టువదలని విక్రమార్కుడు చెట్టు\nవద్దకు తిరిగి వెళ్ళి, చెట్టుపైనుంచి\nశవాన్ని దించి భుజాన వేసుకుని,\nఎప్పటిలాగే మౌనంగా శ్మశానంకేసి\nనడవ సాగాడు. అప్పుడు శవంలోని\nబేతాళుడు, “రాజా, నీకున్న\nపట్టుదలా, ఎంతశ్రమకైనా ఓర్వగల\nగుండెదిటవూ, శక్తిసామర్థ్యాలూ\nచూస్తూంటే, లోకంలో నీలాంటి\nవాళ్ళు చాలా అరుదుగా వుంటా\nరనుకుంటాను. అయినా, నువ్వు\nవాటిని ఉపయోగించుకుంటున్న\nతీరు వింతగానూ, అసంబద్ధంగానూ\nవున్నది. ఇంతకూ నువ్వు దేన్ని\nసాధించగోరి, ఇంత అర్ధరాత్రి వేళ\nఈ శ్మశానంలో తిరుగుతున్నట్టు!\nఆ సాధించ దలచిన దాన్ని గురించి నీకు\nస్పష్టమైన అవగాహన వున్నదా? అది\nలోపించినప్పుడు వివేకశర్మలాగా,\nసాధించినదాన్ని ఆఖరి క్షణంలో చేజార్చు\nకోగలవు. నీకు హెచ్చరికగా వుండేందుకు,\nఅతడి కథ చెబుతాను, శ్రమ తెలియ\nకుండా, విను,\" అంటూ ఇలా చెప్ప\nసాగాడు:\nసాహిత్యపురంలో వివేకశర్మ అనే కవి\nవుండే వాడు. ఆయన ఎన్నో కావ్యాలు\nరాశాడు. విన్న వారందరూ అలాంటి\nకావ్యాలు తాము జీవితంలో వినివుండ\nలేదని మెచ్చుకునేవారు.\nఅయితే, వివేకశర్మ గురించి సాహిత్య\nపురంలోనే చాలా మందికి తెలియదు.\nతనను గురించి తెలియకపోయినా,\nనలుగురూ తన కావ్యాలు చదివితే,\nఅందువల్ల సమాజానికి ప్రయోజనమని\nఆయన అనుకునేవాడు. కానీ అదీ\nజరగలేదు.\n“సామాన్యులు నీ కావ్యాన్ని చదవా\nలంటే, అందుకు ప్రచారం కావాలి. ఒక\nభాగ్యవంతుణ్ణి ఆశ్రయించు. పెద్ద సభ\nచేయించు. నీకు సన్మానం జరిపించమను.\nఅక్కడ నీ కావ్యంలోని గొప్పతనంగురించి\nనువ్వూ చెప్పు, అందరిచేతా చెప్పించు.\nఅప్పుడే సామాన్యులకు నీ కావ్యం పట్ల\nఆసక్తి పుడుతుంది!\" అని ఒక మిత్రు\nడాయనకు సలహా యిచ్చాడు.\nఅందుకు వివేకశర్మ, \"నేను చెప్ప\nకుండా నా కావ్యం గొప్పతనం అందరికీ\nతెలియాలి. అప్పుడే నాకు సంతోషం.\nనువ్వు చెప్పింది చేయడం నావల్లకాదు,”\nఅని మిత్రుడి సలహాను తిరస్కరించాడు.\nఇలా వుండగా- ఆ దేశపు రాజు ప్రగల్భ\nవర్మ ఒక చాటింపు వేయించాడు. ఆయన\nస్వయంగా మహాకవి అయినప్పటికీ,\nమరొక కవితో కలిసి కావ్యం రాయాలని\nవున్నదట! తానెన్నుకున్న మహాకవికి ఘన\nసన్మానం, అఖండ ప్రచారం చేయగలనని,\nఆయన చాటింపు సారాంశం.\nఇది విన్న వివేకశర్మ మిత్రుడు, “ఇది\nచాలా మంచి అవకాశం. ఏ కవికైనా\nరాజాదరణ తెచ్చే గుర్తింపును మించినది\nలేదు. వెంటనే వెళ్ళు,\" అని ఆయనను\nప్రోత్సహించి అప్పటికప్పుడే ప్రయాణం\nకట్టించాడు.\nరాజధాని చేరుకున్న వివేకశర్మకు\nసులభంగానే\nరాజదర్శనమయింది.\nఆయన, రాజుకు తను రాసిన కావ్యాలు\nకొన్ని యిచ్చాడు. రాజు కూడా ఆయనకు\nతన కావ్యాన్నిచ్చి, “తమరిది చదివి మీ\nఅభిప్రాయం చెప్పండి. నేనూ మీ కావ్యాలు\nచదివి, నా అభిప్రాయం చెబుతాను. ఒక\nవారం రోజుల తర్వాత, మనం మళ్ళీ\nకలుసుకుందాం,” అన్నాడు.\nవివేకశర్మ తనకు రాజు ఏర్పాటు చేసిన\nవిడిదిలో విశ్రమించి, ఆ కావ్యాన్ని అమిత\nశ్రద్ధగా చదివాడు. అది చదవడాని\nకాయనకు, ఒక్క రోజు సరిపోయింది.\nమిగతా రోజులాయన, తనకులాగే రాజ\nధానికి వచ్చి, తన వసతికి పక్కగదుల్లో\nవుంటున్న మరి నలుగురు కవులను\nకలుసుకుని సంభాషించాడు.\nఆ కవుల సమర్థత అంతంత మాత్రమే\nనని అర్థం చేసుకున్న వివేకశర్మ, వారితో,\n\"మీ భావాలు, పరిజ్ఞానం అద్భుతంగా\nవున్నాయి. కానీ మీకు భాషమీద పట్టు\nలేదు. చమత్కారంగా విషయాన్ని చెప్పే\nనేర్పులేదు. అందుకింకా కొంతకాలం\nపాటు గురుశుశ్రూష చేయవలసివుంది,”\nఅని సలహా యిచ్చాడు.\nవిచిత్రమేమిటంటే, ఆయన సలహా ఆ\nకవులకు కోపం కలిగించలేదు. ఆ\nవిషయం ముందే తెలిసినవారిలా వాళ్ళు\nనవ్వారు. వారిలో ఒకడు, వివేకశర్మతో,\n“మీరు చెప్పిన గొప్పకవుల లక్షణాలన్నీ,\nమా గురువులకున్నాయి. కానీ వారిక్కడికి\nరాలేదు. వారు పంపితేనే మేమిక్కడికి\nవచ్చాం,” అని చెప్పాడు.\nవివేకశర్మ ఆశ్చర్యపడి, “మన మహారాజు\nతలపెట్టిన మహాకావ్యరచన, ఒక మహా\nకార్యం. దానికి మీరు కాక, మీ గురువులు\nవస్తేనే ఎంతో బాగుండేది,” అన్నాడు.\n“అయితే, మీకు మన రాజుగారి\nగురించి బాగా తెలిసినట్టులేదు!” అన్నారా\nనలుగురు కవులు – ఏకకంఠంతో.\nప్రగల్భవర్మ గురించి, ఆ కవుల ద్వారా .\nవివేకశర్మకు చాలా కొత్త విషయాలు\nతెలిశాయి.\nప్రగల్భవర్మ స్వతహాగా గొప్పవాడు\nకాదు. కానీ ఆయనకు అన్ని విద్యల్లోనూ\nరాణించాలని కోరిక. అయితే ఆయన\nరాజుకొడుకు కాబట్టి రాజు కాగలిగాడు!\nకానీ అదే విధంగా వీరుడు, కవి, గాయ\nకుడు, చిత్రకారుడు కాలేడు కదా!\nప్రగల్భవర్మ చిన్నప్పటినుంచీ పట్టు\nదలతో కృషిచేసి, అన్నివిద్యల్లోనూ కొంత\nప్రావీణ్యం సంపాదించాడు. ఆయన రాజు\nకాబట్టి అందరూ ఆయనను, అన్నింటికీ\nపొగుడుతుండేవారు. ఆయన అది నిజ\nమనుకునేవాడు. రాజయ్యాక ఆయనకు\nఎందరో మహాకళాకారుల సాన్నిహిత్యం\nలభించింది. ప్రతి కళలోనూ తానెంత\nవెనకబడి వున్నాడో, అప్పటి కాయనకు\nతెలిసివచ్చింది. తను మహాకళాకారుడు\nకాలేనన్న విషయం ధృవపడ్డాక, ఆయనలో\nఎక్కడలేని చింతా పుట్టింది.\nమహామంత్రి ఆయన చింత అర్థం\nచేసుకుని, \"ప్రభూ! ఇప్పుడు ప్రపంచ\nమంతటా శాంతి వర్థిల్లుతున్నది. కాబట్టి\nమన దేశానికి యుద్ధభయం లేదు. రాజ్యం\nసుభిక్షంగా వున్నది. అందువల్ల, పరి\nపాలనలో కొత్త అంశాలు ప్రవేశ\nపెట్టనవసరంలేదు. ఎవరు సింహాసనం\nమీదవున్నా, రాజ్యపాలన చక్కగానే కొన\nసాగుతూంటుంది. తమరు తమకంటే\nప్రతిభావంతులను చూసి భరించ\nలేకున్నారు. అందువల్ల, తమరి మనసు\nపాడవుతున్నది. కాబట్టి, ప్రతిభావంతు\nలకు పదవులనివ్వకండి. వారిని తమ\nదగ్గరకు రానివ్వకండి. తమకంటే తక్కువ\nవారినే, తమ చుట్టూ వుంచుకోండి.\nనిజమైన ప్రతిభావంతులకోసం శరణా\nలయాన్నొకదాన్ని నెలకొల్పండి. అత్య\nవసర పరిస్థితుల్లో వారినుంచి సలహాలు\nతీసుకోండి. ఆ సలహాలు ఆచరణలో పెట్టి\nలాభం పొందండి,” అని సలహా యిచ్చాడు.\nప్రగల్భవర్మకు, మహామంత్రి పై కోపమే\nవచ్చిందో, ఆయన సలహా నచ్చిందో తెలి\nయదుకానీ, వెంటనే శరణాలయాన్నొకదాన్ని\nమాత్రం నెలకొల్పాడు. ముందు మహా\nమంత్రినే అక్కడకు పంపి, తనకు తలూపే\nవాడినొకడిని ఎన్నుకుని, కొత్తమంత్రిని\nచేశాడు. తర్వాత నేనాధి పతినికూడా శరణా\nలయానికి పంపి, యుద్ధవిద్యల్లో తనకంటే\nతక్కువవాడిని సేనాధిపతిగా నియమిం\nచాడు. ఆ విధంగా, ఆస్థానకవులూ, పలు\nవురు కళాకారులు కూడా శరణాలయంలో\nచేరారు. ఆస్థానంలో మిగిలినవారందరూ,\nఆయనకంటే అన్నివిధాలా తక్కువవారే!\nశరణాలయంలో చేరినవారికి సకల\nసదుపాయాలూ వుంటాయి. నెలనెలా\nహెచ్చు జీతం కూడా లభిస్తూంటుంది.\nరాజడిగినప్పుడల్లా సలహాల నివ్వడ\nమొక్కటే వారి బాధ్యత. అందుకు వారికి\nగుర్తింపు వుండదు. పైగా, శరణాలయంలో\nవుండేవారు ప్రతిభావంతులే అయినప్పటికీ,\nవారి ప్రతిభవల్ల ప్రజలకు ప్రయోజన\nముండదన్న ప్రచారం సాగింది. అందు\nవల్ల, ప్రజలకు శరణాలయంలో వుండే\nవారిపట్ల సదభిప్రాయంలేదు. ప్రతిభకు\nఆ విధంగా గుర్తింపునిచ్చే రాజు సహృ\nదయతనే ప్రజలు ప్రశంసిస్తూంటారు.\nఇదంతా తెలిశాక, ఒకసారి వివేకశర్మ\nశరణాలయానికి వెళ్ళాడు. అక్కడ ప్రతిభా\nవంతులందర్నీ కలుసుకున్నాడు. వారి\nఅసాధారణ ప్రతిభకు అతడెంతో ఆశ్చర్య\nపడ్డాడు. అక్కడి కొందరు కవులవద్ద, తన\nకావ్యాలుండడంచూసి, అవి ఎలావచ్చా\nయని అడిగాడు.\n“ఇది రాసిన మహాకవి తమరా? మీ\nదర్శనభాగ్యంతో మేము కృతార్థుల\nమయ్యాం. ఈ కావ్యాలు శ్రద్ధగా చదివి,\nఅభిప్రాయం చెప్పవలసిందిగా, ప్రగల్భ\nవర్మ ప్రభువు మమ్మల్నడిగాడు. ఈ\nకావ్యాలు అన్నివిధాలా ఉత్తమమైనవి,”\nఅంటూ ఆ కవులు, ఆ కావ్యాల్లోని తమకు\nనచ్చిన ఉత్తమాంశాలు చెప్పారు.\nవివేకశర్మకు ఎంతో సంతోషమైంది.\n“మీరు నిస్సందేహంగా అసమానమైన\nప్రతిభ కలవారు. అలాంటప్పుడు, ఈ\nశరణాలయంలో ఎందుకుండిపోయారు?”\nఅని అడిగాడు.\n“మాకిక్కడ రోజులు సుఖంగా ఏలోటూ\nలేకుండా వెళ్ళిపోవడం, ఒకకారణం. ఈ\nశరణాలయంలో గొప్పపాండిత్య ప్రతిభ\nవున్నవారికి మాత్రమే స్థానం లభిస్తుంది.\nఅందువల్ల, సత్సాంగత్యం లభిస్తుందన్నది\nరెండవ కారణం. ఇకపోతే నిజమైన\nప్రతిభావంతుడికి గుర్తింపును గురించి\nతపన వుండదు. మా సలహాలు రాజుకూ,\nఆవిధంగా ప్రజలకూ ఉపయోగపడితే,\nఅదేమాకు తృప్తినిస్తుంది. ఆ తృప్తి మూడవ\nకారణం. ఈ అన్నికారణాల వల్ల మేమే\nఈ శరణాలయంలో వుండగలుగు\nతున్నాము,” అని ఆ కవులు, వివేకశర్మకు\nచెప్పారు.\nఇంతజరిగినా వివేకశర్మ సాహిత్య\nపురానికి తిరిగి వెళ్ళిపోలేదు. ఆయన\nగడువుకాలం వారం రోజులూ ఆగి, రాజు\nప్రగల్భవర్మను కలుసుకున్నాడు.\n“నా కావ్యంపై తమ అభిప్రాయం\nచెప్పండి, మహాకవీ!” అన్నాడు ప్రగల్భవర్మ.\n“ప్రభూ! తమకు భాషపై గొప్ప పట్టున్నది.\nకానీ తమ భావాల్లో పటుత్వమూ లేదు,\nకొత్తదనమూ లేదు,” అన్నాడు వివేకశర్మ.\n“నేను తమరి కావ్యాలు చదివాను.\nనిస్సందేహంగా తమరు అసమాన ప్రతిభా\nవంతులు. తమకు నా శరణాలయంలో\nస్థానం కల్పించాలనుకుంటున్నాను,”\nఅన్నాడు ప్రగల్భవర్మ వినయంగా.\nఅప్పటికే రాజు తనతో కలిసి కావ్యాలు\nరాయడానికి, తను ముందుగా కలుసు\nకున్న ఆ నలుగురు కవులనూ ఎంచు\nకున్నాడని తెలిసిన వివేకశర్మ, \"ప్రభూ!\nనేను తమతో కావ్యం రాయాలనివచ్చాను.\nశరణాలయంపట్ల నాకు ఆసక్తిలేదు.\nకాబట్టి నాకు నెలవిప్పించండి,” అన్నాడు.\nప్రగల్భవర్మ, వివేకశర్మకు విలువైన\nరత్నాలహారాన్ని బహూకరించిపంపాడు.\nబేతాళుడు ఈ కథ చెప్పి, “రాజా, వివేక\nశర్మ తనకు వచ్చిన మంచి అవకాశాన్ని\nచేజేతులా జారవిడుచుకోవడాన్ని ఏమ\nనాలి? అతడికి మహాకవిగా గుర్తింపూ\nరాలేదు, శరణాలయంలో చేరితే లభించే\nసత్సాంగత్యాన్ని వదులుకున్నాడు. ఇది\nఅవివేకం అనిపించుకోదా? ఈ సందేహా\nలకు సమాధానం తెలిసికూడా చెప్పక\nపోయావో, నీ తల పగిలిపోతుంది,” అన్నాడు.\nదానికి విక్రమార్కుడు, “రాజు ప్రగల్భ\nవర్మను గురించిన పూర్తి వివరాలు\nతెలియని పరిస్థితుల్లో, వివేకశర్మ రాజ\nధానికి వెళ్ళడం జరిగింది. రాజుతో కలిసి\nకావ్యం రాయడమే ప్రధానమనుకుంటే,\nవివేకశర్మ, ఆయన రాసిన కావ్యాన్ని\nవిమర్శించేవాడు కాదు. పైగా అప్పటికే\nప్రగల్భవర్మ తనకంటే తక్కువస్థాయిలో\nవున్న నలుగురు కవులను, తనతో కలిసి\nకావ్యం రాసేందుకు ఎన్నుకుని వున్నాడు.\nరాజు అసలు రంగు బయటపడ్డాక, శర్మకు\nఅక్కడ వుండాలన్న కోరిక నశించింది.\nఅయితే, శరణాలయంలో అందరూ అస\nమాన ప్రతిభావంతులే! అంటే, రాజుకు\nసమర్థతను గుర్తించగల శక్తివున్నది, పద్ధతీ\nతెలుసు. ఆయన అసూయాపరుడు\nకావచ్చును కానీ, ఉన్న ప్రతిభను లేదనడు.\nవివేకశర్మ చిన్నబుచ్చినా, ఆయన అతడి\nకావ్యాలను మెచ్చుకున్నాడు. అంటే,\nఆయన ప్రతిభకు శరణు అనగల వినయ\nశీలి. శర్మకు రత్నాలహారం బహూకరిం\nచడమూ, శరణాలయానికి ఎన్నిక\nచేయడమూ—అతడి ప్రతిభను గుర్తించ\nడమే అవుతుంది. అయితే, సత్సాంగత్యం\nకోసం అతడు శరణాలయంపాలు\nకాదలుచుకోలేదు. అక్కడి ప్రతిభ ప్రయోజనా\nరహితమని ప్రజల్లో అభిప్రాయ మేర్ప\nడింది. నిజమైన ప్రతిభ గుర్తింపును కోరదు\nకానీ, ప్రయోజనాన్ని కోరుతుంది. తమ\nప్రతిభ రాజుకూ, తద్వారా ప్రజలకూ\nఉపయోగ పడాలనుకునేవారు శరణా\nలయంలో వుండవచ్చు. అయితే, వివేక\nశర్మ తన కవితాప్రాభవాన్ని సూటిగా\nప్రజలకోసం ఉపయోగించదలచుకున్న\nవాడు. అందువల్ల అతడు రాజు ప్రగల్భుడి\nఆశ్రయాన్ని తిరస్కరించడం అవివేకం\nకాక, గొప్ప వివేకం అనిపించుకుంటుంది,”\nఅన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహామాయమై,\nతిరిగి చెట్టెక్కాడు.\n– (కల్పితం)\n[ఆధారం:జొన్నలగడ్డ రామలక్ష్మి రచన]",
            "book_page_end": 15
        },
        {
            "title": "పొరబాటు ఎక్కడ?",
            "book_page_start": 16,
            "pdf_page_start": 16,
            "pdf_page_end": 17,
            "author": "చందమామ బృందం",
            "genre": "నీతి కథ",
            "moral": "సాధువుకు మాత్రమే తెలిసిన విషయం, దేవుడి పేరు చెప్పి ఆంబోతును శాంతపరచడం. తాను ప్రత్యేకమనుకున్న శివశంకరుడు పొరబాటు పడ్డాడు. అహంకారం తగదు.",
            "keywords": [
                "ఆంబోతు",
                "శివశంకరుడు",
                "సాధువు",
                "అహంకారం",
                "ధైర్యం"
            ],
            "characters": [
                "శివశంకరుడు",
                "సాధువు",
                "మిత్రులు",
                "ఆంబోతు"
            ],
            "locations": [
                "శంకరపురం",
                "శివాలయం"
            ],
            "content": "శంకరపురంలోని శివాలయానికి భక్తులు\nకానుకగా వదిలిన ఆంబోతు పొగరుబోతుది.\nదానిని ఎవరైనా సమీపిస్తే చాలు; బుసలు\nకొడుతూ రంకెవేసేది. దాంతో వాళ్ళు బెదిరి\nపోయి పరిగెత్తేవాళ్ళు.\nఆ గ్రామ జమీందారుకు ఒక్కగా నొక్క\nకొడుకు శివశంకరుడు. వాడు దూర గ్రామంలో\nవున్న తన పినతండ్రి ఇంట వుంటూ, అక్కడి\nబడిలో చదువుకుంటున్నాడు. తల్లిదండ్రు\nలను చూడడానికి స్వగ్రామానికి వచ్చాడు.\nఒక రోజు సాయంకాలం, తన ఈడు పిల్ల\nలతో ఆడుకోవడానికి వాడు గుడి సమీపంలో\nవున్న నదీ తీరానికి బయలు దేరాడు. వాడు\nతన దారిన తాను వెళుతూండగా, ఆంబోతు\nబుసలు కొడుతూ రంకె వేసింది. వాడు\nహడలిపోయి పరిగెత్తాడు. అదృష్టవశాత్తు తోటి\nపిల్లలెవరూ వాడి బెదురుపాటును చూడ\nలేదు. అయినా, అది ఒక పెద్ద అవమానంగా\nవాడి మనసులో నాటుకుపోయింది. నదీ\nతీరానికి పిల్లలు ఒక్కరొక్కరుగా వచ్చారు.\n\"గుడి ఆంబోతు చాలా పొగరుబోతు. దాని\nదుర్మార్గం అంతా ఇంతా కాదు. అది దేవుడి\nఆంబోతు గనక, అది ఏం చేసినా దాన్ని\nఎవరూ కొట్టరు. నువ్వు దాని జోలికి పోవద్దు,\nఅని మిత్రులు వాణ్ణి హెచ్చరించారు.\nఅయినప్పటికీ శివశంకరుడికి వాళ్ళ\nమాటలు ఓదార్పు కలిగించలేదు. తాను\nఅందరిలాంటి వాడు కాదు కదా! జమీం\nదారు ఏకైక కుమారుడు. ఆ ఊరికి కాబోయే\nజమీందారు. అందరి పైకిలాగే ఆంబోతు తన\nమీదికి ఉరికితే తన పరువేం కాను? దానిని\nఊరక వదిలి పెట్టవచ్చా? అని ఆవేశంతో\nఆలోచించసాగాడు.\nఆ సమయంలో ఒక సాధువు అటుకేసి\nవస్తూ కనిపించాడు. నడుం చుట్టూ బట్ట,\nమెడలో రుద్రాక్షలు, భుజానికి ఒక జోలె తప్ప\nఆయన ఒంటిమీద మరేబట్టలూ లేవు.\nవేషంచూసి ఆంబోతు రెచ్చిపోయి తప్పకుండా\nఆయన మీద పడుతుంది! బక్కచిక్కిన\nసాధువు ఎలాపరిగెత్తగలడో చూద్దామన్న\nఉత్సాహంతో కుర్రవాళ్ళు ఊపిరి బిగబట్టు\nకుని చూడసాగారు.\nశివశంకరుడు తాను అక్కడున్న వాళ్ళలో\nకెల్లా ప్రత్యేకమైన వాడనీ, ధైర్యవంతుడనీ\nచాటాలనుకున్నాడు. సాధువుకు పట్టనున్న\nగతిని దాపుల నుంచి చూడాలని ఆంబోతుకు\nమరింత దగ్గరికి వెళ్ళాడు. అయినా, దాని వెనక\nవైపుగా నిలబడి దాని చూపు తన మీద\nపడకుండా జాగ్రత్త పడ్డాడు!\nసాధువు ఆంబోతు స్వభావం తెలియని\nవాడు కాదు. ఆయన దానిని సమీపించే కొద్దీ\nనిదానంగా అడుగులు వేస్తూ మెల్లగా, “శివ\nశంకరా! శివశంకరా!” అంటూ దానిని దాటి\nవెళ్ళాడు. ఆ గుడిలోని దేవుడి పేరును భక్తితో\nచెబితే చాలు. దానిని వినగానే ఆంబోతు\nశాంతం వహించేది. కాబట్టి ఎటువంటి\nసమస్య లేకుండానే సాధువు బైటపడ్డాడు.\nసాధువు మెల్లగా ఉచ్ఛరించిన దేవుడి పేరు,\nదగ్గరగా నిలబడ్డంవల్ల ఒక్క శివశంకరుడికి\nమాత్రమే వినిపించింది. ఆంబోతును శాంత\nపరచే రహస్యం తెలిసి పోవడంతో వాడి మనసు\nఆనందంతో పొంగిపోయింది. వాడివేరు కూడా\nఅక్కడి గుడిలోని దేవుడి పేరు, అంటే—శివశం\nకరుడు కావడం తలుచుకోవడంతో ఆ\nఆనందం రెట్టింపయింది!\n“ఆహా! సాధువు చాలాధైర్యవంతుడు!\"\nఅన్నారు మిత్రులు ఒక్కసారిగా చప్పట్లు\nకొడుతూ. మిత్రుల దగ్గరికి వచ్చిన శివశం\nకరుడు, “నేనూ ఆంబోతు పక్కగా నడుస్తాను.\nదానిని కిక్కురుమనకుండా చేస్తాను,” అన్నాడు.\n“వద్దు! అలాంటి పని చెయ్యొద్దు,”\nఅన్నారు మిత్రులు.\nవాళ్ళహెచ్చరికను పట్టించుకోకుండా,\nఆంబోతును అదుపుచేసే రహస్యం తెలిసి\nపోయింది అన్న ధీమా కొద్దీ శివశంకరుడు\nఅమితోత్సాహంతో వెళ్ళి ఆంబోతును సమీ\nపిస్తూ మెల్లగా, “నేను! నేను!” అన్నాడు.\nవాడి పేరు కూడా శివశంకరుడు కదా అందు\nకని అలా అన్నాడు!\nఆంబోతు ముందెన్నడూ లేనంతగా రెచ్చి\nపోయి, బుసలు కొడుతూ వాడిమీదికి ఉరక\nబోయింది. హడలిపోయిన శివశంకరుడు\nప్రాణభయంతో ఎటు వెళ్ళాలో తెలియక\nపరుగులంకించుకుని, కాలికి ఏదో బలంగా\nఅడ్డు తగలడంతో కిందపడి, దొర్లుకుంటూ\nవెళ్ళి పొదలమాటున పడ్డాడు.\nదూరంగా వెళుతూన్న సాధువు, అలికిడి\nవిని తిరిగిచూసి, వేగంగా వచ్చి కుర్రాణ్ణి\nలేవనెత్తాడు. అంతలో వాడి మిత్రులు కూడా\nపరిగెత్తుకుంటూ వచ్చారు.\nశివశంకరుడు కళ్ళనీళ్ళ పర్యంత\nమయ్యాడు. అంతకుమించి — పొరబాటు\nఎక్కడ జరిగింది? అన్న అంతుబట్టని\nఆశ్చర్యం వాడి మనసును పీడించ సాగింది.",
            "book_page_end": 17
        },
        {
            "title": "ప్రాణమిత్రుడు!",
            "book_page_start": 18,
            "pdf_page_start": 18,
            "pdf_page_end": 18,
            "author": "చందమామ బృందం",
            "genre": "హాస్యం",
            "moral": "నిజమైన ప్రమాదాన్ని దాచడానికి గొప్పలు చెప్పుకోవడం ఒక్కోసారి ఉపయోగపడుతుంది.",
            "keywords": [
                "గోపయ్య",
                "గవరయ్య",
                "కృష్ణంరాజు",
                "ప్రాణమిత్రులు",
                "హాస్యం",
                "అహంకారం"
            ],
            "characters": [
                "గవరయ్య",
                "గోపయ్య",
                "కృష్ణంరాజు",
                "నౌకరు"
            ],
            "locations": [
                "గ్రామం"
            ],
            "content": "గవరయ్యా, గోపయ్యా పొరుగు గ్రామానికి వెళ్ళి వాళ్ళపనులేవో చూసుకుని, తిరిగి తమ గ్రామంకేసి\nబయలుదేరారు. గోపయ్యకు లేని గొప్పలు చెప్పుకునే అలవాటుంది. వాళ్ళు గ్రామంలో ఒక\nవీధి గుండా పోతూండగా, కొంచెందూరంలో ఎదురుగా జోడు గుర్రాలు జోడించిన బండి ఒకటి\nరావడం కనిపించింది.\nదాన్నిచూస్తూనే గోపయ్య, “పెద్దచిక్కే వచ్చింది! ఆ బండీలో వస్తున్నాయన, కృష్ణంరాజు,\nచిన్నతనంలో మేమిద్దరం గోలికాయలఆట నుంచి కర్రా, కత్తిసాములు కలినే నేర్చుకున్నాం. ఇప్పుడు\nనేనాయన కంటబడ్డానంటే, ఒక పట్టాన వదలడు. ఇంటికి తీసుకుపోయి భోజనాలయ్యాక,\nతీరిగ్గా కూర్చోబెట్టి, అలనాటి చిన్ననాటి కబుర్లతో ముంచెత్తుతాడు. నాకవతల ఇంటి దగ్గిర\nబోలెడుపనులాయె! నేను ఆయన కంట బడకుండా, ఈ కనబడే భవనం ప్రహరీగోడవెనక\nదాక్కుంటాను,” అంటూ ప్రాంగణంలోపలికి పోయి గోడపక్కగా నిలబడ్డాడు.\nఅంతలో జోడు గుర్రాల బండి అక్కడికి రానే వచ్చింది. బండిలోంచి చలవబట్టలు కట్టి,\nకిర్రు చెప్పులతో, చేత పొన్ను కర్రతో దిగిన ఒక శ్రీమంతుడు, గోపయ్యను చూస్తూనే, అంతదూరంలో\nవున్న నౌకరును కేకవేసి పిలిచి, “ఈ ముచ్చుముఖం బికారీ వెధవ ఎవడు? నాలుగు బాది\nవీధిలోకి తరిమెయ్యి!\" అన్నాడు కోపంగా.\nనౌకరు తనను సమీపించేలోపలే గోపయ్య అక్కడినుంచి పరుగులు తీస్తూ, దూరంగా నిలబడి\nఅంతా చూస్తూన్న గవరయ్యను చేరాడు.\n“ఏమిటిదంతా, గోపయ్యా? ఆ కృష్ణంరాజు నిన్ను తన్ని తగిలెయ్యమని, నౌకరుతో\nచెప్పినట్టుందే!” అన్నాడు ఆశ్చర్యంగా గవరయ్య.\n“అలాంటిదేంలేదు! అప్పుడప్పుడూ ప్రాణమిత్రులమైన రాజూ, నా మధ్యనడిచే కాస్త మోటు\nహాస్యం!\" అంటూ గోపయ్య పరుగులాంటి నడకతో వెళ్ళిపోయాడు.",
            "book_page_end": 18
        },
        {
            "title": "స్వర్ణసింహాసనం",
            "book_page_start": 19,
            "pdf_page_start": 19,
            "pdf_page_end": 25,
            "author": "లక్ష్మీగాయత్రి",
            "genre": "జానపద సీరియల్",
            "moral": "కుట్రలను ఎదుర్కోవడానికి తెలివి, రాజనీతి, సమయస్ఫూర్తి అవసరం.",
            "keywords": [
                "కుట్ర",
                "యుద్ధం",
                "స్వర్ణసింహాసనం",
                "మంత్రసర్పం",
                "శ్రీలేఖ",
                "వసుమతి"
            ],
            "characters": [
                "శ్రీదత్తుడు",
                "విజయదత్తుడు",
                "శ్రీలేఖ",
                "మాధవసేనుడు",
                "మరాళభూపతి",
                "చక్రభూపతి",
                "వసుమతి",
                "శివానందులు"
            ],
            "locations": [
                "కౌండిన్య దేశం",
                "కాళింది దేశం",
                "చంపక రాజ్యం"
            ],
            "content": "[దక్షిణాపథాన్నంతటినీ ఏకచ్ఛత్రంగా ఏలిన హైహయ వంశస్థుడైన కౌండిన్య దేశాధిపతి పౌరస్వతుడి\nపదవతరం వాడు శ్రీదత్తుడు. ఆయన కాలానికి సామంత రాజ్యాలన్నీ విడిపోయాయి. శ్రీదత్తుడు,\nగురుకులంలో విద్యాభ్యాసం చేస్తూన్న తన ఏకైక కుమారుడు విజయదత్తుణ్ణి రాజధానికి రప్పించి, తమ\nరాజ్యంలోని నిధినిక్షేపాలను కొల్లగొట్టడానికి పొరుగు రాజులు చేస్తూన్న కుట్రను గురించి చెప్పాడు.\nముఖ్యంగా తమ బంధువైన కాళింది ప్రభువు మాధవ నేనుడి ఐశ్వర్య వాంఛను గ్రహించి, చంపక\nరాజ్యాధిపతి మరాళుడు అతన్ని కుట్రలో భాగస్వామిని చేసుకున్న తీరును వివరించాడు. రాజగురువు\nశివానందుల సలహా ప్రకారం నగరానికి తూర్పుదిశగా వున్న మైదానంలో తవ్వకాలు జరపడానికి\nనిర్ణయించారు. మాధవ సేనుడి కుమార్తె శ్రీలేఖ పురుష వేషంలో అక్కడికి వచ్చింది. శ్రీదత్తుడు అప్పటికప్పుడే\nవిజయదత్తుడికీ, శ్రీలేఖకూ గాంధర్వవివాహం జరిపించాడు.\nతరవాత]\nఇక్కడ విజయదత్తుడు, శ్రీలేఖా\nపాణిగ్రహణం చేస్తూన్న సంతోష సమ\nయంలో, అక్కడ కాళింది దేశంలో, శ్రీలేఖ\nతండ్రి మాధవ సేనుడు దిక్కుతోచని\nవాడిలా నిస్సహాయంగా కూర్చునివున్నాడు.\nమరొక భవంతిలో చంపక ప్రభువు\nమరాళభూపతి, అతడి కుమారుడు చక్ర\nభూపతి ఆకలిగొన్న సింహాల్లా కూర్చుని\nవున్నారు. ఆ రోజు జ్యేష్ఠశుద్ధ ఏకాదశి.\nశ్రీలేఖా, చక్రభూపతుల నిశ్చితార్థానికై\nనిర్ణయించిన ముహూర్తపు రోజు. అంతకు\nరెండు రోజులు ముందుగానే మరాళ,\nచక్రభూపతులు కొంత సైన్యాన్ని\nవెంటబెట్టుకుని కాళింది దేశానికి\nవచ్చారు. జ్యేష్ఠశుద్ధ ఏకాదశి నాడు\nనిశ్చితార్థం చేసుకుని, బహుళ దశమిదాకా\nకాళిందిలో గడిపి, ఆనాటి రాత్రి\nససైన్యంగా కౌండిన్య మీదికి దండెత్తడ\nమనేది, మరాళ, మాధవ సేనులు\nనిర్ణయించుకున్న పథకం. నాలుగు నెలల\nక్రితం రథోత్సవానికి మాధవనేనుడు\nవెళ్ళినప్పుడు జరిగిన మాటల్లోనే, ఆ\nపథకం తయారుచేయబడింది.\nనిశ్చితార్థపు పీటలమీదికి తీసుకు\nపోవటమనేది అన్యాయంగా తోచలేదు.\nమరాళుడు వధువు ఇష్టాయిష్టాలతో\nప్రమేయంలేకుండా ప్రవర్తిస్తున్నాడన్న\nఆలోచనా రాలేదు. అందువల్ల, అతడు\nభార్యాబిడ్డలకు ఏ విషయమూ తెలియ\nనివ్వలేదు.\nఅయితే, కాళింది మహారాణి అయిన\nవసుమతిగురించి, మరాళ, మాధవసేను\nలిద్దరూ చాలా తక్కువ అంచనావేశారు.\nమేధావీ, యుద్ధనీతులు తెలిసినదయిన\nవసుమతి, ఎదిరి మనసును చక్కగా\nగ్రహించగల సమర్థురాలు. రథోత్సవంలో\nచంపక ప్రభువు, తన భర్తకిస్తున్న\nమర్యాదా, గౌరవమూ కాస్త అతిగా\nకనిపించాయామెకు. రథోత్సవం నుంచి\nతిరిగివచ్చిన నాటినుంచి, ఏదో\nఆనుమానంతో భర్తను మరింత సూక్ష్మంగా\nగమనించటం ప్రారంభించిన ఆమెకు-\nతన పుట్టినింటి పట్ల భర్త తీరుతెన్నుల్లో\nస్పష్టమైన తేడా కనిపించింది. దానితో\nవ్యధ చెందిన వసుమతి, తనకు తానుగా\nకొంతమంది వేగులను ఏర్పాటు చేసు\nకుని, మొత్తం గ్రహించింది. పరిస్థితి తన\nచేయిదాటిపోయిందని అర్థం చేసుకున్న\nఆమె, అంతా వివరంగా కూతురు\nశ్రీలేఖకు చెప్పి, నమ్మకస్తురాలైన ఒక\nచెలికత్తె సహాయంతో ఆమెను అన్న\nదగ్గరకు పంపివేసింది. నిశ్చితార్థపు రోజు\nఉదయం వరకూ రాకుమారి అదృశ్యం\nగురించి బైటికి పొక్కకుండా జాగ్రత్త పడిన\nఆమె, అప్పుడే తనకూ తెలిసినట్టు\nనటించింది.\nకూతురు అదృశ్యమైందని విన్న\nమాధవసేనుడు, మతి చలించినవాడిలా\nఅయ్యాడు. అతడికి తనకు లభించబోయే\nఐశ్వర్యమూ, దక్షిణాపథ సార్వభౌమత్వమూ\nకూడా, కూతురితో బాటే అదృశ్యమైనట్టు\nఅనిపించ సాగింది. శ్రీలేఖ కౌండిన్య\nదేశానికే పారిపోయివుంటుందని అతడు\nగ్రహించాడు. ఈ విషయం తెలిస్తే\nమరాళుడు కూడా, ఆమె ఎక్కడికి\nవెళ్ళిందో ఊహించగలడని కూడా అతడికి\nఅర్థమైంది.\nఇటు మరాళభూపతికి శ్రీలేఖ\nఅదృశ్యమైన వార్తతోబాటు, వేగులు అంత\nక్రితమే తెచ్చిన మరొక వార్త కూడా శరాఘా\nతంలా తగిలింది, అది విజయదత్తుడు\nగురుకులం నుంచి శిక్షణ పూర్తికాకుండానే,\nతండ్రి పిలుపునందుకుని స్వదేశానికి\nతిరిగివచ్చాడన్న వార్త. విజయదత్తుడు లేని\nసమయంలో, కౌండిన్యను ముట్ట\nడించాలని పథకంవేసిన మరాళుడు,\nవేగులు తెచ్చిన వార్తతో హతాశుడై, “ఛీ,\nఛీ, హఠాత్తుగా దండెత్తిపోవలసింది.\nకొద్దిపాటి అజాగ్రత్తవల్ల అనవసరపు\nటాలస్యం చేశాను,” అని తనను తాను\nతిట్టుకున్నాడు.\nచివరకు, ఆయనా, కొడుకు భూపతీ\nకలిసి బాగా ఆలోచించి, జరిగిందేదో\nజరిగిపోయిందనీ, మిగిలిన సైన్యాన్ని\nవెంటనే బయలుదేరవలసిందిగా\nకబురుపంపి, బహుళ దశమికి బదులు,\nబహుళ పంచమి నాడే దండయాత్రకు\nబయలుదేరాలని, మాధవసేనుడికి\nవార్తపంపారు.\nఆ వార్తనందుకున్న మాధవ సేనుడు,\nమరీ ధర్మసంకటంలో పడ్డాడు. నిన్న\nమొన్నటిదాకా శ్రీదత్తుడు తనకు కేవలం\nబావమరిది. కానీ, ఈనాడు తన కూతురు\nవారితో బాంధవ్యాన్ని కోరుకుని వెళ్ళి,\nతనను మరింత చిక్కులో పెట్టింది.\nఈక్షణాన మరాళుడికీ, అతడి కొడుక్కూ,\nశ్రీలేఖ పట్లా, తనపట్లా ఎటువంటి\nక్రోధమూ లేదనేది నమ్మలేనివిషయం.\nఇంతవరకూ వచ్చిన యుద్ధవ్యూహాన్ని\nపాడుచెయ్యలేకా, తనెక్కడ తిరిగి శ్రీ\nదత్తుడితో మైత్రికలుపుతాడోననే భయం\nచేతా, మరాళుడు తనతో ఇంకా పొత్తు\nసాగిస్తున్నాడు, అంతే! తన సహాయంతో\nశ్రీదత్త విజయదత్తులిద్దర్నీ ఓడించట\nమంటూ జరిగితే, ఇక మరాళుడికి తన\nఅవసరం వుండదు సరికదా, తనమీద\nపగతీర్చుకునే సావకాశంకూడా దొరుకు\nతుంది. ఇక అప్పుడు తనకు లభించేది\nసార్వభౌమత్వమూ, ఐశ్వర్యమూకాదు-\nకారాగారవాసమూ, శిరశ్ఛేదమూ!\nఇలా ఆలోచించటం ప్రారంభించిన\nమాధవ సేనుడిలో, నెమ్మదిగా పశ్చాత్తాపం\nకూడా అంకురించటం ప్రారంభమైంది.\nఆసమయంలో అక్కడికి వచ్చిన మహా\nరాణి వసుమతి, భర్తతో ఒక గంటసేపు\nసానునయంగా మాట్లాడి, అతడి అంత\nరాంతరాల్లో ఏమూలో వున్న ద్రోహచిం\nతననూ, ఐశ్వర్యకాంక్షను పూర్తిగా\nతుడిచివేసింది. విజయదత్తుడి శౌర్య\nపరాక్రమాల గురించి వర్ణించి చెప్పి, శత్రువులకు\nఎట్టిపరిస్థితుల్లోనూ ఓటమి తప్పదనీ,\nదక్షిణాపథ సార్వభౌమత్వం చేజిక్కించుకునే\nసామర్థ్యం విజయదత్తుడికేగాని, చక్రభూప\nతికి లేదనీ నొక్కిచిప్పింది.\nభార్యమాటలతో, మాధవ సేనుడికి\nభవిష్యత్తుపట్ల కొత్త ఆశలు చిగురించాయి.\nకాని, చేజేతులా శ్రీదత్త, విజయదత్తులతో\nవైరం తెచ్చిపెట్టుకున్నానన్న బాధ అతణ్ణి\nవదలలేదు.\nఅది గ్రహించిన వసుమతి, “జరిగిన\nదానికి బాధపడకండి. ఇప్పుడు మించి\nపోయిందేమీలేదు. మేం, మీకు మిత్రులమే\nగాని, శత్రువులంకాదు. శ్రీలేఖా, విజయ\nదత్తులకు ఆశీస్సులు!' అని పావురం\nద్వారా, మా అన్నయ్యకు రహస్యవార్త\nపంపండి. తర్వాత, అనుకున్న ముహూర్తానికి\nమరాళుడితో కలిసి సైన్యంతో వెళ్ళి,\nయుద్ధంరేపనగా ఈరోజు రాత్రి, మన సైని\nకులకు రహస్యంగా ఆదేశాలు ఇవ్వండి!\nఆ ప్రకారం వాళ్ళు రణరంగంలో, మరా\nళుడి సేనల్నే నాశనం చేస్తారు. అటు\nకౌండిన్య సేనలు, ఇటు మన సేనలు\nఒక్కసారి విరుచుకుపడితే, ఎంతటి\nమరాళుడైనా నీరుగారిపోతాడు. మా\nఅన్నయ్య, విజయుడు మొదట్లో కాస్త\nతికమకపడినా, పరిస్థితి తేలిగ్గా అర్థం\nచేసుకుంటారు,” అని చెప్పింది.\nవసుమతి మాటలతో మాధవ సేనుడి\nమనస్సు తేలికపడింది. అతడు నిట్టూ\nరుస్తూ, “దేవీ, యిన్నాళ్ళూ నీ విలువను\nగ్రహించలేకపోయాను. మరాళుడు వేసిన .\nఎరకు ఇట్టే లొంగిపోయాను. నిధి\nనిక్షేపాలూ, పదవీ వ్యామోహాలకు\nఅతీతమైన బ్రతుకు విలువ, రాచరికపు\nధర్మమూ ఈనాడు బాగా తెలిశాయి. నువ్వు\nచెప్పినట్టే శ్రీదత్తుడికి ఇప్పుడే రహస్యంగా\nవార్తపంపిస్తాను,” అన్నాడు.\nఆ తర్వాత వసుమతి చెప్పిన ప్రకారం,\nమాధవ సేనుడు\nపంపిన పెంపుడు\nపావురం, సూర్యోదయ సమయానికి\nశ్రీదత్తుడి శయనమందిరపు గవాక్షం దగ్గర\nచేరి, అదేపనిగా రెక్కలు టపటపలా\nడించడం ప్రారంభించింది. ఆ అలికిడితో\nశ్రీదత్తుడు కళ్ళుతెరవగానే, నగిషీలుగా\nచెక్కిన ఆ గవాక్షపు సందుల్లోంచి లోపలికి\nదూరి, ఒక్క ఊపున అతడి పక్కన\nవాలింది.\nపావురం ప్రవర్తనను బట్టి, అది\nశిక్షణపొందిన పావురమని గ్రహించిన\nశ్రీదత్తుడు దాన్ని నిమిరి, దాని కాలికి\nకట్టబడివున్న లేఖను తీసుకున్నాడు. అది\nచదివిన శ్రీదత్తుడికి క్షణకాలం, అది కలో\nనిజమో అర్థం కాలేదు. తక్షణం\nకబురుపంపి, శ్రీలేఖ విజయదత్తులను\nరప్పించిన అతడు, పావురం తెచ్చిన\nలేఖను కొడుక్కు యిచ్చాడు.\nఅది చదివిన విజయదత్తుడు చిరు\nనవ్వుతో, దాన్ని శ్రీలేఖకు అందిస్తూ,\n“ఇటువంటి శుభసమాచారంకోసమే'నేను\nఎదురుచూస్తున్నాను, నాన్నా! శ్రీలేఖ\nయిక్కడికి రావటం, మామయ్యలో\nమార్పుకు కారణం కావచ్చునని, నేను\nఆశపడుతూనే వున్నాను,” అన్నాడు.\nశ్రీదత్తుడు చాలా ఆనందంగా,\n“విజయా, ఇది మనకు కలిగిన రెండవ\nశుభం! ఇక కొద్ది గంటల్లో ప్రారంభం\nకాబోయే తవ్వకాలు మరెంతటి శుభాన్ని\nతెస్తాయో, చూద్దాం!\" అన్నాడు.\nఆసరికి బాగాతెల్లవారింది. మరొక\nగంట తర్వాత, రాజగురువు శివానందుల\nఆధ్వర్యంలో, నగరపు తూర్పు దిక్కున\nతవ్వకాలు ప్రారంభమవుతాయి.\nత్వరత్వరగా ప్రాతఃకాల విధులు\nపూర్తిచేసుకున్న మహారాజు, శ్రీలేఖా\nవిజయదత్తులతో కలిసి, స్వయంగా\nతవ్వకాలు జరుగుతున్న చోటుకు\nబయలుదేరారు.\nఖాళీగా వున్న తూర్పు వైపు మైదానంలో,\nశివానందులు వలయాకారంలో గుర్తించి,\nమంత్రజలం చల్లినంత మేరా దాదాపు\nఅరవైమంది కూలీలు, చురుగ్గా తవ్వు\nతున్నారు. ఆ తవ్వకాలు అలా మధ్యాహ్నం\nదాకాసాగి, మధ్యాహ్నానికి పది, పన్నెండు\nఅడుగులలోతుకు భూమి తవ్వబడింది.\nమధ్యాహ్నం భోజనానికి కూలీలు లేవ\nగానే, మహారాజు కూడా కొడుకు, కోడలితో\nకలిసి రాజభవనానికి తిరిగి వచ్చాడు.\nముగ్గురూ భోజనం చేసి విశ్రాంతిగా\nకూర్చున్న ఒక గంటకే మహారాజును,\nయువరాజును రాజగురువులు రమ్మంటు\nన్నారంటూ భటుడు వార్తతెచ్చాడు.\nమహారాజు వెంటనే కొడుకుతో సహా\nహుటాహుటిని బైలుదేరి మైదానాన్ని\nచేరుకుని, గోతి అంచున నిలబడివున్న\nశివానందులను సమీపిస్తూనే గోతిలోకి\nచూసి, ఆశ్చర్యంతో స్తంభించిపోయాడు.\nఅప్పటికి పదమూడు అడుగుల\nలోతుకు తవ్వబడివున్న ఆ గోతిలో,\nసుమారు పదిహేను, పదహారు అడుగుల\nపొడవువున్న ఒక నల్లని మహాసర్పం,\nపూర్తిగా పడగవిప్పి, చుట్టలు చుట్టుకుని,\nనిశ్చలంగా ఒక మహాసర్పాకృతిలావున్నది.\nరాజగురువు శివానందులతో సహా,\nకూలీలందరూ గోతి అంచున వలయా\nకారంలో నిలబడి, సర్పాన్ని అబ్బురంగా\nచూస్తున్నారు.\nశ్రీదత్త, విజయదత్తులిద్దరూ తనను\nసమీపించగానే శివానందుడు, తృప్తి\nనిండిన కంఠంతో, “మహారాజా, ధ్యానంలో\nవుండగా నా కళ్ళముందు కనిపించిన\nమహాసర్పం ఇదే! భూగర్భంలో అపూర్వ\nమైన నిధిని నిక్షిప్తంచేసిన వ్యక్తి, మంత్ర\nశాస్త్రజ్ఞుల సహాయంతో ఒక మంత్ర\nభుజంగాన్ని సృష్టించి, తనునిక్షిప్తపరచిన\nదానికి కాపలాగా పెట్టటమనేది, పూర్వపు\nరోజుల్లో ఒకనియమంగా వుండేది. ఆ\nమంత్రబద్ధ భుజంగం, తనను సృష్టించిన\nమంత్రవేత్త ఆజ్ఞలకు లోబడి వుంటుంది.\nఇప్పుడు మనకు కనిపిస్తున్న ఈమహా\nసర్పంకూడా అటువంటిదే!\n“భోజనాలు ముగించిన తర్వాత\nకూలీలు, ఒక్క అడుగైనా పూర్తిగా తవ్వారో\nలేదో, లోపలి పొరల్లోంచి అత్యంత\nవేగంగా దూసుకువచ్చిన ఈ సర్పం, తన\nచుట్టూ నాలుగైదడుగుల మేరకు,\nబుస్సుమంటూ వేడి గాలులు చిమ్మటం\nప్రారంభించింది! భరింప శక్యంకాని ఆ\nవేడికి, మేమంతా గట్టు ఎక్కి దూరంగా\nనిలబడ్డాం. ఇదేదో మంత్రబద్ధమైన\nసర్పమని అనుమానించిన నేను, ఆ\nవిషయం రూఢి చేసుకుందామని,\nస్వయంగా గోతిలోకి దిగి దాన్ని సమీపించ\nబోయాను. అది మళ్ళీ పడగవిసురుతూ\nబుస్సున వేడిగాలులు చిమ్మటం ప్రారంభిం\nచింది. ఇక సందేహంలేదని వెంటనే మీకు\nకబురుచేశాను,” అన్నాడు.\nశ్రీదత్తుడు ఆశ్చర్యంగా సర్పంకేసి\nచూస్తూ, “ఇప్పుడుదీన్ని ఇక్కడనుంచి తరి\nమెయ్యడం ఎలా?\" అంటూ ప్రశ్నించాడు.\nఆ ప్రశ్నకు శివానందుడు సాలోచనగా,\n“మంత్రబద్ధమైన\nమహాసర్పాలు,\nసాధారణంగా ఉచ్ఛాటనా మంత్రాలు\nపఠించగానే అదృశ్యమవుతాయి. కాని, ఆ\nసర్పం ఏనిధికైతే కాపలాగా వుందో, ఆనిధి\nఒక ప్రత్యేక వ్యక్తికోసం అయితే మాత్రం,\nసర్పాన్ని కదిలించటందాదాపు అసాధ్యం.\nఆవ్యక్తికి తప్ప అది మరే శక్తికీ లొంగదు!\nప్రస్తుతానికి మన ప్రయత్నం మనం\nచేద్దాం. ఇప్పటివరకూ మనకు అనుకూ\nలించిన ఆ దైవం, ఇప్పుడు కూడా మనకు\nవిజయం చేకూరుస్తాడనే ఆశిద్దాం,\"\nఅంటూ మహారాజు అనుమతి కోస\nమన్నట్టుగా ఆగాడు.\n“సరే, కానివ్వండి!” అన్నాడు మహారాజు.\nశివానందుడు వెంటనే తనతో బాటు\nతెచ్చిన కమండలంలోని నీటిని చేతిలోకి\nతీసుకోబోతూ, విజయదత్తుడితో,\n“నాయనా, ఒకసారి సర్పంతో తలపడట\nమంటూ ప్రారంభించాక, ఎటువంటి\nవిచిత్ర పరిస్థితులైనా ఎదురుకావచ్చు,\nసిద్ధంగా వుండు” అన్నాడు.\nఆ మాటవినగానే విజయదత్తుడి\nచేయి, అప్రయత్నంగా ఒరనున్న ఖడ్గంపై\nబడింది. శ్రీదత్త, విజయదత్తులతో సహా\nఅందరూ నివ్వెరపోతూ చూస్తూండగా,\nశివానందుడు గోతిలోకి దిగి, ఉచ్ఛస్వరంతో\nమంత్రాలు పఠిస్తూ చేతిలోని మంత్ర\nజలాన్ని సర్పంపై చిలకరించాడు. సర్పం\nమాయంకాలేదుగాని, వేడిగాలులు\nచిమ్మటం మాత్రం ఆపింది. తన మంత్రా\nలకు సర్పం మాయంకాకపోవటంతో,\nమళ్ళీ మంత్రజలాన్ని అందుకో\nబోయాడు, శివానందుడు.\nఅంతలో, ఆ సర్పం “ఓ మంత్రవేత్తా!\nనేనొక మహత్కార్యంకోసం సృష్టించ బడిన\nసర్పాన్ని! నన్ను సృష్టించిన మంత్ర తంత్ర\nప్రావీణ్యుడు, నాకొక ప్రశ్న, దానికి\nసమాధానమూ చెప్పాడు.నేనుఅడగ బోయే\nఆ ప్రశ్నకు, ఆ సమాధానం చెప్పిన వ్యక్తికే\nనేను లొంగుతానుతప్ప, ఉచ్చాట నాది\nమహామంత్రాలు వేటికీ లొంగను,” అన్నది.\nఆ మాటలు వినగానే శ్రీదత్త, విజయ\nదత్తులిద్దరూ ముఖముఖాలు చూసు\nకున్నారు. శివానందుడు మారుమాట్లాడక\nవెనుదిరిగివచ్చి, విజయదత్తుడితో,\n“నాయనా, ఇప్పుడిక నీవంతు వచ్చింది.\nనిర్భయంగా ముందుకు వెళ్ళి సర్పం\nఅడగబోయే దానికి జవాబు చెప్పు,”\nఅన్నాడు.\n-(ఇంకావుంది)",
            "book_page_end": 25
        },
        {
            "title": "భారత సంస్కృతి—చరిత్ర- 2 (వర్షం కురిసిన రాత్రి...)",
            "book_page_start": 26,
            "pdf_page_start": 26,
            "pdf_page_end": 29,
            "author": "విశ్వావసు",
            "genre": "చారిత్రక విశేషాలు/జ్ఞాన కథ",
            "moral": "నిజమైన విద్య అహంకారాన్ని పోగొట్టి త్యాగగుణాన్ని పెంచాలి. కేవలం పాండిత్యం కాక, ఆచరణలో నెగ్గడమే ముఖ్యం.",
            "keywords": [
                "ఆర్యులు",
                "దేవనాధుడు",
                "ఆరుణి",
                "ధౌమ్యముని",
                "గురుకుల విద్య",
                "త్యాగం"
            ],
            "characters": [
                "దేవనాధుడు",
                "సందీపుడు",
                "శ్యామల",
                "ధౌమ్యముని",
                "ఆరుణి"
            ],
            "locations": [
                "భారతదేశం",
                "గురుకులం"
            ],
            "content": "ఒక గొప్ప నాగరికతలోని ఘట్టాలు-\nతరతరాలుగా సత్యంకోసం జరిగిన అన్వేషణ!\n2. వర్షం కురిసిన రాత్రి...\nదేవనాధుడు తన గదిలో కూర్చుని\nచదువుకుంటూండగా ఏదో చప్పుడై తల\nపైకెత్తాడు. సందీపుడు తన చెల్లెలు\nశ్యామలతో లోపలికి వస్తూ, “ఈ గడుసు\nపిల్ల, ఆర్యులు మనదేశంపై దండెత్తి\nరాలేదని నిరూపించగలవా? అని సవాలు\nచేస్తోంది, తాతయ్యా!” అన్నాడు.\nదేవనాధుడు చదువుతూన్న పుస్తకం మూసి\nపక్కన పెట్టి కొంత సేపు మౌనంగా ఊరుకుని,\n“సందీపా! మరి, శ్యామలను హొనొలూలూ\nనుంచో, మడగాస్కర్ నుంచో రాలేదని\nనిరూపించమని నువ్వు అడగలేక\nపోయావా?” అని అడిగాడు.\n“అదెలా అడగగలను తాతయ్యా? ఆ\nఅమ్మాయి నాతో పాటు ఇక్కడే ఉన్నది.\nమేమిద్దరంఒకేఇంట్లో ఉంటున్నాం కదా?\"\nఅన్నాడు సందీపుడు.\n“అలా చెప్పావు, బావుంది. మీరు ఈ\nఇంటికి చెందిన వాళ్ళు కారనీ, హొనొలూలూ\nనుంచో, మడగాస్కర్ నుంచో వచ్చిన వారనీ\nనేను చెప్పాననుకోండి. అప్పుడు దానిని\nనిరూపించడం, రుజువు చేయడం లాంటివి\nకావాలి. అంతే కదా?\" అన్నాడు\nదేవనాధుడు.\n“అవును!” అన్నాడు సందీపుడు.\n“భారతీయుల విషయంలోనూ అంతే.\nవారు అనాది కాలం నుంచి ఇక్కడే\nఉన్నారు. హిమాలయాలకు ఆవలినుంచి\nవచ్చిన వారని చెప్పడానికి ఎలాంటి\nఆధారాలూ లేవు. భారతీయ సాహిత్యమే\nప్రపంచ సాహిత్యలో ప్రాచీనమైనది.\nఅందులో ఏ ఒక్కచోట కూడా వాళ్ళు\nవదిలి పెట్టివచ్చిన, స్వస్థలం గురించిన\nప్రస్తావన లేదు. ఆ విషయాన్ని సూచించే\nపురాణ కథలు గాని, సంప్రదాయం గాని,\nచారిత్రక విశేషాలు గాని మచ్చుకు కూడా\nకనిపించవు. చెప్పాలంటే మన పూర్వులే\nఇక్కడి నుంచి దూరతీరాలకు వెళ్ళి మన\nసంస్కృతీ సంప్రదాయాలతో అక్కడి\nనాగరికతలను ప్రభావితం చేసి వచ్చారని\nచెప్పే ఆధారాలు కోకొల్లలుగా ఉన్నాయి!”\nఅన్నాడు దేవనాధుడు.\n\"తాతయ్యా, మరి ఆర్యులు దూర\nదేశాలనుంచి మనదేశానికి వచ్చారనే\nసిద్ధాంతం మన మధ్య ఎలా పాతుకు\nపోయిందంటారు?” అని అడిగాడు సందీపుడు\nఅనుమానంగా.\n“మంచి ప్రశ్న అడిగావు. మనల్ని\nపాలించిన బ్రిటిష్ వాళ్ళు, ఈ సిద్ధాంతాన్ని\nకల్పించారు. భారతీయులలో అధిక\nసంఖ్యాకులు ఒకానొకప్పుడు దూర దేశాల\nనుంచి ఇక్కడికి వచ్చి స్థిరపడినవాళ్ళే గనక;\nదూరతీరాల నుంచి వచ్చిన తాము కూడా\nవాళ్ళ మీద అధికారం చెలాయించడంలో\nఅసహజంగానీ, అన్యాయం గానీ లేదు, అన్న\nభావాన్ని ప్రజలలో ఏర్పరచడం వాళ్ళ\nఉద్దేశం కావచ్చు. ఇక్కడ వేదన\nకలిగించే విషయం ఏమిటంటే–మన\nచరిత్రకారులెవరూ ఆ సిద్ధాంతంలోని\nనిజానిజాలను నిలదీసి నిగ్గుతేల్చలేదు.\nఅలాగే అంగీకరించారు!\" అన్నాడు దేవ\nనాధుడు విచారంగా.\nఅంతలో కొందరు మిత్రులు సందీపుణ్ణి\nవెతుక్కుంటూ వచ్చారు. పాఠశాలలో\nవార్షికోత్సవం కోసం ఏర్పాట్లు జరుగు\nతున్నాయి. వాటి విషయంగా ఉపాధ్యా\nయులతో మాట్లాడడానికి మిత్రులు\nసందీపుణ్ణి కూడా రమ్మని పిలిచారు.\nసందీపుడు తాతయ్య దగ్గర అనుమతి\nతీసుకుని వాళ్ళతో వెళ్ళాడు.\n\"తాతయ్యా! మీరు నిన్న సందీపుడికి\nనచికేతుడికథ చెప్పారట. అన్నయ్య దాన్ని\nనాకు చెప్పి గొప్పలు పోయాడు. అలాంటి\nపాతకథ ఒకటి నాకిప్పుడు చెప్పండి. అన్నయ్య\nరాగానే నేను చెబుతాను,” అన్నది శ్యామల.\n“అలాగే చెబుతానమ్మా! రా, కూర్చో.\nపూర్వకాలంలో గురు శిష్యుల మధ్య\nసంబంధం ఎలాంటిదో తెలియజెప్పే కథ\nఇది. మరొక విషయం\nఏమంటే ఇది కేవలం కథ\nకాదు. మునుముందు\nగొప్ప మునిగా పేరు\nగాంచిన ఒక విద్యార్థి\nజీవితంలో జరిగిన\nసంఘటన!\" అంటూ\nదేవనాధుడు ఇలా\nచెప్పసాగాడు:\n“ఒక అందమైన లోయలో ధౌమ్యముని\nఆశ్రమం ఉండేది. ఆశ్రమానికి వెనక\nఎత్తయిన కొండలూ, ఎదుట చిన్న అడవీ\nఉండేవి. ధౌమ్యుడి ఆశ్రమంలో ప్రధాన\nభాగం ఆయన నడిపే గురుకులం.\nధౌమ్యుడు గొప్ప గురువుగా వేరుగాంచడం\nవల్ల, చుట్టుపక్కల నుంచి చాలామంది\nవిద్యార్థులు వచ్చి, \nగురుకులంలో\nచదువుకునేవాళ్ళు. కొందరు యోగా\nభ్యాసం చేసేవాళ్ళు,” అని ఆగాడు దేవ\nనాధుడు.\n“యోగాభ్యాసం అంటే ఏమిటి తాతయ్యా?”\nఅని అడిగింది శ్యామల.\n“యోగం గురించిన విషయాలను మీ\nఅన్నయ్య వచ్చాక, ఇద్దరికీ కలిపి ఒకేసారి\nచెబుతాను,” అన్నాడు దేవనాధుడు.\n“సరే, ఇప్పుడు కథ చెప్పండి తాతయ్యా!”\nఅన్నది శ్యామల.\n“ధౌమ్యుడు నడిపే గురుకులానికి\nఒకవైపున చిన్న చెరువూ, చెరువు కింద\nపొలమూ ఉండేవి. ఆశ్రమంలోని వారే ఆ\nపొలంలో కష్టపడి పనిచేసి, తమకు\nకావలసిన ధాన్యం పండించుకునేవారు.\nఒకరోజు కుండపోతగా వాన ఆరంభ\nమయింది. మర్నాటికి కూడా తగ్గలేదు.\nసాయంకాలానికి కూడా జడివాన తగ్గుముఖం\nపట్టకపోయేసరికి, గురువు తన శిష్యుల మధ్య\nకూర్చుని, “కుంభవృష్టిగా వుంది. చెరువుకట్ట\nతెగి పంటపొలం మునిగిపోతుందో ఏమో!”\nఅన్నాడు విచారంగా.\nఆ మాట ఆరుణి చెవిలో పడింది. గురు\nకులంలో చదువు పూర్తిచేసి, స్వస్థలానికి\nవెళ్ళడానికి గురువు అనుమతి కోసం ఎదురు\nచూస్తూన్న చురుకైన విద్యార్థి ఆరుణి.\nఅతడు వేదవేదాంగాలనూ, పురాణాలనూ\nవివరించగలడు. వేదాంత అర్థాలను\nవిడమరచి చెప్పగలడు. యోగవిద్యను\nకూడా అభ్యసించాడు.\nగురువు మనసులోని భావాన్ని పసిగట్టిన\nఆరుణి అప్పటికప్పుడే చెరువు కట్టకేసి\nబయలుదేరాడు. వాన కొంచెం తగ్గింది.\nకారుమేఘాల చాటునుంచి వెన్నెల మసక\nమసకగా ప్రసరిస్తోంది. ఆరుణి వేగంగా వెళ్ళి\nకట్టను చేరుకున్నాడు.\nచెరువుకట్టకు ఒకచోట గండిపడి నీళ్ళు\nపంటపొలం మీదికి ఉరుకుతున్నాయి.\nఆరుణి పక్కనున్న రాళ్ళను, మట్టినీ చేత్తో\nతీసి గండికి అడ్డుగా వేశాడు. నీటి వేగం\nతగ్గలేదు సరికదా, క్షణం క్షణం పెరుగు\nతోంది. ఆరుణి తీవ్రంగా ఆలోచించి, ఒక్క\nఉదుటున వెళ్ళి గండికి అడ్డంగా పడు\nకున్నాడు. నీళ్ళు వెళ్ళడం క్రమంగా ఆగి\nపోయింది.\nమళ్ళీ మబ్బులు దట్టంగా కమ్ముకుని\nగాలివాన ఆరంభమయింది. మరోవైపు\nచెరువులో నుంచి నీటి అలల తాకిడి.\nభయంకరమైన చలి, అయినా ఆరుణి\nపడుకున్న చోటు నుంచి అటూ ఇటూ\nకదలలేదు. అన్నీ భరిస్తూ అలాగే ఉండి\nపోయాడు. అర్ధరాత్రి దాటాక స్పృహ\nకోల్పాయాడు.\nరాత్రి వెళ్ళిన ఆరుణి ఇంకారాలేదేమిటి\nఅన్న ఆతృతతో గురువు తెల్లవారకముందే\nకొందరు శిష్యులను వెంటబెట్టు కుని చెరువు\nదగ్గరికి వెళ్ళాడు. గట్టుతో పాటు గట్టుగా\nస్పృహతప్పి పడివున్న ఆరుణిని పైకెత్తి,\nపక్కన పడుకోబెట్టారు. కొందరు శిష్యులు\nగట్టును బాగు చేశారు. మరికొందరు\nశిష్యులూ, గురువూ ఆరుణిని ఆశ్రమానికి\nమోసుకువెళ్ళి, ఉపచారాలు చేసి స్పృహ\nతెప్పించారు. ఆరుణి కోలుకుని మామూలు\nమనిషి అయ్యాక, గురువు అతన్ని దగ్గరికి\nపిలిచి, “నాయనా! ఈనాటితో నీ విద్య పూర్త\nయింది. ఇక నువ్వు ఇంటికి వెళ్ళవచ్చు!\"\nఅన్నాడు ఆప్యాయంగా.\nఆరుణి కృతజ్ఞతతో నమస్కరించాడు.\nదేవనాధుడు కథను పూర్తిచేయగానే,\n“గొప్పసాహసం! తాతయ్యా,” అన్నది శ్యామల\nఆశ్చర్యంగా.\n“ఆరుణిలోని సాహసాన్నీ, ఉదాత్త\nగుణాన్నీ గ్రహించావు, చాలా సంతోషం.\nఇక్కడ గమనించవలసిన ముఖ్యవిషయం\nఏమంటే- గురువు పెట్టిన పరీక్షకు\nసమాధానం ఆచరణలో చేసి చూపి నెగ్గాడు\nఆరుణి. అతడు గొప్ప పండితుడు.\nఅయినా, అవసరమైనప్పుడు కష్టమైన\nశరీరశ్రమకు వెనుకాడలేదు. తన\nలక్ష్యాన్ని సాధించడంలో, అంటే పంట\nపొలాన్ని కాపాడ్డంలో అతడు చూపిన\nపట్టుదల అచంచలమైనది. ఆదర్శం—\nఆచరణ ఈ రెండింటికీ సమానమైన\nప్రాముఖ్యతనిచ్చేదీ; మనిషిలోని\nఅహంకారాన్ని పోగొట్టి త్యాగగుణాన్ని\nపెంచేదే నిజమైన విద్య. తాను చేసిన\nఒక్కపనితో ఆరుణి ఆ గుణాలన్నింటినీ\nసాధించినట్టు చక్కగా నిరూపించాడు.\nఅర్థమయిందా?” అన్నాడు దేవనాధుడు.\n“అర్థమయింది, తాతయ్యా! నేనిప్పుడే వెళ్ళి\nఅన్నయ్యకు ఈ కథ చెబుతాను,” అంటూ లేచి\nనిలబడింది శ్యామల ఎంతో ఉత్సాహంగా.\n“కథను అన్నయ్యకు చెప్పడం మాత్రమే\nకాదు. ఆరుణి కనబరచిన మంచి గుణాలను\nమీరందరూ అలవరచు కోవడానికి\nప్రయత్నించాలి. తెలిసిందా?” అన్నాడు\nదేవనాధుడు.\n“అలాగే, తాతయ్యా!\" అన్నది శ్యామల\nసంతోషంగా.",
            "book_page_end": 29
        },
        {
            "title": "బద్ధకస్థుడు",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "నీతి కథ/హాస్యం",
            "moral": "బద్ధకం దారిద్రానికి దారితీస్తుంది. కష్టపడి కూడబెట్టిన ధనం దొంగలపాలవుతుందన్న భయం పని చేయకుండా ఉండటానికి సాకు కాకూడదు.",
            "keywords": [
                "బద్ధకం",
                "పాపయ్య",
                "దొంగ",
                "దారిద్రం",
                "విసుగు"
            ],
            "characters": [
                "పాపయ్య",
                "దొంగ"
            ],
            "locations": [
                "కుందవరం"
            ],
            "content": "కుందవరం అనే గ్రామంలో పాపయ్య అనే, ఒక చిన్న వ్యవసాయదారుడుండేవాడు. అతడికి\nనలభైయ్యో ఏట భార్యపోయింది. పెళ్ళీడుకొచ్చిన ఇద్దరు కూతుళ్ళకూ, గ్రామంలోనే కాస్త తన\nతాహతుకు మించినవాళ్ళకు కట్నకానుకలిచ్చి పెళ్ళిచేయడంతో, ఉన్న రెండెకరాల పొలం\nహరించుకుపోయింది.\nఇక గత్యంతరంలేక పాపయ్య బతుకుతెరువుకు, కూలిపనులకు వెళ్ళసాగాడు. కాస్త వయసు\nమీరడంవల్లా, అంతకు మించి స్వతహాగా బద్దకస్థుడు కావడంవల్లా, తెలిసిన వాళ్ళెవరూ అతణ్ణి\nకూలిపనులకు తప్పనిసరైతే తప్ప పిలిచేవాళ్ళుకాదు. అతనికి క్రమంగా ఒక్కొక్కపూట\nపస్తులుండవలసిన పరిస్థితి ఎదురైంది.\nసంగతి తెలిసిన కూతుళ్ళిద్దరూ, పాపయ్యను తమ ఇళ్ళకొచ్చి వుండమన్నారు. పాపయ్య\nఅల్లుళ్ళ ఇంట చేరడం అవమానం అనిపించి, ససేమిరా రాననేశాడు. దానితో కూతుళ్ళే అతడికి\nరెండుపూటలా భోజనం తెచ్చిపెడుతూండేవాళ్ళు. ఇలా వుండగా ఒకనాటి రాత్రి దొంగ ఒకడు\nఅతడి ఇంట దూరి, దొంగిలించేందుకు ఏమీలేకపోవడంతో, “ఛీ, ఛీ ఏం కొంప!\" అనుకుంటూ,\nఇంటి తలుపును బార్లాతెరచి బయటకు వెళ్ళబోయాడు.\nఆ శబ్దానికి మెలుకువ వచ్చిన పాపయ్య, దొంగను చూసి, \"ఒరేబాబూ! తలుపుమూసిపో,”\nఅన్నాడు పెద్దగా ఆవులిస్తూ.\nఅది విన్న దొంగ కోపంగా, “ఎన్నిళ్ళల్లోనో దొంగతనాలు చేశాగాని, ఏ ఇంటా నీ అంత\nబద్ధకస్థుణ్ణి చూడలేదు. అందువల్లే, కటికదరిద్రం అనుభవిస్తున్నావు,” అన్నాడు.\nపాపయ్య మంచంమీద లేచికూర్చుని, “అవును బద్దకస్థుణ్ణి! కష్టించి కూడబెట్టినా, నీబోటి\nదొంగవెధవల పాలవుతుందిగా,” అన్నాడు విసుగ్గా.",
            "book_page_end": 30
        },
        {
            "title": "ఆటలో ఆనందం",
            "book_page_start": 31,
            "pdf_page_start": 31,
            "pdf_page_end": 34,
            "author": "దాసరి వెంకటరమణ",
            "genre": "నీతి కథ",
            "moral": "ఆటలో గెలుపు కోసమే కాకుండా, ఆడుతున్న ప్రక్రియను ఆస్వాదించడంలోనే నిజమైన ఆనందం, జ్ఞానం ఉన్నాయి.",
            "keywords": [
                "చదరంగం",
                "రత్నపాలుడు (రాజు)",
                "సుధాముడు (మంత్రి)",
                "ఆనందం",
                "ఓటమి",
                "నైపుణ్యం"
            ],
            "characters": [
                "రత్నపాలుడు",
                "సుధాముడు",
                "ఆనందుడు",
                "వినీలాదేవి"
            ],
            "locations": [
                "సువర్ణగిరి"
            ],
            "content": "సువర్ణగిరిని పాలించే రత్నపాలుడికి\nచదరంగం అంటే చాలా ఆసక్తి. ప్రతిరోజూ\nక్షణం తీరిక లేకుండా రాచకార్యాల్లో మునిగి\nతేలుతున్నా, ఏ కొద్ది విశ్రాంతి సమయం\nదొరికినా, ఆయనకు మంత్రి సుధాముడితో\nచదరంగం ఆడటం అలవాటు. సుధాముడి\nతోనే కాక, అప్పుడప్పుడూ మహారాణి\nవినీలాదేవితోనూ, సేనాపతి సూరవర్మ\nతోనూ ఆడుతూండే వాడు. ఎవరితో\nఆడినా గెలుపు రత్నపాలుడిదే. ఆ గెలుపు\nఆయనకు మహదానందంగా ఉండేది.\nఇలా వుండగా-ఒకసారి మంత్రి\nసుధాముడు ఆటలో మహారాజును\nఓడించాడు. అంతవరకూ ఓటమి అనేది\nఎరగని రత్నపాలుడి ముఖం కోపంతో\nఎరుపెక్కింది. పట్టరాని ఆగ్రహంతో పళ్ళు\nపటపట కొరుకుతూ లేచి నిలబడి,\nచదరంగం బల్లను గట్టిగా ఒక్క తన్ను\nతన్ని, విసవిస అంతఃపురం వైపు వెళ్ళి\nపోయాడు. జరిగిన హఠాత్పరిణామానికి\nమంత్రి సుధాముడు ఆశ్చర్యపోయాడు.\nమర్నాడు రత్నపాలుడు, సుధాముడిని\nపిలిపించి, తన ప్రవర్తనకు నొచ్చుకుని\nతిరిగి ఆట ప్రారంభించాడు. ఈసారి\nరత్నపాలుడే గెలిచాడు. ఆయన ముఖం\nకళకళలాడింది. కానీ తర్వాతి ఆట\nసుధాముడు గెలిచాడు. రత్నపాలుడు\nవచ్చిన ఆగ్రహాన్ని నిగ్రహించుకొని, ఏమీ\nమాట్లాడకుండా అంతఃపురానికి వెళ్ళి\nపోయాడు.\nఅది మొదలు ప్రతిరోజూ వరసగా\nసుధాముడే ఆట గెలిచాడు. ఆ ఓటమిని\nమహారాజు జీర్ణించుకోలేక పోయాడు.\nఆయన ముఖంలో ఆనందం కరువైంది.\nఎప్పుడూ విచారంగా వుండసాగాడు.\nరోజువారీ రాచకార్యాల్లో సైతం చురుకుగా\nపాల్గొనలేకపోయాడు. దానితో సుధాముడికి,\nరాజు మనస్థితి పూర్తిగా అర్థమైంది.\nఒక రోజు సుధాముడు, మహారాజుతో\nఆటలో ఓడిపోయాడు. మహారాజు\nపెదాల మీద చిరునవ్వు వెలిసింది. అది\nచూసిన సుధాముడికి, పరమానంద\nమైంది. ఆ తర్వాత ఏనాడూ ఆయన\nఆటలో మహారాజును ఓడించలేదు.\nకొంతకాలం గడిచింది. ఆట రోజూ\nమహారాజే గెలుస్తున్నాడు. కాని ఎందుకనో\nరాజుకు మునుపటిలా ఆటలో ఆనందం\nకలగడంలేదు. రాను రాను చదరంగం\nఅంటే అనాసక్తత ఏర్పడసాగింది. ఆమాటే\nఒకసారి మంత్రితో అన్నాడు.\nసుధాముడు మహారాజులోని మార్పును\nగ్రహించాడు. ఒకనాడు ఆయన రాజుతో,\n“మహారాజా! మీరు ఎంతో ఇష్టంగా ఆడే\nచదరంగం ఆట, ఇప్పుడు అంత ఆనందం\nకలిగించడం లేదని అంటున్నారు కదా!\nచదరంగంలో గొప్ప నిపుణుడైన ఆనందు\nడనేవాడు వివిధ రాజ్యాల్లోని చదరంగం\nఆటగాళ్ళను ఓడిస్తూ దేశాటన చేస్తున్నాడు.\nమీరు అనుజ్ఞ ఇచ్చినట్టయితే, అతడిని\nమన సువర్ణగిరికి పిలిపించి, చదరంగం\nపట్ల మీకు కలిగిన నిరాదరణకు కారణం\nఅడగాలని ఉంది!” అన్నాడు.\nరత్నపాలుడు అందుకు అంగీకరించ\nటంతో సుధాముడు, ఆనందుణ్ణి\nఆహ్వానించి, మరునాడే మహారాజు\nసముఖానికి తీసుకువచ్చాడు.\nఆనందుడు, రత్నపాలుడు చెప్పింది\nపూర్తిగా విన్న తర్వాత, “మహారాజా! మీరు\nఒకసారి నాతో చదరంగం ఆడితే, మీ సమస్యకు\nపరిష్కారం చెబుతాను,” అన్నాడు.\nవెంటనే మంత్రి సుధాముడి సమక్షంలో\nచదరంగం ఆట ఏర్పాట్లు జరిగాయి.\nమొదటి ఆటలో రత్నపాలుడే గెలిచాడు.\nఆయన ముఖంలో ఆనందం తొణికిస\nలాడింది. ఆ తర్వాత ఆటలన్నీ వరుసగా\nఆనందుడే గెలిచాడు. మహారాజు ఎంతగా\nఆలోచించి, జాగ్రత్తగా ఆడినా ఆనందుణ్ణి\nఓడించలేకపోయాడు. ఆయనలో ఉక్రోషం\nపెరిగింది. కోపంతో ముఖం ఎర్రబడింది.\nఎన్ని ఆటలాడినా ఆనందుడే గెలు\nస్తున్నాడు. ఇక మహారాజులో సహనం\nనశించింది.\nఇది గమనించిన మంత్రి సుధాముడు,\n\"మహారాజా! నన్ను ఒకసారి ప్రయత్నించి\nచూడమంటారా?\" అని అడిగాడు.\nరత్నపాలుడు నిరుత్సాహంగా తలూ\nపాడు. సుధాముడు, ఆనందుడితో చద\nరంగం ఆడి అతడిని అవలీలగా ఓడించాడు.\nరత్నపాలుడికి జరిగింది కలో నిజమో\nఅర్థంకాలేదు. ఆయనకు సుధాముడి\nగెలుపు ఎంతో ఆనందాన్ని కలుగజేసింది.\nఆతర్వాత నాలుగైదు ఆటలు ఆడినా,\nఅన్నింటా సుధాముడే గెలిచాడు. రత్న\nపాలుడికి ఆనందంతోపాటు అంతులేని\nఆశ్చర్యం కూడా కలిగింది.\nఆనందుడు, ఆయనతో, “మహారాజా!\nఇప్పుడు మీకెదురైన ప్రశ్నకు సమాధానం\nచెప్పమంటారా?\" అని ఇలా చెప్పాడు:\n“మహారాజా! ఆట ఆడేవాళ్ళకు ఆటలో\nఆనందం రెండు విధాలుగా లభిస్తుంది.\nఒకటి, ఆట గెలుపుద్వారా కలిగే ఆనందం.\nరెండు, జయాపజయాలతో నిమిత్తం\nలేకుండా, ఆట ఆడుతున్నంత సేపూ\nఆటగాడికి కలిగే ఆనందం. మొదటిది,\nఏది ఏమైనా విజయమే ముఖ్యం అనుకునే\nవాళ్ళలో వుంటుంది. ఆ ఆనందం\nమత్తుమందులాంటిది. మనిషిని పూర్తిగా\nవివశుణ్ణి చేస్తుంది. ప్రజ్ఞను హరిస్తుంది.\nఆటలో అప్రమత్తత లేక మెలుకువలు\nతెలియవు. ఇక రెండవ ఆనందం ఔషధం\nలాంటిది. జయాపజయాలతో నిమిత్తం\nలేకుండా, ఆట ఆడే సమయంలో ఎదుటి\nవ్యక్తి ఆడే విధానాన్ని బట్టి ఎత్తుకు పై\nఎత్తులు వేస్తూ, ప్రతి క్షణం అప్రమత్తతగా\nవుంటూ, ఆట పూర్తయ్యేవరకు మనసుకు\nఅపారమైన ఆనందం కలుగుతుంది.\nఆటలో ఓడినా, ఎందుకు ఓడిపోయాము,\nఎక్కడ తప్పుచేశాము అని పునరాలో\nచించడంలో మనస్సు నిమగ్నమౌతుంది.\nఆటగాడు ఆ తప్పిదాన్ని ఆలోచించి\nపట్టుకొని, ఈసారి ఆడినప్పుడు ఇంకా\nబాగా ఆడాలి అనుకుంటాడే తప్ప,\nవిచారించడు!\" అని ఆగాడు.\nఅంతా శ్రద్ధగా వింటున్న రత్నపాలుడు,\nఆనందుడి ముఖంలోకి చూస్తూ,\nఆగావెం? ఇంకా వివరణ పూర్తయినట్టు\nలేదు?” అన్నాడు.\nదానికి ఆనందుడు వినయంగా\n“మహారాజా! ఇంత సుదీర్ఘమైన వివరణతో\nమీకు విసుగు పుట్టిస్తున్నానేమో అన్న\nఅనుమానం కలిగింది,” అన్నాడు.\n“అదేంలేదు. చదరంగం ఆడేవాళ్ళ రక\nరకాల మనస్తత్వాల గురించి అవగాహన,\nనాకవసరం!\" అన్నాడు రత్నపాలుడు.\nఆనందుడు ఆ జవాబుకు చిరునవ్వు\nనవ్వి, “మహారాజా! మీరు ఆటలో\nవిజయమే ముఖ్యమని భావిస్తుంటారు.\nఅందుకే\nమహామంత్రి మొదటిసారి\nమిమ్మల్ని ఓడించినప్పుడు భరించలేక\nపోయారు. ఆ తర్వాత మీరు మంత్రిగారిని\nఓడిస్తున్నప్పటికీ, మీకు ఆటపట్ల నిరా\nదరణ కలుగుతున్నదంటే, అందుకు\nమరొక కారణం వున్నది. అదేమంటే\nఎదుటి వాళ్ళను మీరు ఓడించినప్పుడు,\nవాళ్ళ ముఖాల్లో ఓడిపోతున్నామన్న\nబాధనుచూసి విజయగర్వంతో ఆనందిం\nచడం మీకు అలవాటయ్యింది. ఇప్పుడు\nమంత్రిగారు ఓడిపోయినప్పటికీ, వారి\nముఖంలో ఆ బాధ తాలూకు ఛాయలు\nమచ్చుకైనా లేవు కాబట్టి, మీకు ఆ\nఆనందం కలగడం లేదు. ఎందువల్ల\nనంటే, మంత్రిగారు మిమ్మల్ని ఆటలో\nగెలవగలిగివుండీ కూడా కావాలని ఓడి\nపోతున్నారు కాబట్టి,” అన్నాడు.\nరత్నపాలుడు మాట్లాడకుండా, కళ్ళు\nమూసుకుని గతాన్ని ఒకసారి జ్ఞప్తికి తెచ్చు\nకున్నాడు. ఆనందుడు చెప్పిన విషయం\nఅక్షరాలా నిజం. రత్నపాలుడు ఆనందుడి\nతెలివితేటలకు అబ్బుర పడ్డాడు.\nతర్వాత ఆయన కళ్ళుతెరిచి, ఆనందుడి\nవంకచూస్తూ, “మన మొదటి ఆటలో\nనువ్వెలా ఓడిపోయావు?\" అని అడిగాడు.\nఆనందుడు చిరునవ్వు నవ్వి, \"నేను\nమిమ్మల్నీ, మీరు ఆడే విధానాన్నీ గమని\nస్తున్నాను. సహజంగా మీకు ఆటలో\nనైపుణ్యం ఉంది. అందువల్లనే ఓడించారు.\nమీ పద్దతి తెలిసింది కాబట్టి, ఆ తర్వాతి\nఆటలో దాన్ని ఎదుర్కొని కొత్త కొత్త ఎత్తు\nగడలతో ఆడాను. మీరు నా ఎత్తులు\nగమనించడం లేదు. అందుకే ప్రతిసారీ\nఓడిపోయారు,” అన్నాడు.\n“మరి మా మహామంత్రి ప్రతిసారీ\nనిన్ను ఓడించాడు. అదెలా సాధ్యమైంది?”\nఅని అడిగాడు రాజు.\n“ఆయన నాకు చదరంగం ఆటను\nనేర్పిన గురువుగారు. అంతేగాక, ప్రతి\nరోజూ ఒక స్నేహితుడిలా, ఆటలో మెలు\nకువలు తెల్పే మా తండ్రిగారు!” అంటూ\nతన మారువేషం తొలగించి, రత్నపాలుడి\nపాదాలకు నమస్కరించి, తన సాహసాన్ని\nమన్నించమని వేడుకున్నాడు, ఆనందుడు.\nరత్నపాలుడు పట్టరాని ఆనందంతో,\nచూపులతోనే ఆనందుణ్ణి ప్రశంసించి\nలేవనెత్తి అక్కున చేర్చుకున్నాడు.\nఅది మొదలు రత్నపాలుడు, తీరిక\nదొరికినప్పుడల్లా ఆనందుడితోనూ,\nసుధాముడితోనూ చదరంగం ఆటలో\nజయాపజయాలను పట్టించుకోకుండా\nఆటలో నిజమైన ఆనందాన్ని అనుభవించ\nసాగాడు.",
            "book_page_end": 34
        },
        {
            "title": "కావేరీ తీర ప్రయాణం-5 (మేకదాటు కావేరి)",
            "book_page_start": 35,
            "pdf_page_start": 35,
            "pdf_page_end": 38,
            "author": "జయంతి మహాలింగం",
            "genre": "యాత్రా చరిత్ర",
            "moral": "చారిత్రక, భౌగోళిక విశేషాలను తెలుసుకోవడం ముఖ్యం.",
            "keywords": [
                "కావేరి నది",
                "మేకదాటు",
                "హొగనెకల్ జలపాతం",
                "మేట్టూరు డ్యామ్",
                "జ్ఞానతీర్థం"
            ],
            "characters": [
                "ఆర్థర్ కాటన్",
                "ఇరుబల నాయకన్",
                "అగస్త్యముని"
            ],
            "locations": [
                "కర్నాటక",
                "తమిళనాడు",
                "మేకదాటు",
                "మేట్టూరు",
                "స్టాన్లీ లేక్",
                "సేలం"
            ],
            "content": "కావేరి శివసముద్రం దాటి వచ్చాక, బెంగు\nళూరుకు దాదాపు 113 కి.మీ దూరంలో కనకపుర\nవద్ద ఆర్కావతి అనే ఉపనది వచ్చి కలుస్తున్నది.\nనందిదుర్గ కొండలలో పుట్టి ప్రవహిస్తూన్న\nఆర్కావతి నదికి అడ్డుగా చామరాజసాగర్\nరిజర్వాయర్ నిర్మించబడింది. ఈ రిజర్వాయర్\nనుంచే బెంగుళూరుకు నీటి సరఫరా జరుగు\nతోంది. దట్టమైన అడవుల మధ్య రెండు నదుల\nసంగమం జరుగుతోంది. పట్టుపురుగుల\nపెంపకానికి ఈ ఆటవిక ప్రాంతం ప్రసిద్ధిగాంచింది. దారి పొడవునా, వెదురు తడికలకు వేలాడుతూ\nవేలాది పట్టుపురుగుల గూళ్ళు కనిపిస్తాయి.\nకావేరి అత్యంత వేగంతో రకరకాల బండల మధ్య దూసుకుపోతూ, ఒకచోట అగాథంలో\nకనిపించకుండా పోతూ, దూరంగా మరొక చోట అమిత వేగంతో పైకి ఉబుకుతూ, ఉత్సాహవంతుడైన\nచిలిపి కుర్రాడిలా దాగుడుమూతలాడుతూ ముందుకు సాగుతున్నది. కావేరీ వేగం కన్నా పెద్ద\nపెద్ద బండల మధ్య అది ప్రవహించే రాళ్ళదారి భయంకరమైనది. కావేరికి రెండు వైపులా వున్న\nబండలు నీలం, నలుపు, లేత ఎరుపు, తెలుపు ఇలా రకరకాల రంగులతో ఉన్నాయి.\nయుగయుగాలుగా ఉధృతంగా ప్రవహిస్తూన్న జలప్రవాహం కారణంగా, ఆ బండలకు ఒకచోట\nఏనుగుపాదాలు, మరొక చోట పెద్దరాక్షసపళ్ళెం, ఇంకొక చోట గుండ్రటి రూపం అంటూ చిత్ర\nవిచిత్రమైన ఆకారాలను ఏర్పరచి ఉన్నది.\nవేగంగా ప్రవహిస్తూన్న నదికి మధ్యలో\nఒక భయంకరమైన సుడిగుండం ఏర్పడి\nఉన్నది. దానిని 'హన్నడు చక్ర' అని\nఅంటారు. ఏదైనా వస్తువు ఈ సుడి\nగుండంలో చిక్కుకున్నట్టయితే, గిర్రున\nపన్నెండుసార్లు తిరిగి ఆ తరవాతే\nఅగాథంలో మునిగిపోతుందంటారు!\nఆర్కావతి సంగమానికి ఐదు కి.మీ\nదూరంలో సుప్రసిద్ధమైన 'మేకదాటు'\nకావేరి ఉన్నది. రెండు ఎత్తయిన బండల\nనడుమ 18 మీ. లోతుకు కావేరి\nఉరుకుతూ వెళుతుంది. బ్రహ్మాండమైన\nరెండు స్తంభాల్లాంటి ఈ రెండు\nబండలలో ఒకటి పగిలి ఉన్నది.\nఒక బండకూ, మరొక బండకూ\nమధ్య దూరం మేక దాటేంత\nసన్నగా ఉండడం వల్ల, దీనికి\nమేకదాటు కావేరి అనే పేరు\nవచ్చింది!\nమేకదాటు నుంచి కావేరి\nదక్షిణదిశగా తిరిగి, మేలగిరి కొండల\nమధ్యగా ప్రవహిస్తూ, కర్నాటక రాష్ట్రానికి\nచెందిన మైసూరు - బెంగుళూరు\nజిల్లాలకూ; తమిళనాడు ధర్మపురి-సేలం\nజిల్లాలకూ మధ్య సహజ సరిహద్దుగా\nఉంటోంది. అక్కడి నుంచి ముప్ఫై\nమైళ్ళదూరంలో తమిళనాడులోని తోప్పూర్\nకొండలలో కావేరి మరొకసారి పెద్దగా\nకిందికి ఉరుకుతుంది. హొగనెకల్ అంటే\nపొగలు చిమ్మేరాయి అని అర్థం. ఇక్కడ\nకావేరి రెండు\nశాఖలుగా చీలిపోయి, పడమటి శాఖ 22 మీ. ఎత్తునుంచి కిందికి దూకుతూ\nఅద్భుత దృశ్యాన్ని సృష్టిస్తోంది. జలప్రవాహం వేగంగా కిందవున్న బండమీద పడి, నీటి తుంపర్లు\nపైకి ఎగయడం వల్ల చుట్టుపక్కల దట్టమైన పొగ కమ్ముకుని ఉన్నట్టు వింత దృశ్యం కనిపిస్తుంది.\nతూర్పుగా పెళ్ళే శాఖ మళ్ళీ రెండు పాయలుగా చీలుతుంది. ఒక పాయ మేకదాటులాంటి\nమరొక కొండ సందు గుండా ప్రవహిస్తుంది. ఇది 'జ్ఞానతీర్థ'గా ప్రసిద్ధిగాంచింది. ఇక్కడ స్నానం\nచేయడానికి వచ్చే యాత్రీకుల రక్షణకోసం ఇనుప\nఊచలు అమర్చబడి ఉన్నాయి. ఆడి పదినెట్టు\n(తమిళమాసం ఆడి పెద్దెనిమిదవ తేది); ఐప్పసి\n(అక్టోబర్-నవంబర్) పౌర్ణమి రోజున ఈ\nజ్ఞానతీర్థంలో స్నానం చేయడానికి భక్తులు\nఅసంఖ్యాకంగా వస్తారు. తమిళ నెల ఐప్పసి\nపౌర్ణమిరోజున ఈ ప్రాంత ప్రజలు, పిల్లాజల్లతో\nకుటుంబసమేతంగా వచ్చి పవిత్ర నదీస్నానం చేసి,\nనదీమతల్లిని పూజించి, విందుభోజనం చేస్తారు.\nస్నానఘట్టానికి ఎగువ దశేశ్వర స్వామి\nఆలయం ఉన్నది. కావేరీ పుట్టుకకు మూల\nకారణంగా చెప్పబడే అగస్త్యముని ఈ ఆలయాన్ని\nదర్శించి స్వామిని సేవించుకున్నాడని చెబుతారు.\nహొగనెకల్ జలపాతం వద్ద, నదిలో వెళ్ళి చుట్టుపక్కల\nప్రకృతి దృశ్యాలను చూడడానికీ; పైనుంచి కిందికి ఉరికే\nప్రవాహాన్ని దగ్గిరి నుంచి చూడడానికీ వీలుగా, తుంగతో\nఅల్లిన గుండ్రటి చిన్న పడవలనే ఉపయోగిస్తున్నారు.\nఒక్కొక్క పడవలో ఏడుగురు వెళ్ళవచ్చు. యాత్రీకులను\nనదిలో తిప్ప డానికి పడవవాళ్ళు పోటీపడివస్తారు.\nఒకవైపు ఎత్తయిన కొండలూ, మరొకవైపు అడవీ, వీటి\nమధ్య పారుతున్న నదిలో ఒక చిన్న తెడ్డు వేస్తూ\nపడవవాళ్ళు యాత్రీకులను తీసుకువెళతారు.\nజలపాతానికి దిగువ ఉత్తరంగా చిన్నార్ అనే మరొక\nఉపనది కావేరిలో కలుస్తున్నది. దీనిని సనత్కుమార\nనది అని కూడా చెబుతారు. ఎందుకంటే ఈ నది పుట్టే\nబావిని సనత్కుమారుడనే ముని ఏర్పరచాడని ఒక కథ\nప్రచారంలో ఉన్నది. ఈ ప్రాంతంలో ఇరుబల నాయకన్\nఉండేవాడు. అతడు ఒకనాడు నదీ\nతీరంలో కూర్చుని, ఆవలి తీరంలో\nపొడవైన వెదురు గడ మీదికి ఎక్కి\nరకరకాల విన్యాసాలు చేసి చూపుతూన్న\nఒక యువతిని చూశాడు. వెంటనే\nఅతడు ఆ కొయ్య ఆధారంతో అలాగే\nఎగిరి ఈగట్టుకు రాగలవా? అని\nఆమెను సవాలు చేశాడు. ఆ యువతి,\nకొయ్యకొసను పట్టుకుని మొదలును నేలకు ఆనించి, ఒక్క ఊపులో ఎగిరి నదిని దాటి వచ్చి\nఅతడి ఒడిలో వాలింది!\nఈ సంఘటనను గురించి విన్న మైసూరు రాజు, పవిత్రస్థలాన్ని అపవిత్రం చేసిన ఇరుబల\nనాయకుడి దుష్ట ప్రవర్తనకు ఆగ్రహించి, మిగతా వారికి హెచ్చరికగా ఉండాలని అతన్ని కఠినంగా\nశిక్షించాడని చెప్పుకుంటారు.\nహొగనెకల్ వద్ద చేపలు పుష్కలంగా దొరుకుతాయి. మాసీర్ అనే పెద్ద చేప\nఇక్కడి ప్రత్యేక ఆకర్షణ. ఒక్కొక్క చేప యాభై కిలోల వరకు పెరుగుతుంది.\nఒకప్పుడు ఈ చేపలు విరివిగా లభించేవే గాని, ఇటీవలి వాతావరణ కాలుష్యం\nవల్ల వీటిసంఖ్య బాగా తగ్గిపోయింది.\nకావేరి దక్షిణం కేసి తిరిగి, మరింత విశాలంగా రూపొంది, హొగనెకల్లుకు\nదాదాపు 50 కి.మీ దూరంలో, అది తమిళనాడులో ప్రవేశించే చోట మేట్టూర్\nడ్యామ్ నిర్మించబడింది. 1834వ సం॥లో బ్రిటిష్ ఇంజనీర్ ఆర్థర్ కాటన్\nదీనికి ప్రప్రథమంగా 'రూపకల్పన చేశాడు. కాని 1910వ సం॥ నాటికి ఈ ఆనకట్ట నిర్మాణ పథకం\nఒక నిర్దిష్ట రూపం దాల్చింది. 1928వ సం॥లోనే నిర్మాణం పనులు ప్రారంభమయ్యాయి. మైసూరు\nనుంచి సరఫరా అయిన విద్యుత్తు సాయంతో దాని నిర్మాణం ఆరేళ్ళ రికార్డు టైములో పూర్తయింది.\nమేట్టూరు డ్యామ్ 1590 మీ. పొడవూ, 51 మీ వెడల్పూ, 64.2 ఎత్తూ కలిగి ఉన్నది. అది\nనిర్మించబడినప్పుడు ప్రపంచంలో యంత్రాలు అంతగా ఉపయోగించకుండా మనుషులు మాత్రమే\nనిర్మించిన అతి పెద్ద డ్యామ్ గా ప్రసిద్ధిగాంచింది. ఇది దాదాపు 60 చ.కి.మీ విస్తరించి ఉన్నది.\nగవర్నర్ జనరల్ సర్ జార్జ్ స్టాన్లీ పేరు మీదుగా దీనికి 'స్టాన్లీ లేక్' అని పేరు పెట్టారు. డ్యామ్కు\nదిగువ నిర్మించబడిన జలవిద్యుత్ కేంద్రం 36,000 కి.వా. విద్యుత్తును ఉత్పత్తి చేస్తోంది.\n1952వ సం॥లో ఏర్పడిన కరువు సమయంలో నీటిమట్టం 8-9 మీ. ఎత్తే ఉండేది. 1975వ\nసం॥లో అంతకన్నా ఘోరమైన అనావృష్టి పరిస్థితి ఏర్పడింది.\nతమిళనాడులోని సేలం-పెరియార్ జిల్లాలకు మధ్య సరిహద్దుగా కావేరి ప్రవహిస్తున్నది. సేలంకు\nఉత్తరంగా వున్న సేర్వరాయ కొండలలో పుట్టి నేలం పట్టణం గుండా ప్రవహించే తిరుమణి\nముత్తారు, దక్షిణంగా వున్న నామక్కల్ సమీపంలో కావేరిలో కలుస్తున్నది. తమిళంలో 'ముత్తారు' అంటే\n‘ముత్యాలయేరు' అని అర్థం. ఈ నదీ గర్భంలో ఒకప్పుడు ముత్యాలు లభించడంవల్ల, దీనికి ఆ\nపేరు వచ్చిందని చెబుతారు. నేలంలోని ప్రధాన శివాలయంలోని అమ్మవారి విగ్రహానికి అలంకరించే\nప్రకాశవంతమైన పెద్దముత్యం, మణిముత్తారులోనే లభించిందని చెబుతారు. పెరుగుతూన్న పట్టణం,\nజనాభా, పరిశ్రమల కారణంగా ఇవాళ ముత్తారు ఒక మురుగుకాల్వగా మారిపోయింది. వర్షాకాలంలో\nఅయితే, మరీ యేరు పొంగి సేలం వీధులను మురికినీళ్ళతో ముంచెత్తుతోంది.\nసేలం చేనేత పరిశ్రమకూ, ఉక్కు పరిశ్రమకూ కేంద్రంగా ఉంటోంది. దుప్పట్లకూ, బెడ్ షీట్లకూ,\nజరీ అంచు పట్టువస్త్రాలకూ, మామిడి పళ్ళకూ ప్రసిద్ధిగాంచింది. నేలం పట్టణానికి ఎగువ నేర్వరాయ\nకొండ సానువులలో వున్న ఏర్కాడు వేసవి విడిది అందరికీ తెలిసినదే. మండువేసవిలో కూడా ఇక్కడి\nవాతావరణం చాలా చల్లగా ఉంటుంది. అందువల్ల పర్యాటకులు అధిక సంఖ్యలో వస్తూ ఉంటారు.",
            "book_page_end": 38
        }
    ],
    "statistics": {
        "total_stories": 11,
        "author_counts": {
            "చక్రపాణి, బి. నాగిరెడ్డి": 1,
            "చందమామ బృందం": 5,
            "జొన్నలగడ్డ రామలక్ష్మి": 1,
            "లక్ష్మీగాయత్రి": 1,
            "విశ్వావసు": 1,
            "దాసరి వెంకటరమణ": 1,
            "జయంతి మహాలింగం": 1
        },
        "genre_counts": {
            "సంపాదకీయం": 1,
            "శీర్షిక": 1,
            "చరిత్ర/జీవిత చరిత్ర": 1,
            "బేతాళ కథ": 1,
            "నీతి కథ": 2,
            "హాస్యం": 1,
            "జానపద సీరియల్": 1,
            "చారిత్రక విశేషాలు/జ్ఞాన కథ": 1,
            "నీతి కథ/హాస్యం": 1,
            "యాత్రా చరిత్ర": 1
        }
    }
}