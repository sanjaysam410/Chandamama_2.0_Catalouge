{
    "book_id": "చందమామ_2000_09",
    "stories": [
        {
            "title": "చందమామ కబుర్లు",
            "book_page_start": 6,
            "pdf_page_start": 6,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "విద్యార్థులకు విద్యా సంస్థల ప్రయోజనాలు కాకుండా నిజమైన ప్రపంచజ్ఞానం, విలువలతో కూడిన జీవిత అనుభవం అందించడం ముఖ్యం. అలాగే, మానవుల మధ్య వైరాలు తొలగిపోవాలి. (Multiple topics covered)",
            "keywords": [
                "విద్యార్థులు",
                "విమానయానం",
                "డెన్మార్క్",
                "స్వీడన్",
                "జాతీయ క్షమాపణ"
            ],
            "characters": [
                "ఆయిషానవావీ",
                "మసూరీ",
                "బృంద",
                "ప్రవీణ"
            ],
            "locations": [
                "చెన్నయ్",
                "హైదరాబాదు",
                "లాంకావీ",
                "డెన్మార్క్",
                "స్వీడన్",
                "బ్యాంకాక్"
            ],
            "content": "విమానయానం - బహుమతి!\nఈ యేడాది మెట్రిక్యులేషన్ పరీక్షా ఫలితాలు వెలువడినప్పుడు చెన్నయ్ నగర సమీపంలోని ఒక మెట్రిక్యులేషన్ స్కూలు విద్యార్థులూ, ఉపాధ్యాయులూ ఎంతో సంబరపడిపోయారు. ఎందుకంటే - ఆ స్కూలుకు చెందిన బృంద, ప్రవీణ అనే విద్యార్థినులు రాష్ట్రస్థాయి ర్యాంకులు సాధించారు. వారికి నగదు బహుమతులూ, పై చదువులకు ఉపకారవేతనాలూ మంజూరు చేశారు. బావుంది! అంతటితో ఆగకుండా ఆ పాఠశాల యాజమాన్యం ఒక అడుగు ముందుకు వేసి - ఆ విద్యార్థినులకు ఎయిర్ టికెట్ ఇచ్చి హైదరాబాదుకు విమానంలో పంపడానికి నిశ్చయించింది. గ్రామ ప్రాంతానికి చెందిన ఆ విద్యార్థినులు విమాన ప్రయాణం చేసి వచ్చినట్టయితే నగర విద్యార్థులతో సరిసమానంగా పట్టణ జీవిత అనుభవం ఏర్పడుతుందన్నది పాఠశాల యాజమాన్యం ఉద్దేశం! అయినా నగర విద్యార్థులలో ఎంతమందికి విమానాల్లో ప్రయాణం చేసే అవకాశం ఉందన్నది పెద్దప్రశ్న! మరొక విషయం ఏమంటే - చుట్టూవున్న ప్రపంచాన్ని అర్థం చేసుకోవడానికి - చారిత్రక ప్రదేశాలకూ, పర్యాటక కేంద్రాలకూ వెళ్ళిరావడంకన్నా విమాన ప్రయాణం ఎక్కువ ఉపయోగ పడుతుందా అని ఆలోచించి చూడాలి. ఈనాడు చాలా పాఠశాలలు స్టేటు ర్యాంకులు సాధించే తమ విద్యార్థుల ఫోటోలను వివరాలతో ప్రచురించడానికి వార్తాపత్రికల పేజీలను పోటీపడి ఆక్రమిస్తున్నాయి. ఇంకా కొన్ని ట్యుటోరియల్ విద్యాసంస్థలు - ఒక్కసారి కూడా తమ విద్యాసంస్థలకేసి రాని విద్యార్థుల ఫోటోలను తమ విద్యార్థులంటూ ప్రచురించడం కూడా అప్పుడప్పుడు జరుగుతున్నది. వీటివల్ల లబ్ధి పొందేదెవరు? విద్యార్థులా? విద్యా సంస్థలా? ఆలోచించ వలసిన విషయం!\n\nమిత్రులయిన శత్రువులు!\nడెన్మార్క్, స్వీడన్ దేశాలను కలుపుతూ నిర్మించిన 16 కి.మీ. పొడవైన వంతెనను జూలై 1వ తేదీ తెరవడంతో ఉభయదేశాల మధ్య గత 4 0 0 సంవత్సరాలుగా వున్న వైరం సమసిపోవడానికి మరొక అవకాశం లభించింది. 7000 సంవత్సరాలకు పూర్వం, అంటే మంచు యుగం విడదీయడానికి ముందు ఉభయప్రాంతాలు ఒకే భాగంగా ఉండేవి. వెయ్యేళ్ళక్రితం వాళ్ళు శత్రువులుగా మారారు. స్వీడన్ దక్షిణాగ్రమైన స్కానే గత 600 సంవత్సరాలుగా డెన్మార్క్ ఆధీనంలోనే ఉన్నది. దీనికోసం యుద్ధాలు జరిగాయి. ఆఖరికి 1658వ సం||లో మళ్ళీ స్వీడన్లో అంతర్భాగమయింది. అయినప్పటికీ అక్కడి ప్రజలు తమ డెన్మార్క్ బాంధవ్యాన్ని మరిచి పోవడం లేదు. డెన్మార్క్ను కలుపుతూ వంతెన కావాలని ఒక శతాబ్దానికి పైగా పోరాడుతున్నారు. ఉభయ ప్రభుత్వాలూ అనేక సంవత్సరాలు నిదానంగా ఆలోచించాక ఒక ఒప్పందానికి వచ్చాయి. ఓరిసండ్ జలసంధి మీదుగా - దక్షిణాగ్ర స్వీడిష్ నగరమైన మాల మూఫ్నూ; డెన్మార్క్ రాజధాని కోపెన్ హాగననూ (ఇక్కడే సుప్రసిద్ధ కథారచయిత హాన్స్ క్రిస్టియన్ ఆండర్సన్ నివసించాడు) కలుపుతూ నాలుగేళ్ళ క్రితం వంతెన నిర్మాణం ప్రారంభమయింది. వంతెన ప్రారంభోత్సవాన్ని చూడడానికి ఉభయ ప్రాంతాలలోనూ వేలాది మంది ప్రేక్షకులు ఉత్సాహంగా గుమిగూడారు.\n\nజాతీయ క్షమాపణ!\nబ్యాంకాక్లోని ఒక టాక్సీడ్రైవర్ కూతురు పద్నాలుగేళ్ళ ఆయిషానవావీ. ఆమె జూన్ నెలలో లాంకావీ అనే మలేషియా దీవికి చేరింది. ఆమె రాక శాపవిముక్తిని కలిగిస్తుందని అక్కడి ప్రజలు పలువురు ఆశించారు. 200 సంవత్సరాలకు పూర్వం థాయ్లాండ్ అందాలరాశి మసూరీ ఆ దీవిని శపించింది. ఆయిషా ఆమె వంశానికి చెందిన యువతి. థాయిలాండ్లోని ఫుకెట్లో పుట్టిన మసూరీ, మెరుగైన బతుకు తెరువు వెతుక్కుంటూ మలేషియాలోని లాంకావీ చేరుకొని ఒక మలయా సైనికుణ్ణి వివాహమాడింది. కొన్నాళ్ళకు ఆమె భర్త యుద్ధానికి వెళ్ళాడు. మసూరీ అందాన్ని చూసి అసూయచెందిన గ్రామాధికారి భార్య ఆమె భర్తపట్ల విశ్వాసంగా లేదని నిందారోపణ చేసింది. ఆమెకు మరణ శిక్ష విధించి, దానికని నిర్దేశించిన కత్తితో పొడిచిచంపారు. ఆమె శీలవతి, నిరపరాధి అని నిరూపించడానికా అన్నట్టు ఆమె శరీరం నుంచి తెల్లటి నెత్తురు కారింది. మసూరీ మరణిస్తూ ఆ దీవిలో ఏడుతరాల వరకు ఆడపిల్లలే పుట్టరని శపించింది. ఆ తరవాత కొన్నాళ్ళకు సయాం (ఇప్పటి థాయ్లాండ్) మలేషియా మీద దండెత్తింది. మసూరీ ఏకైక సంతానమైన ఆమె కొడుకు, కుటుంబీకులు ఫుకెట్కు తిరిగివెళ్ళారు. ఇప్పుడు ఆయిషాకు మలేసియా ఘన స్వాగతం పలికింది. జాతీయ క్షమాపణలు చెప్పుకోవడంతో పాటు పౌరసత్వం, నివాసం, ఉద్యోగం కల్పించింది. ఆయిషా ఆ దీవిలోని మసూరీ సమాధిని దర్శించడానికి వెళ్ళినప్పుడు మూఢ విశ్వాసం గల పలువురు ప్రజలు ఆమెను చుట్టుముట్టారు!",
            "book_page_end": 7
        },
        {
            "title": "బాలరచయితలకూ, చిత్రకారులకూ ఆహ్వానం!",
            "book_page_start": 8,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "ఆహ్వానం",
            "moral": "లేదు",
            "keywords": [
                "పోటీ",
                "రచనలు",
                "చిత్రాలు",
                "బహుమతులు"
            ],
            "characters": [],
            "locations": [
                "చెన్నయ్"
            ],
            "content": "'నవంబర్ 2000 చందమామ పిల్లల ప్రత్యేక సంచికగా వెలువడనున్నది!\nపదహారేళ్ళలోపు బాలబాలికలకు అపూర్వ అవకాశం!\n\nరచనలు : వెయ్యి పదాలకు మించకుండా చక్కని కథలను స్వయంగా ఆలోచించి రాసి, పేరుపెట్టి పంపండి. తెలుగు, తమిళం, హిందీ, మరాఠీ, ఒరియా, బెంగాలీ, ఇంగ్లీషు భాషలలో ఏ భాషలోనైనా సరే ఒక్కొక్కరు మూడు కథల వరకు పంపవచ్చు.\n\nచిత్రాలు : సుప్రసిద్ధ పౌరాణిక దృశ్యాన్ని గాని, చారిత్రక ఘట్టాన్నిగాని (దానిని మాటలలో సూచించాలి) చిత్రంగా / వర్ణచిత్రంగా వేసి మాకు పంపాలి. వచ్చిన ఎంట్రీలలో ఉత్తమమైన వాటిని ఎంపికచేసి, వాటిని వేసి పంపిన బాల చిత్రకారులను దసరా సెలవులలో (మా ఖర్చులతో) చెన్నక్కి రప్పించి, ప్రత్యేక సంచిక కోసం నిర్దేశించిన కథలకు వాళ్ళ చేత బొమ్మలు వేయిస్తాం.\n\nఎంట్రీలు మాకు చేరవలసిన ఆఖరు తేదీ : 18 సెప్టెంబర్, 2000\nబహుమతులు : ప్రతిభావంతమైన ప్రయత్నాలకు ఆకర్షణీయమైన బహుమతులు ఉంటాయి!\nహామీ పత్రం : ఈ పోటీలో పాల్గొనే బాలబాలికలు కింది కూపన్లో తల్లి/తండ్రుల సంతకం తీసి పంపడం మరచిపోకండి.\n\nపేరు\nవయసు / పుట్టిన తేది\nతరగతి పాఠశాల\nఇంటి చిరునామా\nపిన్ కోడ్ :\nఎంట్రీల వివరాలు :\n1.\n2.\n3.\nఅబ్బాయి / అమ్మాయి సంతకం\nపైన కనబరచిన ఎంట్రీలు మా అబ్బాయి / అమ్మాయి మరెవ్వరి సాయం లేకుండా సొంతంగా రాసినవి / వేసినవి అని ధ్రువ పరుస్తున్నాను.\nతల్లి / తండ్రి సంతకం",
            "book_page_end": 8
        },
        {
            "title": "ఇద్దరు రాకుమారులు",
            "book_page_start": 9,
            "pdf_page_start": 9,
            "pdf_page_end": 14,
            "author": "రాఘవరాజు పట్టాభిరామరాజు రచన",
            "genre": "బేతాళ కథ",
            "moral": "పరిస్థితులకు అనుగుణంగా ప్రవర్తించడం స్వార్థం కాదు. స్థిరబుద్ధి, పట్టుదలలు సందర్భానుసారం నిర్ణయించబడతాయి.",
            "keywords": [
                "విక్రమార్కుడు",
                "బేతాళుడు",
                "రాకుమారులు",
                "ప్రేమ",
                "రాజనీతిజ్ఞత"
            ],
            "characters": [
                "విక్రమార్కుడు",
                "బేతాళుడు",
                "చంద్రదత్తుడు",
                "జయంతి",
                "రుద్రకేతుడు",
                "వీరసేనుడు",
                "వైభవవర్మ"
            ],
            "locations": [
                "శ్రీచందనపురం",
                "ప్రణయపురం",
                "ప్రచండగిరి"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, “రాజా, ఇంత అర్ధరాత్రి వేళ, భీతిగొలిపే ఈ శ్మశానంలో, సాధించదలచిన దానికోసం, నానా శ్రమలకూ లోనవుతున్నా సడలని నీ పట్టుదల నాకు ఆశ్చర్యం కలిగిస్తున్నది. నీలాగే పట్టుదలా, స్థిరబుద్ధిగల ఇద్దరు రాకుమారులు ఆఖరి క్షణంలో తమ స్వార్థప్రయోజనాలకు లొంగిపోయి, తమ స్వభావాలకు విరుద్ధంగా ప్రవర్తించారు. నువ్వూ, ఏదో ఒకనాడు వాళ్ళలాగే ప్రవర్తించి నలుగురిలో నవ్వులపాలు కాగలవేమో అన్న అనుమానం కలుగుతున్నది. నీకు తగు హెచ్చరికగా వుండేందుకు, వాళ్ళ కథ చెబుతాను, శ్రమ తెలియకుండా, విను,” అంటూ ఇలా చెప్ప సాగాడు:\n\nఇరుగుపొరుగున వున్న శ్రీచందన, ప్రణయపుర రాజ్యాల రాజులు, ప్రచండగిరి రాజుకు సామంతులు. శ్రీచందనపురాన్ని చంద్రదత్తుడనే రాజు పాలించేవాడు. ఆయనకు జయంతి అనే ఒక్కగా నొక్క కుమార్తె. ఆమెను మహారాజు, కొడుకులా పెంచి క్షత్రియోచిత విద్యలన్నీ నేర్పాడు. ఇప్పుడు యువరాణి యుక్తవయస్కు రాలైంది. సహజంగా ఆమె అద్భుత సౌందర్య రాశి, దానికి తోడు యవ్వనం తెచ్చిన నిగా రింపుతో జగదేక సుందరిలా కనిపించసాగింది.\n\nఒకనాడు ఆమె చెలికత్తెలతో కలిసి వన విహారానికి వెళ్ళింది. ఆ సమయంలో కోయ గూడెం పెద్ద ఒకడు, జయంతికి ఒక తెల్ల అడవిగుర్రంపిల్లను కానుకగా ఇచ్చాడు. ఆ అడవిగుర్రపుపిల్లకు యువరాణి అశ్వశాలలో, ఒక ప్రత్యేక స్థావరం ఏర్పాటు చేయించి, దానికి నీరు, మేతను తనే స్వయంగా పెట్టేది. రెండు సంవత్సరాలు గడిచేసరికి అది ఎత్తుగా, దృఢంగా పెరిగింది. ఒకనాడు అశ్వశిక్షకుడు, తెల్లగుర్రానికి కళ్ళెం అవీ వేసి, యువరాణి దానిమీద స్వారీ చేసేందుకు సిద్ధం చేశాడు. పక్షం రోజులలో శిక్షణ పూర్తయింది. ఇప్పుడు, యువరాణి దానిమీద కూర్చుని అలా అదిలిస్తే చాలు, అది వాయువేగంతో పరిగెత్తేది. \n\nఇలావుండగా - అడవి ఏనుగులు రాత్రి వేళవచ్చి, సమీపగ్రామాల్లోని చెరుకు తోటలను ధ్వంసం చేస్తున్నాయని, గ్రామ వాసులు ప్రచండగిరి చక్రవర్తికి మొర పెట్టుకున్నారు. చక్రవర్తి కుమారుడు యువరాజు రుద్ర కేతుడు, కొంత మందిభటుల్ని వెంటబెట్టుకుని అడవికి వెళ్ళాడు. చీకటి పడగానే భటులు కాగడాలు వెలిగించారు. చూస్తూండగానే, కొన్ని ఏనుగులు గుంపుగా గ్రామాలకేసి రాసాగాయి. కొందరు భటులు డప్పులు వాయిస్తూండగా, మరికొందరు వాడి బాణా లను గురిచేసి వాటిని కొట్టారు. ఈ గందర గోళానికి బెదిరిపోయి ఏనుగులు చెల్లా చెదురుగా తిరిగి అడవిలోకి పారిపోయాయి. మర్నాటి ఉదయం రుద్రకేతుడూ, భటులూ అడవి దాపున వున్న శ్రీచందన పురానికి చేరుకున్నారు. రాజు చంద్రదత్తుడు అందరికీ ఘనంగా సత్కారం చేసి, తగు విధంగా విడిది ఏర్పాటు చేశాడు. ఆ సమయంలో రాకుమారి జయంతిని చూసిన రుద్రకేతుడు, పాలరాతి బొమ్మలా వున్న ఇటువంటి అందగత్తె తన పట్టమహిషి అయితే ఎంత బావుండును అనుకున్నాడు. ఆ తరవాత కొంతసేపటికి రుద్రకేతుడు, అశ్వశాలలోని తెల్లగుర్రాన్ని చూస్తూనే, రాజు చంద్రదత్తుడితో, “ఆహా, గుర్రమంటే ఇలా వుండాలి! ఈ గుర్రం నాకు కావాలి,” అన్నాడు. అటుగావచ్చిన యువరాణి, ఆ మాటలు విని రుద్రకేతుడితో, “ యువరాజా! గుర్రాన్ని తీసుకువెళ్ళండి. దీన్ని చిరుకానుకగా మీకు సమర్పించుకుంటున్నాం,” అన్నది. \n\nఇది జరిగిన కొన్నాళ్ళకు, నవరాత్రి ఉత్సవాలు వచ్చాయి. రాజు చంద్రదత్తుణ్ణి ఆహ్వానించడానికి ప్రణయపురి యువ రాజు వైభవవర్మ శ్రీచందనపురానికి వచ్చాడు. అతడు రావడానికి మరొక కారణం రాకుమారి జయంతి. అతడూ, జయంతీ ఒకరినొకరు గాఢంగా ప్రేమించుకున్న సంగతి, ఇరు పక్షాల పెద్దలకూ తెలుసు. ఆనాటి సాయంకాలం మాటల సంద ర్భంలో జయంతి, వైభవవర్మకు తన తెల్ల గుర్రాన్ని చక్రవర్తి కుమారుడు రుద్రకేతు తీసుకుపోవడం ఎంతో మనస్తాపం కలిగించిం దని చెప్పి, “అతడి దురుసుతనం, అహంకారం అంతాయింతా కాదు!” అన్నది. “ఏంచేస్తాం, అతడు చక్రవర్తి కుమా రుడు, మనం సామంతులం! ఇక ఆ గుర్రం సంగతి మరిచిపో,”అన్నాడు వైభవవర్మ. \n\nఆ మరసటిరోజు వైభవవర్మ తన రాజ్యానికి తిరిగి వెళ్ళాడు. ఆ సమయంలో పట్టణంలోని అతిపురాతనమైన దేవీ ఆలయానికి మర మ్మతులు జరుగుతున్నవి. పనివాళ్ళు ప్రాకా రపు గోడకు పునాదులు తవ్వుతూండగా, నీలం రంగులో మెరిసిపోతున్న ఇంద్రనీల మణి ఒకటి బయటపడింది. ఆ మణిని పొదిగి, అమ్మ వారికి నవరాత్రుల సందర్భంగా ఒక కిరీటాన్ని తయారుచేయించాలని, వైభవ వర్మ తండ్రి వీరసేనుడు నిశ్చయించాడు. అయితే, ఇంద్రనీలమణి దొరికిన వార్త వేగుల ద్వారా విన్న యువరాజు రుద్రకేతుడు, -చక్రవర్తి అయిన తన తండ్రి త్వరలోనే తనను మహారాజును చేసి విశ్రాంతి తీసుకో బోతున్నాడనీ, తనకు జరిగే పట్టాభిషేక సమయంలో, ఆ మణిని తన కిరీటంలో ధరించాలని వున్నదనీ, కనుక వెంటనే పంపవల సిందిగా, రాజు వీరసేనుడికి ఆదేశం పంపాడు. \n\nఇది విని కలతచెందిన వీరసేనుడు ఏమి చేయడమా అని ఆలోచిస్తూండగా, వైభవవర్మ కల్పించుకుని, “ఇందులో అంతగా ఆలోచించ వలసిందేమీ లేదు, నాన్నగారూ! మనకు దైవ కార్యం కంటే ప్రజాక్షేమం ముఖ్యం,” అన్నాడు. వీరసేనుడు మౌనంగా తల ఊపాడు. మర్నాడు వైభవవర్మ ప్రచండగిరికి బయలు దేరి వెళ్ళి, మణిని స్వయంగా రుద్రకేతుడికి అందజేశాడు. వారం తిరక్కుండానే ప్రణయపురిలో దేవీ నవరాత్రులు ప్రారంభమైనాయి. ఉత్సవాలకు ఒక రోజు ముందుగానే, శ్రీచందనపురం నుంచి రాజూ, రాణీ, జయంతీ ప్రణయపురం చేరుకున్నారు. దేవీ ఉత్సవాల చివరి రోజున ప్రచండగిరి నుంచి యువరాజు రుద్రకేతుడు వచ్చాడు. తెల్లవారు జామున వసంతోత్సవాల సంరంభం ఆరంభమయింది. రాజమందిరం ముందు వెండితొట్టెలో పసుపు, కుంకుమ, చందనం కలిపిన వసంతాన్ని వైభవవర్మ బంగారు చెంబుతో ముంచి జయంతి తల మీదపోశాడు. జయంతి చిరుకోపంతో అతడి చేతిలోని చెంబు గుంజుకుని, వసంతాన్ని ముంచి వైభవవర్మ మీద పోయడానికి అతడి వెంటబడింది. \n\nఇదిచూసిన రుద్రకేతు ఈర్ష్యతో భగ్గు మన్నాడు. ఆలస్యం చేస్తే జయంతి తనకు దక్కదన్న భయం కలిగింది. అతడు చరచరా నడిచి, రాజు చంద్రదత్తుణ్ణి సమీపించి, “మహారాజా! వచ్చే కార్తీక శుద్ధ దశమినాడు, నాకు పట్టాభిషేక మహోత్సవం జరుగుతుంది. అదే సుముహూర్తానికి మీ జయంతిని, నా పట్టమహిషిని చేసుకోవాలని నిశ్చయించు కున్నాను. నేను అల్లుడు కావడం, మీకు అభ్యంతరం కాదనుకుంటాను,” అన్నాడు. ఈ మాటలు విని చంద్రదత్తుడు నివ్వెర పోయాడు. పక్కనే వున్న రాజు వీరసేనుడు ఈ ఆకస్మిక పరిణామానికి విస్తుపోయాడు. చంద్రదత్తుడు వెంటనే ఏ జవాబూ చెప్ప లేక వూరుకున్నాడు. అతడి మౌనానికి కారణం గ్రహించిన రుద్రకేతుడు కోపంగా, “మీ కుమార్తెకు నాతో వివాహం చెయ్యడం ఇష్టం లేకపోతే చెప్పండి. నేను కోరుకున్నది ఎలా దక్కించుకోవాలో, నాకు బాగా తెలుసు!” అన్నాడు. \n\nకొద్దిదూరంలోవుండి రుద్రకేతుడు తీవ్ర స్వరంతో మాట్లాడడం విన్న వైభవవర్మా, జయంతీ తండ్రి దగ్గరికి వచ్చారు. జయంతి తండ్రికేసి సంగతేమిటన్నట్టు చూసింది. అయితే, చంద్రదత్తుడు, కుమార్తెకేసి నిస్సహాయంగా చూసి వూరుకున్నాడు. అప్పుడు, రుద్రకేతుడు కాస్త వెట కారంగా,“సంగతేమిటో, నేను చెబుతాను, జయంతీ! నువ్వు త్వరలో, కానున్న ప్రచండ గిరి చక్రవర్తికి పట్టపురాణి కాబోతున్నావు. ఆ ఆనందంతో ఉక్కిరిబిక్కిరైన మీ నాన్న గారికి, నీకు సంగతి చెప్పడానికి మాటలు పెగలడం లేదు,” అన్నాడు. \n\nజయంతి వెంటనే, “మన్నించండి, యువ రాజా! ఈ వివాహం నాకు ఆమోదయోగ్యం కాదు. ఇదివరకే నేను, మరొకరిని వివాహ మాడేందుకు నిశ్చయించుకున్నాను,” అన్నది. “ఓహోఁ, అదా సంగతి! ఈ వైభవవర్మ కేవలం సామంత యువరాజు. రేపే నేను, మా నాన్నగారితో సంప్రదించి, మీ రెండు రాజ్యాలపై యుద్ధం ప్రకటిస్తాను. అప్పుడు, ఈ వైభవవర్మ కు ఉరిశిక్షా తప్పదు; నువ్వు నన్ను చేపట్టకా తప్పదు,” అన్నాడు రుద్రకేతుడు కోపంతో ఊగిపోతూ. అప్పుడు, వైభవవర్మ కల్పించుకుని, “యువరాజా, ఆవేశపడకండి! జయంతితో, నా వివాహానికి పెద్దల ఆశీర్వాదం కూడా వున్నది. ఇప్పుడు మీరు వ్యక్తిగత కక్షలతో, మా రాజ్యాలమీద యుద్ధం ప్రకటించడం, ఏమాత్రం ధర్మం అనిపించుకోదు,” అన్నాడు. \n\nఇది వింటూనే రుద్రకేతు రౌద్రంగా, “మూర్ఖుడా, భావి ప్రచండగిరి చక్రవర్తితో, మాట్లాడే తీరు ఇదేనా?” అన్నాడు. ఆ మరుక్షణం, వైభవవర్మ కత్తిపిడి మీద చేయి వేసి, “యువరాజా, ఒక పని చేద్దాం! ఇరువురం కత్తి యుద్ధానికి పూను కుందాం. ఇందులో ప్రాణాలతో బయట పడినవాడు, జయంతిని వివాహమాడతాడు. అప్పుడు, మన మూడు రాజ్యాల మధ్యా యుద్ధ ప్రమాదం తప్పుతుంది. అపారమైన జననష్టం, ధననష్టం వుండదు. కత్తి దూయండి, మరి!” అన్నాడు గంభీరంగా. వైభవవర్మ ఇలా అనగానే, రుద్రకేతు క్షణకాలం నివ్వెరపోయి, తర్వాత శాంతంగా, \"ప్రణయపురి యువరాజా! మనిద్దరి మధ్యా ఎలాంటి కత్తియుద్ధం అవసరం లేదు. నువ్వూ, జయంతీ వివాహమాడి సుఖంగా వుండండి. ఆమె పట్ల నేను అనాగరికంగా ప్రవర్తించాను, అందుకు విచారిస్తున్నాను,” అన్నాడు. \n\nబేతాళుడు ఈ కథచెప్పి, “రాజా, రాకుమారి జయంతి, తను ఎంతగానో ముచ్చటపడే తెల్లగుర్రాన్ని రుద్రకేతుడి కివ్వవలసిన పరిస్థితికి చాలా బాధపడింది. వైభవవర్మ ఆ గుర్రం సంగతి మరిచిపొమ్మని ఆమెకు చెప్పాడు. అలాగే తనకు లభించిన ఇంద్ర నీలమణిని రుద్రకేతుడు కావాలన్నప్పుడు, అతడి పరం చేశాడు. ఈ సందర్భాలలో వైభవవర్మ, రుద్రకేతుడంటే భయపడు తున్నాడనే కదా అనుకోవాలి? అలాంటి వాడు జయంతి విషయం వచ్చేసరికి, అతడిపై కత్తి దూయడానికి సిద్ధపడ్డాడు. అలాగే, తను కోరిందల్లా సాధించితీరాలనే మొండి పట్టుదలగల రుద్రకేతుడు, వైభవ వర్మ కత్తి దూయమన్నప్పుడు భీరువులా ప్రవర్తించాడు. ఇదంతా చూస్తూంటే, ఈ రాకుమారులు ఏ ఎండకాగొడుగు పట్టే స్వార్థపరులూ, భీరువులూ తప్ప, పట్టుదలా, స్థిరబుద్ధి వున్నవాళ్ళు కాదన్న సందేహం కలుగుతున్నది. ఈ సందేహాలకు సమా ధానం తెలిసికూడా చెప్పకపోయావో, నీ తల పగిలిపోతుంది,” అన్నాడు. \n\nదానికి విక్రమార్కుడు, “స్వార్థం, పట్టుదలా, స్థిరబుద్ధి అనేవాటిని, ఆయా వ్యక్తులపై పరిస్థితుల ప్రభావాన్ని పరిగణన లోకి తీసుకుని, నిర్ణయించవలసివుంటుంది. ఇరువురూ కోరి వివాహమాడదలచిన వాళ్ళు స్వార్థపరులుకారు. ఎంత పట్టుదలవున్నా, కార్యసాధనలో నూటికి నూరువంతులు ఓటమి తప్పదని తెలిసినప్పుడు, తిరోగ మించడం పట్టుదల లేకపోవడం కాదు. అలాగే, ఎంతటి స్థిరబుద్ధి, ఆత్మాభిమానం వున్నా, ప్రబలుడైన శత్రువు నుంచి పారి పోవడం, భీరుత్వమనిపించుకోదు. ఈ కార ణాలవల్ల ప్రేమించిన యువతి కోసం కత్తి దూయడానికి సిద్ధపడిన వైభవవర్మా, యుద్ధ మంటూ తటస్థిస్తే, జరగబోయే ధన ప్రజా నష్టానికి వెరచిన రుద్రకేతూ, తమ తమ స్వభావాలకూ, రాజనీతిజ్ఞతకూ అనుగుణం గానే ప్రవర్తించారు,” అన్నాడు.",
            "book_page_end": 14
        },
        {
            "title": "గానుగెద్దు-గంగిరెద్దు",
            "book_page_start": 15,
            "pdf_page_start": 15,
            "pdf_page_end": 17,
            "author": "దాసరి వెంకటరమణ",
            "genre": "నీతి కథ",
            "moral": "అహంకారం తగదు. కష్టపడి పనిచేసే ప్రతి జీవికీ గౌరవం ఇవ్వాలి.",
            "keywords": [
                "అహంకారం",
                "సోమరితనం",
                "గానుగెద్దు",
                "గంగిరెద్దు",
                "ఆత్మవిమర్శ"
            ],
            "characters": [
                "సుందరం",
                "వీరయ్య",
                "భైరవయ్య"
            ],
            "locations": [
                "రామాపురం"
            ],
            "content": "సుందరం అనే వాడు, రామాపురంలో ధనికు డైన చలపతి అనే ఒక వ్యాపారి కొడుకు. చిన్నప్పటినుంచీ, పట్నంలో తనమేనమామ దగ్గరవుండి చదువుకున్నాడు. అయితే, తండ్రి బాగా గారాబం చెయ్యడం, అడిగి నప్పుడల్లా డబ్బు పంపడం మూలాన, సుందరం చెడు స్నేహాలవైపు మొగ్గి, చివరకు ఎలాగో చదువు పూర్తి అయ్యిందనిపించి, రామాపురం తిరిగి వచ్చాడు. సుందరానికి తాను పట్నంలో చదివి వచ్చానని, బాగా అహంకారం. ఆ అహంకారం అతడి ప్రతి మాటలోనూ కనిపించేది. సహ జంగా వాగుడుకాయ అవడంవలన, వాదనలో తన తెలివితేటలు ప్రదర్శిస్తూ, ఎప్పుడూ తనదే పైమాట కావాలని తాపత్రయపడేవాడు. ఒకరోజు స్నేహితులతో కలిసి, వీధి వెంట వెళుతున్న సుందరానికి వీరయ్య అనేవాడు చేతికి కట్టు కట్టుకుని ఎదురుపడ్డాడు. “ఏం, వీరయ్యా! చేతికి ఏమిటా కట్టు?” అని అడిగాడు సుందరం. “కిందపడ్డానండి,” అన్నాడు వీరయ్య. \"అయ్యో, ఎలా పడ్డావు?” అని అడి గాడు సుందరం. “పరిగెత్తుతూంటే పడ్డానండి,” అన్నాడు వీరయ్య. “అలాగా! అసలు ఎందుకు అలా పరిగెత్త వలసివచ్చింది?\" అని ప్రశ్నించాడు సుందరం. “వీధికుక్కొకటి వెంటబడింది, చూడక దాని తోక తొక్కానండి,\" అన్నాడు వీరయ్య బాధగా. “ఎందుకు చూడలేదు?\" అన్నాడు సుందరం. “ ఏదో పరధ్యానంగా వుండి,” అంటూ వీరయ్య వెళ్ళబోయాడు. “ఒక్క క్షణం ఆగు, వీరయ్యా! ఎందుకా పరధ్యానం?” అన్నాడు సుందరం. “ఏం చెప్పమంటారయ్యా! ఏదో ఆలో చిస్తూ నడుస్తున్నాను, చూసుకోలేదు,\" అన్నాడు వీరయ్య. “ఏం, ఆలోచిస్తున్నావు?” అని సుందరం రెట్టిస్తూ అడిగాడు. వీరయ్య దిగులు ముఖం పెట్టి, “ ఏవో మా ఇంటి గొడవలు, అంతే, ” అన్నాడు. ఆ తర్వాత, సంభాషణ వేగం పుంజుకున్నది. “సరే! పరిగెత్తుతూంటే కిందఎందుకు పడ్డావు?” అన్నాడు సుందరం. “కాలికి ఏదో అడ్డుపడింది!” “ఏం అడ్డుపడింది?” \"ఏమోనయ్యా, నేను చూడలేదు,\" అన్నాడు వీరయ్య. “సరే! కిందపడితే, కుడిచేతికే ఎందుకు దెబ్బ తగిలింది? ఎడమచేతికి ఎందుకు తగల్లేదు?” వీరయ్య, సుందరంవంక ఎగాదిగా చూసి, అక్కణ్ణించి పరిగెత్తబోయాడు. సుందరం, అతణ్ణి పట్టుకుని ఆపి, “చూడూ! మళ్ళీ తప్పు చేస్తున్నావు. కుక్క తోక తొక్కడం తప్పు. అది వెంటబడితే పరిగెత్తడం తప్పు. ఇవిగాక, ఇంకా మరికొన్ని తప్పులు!\" అన్నాడు. “అయ్యా! ఈసారికి నన్నొదిలెయ్యండి. ఇంకెప్పుడూ ఇలాంటి తప్పులు చేయను,” అంటూ, వెళ్ళిపోయాడు వీరయ్య. మరొకసారి, స్నేహితులతో కలిసి, వీధిలో వెళ్తున్న సుందరం దృష్టి, భైరవయ్య నూనె గానుగ మీద పడింది. ఎద్దు ఏమాత్రం పక్కచూపు లేకుండా, అదే పనిగా తిరుగు తున్నది. భైరవయ్య గానుగకు కాస్త దూరంలో చెట్టుకింద, ఎద్దుకు దాణా కలిపిన కుడితిని తయారు చేస్తున్నాడు. సుందరం కాసేపు భైరవయ్యను ఆటపట్టించాలనిపించి, స్నేహితు లతో అటువేపు నడిచాడు. భైరవయ్యకు, సుందరం గురించి పూర్తిగా తెలుసు. అయినా ఓపికగా అతడు అడిగిన ప్రతి ప్రశ్నకు పొడిపొడిగా, సూటిగా తెలివిగా సమాధానాలు చెప్పుకుంటూ వచ్చాడు. భైరవయ్య జవాబులు చివరకు సుందరానికే విసుగనిపించసాగింది. సుందరం కొద్దిసేపు మౌనంగా వూరుకుని, “అవును, భైరవయ్యా! గానుగెద్దుకెందుకు అంత విలువైన ఉలవలూ, తవుడూ పెట్టి కుడితి కలుపుతున్నావు? అదేమంతపని చేస్తుందని?” అని అడిగాడు. “ఎందుకు పనిచేయదు. ముప్పొద్దులా గానుగను ఆడిస్తూ తిరుగుతూంటుందిగా!\" అన్నాడు భైరవయ్య. నువ్వు లోపల ఏదో పనిలో వున్నా వనుకో, అప్పుడు తిరుగుతుందని ఏం నమ్మకం? అట్టే నిలబడి పోవచ్చు గదా!\" అన్నాడు సుందరం. భైరవయ్య, సుందరం కేసి తిరిగి, \"అందుకే ఎద్దుమెడలో ఒక గంట కట్టాను. నేను లోపల ఏ పనిచేసుకుంటున్నా, ఆ గంట చప్పుడును బట్టి, ఎద్దు తిరుగుతున్నదీ లేనిదీ తెలిసి పోతుంది,” అన్నాడు. \" అది తిరగకుండా, ఒక చోట నిలబడి ఊరికే తలవూపుతూండవచ్చు కదా! అప్పుడు అది చేస్తున్న మోసం, నీకెలా తెలుస్తుంది? \" అని అడిగాడు సుందరం. ఆ ప్రశ్నతో భైరవయ్యకు ఒళ్ళు మండి పోయింది. సుందరం కేసి తీవ్రంగా చూస్తూ, “అది నన్ను మోసగించడానికి పట్నంలో అడ్డమైన చదువులూ చదివి వచ్చిందా ఏమన్నానా?” అన్నాడు. భైరవయ్య జవాబుకు సుందరం మిత్రు లందరూ గొల్లున నవ్వారు. సుందరానికి తలకొట్టేసినట్లయింది. అతడి నోట మాట పెగలలేదు. అప్పుడు భైరవయ్య, “చూడు, సుందరం! ఇంత తిని, ఏ పనీ చేయకుండా వీధుల వెంట గాలికి తిరిగేవాణ్ణి, ఎందుకలా గాను గెద్దులాగానో, గంగిరెద్దులాగానో తిరుగుతావని కోప్పడతారు. కానీ అదెంత తప్పో తెలుసా? ఎందుకంటే, గానుగెద్దు కష్టపడి గానుగ తిప్పి నూనె తీస్తుంది. గంగిరెద్దు ఊరూరూ తిరుగుతూ, తన ఆట చూపిస్తూ అందరినీ ఆనందపరిచి - తనను నమ్ముకున్న యజ మానిని పోషిస్తుంది. అటువంటి ఎద్దులతో, గాలికి తిరిగే సోమరివెధవను పోల్చడం, ఎంతో అన్యాయం కదా!” అన్నాడు. సుందరం మారుమాట్లాడకుండా, తల వంచుకుని అక్కడినుంచి వెళ్ళిపోయాడు. ఆనాటినుంచీ అతడు, తండ్రితోపాటు వ్యాపారం చూసుకుంటూ, కొద్ది కాలంలోనే తన తెలివి తేటలతో వ్యాపారాన్ని అభివృద్ధి చేశాడు.",
            "book_page_end": 17
        },
        {
            "title": "స్వర్ణసింహాసనం – 10",
            "book_page_start": 19,
            "pdf_page_start": 19,
            "pdf_page_end": 25,
            "author": "లక్ష్మీగాయత్రి",
            "genre": "జానపద సీరియల్",
            "moral": "న్యాయం, ధర్మం, మరియు బాధ్యతలను నిర్వర్తించే విధానం సందర్భానుసారం ఉంటుంది. ఔదార్యం, స్నేహం సాటి మానవులకు సహాయం చేయడంలో వ్యక్తం కావాలి.",
            "keywords": [
                "స్వర్ణసింహాసనం",
                "న్యాయవర్ధనుడు",
                "విజయదత్తుడు",
                "న్యాయం",
                "వర్తకులు",
                "కుటుంబ కలహాలు"
            ],
            "characters": [
                "విజయదత్తుడు",
                "న్యాయవర్ధనుడు",
                "రత్నగుప్తుడు",
                "మణికర్ణుడు",
                "చంద్రన్న",
                "వీరనందుడు",
                "ముసలి తల్లి",
                "కొడుకు",
                "కుమారకేతుడు"
            ],
            "locations": [
                "కౌండిన్యదేశం",
                "భౌమదేశం",
                "న్యాయస్థానం"
            ],
            "content": "[కౌండిన్యదేశపు యువరాజు విజయదత్తుడు, పట్టాభిషేకానికి సంసిద్ధుడై, స్వర్ణసింహాసనం తొలి రెండు మెట్లమీద సాలభంజికల రూపంలో వున్న సత్యశక్తి, ధర్మశక్తి అడిగిన ధర్మసందేహాలకు యుక్తియుక్తంగా సమాధానాలు చెప్పి మెప్పించాడు. మూడవ మెట్టుమీది న్యాయసాలభంజిక విజయదత్తుడి న్యాయ నిర్ణయశక్తిని పరీక్షించడానికి - న్యాయవర్థన మహారాజును గురించీ ఆయన సమక్షానికి విచారణకు వచ్చిన మూడు తగవులను గురించీ వివరించసాగింది. తరవాత –]\n\nమణికర్ణుడి మాటలకు ఎక్కడా అడ్డుతగల కుండా, అంతా శ్రద్ధగా విన్న న్యాయవర్ధన మహారాజు, అతడు ముగించగానే, రత్న గుప్తుడివైపు తలతిప్పాడు. వెంటనే రత్నగుప్తుడు లేచి, రాజుకు మళ్ళీ నమస్కరించి, “మహారాజా, తమకు నేను కొత్తవాణ్ణి కాను. గత ముప్ఫై సంవత్స రాలుగా నేను ఎంత నిజాయితీగా వ్యాపారం చేస్తూ బతుకుతున్నానో, వర్తకులందరితో బాటు తమకూ తెలుసు! వ్యాపారంలో నేను ఎంత ఆర్జించానో కూడా తమకు తెలియంది కాదు. అటువంటిది, నేను డబ్బు కోసం ఒక విదేశీ కుర్రవాణ్ణి ఎందుకు మోసం చేస్తాను ప్రభూ? నేనతడికి నలభైవేల రూకలూ ఎంచి ఇచ్చి మరీ సరుకు స్వాధీనం చేసుకున్నాను. ఇంతకంటే ఏమి చెప్పటానికీ, నాకు నోరు రావటం లేదు. ఇంత కాలానికి, ఈ విదేశీ కుర్రవాడిమోసకారితనం వల్ల, నిండు సభలో ఇలా దోషిగా నిలబడవలసిరావటమే, నాకు ప్రాణాంతకంగా వున్నది,”అంటూ గద్గద స్వరంతో చెప్పి, తలవంచుకున్నాడు. రత్నగుప్తుడి మాటలకు న్యాయవర్ధనుడు చిన్నగా నవ్వి, “రత్నగుప్తా, భగవంతుడైన శ్రీకృష్ణుడే వెన్నదొంగగా ముద్రపడ్డాడు. సాధారణ మానవులమైన మనం, విధిలీల లకు తలవంచక తప్పదు. ఇంతకూ, నీ వ్యాపారానికీ, వంశానికీ ఒక్కగా నొక్క వారసుడైన, నీ ముద్దుబిడ్డ హేమగుప్తుడు కుశలమే గదా?” అంటూ ఆప్యాయంగా పరామర్శించాడు. ఆ కుశలప్రశ్న వినగానే రత్నగుప్తుడి మొహం కాస్త కళ తప్పి, తల మరికాస్త కిందికి వంగింది. “కుశలమే, ప్రభూ!” అంటూ రత్న గుప్తుడు నెమ్మదిగా జవాబిచ్చాడు. మహారాజు తల పంకించి, “రత్నగుప్తా, నువ్వు సభాసదులమధ్య దోషిగా చింతపడ నవసరం లేదు. అలా ఏకాంతంగా కూర్చుని నిర్మల హృదయంతో దైవధ్యానం చెయ్యి. భగవంతుడు సర్వాంతర్యామి. ఆ దివ్య దృష్టిని, ఏ అన్యాయమూ దాటి పోలేదు, అని, భటులవైపు చూసి, రత్నగుప్తుణ్ణి లోప లికి తీసుకువెళ్ళమని సైగచేసి, మణి కర్ణుడితో, “మణికర్ణా! రత్నగుప్తుడు పెద్ద మనిషి! అతనికి తన కుమారుడెంతో నువ్వూ అంతే. అనవసరంగా వ్యధ చెందక, కాసేపు అలా కూర్చో!” అన్నాడు. ఆ మాటలు విని, రత్నగుప్తుడు దిగాలు పడిపోతూ భటుల వెనక బయలుదేరాడు. రాజు ఎవరిని దోషిగా నిర్ణయిస్తున్నాడో అర్థం గాక తికమక పడుతూ, భటులు చూపించిన చోట చతికిలబడ్డాడు, మణికర్ణుడు. రాజు మూడవ తగువుదార్లకు అనుమతి ఇచ్చాడు. ఈ మూడవ తగువు చాలా స్వల్ప మైనది. ఒక ముసలితల్లికీ, ఆమెకున్న ఒక్కగానొక్క కొడుక్కూ మధ్య వచ్చిన తగువది. ఒక పల్లెలో నివసిస్తున్న ఆ తల్లీ కొడుకూ ఇద్దరూ సభకు వచ్చారు. అభియోగదారుడైన కొడుకు ముందు ప్రారంభించాడు: “మహాప్రభో! నా పెళ్ళానికి పనిపాటలు అంత బాగా చేతగాని మాట నిజమే, స్వామీ! కాని, శుద్ధ అమాయకు రాలు. ఏ పని ఎలా చెయ్యాలో కాస్త నెమ్మ దిగా చెబితే, ప్రాణంపెడుతూ ఇంటెడు పనీ చక్కగా చేస్తుంది; విసుక్కోదు, చిరాకు పడదు! కల్లాకపటం తెలియని మనిషి, స్వామీ, అది! కాని ఇదిగో ఈ ముసలిది వుందే, ఇది దాన్ని పట్టుకుని రోజల్లా తిడుతూనే వుంటుంది. ‘ఒసే చవటదద్దమ్మా,' 'ఒసే, మంకు పట్టుదానా' అంటూ, రంకెలు పెడుతుందే గాని, ముచ్చటకు ఒక్కసారైనా సరే, పేరుపెట్టి, 'వెంకమ్మా' అని పిలవదు. తిడుతున్నది చాలక, రెండు రోజుల కొకసారైనా చావగొడుతుంది. పాపం, మొర్రో మని ఏడవటం తప్పించి ఇంకేమీ చెయ్య లేని వెర్రిబాగుల్ది, నాపెళ్ళాం! అలాంటి దాన్ని పట్టుకు కొడితే, నరకానికి పోతావే, కొట్టకే అంటే, ఈ ముసల్ది వినదు. “చూసి చూసి ఇక లాభం లేదని, నా పెళ్ళాన్ని తీసుకుని వేరే పోదామను కున్నాను. కాని, మేం గనక గుమ్మం దాటామా, ఇంకా పదడుగులైనా వెయ్యకముందే, బావిలో దూకి చస్తానని, ముసల్ది బావి గట్టు ఎక్కి కూర్చుంటున్నది. పోనీ చూద్దామని, మా గ్రామాధికారిగారికి, నా గోడంతా చెప్పు కున్నాను. ఆయన మాట ముసల్ది పిసరంత కూడా లెక్కచెయ్యటం లేదు. ఆయనకు కోపం వచ్చి కేక వెయ్యబోతే, వెంటనే బావి దగ్గరకు పరిగెత్తింది. ఇక విధిలేక ఆయనే బండి కట్టించి, ముసల్దానికి ఏవో మాయ మాటలు చెప్పి ఇక్కడికి పంపారు. మహాప్రభో, దీని ఆగడాల వల్ల నాకు నానాటికి, కన్నతల్లి అన్న తీపికూడా లేకుండా పోతున్నది. ఇక దీనికి మీరే తగు బుద్ధి చెప్పాలి, మహారాజా!” అంటూ, తన గోడు వెళ్ళబోసుకున్నాడు. కొడుకు మాట పూర్తి అయీ కాక ముందే, అతడి ముసలి తల్లి నోరు నొక్కుకుంటూ పెద్ద గొంతుతో, \"హవ్వ..హవ్వ! అత్తగారు కోడల్ని రెండు దెబ్బలువేస్తే, వీధిన పడి ఇంత రాద్ధాంతం చెయ్యటం ఏనాడైనా ఎరుగుదుమా! వీళ్ళిద్దరూ కుక్కిన పేనుల్లా నా ఇంట వున్నారా సరేసరి, లేకపోతే నేను బావిలో దూకి చావటం ముమ్మాటికీ ఖాయం!\" అంటూ కరాఖండిగా చెప్పేసింది. వెంటనే రాజు, అక్కడే వున్న ఇద్దరు భటుల్ని పిలిచి, “ఒరే, ఈ ముసలిదాన్ని కాళ్ళూ చేతులూ కట్టేసి, నోట్లో గుడ్డలు కుక్కి, శ్మశానానికి ముందర వున్న పెద్దదిగుడుబావిలో పడెయ్యండి!” అంటూ ఆజ్ఞాపించాడు. రాజు ఆజ్ఞ విని తల్లీ కొడుకూ, ఇద్దరూ తెల్లబోయారు. ముందుగా తేరుకున్న తల్లి, తనను పట్టుకోవటానికి వస్తున్న భటులకు దొరక్కుండా, అటూ ఇటూ పరిగెత్తుతూ, “ఓరి నాయనో ఇదెక్కడి చావురా! దేవుడో, మాయదారి రాజు, నన్ను బావిలో తోసెయ్య మంటున్నాడేమిట్రో, బాబో!\" అంటూ కేకలు పెట్టసాగింది. భటులు, ముసలిదాని వెనక పరిగెత్తి, సులభంగానే దాన్ని అందుకుని, పెడ రెక్కలు విరిచి పట్టుకున్నారు. అప్పుడు రాజు, ముసలిదాన్ని దగ్గరకు తీసుకు రమ్మని, కఠినంగా, “పొగరుబోతుదానా! బావిలో దూకుతానో, బావిలో దూకుతానో, అని గోలపెడుతున్న దాన్ని, బావిలోపడెయ్య మనటం, నా తప్పా? నన్ను మాయదారి రాజు అన్నందుగ్గాను, నిన్ను బావిలో కాదు మొసళ్ళ చెరువులో తోయిస్తాను, చూడు!\" అని భటులతో, “ఒరే, దీన్ని తీసుకుపోయి మొసళ్ళచెరువులోకి విసిరెయ్యండి,” అన్నాడు. వెంటనే ముసలిది నెత్తీ నోరూ కొట్టు కుంటూ,“ పొరబాటయిపోయింది, బాబో, నన్ను చంపకండి మారాజా. నేను బావిలో దూకా దూకను, నా కోడల్ని కొట్టాకొట్టను, బుద్ధిగా వుంటాను! నన్ను నమ్మండి, స్వామీ! \" అంటూ గోలపెట్టింది. రాజు, తల అడ్డంగా ఊపి, “నీలాంటి వదరుబోతుల్ని, అంతసులభంగా నమ్మేందుకు లేదు!” అని, భటులతో, “ ఒరే, ప్రస్తు తానికి దీన్ని కారాగారంలో పడెయ్యండి. రోజుకు ఒక పూటే తిండి పెట్టి, రోజూ నాలుగు కొరడా దెబ్బలు కొట్టమని, అక్కడి అధికారికి చెప్పండి! మళ్ళీ బావిమాట ఎత్తిందో, మొసళ్ళ చెరువులోకి విసిరెయ్యండి,” అన్నాడు. భటులు తలలాడించి, కాళ్ళూ చేతులూ కొట్టుకుంటున్న ముసలిదాన్ని, బలవంతంగా అక్కడినుంచి లాక్కుపోసాగారు. ఇది చూస్తూనే ముసలమ్మ కొడుకు కళ్ళ నీళ్ళు పెట్టుకుంటూ, “మహారాజా, మా అమ్మను నిజంగా మొసళ్ళ చెరువులోకి తోయిస్తారా?” అంటూ ప్రశ్నించాడు. ఆ మాటకు రాజు చిరునవ్వు నవ్వి, \" ఆ సంగతి భటులకు కూడా తెలుసు లేవయ్యా! చస్తాచస్తా, అంటూ మనల్ని బెదిరించే, మీ అమ్మలాంటివాళ్ళకు అది ఒక బెదిరింపు, అంతే. కారాగారంలో రెండు రోజుల పాటు, ఒంటరిగా పడివుంటే, మీ అమ్మబుద్ధి చక్కగా కుదుటపడుతుంది. ఈ రెండు రోజులూ ధర్మసత్రంలో గడిపి, ఎల్లుండి సాయంత్రం వచ్చి, మీ అమ్మను వెంట బెట్టుకు వెళ్ళు. నోటి దురుసుకొద్దీ ముసలిది అప్పుడప్పుడు ఏమైనా తిట్టినా లక్ష్యపెట్ట వద్దని, నీ భార్యను గట్టిగా హెచ్చరించు. ఇక వెళ్ళిరా!\" అన్నాడు. ముసలమ్మ కొడుకు, రాజు మాటలకు మహదానందపడి పదేపదే రాజుకు నమ స్కరిస్తూ వెళ్ళిపోయాడు. తర్వాత, మహారాజు, చంద్రన్ననూ, వీరనందుణ్ణి పిలిపించి, వీరనందుడితో మృదువుగా, “వీరనందా, ఈ సరికి నీ ఆవేశం కాస్త తగ్గివుంటుంది. ఇప్పుడు బాగా ఆలో చించుకుని చెప్పు, చంద్రన్న కుటుంబం పొదుపుగా బతుకుతున్న తీరును మెచ్చు కుంటూ, నీ కుటుంబం తాలూకు బద్దకాన్నీ, బాధ్యతంటూ లేని బతుకు తీరునూ, మనసు లోనైనా సరే, కనీసం ఒక్కసారైనా తిట్టు కున్నావా లేదా?” అని ప్రశ్నించాడు. మహారాజు మాటల్లోని మృదుత్వం వెనక దాగిన పదును గమనించిన వీరనందుడు, \"ఒక్కసారి కాదు, ప్రభూ, చాలాసార్లే తిట్టు కున్నాను. నా భార్యాపిల్లల్ని కూడా తిట్టాను. అయినా సరే...\" అంటూ తడబడుతూ ఆగిపోయాడు. “అయినా సరే, ఫలితం లేకపోవడం వల్ల, నువ్వే వాళ్ళదారికొచ్చి రాజీపడ్డావన్న మాట! అంతేనా?” అంటూ చిరునవ్వు నవ్వి, “అయితే, చంద్రన్న ఆడినమాట తప్పటానికి గల కారణం కూడా డబ్బు కాదని, నువ్వు ఒప్పు కుంటావు గదా?” అంటూ ప్రశ్నించాడు రాజు. ఆ ప్రశ్నకు వీరనందుడు అయిష్టంగానే ఒప్పుకుంటానన్నట్టు తలాడించాడు. అతడి ముఖంలో కొట్టవచ్చినట్టు కనిపిస్తున్న, ఆ అయిష్టతను గమనించిన రాజు, ఈసారి కాస్త కఠినంగా, “వీరనందా! మీరు బద్దకాలు వదిలించుకుని ఒళ్ళువంచి పనిచేసి బాగు పడలేదు! అందుచేత, చంద్రన్న ఆస్తి మీది ఆశ కొద్దీ గొడవ చేస్తున్నారు. తప్పంతా చంద్రన్న నెత్తినే రుద్దాలని ప్రయత్నిస్తున్నావు, అవునా?” అన్నాడు. వీరనందుడు వెంటనే కళ్ళనీళ్ళ పర్యంతం అవుతూ, “అవును స్వామీ, అవును! దీని కంతటికీ కారణం ఆ సోమరిపోతుది, నా పెళ్ళామే!\" అన్నాడు. మహారాజు కాస్త మందలింపుగా, “వీర నందా! పూర్తి తప్పంతా నీ పెళ్ళానిదేనన్నట్టు మాట్లాడకు. నీలో ఇసుమంత కూడా బద్దకం లేనట్టయితే, నువ్వు దానికి లొంగకుండా, దాన్నే లొంగదీసుకోగలిగి వుండేవాడివి. సరే, జరిగిందేదో జరిగిపోయింది! నీకు ఆరు రోజులు గడువిస్తున్నాను. నేటికి సరిగ్గా ఆరవ నాటికల్లా నువ్వు నీ పిల్లలందరినీ, నా ఎదుట హాజరు పరచాలి. ఇక్కడి అధ్యాపకులూ, వృత్తి విద్యల్ని నేర్పించే నిపుణులూ, వాళ్ళను పరీక్షించి తగువిధంగా తీర్చిదిద్దుతారు. ఆ బరువు బాధ్యతలన్నీ మావే! అయితే, అందుకుగాను నువ్వు నీ ప్రతి పంటలోనూ సగభాగం గ్రామాధికారికి అప్పచెప్పవలసి వుంటుంది. భూమే లేని నాకు పంట ఎక్కడిదని అనుకుంటున్నావు గదా - నీకు ఒక ఎకరం భూమి కౌలుకివ్వవలసిందిగా, మీ గ్రామాధికారికి పత్రం ఇస్తాను. ఆ ఎకరం నేలను నువ్వూ, నీ భార్యా కలిసి వ్యవసాయం చేయండి. పంటలో సగం నీది. సగం ప్రభుత్వానిది,” అన్నాడు. తర్వాత, రాజు, చంద్రన్నకేసి చూస్తూ, “చంద్రన్నా! నీ కూతురుపెళ్ళి నీ ఇష్టం. అయితే, ఒక్క మాట! ఎంత చెడ్డా వీర నందుడు, నీ స్నేహితుడు. అతడి జీవితం సవ్యంగా లేనప్పుడు, దాన్ని బాగుపరచ టానికి సహాయపడటం, స్నేహితుడిగా, సాటి మానవుడిగా, నీ బాధ్యత. ఆ బాధ్యతను ఇప్పుడు నువ్వు త్రికరణశుద్ధిగా నిర్వహిస్తివా, ఇటు వీరనందుడి జీవితం చక్కబడుతుంది, అటు మీ సంబంధబాంధవ్యాలు మరింత మెరుగవుతాయి. సరే, ఆడిన మాట తప్పటం అనేది ఏ కారణాన జరిగినా, దోషం దోషమే! తప్పుతప్పే! వీరనందుడి కుటుంబం కోసం శ్రమించటం అనేది నువ్వు చేసిన తప్పుకు, నేను విధిస్తున్న శిక్షగా భావించి, ఏమరు పాటు లేకుండా ప్రవర్తించు!” అన్నాడు. మహారాజు మాటలకు చంద్రన్న ఆనం దంగా చేతులెత్తి నమస్కరిస్తూ, “తప్పకుండా అలాగే చేస్తాం, ప్రభూ! అసలు వీరనందుడి కుటుంబాన్ని చిన్నచూపు చూడటమే గాని, వాళ్ళను బాగుచేయాలన్న ఆలోచన రాక పోవటం మాదే తప్పు! ఇక నుంచి వాళ్ళను మాలో ఒకళ్ళుగా చూసుకుంటూ బాగు పరుస్తాం,” అన్నాడు. ఒక మొండి జబ్బుకు, వైద్యుడి దగ్గర కఠినవైద్యం చేయించుకుంటున్న రోగి, తనజబ్బు తగ్గుతుందన్న ఆనందాన్నీ కఠిన వైద్యం పట్ల బాధతో కూడిన అయిష్టాన్నీ ఏకకాలంలో అనుభవిస్తాడు! వీరనందుడు కూడా అదేవిధమైన విరుద్ధభావాల్ని ఒకేసారి ముఖంలో వ్యక్తం చేస్తూ, రాజుకు చేతులెత్తి నమస్కరించాడు. తర్వాత, రాజు దగ్గర శెలవు తీసుకుని, ఆ ఇద్దరూ వెళ్ళిపోయారు. అప్పుడు, మహారాజు ఏకాంతంగా ఆలోచిస్తూ కూర్చునివున్న రత్నగుప్తుణ్ణి పిలవనంపాడు. భటుడి వెంట వచ్చిన రత్నగుప్తుడి ముఖం రక్తవిహీనంగా పాలిపోయి వుండ టాన్ని న్యాయవర్థనమహారాజు సమీపంలో కూర్చుని వున్న, భౌమదేశపు యువరాజు కుమారకేతు గమనించాడు. మహారాజు కూడా అదే విషయం ప్రస్తా వించి, “శ్రేష్ఠి మహాశయా! మిమ్మల్ని, మీ కుమారుడి గురించిన ఆలోచనలు తీవ్రంగా కలవరపరుస్తున్నట్టున్నది! అంతగా విచార పడకండి. దూరప్రాంతం నుంచి వ్యాపార నిమిత్తం వచ్చిన ఈ మణికర్ణుడి తండ్రి కూడా, ఒకప్పుడు మీలాగే కుమారుడి భవిష్యత్తు గురించి తపించి పోయినవాడే గదా!” అని, మణికర్ణుడివైపు తలతిప్పి, “నాయనా, పితృ సమానుడైన ఈ వర్తక శ్రేష్ఠుణ్ణి, జాగ్రత్తగా వెంటబెట్టుకుని, ఈ రోజుకు తిరిగివెళ్ళు. రేపు ఉదయానే నువ్వొక్క డివీ వచ్చి కనిపించు, చాలు!\" అన్నాడు. ఏ విచారణా, తీర్పూ లేకుండా మహా రాజు అలా మాట్లాడటం, మణికర్ణుడికి కొంత ఆశాభంగం కలిగించింది. అయినప్పటికీ రాజు మర్నాడు మళ్ళీ రమ్మని చెప్పాడు గనక, కాస్త ఊరటచెంది, రాజుకు నమస్కరించి బయలుదేరాడు. రత్నగుప్తుడు కూడా రాజుకు తలవంచి నమస్కరించి, వణుకుతున్న స్వరంతో, \"మహాప్రభూ! మీ ఔదార్యానికి సర్వదా కృతజ్ఞుణ్ణయి వుంటాను, శెలవు!\" అని, మణికర్ణుణ్ణి అనుసరించాడు.",
            "book_page_end": 25
        },
        {
            "title": "స్నేహంవల్ల లాభం!",
            "book_page_start": 26,
            "pdf_page_start": 26,
            "pdf_page_end": 26,
            "author": "కె. సాహితి, కడప.",
            "genre": "జంతువుల కథ",
            "moral": "స్నేహం, సహకారం మరియు తెలివైన ప్రణాళిక ద్వారా, సమస్యలను పరిష్కరించి, ఇతరులకు హాని కలగకుండా మంచి ఫలితాలను పొందవచ్చు.",
            "keywords": [
                "కోతులు",
                "తోటమాలి",
                "స్నేహం",
                "తెలివి",
                "కలుపుమొక్కలు"
            ],
            "characters": [
                "కోతుల పెద్ద",
                "ముసలి కోతి",
                "తోటమాలి",
                "కోతులు"
            ],
            "locations": [
                "గంగాపురం రాజోద్యానం"
            ],
            "content": "కోతులపెద్ద అలా ఆలోచిస్తూండగా మిగిలిన కోతులన్నీ నీళ్ళుపోయడం పూర్తిచేసి, కొమ్మలపైకి వెళ్ళి ఎగురుతూ ఆడుకోసాగాయి. కోతులపెద్ద వాటన్నిటినీ దగ్గరికి పిలిచి, తన సందేహాన్ని బయటపెట్టింది. “అవును, నిజమే,\" అంటూ కోతులన్నీ తమ అనుమానం ఎలా తీర్చుకోవాలా అని తికమకపడసాగాయి. అప్పుడు ఒక ముసలికోతి ముందుకువచ్చి, “మన అనుమానం తీరాలంటే ఒకటే మార్గం. నీళ్ళుపోసిన మొక్కల్ని పీకి చూడాలి. అయితే, పీకేసిన మొక్కలు చచ్చిపోతాయి కదా? తోటమాలి వీటిని ఎంతో ప్రేమగా పెంచుతున్నాడు. అందువల్ల మొక్కల్ని పీకేయకూడదు,” అన్నది. ఆ మాటలతో కోతులపెద్దకు ఒక ఉపాయం తట్టింది. \"మిత్రులారా! ఈ వనంలో మంచి పూలమొక్కలతో పాటు కొన్ని కలుపుమొక్కలు కూడా ఉన్నాయి. మనం వాటిని పీకి చూద్దాం. మన అనుమానం తీరిపోతుంది. తోటమాలి పెంచిన మొక్కలకు హాని జరగదు. ఇంకా బావుంటాయి!\" అన్నది కోతులపెద్ద. ఆ మాట వినగానే కోతులన్నీ ఒక్కసారిగా ముందుకు దూకి కలుపుమొక్కలన్నిటినీ పీకి చూశాయి. వాటి వేళ్ళన్నీ తడిసి ఉండడంతో పూలమొక్కల వేళ్ళు కూడా తడిసివుంటాయని తృప్తి చెంది మళ్ళీ చెట్లపైకి వెళ్ళిపోయాయి! పొరుగూరు వెళ్ళిన తోటమాలి మూడు రోజుల తరవాత తిరిగివచ్చి, కళకళలాడుతూన్న పూలమొక్కలను చూసి సంతోషించాడు. కలుపుమొక్కలన్నీ ఏరేసి తోటంతా శుభ్రంగా ఉండడంతో, మరింత ఆశ్చర్యంతో తోటంతా తిరిగి చూశాడు. ఆనాటినుంచి తోటమాలి కోతులతో మరింత స్నేహంగా ఉండసాగాడు!",
            "book_page_end": 26
        },
        {
            "title": "ఓహో... ఒలింపిక్స్",
            "book_page_start": 27,
            "pdf_page_start": 27,
            "pdf_page_end": 39,
            "author": "సుమి",
            "genre": "చారిత్రక కామిక్స్",
            "moral": "ఒలింపిక్స్ క్రీడా స్ఫూర్తిని, ప్రపంచ శాంతిని, సోదరభావాన్ని పెంపొందించాలి, రాజకీయాలు, స్వార్థ ప్రయోజనాలు క్రీడలను కలుషితం చేయకూడదు.",
            "keywords": [
                "ఒలింపిక్స్",
                "చరిత్ర",
                "గ్రీసు",
                "పోటీలు",
                "బంగారు పతకం",
                "యుద్ధాలు"
            ],
            "characters": [
                "జీయస్",
                "హెర్కులెస్",
                "నీరో చక్రవర్తి",
                "బేరన్ డీ క్యూ బెర్టీన్",
                "పావొనూర్మీ",
                "జెస్సీ ఓవెన్",
                "ఎమిల్ జాటోపెక్"
            ],
            "locations": [
                "ఒలింపియా",
                "ఏథెన్స్",
                "లండన్",
                "బెర్లిన్",
                "టోక్యో",
                "సిడ్నీ",
                "లాస్ ఏంజెలెస్"
            ],
            "content": "గ్రీసు దేశంలోని ఒలింపియా గ్రీకుదేవతలకు నివాసస్థలం! క్రీ.పూ. 1370వ సంవత్సరం నుంచే గ్రీసుదేశంలో క్రీడోత్సవాలు ప్రజాజీవనంలో భాగంగా ఉండేవి. దేవతల యుద్ధంతో ఒలింపిక్ క్రీడలు ప్రారంభ మయ్యాయని కవులు చెబుతారు. దేవతల తండ్రి అయిన జీయస్ కూ, మరొక గ్రీకు దేవుడైన క్రోనొస్కూ మధ్య - భూమిపై ఆధి పత్యం కోసం ఒలింపస్ పర్వతం మీద యుద్ధం జరిగింది. జీయస్ విజయం సాధించి ఆ ఆనందంతో క్రీడోత్సవాలు జరుపుకో మన్నాడు. గ్రీకు సంతాన దేవుడు పెలోప్స్, దాదాపు చావు వరకు వెళ్ళిన చారియట్ రేసులో మోసంతో గెలుపొంది, అందాలరాశి హిప్పొడామియా హృదయాన్ని దోచుకున్నాడు. బ్రహ్మాండమైన చారియట్ రేస్ జరిపి, తన సంతోషం వ్యక్తం చేసుకున్నాడు. ఆ విధంగా ఒలింపిక్స్ ఆరంభ మయ్యాయని మరొక ఉదంతం చెబుతుంది. దేవతల తల్లి రియాను ప్రార్థించడానికి, ఆమె కోసం నిర్మించిన దివ్య ఆలయం వద్ద క్రీ.పూ. 1370 వ సంవత్సర ప్రాంతంలో ఈ క్రీడలు ఆరంభమయ్యాయని మరికొందరు చెబుతారు. సుప్రసిద్ధ గ్రీకువీరుడు హెర్కులెస్ను కూడా ఒలింపిక్ క్రీడలపితగా పేర్కొంటారు. తన అశ్వ శాలను శుభ్రం చేయించడానికి రాజు అజీయస్, హెర్కులస్ను నియోగించాడు. కష్టమైన ఆ పని పూర్తయ్యాక, రాజు ఆయనకు తగిన పారితోషికం ఇవ్వలేదు. ఆగ్రహం చెందిన హెర్కులస్ ఆజీయస్ ను చంపి, క్రీడోత్సవాలను ఏర్పాటు చేశాడు. సుప్రసిద్ధ గ్రీకు అంధ మహాకవి హోమర్ అభిప్రాయం ప్రకారం - ట్రోజాన్ యుద్ధంలో మహావీరుడు ప్యాట్రికల్ మరణించాక, ఆయన జ్ఞాపకార్థం గ్రీకులు అంత్యక్రియల క్రీడలు నిర్వహించారు. ఇవి కూడా ఒలింపిక్ క్రీడలకు మార్గదర్శకాలు అయివుండవచ్చు. ఆ రోజుల్లో జీయస్ గౌర వార్థం, త్యాగాగ్నిని రగి లించి క్రీడోత్సవాలను ప్రారంభించే వాళ్ళు. క్రీ.పూ. 670 ప్రాంతంలో ఎలిస్ రాజు ఎఫిటస్ - I క్రీడోత్సవాలకు ఆయు ధాలు తీసుకురావడం నిషేధిస్తూ ఆజ్ఞను జారీ చేశాడని చెబుతారు. క్రీ.పూ. 776వ సంవత్సరంలో మహానడక పందెం జరిపినప్పుడు మొట్టమొదటి సారిగా ఒలింపిక్ క్రీడలు రికార్డు చేయబడ్డాయి. ఆ కాలంలో ఒలింపిక్ క్రీడలలో పాల్గొనడానికి స్త్రీలను అనుమతించేవారు కారు. ఒలింపిక్స్ ప్రారంభం కావడానికి పది నెలలకు ముందు నుంచే ఎలీస్లోని క్రీడామైదానంలో పోటీదారులు తప్పనిసరిగా శిక్షణ పొందితీరాలి. ప్రాచీనకాలంలో ఒలింపిక్ క్రీడలు ఐదు రోజుల పాటు జరిగేవి. మల్లయుద్ధం, కుస్తీ పోటీలు ఎక్కువగా జరిగేవి. గుర్రపు పందాలు కూడా ... ప్రాచీనఒలింపిక్స్ లో ఎక్కువ ప్రసిద్ధిగాంచిన క్రీడ మల్లయుద్ధం. దీనిని 'పాంక్రేషన్' అనేవాళ్ళు. ఆరాచియాన్ అనే మల్లయోధుడు 'పాంక్రేషన్లో’ మూడుసార్లు విజేతగా ఒలింపిక్ కిరీటం సాధించాడు. బహుశా ఒలింపిక్ క్రీడలలోనే చాలా ప్రతిష్ఠాత్మకమైనది చారియట్ రేస్. క్రీ.శ. 67 నాటికి గ్రీసుదేశానికి చెందని ఇతరులు కూడా ఒలింపిక్ పోటీలలో పాల్గొనసాగారు. రోమనులు గ్రీసు దేశాన్ని జయించాక, ఒలింపిక్ క్రీడలను అమితోత్సాహంతో నడపసాగారు. రోమ్ నగరం తగలబడిపోతూంటే ఫిడేలు వాయించిన నీరో చక్రవర్తే న్యాయనిర్ణేతకు మొట్టమొదట లంచం ఇచ్చాడు. క్రీ.శ. 3945 సం||లో రోము చక్రవర్తి మొదటి థియొడోసియస్ ''అన్యమైన' క్రీడ లను నిషేధిస్తూ ఆజ్ఞను జారీ చేయడం ద్వారా ప్రాచీన ఒలింపిక్ క్రీడలకు చావు గంట కొట్టాడు! ఆధునిక ఒలింపిక్స్ ఆరంభమయ్యాయి. 1896వ సం||లో ప్రథమ ఆధునిక ఒలింపిక్స్ను ఏథెన్స్ నగరంలో ప్రారంభించాలని నిర్ణయించారు. ప్యారిస్ 1900 : ప్రప్రథమంగా ఒలింపిక్స్ మోటో (ఆదర్శవాక్యం) స్వీకరించబడింది : సిటియస్ అల్టియస్ ఫోర్టియస్ (అత్యంత వేగం, అత్యున్నతం, అమితబలం) డొమనికాన్ సాధువు వాక్కును ఒలింపిక్ మోటోగా స్వీకరించింది. ఒలింపిక్ క్రీడల చరిత్రలో ప్రప్రథమంగా స్త్రీలను కూడా పాల్గొనడానికి అనుమతించారు. 1904 వ సం||లో అమెరికాలోని సెయింట్ లూయిస్లో జరిగిన మూడవ ఒలింపిక్స్లోలో కొంత గందరగోళంతో ఒక అపవాదు వచ్చింది. 1908లో ఒలింపిక్ వాహనం లండన్కు చేరింది. \"గెలు పొందడం కాదు... పాల్గొనడమే ప్రధాన విషయం!\" అన్న అమరవాక్యాన్ని పలికాడు. లండన్ ఒలింపిక్స్ లోనే ఉత్తమ విజేతను బంగారు పతకంతో సత్కరించడం ఆరంభమయింది. 1912వ సంవత్సరంలో స్టాక్ంలో జరిగిన ఐదవ ఒలింపిక్ క్రీడలు సాంకేతికంగా ముందడుగు వేశాయి. 1920లో జరిగిన యాంట్వర్స్ ఒలింపిక్స్లోలోనే ఐదు వలయాల ఒలింపిక్ పతాకం ఆవిష్కరించబడింది. బెల్జియన్ ఖడ్గవీరుడు విక్టర్ బాయిన్ ప్రప్రథమంగా ఒలింపిక్ ప్రమాణం చేశాడు. 1924వ సంవత్సరంలో ఒలింపిక్స్ మళ్ళీ ప్యారిస్కు చేరాయి. పావొనూర్మీ వివిధ పోటీలలో విజేతగా అందరి దృష్టినీ ఆకర్షించాడు. 1928 లో ఆమ్స్టర్గ్రాంలో జరిగిన తొమ్మిదవ ఒలింపిక్స్లో ఇండియా హాకీ ఫైనల్స్లో నెదర్లాండ్స్ను 3-0 స్కోరుతో ఓడించి బంగారు పతకాన్ని సాధించింది. 1932లో ఒలింపిక్స్ మళ్ళీ అమెరికాలోని లాస్ ఏంజెలెస్లో జరి గాయి. ప్రప్రథ మంగా 'ఒలింపిక్ విలేజ్’ రూపొందించబడింది. లాస్ ఏంజెలెస్లోనే మొట్టమొదటిసారిగా విక్టరీపోడియం (విజయవేదిక) ఏర్పాటు చేయబడింది. 1968వ సం|| మెక్సికోలో జరిగిన ఒలింపిక్స్లో మొట్టమొదటిసారిగా ఒక మహిళకు ఒలింపిక్ జ్యోతిని వెలిగించే గౌరవాన్ని ఇచ్చారు. 1996లో అట్లాంటాలో జరిగిన క్రీడలు విలక్షణ మైనవి. ఎందుకంటే పూర్తిగా ప్రైవేట్ నిధు లతో ఏర్పాటు చేసిన ప్రథమ ఒలింపిక్ క్రీడలు అవి! ఒలింపిక్ క్రీడలు వేగం పుంజుకున్నాక - వింటర్ ఒలింపిక్స్ జరపడం అవసరం అనిపించింది. వికలాంగులైన వారి కోసం ప్రత్యేకంగా జరిపే పేరాలింపిక్స్ లేదా స్పెషల్ ఒలింపిక్స్ కూడా చోటు సంపాదించాయి. సెప్టెంబర్ 2000 రాగానే ప్రపంచం దృష్టి సిడ్నీపై కేంద్రీకృతమవుతుంది. ఒలింపిక్స్ తొలి ప్రచారంగా ఒలింపిక్ చరిత్రలో ప్రప్రథమంగా ఒలింపిక్ జ్యోతిని కొంతదూరం నీళ్ళలోపల తీసుకువెళ్ళారు. MARS గ్రహాంతర సీమల ప్రయాణం సాధ్యమై, 3000 సం|| నాటికి అంగారకగ్రహంలోనే ఒలింపిక్ క్రీడలు జరుగుతాయేమో!",
            "book_page_end": 39
        },
        {
            "title": "దొంగ-ఆత్మగౌరవం",
            "book_page_start": 43,
            "pdf_page_start": 43,
            "pdf_page_end": 46,
            "author": "వసుంధర",
            "genre": "సామాజిక కథ",
            "moral": "తాగుడు, జూదం వంటి దుర్వ్యసనాల వల్ల కుటుంబాన్ని పోషించలేనివాడు దొంగతో సమానం. నిజమైన ఆత్మగౌరవం బాధ్యతాయుతమైన జీవితం నుంచే లభిస్తుంది.",
            "keywords": [
                "వెంకన్న",
                "దయామయుడు",
                "దుర్వ్యసనం",
                "ఆత్మగౌరవం",
                "బాధ్యత",
                "పరివర్తన"
            ],
            "characters": [
                "వెంకన్న",
                "గౌరమ్మ",
                "దయామయుడు",
                "గ్రామాధికారి"
            ],
            "locations": [
                "ఊరు",
                "కారాగారం (గుడిసె)"
            ],
            "content": "కాయకష్టం చేసుకుని బ్రతికే వెంకన్నకు తాగుడు, జూదం అలవాటయ్యాయి. అప్పటి నుంచీ వాడు సంపాదించిన డబ్బంతా చెడు అలవాట్లకే ఖర్చు చేసేవాడు. వాడి భార్యా బిడ్డలు తిండికి లేక మలమల మాడుతున్నారు. అయినా వాడు పట్టించుకోలేదు. ఇలావుండగా, ఒకరోజున వెంకన్నకు జ్వరం వచ్చింది. ఒంట్లో సత్తువంతా నశించి, మంచం మీది నుంచి కూడా లేవలేకపోయాడు. భార్య గౌరమ్మ, వైద్యుణ్ణి పిలవబోతే, ఆయన డబ్బు కావాలన్నాడు. అప్పు కోసమని ఎవరింటికి వెళ్ళినా పాతబాకీలు తీర్చమన్నారు. భర్త ఇంటి ఖర్చులకు డబ్బివ్వకపోవడంతో గౌరమ్మ ఇంటి అవసరాలు గడుపుకునేందుకు, చాలా ఇళ్ళల్లో అప్పులు చేసిందిమరి! ఆ ఊరికి కొత్తగా దయామయుడనే భాగ్యవంతుడు వచ్చాడు. ఆయన ఊళ్ళోని కొన్ని కొబ్బరితోటలు, ఫలవృక్షాల తోటలు కొన్నాడు. చిన్న చిన్న పరిశ్రమలు పెట్టి చాలా మందికి పని కల్పిస్తున్నాడు. దయాగుణ మున్నవాడని నలుగురూ చెప్పుకుంటున్నారు. గౌరమ్మ తనకు సాయపడగలడేమో అని ఆయనను చూడబోయింది. “నీ అప్పులు తీరుస్తాను. నీ భర్తకు వైద్యం చేయిస్తాను. తర్వాత అతడు నా దగ్గర పనిచేయాలి. నేను పెట్టే నియమాలకు లోబడివుండాలి. ఇష్టమైతే చెప్పు!” అన్నాడు దయామయుడు. గౌరమ్మకు వేరే దారేముంది. ఆమె కాయన మాటలు, అమృతంతో సమానంగా తోచాయి. వెంటనే అంగీకరించింది. దయామయుడు మాటలతో తృప్తిపడక, అప్పటికప్పుడు పత్రాలు తయారు చేయించి, వాటిపై గౌరమ్మ చేవ్రాలు తీసుకున్నాడు. తర్వాత తన మనుషులను పంపి, వెంకన్నను తన ఇంటి ఆవరణలోని వైద్యశాలలో చేర్చి, సరైన వైద్యం చేయించాడు. వెంకన్నకు నాలుగు రోజుల్లో పూర్తిగా నయమై, మామూలు మనిషి అయ్యాడు. అతడు దయామయుడికి దణ్ణం పెట్టి కృతజ్ఞతలు చెప్పుకుని సెలవుతీసుకో బోయాడు. “ ఎక్కడికి వెళతావు? నువ్వు నా దగ్గర పనిచేయాలి,” అన్నాడు దయామయుడు. వెంకన్న ఒప్పుకోలేదు. కానీ దయామ యుడికి తోడుగా వున్న బలగాన్ని చూసి, ఆయన బారినుంచి తప్పించుకోవడం అంత సులభం కాదని అర్థం చేసుకున్నాడు. రోజూ ఉదయమే లేచి కాలకృత్యాలు తీర్చుకున్నాక, అతడికి చద్దన్నం పెట్టేవారు. నాలుగు గంటలు ఏకధాటిగా పనిచేశాక, గౌరమ్మ ఇంటి వద్ద వండి తెచ్చిన అన్నం పెట్టేది. కాసేపు విశ్రాంతి తీసుకున్నాక, మళ్ళీ నాలుగు గంటల పని. రాత్రి మళ్ళీ భార్య భోజనం తెచ్చిపెట్టేది. భార్యాబిడ్డలతో కొద్ది సేపు గడిపే అవకాశం కూడా అప్పుడే అతడికి వుండేది. అంతాబాగానే వున్నది కానీ, దయామ యుడు, వెంకన్న తొడుక్కునేందుకు కారా గారంలో వుండే దొంగలు ధరించే చారల దుస్తులు ఇచ్చాడు. అవి ధరించడం అతడి కెంతో అవమానంగా తోచేది. ఆ విధంగా నెలరోజులు గడిచాయి. పని చేసినందుకు వెంకన్నకు రావలసిన జీతం డబ్బులను, గౌరమ్మకిచ్చాడు దయామయుడు. ఆ రోజున వెంకన్న, గౌరమ్మ దగ్గర భోరున ఏడ్చి, “ నీ పని బాగానే వుంది కానీ, నాకిక్కడ దొంగ బ్రతుకైపోయింది. నేను తొడిగేవి దొంగవాడి బట్టలు. నేనుంటున్నది కారాగారం. ఇక్కడి నుంచి నువ్వు నన్ను తప్పించు!” అన్నాడు. గౌరమ్మక్కూడా భర్త స్థితి చూసి జాలి వేసింది. ఆమె దయామయుణ్ణి కలుసు కుని, \"అయ్యా! తమరు చేసిన సాయానికి ఎంతో కృతజ్ఞురాలిని. సమయానికి దేవుడిలా ఆదుకుని నా భర్తను కాపాడారు. కానీ ఇప్పుడు తమరు నా భర్తను దొంగను చేసి అవమా నిస్తున్నారు. ఇది నాక్కూడా ఎంతో బాధగా వుంది. కావాలంటే అతడి స్థానంలో నేను పనిచేస్తాను. అతడికి స్వేచ్ఛ ఇవ్వండి. లేదా కనీసం మంచి దుస్తులు వేసుకోనివ్వండి,” అని వేడుకున్నది. దయామయుడు దేనికీ అంగీకరించక, \"అంతా పత్రాల్లో వున్న ప్రకారమే జరుగు తున్నది. ఈ విషయమై ఇంకెవరైనా అడ్డ మాట్లాడకూడదు,” అని ఆమెను మందలించి పంపేశాడు. రోజుా గౌరమ్మ భోజనం తెచ్చిఇవ్వడాలూ వెంకన్న గొణుగుడూ విసుగూ - ఇవన్నీ గ్రామాధికారి, గౌరమ్మ చెవిదగ్గర ఏమీ ఎంతో ఆశ్చర్యపడినట్టు దయామయుడికి చెప్పాడు. దయామయుడు మణికర్ణుడితో అన్నట్టు చెబుతున్నాను. “నేను ఆయన్ను ముందుగానే ఆమెకు చెప్పాను. ఈ ప్రకారమే పత్రాలు రాయించు కున్నాను. నావల్ల ఆ కుటుంబానికి మేలే జరుగుతున్నది. నేను వెంకన్న చేత మిగతా పని చేయిస్తాను. \"వెంకన్న దొంగ. ఆ దొంగను శిక్షించ డానికి, మీ న్యాయం ఒప్పుకోదు. అందుకే నేను కలగజేసుకున్నాను,\" అన్నాడు దయా మయుడు. “వెంకన్న దొంగతనం చేసినట్టు రుజువు చేయండి. వెంటనే, నేనే అతణ్ణి కారాగారంలో వుంచుతాను,” అన్నాడు గ్రామాధికారి కాస్త చిరాగ్గా. “అయితే వినండి! మన సమాజంలో ప్రతి పౌరుడికీ కొన్ని బాధ్యతలున్నాయి. తల్లితండ్రులనూ, భార్యాబిడ్డలనూ పోషించడం కూడా వాటిల్లో ఒకటి. ఆ బాధ్యతను సక్రమంగా నిర్వర్తించిన వాడికే, తన డబ్బును ఇష్టం వచ్చినట్లు ఖర్చు పెట్టుకునే స్వేచ్ఛ వుంటుంది. వెంకన్న తన భార్యాబిడ్డలను పోషించాల్సిన డబ్బును కూడా సొంతానికే వాడుకోవడం వల్ల దొంగ అయ్యాడు. ఆ దొంగను గౌరమ్మ నాకు అప్పచెప్పింది. అతణ్ణి తగిన కట్టుబాట్లలో వుంచి, మామూలు మనిషిని చేసి, ఆస్తి పరుణ్ణి చేయడమే నా ఆశయం. భార్యా బిడ్డలు మలమలమాడుతూంటే, తాగుడూ, జూదాలకు బానిస అయినవాడికి ఆత్మగౌరవ మేమిటి?\" అన్నాడు దయామయుడు. అప్పటికి విషయం గ్రామాధికారికే కాదు, గౌరమ్మకూ అర్థమైంది. ఆమె దయామయుడికి చేతులెత్తి నమస్కరించి, తప్పుగా అర్థం చేసు కున్నందుకు క్షమించమని కోరింది. భార్య ద్వారా అసలు విషయం తెలు సుకున్న వెంకన్న, \"అవును, నేను దొంగనే ! దయామయుడు నాకు తగిన మర్యాదే చేశాడు,\" అన్నాడు. ఆ తర్వాత అతడిలో చాలా త్వరగా మార్పు వచ్చింది. ఏడాది తిరక్కుండా దయామయుడు అతణ్ణి పనిలో వుంచు కున్నాడు కానీ, ఇంటికి వెళ్ళి మామూలు దుస్తులు వేసుకునే స్వేచ్ఛను ప్రసాదించాడు. వెంకన్న మళ్ళీ వ్యసనాల జోలికి పోలేదు.",
            "book_page_end": 46
        },
        {
            "title": "పెళ్ళిసమస్య",
            "book_page_start": 48,
            "pdf_page_start": 48,
            "pdf_page_end": 50,
            "author": "కొనే నాగ వెంకట ఆంజనేయులు",
            "genre": "కుటుంబ కథ",
            "moral": "రూపం, తెలివితేటలు మాత్రమే కాకుండా, సమయస్ఫూర్తి, లోకజ్ఞానం, విచక్షణ వంటివి వివాహానికి తగిన గుణాలు.",
            "keywords": [
                "వివాహం",
                "వధువు",
                "తెలివితేటలు",
                "సమయస్ఫూర్తి",
                "లోకజ్ఞానం",
                "వసంతం"
            ],
            "characters": [
                "వీరసత్వుడు",
                "శేషశాయి",
                "బాలకృష్ణుడు",
                "బాలకృష్ణుడి కుమార్తె"
            ],
            "locations": [
                "హేలాపురి",
                "సుగంధపురం"
            ],
            "content": "హేలాపురి నివాసి వీరసత్వుడు, బాగా ఆస్తిపాస్తులున్నవాడు. పది మందిలో మంచి పేరున్న వాడు. ఆయనకు ఒకే కుమారుడు. వాడికి పెళ్ళీడు రాగానే, ఆయన తగిన వధువుకోసం వెదకడం ప్రారంభించాడు. రూపవంతుడు, వినయవంతుడు, మంచి తెలివితేటలున్న తన కుమారుడికి రూపంలో, తెలివితేటల్లో సరితూగే అమ్మాయి భార్యగా తీసుకురావాలని వీరసత్వుడి సంకల్పం. ఇందుకోసం, ఆయన తన బంధు గణంలో అంతో ఇంతో తానెరిగి వున్న వాళ్ళ కుటుంబాల్లో ప్రయత్నించి చూశాడు. ఐతే, మంచి తెలివితేటలూ, చలాకీతనం వున్న ఆడపిల్లల్లో చాలామంది అందచందాల్లో అంతంత మాత్రంగా వుండడం; అంద చందాలున్న వాళ్ళు తెలివితేటల్లో చెప్పుకో దగినవాళ్ళుగా కనబడకపోవడంతో, ఆయనకు ఏమి చేయడమా అన్నది పాలుపోలేదు. ఇలా వుండగా- ఒకనాడు వీరసత్వుడి ఇంటికి దూరపుబంధువు శేషశాయి అనే ఆయన చుట్టపు చూపుగా చూడవచ్చాడు. మాటల సందర్భంలో వీరసత్వుడాయనకు, తన కొడుకు పెళ్ళిసమస్య గురించి చెప్పి, \"మా వాడికి తగిన వధువును వెతికి పట్టు కోవడం, ఆరంభంలో నేననుకున్నంత తేలిగ్గా కనబడడంలేదు,” అంటూ, ఆ ప్రయత్నంలో తనకు ఎదురైన అనుభవాలు ఏకరువు పెట్టాడు. అంతా శ్రద్ధగా విన్న శేషశాయి, కొంచెం సేపు ఆలోచించి, \"మగపిల్లవాడిని గాని, ఆడపిల్లనుగాని మనం చూసి, ఇట్టే వాళ్ళ తెలివితేటల్ని గురించి తెలుసుకోవాలంటే, వాళ్ళ మాటలా చేతలా ద్వారానే సాధ్య పడుతుంది. అంతేగాని, మనం పనిగట్టుకుని వాళ్ళను ఏప్రశ్నలడిగో, పరీక్షలు పెట్టో వాళ్ళ తెలివితేటల్ని అంచనా వేయడం వీలుకాదు గదా!\" అన్నాడు. వీరసత్వుడు ఒక క్షణం ఆగి, “అవును, నీవన్నది నిజం!\" అన్నాడు. అంతటితో వాళ్ళిద్దరి మధ్యా, ఆడపిల్లల అందచందాలూ, తెలివితేటల్ని గురించిన సంభాషణ ఆగిపోయింది. మర్నాడు శేషశాయి బయల్దేరిపోతూ, “అన్నట్టు సమయానికి గుర్తుకొచ్చింది! సుగంధపురంలో, నేనెరిగిన బాలకృష్ణుడనే ఆయన వున్నాడు. ఆయనకు పెళ్ళీడు వచ్చిన అందమైన కుమార్తె వున్నదని విన్నాను. ఒకసారి అక్కడికి వెళ్ళిరా,” అని చెప్పి, బాలకృష్ణుడి ఇంటిచిరునామా రాసి ఇచ్చాడు. వారం రోజుల తరవాత, వీరసత్వుడు ఆ చిరునామా తీసుకుని సుగంధపురం వెళ్ళి, బాలకృష్ణుడి ఇల్లు వెతుకుతూ, ఒక ఇంటిముందు ఆగాడు. ఆ ఇంటి ముందు అంతా బురదగా వున్నది. ముందురోజు కురిసిన భారీవర్షానికి, ఇంటి ముందు భాగమంతా బురదతో నిండి పోయింది. వీరసత్వుడు గత్యంతరం లేక, ఆ బురదలో నుంచే నడిచి, మెల్లగా ఇంటి గుమ్మం ముందుకు చేరాడు. అతడి కాళ్ళ నిండా బురద బాగా అంటుకున్నది. తనను చూసి ఇంటిలోపలి నుంచి వచ్చిన, ఒక యువతితో, “అమ్మాయీ, కాస్త నీళ్ళిప్పిస్తే కాళ్ళుకడుక్కుంటాను,”అన్నాడు వీరసత్వుడు. “అయ్యా, అది సరేకాని, ఇంతకూ తమరు వచ్చింది, మా ఇంటికే కదా?” అని అడిగింది ఆ యువతి. \"ఇది బాలకృష్ణుడిగారి ఇల్లే కదా, తల్లీ?” అని అడిగాడు వీరసత్వుడు. “అవునండీ, మీకు కావలసిన ఇల్లు ఇదే. ఇవిగోనండి నీళ్ళు. కాళ్ళు కడుక్కుని లోపలికి రండి. మా నాన్నగారు లోపల వున్నారు,” అన్నదా యువతి, వీరసత్వుడికి కాళ్ళు కడుక్కోడానికి నీళ్ళు అందిస్తూ. వీరసత్వుడు శుభ్రంగా కాళ్ళు కడు క్కుని, ఆ యువతి అందించిన వస్త్రంతో కాళ్ళు తుడుచుకుంటూ, “తల్లీ, కాళ్ళు కడుక్కో డానికి నేను నీళ్ళు అడిగినవెంటనే ఇవ్వకుండా, నేను వచ్చింది మీ ఇంటికే అని విచారించి తెలుసుకున్న తరవాతే ఇచ్చావు. ఇది నాకు చాలా విచిత్రంగా తోస్తున్నది,” అన్నాడు. ఈ ప్రశ్నకు ఆ యువతి కాస్త బిడియ పడుతూ,“ఇందులో మీరు విచిత్రం అను కోవడానికి ఏమీ లేదు. నేను మిమ్మల్ని ఇంతకు ముందు ఏనాడూ చూడలేదు. అంటే మీరు మా ఇంటికి పూర్తిగా కొత్త వారు. మీకు కావల సింది మా ఇల్లు కాక పోతే, మీరు ఎలాగూ వెనక్కి తిరిగి పోక తప్పదు. అప్పుడు కూడా మీరు తప్పని సరిగా, బురదలోంచే నడిచి వెళ్ళాలి. అలాంటప్పుడు కాళ్ళు కడుక్కోవడం ఎందుకు - మీక్కావలసింది మా ఇల్లు కాకపోతే? మీరు వచ్చింది, మానాన్నగారిని కలుసుకోవడానికే అన్న విషయం నిర్ధారించు కున్న తర్వాతే, కాళ్ళు కడుక్కోవడానికి నీళ్ళిచ్చాను,” అని చెప్పింది. ఆ జవాబుకు వీరసత్వుడు ఆశ్చర్య పోయాడు. అందంతో పాటు ఇంత తర్కంతో తెలివిగా ఆలోచించే, ఆ యువతే తన కుమారుడికి తగిన వధువని నిశ్చయించు కుని, ఆమె తండ్రితో వివాహవిషయం మాట్లాడేందుకు, ఆ ఇంట్లో అడుగుపెట్టాడు ఆనందంగా.",
            "book_page_end": 50
        },
        {
            "title": "భారత సంస్కృతి - చరిత్ర - 9",
            "book_page_start": 52,
            "pdf_page_start": 52,
            "pdf_page_end": 55,
            "author": "విశ్వావసు",
            "genre": "పురాణ వ్యాసం",
            "moral": "మనిషి తన విధిని తానే నిర్ణయించుకోగల శక్తి కలిగి ఉన్నాడు. భక్తి ద్వారా మరణాన్ని సైతం జయించి శాశ్వతత్వాన్ని పొందవచ్చు.",
            "keywords": [
                "మార్కండేయుడు",
                "శివధ్యానం",
                "మృత్యుంజయం",
                "విధి",
                "పరమాత్మ"
            ],
            "characters": [
                "దేవనాధుడు",
                "శ్యామల",
                "సందీపుడు",
                "మృకండుడు",
                "శివుడు",
                "యమదూతలు"
            ],
            "locations": [
                "హిమాలయాలు"
            ],
            "content": "“తాతయ్యా! పండుగలనూ, పర్వాలనూ మనం అలవాటు ప్రకారం జరుపు కుంటున్నాం. అంతేగాని, వాటి ప్రాముఖ్యతను గురించి మనకు ఎంత వరకు తెలుసు?” అని అడిగింది శ్యామల. “నిజమేనమ్మా! ప్రతి పండుగకూ ఒక ప్రాముఖ్యత ఉన్నది. అయితే, మనం ఇక్కడ మరొక విషయం కూడా మరిచిపోకూడదు. అదేమిటంటే, పండుగలకూ ఉత్సవాలకూ సంబంధించి, కాలప్రవాహంలో రకరకాల పుక్కిటి పురాణ కథలూ, కర్ణాకర్ణిగా చెప్పుకునే ఉదంతాలూ పుట్టుకువస్తాయి. వాటిని మనం యథాతథంగా తీసుకోకూడదు. వాటిలోని అంతరార్థాన్ని మాత్రమే గ్రహించాలి!” అన్నాడు తాత దేవనాధుడు. “అవునూ, మరి అలాంటి కథలు ఎలా పుట్టుకువస్తాయి తాతయ్యా?\" అని అడిగాడు సందీపుడు. “చాలా కారణాలు ఉన్నాయి. ప్రధానంగా మనిషి అజ్ఞానం అని చెప్పాలి. కాస్త జటిల మైన అసలు విషయాన్ని గ్రహించే శక్తి లేనప్పుడు, మనిషి తనకు నచ్చిన వ్యాఖ్యానాలూ, ఉపాఖ్యానాలు అల్లుకు పోతాడు. అతి ప్రాచీనకాలంలో మృకండుడనే ముని ఉండేవాడు. ఆయనకు చాలాకాలం వరకు సంతానం కలగలేదు. ఆయన తన భార్య మనస్వినితో కలిసి సంతానం కావాలని రోజూ శివపూజ చేసేవాడు. శివుణ్ణి ఆరాధిస్తూ నిరంతరం శివధ్యానంతో గడిపేవాడు. ఆయనకు సంతానం లేకపోవడం అన్నది విధి నిర్ణయం. అయినా, కొన్ని నియమ నిబంధనలతో ఆయన కోరిక తీర్చే అవకాశం ఉన్నది. శివుడు ముని మనోనేత్రాల ముందు ప్రత్యక్షమై, “పూర్ణాయువుతో నూరేళ్ళు జీవించే వివేకహీనుడు సంతానంగా కావాలా? లేదా, పన్నెండేళ్ళు మాత్రమే సజీవుడుగా వుండే విద్యావివేక సంపన్నుడు కుమారుడుగా కావాలా?” అని అడిగాడు. విద్యావివేకాలను గౌరవించి ఆరాధించే ముని కావడం వల్ల, మృకండుడు రెండవ వరాన్నే కోరుకున్నాడు. కొన్నాళ్ళకు ఆయనకు కొడుకు పుట్టాడు. బిడ్డకు మార్కండేయుడని నామకరణం చేశారు. మార్కండేయుడు దినదినప్రవర్థ మానంగా పెరిగి అయిదేళ్ళ ప్రాయంలోనే అద్భుతమైన తెలివితేటలను ప్రదర్శించి పెద్దలకు ప్రీతిపాత్రుడయ్యాడు. ఎక్క డెక్కడి నుంచో మునిశ్రేష్ఠులు వచ్చి బాల మార్కండేయుడి విద్యావివేకాలకూ, వినయ విధేయతలకూ ముగ్ధులై మనసారా దీవించి వెళ్ళేవారు. మార్కండేయుడికి పదేళ్ళు నిండేసరికి అతడి తల్లితండ్రుల వదనాలలో విషాదరేఖలు అలుముకోసాగాయి. మార్కండేయుడికి పన్నెం డేళ్ళు నిండడానికి ఇంకా కొన్ని నెలలే ఉన్నాయి. ఆ మునిదంపతులు తమ విధిని నిందిస్తూ భోరున విలపించసాగారు. దానిని చూసిన మార్కండేయుడు తండ్రితో, “నాన్నా! ముని పుంగవులయిన తమరూ, ప్రశాంత స్వరూపురాలైన మా తల్లీ ఎందుకిలా విలపిస్తున్నారు? మీ శోకానికి కారణం ఏమిటి? దాచకుండా నాకు చెప్పండి మీ శోక కారణాన్ని తొల గించడానికి శాయశక్తులా ప్రయ త్నిస్తాను,\" అన్నాడు. 'దానిని పోగొట్ట లేవు, నాయనా! మా శోకానికి కారణమే నువ్వు!” అన్నాడు ముని దుఃఖాన్ని ఆపుకోవ డానికి ప్రయత్నిస్తూ. “ఉత్తములైన తల్లిదండ్రులకు శోకం కలిగించేటంత పాపిష్టివాణ్ణా నేను!\" అన్నాడు మార్కండేయుడు దిగ్భ్రాంతితో. అంతా విన్న మార్కండేయుడు ఏమీ మాట్లాడలేదు. తీవ్రంగా ఆలోచించాడు. ఆ తరవాత ఎంతో ప్రియంగా, “ఇక మీరీ విషయం గురించి విచారించకండి. సమస్యను నాకు వదిలిపెట్టండి. నా విధిని నేనే నిర్ణయించు కుంటాను,” అన్నాడు దృఢచిత్తంతో. మార్కండేయుడు ఒంటరిగా హిమా లయాలలోని ఒక ప్రశాంత ప్రదేశానికి వెళ్ళి కూర్చుని ధ్యాన నిమగ్నుడయ్యాడు. హృదయంలో శివ రూపాన్నీ, స్వభావాన్నీ నిలిపి, అకుంఠిత దీక్షతో ధ్యానాన్ని కొనసాగించాడు. కొన్నాళ్ళలో తనకూ, శివుడికీ మధ్య అంతరం లేని స్థితిని చేరుకున్నాడు. ఆ స్థితిలో ఉన్నప్పుడే అతడు భౌతికంగా పన్నెండేళ్ళు నిండిన ఘడియలను గడిపాడు. మరణకాలం ఆసన్నమయినప్పుడు మానవ దేహాలనుంచి ఆత్మలను వేరుచేసే అమానుష దివ్యశక్తులు - తమ భాధ్యత నెరవేర్చడానికి వచ్చాయి. కాని మార్కండేయుణ్ణి విడిగా గుర్తించలేకపోయాయి. మరణానికని నిర్దేశించిన క్షణాలు గడిచి పోవడంతో మార్కండేయుడు పునర్జన్మ ఎత్తినట్టు నూతన మానవుడయ్యాడు. ఆ సమయంలో సప్తర్షులు అటు వెళు తున్నారు. మార్కండేయుడు అందరికీ భక్తితో నమస్కరించాడు. ఋషులు సంతో షించి, అతన్ని ‘దీర్ఘాయుష్మాన్భవ' అని దీవించి వెళ్ళారు. \"మార్కండేయుడి చిత్రం ఎందుకలా ఉంటున్నదో ఇప్పుడు తెలిసింది కదా!\" అన్నాడు దేవనాధుడు. “అర్థమయింది!\" అన్నారు అన్నా చెల్లెళ్ళు ఆనందంగా.",
            "book_page_end": 55
        },
        {
            "title": "మహాభారతం-56",
            "book_page_start": 57,
            "pdf_page_start": 57,
            "pdf_page_end": 63,
            "author": "చందమామ బృందం",
            "genre": "పౌరాణిక సీరియల్",
            "moral": "ధర్మం పాండవుల పక్షాన ఉన్నందున, కృష్ణుడి అండతో వారిని ఎవరూ ఓడించలేరు.",
            "keywords": [
                "కురుక్షేత్రం",
                "భీముడి విజృంభణ",
                "ద్రోణుడు",
                "అర్జునుడు",
                "వ్యూహాలు",
                "పాండవులు"
            ],
            "characters": [
                "ధృతరాష్ట్రుడు",
                "సంజయుడు",
                "దుర్యోధనుడు",
                "భీష్ముడు",
                "ద్రోణుడు",
                "కృష్ణుడు",
                "అర్జునుడు",
                "భీముడు",
                "సాత్యకి",
                "అభిమన్యుడు",
                "ధృష్టద్యుమ్నుడు"
            ],
            "locations": [
                "కురుక్షేత్ర యుద్ధరంగం"
            ],
            "content": "పాండవులను గురించి ధృతరాష్ట్రుడు అన్న మాటకు సంజయుడు, “రాజా, పాండవుల వద్ద మంత్రాలూ, మాయలూ ఏమీ లేవు. వాళ్ళు యుద్ధంలో తమ శక్తి చూపుతున్నారు. వాళ్ళ ధర్మమే వాళ్ళకు యుద్ధంలో జయం కలిగిస్తున్నది. నీ కొడుకులు చేసిన దుష్కర్మలు విషవృక్షమై వారిని నాశనం చేస్తు న్నాయి. నీకు ఎంతమంది హితం చెప్ప లేదు? నువ్వు మాత్రం విన్నావా? విదురుడూ, భీష్మద్రోణులూ నేనూ ఎంతో చెప్పాం. నీకవి ఏ మాత్రమూ రుచించలేదు. ఇప్పుడు నువ్వు నన్నడిగినట్టే, శిబిరంలో రాత్రివేళ దుర్యో ధనుడు భీష్ముణ్ణి కూడా అడిగాడు,\" అంటూ జరిగినదంతా తెలిపాడు : “తాతా! నువ్వూ, ద్రోణుడూ, కృపుడూ, ఇతర మహారథులూ నా కోసం ప్రాణాలొడ్డి పోరుతున్నా కూడా పాండవుల ముందు నిలవలేకుండా ఉన్నారు. అందుకు కారణం ఏమిటి?” అని దుర్యోధనుడు భీష్ముణ్ణి అడిగాడు. దానికి భీష్ముడు, “నాయనా, నీకు చాలా సార్లు చెప్పాను, మళ్ళా చెబుతున్నాను. పాండవులతో సంధిచేసుకో. నువ్వూ, నీ తమ్ములూ సుఖంగా ఉండండి. కృష్ణుడు పాండవులకు అండగా ఉండగా వారినెవరూ చంపలేరు,” అని అతనికి విశ్వోపాఖ్యానం ఇలా చెప్పాడు: ఒకసారి బ్రహ్మదేవుడు గంధమాదన పర్వతం మీద కూర్చుని ఉండగా దేవతలూ, ఋషులూ వచ్చి ఆయన చుట్టూ చేరారు. ఆ సమయంలో ఆకాశంలో కాంతివంతమైన విమానం ఒకటి వారికి కనిపించింది. బ్రహ్మ దాన్ని చూసి చేతులు జోడించి ధ్యానించాడు. అది చూసి దేవతలూ, ఋషులూ, లేచి నిలబడి నమస్కారాలు చేశారు. బ్రహ్మ ఆ విమానాన్ని స్తుతించి, “దేవ దేవా, నీ అంశను పంపి, యదువంశంలో జన్మింపజెయ్యి,” అని అడిగాడు. “నీ కోరిక గ్రహించాను. అలాగే చేస్తాను,\" అన్న జవాబు వినిపించింది. దేవతలూ, ఋషులూ ఆశ్చర్యపోయి చూస్తూన్నంతలో విమానం అంతర్థానమయింది. అప్పుడు దేవతలూ, ఋషులూ బ్రహ్మను, “పితామహా, నువ్వు ప్రార్థించినది ఎవరిని? దేనికి ప్రార్థించావు?” అని అడిగారు. దానికి బ్రహ్మ, “ఆయన మహావిష్ణువు. పూర్వం చచ్చిపోయిన దైత్యులూ, దానవులూ, రాక్షసులూ తిరిగి భూమి మీద జన్మించారు. వారిని చంపటానికి నరుడితో బాటు, నారా యణుడు కూడా మానవుడుగా పుట్టాలి. వారి వెంట దేవతలు కూడా పుట్టుతారు.వారిని ఎవరూ జయించలేరు. మూఢులు ఈ సంగతి తెలుసుకోలేరు,” అన్నాడు. భీష్ముడీ కథ చెప్పి దుర్యోధనుడితో, “నువ్వు ఒక క్రూర రాక్షసుడివై ఉండాలి. అందుకే కృష్ణార్జునులతో వైరం పెట్టుకున్నావు,” అన్నాడు. తరవాత ఎవరి శిబిరాలకు వారు వెళ్ళి నిద్రపోయారు. యుద్ధం అయిదో రోజు తెల్లవారింది. ఉభయసేనలూ వ్యూహాలు పన్ని యుద్ధానికి సిద్ధమయ్యాయి. కౌరవులది మకరవ్యూహం, పాండవులది డేగవ్యూహం. ఆ వ్యూహానికి ముందు భీముడూ, శిఖండీ, ధృష్టద్యు మ్నుడూ నిలబడ్డారు. వారికి వెనకగా సాత్యకీ, అర్జునుడూ ఉన్నారు. దుర్యోధనుడు ద్రోణుడితో, “ ఇవాళ పాండవులు చచ్చిపోయేటట్టు చూడు,” అని చెప్పాడు. ఈ మాట వింటూనే ద్రోణుడు సాత్యకిని ఎదుర్కొన్నాడు. సాత్యకికి తోడుగా భీముడూ, ద్రోణుడికి తోడుగా భీష్మ, శల్యులూ వచ్చి యుద్ధం చేశారు. భీష్మ, ద్రోణులు చేసే దారుణయుద్ధాన్ని ఎదుర్కొనే టందుకు అభిమన్యుడూ, ఉపపాండవులూ, శిఖండీ వచ్చారు. శిఖండితో భీష్ముడు యుద్ధం చెయ్యలేదు. ద్రోణుడి పరాక్రమం పెరగడంతో పాండవసేనలు దెబ్బతిన్నాయి. దుర్యోధనుడికీ, భీముడికీ గొప్ప యుద్ధం జరిగింది. ఆ రోజు సాత్యకి విజృంభించి కౌరవ సేనలను బీభత్సం చేస్తుంటే, భూరిశ్రవుడి చేతిలో సాత్యకి కొడుకులు చావుదెబ్బలు తిన్నారు. సాత్యకీ, భూరిశ్రవుడి ద్వంద్వయుద్ధంలో రథాలు ధ్వంసమై కత్తులతో పోరాడసాగారు. భీముడు వచ్చి సాత్యకిని, దుర్యోధనుడు వచ్చి భూరిశ్రవుణ్ణి తీసుకుపోయారు. యుద్ధం చాలించి శిబిరాలకు వెళ్ళారు. ఆరోరోజు తెల్లవారగానే యుద్ధం ప్రారంభ మయింది. పాండవసేనలు మకరవ్యూహమూ, కౌరవసేనలు క్రౌంచవ్యూహమూ ధరించాయి. కాని ఈ వ్యూహాలు భగ్నం కావటానికి ఎంతో సేపు పట్టలేదు. ఆరంభంలోనే భీముడికీ, ద్రోణుడికీ పడింది. భీముడు ద్రోణుడి సారథిని చంపాడు. ద్రోణుడు పాండవసేనలను చిందరవందర చేసేశాడు. భీముడు ధృత రాష్ట్రుడి కొడుకులను చంపే నిశ్చయంతో కౌరవసేన ప్రవేశించాడు. కౌరవయోధులు అతన్ని పట్టుకోవాలని చుట్టు ముట్టారు. భీముడు గద తీసుకుని కౌరవసేనను నిర్మూలించసాగాడు. ధృష్టద్యుమ్నుడు భీముడికి సాయపడగా, కౌరవసేన బాణవర్షం కురిపించింది. ధృష్టద్యుమ్నుడు భీముణ్ణి తన రథం మీద ఎక్కించుకుని, అతనికి గుచ్చుకున్న బాణాలన్నీ పెరికి, కౌగలించుకున్నాడు. ధృతరాష్ట్రుడి కొడుకులు భీముణ్ణి, ధృష్టద్యుమ్నుణ్ణి చంపాలని వచ్చి పడ్డారు. ధృష్టద్యుమ్నుడు వారందరినీ సమ్మోహనాస్త్రంతో మూర్ఛపోగొట్టాడు. ద్రోణుడు వచ్చి ప్రజ్ఞాస్త్రం ప్రయోగించి, మూర్ఛపోయిన వారందరినీ లేవగొట్టాడు. ధర్మరాజు అభిమన్యుడు మొదలైన యోధులను పంపాడు. భీమ, ధృష్టద్యుమ్నులు మరింత ఉత్సాహంగా యుద్ధం చెయ్య సాగారు. ధృష్టద్యుమ్నుడి తండ్రి ద్రుపదుడు ద్రోణుడి దెబ్బకు తట్టుకోలేక అభిమన్యుడి రథం ఎక్కాడు. ద్రోణుడి పరాక్రమాన్ని ఉభయసేనలూ మెచ్చుకున్నాయి. దుర్యోధనుడు భీముణ్ణి చంపాలని తీవ్రంగా ప్రయత్నించగా, భీముడి చేత చావుదెబ్బలు తిని, కృపుడి రథంలో విశ్రాంతి తీసుకున్నాడు. దుష్కర్ణుడు చచ్చాడు. కొంతసేపటికి సూర్యుడు అస్తమించాడు. భీష్ముడు దుర్యోధనుడికి, \"కృష్ణుడుండగా పాండవులను జయించలేరు. పాండవులే నన్ను జయిస్తారో, నేనే పాండవు లను జయిస్తానో చెప్పటం నాకు సాధ్యం కాదు,” అని చెప్పాడు.",
            "book_page_end": 63
        },
        {
            "title": "పట్టినది బంగారం",
            "book_page_start": 64,
            "pdf_page_start": 64,
            "pdf_page_end": 65,
            "author": "చందమామ బృందం",
            "genre": "నీతి కథ",
            "moral": "అదృష్టంపై పూర్తిగా ఆధారపడకూడదు. తెలివైన, వివేకవంతమైన నిర్ణయాలతో వ్యవహారాలు చక్కదిద్దుకోవాలి.",
            "keywords": [
                "అదృష్టం",
                "వర్తకుడు",
                "ఖర్జూరాలు",
                "వివేకం",
                "రాజు"
            ],
            "characters": [
                "వర్తకుడి కొడుకు",
                "వర్తకుడు (తండ్రి)",
                "ఈజిప్టు రాజు",
                "యువరాణి"
            ],
            "locations": [
                "ఈజిప్టు"
            ],
            "content": "ఒక వర్తకుడికొక కొడుకుండేవాడు. వర్తకుడి భార్య చిన్నతనంలోనే పోయింది. అందుచేత ఆయన ఒక్కగానొక్క కొడుకును చాలా గారాబంగా పెంచి, వాడికోసం బంగారాన్ని రెండు చేతులా ఆర్జించి, వాడి సుఖం కోసం దాన్నీ మంచినీళ్ళ లాగా ఖర్చు చేస్తూవచ్చాడు. తన కొడుకు సుఖం తప్ప ఆ మానవుడికి మరొక ఆలోచనే ఉండేది కాదు. కొంత కాలానికి వర్తకుడు మంచాన పడ్డాడు. చావు దగ్గిర పడినట్టు తెలుసుకుని ఆయన ఒకనాడు తన కొడుకును పిలిచి, \"బాబూ, నువ్వు మట్టి పట్టితే అది బంగారం కావాలని ఆఖరు ఘడియలో నిన్ను మన స్ఫూర్తిగా దీవిస్తున్నాను,” అంటూ ప్రాణాలు వదిలాడు. వర్తకుడి కొడుకు తండ్రి కోసం కొన్ని వారాలపాటు శోకించి ఆ శోకం ఉపశమించాక, తండ్రిలాగే వర్తకంలోకి దిగాడు. తండ్రికి లాగే కొడుక్కు కూడా వ్యాపారం అమితంగా కలిసి వచ్చి కనకవర్షం కురిసింది. కొంతకాలం ఇలా ఎడాపెడా ధనం సంపాదించాక కుర్రవాడికి తన తండ్రి చేసిన ఆఖరు ఆశీర్వచనం జ్ఞాపకం వచ్చింది. ఆయన నోటిచలవ చేతనే తనకిలా వద్దంటే డబ్బు వచ్చిపడుతున్నదనుకుని, \"అదృష్టం ఇలా కలిసిరావటం అపాయకరం, దీనికి ఇప్పుడే ఏదన్నా విరుగుడు చూడాలి,” అనుకున్నాడు వాడు. తన అదృష్టానికి కళ్ళెం వేసే ఉద్దేశంతో వాడు తీవ్రంగా ఆలోచించాడు. వర్తకపు సరుకులను హెచ్చుధర ఉండే ప్రాంతంలో కొని తక్కువ ధర ఉండే ప్రాంతంలో అమ్మ టానికి నిశ్చయించాడు. అది అంత వివేక మంతమైన పని కాదని మిత్రులూ, పెద్దలూ వారిస్తున్నా అతడు వినిపించుకోలేదు. అనుకున్న ప్రకారం వాడు తమదేశంలో చాలా గిరాకీగా ఉండే చోట ఖర్జూరాలు కొని, వాటిని ఈజిప్టు దేశంలో అమ్మటానికి తీసుకుపోయాడు. ఆ దేశంలో ఖర్జూరాలు కారుచవుక. ఆ వింత వర్తకుడి ప్రవర్తనను అందరూ విడ్డూరంగా చెప్పుకోసాగారు. ఎవడో వర్తకుడు ఎక్కడి నుంచో ఖర్జూరాలు తెచ్చి తన దేశంలో అమ్ముతున్నట్టు ఈజిప్టు రాజుకు తెలిసింది. ఆయన తన ఉద్యోగులతో, \"ఎవరీ వింత వర్తకుడు?” అన్నాడు. ఉద్యోగులు వాడిని గురించి చెప్పారు. “అయితే నేనే వాడిని చూస్తాను,” అంటూ రాజు పరివారంతో బయలుదేరాడు. రాజో ద్యోగులు రాజును కుర్రవాడి వద్దకు తీసుకు పోయారు. “ఎక్కడినుంచో వచ్చి ఇలా ఈ మతిలేని వ్యాపారం చేసి వున్నదంతా ఎందుకు తగలేసుకుంటున్నావు?\" అని రాజు యువకుణ్ణి అడిగాడు. “మహారాజా, మా నాన్న ఆశీర్వాదం చేత నేను ఎంత నిర్లక్ష్యంగా వర్తకం చేసినా కనకవర్షం కురుస్తున్నది. అదృష్టం అంతగా కలిసిరావటం మంచిది కాదని దానికి విఘ్నం కలిగించే ప్రయత్నంలో ఉన్నాను,\" అన్నాడు యువకుడు. “మీ తండ్రి ఏమని ఆశీర్వదించాడు?\" అని రాజు అడిగాడు. \"ఇలా మట్టి తీసుకుంటే బంగారమవు తుందని మా నాన్న చనిపోతూ నన్ను ఆశీర్వ దించాడు,” అంటూ ఆ కుర్రవాడు నేలకు వంగి, పిడికెడు మన్ను తీసి కిందకి జార విడిచాడు. మన్ను చేతినుంచి రాలిపోగా యువకుడి చేతిలో ఏదో దిగబడింది. “ఏమిటది?\" అని అడిగాడు రాజు ఆశ్చర్యంతో. “ఏదో ముద్రిక లాగుంది,” అంటూ ఆ యువకుడు దాన్ని రాజు చేతిలో పెట్టాడు. అది ఆ రాజుగారి ముద్రికే. ఏడాది క్రితం అది ఎక్కడో పోయింది. దానిపైన గల అభిమానం కొద్దీ రాజు ఎంతో ధనం వ్యయం చేసి ఆ ముద్రిక కోసం వెతికించాడు. కానీ ప్రయోజనం లేకపోయింది. “నిజంగా మీ తండ్రి ఆశీర్వచనం అమోఘం. నీ అదృష్టాన్ని మార్చటం దేవుడి తరం కూడా కాదు,\" అని రాజు, ఆ కుర్ర వాడికి తన కుమార్తె నిచ్చి పెళ్ళిచేశాడు. తరవాత ఆ కుర్రవాడే ఈజిప్టుకు రాజు కూడా అయ్యాడు.",
            "book_page_end": 65
        }
    ],
    "statistics": {
        "total_stories": 12,
        "author_counts": {
            "చందమామ బృందం": 4,
            "రాఘవరాజు పట్టాభిరామరాజు రచన": 1,
            "దాసరి వెంకటరమణ": 1,
            "లక్ష్మీగాయత్రి": 1,
            "కె. సాహితి, కడప.": 1,
            "సుమి": 1,
            "వసుంధర": 1,
            "కొనే నాగ వెంకట ఆంజనేయులు": 1,
            "విశ్వావసు": 1
        },
        "genre_counts": {
            "వ్యాసం": 1,
            "ఆహ్వానం": 1,
            "బేతాళ కథ": 1,
            "నీతి కథ": 2,
            "జానపద సీరియల్": 1,
            "జంతువుల కథ": 1,
            "చారిత్రక కామిక్స్": 1,
            "సామాజిక కథ": 1,
            "కుటుంబ కథ": 1,
            "పురాణ వ్యాసం": 1,
            "పౌరాణిక సీరియల్": 1
        }
    }
}