{
    "book_id": "చందమామ_2000_08",
    "stories": [
        {
            "title": "ఆత్మపరిశీలన అవసరం!",
            "book_page_start": 5,
            "pdf_page_start": 5,
            "pdf_page_end": 5,
            "author": "చక్రపాణి. బి.నాగిరెడ్డి",
            "genre": "సంపాదకీయం",
            "moral": "దేశం కోసం చిత్తశుద్ధితో, నిజాయితీతో కృషి చేయాలి.",
            "keywords": [
                "దేశాభివృద్ధి",
                "ఆత్మపరిశీలన",
                "ప్రభుత్వ యంత్రాంగం",
                "నిజాయితీ",
                "సింగపూర్"
            ],
            "characters": [],
            "locations": [
                "భారతదేశం",
                "జపాను",
                "సింగపూర్"
            ],
            "content": "నూతన శతాబ్దానికి ఆరంభం అనుకున్నా, ఈ శతాబ్దానికి ఆఖరి సంవత్సరం\nఅనుకున్నా, 2000 వ సంవత్సరం ముఖ్యమైనదే. ఈ ముఖ్యమైన సంవత్సరంలో వచ్చే\nస్వాతంత్య్రదినం ఆగస్టు పదిహేను ప్రాముఖ్యత ప్రత్యేకంగా చెప్పనవసరంలేదు.\nయాభైమూడేళ్ళకు పూర్వం భారత్ స్వతంత్ర దేశమయింది. కొన్ని దేశాలను\nసర్వనాశనం చేసిన రెండవ ప్రపంచయుద్ధం అంతకు కొంచెం ముందే ముగిసింది.\nఉదాహరణకు, జపానుదేశాన్ని తీసుకున్నట్టయితే, అక్కడి రెండునగరాలు అణు\nబాంబుల తాకిడికి భస్మమైపోయాయి.అయితే, ఈనాడుప్రపంచంలోబాగా అభివృద్ధి\nచెందిన దేశాలలో ఒకటి జపాను! మనకు పొరుగున వున్న అతిచిన్న దేశం సింగపూర్\nకూడా అంతే త్వరితగతిలో అభివృద్ధి సాధించింది!\nమరి మనదేశంలో మాత్రం అలాంటి అభివృద్ధి ఎందుకు సాధ్యం కావడం లేదు?\nఆత్మ పరిశీలన చేసుకోవలసిన సమయం ఇది!\nమన శాస్త్రవేత్తలూ, సాంకేతిక నిపుణులూ చాలామంది పాశ్చాత్య దేశాల ప్రగతికి\nకృషి చేస్తున్నారు. అలాంటి వారివల్ల మనం ఎందుకు ప్రయోజనం పొందలేక\nపోతున్నాం? మనదేశంలో ఏదీ సక్రమంగా జరగదు అని వాళ్ళంటున్నారు. ముఖ్యంగా\nప్రభుత్వ యంత్రాంగం సానుభూతితో, సానుకూలంగా వ్యవహరించడం లేదు. ఈ\nపరిస్థితిని సరిపెట్టుకుని ఊరుకోవలసిందేనా?\nమన జనాభా పెరుగుతోంది. ప్రకృతి వైపరీత్యాల బీభత్సం కొత్త కొత్త సమస్యలను\nసృష్టిస్తోంది. దేశాభివృద్ధి సాధించి తీరాలనే దృఢసంకల్పం, పట్టుదల, కృషి ఉంటే\nతప్ప మన కష్టాలు కడతేరవు.\nప్రభుత్వ యంత్రాంగం అంటే ఏమిటి? అందులో పనిచేసేవారు మనలాంటి వారూ,\nమన బంధువులూ, మిత్రులే కదా? కాబట్టి మనదేశ భవిష్యత్తు మన చేతుల్లోనే ఉన్నది.\nబాగుపరచడం, పాడుచేయడం రెండూ మన చేతలమీదే ఆధార పడి ఉన్నాయి. దానిని\nనిర్ణయించవలసిన సమయం ఇది. మనం నిజాయితీతో పనిచేయాలి. దేశం కోసం,\nదేశభవిష్యత్తుకోసం ప్రతి ఒక్కరూ చిత్తశుద్ధితో కృషి చేయాలి.",
            "book_page_end": 5
        },
        {
            "title": "చందమామ కబుర్లు",
            "book_page_start": 6,
            "pdf_page_start": 6,
            "pdf_page_end": 7,
            "author": "చందమామ బృందం",
            "genre": "సాధారణ వ్యాసం",
            "moral": "చదువుకునే వయసులో బాలకార్మిక వ్యవస్థను ప్రోత్సహించకూడదు.",
            "keywords": [
                "పరిశోధన",
                "బాలకార్మికులు",
                "స్కూల్ బ్యాగులు",
                "సాంకేతికత",
                "రామాయణం"
            ],
            "characters": [
                "రాజ్ కిషోర్ పాండే",
                "మరియా లూయిసా పీట్రరోయా"
            ],
            "locations": [
                "ఢిల్లీ",
                "ఉత్తర ప్రదేశ్",
                "మధ్య ఇటలీ",
                "సింగపూర్",
                "అమెరికా",
                "పూనే"
            ],
            "content": "వయసు సమస్య కాదు!\nఈ కాలపు పిల్లలలో తరగతులకు హాజరు కాకుండా, చదువంటే ఆసక్తి లేని వారంటూ అంతగా లేరు. ఏ కొందరో\nచదువుపట్ల అంతశ్రద్ధ కనబరచకుండా సోమరితనంగా కనిపిస్తారు. అలాంటి వారికి రాజ్ కిషోర్ పాండేకథ వింటే తామూ\nచదవాలనే స్ఫూర్తి కలుగుతుంది. ఢిల్లీ విశ్వవిద్యాలయంలో సెక్యూరిటీగార్డ్ పనిచేస్తున్న 44 సంవత్సరాల పాండే,\nఇటీవల పి.హెచ్.డి. పట్టాకోసం పరిశోధనావ్యాసాన్ని సమర్పించాడు. ఉత్తర ప్రదేశ్ నుంచి 12వ తరగతి పాసయిన\nసర్టిఫికేట్తో 1980వసం॥లో ఢిల్లీకివచ్చి అతడు విశ్వవిద్యాలయంలో రోజువారీకూలీగా చేరాడు. ప్రైవేట్గా చదివి బి.ఏ.,\nఎం. ఏ. డిగ్రీలు సాధించాడు. అదే సమయంలో పెళ్ళి చేసుకుని నలుగురు పిల్లలకు తండ్రికూడా అయ్యాడు.\nపి.హెచ్.డి. పరిశోధన కోసం విశ్వవిద్యాలయానికి విన్నపం చేసుకుంటే- కనీసం\nరెండేళ్ళు జీతంలేని సెలవుపుచ్చుకోమని సలహాఇచ్చారు. అన్నాళ్ళు జీతం\nలేకపోతే కుటుంబాన్ని ఎలా పోషించడం? ఆయనకు వరసగా రాత్రి డ్యూటీ\nఇప్పించి విశ్వవిద్యాలయం సహాయం చేసింది. \"ఆధ్యాత్మ రామాయణం-\nఆనందరామాయణం: తులనాత్మక పరిశీలన\" అనేతన పరిశోధనావ్యాసాన్ని పూర్తి\nచేయడానికి ఆయన ఎన్నోరాత్రులు నిద్రలేకుండా గడిపాడు. మార్పులతో\nచేర్పులతో వందరకాల రామాయణాలు ఉన్నాయని ఆయన అభిప్రాయ\nపడుతున్నాడు.\nఇది వేరొక రకమైన విశేషం: మధ్య ఇటలీకి చెందిన మరియా\nలూయిసా పీట్రరోయా అనే ఆవిడ సెప్టెంబర్లో 'ప్రీస్కూల్’కు\nవెళ్ళనుంది. 105 సంవత్సరాలకు పూర్వం ఆమె పుట్టినప్పుడు\nఇలాంటి ప్రీస్కూల్ పద్ధతి లేదు. ఆ తరవాత కూడా ఆమెఎప్పుడూ\nస్కూలుకువెళ్ళిన పాపాన పోలేదు.\nబరువు తగ్గించడానికి\nస్కూలుకు వెళ్ళే పసిపిల్లలు శక్తికి మించిన\nపుస్తకాల బరువులు మోయడం మన దేశంలో\nసర్వసాధారణమైన విషయం. సింగపూర్లోనూ\nఈ కథ ఇంతే. అందువల్ల అక్కడి విద్యారంగా\nనికీ, వ్యాపారరంగానికీ, చెందిన కొందరు నిపు\nణులు పిల్లల బరువు తగ్గించడానికి స్కూల్\nబ్యాగ్లను కొత్త డిజైన్లలో రూపొందించారు.\nబ్యాగులు మోసే పిల్లలు తరచూ వీపునొప్పి,\nభుజాల నొప్పి అని అంటారు. పుస్తకాలతోపాటు\nపెద్ద పెన్సిల్బాక్సులూ, ఆటవస్తువులూ, వాటర్\nబాటిల్స్ అంతా కలిసి మోపెడవుతోంది. కొత్త\nమోడల్ స్కూల్ బ్యాగ్ తగిలించుకునే చోట\nమెత్తగా వుండే 'ఫోమ్’,\nకుదింపులు తగ్గించే\n'కంప్రెషన్ స్ప్రింగ్'\nఅమర్చి వున్నారు.\nఇలాంటి స్కూలు\nబ్యాగులు మన\nదేశంలో వచ్చే విద్యా\nసంవత్సరం నుంచి\nరాగలవని ఆశించ\nవచ్చు.\nబీడీల దిగుమతిపై నిషేధం!\nమన దేశంలో ముఖ్యంగా దక్షిణాదిలో బీడీలు\nకాల్చే వాళ్ళెక్కువ. సిగరెట్లకన్నా ధర తక్కువ గనక,\nపేదలు ఎక్కువగా బీడీలే కాలుస్తూంటారు. ఇటీ\nవల బీడీలను విదేశాలకు ఎగుమతి చేయడం\nమొదలుపెట్టారు. ఇది కొంత విదేశీ మారక ద్రవ్యాన్ని\nతెచ్చిపెడుతున్నది.అయితే, మన దేశం నుంచి\nబీడీల దిగుమతిని అమెరికా నిషేధించింది. బీడీ\nపరిశ్రమలో ఎక్కువగా పిల్లలు పనిచేయడమే\nఅందుకు కారణం. బాలకార్మికులు ఉత్పత్తి చేసే\nఏ వస్తువునూ దిగుమతి చేసుకోరాదన్నది అమెరికా\nనిర్ణయం. బాలకార్మికులనుప్రోత్సాహించకూడదు\nఅన్నది దానిఉద్దేశం. చదువుకోవలసిన ప్రాయంలో\nపసిపిల్లలు-బీడీలు, బాణాసంచా, గాజులు\nదుప్పట్లు మొదలైనవాటిని తయారుచేసేచోట్లా;\nబరువులు మోస్తూ, హోటళ్ళలో సర్వర్లుగా క్లీన 'మౌస్ క్లిక్’తో\nర్లుగా తమ భవిష్యత్తును బుగ్గి పాలు చేసుకో వలసి\nరావడం శోచనీయం!\nపంచతంత్ర కథలు\nపంచతంత్ర కథలలో ఎలుకలు కూడా\nప్రధాన పాత్ర వహిస్తాయి. ఇప్పుడు కంప్యూటర్\n‘మౌస్'ను క్లిక్చేసి పంచతంత్ర కథలన్నిటినీ\nచదువుకునేరోజులు త్వరలో రానున్నాయి. పూనే\nవిశ్వవిద్యాలయ సైన్స్ విభాగం వారు దీనికి\nకావలసిన ‘సాఫ్ట్వేర్’ను రూపొందించారు. పంచ\nతంత్రకథలు, కథాసరిత్సాగరంతో పాటు సంస్కృత\nసాహిత్యంలోని సామెతలు, సుభాషి తాలు మొద\nలైనవాటితో ‘శాన్స్ క్రిట్ ఇన్ఫర్మే టిక్స్ (సంస్కృత\nసమాచార సర్వస్వం) అనే ప్రణాళికను రూపొం\nదించారు. కాన్పూరు, హైదరాబాద్ ఐ. ఐ.టి,\nబెంగుళూరు సి.డాక్ నిపుణులు ఈ సాఫ్ట్వేర్ ను\nసిద్ధంచేయడానికి సహక రించారు.",
            "book_page_end": 7
        },
        {
            "title": "సృజనాత్మక పోటీ!",
            "book_page_start": 8,
            "pdf_page_start": 8,
            "pdf_page_end": 8,
            "author": "సంపాదకుడు",
            "genre": "పోటీ",
            "moral": "జీవితంలో లక్ష్యాన్ని సాధించే వరకు ప్రయత్నించాలి. ప్రశ్నలు అడగాలి. బాగా ఆలోచించి పనులు చేయాలి.",
            "keywords": [
                "విద్యార్థి",
                "గురుకులం",
                "సూత్రాలు",
                "విజయం",
                "రవిచంద్రుడు"
            ],
            "characters": [
                "గురువు",
                "రవిచంద్రుడు"
            ],
            "locations": [
                "గురుకులం"
            ],
            "content": "ఒక చిన్నకథ తొలిభాగం దిగువఇవ్వబడింది. ఆసక్తి కరమైన కథగా రూపొందే అంశాలన్నీ అందులో ఉన్నాయి. అయితే, దాన్ని\nరసవత్తరంగా మలిచే శక్తి మీ చేతుల్లోనే ఉంది. సరైన ముగింపుతో, మిగిలిన కథను రాయండి. కథకు తగిన పేరు పెట్టండి. మీ రచన\n200 పదాలకు మించకుండా ఉండాలి. ఉత్తమమైన ముగింపుకు ఆకర్షణీయమైన బహుమతి ఇవ్వబడుతుంది. ఈ పోటీ మన\nయువపాఠకుల కోసమే నిర్దేశించబడింది. మీ పేరు, వయసు, చదివే తరగతి, పాఠశాల, పిన్కోడ్తో సహా మీ ఇంటి చిరునామా\nరాయడం మరిచిపోకండి. పెద్దలకన్నా మీరే చక్కగా రాయగలరని నిరూపించడానికి ఇదొక అరుదైన అవకాశం. అందువల్ల పెద్దల\nసాయం తీసుకోకండి. ఇక కథను చూద్దాం:\nఒకానొక గురుకులంలో విద్యార్థులు కొందరు\nవిద్యాభ్యాసం పూర్తిచేసి స్వస్థలాలకు తిరిగి వెళ్ళ\nడానికి సిద్ధమయ్యారు. వెళ్ళేముందు ఒక్కొక్క\nరుగా గురువుగారి పాదాలకు సాష్టాంగ నమ\nస్కారం చేయసాగారు. గురువుగారి ప్రియశిష్యు\nడైన రవిచంద్రుడు చివరగా గురువు పాదాలకు\nనమస్కరించాడు. విద్యాభ్యాసం పూర్తయ్యాక\nజరిగిన పరీక్షలలో, రవిచంద్రుడు ఎప్పటిలా\nకాకుండా కొంత వెనకబడ్డాడు. అది గురువుకు\nకొంత విచారం కలిగించింది. \"నాకు ఏం చెప్పాలో\nతోచడం లేదు నాయనా! పలువిషయాల్లో నువ్వు\nమిగిలిన వారికన్నా శ్రేష్టుడివిగా ఉన్నావు. అయినా\nనిన్ను మంచి పండితుణ్ణి చేయలేక పోయాను,\"\nఅన్నాడు గురువు.\nరవిచంద్రుడు లేచి కొంతసేపు తల వంచు\nకుని మౌనంగా నిలబడ్డాడు. ఆ తరవాత,\n“క్షమించండి గురుదేవా! తమరు నా పట్ల\nకనబరచిన అపారకరుణకు సర్వదా కృతజ్ఞుణ్ణి!”\nఅన్నాడు.\nగురువు మందహాసం చేస్తూ, “ఫరవాలేదు,\nనాయనా! ఇప్పటికీ మునిగిపోయిందేమీ లేదు.\nనేను నీకు మూడు ముఖ్యమైన సూత్రాలు\nచెబుతాను: ఒకటి, జీవితంలో లక్ష్యాన్ని సాధిం\nచేంత వరకు ప్రయత్నం మానకూడదు. రెండు,\nచాలినన్ని ప్రశ్నలు అడగగలిగితే సమాధానాలు\nవాటంతట అవే వస్తాయి. మూడు, ఒకటికి\nరెండుసార్లు ఆలోచించి ఏపనైనా తలపెట్టి నట్ట\nయితే, పొరబాట్లు జరగవు. ఈ మూడు సూత్రా\nలనూ పాటించి నట్టయితే, నువ్వు జీవితంలో\nతప్పక విజయం సాధిస్తావు. విజయోస్తు! వెళ్ళిరా,”\nఅని ఆశీర్వదించాడు.\nరవిచంద్రుడు గురువుగారి మూడు సూత్రా\nలను శిరసావహించి, వాటిని ఆచరణలో పెట్ట\nడానికి కృతనిశ్చయంతో బయలుదేరాడు.",
            "book_page_end": 8
        },
        {
            "title": "మహోన్నతుడు (బేతాళ కథ)",
            "book_page_start": 9,
            "pdf_page_start": 9,
            "pdf_page_end": 13,
            "author": "వల్లమేటి సుందరరామయ్య",
            "genre": "బేతాళ కథ",
            "moral": "స్వార్థరహితంగా ఇతరులకు సహాయం చేసే వ్యక్తే నిజమైన మహోన్నతుడు. కేవలం అద్భుత ప్రదర్శనల ద్వారా కీర్తిని పొందడం కన్నా జనసేవ గొప్పది.",
            "keywords": [
                "బేతాళ",
                "విక్రమార్కుడు",
                "మహోన్నతుడు",
                "జనసేవ",
                "శరభంగుడు"
            ],
            "characters": [
                "విక్రమార్కుడు",
                "బేతాళుడు",
                "నయసాగరుడు",
                "విశ్వనాధుడు",
                "కనకశర్మ",
                "విమలానందస్వామి",
                "శరభంగుడు",
                "రమేశుడు"
            ],
            "locations": [
                "భువనగిరి",
                "కాశీపురం",
                "రాయదుర్గం",
                "శ్మశానం"
            ],
            "content": "పట్టువదలని విక్రమార్కుడు చెట్టు\nవద్దకు తిరిగివెళ్ళి, చెట్టుపై నుంచి\nశవాన్ని దించి భుజాన వేసుకుని,\nఎప్పటిలాగే మౌనంగా శ్మశానం కేసి\nనడవసాగాడు. అప్పుడు శవంలోని\nబేతాళుడు, “రాజా, ఒక దేశాన్నేలే\nరాజుగా నువ్వు ఎందరో మహాపండి\nతుల్నీ, శాస్త్ర జ్ఞానంలో నిధులైన\nవారినీ ఎరిగివుంటావు. ఐతే, వారిలో\nఏ ఇద్దరూ ఏది ధర్మం, ఏది జ్ఞానం\nఅన్న విషయాల్లో ఏకీభవించడం\nచాలా అరుదు. అలాంటి సందర్భా\nలలో రాజులు, ఎక్కువ వాదనా\nపటిమ వున్న వాడి అభిప్రాయాల\nతోనో, లేక తన ఆలోచనా సరళికి అనుకూ\nలంగా మాట్లాడిన వాడితోనో ఏకీభవించి రాచ\nకార్యాలు నిర్వహించ చూస్తారు. ఇందువల్ల\nరాజ్యంలో ఒక్కొ క్కసారి అనర్హులూ, విచక్షణా\nజ్ఞానహీనులూ ప్రముఖులయి, పరిపాలనా\nవ్యవస్థ కుంటుపడే ప్రమాదం వున్నది.\nఇందుకు ఉదాహరణగా విశ్వనాధుడనే పండి\nతుడీ, నయసాగరుడనే రాజుకథ చెబుతాను,\nశ్రమ తెలియకుండా, విను,\" అంటూ ఇలా\nచెప్పసాగాడు:\nపూర్వం భువనగిరి అనే రాజ్యంలో, విశ్వ\nనాధుడనే పండితుడు, ఒకగురుకులంనడు\nపుతూండేవాడు. దూరప్రాంతాలనుంచి విద్యా\nర్థులు అక్కడికి వచ్చి విద్య నభ్య సించేవారు.\nఆయన తర్కవ్యాకరణ శాస్త్రాల్లో సాటిలేని\nమహాపండితుడని చెప్పుకునేవారు.\nఒకనాడు, ఆయన శిష్యులకు తర్క\nశాస్త్రం బోధిస్తూండగా, రాజునయసాగరుడు\nపంపిన దూత వచ్చి, లేఖ ఒకటి ఆయనకు\nఇచ్చాడు. అందులో విశ్వనాధుణ్ణి రాజధానికి\nరావలసిందిగా రాజు పంపిన ఆహ్వాన పత్రం\nవున్నది. మర్నాడు, విశ్వనాధుడు, కనకశర్మ\nఅనే శిష్యుణ్ణి వెంటబెట్టుకుని, సాయంకాలా\nనికి కాశీపురం అనే గ్రామం చేరి, రాత్రికి ఒక\nసత్రంలోవిడిదిచేశాడు. ఆ సమయంలో\nసత్రంలోచెప్పుకుంటున్న విశేషాలువిని, ఆశ్చర్య\nపోతూగురువుకు విన్నవించాడు, కనక శర్మ.\nమర్నాడు, సూర్యోదయంతోనే గురుశిష్యులు\nగ్రామం వెలుపల వున్న చెరువు దగ్గరకు\nవెళ్ళారు. ఆ రోజు శ్రావణ పూర్ణిమ. అప్పటికే\nఅక్కడ జనంగుంపులు గూడి వున్నారు. ప్రతి\nసంవత్సరం శ్రావణ పూర్ణిమ నాడు హఠయోగి\nవిమలానంద స్వామి సూర్యోదయకాలంలో\nదర్శన మిస్తాడు. అందరి దృష్టి చెరువు\nమధ్యలో వున్న చిన్న ఇసుకదిబ్బ పైనే వున్నది.\nస్వామి విమలానందుడు హ ఠాత్తుగా,\nఇసుకదిబ్బ పక్కనున్న నీళ్ళలో నుంచి పైకి\nలేచాడు. భక్తులకోలాహలం మిన్నుముట్టింది.\nభక్తిపారవశ్యంతో స్వామికి జేజేలు పలికారు.\nవిమలానందుడు నీళ్ళ మీద నడుచు\nకుంటూ తీరం వైపు రాసాగాడు. ఆయన\nనేలపై నడిచినట్టుగానే, నీటిమీద నడిచివచ్చి,\nచెరువుగట్టుపైన ఆలయం ముందున్న వేదిక\nమీదికి ఎక్కికూర్చున్నాడు. విమలానందుడు\nప్రతి సంవత్సరం ఒక్కసారి మాత్రమే నీటి పైకి\nవచ్చి భక్తులకు దర్శనమిస్తాడు. ఆ హఠయోగి\nదర్శనంతో, తన జన్మతరించినట్టు కనకశర్మ\nఉప్పొంగిపోయాడు.\nఆ తరవాత, గురుశిష్యులిద్దరూ బయలు\nదేరి, అరణ్యమార్గాన పయనించి, సూర్యా\nస్తమయ సమయాన ఒక ముని ఆశ్రమం\nచేరారు. ఆశ్రమం శరభంగుడనే మహాతప\nస్విది. ఆశ్రమం ముందు హోమగుండాలు\nనిర్విరామంగా ప్రకాశిస్తున్నవి. మరుసటి\nరోజు సూర్యోదయ వేళలో ముని హోమ\nగుండంలో ప్రవేశిస్తాడని, ఆయన శిష్యులు\nచెప్పారు. అందువల్ల ఆ రాత్రంతా హోమ\nగుండాలు ప్రజ్వరిల్లుతూనే వుంటాయి.\nసూర్యోదయం వేళ, మంత్రద్రష్ట అయిన\nఆ మహాముని, అగ్నిహోత్రాన్ని ప్రజ్వరిల్ల\nజేసి, అగ్నిప్రవేశం చేశాడు. ఆశ్రమవాసులు\nభయాందోళనలతో చూడసాగారు. అరగంట\nతరవాత ముని అగ్నికుండం నుంచి మేలిమి\nబంగారు ఛాయలో ధగధగ మెరిసిపోతూ\nబయటికి వచ్చాడు.\nఆశ్రమవాసులూ, ఈ అద్భుత దృశ్యాన్ని\nచూడవచ్చిన భక్తులూ హర్షధ్వానాలుచేశారు.\nమునిచేతులెత్తి, వారందరినీఒకసారిదీవించి,\nఆశ్రమంలోకి వెళ్ళిపోయాడు. కనకశర్మ\nపరమానందభరితుడై, తన జీవితం ధన్యమై\nనట్టు భావించాడు.\nమరుసటిరోజున విశ్వనాధుడూ, కనక\nశర్మా అక్కడినుంచి బయలుదేరి కొండలూ,\nగుట్టల మార్గం గుండా ప్రయాణం చేసి,\nమధ్యాహ్నం వేళకు రాయదుర్గం అనే గ్రామం\nచేరారు. అంతంత మాత్రంగా పంటలుపండే\nఆమెట్ట ప్రాంతం, ఆ సంవత్సరం వర్షాలు లేక\nకరువు కాటకాలతో అల్లాడిపోతున్నది. తాగేం\nదుకు నీరు కూడా దొరకక ప్రజలు ఆకలి\nచావులకు గురవుతున్నారు.\nరాయదుర్గ గ్రామంలో, రమేశుడనే రైతు\nయువకుడొకడున్నాడు. వాడు తన గ్రామ\nయువకులనే కాక, కరువు ప్రాంతాలవున్న\nయువకుల్ని కూడా సమీకరించి, పంటలు\nసమృద్ధిగా వున్న ప్రాంతాలనుంచీ, సమీప\nపట్టణాలనుంచీ దాతల ద్వారా తిండి గింజలు\nసేకరించి, గంజి కేంద్రాలు స్థాపించి అన్నార్తు\nలను ఆదుకుంటున్నాడు.\nగురుశిష్యులిద్దరూ గ్రామం చేరాక, వాళ్ళ\nఎదుట దయనీయమైన సంఘటన ఒకటి\nజరిగింది. చేతికర్రసాయంతో, దూర ప్రాంతం\nనుంచి గంజికేంద్రానికి వచ్చిన ఒక వృద్ధు\nరాలు, రమేశుడు గంజివున్న పాత్రతో వచ్చే\nలోపలే, ఆకలిని భరించలేక కుడితి తొట్టెలో\nవున్న బియ్యంకడుగును దోసిలితో తాగి స్పహ\nతప్పిపడిపోయింది.\nరమేశుడామెను పొదివి పట్టుకుని గంజి\nతాగించాలని చూశాడు. కాని, అప్పటికే ఆ\nవృద్ధురాలు ప్రాణాలుకోల్పోయింది.\nఈ దుర్ఘటన రమేశుడికి కళ్ళనీళ్ళు తెప్పిం\nచింది. చుట్టూ వున్న ప్రజలు మరణించిన\nవృద్ధురాలికేసి చూస్తూబాధతో తలలు వంచు\nకున్నారు.\nకొద్దిదూరంలో నిలబడి, ఈ జరిగినదంతా\nచూసిన విశ్వనాధుడు, రమేశుణ్ణి సమీపించి,\n“మీరు ఇక్కడి కరువు పరిస్థితులు ఎంత\nభయానకంగా వున్నదో వివరిస్తూ, మహారాజు\nనుంచి సహాయం కోరితే ఎంతో బావుండేది\nగదా!” అన్నాడు.\nరమేశుడు, విశ్వనాధుడికి నమస్కరించి,\n“స్వామీ, సహాయంకోసం రాజుగారిని అర్థిం\nచడం జరిగింది. కాని, మాకెలాంటి సహా\nయమూ అందలేదు. ఇంత పెద్ద రాజ్యంలో,\nఏదో ఒక ప్రాంతాన కరువు కాటకాలన్నవి\nఅసహజమేం కాదనుకుని వుంటాడాయన!”\nఅన్నాడు.\nరమేశుడి మాటల్లోని వ్యంగ్య విమర్శను\nగుర్తించిన విశ్వనాధుడు, మరేం మాట్లాడ\nకుండా, అక్కడినుంచి కదిలి రాజధానికి\nచేరాడు.\nరాజధానిలో, విశ్వనాధుడికి, రాజు నయ\nసాగరుడు ఘనంగా స్వాగత సత్కారాలు\nజరిపాడు.తరవాత, పురప్రముఖులతో సభ\nఏర్పాటు చేయబడింది. సభలో విశ్వనాధుడు\nతన ప్రయాణంలో చూసిన ముఖ్య సంఘట\nనలను రాజుకు వివరించాడు.\nఅంతా శ్రద్ధగా విన్నరాజు, “మన రాజ్యంలో\nఎందరో మహోన్నత వ్యక్తులున్నట్టు కనబడు\nతున్నది. రాజోద్యోగుల ద్వారా, ఇతరత్రా నేను\nసేకరించిన మరికొందరి పేర్లు తమకు యిస్తు\nన్నాను,”అంటూ, విశ్వనాధుడికి కొన్ని పత్రాలు\nఇచ్చి, “ఒక మారు తమరు ఇవన్నీ కూడా నిశి\nతంగా పరీక్షించి, ఈ సంవత్సరం మనం ఇవ్వ\nదలచిన ప్రతిష్ఠాత్మకమైన మహోన్నత వ్యక్తిని\nనిర్ణయించండి!” అన్నాడు.\nవిశ్వనాధుడు, రాజు ఇచ్చిన పత్రాలన్నీ\nచదివి, \"మహారాజా! కరువుకాటకాలతో తల్ల\nడిల్లుతున్న రాయదుర్గం ప్రాంతాలకు, ఆహార\nధాన్యాలను తక్షణం తరలించండి. దానితో\nపాటు అవసరమైన ఇతర సహాయ సహకారా\nలను కూడా అందించండి. ఈ సంవత్సరం\nమన రాజ్యంలో మహోన్నత వ్యక్తిగా, రాయ\nదుర్గం వాడైన రమేశుణ్ణి నిర్ణయిస్తున్నాను!”\nఅన్నాడు.\nబేతాళుడు ఈ కథ చెప్పి, “రాజా, ప్రజలు\nచెప్పుకుంటున్నట్టు, రాజు నయసాగరుడు\nవిశ్వసిస్తున్నట్టు, ఈ విశ్వనాధుడు తర్క\nవ్యాకరణాల్లో మహాపండితుడా, లేక వితండ\nవాద శిరోమణా అన్న అనుమానం కలుగు\nతున్నది. హఠయోగి విమలా నందస్వామి\nనిండు సంవత్సరం పాటు నీటి అడుగున\nవుండి, తరవాత పైకిలేచి, నీటిమీద నడవడం\nఆయన చూశాడు. అలాగే, మహోజ్వలంగా\nమంటలు వెదజల్లుతున్న హోమగుండంలో\nదిగి, అరగంట తరవాత మేలిమి బంగారు\nఛాయతో బయటికి వచ్చిన, మహా మంత్ర\nద్రష్ట శరభంగమునిని చూశాడు. అయినా\nఅంత మహోన్నతులను కాదని, విశ్వనాధుడు\nకరువు కాటకాల్లో చిక్కిన ప్రజలకు గంజి\nకేంద్రాలునడిపే సామాన్య రైతు యువకుడైన\nరమేశుణ్ణి, మహోన్నతుడుగా నిర్ణయించ\nడాన్ని ఏమనాలి? ఈ సందేహాలకు సమా\nధానం తెలిసికూడా చెప్పకపోయావో, నీ తల\nపగిలిపోతుంది,” అన్నాడు.\nదానికి విక్రమార్కుడు, “విమలానంద\nస్వామి హఠయోగి. ఎంతోకాలం సాధనచేసి\nజలస్తంభన విద్య సాధించాడు. ఏడాది కొక\nసారి నీటిపైకి వచ్చి, తనవిద్యను ప్రదర్శించి\nభక్తుల చేత పొగడ్తలు పొందుతున్నాడు.\nఇందువల్ల అతడికి మహదానందం కలగ\nవచ్చు. కాని, ప్రజలకు జరిగిన మేలేమిటి?\nముని శరభంగుడు మంత్రశాస్త్రంలో నిధి\nకావచ్చు. అందువల్ల, ఆయన మంటల్లో\nఅరగంట కాలం గడిపి సజీవంగా బయటికి\nరాగలుగుతున్నాడు. ఇది ఆయనకు ఆత్మ\nతృప్తి నివ్వవచ్చు. అయితే, ఈ ప్రదర్శనవల్ల\nప్రజలకు రవ్వంతయినా మేలు జరుగు\nతున్నదా? రమేశుడు యోగి, మునుల్లా తమ\nతమ స్వార్థచింతనా, కీర్తిప్రతిష్ఠల్లో మునిగి\nతేలక, కరువుకాటకాల్లో మలమలమాడు\nతూన్న ప్రజలకు చేతనైనంతలో సహాయం\nచేస్తూ ఆదుకుంటున్నాడు. ఆకారణంవల్లనే\nవిశ్వ నాధుడు అతణ్ణి మహోన్నతుడుగా నిర్ణ\nయించాడు,” అన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు — (కల్పితం)",
            "book_page_end": 13
        },
        {
            "title": "రూపాయి సమస్య",
            "book_page_start": 14,
            "pdf_page_start": 14,
            "pdf_page_end": 16,
            "author": "దాసరి వెంకటరమణ",
            "genre": "సామాజిక కథ",
            "moral": "స్నేహంలోనైనా, వ్యాపారంలోనైనా, లావాదేవీలలో నిక్కచ్చిగా, నిజాయితీగా ఉండాలి. మొహమాటం వల్ల వ్యక్తిత్వాన్ని చంపుకోకూడదు.",
            "keywords": [
                "రూపాయి",
                "వ్యాపారం",
                "నిక్కచ్చి",
                "మొహమాటం",
                "వీరభద్రం"
            ],
            "characters": [
                "శేషాచలం",
                "వీరభద్రం"
            ],
            "locations": [
                "నిరంజనవరం (సంత)"
            ],
            "content": "నిరంజనవరంలో, వారానికి ఒకమారు సంత\nజరుగుతుంది. సమీప గ్రామాల్లోని ఎంతో\nమంది ప్రజలు, తమ అవసరాల నిమిత్తం\nసంతరోజు నిరంజనవరం వస్తూంటారు.\nశేషాచలం అనే అతడిది నిరంజనవరంలో\nవెచ్చాల అంగడి. ఆయన అంగడికి ప్రతి\nవారం ఆనవాయితీగా వీరభద్రం అనే సంప\nన్నుడు వచ్చి, తనకు అవసరమైన వెచ్చాలు\nకొనుక్కుని వెళుతూండేవాడు. అతడికి శేషా\nచలం మీద గట్టినమ్మకం.\nఒకసారి వీరభద్రం వెచ్చాలు కొనుక్కున్న\nతరవాత, డబ్బు చెల్లించబోతే ఒక్కరూపాయి\nతక్కువ అయింది. ఆయన, శేషాచలంతో,\n“మళ్ళీ వచ్చేవారం సంతకు వచ్చినప్పుడు ఆ\nరూపాయి యిస్తాను. నాకు కాస్త మతిమరుపు.\nఒకవేళ నేను మరిచినా నువ్వు గుర్తుపెట్టు\nకుని, ఆ రూపాయి అడిగి తీసుకో,” అన్నాడు.\nశేషాచలం సమర్థుడైన వ్యాపారి కావడం\nవల్ల చాలా నిక్కచ్చిమనిషే కాక నిర్మొహమాట\nస్తుడు. మరుసటివారం వీరభద్రం వచ్చి\nనప్పుడు, గుర్తు చేసి రూపాయి తీసుకున్నాడు.\nరెండు మూడు వారాలు గడిచాయి. ఆ\nతరవాత ఒకసారి వీరభద్రం వచ్చి, వెచ్చాలు\nకొనుక్కుని డబ్బులు ఇచ్చి వెళుతుండగా,\nశేషాచలం వినయంగా, “అయ్యా, మీ నుంచి\nనాకు ఒక్క రూపాయి రావలసివుంది,”\nఅన్నాడు.\nవీరభద్రం ఒక్కక్షణం ఆశ్చర్యపోయి,\nకొంచెంసేపు తరవాత, రూపాయి శేషాచలాని\nకిచ్చాడు.\nతిరిగి రెండు మూడు వారాలు గడిచాక\nశేషాచలం, వీరభద్రాన్ని మళ్ళీ రూపాయి\nఅడిగాడు. ఈసారి వీరభద్రం ఏదో సంశయి\nస్తున్న వాడిలా తలాడించి, మారు మాట్లాడ\nకుండా శేషాచలానికి రూపాయి ఇచ్చేశాడు.\nఆ తరవాత కూడా అదే వరస. చాలా\nసార్లు శేషాచలం, వీరభద్రం దగ్గర రూపాయి\nఅడిగి తీసుకున్నాడు. వీరభద్రం కూడా శేషా\nచలం అడిగిన ప్రతిసారీ రూపాయి ఇస్తూ\nపోయాడు.\nవీరభద్రం ఇక ఓర్చుకోలేక ఒకనాడు\nతనను రూపాయి అడిగిన శేషాచలంతో,\n“నీకు ఎన్నిసార్లు రూపాయి ఇవ్వాలయ్యా?\"\nఅన్నాడు కోపంగా.\nశేషాచలం కొద్దిసేపాగి, వీరభద్రం కాస్త\nశాంత పడ్డాక, తాపీగా, “మీరు మాత్రం నేన\nడిగిన ప్రతిసారీ రూపాయి ఎందుకిస్తు\nన్నారు?” అన్నాడు.\nవీరభద్రం, శేషాచలం ముఖంలోకి చూస్తూ\nచిరునవ్వునవ్వి, “నిజం చెప్పమంటావా?”\nఅని అడిగాడు.\nశేషాచలం చెప్పమన్నట్టు మెల్లగా తలూ\nపాడు.\nవీరభద్రం ఒకసారి గొంతు సవరించు\nకుని, “మొదటిసారి నేను రూపాయి ఇచ్చిన\nతరవాత, నువ్వు మళ్ళీ అడిగినప్పుడు, ఇద్దా\nమనుకుని మతిమరుపుకొద్దీ ఇవ్వలేదేమో\nఅని, రెండవసారి రూపాయి ఇచ్చాను. ఆ తర\nవాత మళ్ళీ నువ్వు రూపాయి అడిగినప్పుడు,\nరూపాయి నీకిచ్చి నట్టుగా నాకు బాగా\nగుర్తుంది. కానీ నువ్వు పనివత్తిడిలో పడి,\nజ్ఞాపకం లేక అడుగుతున్నావేమో, రూపాయే\nకదా పోనీ అని ఇచ్చాను. ఆ తర్వాత నువ్వు\nమళ్ళీ రూపాయి అడిగినప్పుడు, నీమీద జాలి\nకలిగింది. ఈ మనిషికి ఇంత మతిమరుపైతే,\nవ్యాపారం ఎలా చేసుకుంటున్నాడో అని\nపించింది. ఎన్నిసార్లు రూపాయి అడిగితీసు\nకుంటావు? అని నిర్మొహమాటంగా చెప్పాలని\nపించింది. అయినా, చెప్పలేకపోయాను.\nనువ్వు ఎన్నిసార్లు ఇలా రూపాయి తీసు\nకుంటావో చూడాలన్న, కుతూహలం కొద్దీ\nఇస్తూ వచ్చాను,” అన్నాడు.\nశేషాచలం చిరునవ్వు నవ్వి, “మీ మనసు\nనొప్పించివుంటే మన్నించండి! నిజానికి మీరు\nమొదట నా అప్పు రూపాయి చెల్లించింది\nమరిచిపోయి, రెండోసారి అడిగాను. మీరు\nరూపాయి ఇచ్చి అటు వెళ్ళగానే, మీ ముఖంలో\nమెరిసిన ఆశ్చర్యం చూసిన నాకు, మీరు\nఇదివరకే రూపాయి ఇచ్చినట్టు గుర్తుకు\nవచ్చింది. మీరు మళ్ళీ అంగడికి వచ్చి\nనప్పుడు రూపాయి ఇచ్చేద్దామనుకున్నాను.\nకానీ తీరా మీరువచ్చేసరికి, మీరు ఏమంటారో\nచూద్దామని, సరదాగా ఏమీ ఎరగనట్లు గంభీ\nరంగా రూపాయి బాకీ గురించి అడిగాను.\nమీరు రవ్వంత ఆశ్చర్యపడినా, మారు మాట్లాడ\nకుండా రూపాయి ఇవ్వడం చాలా విచిత్రం\nఅనిపించింది. చూద్దాం, మీరిలా రూపాయి\nఎన్నిసార్లిస్తారో అనుకున్నాను. నేను అడిగిందే\nతడవుగా మీరిస్తూ పోయారు. మీ రూపా\nయలు ఎక్కడికీ పోలేదు, భద్రంగా మూట\nగట్టి పెట్టాను,” అంటూ లోపలికి వెళ్ళి,\nకొంతసేపయ్యాక ఒక చిన్న మూట తీసుకు\nవచ్చి, వీరభద్రానికి ఇస్తూ, “చూడండి, మీతో\nవున్న చనువును బట్టి చెబుతున్నాను, మనిషికి\nమొహమాటం వుండకూడదు. అవతలి వ్యక్తితో\nస్నేహం చెడుతుందని, మన వ్యక్తిత్వం చంపుకో\nకూడదు. నిక్కచ్చిగావుండాలి. మీరు, రూపాయే\nకదా అని నిర్లక్ష్యం చేశారు. బంధువైనా,\nస్నేహితుడైనా లావాదేవీలు సరికొల్చు\nకున్నట్లు వుంటేనే, బంధం చెక్కు చెదర\nకుండా కలకాలం నిలుస్తుంది!” అన్నాడు.\nశేషాచలం మాటలకు వీరభద్రం అబ్బుర\nపడి, అతణ్ణి ఎంతగానో అభినందిస్తూ, “నీ\nవంటి ఉత్తమ వ్యక్తి నాకు స్నేహితుడుగా\nలభించినందుకు చాలా ఆనందంగా వుంది!”\nఅన్నాడు.",
            "book_page_end": 16
        },
        {
            "title": "గారడీ వాడి కోరిక",
            "book_page_start": 17,
            "pdf_page_start": 17,
            "pdf_page_end": 18,
            "author": "కోనే నాగ వెంకట ఆంజనేయులు",
            "genre": "హాస్యం",
            "moral": "ఇతరుల పరువు తీయాలని ప్రయత్నించేవారికి తగిన గుణపాఠం తప్పదు. తెలివైన సలహాదారులు రాజుకు కష్టకాలంలో సహాయం చేయగలరు.",
            "keywords": [
                "జమీందారు",
                "గారడీవాడు",
                "విష్ణుశర్మ",
                "అవమానం",
                "మీసాలు"
            ],
            "characters": [
                "అచ్యుతరాయలు (జమీందారు)",
                "గారడీవాడు",
                "విష్ణుశర్మ"
            ],
            "locations": [
                "హేలాపురి",
                "సుగంధపురి"
            ],
            "content": "హేలాపురి జమీందారు అచ్యుతరాయలు\nచాలా దయాగుణం కలవాడు. ఆ చుట్టు\nపక్కల గ్రామాల ప్రజలు ఆయనను ఒక దేవు\nడుగాభావించి గౌరవిస్తూంటారు. అయితే,\nఆయన కీర్తి ప్రతిష్ఠలు చూసి ఓర్వలేని\nకొందరు, ఆయనను ఏదో విధంగా అప్రతిష్ఠ\nపాలు చేయాలని ప్రయత్నిస్తుండేవారు.\nఒకనాడు అచ్యుతరాయలు, సుగంధ\nపురి నుంచి వచ్చిన ఊరిపెద్దలతో ఊరి బాగో\nగుల గురించి ముచ్చటిస్తున్న సమయంలో,\nఒక గారడీవాడు అక్కడికి వచ్చాడు. వాడు\nజమీందారుకు నమస్కరించి, “ప్రభూ!\nతమరి సమక్షంలో నా గారడీవిద్యను ప్రద\nర్శించి, తమరిని ఆనంద పరచడానికి అను\nమతివేడుకుంటున్నాను,” అన్నాడు. “తప్ప\nకుండా నీ విద్యను ప్రదర్శించడానికి, అను\nమతిస్తున్నాను,” అన్నాడు జమీందారు చిరు\nనవ్వుతో.\n‘చాలా కృతజ్ఞుణ్ణి, ప్రభూ!”అని గారడీ\nవాడు తనవిద్య ప్రదర్శించడం ప్రారంభించాడు.\nవాడు అనేక చిత్రవిచిత్రమైన పరికరాలతో,\nఅద్భుతంగా తన గారడీవిద్యను, ఒక గంట\nకాలం ప్రదర్శించాడు.ఆ అద్భుత విద్యలన్నీ\nచూసి సభలోవున్న వాళ్ళందరూ ఆనంద పర\nవశులై చప్పట్లతో వాణ్ణి మెచ్చుకున్నారు. ప్రద\nర్శనముగిసిన అనంతరం,అచ్యుతరాయలు,\nగారడీవాణ్ణి ఏం కావాలో కోరుకోమన్నాడు .\n“నాకోరిక చెప్పిన తర్వాత, మాట తప్ప\nకూడదు, ప్రభూ!” అన్నాడు గారడీవాడు.\n“అలాంటి అనుమానంపెట్టుకోకుండా ఏం\nకావాలో కోరుకో, మాటతప్పను,” అన్నాడు\nజమీందారు.\n“ ప్రభూ! తమరిని తలపైజుట్టు, మూతి\nమీద మీసాలులేకుండా చూడాలనికోరికగా\nవున్నదిఅనుగ్రహించండి!”అన్నాడుగారడీవాడు.\nఈ వింతకోరికకు సభలోని వారందరూ\nనిర్ఘాంతపోయారు. జమీందారు కూడా నిశ్చే\nష్టుడైకొద్దిక్షణాలపాటుఅలావుండిపోయాడు.\nఇది తనంటే గిట్టనివాళ్ళు చేసిన కుట్ర అని\nఆయన గ్రహించాడు.\nపొడవైనఉంగరాలజుట్టు నిమ్మకాయలు\nనిలబెట్టగలిగే తన కోరమీసాలు, జమీందా\nరుకు ఎంతో ప్రీతిపాత్రమైనవి. అవి తీసివేసి\nగారడీవాడికి కనిపించి, అందరిలోనూ అవ\nమానంపాలు కావలసిందేనా?\nజమీందారు ఏంచేయాలో పాలుపోక,\n“ఒరే, నీకు మరొక అవకాశం ఇస్తున్నాను. ఈ\nకోరిక తప్ప మరేదైనా కోరిక కోరుకో,” అన్నాడు.\n“నాఈ చిన్న కోరిక మాత్రం తీర్చండి,\nప్రభూ! అంతేచాలు, ”అన్నాడు గారడీవాడు.\nఒకటి, రెండు క్షణాలు గడిచాక జమీం\nదారు మౌనం చూసి గారడీవాడు, “ఆడినమాట\nతప్పి, అప్రతిష్ఠపాలు కాకండి, ప్రభూ!” అన్నాడు\nహెచ్చరిస్తున్నట్టు.\nఇదంతా గమనిస్తున్న జమీందారుగారి\nప్రధాన సలహాదారుడు విష్ణుశర్మ, చప్పున\nఆసనంలో నుంచిలేచి, గారడీవాడికేసి చేయి\nవూపుతూ, “ఒరే, నా వెంటరా!” అన్నాడు.\nగారడీవాడు విష్ణుశర్మ వెనక నడిచాడు.\nఆయన, వాణ్ణి దేవిడీలోకి తీసుకుపోయి, పది\nనిమిషాల తరవాత సభలోకి తీసుకువచ్చాడు.\nఇప్పుడా గారడీవాడి తలపైజుట్టు, మూతి\nమీద మీసాలు లేవు.\nవిష్ణుశర్మ వాడితో, “ఒరే, నువ్వుకోరుకున్న\nవిధంగానే తలపైజుట్టు, మూతిమీదమీసాలు\nలేకుండా, జమీందారుగారిని చూడు! ”\nఅన్నాడు ఆజ్ఞాపిస్తున్నట్టు.\nవాణ్ణి చూసి సభలోని వారందరూ పెద్దగా\nనవ్వారు. జమీందారు హాయిగా ఊపిరి పీల్చు\nకుని, తనను రానున్నఅవమానం నుంచి\nకాపాడినందుకు, విష్ణుశర్మను ఎంతగానో\nప్రశంసించాడు.",
            "book_page_end": 18
        },
        {
            "title": "అత్తాకోడళ్ళ మంచితనం",
            "book_page_start": 32,
            "pdf_page_start": 32,
            "pdf_page_end": 34,
            "author": "జొన్నలగడ్డ రామలక్ష్మి",
            "genre": "సామాజిక కథ",
            "moral": "ఇద్దరు వ్యక్తులు ఒకరినొకరు చెడ్డపేరు రాకుండా చూసుకోవడానికి పరస్పరం పొగుడుకోవడం వల్ల కుటుంబానికి మేలు జరగవచ్చు. చెడు కూడా మంచికి దారి తీయవచ్చు.",
            "keywords": [
                "అత్తాకోడళ్ళు",
                "సుభద్రమ్మ",
                "సరళ",
                "గయ్యాళి",
                "వేమవరం"
            ],
            "characters": [
                "సరళ",
                "రాజయ్య",
                "సుభద్రమ్మ",
                "సరళ తల్లి",
                "మీనాక్షమ్మ",
                "రాజయ్య తండ్రి"
            ],
            "locations": [
                "వేమవరం అగ్రహారం"
            ],
            "content": "సరళకు మొత్తం వేమవరం అగ్రహారంలో\nఅల్లరిపిల్ల అనిపేరు. అంతే కాదు, అది తగ\nవులమారికూడా. బుద్ధిగా కూర్చున్న వాళ్ళను\nకూడా, ఎలాగో రెచ్చగొట్టి గొడవ పెట్టుకుం\nటుంది. అలాంటి సరళకు పెళ్ళీడు వస్తే,\nఅది అత్తవారింట్లో ఏం చేస్తుందో అని తల్లి\nతండ్రులు బెంగపెట్టుకున్నారు.\nఅయితే, అనుకోకుండా సరళకు చక్కటి\nపెళ్ళిసంబంధం వచ్చింది. వరుడురాజయ్య\nచదువుకున్నవాడు. ఎంతో బుద్ధిమంతుడని\nపేరు. బడిపంతులుగా పనిచేస్తున్నా, తల్లి\nతండ్రులు సంపాదించియిచ్చిన ఆస్తిపాస్తులు\nకూడా వున్నాయి. ఒక్కొగానొక్క కొడుకు\nకాబట్టి ఆస్తంతా అతడిదే. ఆడబిడ్డ పోరు\nవుండదు.\nఇలా అన్నీ బాగానే వున్నాయి కానీ,\nరాజయ్య తల్లి సుభద్రమ్మ మహాగయ్యాళి\nఅని పేరు. ఆవిడనోటికి జడిసి ఎందరో\nఇంటిపనివాళ్ళు మారిపోయారట. తీరిగ్గా\nకూర్చుని గొడవలు పెట్టుకునే మనస్తత్వంతో\nఅందర్నీ బాధిస్తుందిట. తన ఇంట్లో తన\nగురించి తప్ప, ఇంకెవరిగురించీ మంచిగా\nచెప్పుకోవడం ఆవిడ కిష్టముండదు.\nఈ కారణాల వల్ల ఇటు సరళతల్లి\nతండ్రులూ, అటు రాజయ్య తండ్రీ కూడా\nతటపటాయించారు. కానీ సరళకూ, సుభ\nద్రమ్మకూ మాత్రం ఏ అభ్యంతరమూ లేక\nపోయింది.\n“నేనెంతోమంచిదాన్ని. అయినా నా మంచి\nతనానికి అసలు గుర్తింపు లేదు. కోడలిపిల్ల\nఅల్లరిపెట్టేదైతే, అప్పుడు అందరికీ నామంచి\nతనం అర్థమవుతుంది. సరళను మనింటి\nకోడల్ని చేసుకుందాం!” అన్నది సుభద్రమ్మ\nభర్తతో.\n“నేను చాలామంచిదాన్ని. గయ్యాళి\nఅత్తతో కూడా మంచిగా వున్నప్పుడే, నామంచి\nతనానికి గుర్తింపువస్తుంది. రాజయ్య నాకు\nనచ్చాడు. ఈ పెళ్ళినాకిష్టమే!” అన్నది సరళ\nతల్లితండ్రులతో.\nరాజయ్యకు కూడా సరళ రూపురేఖలు\nనచ్చాయి. అందువల్ల త్వరలోనే వాళ్ళిద్దరికీ\nపెళ్ళిజరిగిపోయింది.\nకూతురు అత్తవారింటికి వెళ్ళాక, అత్త\nమామల నుంచి ఎలాంటి ఫిర్యాదులు విన\nవలసివస్తుందో అని సరళ తల్లితండ్రులు\nబెంగగా వున్నారు. సరళ ఏ క్షణాన పుట్టింటికి\nవెళ్ళిపోతానని రాద్ధాంతం చేస్తుందో అని,\nరాజయ్య తండ్రి భయపడేవాడు. కానీ విచి\nత్రంగా ఆ ఇల్లు ఎంతో ప్రశాంతంగా వుంటు\nన్నది. రాజయ్య సుఖంగా భార్యతో కాపురం\nచేస్తున్నాడు.\nఅంతేకాదు-చుట్టుపక్కల తన తోటి\nవారితో మాట్లాడేటప్పుడు సరళ, అత్తగారి\nమంచితనాన్ని ఎంతోగొప్పచేసిచెబుతూండేది.\nతన ఈడువారితోమాట్లాడేటప్పుడు సుభద్రమ్మ,\nకోడలి గుణగుణాల్ని ఆకాశానికెత్తేసేది. ఇది\nఅందర్నీ ఆశ్చర్యంలో ముంచెత్తేస్తుండేది.\nకొన్నాళ్ళకు సరళ పుట్టింటికి వచ్చింది.\nఅడిగిన వారందరివద్దా సరళ, అత్తగారి గుణ\nగణాల్ని అదేపనిగా మెచ్చుకుంది.\nసరళ వచ్చిన నాటి రాత్రి ఆమె తల్లి, “నీ\nఅదృష్టానికి నేనెంతో పొంగిపోతున్నానమ్మా!\"\nఅన్నది.\n“ఇప్పుడేమైందని నువ్వు అంతగా పొంగి\nపోవడం,” అన్నది సరళ చిరాగ్గా.\n“అత్తవారింట కూతుర్ని ఆరళ్ళు పెట్టక\nపోతే, అదిమామూలుఅదృష్టం కాదు గదా!\"\nఅన్నది సరళతల్లి.\n“నా అత్త ఆరళ్ళు పెట్టదని ఎందుకను\nకున్నావు?\" అని అడిగింది సరళ.\n“అసలే ఆవిడ మహాగయ్యాళి అని పేరు\nమరి!” అన్నది సరళతల్లి.\n“ఆ విషయం తెలుసుకదా! అలాంటి\nమహాగయ్యాళిని మెప్పించానని నన్ను మెచ్చు\nకోవేం?” అన్నది సరళ.\n“ఆవిణ్ణి మెప్పించడం ఎవరివల్లా కాదని\nఅందరికీ తెలుసు. అంతా నీ అదృష్టమే!”\nఅన్నది సరళ తల్లి.\n“అయితే విను! ఆవిడ నన్ను ఆరళ్ళు\nపెడుతూనే వుంది. నేనెంతో మంచిదాన్ని\nకాబట్టి, ఆవిడను పొగుడుతున్నాను. కన్న తల్లి\nవయుండీ నువ్వయినా, నా మంచితనాన్ని\nపొగడక పోతే నాశ్రమంతా వృధా,”అన్నది సరళ\nవిచారంగా.\n“అయ్యో, తల్లీ! అలాగా! నాకీ ఆలోచనే\nరాలేదు. నేను వచ్చి, నీ అత్తతో మాట్లాడి ఇంత\nమంచికోడల్ని ఆరడి పెడతావా అని మంద\nలించి వస్తాను,”అన్నది సరళతల్లి.\n“వద్దులే అమ్మా! నువ్వు నామంచితనాన్నీ,\nఅత్తగారి దుర్మార్గాన్నీ గుర్తిస్తేచాలు,” అన్నది\nసరళ.\nఅయితే, సరళతల్లికి మాత్రం మనసుండ\nబట్టక, ఆఊళ్ళోనే వున్న సరళఅత్త సుభద్రమ్మ\nదూరపుబంధువు మీనాక్షమ్మను కలుసుకుని\nవిషయం చెప్పి, “నువ్వు కాస్త ఆ సుభద్రమ్మను\nమందలించి రావాలి!” అన్నది.\nమీనాక్షమ్మ వెంటనే ముక్కున వేలేసు\nకుని, “ఆసినీ! ఈ అత్తాకోడళ్ళిద్దరూ దొందు\nదొందే!” అనేసింది.\nసరళ తల్లి ఆశ్చర్యపోయి, \"ఇంతకూ\nఅసలు సంగతేమిటి?\" అని అడిగింది.\nమీనాక్షమ్మ వచ్చేనవ్వును ఆపుకుంటూ,\n“ నేను పోయిన నెల సరళ అత్తగారి ఊరు\nవెళ్ళి వచ్చాను. సుభద్రమ్మ, నేనడక్కుండానే\nకోడలి గుణగణాలు మెచ్చుకున్నది. నేను\nఅలావిని వూరుకోక- అలాంటి కోడలు దొర\nకడం, నీ అదృష్టం సుభద్రమ్మా! అన్నాను.\nఅంతే! సుభద్రమ్మ మండిపడుతూ- ఆ సరళ\nగురించి అందరికీ తెలుసుకదా! అది నన్ను\nఎంత ఎదిరించినా, నేను దాన్ని పొగుడు\nతూంటే, నువ్వు నా మంచితనాన్ని అర్థం చేసు\nకోవడానికి బదులు, ఏదో అదృష్టమంటూ\nమాట్లాడతావేమిటి? అన్నది. అదీ అసలు\nసంగతి! ”అన్నది.\nమీనాక్షమ్మ చెప్పింది విని సరళతల్లి తెల్ల\nబోయింది. ఒకరికొకరు చెడ్డపేరు తేవాలనే, ఆ\nఅత్తాకోడళ్ళిద్దరూ పరస్పరం పొగుడుకుంటు\nన్నారు.\nఇద్దరి ఉద్దేశాలూ చెడ్డవే! కానీ రెండు\nచెడ్డలూ కలిసి, ఆ కుటుంబానికి మాత్రం\nమేలే చేశాయి. ఉష్ణం ఉష్ణన శీతలం అంటే\nఇదేనేమో!” అన్నది మీనాక్షమ్మ.\nఅప్పుడు సరళతల్లి ముక్కున వేలేసుకుని\nఅక్కణ్ణించి వెళ్ళిపోయింది.",
            "book_page_end": 34
        },
        {
            "title": "రంగడికథ",
            "book_page_start": 39,
            "pdf_page_start": 39,
            "pdf_page_end": 42,
            "author": "చందమామ బృందం",
            "genre": "హాస్యం",
            "moral": "కాలం కలిసొచ్చినప్పుడే కృషికి ఫలితం దక్కుతుంది. భగవంతుడి ఆదేశాన్ని పాటిస్తే తప్పక కోరిక నెరవేరుతుంది.",
            "keywords": [
                "రంగడు",
                "కథ",
                "రాజద్రోహి",
                "దయ్యాలు",
                "శ్రోతలు"
            ],
            "characters": [
                "రంగడు",
                "తండ్రి",
                "తల్లి",
                "తాత",
                "బామ్మ",
                "మేనత్త",
                "రాజద్రోహి",
                "రాజు",
                "జ్యోతిష పండితులు",
                "భగవంతుడు"
            ],
            "locations": [
                "రాజధాని",
                "శ్మశానం"
            ],
            "content": "రంగడికి కథలు చెప్పడమంటే చాలా సరదా.\nతండ్రికి చెబుదామంటే ఆయనకు పొలం\nపనులు. తల్లికి చెబుదామంటే ఆమెకు ఇంటి\nపనులు. తాతగారికి రోజంతా గీతా పారా\nయణం తోనూ, పూజలతోనూ, కబుర్లతోనూ\nవెళ్ళిపోతుంది. బామ్మకు ఏ పనులూ లేవు\nకానీ, ఇంట్లో ఎవరూ తిన్నగా పనులు\nచేయడం లేదని అందరినీ సాధించడానికే,\nఆవిడకు ఉన్న ఇరవైనాలుగు గంటలూ\nచాలవు.\nఇంట్లో ఇంకా పెళ్ళికాని మేనత్త వుంది.\nచెంగున గెంతులు వేస్తూ, హుషారుగా\nఇల్లంతా తిరుగుతుంటుంది. రంగడు కథ\nచెబుతా నన్నప్పుడల్లా,“ ఒరేయ్, రంగా, నేను\nమధురమైన కలలు కంటున్నానురా. నీ కథలు\nవినే తీరుబడినాకు లేదు,” అంటుంది.\nరంగడికి చాలామంది మిత్రులున్నారు.\nఆడుకుంటానికైతే అందరూ సిద్ధమే కానీ,\nకథ అనగానే పరిగెత్తి పారిపోతారు. విషయ\nమేమిటంటే -రంగడి కథలు క్లుప్తంగా\nవుండవు. వాడి కథ పరిమాణంతో పోలిస్తే,\nమహాభారతం పద్ధెనిమిది పర్వాలూ కలిపి,\nఏనుగు ముందు ఎలుకలా వుంటాయి.\nఅయితే, భారతంలో ఆసక్తికరమైన విశేషా\nలుంటాయి. రంగడికథ మాత్రం మామూలు\nఇంట్లో విశేషాల్లా అర్థం లేకుండా అతి సామా\nన్యంగా కొనసాగిపోతుంది.\nఒక గంటసేపు వాడి కథ విని, “అయి\nపోయిందా?” అని అడిగితే, “అప్పుడేనా?\nఇంకా మొదట్లోనే వున్నాం,” అంటాడు వాడు\nకోపంగా.\nరంగడు తనకు తెలిసిన విశేషాలనూ,\nచుట్టూ జరుగుతున్న విశేషాలనూ ఎప్పటి\nకప్పుడు కలుపుకుంటూ, కథ చెప్పుకుపో\nతూంటాడు. అందుకని, వాడు కనబడగానే\nఎవరైనా సరే, “కథ చెప్పొద్దు, ” అంటూంటారు.\nతన కథలు వినేవాళ్ళెవరూ లేరని రంగడికి\nఎంతో బాధగా వుండేది. వాళ్ళను వెతు\nక్కుంటూ ఊరు ఊరంతా రాత్రీ పగలూ\nతెగ తిరిగేవాడు. ఆఖరికి తిండికి ఆశపడి\nబిచ్చగాళ్ళెవరైనా తన కథ వింటారని ఆశ\nపడితే, వాళ్ళు, “బాబూ! నీ కథ వినడం కంటే\nఆకలే బావుంది,” అనేశారు.\nదయ్యాలకు కథలంటే ఎంతో ఇష్టమని\nతెలిసి, వాడొక రాత్రి శ్మశానానికి వెళ్ళాడు.\nవాడు కథ చెబుతాడని గ్రహించి, మొత్తం\nశ్మశానంలోని దయ్యాలన్నీ వాడి చుట్టూ\nచేరాయి. రంగడికి రవంత కూడా భయం\nవెయ్యలేదు. తన కథకు శ్రోతలు దొరికారన్న\nఉత్సాహంతో వాడు వెంటనే కథ మొదలు\nపెట్టేశాడు. అలా ఎంతసేపు జరిగిందో తెలి\nయదు కానీ, వాడు చెప్పే కథ నుంచి బయట\nపడి పరిసరాలను గమనించే సరికి చుట్టూ\nదయ్యాలు లేవు. మర్నాటినుంచీ శ్మశానంలో\nదయ్యాలు మచ్చుకైనా కనబడ్డం లేదని అంతా\nచెప్పుకున్నారు.\nఇలా వుండగా- రాజధానిలో రాజద్రోహి\nఒకడు పట్టుబడ్డాడు. వాడికీ, రాజుగారిమీద\nకుట్రకూ పెద్ద సంబంధముందని అర్థమైంది\nకానీ, ఎన్ని చిత్రహింసలు పెట్టినా వాడు\nపెదవి విప్పి రహస్యం బయట పెట్టడం లేదు.\nవాడు పెదవి కదిపితే తప్ప, మిగతా కుట్ర\nదారుల గురించి తెలియదని, రాజు బెంగ\nపెట్టుకున్నాడు. అలాంటి సమయంలో\nఆయనకు ఎవరో రంగడి కథల గురించి\nచెప్పారు.\n“అయినా, ఇన్నిచిత్రహింసలకు లొంగని\nవాడు కథలకు లొంగుతాడా?” అన్నాడు రాజు.\nకానీ, తరవాత ఆయన బాగా ఆలోచించి,\nఏ పుట్టలో ఏ పాముందోనని చివరకు రంగడికి\nకబురు పంపాడు.\nఈ కబురు విని రంగడు ఎంతో సంతో\nషించాడు. చిత్రహింసలు భరించిన వాడికి\nఓపిక చాలా ఎక్కువ కాబట్టి, ఆ రాజద్రోహి\nతన కథను ఎక్కువసేపు వింటాడని రంగడు\nచాలా ఉత్సాహపడ్డాడు. కానీ ఆ రాజద్రోహి\nఒకటి రెండు గంటలు మాత్రం రంగడి కథ\nవిని, ఘోల్లుమని ఏడ్చి తన రహస్యాలన్నీ\nబయటపెట్టేశాడు.\nరాజు ఎంతో ఆనందపడి, రంగడికి ఘన\nసన్మానం చేశాడు. కానీ వాడిముఖంలో ఏ\nమాత్రమూ సంతృప్తి కనబడలేదు. తన కథను\nవినే శ్రోతకావాలనీ, తనకథను వినడమే తనకు\nఅసలైన సన్మానమనీ వాడు, రాజుకు చెప్పాడు.\nరంగడి కథకు శ్రోతను వెదికి పట్టుకోమని\nరాజు, మంత్రులకు చెప్పాడు. వారందరూ\nఏకకంఠంతో, “ప్రభూ! చిత్రహింసలకు\nలొంగని రాజద్రోహి కూడా వాడి కథను ఆ\nసాంతం వినలేకపోయాడు. సామాన్యుల్లో\nవాడి కథకు శ్రోతను వెదకడం మావల్ల నవు\nతుందా? తమరు ఈ విషయమై జ్యోతిష\nపండితులను సంప్రదించడం మంచిది,\"\nఅన్నారు.\nరాజు ఆస్థాన జ్యోతిష పండితులను పిలిచి\nవిషయం చెప్పాడు. వాళ్ళు శాస్త్ర గ్రంథాలన్నీ\nదీక్షగా తిరగేశాక, తమలో తాము చాలాసేపు\nతీవ్రంగా చర్చించుకున్నాక, రాజును కలుసు\nకుని,“ప్రభూ! రంగడి కథకు శ్రోతను వెద\nకడం మానవమాత్రుడికి సాధ్యం కాదు.\nఇందుకు తప్పక దైవసహాయం కావాలి.\nఅందుకొక మార్గం వున్నది. రంగడు తన\nకథను తాళ పత్రాలపై రాస్తూ, అవి చదు\nవుతూ భగవంతుణ్ణి పూజిస్తే, ఆయన ప్రత్య\nక్షమై వాడి కోరిక తీర్చే అవకాశముంది, ”అని\nచెప్పారు.\nరాజు రంగడి కోసం ఒక గది ఏర్పాటు\nచేశాడు. బండెడు తాళపత్రాలనూ, ఘంటాన్నీ\nఇచ్చాడు. రంగడు గదిలో కూర్చుని తన\nముందు భగవంతుడి విగ్రహాన్ని ప్రతిష్టించు\nకున్నాడు. ఘంటాన్ని చేతబట్టి తాళపత్రాల\nమీద రాస్తూ, ఆ వాక్యాలను పైకి చదువుతూ,\nవాటినే పూజాపుష్పాలుగా భగవంతుడి విగ్ర\nహంపై వేయసాగాడు. అలా కొంతసేపు జరిగే\nసరికి, వాడి ముందు భగవంతుడు ప్రత్య\nక్షమై, “నాయనా, నీ పూజ ఇక ఆపు!”\nఅన్నాడు.\nరంగడు ఎంతో వినయంగా చేతులు\nజోడించి, \"స్వామీ! నాజన్మ ధన్యమైంది.\nతమరు నా కథకు శ్రోతను ప్రసాదించండి,”\nఅన్నాడు.\nభగవంతుడుమందహాసంచేసి, “నాయనా!\nరామావతారాన్ని ద్వాపరయుగం భరించలేదు.\nకృష్ణావతారాన్ని కలియుగం భరించలేదు. ఈ\nసృష్టిలో ప్రతి విశేషానికీ సమయాసమయా\nలుంటాయి. సమయం వచ్చేదాకా నీవు నీ\nకథను తాళపత్రాలపై రాస్తూండు,” అన్నాడు.\n“అయితే, నాకథకు శ్రోత ఎప్పుడు లభి\nస్తాడు, స్వామీ?” అని అడిగాడు రంగడు.\nఒకరు కాదు, లక్షలాది శ్రోతలు లభిం\nచేలా నీకు చేయగలను. అయితే ఒక్క\nనియమం. నీ కథను నువ్వు మనసులో అను\nకోవాలే తప్ప, నా విగ్రహం ముందు పైకి\nచదవ కూడదు,” అన్నాడు భగవంతుడు.\n“తప్పకుండా తమరు చెప్పినట్లే చేస్తాను.\nనాకు శ్రోతలు దొరికే సమయం ఎప్పుడు\nవస్తుందో చెప్పండి, స్వామీ!” అన్నాడు\nరంగడు.\n“ఇప్పటినుంచి కొన్ని వందల సంవత్స\nరాల తర్వాత, భారతదేశాన్ని విదేశీయులు\nపాలిస్తారు. విదేశీపాలన నుంచి విముక్తి\nలభించిన ఏబది సంవత్సరాలకు, భారత\nదేశంలో బహురూపి అనే యంత్రం పుంజు\nకుంటుంది. నీ కథ వున్న తాళపత్రాలను, ఈ\nరాజు జాగ్రత్తగా భద్రపరుస్తాడు. ఆ బహు\nరూపి యంత్రంలో నీ కథ నాటకాలుగా ప్రద\nర్శితమై ఎందరో ప్రేక్షకులను సంపాదించు\nకుంటుంది. వివిధ రకాల పేర్లతో నీ కథ ఒక\nశతాబ్దం పాటు ఆగకుండాప్రేక్షకుల ముందు\nప్రదర్శించ బడుతుంది. వారి కోసం ఇప్పుడు\nనువ్వు ఆగకుండా కథను రాస్తూవుండు,”\nఅని భగవంతుడు, రంగడికి చెప్పి మాయ\nమయ్యాడు.\nఆ విధంగా, నేటి బహురూపి యంత్రం\nకోసం రంగడి కథ భద్రపరచబడి, ఇప్పటికి\nవిముక్తిని పొందింది.",
            "book_page_end": 42
        },
        {
            "title": "మతిమరుపు",
            "book_page_start": 43,
            "pdf_page_start": 43,
            "pdf_page_end": 44,
            "author": "వి. ఉమాదేవి",
            "genre": "సామాజిక కథ",
            "moral": "నిజాయితీ మరియు విశ్వసనీయత కలిగి ఉండాలి. మతిమరుపు వలన కలిగే నష్టాలు భారీగా ఉండవచ్చు.",
            "keywords": [
                "మతిమరుపు",
                "వెయ్యిరూపాయలు",
                "రంగయ్య",
                "మంగయ్య",
                "బసవయ్య"
            ],
            "characters": [
                "బసవయ్య",
                "రంగయ్య",
                "మంగయ్య",
                "బావమరిది",
                "గ్రామాధికారి"
            ],
            "locations": [
                "బుల్లిపాలెం గ్రామం"
            ],
            "content": "బుల్లిపాలెం గ్రామంలో వుండే బసవయ్య\nఅనే వడ్ల వ్యాపారి, గ్రామాధికారితో పనిబడి,\nఇంటి నుంచిబయల్దేరాడు. ఆయనగ్రామం\nమధ్యకు చేరేసరికి, ఇద్దరు వ్యక్తులు తగువు\nపడుతూండడమూ, కొందరు వారిచుట్టూ చేరి\nచోద్యంచూస్తూండడమూ కంటబడింది.\nబసవయ్య, తగువులాడేవాళ్ళముందుకు\nపోయి, “గ్రామం మధ్యలో ఏమిటీ తగాదా?\"\nఅంటూ ఆరాతీశాడు.\nవాళ్ళిద్దరిలో, రంగయ్య అనేవాడు, బస\nవయ్యతో, “అయ్యా, ఈ మంగయ్య అత్తవారి\nఊరూ, నా అత్తవారి ఊరూ ఒకటే. మూడు\nనెలల క్రితం, ఈయన ఆ గ్రామం వెళ్ళాడు.\nఅక్కడ నా బావమరిది కనిపించి, నాకు అంద\nజేయమని వెయ్యిరూపాయలు ఇచ్చాడు.\nకానీ, ఈ మంగయ్య ఆ డబ్బునాకు అందజే\nయటం మాటఅలావుంచి, కనీసం ఆ సంగతి\nకూడానాకుచెప్పలేదు. నిన్ననే,నా బావమరిది\nనుంచి విషయం తెలిసింది. ఇన్నాళ్ళు నా\nసొమ్ము వాడుకున్నందుకు గాను, వడ్డీలెక్క\nకట్టి ఇవ్వమంటున్నాను,”అన్నాడు.\nఅప్పుడు మంగయ్య చేతులు జోడించి\nబసవయ్యతో, \"అయ్యా, రంగయ్య చెప్పింది\nనిజమే! కానీ, నాకే దుర్బుద్దీ లేదు. ఈయన\nసొమ్మునేను దేనికీ వాడుకోలేదు. ఊరినుంచి\nవస్తూనే కొన్ని చిక్కువ్యవహారాల్లో పడి, ఆ\nసొమ్ము సంగతి మరిచాను తప్ప, మరొకటి\nకాదు. దాంతోపాటు, వడ్డీ కూడా ఇవ్వమనడం,\nన్యాయమా?” అన్నాడు.\n“మరిచిపోయాను అని ఒక్క మాటలో\nతేల్చివేయడానికి, అదేమీ పాతికా పరకాకాదు;\nఏకంగా వెయ్యిరూపాయలు!” అన్నాడు\nరంగయ్యవెటకారంగా.\n“వెయ్యి రూపాయలు అయినంత\nమాత్రాన మరిచిపోకూడని ఏమైనా శాసనం\nవున్నదా?” అన్నాడు మంగయ్య.\n'శాసనంకాదు, శాస్త్రంవున్నది!”అంటూ\nఅక్కడి వాళ్ళలో ఒకడు నవ్వాడు.\nబసవయ్య ఆ నవ్విన వాడికేసి కోపంగా\nచూసి, రంగయ్య మంగయ్యలతో, “మతి\nమరుపన్నది, మనుషులకే కాదు, సర్వప్రాణి\nకోటికీ సహజం. నాకు మతిమరుపు లేదు,\nఅని వెటకారంగానంటే, వాడి ఆరోగ్యం సరిలేదని\nవెంటనేనేను గ్రహించాను. నన్నేమంటావు!\nఉదయం స్నానం చేస్తూ మెడలోని పులిగోరును\nగీలును తీసి, మాటిమాటికి చెప్పుతూనే వుండేదే.\nతరవాత దానిసంగతి మర్చిపోయాను. గీలును\nవెంటనేపెంతుడులు అంటుకునేది. అంతే, ఒకేదానిని\nవిషయం ఎందుకు ఎక్కువగా చెప్పాలి?\nవెళ్ళి, పిల్లిగోరును పెట్టుకుని మర్చిపోయేది! ఆ\nచివరికి ఆకులకు ఆకులు కూడా పిల్లిగోరులా\nవున్నట్టుగా తోచేది. మతిమరుపు ఉన్నదని ఒప్పు\nకుంటే ఆపులిగోరు నాకు వస్తుంది.\nబసవయ్య ఆందోళనగా అడగగా, \"అపులి\nగోరు మీకు ఎందుకు? అది పులిగోరే కాదు.\nనిజం చెప్పాలంటావా? పులిగోరును అబద్ధపు\nగీలును చేర్చి అమ్ముకునేవాడికి వాడికి మతి\nమరుపు ఉన్నదని అందరికీ తెలిసిన సత్యం.\"\nఅని అడిగాడు.\nఆ సంగతి, సరే! ఇంతకు పొగుడుతూ\nవుంటే, పిల్లిగోరు అపులిగోరును తీసి,\nగీలును తీసి ఇస్తాడు. అప్పుడు మీరు ఆపులి\nగోరును ఎక్కడైనా పారేసి, దానితోపాటు\nమీరు మరిచిపోయిన పిల్లిగోరునూ, దానితో\nపాటు ఆ పిల్లిగోరుకు సంబంధించిన అన్ని\nవిషయాలనూ మరిచిపోయి, మళ్ళీ ఆపని\nచేయడానికి ఆపులిగోరును వెతుక్కునేందుకు\nదానిని గుర్తుంచుకునేందుకు\nగ్రామాధికారి సాయంకాలం మంగయ్య\nదగ్గరకు వెళ్ళి, \"నువ్వు వెయ్యి రూపాయలు\nతిరిగి ఇవ్వాలి. ఇది నీ మతిమరుపు వల్ల\nవచ్చిన ఆస్తి కనుక, ఆస్తి ఎవరిదో వారికే\nచెల్లాలి,\" అని చెప్పాడు.\nఅంతే, బసవయ్య చేతిలో ఉన్న వెయ్యి\nరూపాయలు తిరిగి మంగయ్యకు ఇస్తాడు.\nవాడు వెళ్ళాడు.",
            "book_page_end": 44
        },
        {
            "title": "పశువేనయం",
            "book_page_start": 52,
            "pdf_page_start": 52,
            "pdf_page_end": 54,
            "author": "చందమామ బృందం",
            "genre": "నీతి కథ",
            "moral": "దురాశ పనికిరాదు. పశువుల పట్ల చూపిన ప్రేమ, వేనయం తప్పక ఫలితాన్ని ఇస్తాయి.",
            "keywords": [
                "పశువేనయం",
                "సుబ్బయ్య",
                "కాళయ్య",
                "దురాశ",
                "ఆవు"
            ],
            "characters": [
                "సుబ్బయ్య",
                "కాళయ్య",
                "గ్రామాధికారి"
            ],
            "locations": [
                "బుల్లిపాలెం"
            ],
            "content": "ఒక పల్లెలో సుబ్బయ్య అనే వాడికి ఒక నల్ల\nఆవు ఉండేది. దానికొక దూడ ఉంటే, దురాశ\nకొద్దీ దాన్ని పాలుతాగనివ్వక చావనిచ్చాడు\nసుబ్బయ్య. ఆ తరవాత అతను ఆవుకు కూడా\nసరిగ్గా మేత వేసేవాడు కాడు. తెల్లవారగానే\nవిప్పి ఊరిమీద వదిలేవాడు. అది ఎక్కడెక్కడో\nతిరిగి తనపొట్ట తానేపోసుకుని, సాయం కాల\nమయ్యాక మెల్లగా ఇంటికి తిరిగి వస్తూ\nఉండేది.\nఒక రోజు సుబ్బయ్య ఆవు ఇంటికి తిరిగి\nరాలేదు. తప్పిపోయిన పశువులను మనుషుల\nచేతవెతికించే బాధ్యత గ్రామాధికారిది.అందు\nచేతసుబ్బయ్య బాగా పొద్దుపోయాక గ్రామా\nధికారివద్దకువెళ్ళి, పొద్దుననగా వెళ్ళిన తన\nనల్లావు తిరిగి రాలేదనీ, తప్పిపోయిందనీ\nతెలియ జేశాడు.\nగ్రామాధికారి తన మనుషులను ఆవును\nవెతక టానికి పంపాడు. వాళ్ళు వెళ్ళి ఒక నల్లా\nవును తెచ్చారు.\n“ ఇదేనా నీ ఆవు?” అని గ్రామాధికారి\nసుబ్బయ్యను అడిగాడు.\nసుబ్బయ్య పోగొట్టుకున్న ఆవు బక్కచిక్కి\nనది. ఈ ఆవు పుష్టిగా ఉన్నది. సుబ్బయ్య\nతప్పిపోయిన తన బక్క ఆవుకు బదులు దీనినే\nపొందాలన్న దురాశతో, “ఇదే నా ఆవు!”\nఅన్నాడు.\n“సరే తోలుకుపో,” అన్నాడు గ్రామాధి\nకారి.\nసుబ్బయ్య సంతోషంగా దాన్ని తన\nఇంటికి తోలుకు పోయాడు.\nకానీ తీరా చూస్తే అది పాడి ఆవుకాదు,\nవట్టిపోయినది. ఇది తన ఆవు కాదని గ్రామా\nధికారికి చెప్పటానికి లేదు. తాను చెప్పిన\nఅబద్ధం బయటపడి గ్రామాధికారి ఆగ్రహా\nనికి గురికావలసి వస్తుంది. అందుచేత\nసుబ్బయ్య ఆ ఆవును తన ఇంటనే కట్టేసి,\nతిండీ నీరూపెట్టకుండా దాన్ని ఎండగట్టుతూ,\nతాను కూలిపనులుచేసుకుని బతక సాగాడు.\nసుబ్బయ్య తెచ్చుకున్న ఆవు కాళయ్య\nఅనే వాడిది. మేయడానికి వెళ్ళిన తన ఆవు\nఇంటికి రాలేదని కాళయ్య కొంత ఆలస్యంగా\nతెలుసుకుని, గ్రామాధికారి దగ్గిర ఫిర్యాదు\nచేశాడు.\nగ్రామాధికారి కాళయ్య పోగొట్టుకున్న\nనల్లావును వెతకటానికి తన మనుషులను\nపంపాడు.\nఎక్కడో ఊరి పొలిమేరలో వారికి సుబ్బయ్య\nఆవు దొరికింది.\n“ ఇదేనా నీ ఆవు?\" అని గ్రామాధికారి\nకాళయ్యను అడిగాడు.\nఇది బక్కచిక్కిన ఆవు. కాని దాని\nపొదుగు చూస్తే అది పాడి ఆవు లాగా కని\nపించింది. మేత బాగా పెడితే త్వరలోనే ఒళ్ళు\nచేస్తుంది. ఈ ఆవు తనది కాదంటే అసలు\nఆవు లేకుండా పోతుంది అని ఆలోచించాడు.\n“అవును. ఇదే నా ఆవు!” అన్నాడు\nకాళయ్య.\nగ్రామాధికారి అనుమతితో కాళయ్య ఆ\nఆవును తన ఇంటికి తోలుకుపోయి, దానికి\nపుష్టిగా తిండిపెట్టి పోషించసాగాడు. కొద్ది\nరోజుల్లోనే అది బాగా ఒళ్ళు చేసి, పాలు\nకూడా సమృద్ధిగా ఇవ్వటం మొదలు\nపెట్టింది.\nఈ లోపుగా సుబ్బయ్య వద్ద ఉన్న\nకాళయ్య ఆవు తిండి లేక మరీ బక్క చిక్కి\nపోయింది.\nకొంతకాలంగడిచింది. ఒకనాడుసుబ్బయ్య\nతన పాడిఆవు కాళయ్య ఇంట ఉన్నమాట\nతెలుసుకున్నాడు.\nఅతను కాళయ్య వద్దకు వెళ్ళి, “మన\nఆవులు మారుపడ్డాయి. నా పాడి ఆవు నీకూ,\nనీ వట్టిపోయిన ఆవు నాకూ వచ్చింది. నా\nఆవును నా కిచ్చి, నీ ఆవును నువ్వు తీసుకో,”\nఅని పేచీ పెట్టాడు.\n“ ఈ ఆవును నాకు గ్రామాధికారి ఇప్పిం\nచాడు. నీకేమన్నా ఆక్షేపణలుంటే వెళ్ళి\nఆయనతో చెప్పుకో,” అన్నాడు కాళయ్య\nకోపంగా.\nసుబ్బయ్య గ్రామాధికారి వద్దకు వెళ్ళి,\nపొరపాటు జరిగిందనీ, తన ఆవు కాళ\nయ్యకూ, కాళయ్య ఆవు తనకూ మారిందనీ\nచెప్పుకున్నాడు.\nగ్రామాధికారి ఇద్దరినీ, వారి వద్ద ఉన్న\nఆవులనూ తనఎదుటికి తెప్పించి, సుబ్బయ్య\nచెప్పేది నిజమేనా అని కాళయ్యను అడి\nగాడు.\n“నిజమే కావచ్చు. కాని సుబ్బయ్య వద్ద\nవున్న ఆవు మరీ బక్కచిక్కి ఈ రోజో రేపో\nపోయేదానిలా వున్నది. దాన్ని సుబ్బయ్య\nబలవపెట్టితేనే గాని నేను తీసుకోను. బాగా\nబక్కచిక్కిన అతని ఆవును నేను పుష్టిగా\nచేశాను,” అన్నాడు కాళయ్య.\nఈ మాట నిజమని గ్రామాధికారికి\nతెలుసు. అందుచేత ఆయన సుబ్బయ్యకు\nనెల రోజులు గడువిచ్చి ఈలోగా బాగా తిండి\nపెట్టి కాళయ్య ఆవును మునుపటిలా బలవ\nపెట్టమన్నాడు.\nచేసేది లేక సుబ్బయ్య నెలరోజుల పాటు\nకాళయ్య ఆవును బాగా మేపి గ్రామాధికారి\nవద్దకు తెచ్చాడు.\n“ ఇక నీ ఆవును నువ్వు తీసుకుపో!”\nఅన్నాడు గ్రామాధికారి సుబ్బయ్యతో.\nసుబ్బయ్య తన ఆవును తీసుకు పోవ\nటానికి ప్రయత్నించగా, అది రాలేదు. కోపం\nవచ్చి సుబ్బయ్య దాన్ని కర్రతో గట్టిగా\nకొట్టాడు.\nఆవు అతని మీద ఎదురు తిరిగి, కొమ్ము\nలతో అతని డొక్కల్లో కుమ్మింది.\n“లాభంలేదు, సుబ్బయ్యా. అది నీ\nదగ్గరికి రాదు. అది నీదే కావచ్చు గాని, నిన్ను\nయజమానిగా ఆమోదించదు. నువ్వు తిండి\nపెట్టక దానికి చాలాద్రోహం చేశావు. నెల్లా\nళ్ళుగా తిండి పెడుతున్నావు గనక, కాళయ్య\nఆవు నీ వెంట రావచ్చు. అది కూడా దూడను\nకన్నాక నీకు దాని పాడి దక్కుతుంది. దాన్నే\nతీసుకుపో!” అన్నాడు గ్రామాధికారి.",
            "book_page_end": 54
        },
        {
            "title": "నాంచారమ్మ నగుబాటు",
            "book_page_start": 61,
            "pdf_page_start": 61,
            "pdf_page_end": 61,
            "author": "కె.కె.రావు",
            "genre": "నీతి కథ",
            "moral": "అరువు సొమ్ము బరువు చేటు (Debt is a burden). అబద్ధాలు చెప్పి గొప్పలు చెప్పుకోకూడదు.",
            "keywords": [
                "నాంచారమ్మ",
                "అరువుసొమ్ము",
                "నగుబాటు",
                "గ్రామాధికారి",
                "నగలు"
            ],
            "characters": [
                "నాంచారమ్మ",
                "లింగయ్య",
                "గ్రామాధికారి",
                "సుబ్బలక్ష్మమ్మ (పక్కింటిది)"
            ],
            "locations": [
                "విడిది గృహం"
            ],
            "content": "సాధారణ ప్రచురణకు ఎంపికయిన మే నెల సామెత (అరువుసొమ్ము బరువుచేటు) కథ\nనాంచారమ్మ నగుబాటు\nదొంగలను చాకచక్యంగా పట్టుకున్న కాపలాదారులకు గ్రామాధికారి వద్దా,\nగ్రామాధికారికి గ్రామస్థుల వద్దా మంచిపేరు లభించింది. పెళ్ళికి వచ్చి, విడిది గృహంలో\nబసచేసిన పెళ్ళికూతురు తరఫు బంధువుల నగలు ఆ రాత్రి దొంగిలించబడ్డాయి.\nపోయిన నగలు చెక్కుచెదరకుండా గ్రామాధికారికి చేరాయని తెలియగానే, అందరూ\nఅమితానందంతో ఆయన ఇంటికి చేరారు. “పెళ్ళికి వచ్చి మా ఊళ్ళో నగలు పోయాయన్న\nఅపకీర్తి తొలగినందుకు నాకెంతో ఆనందంగా ఉన్నది. మీరు ఒక్కొక్కరే నా వద్దకు వచ్చి\nమీ నగ పేరు, తూకం, గుర్తులు చెప్పి తీసుకువెళ్ళండి,” అన్నాడు గ్రామాధికారి.\nనగలు పోగొట్టుకున్నవారందరూ ఆయన చెప్పినట్టే వచ్చి, నగలు పుచ్చుకుని తృప్తిగా\nవెళ్ళారు. ఆఖరున ఆయనవద్ద ఒక నగ మిగిలి పోయింది. దానిని పుచ్చుకోవడానికి ఎవరూ\nరాలేదు. “నా దగ్గర ఒకే ఒక నగ మిగిలి ఉన్నది. దాని సొంతదారు మీలో లేరా?” అని\nఅడిగాడు గ్రామాధికారి.\n\"లేకేం బాబూ! అదిగో కూర్చుని కుమిలి కుమిలి ఏడుస్తూన్నదే, ఆమెదే ఆ నగ! అది\nఖరీదైన రాళ్ళ అడ్డిగ. నిన్న మాకందరికీ చూపించి మురిసిపోయింది!” అన్నది గుంపులో నుంచి\nముందుకు వచ్చిన ఒక పెద్ద ముత్తయిదువు.\nఅది విన్న గ్రామాధికారి కూర్చున్నావిడను తన దగ్గరికి రమ్మని పిలిచాడు. ఆమె లేచి\nఆయన వద్దకు వచ్చిందే తప్ప, మరేమీ మాట్లాడలేక పోయింది. తలొంచుకుని మౌనంగా\nకన్నీళ్ళు కార్చసాగింది. గ్రామాధికారి ఆమెను ఓదార్చుతూ, “పోయిన నగ దొరికినందుకు\nసంతోషించక ఎందుకలా ఏడుస్తున్నావు?” అని అడిగాడు.\nఅప్పటికీ ఆమె నోరు తెరవలేదు. ఏడుస్తూనే ఉన్నది. ఇక లాభం లేదనుకుని ఆమె భర్త\nలింగయ్య ముందుకు వచ్చి, “ఆ నగ మా పక్కింటి సుబ్బలక్ష్మమ్మది. అప్పటికీ నేను\nమొత్తుకున్నాను. అరువుసొమ్ము బరువు చేటని! అయినా నామాట ఆలకిస్తే కద! నిన్న\nబయలుదేరేప్పుడు నగ అరువుతెచ్చుకున్నది. ఇక్కడ అందరికీ ఆ నగ తనదని గొప్పలు\nచెప్పుకున్నది. దాని బరువూ, గుర్తులూ చెప్పమంటే తెలిస్తే కదా చెప్పడానికి? అందుకే దానికా\nఏడుపు,\" అన్నాడు బాధగా.\nఆరా తీయగా అతడు చెప్పినదంతా నిజమని రుజువయింది. నలుగురి ముందు ఇంత\nనగుబాటు పాలయ్యాక, నాంచారమ్మ గ్రామాధికారినుంచి నగను పుచ్చుకున్నది. ఇక ఈ\nజన్మలో అరువుసొమ్ముకు ఆశపడకూడదన్న నిర్ణయంతో భర్తతో కలిసి అక్కడినుంచి బయలు\nదేరింది.",
            "book_page_end": 61
        },
        {
            "title": "కనకయ్య బంగారం!",
            "book_page_start": 62,
            "pdf_page_start": 62,
            "pdf_page_end": 65,
            "author": "చందమామ బృందం",
            "genre": "నీతి కథ",
            "moral": "దురాశ దుఃఖానికి కారణం. ఇతరుల మోసాన్ని గమనించకుండా తొందరపడితే నష్టపోక తప్పదు.",
            "keywords": [
                "కనకయ్య",
                "బంగారం",
                "మోసం",
                "రామదాసు",
                "సన్యాసి వేషం"
            ],
            "characters": [
                "రామదాసు",
                "కనకయ్య",
                "రామదాసు కొడుకులు (అన్న, తమ్ముడు)",
                "బావమరిది",
                "స్వర్ణకారుడు",
                "సన్యాసి"
            ],
            "locations": [
                "మలయపురం",
                "నదీతీరం",
                "దేవాలయం"
            ],
            "content": "మలయపురంలో రామదాసు అనేనిజాయితీ\nపరుడైన వ్యాపారి ఉండేవాడు. ఆయనకు\nపెళ్ళయి ఇద్దరు మగపిల్లలు కలిగారు.\nఆయన భార్య జబ్బుచేసి హఠాత్తుగా మర\nణించింది. భార్య మరణాన్ని రామదాసు\nభరించలేక పోయాడు. ముక్కుపచ్చలారని\nతన పిల్లల ఆలనా పాలనా చూసుకునేవారు\nఎవరా అని విచారపడసాగాడు. ఆఖరికి తమ\nపిల్లల్ని దూర గ్రామంలో వున్న వాళ్ళ మేన\nమామ ఇంట వదిలిపెట్టాలని నిర్ణయించాడు.\nతన పిల్లలతో ఆయన అక్కడికి బయలు\nదేరే ముందు, భార్యనగలను ఒక పెట్టెలో పెట్టి\nధనికుడైన వ్యాపారి కనకయ్య దగ్గరకువెళ్ళి\nసంగతిచెప్పి, “నా పిల్లల భవిష్యత్తుకు ఇదే\nఆధారం. భద్రంగాదాచిపెట్టు,” అన్నాడు.\nకనకయ్య దానిని తీసుకుని, “ఆకాశంలో\nసూర్యుడున్నంత భద్రంగా, నీనగలు మాఇంట్లో\nఉంటాయి, నిశ్చింతగా వెళ్ళిరా,” అన్నాడు.\nకొన్ని నెలల తరవాత బావమరిది ఊరి\nనుంచి తిరిగివచ్చిన రామదాసు కనకయ్య దగ్గి\nరకువెళ్ళి, నగలపెట్టెను అడిగాడు. కనకయ్య\nపెట్టె తెచ్చిఇచ్చాడేగాని, అందులోని నగలన్నీ\nనకిలీవి. రామదాసు దిగ్భ్రాంతి చెందాడు.\nబావమరిది ఊరువెళ్ళి జరిగిన విషయం\nకొడుకులకుచెప్పి, ఆబాధతోనేమర ణించాడు.\nకొన్ని సంవత్సరాలు గడిచాయి. రామ\nదాసు కొడుకులు చదువుకుని ప్రయోజ\nకులై, బంగారం వ్యాపారం ప్రారంభించి అంచె\nలంచెలుగా ఎదిగి ధనవంతులయ్యారు. తన\nతండ్రిని మోసగించిన కనకయ్యకుతగిన\nగుణపాఠం నేర్పాలని ఒక పథకంతో మలయ\nపురం బయలుదేరారు.\nఅన్న పొడవాటిగడ్డం, జుట్టు పెంచి సన్యాసి\nవేషం ధరించి, మలయపుర నదీతీరంలోని,\nగుడి మంటపానికి చేరాడు.\nతమ్ముడు దూరదేశపు రాజకుమారుడి\nవేషం ధరించి, సేవకులతో కనకయ్య భవనా\nనికి ఎదురుగా వున్న ఇంట్లో విడిది దిగాడు.\nవైభోగంగా గడుపుతూ, విరివిగా దాన ధర్మాలు\nచేస్తూ కనకయ్య దృష్టిని ఆకర్షించాడు.\n“రైతు పొలంలో విత్తనాలను చల్లినట్టు\nఈరాజకుమారుడు ధనాన్ని ఖర్చుచేస్తున్నాడు.\nదమ్మిడీ వేస్తే సరిపోయే బిచ్చగాడికి వరహా\nవేస్తున్నాడు,”అనికనకయ్య వాపోసాగాడు.\nఒకరోజు కనకయ్య వెళ్ళి రాజకుమారుణ్ణి\nకలుసుకుని పొగిడాడు.రాజకుమారుడు\nఅతన్ని సాదరంగా ఆహ్వానించాడు. క్రమంగా\nసాన్నిహిత్యం పెరిగిఇద్దరూ స్నేహితులయ్యారు.\nఒకనాడు అర్ధరాత్రి సమయంలో రాజ\nకుమారుడు దొంగలు దొంగలు అని కేకలు\nపెట్టాడు. కనకయ్యతో సహా ఇరుగుపొరుగు\nపరిగెత్తుకు వచ్చారు. కొందరు దొంగలు తన\nపడకగదిలోకి జొరబడిబంగారు నగల పెట్టె\nలను ఎత్తుకు పోవడానికి ప్రయత్నించారనీ,\nకేకలు పెట్టేసరికి భయపడి పారిపోయారనీ\nరాజకుమారుడు చెప్పాడు.\nకనకయ్య ఆ అవకాశాన్ని జారవిడుచుకో\nకూడదనుకున్నాడు.“రాజకుమారా! భద్రత\nలేని ఈ చిన్న ఇంట్లో వుండడం తమకు క్షేమం\nకాదు. మీ సంపదలు మాభవనంలో భద్రంగా\nఉంటాయి!”అన్నాడు.\n“అలాగే మిత్రమా,” అన్నాడు రాజకుమా\nరుడు.\nఅప్పటికప్పుడే సేవకులు రాజకుమా\nరుడి పడకగదిలో వున్న బంగారం నిండిన\nఇనుపపెట్టెలను కనకయ్య భవనంలోకి\nచేర్చారు. ఒక విశాలమైన గదిని రాజకుమా\nరుడికి కేటాయించి, అందులో ఆయన\nపడక సమీపంలో ఆ పెట్టెలను అమర్చారు.\nతన అతిథిసంపదలను చూస్తున్న కొద్దీ,\nకనకయ్యలో ఆనందం పెల్లుబకసాగింది.\nదాన్ని ఎలాగైనా చేజిక్కించుకోవాలన్న కోరికతో\nరకరకాల పథకాలను ఆలోచిస్తూ, అతడు\nకంటిమీద రెప్పవేయలేక పోయాడు.\nవారం రోజుల తరవాత, రాజకుమారుడు\nఅనారోగ్య కారణంగా ఆహారం ఏమీ తీసు\nకోవడం లేదని సేవకులు కనకయ్యకు\nచెప్పారు. కనకయ్య రాజకుమారుడి దగ్గరికి\nవెళ్ళి, “ఏమయింది రాజకుమారా?” అని\nఅడిగాడు ఆదుర్దా నటిస్తూ.\n“పదేళ్ళ క్రితం ఒక మహాత్ముడికి చేసిన\nపాప ఫలితాన్ని ఇప్పుడు అనుభవిస్తున్నాను.\nనాకు భూమిపై నూకలు చెల్లి పోయాయి.\nరాత్రి దేవుడు కలలో కనిపించి, ఉన్న సంపద\nనంతా, నదీతీర దేవాలయంలో వున్న సన్యా\nసికి దానం చేయమని ఆజ్ఞాపించాడు. నువ్వు\nవెళ్ళి ఆ సన్యాసిని పిలుచుకువచ్చి పుణ్యం\nకట్టుకో!” అన్నాడు రాజకుమారుడు విచారంగా.\nదేవాలయంలో చేరిన సన్యాసిని గురించి\nకనకయ్య అప్పటికే విని వున్నాడు. రోజూ\nఒంటికాలిపై నిలబడి తపస్సు చేస్తాడనీ,\nభక్తులు కానుకలుగా సమర్పించే వాటిని\nపేదలకు పంచి పెడతాడనీ జనం చెప్పుకో\nవడం విన్నాడు. కనకయ్య సన్యాసి దగ్గిరికి\nవెళ్ళి, వినయంగా సంగతి విన్నవించాడు.\n“మరణించనున్న మనిషి అంతిమ కోరి\nకను తీర్చడంలో నాకు ఎలాంటి అభ్యంత\nరమూ లేదు. అయినా, నాకు బంగారానికీ\nమట్టి గడ్డకూ తేడా తెలియదు. ఈ ఆలయం\nబంగారం భద్రపరచడానికి అనువైన స్థల\nమేనా?” అని సన్యాసి అనుమానం వెలి\nబుచ్చాడు.\nఆ విచారం తమకు వద్దు స్వామీ!\nనాకు బంగారం విలువ బాగా తెలుసు.\nభద్రత విషయం అంటారా? మా ఇంట్లో\nజాగ్రత్తగా భద్రపరుస్తాను,”అన్నాడు కన\nకయ్య ప్రాథేయపడుతూన్న ధోరణిలో..\nసన్యాసి అతని ప్రార్థన మన్నించి, అతని\nవెంట బయలుదేరి వచ్చాడు. రాజకుమారుడి\nనుంచి, పెట్టెలలోని బంగారాన్ని దానంగా\nపుచ్చుకున్నాడు. ఆ తరవాత అతని తలను\nమృదువుగా స్పృశించి ఆశీర్వదించాడు.\nఅంతే! రాజకుమారుడి వ్యాధి మటుమా\nయమై లేచికూర్చుని తృప్తిగా భోజనం\nచేశాడు.\nకొన్ని రోజులు గడిచాయి. రాజకుమా\nరుడు తన రాజ్యానికి తిరుగు ప్రయాణ\nమవుతూ, సన్యాసిని కూడా తన వెంట రమ్మ\nన్నాడు. సన్యాసి అందుకు సమ్మతించాడు\nగాని, తాను దానంగా పుచ్చుకున్న బంగా\nరాన్ని ఎవరికైనా అమ్మాలికదా అని ఆలో\nచించసాగాడు. దానిని గమనించిన కన\nకయ్య, “మీరు ప్రయాణం హడావుడిలో\nవున్నారు గనక, అంగడి వీధికి వెళ్ళి వ్యాపా\nరులతో బేరాలాడే పనిమీకు వద్దు. ఆమొత్తం\nనేనే కొనుక్కుంటాను. తమరు మహాత్ములు\nకాబట్టి, బయటి ధరకన్నా కొంచెం ఎక్కువే\nమీకు చెల్లిస్తాను,” అన్నాడు గంభీరంగా.\n“నీ ఇష్టానుసారమే కానివ్వు, నాయనా!”\nఅన్నాడు సన్యాసి.\nకనకయ్య ఉత్సాహం కట్టలు తెంచు\nకున్నది. పెట్టెలలో వున్న బంగారం విలు\nవలో పదోవంతు అతడు సన్యాసికి చెల్లిం\nచాడు. అందుకే అతడు తన వద్ద వున్న ధనా\nన్నంతా, ఇవ్వవలసివచ్చింది. రాజకుమా\nరుడూ, సన్యాసీ ప్రయాణమై వెళ్ళిన కొంతసేప\nటికి కనకయ్య తాను కొన్న బంగారం నుంచి\nఒక కడ్డీని తీసుకుపోయి స్వర్ణకారుడికి\nచూపాడు. దానిని గీటురాయి మీద రాసి\nచూస్తూ,“ ఇది బంగారమా? భలేవాడివి!\nనువ్వు ఈగను గద్ద అని చెప్పగల సమర్థు\nడివి!'”అంటూ నవ్వాడు స్వర్ణకారుడు.\nఉన్న ధనాన్నంతా వెచ్చించి కొన్నదంతా\nనకిలీ బంగారం అని తెలియగానే కనకయ్య\nకుప్పకూలిపోయాడు. రాజు దగ్గరికి వెళ్ళి\nతనను ఇద్దరు మోసగించారనీ, మోసగాళ్ళను\nశిక్షించాలనీ మొరపెట్టుకున్నాడు.\nఅతన్ని మోసం చేసిన పరదేశీయులను\nపట్టితెమ్మని రాజు భటులను ఆజ్ఞాపించాడు.\nవాళ్ళు నగరంలోనే ఉన్నారు. భటుల వెంట\nధైర్యంగా రాజు సమక్షానికి వచ్చారు. విచారణ\nప్రారంభమయింది:\n“నేను నా బంగారాన్ని ఎవరికీ అమ్మలేదు.\nనేను దానిని సన్యాసికి దానంగా ఇచ్చాను.\nఆయన దాన్ని పుచ్చుకుని నన్ను ఆశీర్వదిం\nచాడు. నేను ఆరోగ్యవంతుణ్ణయ్యాను. ఆ\nక్షణం నుంచి ఆ బంగారం ఆయనదే అవు\nతుంది. నాకూ, దానికీ ఎలాంటిసంబంధమూ\nలేదు,” అన్నాడు రాజకుమారుడు.\nరాజుగారికి అందులో తప్పేమీ కనిపించ\nలేదు.\n“సన్యాసినైన నాకు బంగారానికీ, మట్టి\nగడ్డకూ తేడా తెలియదని నేను కనకయ్యకు\nమొదటే చెప్పాను. దానిని నేను అమ్మజూప\nలేదు. కనకయ్యే దానిని కొనడానికి వచ్చి,\nస్వయంగా ధర నిర్ణయం చేశాడు. అతడిచ్చిన\nధనాన్ని, నేను నా అలవాటు ప్రకారం వెంటనే\nపేదలకు పంచేశాను,\" అన్నాడు సన్యాసి.\nరాజుకు ఆయన మాటలూ సబబుగానే\nఉన్నట్టుతోచింది. ఆయనకనకయ్యతో, “నీకు\nజరిగిన నష్టానికి జాలిపడుతున్నాను. ఇదొక\nవిచిత్రమైన పరిస్థితి. అంతకుముందే సన్యాసికి\nదానంగా ఇచ్చిన దానిమీద రాజకుమారుడి\nబాధ్యత ఏదీలేదు. దీనికి సన్యాసిని కూడా\nబాధ్యుణ్ణి చేయలేము. ఎందుకంటే, ఆయన\nదానినినీకుఅమ్మలేదు. నువ్వేధరనునిర్ణయించి\nకొన్నావు. కొంటున్నది బంగారమా? కాదా? అని\nనువ్వు మొదటే పరిశోధించి చూడవలసింది.\nఅలా చేయక పోవడం నీ తప్పే!” అన్నాడు\nరాజకుమారుడూ,సన్యాసీ రాజుకు కృత\nజ్ఞతలు తెలియజేసి, సంతోషంగా తమ స్వస్థ\nలానికి బయలుదేరారు.",
            "book_page_end": 65
        }
    ],
    "statistics": {
        "total_stories": 12,
        "author_counts": {
            "చక్రపాణి. బి.నాగిరెడ్డి": 1,
            "చందమామ బృందం": 4,
            "సంపాదకుడు": 1,
            "వల్లమేటి సుందరరామయ్య": 1,
            "దాసరి వెంకటరమణ": 1,
            "కోనే నాగ వెంకట ఆంజనేయులు": 1,
            "జొన్నలగడ్డ రామలక్ష్మి": 1,
            "వి. ఉమాదేవి": 1,
            "కె.కె.రావు": 1
        },
        "genre_counts": {
            "సంపాదకీయం": 1,
            "సాధారణ వ్యాసం": 1,
            "పోటీ": 1,
            "బేతాళ కథ": 1,
            "సామాజిక కథ": 3,
            "హాస్యం": 2,
            "నీతి కథ": 3
        }
    }
}