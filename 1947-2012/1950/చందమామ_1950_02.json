{
    "book_id": "చందమామ_1950_02",
    "stories": [
        {
            "title": "సంపాదకీయం: ప్రజారాజ్యం",
            "book_page_start": 9,
            "pdf_page_start": 13,
            "pdf_page_end": 13,
            "author": "చక్రపాణి",
            "genre": "సంపాదకీయం",
            "moral": "మన దేశానికి స్వాతంత్ర్యం సిద్ధించి, ప్రజారాజ్యం ఏర్పడిన శుభసమయాన్ని, దానికి కారణమైన మహాత్మా గాంధీ సేవనూ స్మరించుకోవాలి.",
            "keywords": [
                "స్వాతంత్ర్యం",
                "ప్రజారాజ్యం",
                "రిపబ్లిక్",
                "బాపూజీ",
                "జనవరి 26"
            ],
            "characters": [
                "మహాత్మా గాంధీ",
                "అధ్యక్షుడు"
            ],
            "locations": [
                "భారతదేశం"
            ],
            "content": "ఇంచుమించు మూడువందల ఏళ్లుగా బ్రిటిష్ పాలనక్రింద ఉంటూవున్న మనకు మన బాపూజీ, తన అమోఘమైన సత్యాగ్రహ ఉద్యమంద్వారా బ్రిటిష్ వారితో శాంతియుద్ధం చేసి, 1947 ఆగస్టు 15 న స్వాతంత్ర్యాన్ని సంపాదించి పెట్టాడు. ఆ స్వాతంత్ర్యం సుస్థిరంగా వెలసి, ఈ జనవరి 26-వ తేదిన మన భారతదేశం సర్వ స్వతంత్ర ప్రజారాజ్యం అయింది. ఈ సందర్భంగా మనదేశానికి క్రొత్త రాజ్యంగంకూడా ఏర్పడింది. క్రొత్త రాజ్యాంగం క్రింద భారతదేశం 'రిపబ్లిక్' అని పిలువ బడుతున్నది. మన రిపబ్లిక్కు పార్లమెంటు వున్నది. ఈ పార్ల మెంటుకు ఒక అధ్యక్షుడు ఉన్నాడు. అధ్యక్షుని భవనం మీద ఎగిరే జెండా నమూనాయే ఈ నెల చందమామ ఆట్టమీద బొమ్మ. ఈ శుభ సమయం మనమందరమూ ఉత్సవాలతో ఎంతో సంతోషంగా గడిపాము. కాని ఇంతటి ఉత్సాహాన్ని కూర్చిన మన పూజ్య బాపూజీనీ, ఆయన మన భారతదేశానికి చేసినటు వంటి అఖండ సేవనూ స్మరించటం మనందరకు విధి.",
            "book_page_end": 9
        },
        {
            "title": "మాయదయ్యం",
            "book_page_start": 10,
            "pdf_page_start": 14,
            "pdf_page_end": 15,
            "author": "కవిరావు",
            "genre": "హాస్యం",
            "moral": "అనుమానం అనేది ఒక పెద్ద భూతం.",
            "keywords": [
                "దయ్యం",
                "భయం",
                "అనుమానం",
                "గురవయ్య",
                "నీడ"
            ],
            "characters": [
                "గురవయ్య శ్రేష్ఠి"
            ],
            "locations": [
                "సంత",
                "ఇల్లు"
            ],
            "content": "సంతకు పోయిన గుర్వయ శ్రేష్ఠి\nయింటికి పయనం పట్టాడు\nకొంత దూరముకు పోయేవరకే\nసాంతముగా ప్రొద్దోయింది.\nబిక్కు బిక్కు మనుకుంటో ఆతడు\nఒక్కడె పయన మ్మయినాడూ\nబక్క చిక్కినా చంద్రుడు పడమట\nవెక్కిరింతగా వెలిగాడు.\nగుడ్డి వెలుగులో గుండెలు పట్టుక\nగురవయ గునగున పోతుంటే\nవెనుక నెవ్వరో నడచినట్లుగా\nవినికిడి చెవులకు సోకింది.\nదయ్యా లంటే సెట్టికి పాపం\nభయ్యం చిన్నప్పటి నుంచీ\nతడబడతూ పడుతూ లేస్తూ\nవడి వడిగా పోసాగాడు.\nఅన్ని భయాలకు అమోఘాస్త్రమూ\nఆంజ నేయ దండక మనుకుంటూ\nగురుతొచ్చిన కాసిని ముక్కలె,\nమరల మరల వల్లించాడు.\nమనసు నిలువక పోతూ పోతూ\nవెనక్కి మళ్ళీ చూచాడు.\nదయ్యం తరుముకు వస్తోందని గుర\nవయ్యకు రుజువైపోయింది.\nఖంగా రతిశయించి మనిషికి\nగంగురు లెత్తాయీ- సరేలే-\nభయపెడితే పోతుండేమో నని\nభావించి, కన్ను లురుముతూ.\n\" భడవా ఎక్కడి కొస్తావే? ” అని\nచెడమడ చివాట్లు పెట్టాడు.\nసిగ్గులేని ఆ దయ్యం కదలలేదు ;\nపెట్టికి ఊహెుక్కటి తట్టింది.\nదెబ్బకు దయ్యం దడిసే మాటే\nదబ్బున గురుతుకు వచ్చింది.\nకొంకు విరగ వేస్తానంటూ\nకంకర రాళ్ళకు వంగాడు.\nసెట్టతొపాటూ దయ్యంగూడా\nగుట్టమీదికే వంగింది.\nనిటూర్చుచు ' ఇంతేనా ఇది నా\nనీడేవా కట్టకడకు- అరరే-\nఅనుమానం పెనుభూతం బాబూ '\nఅనుకుంటూ ఇంటికి పోయాడు.\nరచన: 'కవిరావు '",
            "book_page_end": 11
        },
        {
            "title": "ఊర్ణనాభుడు",
            "book_page_start": 12,
            "pdf_page_start": 16,
            "pdf_page_end": 20,
            "author": "చందమామ బృందం",
            "genre": "పౌరాణికం",
            "moral": "నిస్వార్థ భక్తి, నిరంతర శ్రమ ద్వారానే మోక్షం లభిస్తుంది.",
            "keywords": [
                "ఊర్ణనాభుడు",
                "బ్రహ్మ",
                "శివుడు",
                "సాలెపురుగు",
                "మోక్షం"
            ],
            "characters": [
                "ఊర్ణనాభుడు",
                "బ్రహ్మ",
                "విశ్వకర్మ",
                "శివుడు",
                "శివభక్తుడు"
            ],
            "locations": [
                "స్వర్గలోకం",
                "అడవి",
                "బిల్వవృక్షం",
                "శివలింగం"
            ],
            "content": "మనం ఉండే ఈ లో కాన్నీ, దేవతలూ లోకాలూ, వింతలూ నేనూ చెయ్యగలను\" మొదలైన వాళ్ళంతా ఉండే తక్కిన లోకాల్నీ బ్రహ్మదేవుడు సృష్టిచేశాడు. సృష్టి చెయ్యటంలో తననేర్పంతా చూపి ఎంతో అందంగా చేశాడు గనుక బ్రహ్మదేవుణ్ణి అందరూ మెచ్చుకున్నారు. కాని ఊర్ణ నాభుడనేవాడుమాత్రం మెచ్చుకోలేదు. ఊర్ణనాభుడు విశ్వకర్మ కొడుకు. విశ్వ కర్మ ఎవరంటే దేవతలకు మంచిమంచి మేడలూ, మిద్దెలూ, సభలూ, కట్టి ఇచ్చే వాడు. తోటలూ, ఉద్యానవనాలూ, వాటిల్లో చిన్నచిన్న సరస్సులూ ఇలాంటివన్నీ తయారు చేసిఇచ్చి, దేవతలకు ఆనందం కలుగ చేసేవాడు. అతని కొడుకు ఊర్ణ నాభుడు తండ్రికన్నా నేర్పుకలవాడు. చూసినదల్లా చేసెయ్యగలడు అతను. బ్రహ్మదేవుణ్ణి అందరూ మెచ్చుకోడం విని, \"ఓస్, బ్రహ్మ గొప్పఏమిటి? ఇలాంటి ఊర్ణనాభుడు తనతో పోటీ చేస్తున్నాడని తెలియటంతోనే బ్రహ్మకి ఎక్కడలేని కోపం వచ్చేసింది. అతణ్ణి పిలిపించి \"ఏమోయ్! నువ్వేదో తెలివైన వాడినన్న గర్వంతో నన్నే ధిక్కరిస్తున్నావే. 'తగుదునమా' అని నాతో పోటికివస్తున్నావ్. నువ్వెంత చేసినా అది నా సృష్టిలాగా ఉంటుందా? నీ సృష్టి నీపేరుకు తగినట్లే ఉంటుంది. 'ఊర్ణ నాభం' అంటే 'సాలెపురుగు' నీపని సాలెపురుగు కట్టిన గూడుకు మల్లే పైకి డాబేగాని, 'ఉఫ్' మని ఊదితే నిలవదు. అంచేత నాతో పోటీకిరాక, బుద్ధితెచ్చుకుని జాగ్రత్తగా మసులుకో ” అని కూకలేశాడు. కాని ఊర్ణనాభుడు ఊరుకోలేదు. \"ఏమయ్యోయ్, నీ డబాయింపు నాదగ్గర పనిచెయ్యదు. నన్ను మానుకోమనటానికి నువ్వెవరవు?” అని ఎదిరించాడు. ఎంత మంచి దేవుడైనప్పటికీ ఎదిరిస్తే ఊరుకుంటాడా? బ్రహ్మదేవునికి పట్టరాని కోపంవచ్చి, \"ఓరేయ్, ఊర్ణనాభా! వొళ్ళు తెలియకుండా మాట్లాడేవు గనుక నువ్వు పోయి, భూలోకంలో ఒక ఊర్ణనాభానివై (సాలెపురుగువై)పుట్టి, ఒక చెట్టుమీద గూళ్లు కట్టుకుంటూ ఉండు” అని శపించేశాడు. ఇంకేముంది? శాపం తగలటంతోనే ఊర్ణనాభుడు గజగజా వణుకుతో బ్రహ్మ దేవుని కాళ్లమీద పడి \"దేవా, క్షమించు. నన్ను కాపాడు. సాలెపురుగు జన్మలోంచి తప్పించు\" అని అనేకవిధాల ప్రాధేయ పడ్డాడు. బ్రహ్మదేవునికి జాలివేసింది. \"నా శాపానికి తిరుగు లేదు. నీవు సాలెపురుగువై పుట్టక తప్పదు. ఎటొచ్చీ ఆ జన్మలోనే నీకుమోక్షం వచ్చే ఉపాయం ఒకటి చెపు తాను విను. నువ్వు ఒక అడవిలో ఒక బిల్వవృక్షం మీద పుట్టబోతున్నావు. ఆ అడవిలోనే ఒకచోట శివుడు లింగమై వెలి శాడు. ఆ శివుడికి పూజచెయ్యటానికి భక్తు డొకడు బిల్వపత్రాలకోసం నీవున్న చెట్టు వద్దకు వస్తాడు. ఆ పత్రితోపాటు నువ్వు శివుని సాన్నిధ్యానికి చేరుకుని ఆ దేవుణ్ణి సేవించి మోక్షం పొందు” అని చెప్పేడు. ఊర్ణనాభుడు శాపంప్రకారం ఆ అడవిలో బిల్వవృక్షం మీద సాలెపురుగై పుట్టేడు. సాలెపురుగై ఉన్నా, అతనికి పూర్వ జన్మవృత్తాంతం అంతా జ్ఞాపకముంది. ఆ శివభక్తు డెప్పుడువస్తాడా, తన్ను శివలింగం వద్దకు ఎప్పుడు తీసుకుపోతాడా అని సాలె పురుగు ఆ చెట్టుమీదే కనిపెట్టుకుని ఉంది. అలా కొంత కాలమయాక, బ్రహ్మ చెప్పిన శివభక్తుడా చెట్టు దగ్గిరకొచ్చి ఆకులు కొయ్యటం మొదలెట్టేడు. సాలెపురుగు అతను ఆకులుకోస్తున్న కొమ్మమీదికెళ్ళి, ఒక ఆకులో దూరి, ఆకుతోబాటు తాను కూడా అతని బుట్టలోకి చేరుకుంది. అతడా పత్రిఅంతా తీసుకెళ్ళి, ఆ అడవిలోనే వెలిసి ఉన్న శివలింగానికి పూజచేయసాగాడు. ఒక్కొక్క దళమేతీసి లింగంమీద వేస్తూంటే సాలెపురుగు దాక్కుని ఉన్న ఆకుకూడా అతనిచేతికివచ్చి ఆ పురుగుకు శివుని దర్శనమైంది. పురుగు ఆకుతోబాటు తనుకూడా లింగంమీద పడిపోకుండా తప్పించుకుని, భక్తుడు వెళ్ళిపోయాక శివలింగాన్ని తనివితీరా చూడడం మొద లెట్టింది. \" ఈమహాదేవుణ్ణి నిత్యం సేవించి, మో'క్షం సంపాదించుకుంటాను” అని నిశ్చయించుకుంది. కాని ఆ సాలెపురుగుకు పట్టుకున్న ఆలోచన ఏమిటీ అంటే, \"నేనుత్తి సాలె పురుగును. ఈ దేవుడికి పూజచెయ్యాలి అంటే పువ్వులూ పత్రీ మొదలైన వెన్నో కావాలి. నేను వీటిని తేలేనుకదా, మరి ఈ దేవుడికి సేవచెయ్యటం ఎలాగా?” అని. ఇలా ఆలోచిస్తూపోగా చటుక్కున దానికో ఆలోచన తోచింది. \"సేవించాలీ అంటే పువ్వులూ, పత్రీ తెచ్చే పూజించనక ర్లేదు. నేను ఎంచక్క అందంగా గూళ్లు కట్టగలను. ఈ దేవుడికి ఏ భక్తుడూ ఇంకా గుడికట్టించలేదు. నేను నాశక్తి అంతా ఉపయోగించి, ఈ దేవుడికి గుడీ, గోపురం అన్నీ కడతాను” అనుకుంది. అనుకున్న వెంటనే పని ప్రారంభించింది. సాయం కాలం అయేటప్పటికి, లింగానికి గుడి, గోపురం, ప్రాకారం అన్నీ కట్టేసింది. వేటితో కట్టిందో తెలుసా? ఇటుకలూ, రాళ్ళూ, సున్నంతోనూ కాదు. సాలెపురుగు ఇవన్నీ ఎక్కడ తేగలదు? సాలెపురుగుకి తన బొడ్డులోనే ఒక రకం జిగురుంటుంది. ఆ జిగురుతోనే జలతారుపోగులకు మల్లే తళ తళ మెరిసిపోయే పోగులుచేసి వాటితో గూళ్లు కడుతుంది. మన సాలెపురుగు కూడా ఆ పోగులతోటే శివుడికి గుడీ గోపురం, ప్రాకారం ఎంతో నేర్పుగా కట్టే సింది. అవన్నీ ఎంత అందంగా ఉన్నా యనుకున్నారు! మర్నాడు పొద్దునే లేచి చూచేటప్పటికి, మంచు బిందువులు వాటి మీద పడి, ఆ గుడీ, గోపురం, ప్రాకారం కూడా తెల్లటి ముత్యాలతో కట్టారా అన్నట్టు కనపడినై. క్రమంగా ఎండవచ్చి సూర్య కిరణాలు వాటిమీద పడేటప్పటికి, అవన్నీ రంగు రంగులుగా మెరిసి నవరత్నాలతో కట్టినట్లు కనపడ్డాయి. కాని ఒక చిక్కొచ్చింది. సాలెపురుగు పోగులతో కట్టిన గుడీ, గోపురం, ప్రాకారం అందంగా ఉన్నాయన్న మాటేగాని వాటిల్లో గట్టి ఎక్కడుంది? కాస్త గాలివేసేటప్పటికి ఆ పోగులు అక్కడక్కడ తెగిపోతూండేవి. ఆ తెగిపోయిన వాటిని అతుకు పెట్టడంతో ఆ సాలెపురుగుకు ప్రొద్దస్తమానం సరి పోయేది. ఐతేం? విసుగూ, విరామం లేకుండా అలా అది అతుకులు పెడుతూనే ఉండేది. శివుడంటే దానికున్న భక్తీ శ్రద్ధా అటువంటి వన్నమాట, ఇలా కొంతకాలమయాక శివుడికి దాని భక్తిని పరీక్షిద్దామని బుద్ధిపుట్టింది. సాలెపురుగును పత్రితోబాటు శివలింగం వద్దకు తెచ్చిన భక్తు డొకనాడు మామూలు ప్రకారం శివుడికి పూజచేసి, దీపం పెట్టి వెళ్ళిపోయాడు. అతడు వెళ్ళేక శివుడు తన ప్రభావంచేత ఆ దీపాన్ని పెద్దదయేటట్లు చేశాడు. మొదట ముత్యంలా ఉన్న దీపం సాలెపురుగు చూస్తూండగానే దివిటీలాగై పోయి, మరో నిముషానికి తాటి చెట్టంతై, సాలెపురుగు ఎన్ని సంవత్సరాల నుంచో శ్రమపడి కట్టిన గుడినీ, గోపురాన్నీ ప్రాకా రంతో సహా తగులబెట్టి నాశనం చేసింది. సాలెపురుగుకు దీపంమీద పట్టరాని కోపం వచ్చింది. \"నేను పరమేశ్వరుని కోసం చేసిన ఈపని అంతా యీ విధంగా వృధా ఐపోయాక ఇంక నా బ్రతుకెందుకు? నాకూ, పరమేశ్వరుడికీ అకారణంగా ఇలా అపచారం చేసిన ఈ దీపం పని పడతాను. చస్తే చస్తాను; దీన్ని మింగేసి, నాకసి తీర్చు కుంటాను ” అని నిశ్చయించుకుని, దీపాన్ని మింగటానికి గబగబా లింగంవద్దకు పరుగెత్తు కొచ్చింది. శివు డాశ్చర్యపోయాడు. 'అబ్బా, ఈ సాలెపురుగుకి ఎంత భక్తి!' అనుకున్నాడు. తక్షణమే శివుడు లింగంలోంచి ప్రత్యక్షమై, \"ఆగు. ఆగు. దీపాన్ని మింగకు. నీ భక్తిని పరీక్ష చేద్దామని నేనే చేయించాను ఈ పని. నీ భక్తికి మెచ్చుకున్నాను. నీకేం కావాలో వరం కోరుకో. ఇస్తాను” అన్నాడు. ఈశ్వరుడలా ప్రత్యక్ష మయేటప్పటికి ఆ సాలెపురుగుకు కలిగిన సంతోషానికి చెయ్యటానికి శ్లోకాలూ మంత్రాలూ రావు కదా? అంచేత ఊహు భక్తిపొంగివస్తూంటే అదేపనిగా స్వామికి మ్రొక్కటం మొద లెట్టింది. వరం కోరుకోమన్నాడు గనుక, సాలె పురుగు జన్మపోయి, మంచిజన్మ ఏదైనా కోరుకోవచ్చు. డబ్బు, దస్కం ఇమ్మని కోరుకోవచ్చు. కాని ఆసాలెపురుగు అలాంటి స్వల్పకోరిక లేమీ కోరలేదు. \"ఎంత గొప్పపుట్టుక పుట్టినా బాధలు తప్పవు. ఏ బాధాలేకుండా ఉండాలంటే జన్మ లేకుండాపోవాలి. కనుక నన్ను నీలో చేర్చుకో స్వామీ!” అని మనసారా కోరింది. ఈశ్వరుడు దాని తెలివికీ జ్ఞానానికి మెచ్చుకుని, తనలో ఐక్యం చేసుకుని మోక్షమిచ్చాడు. ఈవిధంగా కీటకముగా మారినప్పటికీ, ఊర్ణనాభుడు తరించాడు.",
            "book_page_end": 16
        },
        {
            "title": "ఐదు ప్రశ్నలు",
            "book_page_start": 17,
            "pdf_page_start": 21,
            "pdf_page_end": 28,
            "author": "చందమామ బృందం",
            "genre": "జానపద కథ/సాహసం",
            "moral": "దైవభక్తి, గురువు ఉపదేశించిన మంత్రశక్తి మాయను సైతం ఛేదించగలదు. (సీరియల్ కథ కొనసాగింపు)",
            "keywords": [
                "ధీరసింహుడు",
                "కమలాకరుడు",
                "మాయ",
                "ఋషి",
                "మంత్రశక్తి"
            ],
            "characters": [
                "ధీరసింహుడు",
                "సులోచన",
                "కమలాకరుడు",
                "ఋషి",
                "సుధాకరుడు"
            ],
            "locations": [
                "రక్తనది",
                "అరణ్యం",
                "మాయా కోట"
            ],
            "content": "మరునాడు ధీరసింహుడు వెళ్ళగానే, అతనిని కూర్చోబెట్టి సులోచన తన రెండవ ప్రశ్న చెప్పనారంభించింది: \"ఇక్కడికి పడమటిదిక్కున పదియోజనాల దూరంలో ఒక నది ప్రవహిస్తున్నది. అది ఎల్లప్పుడూ ర క్తంవలె ఎర్రగా ఉంటుంది, అది ఎక్కడ పుట్టిందో, ఎర్రగా ఎందుకు ఉన్నదో, ఆ వివరాలన్నీ కావాలి” అని అనేవరకు, ధీరసింహుడు మళ్ళీ గడువు తీసుకొని, ఉత్సాహంతో బయల్దేరాడు. అతను చాలాదూరం నడచివెళ్ళగా, రక్తనది కనిపించింది. ఆ నదిని చూచి అతనికి ఆశ్చర్యం వేసింది. నది గట్టునే ఎంతోదూరం నడవగా నడవగా ఒక భయం కరమైన అరణ్యం తగిలింది. అనేక భయో త్పాతాలు గడచి, ధీరసింహుడు ఎలా అయితేనేం, అరణ్యం చివరకు చేరు కొన్నాడు. అక్కడ ఒక పర్వతంపైనుంచి రక్త నది ప్రవహించటం గమనించి, మెల్లగా ఆ కొండ యెక్కాడు. కొండశిఖరం చేరుకొనే వరకు, ఒక చిత్రమైన దృశ్యం కంట బడింది. ఒక పెద్ద కొలను, ఆ కొలను మధ్యని ఒక చెట్టు, ఆ చెట్టు కొమ్మలకు ఒక వంద స్త్రీ శిరస్సులు వేలాడుతున్నయి. అతను అమితాశ్చర్యంతో అక్కడనే కూర్చుని అటు చూస్తూవుండగా, ఆ శిరస్సులు ధీరసింహుణ్ణి చూచి పకపకా నవ్వసాగాయి. ఇంతలో చీకటిపడింది. కాని, వెంటనే మాయవెలుతురు ఆ ప్రదేశమంతటా నిండి, పట్టపగలువలెనే ఉన్నది. చెట్టుకొమ్మల నుంచి వేలాడుతూవున్న శిరస్సులన్నీ ఒకటొకటిగా కొలనులోకి జారినై. చిటిక సేపటిలో, ఆ శిరస్సులెన్ని ఉన్నాయో సరీగా అంతమంది స్త్రీలు కొలను గట్టు మీదికి వచ్చారు. అంతమందిలోనూ ఒకామె మాత్రం చుక్కలలో చంద్రునికి మల్లే ఆపరూప సౌందర్యముతో ప్రకా శిస్తున్నది. కొంచెంసేపట్లో, కొలువుతీర్చి కూర్చుని వున్న ఆ స్త్రీలకు పరిచారికలు పంచభక్ష్య పరమాన్నములు పట్టుకవచ్చి వడ్డించారు. ఆస్త్రీలు ధీరసింహుణ్ణి తమ బంతికి పిలవగా, అతను వెళ్ళాడు. అందరూ కలసి ముచ్చటలు చెప్పుకొంటూ, సరవాగా భోజనాలు చేశారు. తరువాత వారు ధీర సింహుని చుట్టూ మూగి, తెల్లవారిండాకా నృత్యగీతాదులతో అతన్ని పరవశుని చేశారు. తెల్లవారేసరికల్లా ఆ కన్యలందరూ మళ్లీ శిరస్సులుగా మారి, ఎప్పటివలె చెట్టు కొమ్మలను వేలాడసాగారు. ఇంతగా తనను ఆదరించిన ఆ కన్యలు చెప్పకపోతారా అనే నమ్మకంతో, 'ఈ రక్తనది ఏమిటి? శిరస్సులేమిటి?' అని అతను వారిని ప్రశ్నించాడు. కాని వారు, ఎన్నిసార్లు అడిగినా, 'ఇదంతా మాయ’ అనిమాత్రం చెప్పి ఊరుకొనేవారు. చీకటి పడగా నే ఆ శిరస్సులు కన్యలుగా మారటం, ధీరసింహునికి విందుచేసి అతన్ని నృత్యగీతాదులతో తన్మయుణ్ణిగా చేయటం, తెల్లవారేసరికి కన్యలు మళ్ళీ శిరస్సులుగా మారిపోయి, చెట్టుకొమ్మలను వేలాడటం ఇలానే ప్రతీరోజూ జరుగుతూవున్నది. కాని ధీరసింహుడు ఎంత ప్రాధేయపడినా, వారు రహస్యంమాత్రం వెల్లడిచేయలేదు. దీక్షాపరుడైన ధీరసింహుడు, ఈ రహస్యం ఎలా తెలుసుకోగలమా అని తీవ్రంగా ఆలోచించుకుంటూ, రాత్రీ పగలూ అనేక కొండలు దాటి పోతూ వుండగా, ఒక కొండగుహలో తపస్సులో వున్న ఋషీశ్వరుడు కనిపించాడు. తను వచ్చినపని ఈ మహానుభావునివల్ల నెరవేరి తిరుతుందని ధీరసింహునికి మనస్సులో తట్టింది. మూడు రాత్రుళ్ళు, మూడు పగళ్ళు అతను అలానే కదలక కూర్చుండే వరకు, నాలుగోరోజున ఋషి కళ్ళు తెరచి ధీరసింహుని పలకరించాడు. ధీరసింహుడు తన వృత్తాంతం అంతా చెప్పేసరికి, ఋషి అతనితో \"ఓయి, ధీరసింహా! నీకు కనబడిన స్త్రీలలో అందరి కంటే అందమైన కన్య, కమలాకరుడనే ఒక ఇంద్రజాలికుని కూతురు. యుక్త వయస్సులో ఆమె తనకు పెళ్ళి కావాలని కోరింది. కాని తండ్రికి ఇష్టంలేక, ఆమె పైన కోపించి ఈ మాయ నంతటినీ సృష్టించి, చెలికత్తెలతోసహా కూతురును బంధించివేశాడు. ఈ మాయను ఎవరైనా భేదించి, కమలాకరణ్ణి చంపగలిగితే వాళ్ళకు ముక్తి ఉన్నది. లేకపోతే వారి గతి అంతే,” అని చెప్పాడు. ఇదివిని ధీరసింహుడు \"మునీశ్వరా! తమదయ ఉంటే, నేను ఇంద్రజాలికుని చంపివేసి, ఆ స్త్రీలకు ముక్తిమార్గం చూపి స్తాను, ” అనేవరకు, ఋషి \"అబ్బాయీ! ఇందుకు నీవు తగిన వాడవని నాకు ముందే తెలుసు. నేను చెప్పబోయే ముత్రాన్ని జపించినంత కాలమూ నీమీద ఏ మాయలూ పనిచేయవు. నీకు విజయమవు తుంది, వెళ్ళు\" అంటూ, ఒక రహస్య మంత్రం ఉపదేశించాడు. మునీశ్వరునికి భక్తితో నమస్కరించి, ధీరసింహుడు రక్త నది ప్రవహించే పర్వతంవేపు పోసాగాడు. కమలాకరుడు సృష్టించిన ఆ పర్వ తమూ మాయపర్వతమే. దానిమీద చెట్లు మున్నూట అరవై రోజులూ పచ్చగానే ఉంటాయి, పూలచెట్లు ఏటి ఏడాదీ పూస్తూనేవుంటాయి. ధీరసింహుడు కొండ మీదకు పోయేసరికల్లా మాయ పులులూ, మాయసింహాలూ గోండ్రు పెడుతూవచ్చి అతని పైనబడి మింగబోయినై. ఆ మాయ పర్వతంమీద నించున్న ధీరసింహుని కాళ్ళు సూదంటురాయికివలె అంటుకు పోయి, నేలనుంచి ఊడిరాలేదు. అప్పుడు ధీరసింహుడు గురువును తలచుకొని ఒక్క సారి మంత్రం జపించేవరకు, ఎక్కడి జంతువులు అక్కడనే అదృశ్యమైపోయినై. అతని కాళ్ళు నేలమీదినుంచి ఊడివచ్చి, మామూలుగా నడవగలిగాడు. కమలాకరుడు తన మాయకోటలో కూర్చుని, పుస్తకం తెరచి చూచేటప్పటికి, తను సృష్టించిన మాయను భేదించటానికి ధీరసింహుడు వస్తున్నాడని తెలిసింది. వెంటనే అతను, సరీగా తన కుమార్తెను పోలిన ఒక మాయస్త్రీని సృష్టించి, చెలి కత్తెలతో సహా ధీరసింహునివద్దకు పంపాడు. అక్కడ వాళ్ళు అనేకవిధాల నాట్యంచేసే వరకు, అతను 'ఇదేమిటి! ఇప్పుడు చెట్టు మీద కనిపించిన ఈ కన్యలందరూ అప్పుడే ఇక్కడకు ఎలా వచ్చారు!' అని ఆశ్చర్య పోయాడు. ఆ మాయకన్యలు వారి నాట్యంతో ధీర సింహుణ్ణి ఆకర్షించి, అతను సంతోషంగా ఉన్న సమయంచూచి అతనిచేత రకరకాల పానీయాలూ తాగించి, అతను మత్తులో ఉండగా బంధించి కమలాకరుని వద్దకు తీసుకపోయారు. పూర్వకాలంలో హిరణ్యకశిపుడు ప్రహ్లా దుని బాధలు పెట్టినట్టుగా, ధీరసింహునికి కమలాకరుడు అనేక కష్టాలను కలగ జేశాడు. జ్వాలలు ఎగసివచ్చే మంటలలో పడవేయించాడు. ఎత్తయిన పర్వతం మీది నించి కిందికి దొర్లించాడు. ధీరసింహుడు గురువును తలచుకొని మంత్రం జపిం చటంవల్ల మంటలలో పడవేసినా ఒళ్ళు కాలలేదు. కొండమీదినించి దొర్లించినా కొంచెంకూడా దెబ్బ తగలలేదు. చేసేది లేక, కమలాకరుడు అతనిని బందిఖానాలో పెట్టివుంచాడు. బుద్ధిశాలి అయిన ధీర సింహుడు, సుధాకరుడనే కాపలావాణ్ణి వశపరుచుకొని, \"ఓయి అబ్బాయీ! నన్ను చెరవిడిపించినావంటే, కమలాకరుణ్ణి సంహరించి నిన్ను అతని రాజ్యానికి పట్టం కడతాను” అనేవరకు, ధీరసింహుని ప్రజ్ఞ ఇదివరకే తెలిసికొని వున్న సుధాకరుడు అతనిని ఖైదునించి తప్పించివేశాడు. తెల్లవారేసరికి ధీరసింహుడు జైలులో నుంచి తప్పిపోయిన వార్త ఊరంతా వ్యాపించి, కమలాకరుని చెవినిపడింది. వెంటనే ఆయన పుస్తకం తెరచిచూచి, ముందు జరుగబోయేదంతా తెలుసుకొని, ధీరసింహుణ్ణి పట్టి తీసుకరమ్మని ఆజ్ఞా పించాడు. ఈ సంగతి తెలిసి, సుధాకరుడు తక్ష ణమే పోయి ధీరసింహుని శరణు జొచ్చాడు. ధీరసింహుడు అతనితో \" నీకు వచ్చిన భయంలేదు\" అని ధైర్యంచెప్పి, కమలాకరుని నివాసమును గురించిన రహస్యాలు అడిగేవరకు, అతను ఇలా చెప్పాడు: \"కమలాకరుడు నాస్తికుడు. క్ళూరుడు. అసాధ్యుడు. అతను ఉండటానికి ఈ మాయ కోట మాత్రమేగాక, ఈశ్వరుణ్ణి జయించబానికి ముప్ఫయివేల అడుగుల ఎత్తున ఒక మాయ ఆకాశం నిర్మించి, అందులో సూర్య చంద్రుల్నీ, నవగ్రహా లనూ సృష్టించాడు. శత్రువు తనపైకి దాడి వచ్చినప్పుడు, ఇంద్రజిత్తు మోస్తరుగా, కోట వదలి మాయ ఆకాశంలోకి పోయి దాగుంటాడు. కనుక అతన్ని జయించటం ఎవరికీ సాధ్యం కావటంలేదు ”అని. ఇది విని ధీరసింహుడు \"సుధాకరా ! దైవాన్ని నమ్మినవాళ్ళకు అసాధ్యమనేది లేదు. అతని కోటకు దారి చూపించు. తరువాత సంగతి చెబుతాను\" అంటూ, సుధాకరుణ్ణి మెటబెట్టుకొని అతను బయల్దే రాడు. దోవలో చిత్రమైన చెట్లు ఎన్నో కనిపించినై. వాటిని గురించి ధీరసింహుడు అడిగేవరకు, \" ఇవి నిజమైన చెట్లు కావు. కమలాకరుని మాయవల్ల మనుషులే ఇలా మారిపోయారు” అని సుధాకరుడు చెప్పాడు. గురువును తలుచుకొని, ధీరసింహుడు ఒక్కసారి మంత్ర జపించగానే, ఆ చెట్లన్నీ మళ్ళీ మనుష్యులుగా మారిపోయి, ధీరసింహుని వెంట బయల్దేరారు. ధీరసింహుడు తనమీదికి వస్తున్నాడని తెలుసుకొని, కమలాకరుడు యుధ్ధం చేయ టానికి సిద్ధపడి అప్పటి కప్పుడే కొత్త కొత్త మాయలు ప్రారంభించాడు. అతని మాయ లకు భూమి కంపించసాగింది. కటికచీకటి అలుముకొన్నది. అందుచేత ధీరసింహుని వెంటనున్న పరివారమంతా భయపడి కేకలు పెట్టారు. ధీరసింహుడు గురువును తలచుకొని మంత్రం జపించేవరకు, చీకటి విచ్చిపోయి మళ్ళీ వెలుగువచ్చేసింది. భూమి కంపించటం మానివేసింది. కోపం కొద్దీ కమలాకరుడు ఆగ్నేయాస్త్రం వేసి, ఎగసివచ్చే మంట లను పంపించాడు. ధీరసింహుడు వారుణాస్త్రం ప్రయోగించి వర్షం కురిపించి, ఆ మంటలను ఒక్క క్షణంలో చల్లార్చాడు. అప్పుడు కమలా కరడు ఒక పెద్ద మాయపర్వతాన్ని ధీర సింహుని మీదకు వదిలాడు. అది తను తాకకముందే ధీరసింహుడు తీవ్రంగా జపించేవరకు, మంత్ర మహిమవల్ల ఆ పర్వతం వెంటనే తిరిగిపోయి కమలాకరుని సేననే హతమార్చించి. కమలాకరుడు మాత్రం కాస్తంతలో చావుతప్పి, బతికాడు. చివరకు కసికొద్దీ కమలాకరుడు మాయా సర్పాలను వదిలిపెట్టాడు. ధీరసింహుడు గురువును తలచుకొని గాఢమైన గారుడా స్త్రం ప్రయోగించేవరకు, ఆ మాయ సర్పాలన్నీ ఎదురుతిరిగి, కమలాకరుని సైన్యాన్నే కాటువేయ జొచ్చినై. ఇక ధైర్యం చాలక, కమలాకరుడు తన మంత్రశ క్తివల్ల అదృశ్యమై పోయాడు. ఇది చూచి, మిగిలివున్న సైన్యమంతా ధీర సింహుని పక్షం చేరిపోయింది. కమలాకరుడు తన మాయ ఆకాశంలో దాగివుంటాడని గ్రహించి, ధీరసింహుడు దీక్షతో జపించేవరకు, ఆ ప్రభావంవల్ల మాయ ఆకాశం ఫెళఫెళమంటూ విరిగి ఒక్కసారిగా కూలిపోయింది. కమలా కరుడూ, కొద్దో గొప్పో మిగిలిన ఆతని సైన్యం దాని కిందపడి చచ్చారు. ధీరసింహుడు అనుచరులతోపాటు ఆనందంగా కోటలో ప్రవేశించేవరకు, అక్కడ ఎన్నో దివ్యమైన బంగారపు మేడలూ, అందమైన పూలతోటలూ కన పడినై, పోతే, అక్కడ ఉండే బజారులో దొరకని వస్తువంటూ లేదు. ఆదేం చిత్రమో గాని, ఆ వస్తువులు అమ్మడానికి మనుము లెవరూ కనిపించరు. ధీరసింహుని అను చరులకు ఆకలి దహించుకుపోవటంచేత, కంటికి నిండుగా కనపడిన మిఠాయి దుకాణాలమీదికి వారు ఎగబడ్డారు. కాని, కొంచెంసేపటికే వాళ్ళందరూ గిరగిర ఒళ్లు తిరిగి కింద పడిపోయారు. వీరి స్థితిచూచి ధీరసింహుడు \"ఓహెూ, ఈ మిఠాయి తినందువల్లనే వీరు పడి పోయివుండాలి. ఇది బహుశా మాయ మిఠాయి కాబోలు!” అని తలచి, దగ్గరనే వున్న ఒక కొలనులోని నీళ్ళుతెచ్చి, మంత్రించి ఆ మంత్రజలం వారిపైన చల్లే వరకు, అందరకూ తెలివివచ్చింది. కల కాసి లేచినట్టుగా, అండరూ గభీమని లేచి కూర్చున్నారు. ధీరసింహుడు మంత్రజలం చల్లిన తరువాత ఆ ప్రదేశమంతా పవిత్రమై, కమలాకరుని మాయలు మచ్చుకైనా లేకుండా పోయినై. ధీరసింహుడు వాగ్దానం ప్రకారం సుధాకరునికి పట్టం కట్టాడు. తరువాత, పర్వతం సమీపాన కొలను వద్దకు వెళ్లి, ఆ కన్యల శిరస్సులు వేలాడు తున్న చెట్టు చేరుకొన్నాడు. అక్కడ కూర్చుని, కొంతసేపు మంత్రం జపించే వరకు, సరోవరమూ లేదు, వృక్షమూ లేదు. కన్యలు మాత్రం ధీరసింహుని ముందు నిల్చుని వున్నారు. అతను కమలాకరుని కూతురుతో \"అమ్మాయీ! నీతండ్రి చాలా దుర్మార్గుడు. నిన్నేగాకుండా నిరపరాధులైన ఎంతో మందిని అకారణంగా హింసించాడు. కనుక, అతన్ని చంపవలసి వచ్చింది. నీ కష్టాలు గట్టెక్కినై. నీ యిష్టం వచ్చిన ఉండు” అని చెప్పి, వారినందరినీ కోటకు చేర్చాడు. ఇంద్రజాలికుని కూతురు సుధా కరుణ్ణి వరించి పెళ్లాడి, సుఖంగా ఉన్నది. అప్పటినించీ ఆ నదిలోని నీరు నీటికిమల్లే స్వచ్ఛంగా ఉంటూవుంది. ధీరసింహుడు తనకు మంత్రం ఉప దేశించిన గురువువద్ద సెలవు తీసుకొని, సులోచన ఉండే నగరానికి బయల్దేరాడు. అతను వచ్చినట్టు తెలియగానే సులోచన రెండు కుర్చీలు వేయించి, ధీరసింహుణ్ణి ఎంతో గౌరవించింది. అతను సావకాశంగా తను చూచివచ్చిన వృత్తాంతం అంతా చెప్పగా, ఆమె సంతోషించి, \" అవును. ఇప్పుడు ఆ నదిలో నీరు ఎర్రగా కాకుండా, నిర్మలంగా ఉన్నట్టు తెలిసిందికూడాను. నీవు చెప్పినవన్నీ యదార్థములే” అని ఒప్పుకొని, \"రేపటిరోజున మూడవప్రశ్న చెబుతాను” అని చెప్పి ధీరసింహుణ్ణి సాగనంపింది. (ఇంకా వుంది)",
            "book_page_end": 24
        },
        {
            "title": "రోజాసుందరి",
            "book_page_start": 25,
            "pdf_page_start": 29,
            "pdf_page_end": 33,
            "author": "డి. స్వర్ణలత, భీమవరం",
            "genre": "సాహసం",
            "moral": "నిజమైన ప్రేమకు, విశ్వాసానికి ప్రతిఫలం దక్కుతుంది. దుష్టత్వం, మోసం ఎప్పుడూ శిక్షించబడుతాయి.",
            "keywords": [
                "రోజాసుందరి",
                "మాయ",
                "దేవకన్య",
                "మోసం",
                "రాజకుమారుడు"
            ],
            "characters": [
                "రత్నసింహుడు",
                "రాణి",
                "రోజాసుందరి",
                "పాంచాల రాజకుమారుడు",
                "ఆస్థాన వైద్యుడు"
            ],
            "locations": [
                "కాంచనపురి",
                "రాజభవనం",
                "ఆడవి",
                "సమాధి"
            ],
            "content": "అనగనగా కాంచనపురి అనే దేశాన్ని రత్నసింహుడు అనే రాజు పరిపాలిస్తూ డేవాడు. చాలా కాలంవరకు ఆ సంతానం కలగలేదు. ఒకనాడు రాజుకి కలలో ఒక దేవకన్య కనిపించి యిలా చెప్పింది \"రాజా! మరో సంవత్సరానికల్లా రాణికి ఆడ శిశువు కలుగుతుంది. ఆ శిశువుకు 'రోజాసుందరి' అని పేరుపెట్టు. ఆమె నవ్వినప్పుడల్లా నోటి వెంట రోజాలు పడతై. ఇక ఆమెరా ప్రతి కన్నీటిచుక్షా ఒక ముత్యం అవుతు సంవత్సరం గడువు తీరి ఒక సుము హూర్తాన రాణి ఒక ఆడ శిశువును కన్నది. దేవకన్య చెప్పినట్లుగానే ఆ శిశువు నవ్వినప్పుడల్లా రోజాపువ్వులు రాలేవి. ఏడ్చి నప్పుడు కన్నీటి బొట్లు నేలమీద పడటం తోటే అవి ముత్యాలుగా మారిపోయేవి. శిశువుకు రోజాసుందరి అని పేరుపెట్టారు. క్రమంగా రోజులుగడిచి రోజాసుందరికి యుక్తవయస్సు రాగానే ఆమెకి తగిన వరునికోసం రాజు ఒక చక్కటి ఉపాయం ఆలోచించాడు. \"ఏ రాజకుమారుడైతే నాకుమార్తెకు ఒక చక్కటి కధ చెప్పి ఆ కథవల్ల ఆమెను నవ్వించి, ఏడ్పించగలడో అతనికి నా కుమార్తెనుయిచ్చి వివాహం చేస్తాను” అని రాజు చాటింపించాడు. ఈ చాటింపు విని దేశదేశాల నించి ఎంతో మంది రాజకుమారులు వచ్చారు. రాజ కుమారులు ఒక్కొక్కరే వచ్చి ఒక్కో కథ చెప్పసాగారు. కాని నవ్వించి ఏడ్పించే కథ చెప్పటం ఎవరివల్ల కాలేదు. చివరకు పాంచాలరాజ కుమారుడు ఒక కధ చెప్పటం ప్రారంభించాడు. కథ పూర్తి అయే లోపల రోజాసుందరి చాలసార్లు కన్నీరు కార్చటం, నవ్వటంకూడా జరిగేసరికి రాజు పాంచాల రాజుకుమారుడే తనకుమా రెకు తగిన భర్త అని నిర్ణయించి ఆ మర్నాడే వారిద్దరికీ వైభవంగా వివాహం చేశాడు. ఒకవారం గడిచిన తర్వాత పాంచాల రాజుకుమారుడు, రోజాసుందరిని తీసుకుని తనరాజ్యం తిరిగి చేరుకున్నాడు. పాంచాల రాజు, తన కుమారుడు తగిన భార్యని సంపాదించి తెచ్చుకున్నందుకు చాల సంతోషించాడు. కాని, రాణిమాత్రం సంతో షించలేదు, ఎందువల్లనంటే ఆమె అన్న కుమా ర్తెను తనకుమారునికి చేసుకోవలె నని మొదటినించి అనుకుంటూ వున్నది. కాని యిప్పుడు తనకొడుకు రోజాసుందరిని పెళ్ళి చేసుకోవటంతో ఆమె అగ్గి బుగ్గి అయిపోయి, ఎలాగై నా రోజా సుందరిని వెళ్ళగొట్టి ఆమెకి బదులుగా తన అన్న కూతురును రప్పించుకోవాలెనని ఆత్రం కలిగింది. ఆమెకు ఒక ఆలోచన తోచింది. తన అన్నకూతురికీ, రోజా సుందరికీ చాల దగ్గిర పోలికకూడా వుంది. వాళ్ళిద్దర్నీ ఒకరి ప్రక్కన ఒకరిని నిలబెడితే అందులో ఎవరు రోజా సుందరి అయినదీ కనుక్కోటం చాలా కష్టం. ఇంత దగ్గిరి పోలిక వున్న సంగతి గ్రహించి ఆమె ఒక వుపాయం ఆలోచించి సమయంకోసం వేచివుంది. ఇలా వుండగా పాంచాలరాజ కుమారుడు ఒక పొరుగురాజ్యం వెళ్ళాడు. ఈ అవకాశం తీసుకుని రాణి తన అన్న కూతురును రప్పించుకుంది. తమ ఆస్థాన వైద్యుడికి గొప్ప బహుమతి యిచ్చి అతని సహాయంతో ఒకరోజు రాత్రి రోజా సుందరికి మత్తుమందు పెట్టి ఆమెరె డుకళ్లనూ పీకిం చింది. తన అన్నకూతురు కళ్ళను కూడా పీకించి వాటికి బదులు రోజాసుందరి కళ్లు ఆ పిల్లకు పెట్టించింది. ఆ రాత్రికి రాత్రే ఆ వైద్యుడి ద్వారా రోజా సుందరిని ఒక దూర ప్రదేశానికి తీసుకుపోయి వదలి రమ్మని పంపించివేసింది. ఆ ఆస్థానవైద్యుడు రోజా సుందరిని గుడ్డిదాన్ని చేసి, ఆమెను ఒక పాడు పడిన బావిలో పడేసి వచ్చాడు. ఈ పనిని యింత ధైర్యంతో నెరవేర్చి తనకు సహాయ పడి నందుకు రాణి ఆస్థాన వైద్యుడికి మరిన్ని బహుమతులిచ్చి ఈ విషయం బైటికి పొక్క కుండా కట్టుదిట్టంచేసి నిశ్చింతగా వున్నది. ఇంతలో పాంచాల రాజకుమారుడు తిరిగి వచ్చాడు. అతను ఎక్కడ అనుమాన పడిపోతాడోనని, రాణి అన్నకూతురు అతను యింట్లో అడుగు పెడుతూవుండగానే ' ఎదురువెళ్ళి, అతని కాళ్ళపైన పడి \" యిన్నాళ్ళు నన్ను వదలివుంటారా? ఇక్కడ నన్ను వదిలేసి మీదారిన మీరు పోతే నాకు ఏమీ తోచలేదు\" అంటూ లేని ఏడుపు తెప్పించుకుంది. ఆమె అలా ఏడవగానే ఆ కన్నీటిచుక్కలు ముత్యా లుగా మారినై కనుక రాజకుమారుడు తన ఎదటవున్నది తన రోజాసుందరే అని నమి 'ఆమెను ఎంతో ఓదార్చాడు. కాని రాజకుమారుడు అదివరకులాగా ఈమెను నవ్వించలేక పోతున్నాడు. అంతకు ముందు ఏమాత్రం నవ్వు వచ్చేసంగతి విన్నా పక పక నవ్వే తనభార్య యిప్పుడు ఎంతో నవ్వుతెప్పించే సంగతులు చెప్పినా నవ్వటంలేదు. ఆమె కళ్ళు రోజాసుందరివి కాజేసి పెట్టుకున్నవి కనుక కన్నీరు రాల్చ గలిగి ముత్యాలుగా మార్చకలిగింది. కాని ఆమె నవ్వితే రోజాలు రాలుతయ్యా. రాల వని ఆమెళూ తెలుసు. అందువల్లనే ఆమె ఎంతనవ్వువచ్చినా బలవంతాన ఆపుకునేది. ఇది యిలా వుండగా అక్కడ రోజా సుందరి పడివున్న బావి ప్రక్కగా ఒక పల్లెవాడు పోతూ బావిలోంచి వస్తున్న మూలుగు విని రోజా సుందరిని బైటికి తీసి తన యింటికి తీసుకపోయాడు. రోజా సుందరికి తెలివి వచ్చిన తర్వాత కొట్టాడు. లేడి వెంట నే చనిపోయింది. ఇక్కడ లేడి ఎప్పుడైతే చనిపోయిందో పల్లె వాడింట్లోవున్న రోజా సుందరి కూడా హఠాత్తుగా చనిపోయింది. పల్లెవాడు చాలా విచారించి, ఆమెను సమాధి చేశాడు. రాజకుమారుడు ఆ లేడిని తీసుకుపోయి వండించి తనూ తనభార్య తిన్నారు. ఈలేడి మాంసం తిన్న మరో సంవత్సరానికల్లా పాంచాల రాజకుమారుని భార్య ఒక చక్కని ఆడ శిశువును కన్నది. ఆ బిడ్డ కూడా రోజా సుందరి లాగానే నవ్వినప్పుడు రోజాలు రాలుస్తూ, ఏడ్చి నప్పుడల్లా ముత్యాలు కురిపించటం చూచే సరికి అతనికి అదివరకు తన భార్యపైన వున్న అనుమానం కాస్తా తొలిగిపోయింది. కాని ఒకరోజు రాత్రి అతనికి కలలో దేవకన్యలు కనిపించి యిలా చెప్పారు. \"ఓ రాజా! ఇప్పుడు నీవు ఎవరినైతే నీ భార్య అనుకుంటున్నావో ఆమె నీ నిజమైన రోజాసుందరి కాదు. నీవు ఆరోజున ఆడవిలో లేడిని ఎప్పుడైతే చంపావో అప్పుడే నీ రోజా సుందరి చనిపోయి యిక్కడికి పది ఆమడ దూరాన ఒకచోట సమాధి చేయ బడింది. ఇప్పుడు ఆ సమాధిపైన ఒక చక్కని రోజాచెట్టు మొలిచింది. దాని కొమ్మలకు రోజాలతోపాటు ముత్యాలు కూడా వుంటై. ఆ సమాధికి ఆగ్నేయ మూలగా కొంతదూరం పోతే ఒక సరస్సు కనిపిస్తుంది. ఆ సరస్సులోని నీరు, నీకు పుట్టిన ఈ కొమార్తె చేత ఆ చెట్టుమీద చల్లించావంటే నీ రోజా సుందరి మళ్ళీ బ్రతికి వస్తుంది. కాని ఆమె బ్రతికినా, గుడ్డిదిగానే వుంటుంది. ఆమెకి మళ్ళీ చూపు కలిగించాలంటే యిప్పుడు నీ భార్యకి వున్న కళ్ళు పీకించి ఆమెకి అమ ర్పించు. ఇలా చేశావంటే నీ నిజమైన రోజాసుందరి నీకు తిరిగి లభిస్తుంది.” తెల్లవారింది. రాజకుమారుడు తనకు దేవకన్య కలలోకనిపించి చెప్పినది నిజమో అబద్ధమో తేల్చుకుందామని తనకుమార్తెను తీసుకుని బయలుదేరాడు. చివరకు సమాధి చేరుకునేసరికి అక్కడ దేవకన్యలు చెప్పి నట్టుగా రోజాచెట్టూ, దాని కొమ్మలకు ముత్యాలూ కనిపించినై. తర్వాత సరస్సు వెతుక్కుంటూ పోయి అందులో నీళ్ళు తనకుమార్తెచేత దోసిటతో పట్టించి తిరిగి చెట్టువద్దకు వచ్చి దానిమీద చల్లించాడు. నీళ్ళు చెట్టుమీద పడటంతోటే సమాధి మాయమై దానిస్థానే రోజా సుందరి చెక్కుచెదరకుండా నిలబడింది. అతను చాల సంతోషించి ఆమెని తీసుకుని తన భవనానికి వచ్చాడు. వెంటనే తనను అప్పటి వరకూ మోసంచేస్తూ వచ్చిన తన తల్లినీ భార్యనీ పిలిపించాడు. ఆస్థాన వైద్యుణ్ణి కూడా రప్పించి రోజా సుందరికి తిరిగి ఆమె కళ్ళు ఏర్పాటుచేయించాడు. అంతేగాక తల్లికీ, ఆమెకు సహాయపడిన ఆ ఆస్థాన వైద్యుడికీ యావజ్జీవ ఖైదు విధించాడు. నాటినించీ పాంచాల రాజకుమారుడు రోజా సుందరితోనూ, తమ చిన్న రోజా కుమారితోనూ హాయిగా వుంటున్నాడు.",
            "book_page_end": 29
        },
        {
            "title": "స్వర్గంలో ఒక చిత్రం",
            "book_page_start": 30,
            "pdf_page_start": 34,
            "pdf_page_end": 36,
            "author": "పి. రంగాచారి, గుంతకల్లు",
            "genre": "నీతి కథ",
            "moral": "ఉద్దేశపూర్వకంగా కాకపోయినా చేసిన చిన్న పుణ్యకార్యం కూడా గొప్ప ఫలితాన్నిస్తుంది. మూగ జీవాల పట్ల దయ చూపడం మానవ ధర్మం.",
            "keywords": [
                "జోరోస్టర్",
                "దేవకన్య",
                "పుణ్యం",
                "నరకం",
                "ఒంటె"
            ],
            "characters": [
                "జోరోస్టర్",
                "దేవకన్య",
                "రాజు",
                "ఒంటె"
            ],
            "locations": [
                "పర్షియా దేశం",
                "ఎడారి",
                "నరకలోకం",
                "స్వర్గలోకం"
            ],
            "content": "పూర్వకాలమందు పర్షియాదేశంలో జోరోస్టర్ అనే మతబోధకుడు ఉండేవాడు. ఆయన ప్రేమమూర్తి. ఆయనకు ప్రపంచ మంతటా శిష్యులున్నారు. జోరోస్టర్, తోడి మానవులండేగాక, నోరులేని మూగి జంతువులయందుకు డా ఎంతో దయగా ఉండేవాడు. ఆయన అలా ఉండటమే కాదు. శిష్యులందరకూ \"ప్రపంచంలో ప్రతి ప్రాణినీ పరమదయాళువు అయిన ఆ పరమాత్ముడే సృష్టించాడు. కనుక, ముఖ్యంగా నోరులేని జీవాలను అతి ఆదరంతో చూచుకోపటం మానవుని విధి” అని బోధచేసేవాడు. కరుణానిథి అయిన ఇటు వంటి జొరోస్టర్కు ఒకనాడు ఒక కల వచ్చింది. ఆ కలలో ఒక దేవకన్య వచ్చి, ఆయనను స్వర్గంలోకి నరకలోకంలోకి తీసుకపోయి, అక్కడి వింతలన్నీ చూపించింది. జొరోస్టరూ దేవకన్యా కలసి ముందుగా నరకలోకం చూడబోయారు. అక్కడ ఎన్నెన్నో పాపాలుచేసిన దుర్మార్గులు రక రకాల శిక్షలను అనుభవిస్తున్నారు. వారు పడుతున్న యాతనలు చూడటం కష్టమని పించింది జొరోస్టర్కు. అందరనూ చూచు కుంటూ, వారు చివరకు ఒక వ్యక్తివద్దకు వచ్చారు. ఈ మనిషికి ఒక కాలు లేదు. ఇతనిని గుర్తుంచుకొనమని దేవకన్య జొరోస్టర్తో అన్నది. తరువాత వారు బయల్దేరి స్వర్గలోకం చేరుకొన్నారు. ఇక్కడకు ఎంతెంతో పుణ్యకార్యాలు చేసిన వారంతా వచ్చి, కోరిన సౌఖ్యాలు అనుభవించి, ఆనందిస్తూ వున్నారు. ప్రశాంతమైన వీరి జీవితవిధానం చూచి జొరోస్టర్కూడా అనందించాడు. ఈ సుఖ జీవులు అనుభవించే రకరకాల సౌఖ్యాలు అన్నీ చూడటం పూర్తి అయిన తరువాత, చివరకు వారు ఒక విశాలమైన హాలులోకి వచ్చారు. ఆ హాలులో ఒక నవరత్నఖచితమైన దివ్య సింహాసనం, దానిమీద ఒకకాలు జొరోస్టర్ కంటబడేసరికి \" ఇటువంటి సింహాసనంమీద ఎవరో ప్రభువులూ, చక్ర వర్తులూ కూర్చుని దర్భారుచేస్తారుగాని, ఇదేమి చిత్రం! మానవుని కాలు ఒక్కటి మాత్రమే దీనిపైన ఉండటమేమిటి! పైగా, దేముణ్ణి కొల్పినట్టుగా ఇక్కడి ప్రజ లందరూ వచ్చి ఆ కాలిని గౌరవించిపోవడ మేమిటి?\" అని జోరోస్టర్ ఆశ్చర్యంతో దేవకన్యను అడిగాడు. ఇందుకు బదులుగా దేవకన్య ఆ కాలిని గురించిన చిత్రం ఈవిధంగా చెప్ప నారంభించింది — \"ఓయి మహానుభావా! చాలకాలంక్రితం ఒకప్పుడు ఒక దేశాన్ని పాలిస్తూ ఒకానొక రాజు ఉండేవాడు. ఆ రాజుకు, ప్రాణంతో వున్న మనుష్యలనూ, జంతువులనూ హింసించడం ఒక వినోదంగా ఉండేది. ఈవిధంగా ప్రాణికోటి నంతటినీ హింసించే వరకు, మనుష్యులకూ జంతువులకూ కూడా ఆ రాజంటే పరమ అసహ్యం కలిగింది. ఆయన కూరంగా ఉండటం చేత, రాజు పేరు చెబితే, ఎప్పుడు ఎవరిని ఏమిచేసిపోతాడోనని అందరకూ హడలుగా వుండేది. అంతులేని ఇటువంటి క్రౌర్యం వల్ల ఆ రాజ్యం క్రమంగా నాశనం కాజొచ్చింది. \" కానైతే ఇంతటి క్ళూరుడైనా ఆ రాజు జీవితంలో ఒకే ఒక్క మంచికార్యం చేశాడు. అది యేమిటీ అంటే ఒకరోజున ఆయన ఎడారిలోనించి పోతూవుండగా, ఒక ఒంటె కనబడింది. దానిని ఒక రాటకు కట్టివేశారు. దాని మేత అల్లంత దూరాన తొట్టెలో ఉండటంచేత, పాపం, అది తిందామంటే ఆహారం నోటికి అందడం లేదు. ఆ తొట్టె అందుకుందామని ఆ ఒంటె ఎన్నో విధాల ప్రయత్నించింది, కాని దాని ప్రయత్నాలు ఫలించలేదు. ఒంటె పడుతూవున్న అవస్థ చూసి రాజు పకపక నవ్వసాగాడు. ఏ కళనున్నాడో గాని, ఆయన వినోదంగా, ఆ తొట్టెను కాలితో ఒక్క తాపు తన్ని తిరిగి తన దారిన తాను వెళ్లిపోయాడు. నిజానికి ఆ ఒంటెకు ఉపకారం చేదామనే వుద్దేశం రాజుకు ఏకోశానా లేదు. అయినా, దాని ఆదృష్టం కొద్దీ, ఆ తన్నుతో తొట్టె ఒంటె చేరువకు పోయి, దాని నోటికి ఆహారం సరీగా అందింది. \"ఇప్పుడు అనేక దుర్మార్గులు చేయటం వల్ల పాపాత్ముడైన ఆ రాజు కళేబరం నరకలోకానికి పోయి, పాపాలకు తగిన యాతనలు అనుభవిస్తున్నది. పోతే తెలిసి తాకినా, తెలియక తాకినా నిప్పు కాలుతుం దన్నట్టుగా, ఉద్దేశం లేక వినోదార్థమే అయినా, రాజు కాలు కొద్దిపాటి పుణ్యమే చేసుకొనటంవల్ల, పుణ్యం చేసికొన్న ఆ కాలు స్వర్గలోకంలో సింహాసనం అలంక రించి, అందరిచేతా గౌరవింపబడుతున్నది” అని చెప్పింది. దేవకన్య ఈకధ చెప్పి ముగించగానే జొరోస్టర్కు మెలకువ వచ్చింది. అప్పటి నించీ, పుణ్యపాపాలను గురించిన ఈ చిత్రకధ ఆయన శిష్యులందరకూ చెప్పి, \"మూగి జీవాలయందుకూడా దయకలిగి ఉండండి. పుణ్యం వస్తుంది\" అంటూ బోధించసాగాడు.",
            "book_page_end": 32
        },
        {
            "title": "వింత పావుకోళ్ళు",
            "book_page_start": 33,
            "pdf_page_start": 37,
            "pdf_page_end": 42,
            "author": "చందమామ బృందం",
            "genre": "జానపద కథ/సాహసం",
            "moral": "కార్యదీక్ష, ధైర్యం, మరియు జ్ఞానం పేదవారికి కూడా రాజ్యలక్ష్మిని అందిస్తాయి.",
            "keywords": [
                "నాగన్న",
                "రాజకుమారి",
                "పావుకోళ్ళు",
                "మంత్రకత్తె",
                "యక్షరాజు"
            ],
            "characters": [
                "నాగన్న",
                "తిన్నడు",
                "రాజకుమారుడు",
                "రాజకుమారి",
                "మంత్రకత్తె",
                "యక్షరాజు"
            ],
            "locations": [
                "రాజభవనం",
                "మహారణ్యం",
                "చిట్టడవి"
            ],
            "content": "పూర్వకాలమందు నాగన్న అనే చర్మ కారుడు ఒకడు ఉండేవాడు. వాడు పుట్టుగుడ్డి, కాని న్యాయవంతుడు. మంచి వాడు. నాగన్న చెంత ఒక చర్మపులత కూడా వుంది, అతను ఆ లతకు మరీ భయపడి, దానిని ఎంతో భక్తితో ఆరా ధించేవారు. దిన దినం వృత్తిలో నాగన్నకు మెరుగుపడి, చాలా డబ్బు సంపాదించాడు. ప్రతి పౌర్ణిమనాడు నాగన్న ఆ చర్మపులత కు పూజచేసి, నూరువరహాలు కానుక యిచ్చేవాడు. రాజకుమారుడు గుర్రపు సవారీ చేస్తూ నాగన్న కొట్టువైపు వచ్చి, నాగన్నతో ముచ్చటించాడు. నాగన్న రాజకుమారునికి పావుకోళ్ళను చూపించగా, రాజకుమారుడు పకపక నవ్వేడు. నవ్వగానే నోటినించి రోజాపువ్వులు రాలినై. ఈ విషయం నాగన్న తెలుసుకున్నాడు. రాజకుమారుడు అవి చాలా అందంగా వున్నందున, తనకు కావలెనని నాగన్నను అడిగాడు. \"ఇవి అమ్మేవికావు. కావాలంటే ఇటువంటివే మరొక జత ఒక గంటలో తయారుచేసి ఇచ్చెదను\" అన్నాడు నాగన్న. కాని, రాజకుమార్తె అవే కావాలని పట్టుపట్టింది. చివరకు ఎలా అయితేనేమి, ఇష్టం లేక పోయినా, వేయి వరహాలకు నాగన్న ఆ పావుకోళ్ళను అమ్మి వేయవలసి వచ్చింది. రాజకుమారుడు అవి తొడుక్కోగానే, అవి వాయువేగంతో రాజకుమారిని తీసుకు పోసాగినై. \" నను పట్టుకోండి! పట్టుకోండి!!\" అంటూ ఆమె గోలపెడుతున్నది. రాజ కుమారి గుమ్మం దాటి వీధులు దాటి, ఎక్కడికో వెళ్ళిపోతున్నది. రాజు, నాగన్నా, అతని వెంట పనివాళ్ళు పరుగులెత్తారు. రాజుగారి సారటువాడు గురాలను దౌడతీసి, రాజకుమారిని పట్టుకోవాలని యత్నించాడు. ఇంత మంది రోజుకొంటూ పరుగులెత్తినా పట్టుకోలేకపోయారు. ఆమె అదృశ్యమై మరి కనబడలేదు. రాజు దేశదేశాలకు నౌకరులను పంపి రాజకుమారిని వెతికించాడు. కాని, వెళ్ళినవాళ్ళందరూ లాభం లేకపోయిన దంటూ వెనక్కుతిరిగి వచ్చారు. అప్పుడు రాజు తన కుమార్తె ఎక్కడున్నదో కనుగొన్న వాళ్ళకి తన రాజ్యంలో అర్థ రాజ్యం ఇచ్చివేస్తానని చాటింపు వేయిం చాడు. ఈ చాటింపు వినికూడా ఒకళ్ళూ ముందుకు రాలేక పోయారు. కాని నాగన్న వద్దనున్న పనివాళ్లలో తిన్నడనేవాడొకడు ధైర్యంగా రాజు వద్దకు వెళ్ళి \"రాజ కుమారిని నేను తీసుకురాగలను\" అని నిబ్బరంగా చెప్పి బయల్దేరాడు. తిన్నడు పోయిపోయి ఒక మహారణ్యం చేరుకొనే వేళకు చంద్రోదయమైంది. అక్కడ ముగ్గురు యక్షులు నేలకు వంగి ఒక చిన్న కుక్కను దీక్షగా చూస్తూ వున్నారు. ఆ కుక్క చూపులకు చిన్నదే కాని, దానిని వారు ఎంతగా పచ్చి లాగినా, భూమినుండి ఊడిరావటంలేదు. ఇంతలో తిన్నడు అక్కడికి చేరు కున్నాడు. ఆతనిని చూడగానే వాళ్ళకు ప్రాణాలు లేచివచ్చినై. తమకు సాయపడు మని వారు అతనిని బతిమలాడారు. అప్పుడు తిన్నడు కుక్కను చూచి, దాని కాలికి గాయంతగిలిన సంగతి గ్రహిం చాడు. వెంటనే తన దోవతి చించి, ఆ పేలికతో కుక్క కాలికి కట్టు కట్టేసరికి, అది తోక ఆడించుకుంటూ లేచి, కృతజ్ఞతతో తిన్నడిని నాకటం ప్రారంభించింది. ఇది చూచి యక్షులు ఆశ్చర్యపోయారు. తిన్నడు గొప్ప మంత్రగాడై ఉంటాడని యక్షులు నిశ్చయించి, అతనినీ కుక్కనూ కూడా తమ రాజు వద్దకు తీసుకపోయారు. జ్ఞాని, వృద్ధుడు, దయామయుడు అయిన యక్షరాజు తిన్నడిని అనేకవిధాల సత్క రించాడు. తిన్నడు తను వచ్చిన పని ఫలానా అని దాపరికం లేకుండా చెప్పేవరకు, 'అబ్బాయీ! నీకు జయమవుతుంది ' అని ధైర్యంచెప్పి, యక్షరాజు తన పరివారంలో ఒకరిని అతని వెంట సాయం పంపడానికి వాగ్దానం చేశాడు. యక్షరాజు వాగ్దానంప్రకారం, మరు నాడు ఉదయానే ఒక యక్షుడు. వచ్చి తిన్నడి ఎదట నిలబడ్డాడు. చిన్ని కుక్క కూడా బిలబిలమంటూ తిన్నడిని నాక జొచ్చింది. వారు బయల్దేరి, యక్షుని సలహాప్రకారం, రాజకుమారి ఎక్కడ వున దో తెలుసుకోవటానికని ముందు ఒక మంత్రకత్తె వద్దకు వెళ్ళారు. మంత్ర కత్తె శాస్త్రాలు తిరగవేసి, \"అబ్బాయీ! ఇక్కడికి సమీపంలో ఉత్తరదిశను ఒక చిట్టడవి ఉన్నది. ఆ చిట్టడవి అడ్డు తగలటంచేత మీ రాజకుమారి ఆక్కడ చిక్కుకొని ముందుకు పోలేక నిలిచి పోయింది. ఐతే ఆమెను మీరు ఆ చిక్కు నుంచీ దాటించారంటే మాత్రం మళ్ళీ ఆ పావుకోళ్ళు ఆమెను ఎత్తుకుపోతయి, జాగ్రత!” అన్నది. \"అడైతే అమ్మా! మేము రాజకుమారిని తిరుగా తీసుకరాగల ఉపాయమేమిటి?” అని వేడుకొనేవరకు, ఆమె ముందుగా ఒక పసరు తెచ్చి కుక్కకాలికి రాయ గానే, దాని గాయం మానిపోయి అది ఎప్పటివలె నడిచింది. తరువాత మంత్రకత్తె మంత్రాలు పఠించి, రాట్నంలోనించి ఒక నూలుపోగు తీసి ఇచ్చి, దానిని ఉపయోగించవలసిన విధానం చెప్పింది. తిన్నడూ, యక్షుడూ పోయిపోయి చిట్టడవి కనుక్కొని, అక్కడ తుప్పలకు తగులుకొని నిలిచిపోయిన రాజకుమారిని చూచారు. ఆమెను చూడగానే చిన్ని కుక్క పరుగెత్తిపోయి. రాజకుమారిని నాకటం ప్రారంభించింది. తన కుక్క ఇన్నాళ్ళకు మళ్ళీ కంటపడినందుకు మురిసిపోయి, రాజకుమారి దానిని ముద్దులాడజొచ్చింది. ఆ సమయంలో అదునుచూచి, తిన్నడు, తను పట్ట కువచ్చిన నూలుపోగు రాజ కుమారి పాదాలకు అడ్డుగా పావుకోళ్ళకు తగిలేటట్టు పడవేసి, మంత్రకత్తె ఉపదే శించిన మంత్రాలను ఉచ్చరించాడు. తక్షణ మే ఆ పావుకోళ్ళు రాజకుమారి పాదాలనుండి ఊడి ఇవతలకు వచ్చి, మరి కనపడకుండా పోయినై. ఇంత కాలానికి ఆ పావుకోళ్ళబాధతనకు తప్పిందికదా అని రాజకుమారి సంతో షించి, తిన్నడి ధైర్యసాహసాలకూ, కార్య దీక్షకూ ఎంతో మెచ్చుకొన్నది. అతనినే తన భర్తగా చేసికొనవలెననికూడా తన మనస్సులో నిశ్చయించుకొనది. అప్పుడు అందరూ కలసి కోటకు వెళ్ళేవరకు, మళ్ళీ తన కూతురు కంటబడినందుకు రాజు అపరిమితానందభరితుడై, తిన్నడిని అనేక విధాల కొనియాడాడు. తరువాత రాజకుమారి తన సంకల్పాన్ని తండ్రికి తెలిపేవ ర కూ, ఇంతా చేసి చెప్పులు కుట్టేవాడికిచ్చి పెళ్ళిచేస్తే లోక విడ్డూరంగా ఉంటుందని చెప్పి, రాజుకి ఈ ఏర్పాటు ఇష్టంలేకపోయింది. ఈ సంబంధం ఎలాగైనా తప్పించాలని చూచి, అక్కడనే వున్న తిన్నడు \"రాజా! నీవు చేసిన వాగ్దానం అప్పుడే మరిచావా? మీ అమ్మాయిని నేను కష్టపడి తీసుక వచ్చానుకదా? నీ ఆర్థరాజ్యానికి నేను అర్హుణ్ణికదా? నను బి రీవా ఉంటా వేమి?\" అని నిర్భయంగా అడిగాడు. రాజు, తన తొందరపాటుకి పశ్చాత్తాప పడి మన్నించుమని తిన్నడిని వేడు కొన్నాడు. తరువాత అతి వైభవంగా రాజ కుమారికి తిన్నడికి వివాహు జరిగింది. ఆ వివాహానికి యక్ష రాజు మంత్రకత్తే వచ్చి దంపతులను ఆశీర్వదించారు. పుట్టుపేద ఐన తిన్నడు ఇప్పుడు రాజకుమారినే కాకుండా రాజ్యలక్ష్మినికూడ చేపట్టి హాయిగా ఉంటున్నాడు.",
            "book_page_end": 38
        },
        {
            "title": "మధుకైటభులు",
            "book_page_start": 39,
            "pdf_page_start": 43,
            "pdf_page_end": 46,
            "author": "పి. సత్యనారాయణ మాంబళం",
            "genre": "పౌరాణికం",
            "moral": "అహంకారం, అతిగర్వం పతనానికి దారితీస్తాయి. తెలివిగా వ్యవహరించడం శత్రువులపైన కూడా విజయాన్ని ఇస్తుంది.",
            "keywords": [
                "మధుకైటభులు",
                "ప్రళయం",
                "విష్ణుమూర్తి",
                "రాక్షసులు",
                "గర్వం"
            ],
            "characters": [
                "విష్ణుమూర్తి",
                "మధువు",
                "కైటభుడు",
                "బ్రహ్మ",
                "దేవకన్య"
            ],
            "locations": [
                "మహాసముద్రం",
                "తామరపుష్పం"
            ],
            "content": "ఒకానొకప్పుడు ఒక గొప్ప ప్రళయం వచ్చింది. అంటే మనం ఉండే యీ భూలోకం, తక్కినలోకాలూ ఒక్క మాటుగా ఉన్నట్టుండి, భగ్గుమని మండిపోయి, నుసి ఐపోయా యన్నమాట. అలా ఒక్కమాటు ఇన్ని లోకాలూ నాశనమై పోతాయా ఎప్పు డైనా? కాని, ఐపోయాయి. ఎలా అంటా రేమో. ఒక్కమాటు పెద్ద సుడిగాలి రంయ్ మని వచ్చేసి, లోకాలన్నీ ఒకదాన్నొకటి డీడిక్కి కొట్టేసుకుని ముక్కముక్క లయి పోయాయి మొదట. ఆతర్వాత పన్నెండుగురు సూర్యు లొక్కమాటుగా పొడిచి భగభగమండటం మొదలెట్టేరు. ఆ సూర్య గోళాలలోనించే బయల్దేరిందో ఎక్కణ్ణుంచి బయల్దేరిందో గాని ఒక మంట బయల్దేరి, సుడిగాలికి ముక్కలైపోయి ఉన్న లోకాలన్నీ అంటు కుని పెద్ద భోగిమంట తయారైంది. ఆ మంటకు గాలి తోడై, మరి కాస్సేపటికి నుసితప్ప మరేమీ మిగలలేదు. తర్వాత వర్షం ప్రారంభించింది. ఆ వర్షంకూడా ఎన్నడూ కని విని ఎరగని వర్షం ! కడవలు దిమ్మరించినట్లు కురిసేసింది! ఏనుగు తొండాలంత లావున ధారకట్టి కురిసింది! దానితో ఎక్కడ చూచినా జలమయమే. కాని ఆ నీరు చూడ్డానికి ఎవరైనా మిగు ల్తేగా? దేవతలు, రాక్షసులు, మనుష్యులు, జంతువులు — వారేమిటి, వీరేమిటి — అందరూ నుసిఐపోయి, ఆ నీటిలో కరిగి పొయారు. దేవుడైనటువంటి ఒక్క విష్ణు మూర్తి మిగిలేడు. లోకాలన్ని నాశనమై పోయినా దేముడికి నాశనం ఉండదు. ఆ మహాసముద్రంలో ఆయనొక్కడూ ఓ మట్టి ఆకుమిద పడుక్కుని హాయిగా గుఱుపట్టి నిద్రపోతున్నాడు. ఇంతకాలం ఈ లోకా లన్నింటినీ కనిపెట్టుకుని ఉండడంలో ఒక్క కునుకుకూడా తియ్యలేదాయన. ఇప్పుడే కాస్త విశ్రాంతి తీసుకుందామని నడుం వాల్చాడు. నడుం వాల్చాడేగాని ఆయన అలా ఎంతసేపో పడుకోలేదు. ఈ లోకాలన్నీ చాలా పాతవైపోయి, ఎందుకూ పనికిరాక పోవటంచేత ప్రళయం తెప్పించి వాటిని నాశనం చేశాడు. మెలకువ రావటంతోనే లోకాలన్నీ మళ్లీ ఎలాగా సృష్టించాలి. లేకపోతే ఆయన కొక్కడికీ ఆ మహాసము ద్రంలో ఏంతోస్తుంది? కాస్సేపయ్యాక లేచి, బ్రహ్మచేత మళ్లీ లోకాలన్నీ సృష్టిచేయిద్దా మని అనుకుని ఆయన కన్ను మూశాడు. కాని మీకో సందేహం వస్తుందిప్పుడు. మళ్లీ లోకాలన్నీ సృష్టి చెయ్యటానికి బ్రహ్మ ఏడీ? అతడు మాత్రం ఈ ప్రళ యంలో నుసిఐపోలేదా? ఆని. ఐపోయాడు. పోతేయేం? మళ్లీ పుట్టేడు. ఆ మజ్జిఆకుపైన నిద్రిస్తోన్న మహావిష్ణువు బొడ్డులోంచి ఓ తామరతూడూ, ఆ తూడు కొసని ఓ పెద్ద తామరపుష్పం పుట్టేయి. ఆ పుష్పంలో బ్రహ్మదేవుడు తొట్టెలో పిల్లాడికిమల్లే ఆడు కుంటూ కూచున్నాడు. అప్పు డెక్కణ్ణుంచి వచ్చారో గాని ఇద్దరు రాక్షసు లొచ్చారు. వారిలో మొదటి వాడిపేరు మధువు. రెండోవాడి పేరు కైట భుడు. కమలంలో ఆడుకుంటూన్న పసి బ్రహ్మను చూచేటప్పటికి, వాళ్లకి ఆతణ్ణి విడిపించాలని బుద్ధిపుట్టింది. మధువేమో ఆ పిల్లవాని బుగ్గ గిల్లేడు. కైటభుడు తొడ పాయసం పెట్టేడు. వాట్తో బ్రహ్మ 'కేరు' మన్నాడు. విష్ణుమూర్తికి మెలకువొచ్చి, కళ్లుతెరచి చూచేటప్పటికి, ఆ భయంకరా కారులు ఇద్దరూ కనపడ్డారు. విష్ణుమూర్తికి ఆశ్చర్యం వేసింది. \" ఈ ప్రళయంలో అందరూ నా శన మైపోయారనుకుంటే వీళ్లెలా మిగిలారు?” అనిపించిం దాయనకి. ఆయన కే గా దు, మీకూ అనిపిస్తుంది. దేవతలూ, రాక్షసులూ, మనుష్యులూ, అందరూ నశించిపోయా రనుకున్నాంగా మరి? అందరూ నశించి, వీళ్లిద్దరూమాత్రం మిగిలేరూ అంటే, వీళ్ళు ఎవరో చాలా ఉపద్రులన్నమాట! \" ప్రళయం కూడా మిమ్మల్ని ఏమీ చేయ్య లేకపోయింది గనక, మీ సౌమర్థ్యానికీ, ప్రజ్ఞకీ మెచ్చుకున్నాను. అందుచేత ఏదైనా వరం కోరుకోండి ” అన్నాడు విష్ణుమూర్తి. ఆమాటలు వినేటప్పటికి వాళ్లిద్దరూ పకపకా నవ్వుతూ \"ఏమిటీ? నువ్వా మాకు వరా లివ్వటం?” అన్నారు. \"ఏం? అలా అంటున్నారు?\" అని అడిగాడు విష్ణువు. \" అలా అనడమేమిటి? ప్రళయానికి ప్రళయాలమైన మాకా ఒకడు వరా లివ్వటం? ఇంకా నిద్రమత్తుతో ఉండి మాట్లాడుతున్నావు గనక, ఆది ప్రఢమ తప్పిదంకింద భావించి నిన్ను వదిలేశాం.” అన్నారు వాళ్ళు. ఆ మాటలు వినేటప్పటికి విష్ణుమూర్తే తెల్లపోయాడు. ఏమనాలో తోచక ఆలో చిస్తూంటే, మధువు—\"కైటభా, ఇతగాడికి మన సంగతి తెలీదు గనక ఇలా మాట్లా డేడు. మన గొప్పతనం కాస్తంత మచ్చు చూపించాలి” అన్నాడు. కైటభుడు, \"మనకి వరాలిస్తాననివాగేడు గనక మనం ఒకళ్లకి వరాల్చి బాపతేగాని ఒకళ్లవద్దనుంచి పుచ్చుకునే బాపతు కాదని వీడికి తెలియచేస్తేసరి. ” అన్నాడు. \"శబాష్,” అన్నాడు మధువు. 'మహా ప్రజ్ఞావంతులం' అనే గర్వం చేత కళ్లు మూసుకుపోయి, బుద్ధి మంద గించి, తామేం చేస్తున్నడికూడా తెలుసుకో కుండా ఆ మధుకైటభు లిడ్డరూ గర్వంగా విష్ణుమూర్తికేసి తిరిగి, \"కోరుకో నీకేం వరం కావాలో, మేమేయిస్తాం!\" అన్నారు. విష్ణుమూర్తి ఆలోచించి \"వీళ్లని ఉపేక్ష చేస్తే కొంప మునుగుతుంది వీళ్లపని పడదాం\" అని నిశ్చయించుకొని వినయం కనపరుస్తో, \" మహత్ములారా, మీరు చాలా ఉదారపురుషులు ! మీ దర్శనంవల్ల నా జన్మ పావనమైంది. ధన్యుణ్ణి! మీలాంటి వారు వచ్చి, 'వరం కోరుకో' అంటే 'వద్దు' అంటానా? అనుగ్రహించండి” అన్నాడు. \" ఊ, కోరుకో. సందేహిస్తావేమిటి?\" అన్నారు వాళ్ళు. \"అబ్బే, సందేహమెందుకు? మీలాంటి వారు ఆడి తప్పుతారుగనకనా? కోరుకుం టున్నా వినండి. మీ ఇద్దరూకూడా ఇప్పుడు నా చేతిలో చచ్చిపోవాలి!” అన్నాడు విష్ణుమూర్తి. ఆ మాట వినేటప్పటికి మధుకైటభులకి తెలిసొచ్చింది. నవ్వులన్నీ పోయి ఒకళ్ల మొహం ఒకళ్లు చూచుకోడ మొదలెట్టేరు. ఐతేయేం? ఒక్కక్షణమే అలాఉన్నారు. 'ఏ వరమైనా ఇస్తాం' అన్నారుగా? ఆడితప్పరు. వాళ్లు దుర్మార్గులైన రాక్షసులే అయినా వాళ్లలో ఆ నిజాయతీ ఉంది. \"విష్ణు మూర్తి, నీ తెలివితేటలకి మెచ్చుకున్నాం. పుచ్చేసుకో మా ప్రాణాలు!” అని సిద్ధ పడ్డారు. సిద్ధపడడమేకాదు, వాళ్లు మరోమాట కూడా చెప్పేరు. \"మాకు నీరు ఉన్నచోట చావులేదు. ఇప్పు డెక్కడ చూసినా నీటి మయం. మరి మమ్మన్ని చంపే ఉపాయం నువ్వే ఆలోచించుకో” అన్నారు. విష్ణుమూర్తికి, వాళ్లని చంపే ఉపాయం ఆలోచించటం ఓ లెక్కా? \"ఎంత సేపు?” అంటూ ఆయన తన రెండు తొడలూ పెఁచేసి, ఆ తొడలమీద చెరొక రాక్షసుణ్ణి పడుకోబెట్టి, తన సుదర్శన చక్రంతో వాళ్ల కంఠాలు తరిగేశాడు.",
            "book_page_end": 42
        },
        {
            "title": "పుండరీకుడు",
            "book_page_start": 43,
            "pdf_page_start": 47,
            "pdf_page_end": 52,
            "author": "పాలంకి వెంకటరామచంద్రమూర్తి, మదరాసు",
            "genre": "భక్తి కథ/నీతి కథ",
            "moral": "తల్లిదండ్రుల సేవ పరమధర్మం. తమ విధులను నిర్వర్తించకుండా చేసే భక్తి వ్యర్థం.",
            "keywords": [
                "పుండరీకుడు",
                "పాండురంగ విఠలుడు",
                "సేవ",
                "భక్తి",
                "ధర్మం"
            ],
            "characters": [
                "పుండరీకుడు",
                "సుచరిత",
                "పాండురంగ విఠలుడు",
                "దేవేరి (లక్ష్మి)",
                "తల్లిదండ్రులు"
            ],
            "locations": [
                "పుండరీక క్షేత్రం",
                "పండరీపురం",
                "నది"
            ],
            "content": "పూర్వం పుండరీకుడనే బ్రాహ్మణుడు ఉండేవాడు. ఆతనిభార్య సుచరిత. దంపతు లిద్దరూ పాండురంగని భక్తులు. పాండురంగ విఠలుణ్ణి దర్శించటంకోసం ఒకప్పుడు ఆ ఊళ్ళో ఉన్న భక్తులంతా గుంపులు గుంపులుగా కూడి భజనచేస్తూ పండరీపురానికి బయలుదేరారు. సుచరిత యిది చూచి భర్తతో, \" ఏమండీ, మనంకూడా పండరీపరం వెడదామా?” అని అడిగింది. \"ఇంట్లో శతవృద్ధులై అన్నిటికీ మనపైన ఆధారపడి ఉన్న తలితండ్రుల్ని విడిచి మనం ఎక్కడికి వెళ్ళటానికి వీలు? మనకి ఇల్లే పండరీపురం. ఆ పాండురంగ విఠలుణ్ణి మనస్సులో ధ్యానించుకుంటూ, ఈ ముసలి దంపతులకు సేవచెయ్యటం కన్న మనకి మరొక ఆలోచన ఉండ శూడదు” అన్నాడు పుండరీకుడు. మనసులో గట్టిగా ఆ భక్తులతోపాటు వెళ్ళాలని వున్నా, సుచరిత పైకి ఏమీ అనలేక ఊరుకుంది. తక్కిన భక్తులంతా అనుకొన్న ప్రకారం బయల్దేరి పండరీపురం వెళ్ళిపోయారు. ఆ వెళ్ళిన భక్తులకుకూడా ఇళ్ళల్లో ముసలి తలితండ్రులో లేక రోగిష్టి భర్తలో, భార్యలో, పిల్లలో లేకపోలేదు. కాని వాళ్ళు ^^కునికి మల్లే \"మనం వెడితే ఏ గతేమికాను?\" అని ఆలో చించక, \"ఎవళ్ళఖర్మ వాళ్ళది. వీళ్ళ కోసం మనం పండరీపురం వెళ్ళటం మానుకుంటామా?” అని నిశ్చింతగా చర్చా పోయారు. పుండరీకుడు మటుకు తాను పండరీ పురం వెళ్లలేక పోయినందుకు కొంచెమైనా దిగులుపడలేదు. ప్రతిరోజూ ప్రొద్దున్నే లేచి, వెయ్యిమంది పరిచారికల పెట్టు ఐ తలితండ్రులకి సేవ చేసేవాడు. పాపం వాళ్ళు కూచుంటే లేవలేని ముసిలివాళ్ళు. వాళ్ళకి వెచ్చటి నూనె వొళ్ళంతా రాసి, నలుగుబెట్టి గోరువెచ్చటి నీటితో స్నానం చేయించేవాడు. తెల్లటి మెత్తటి శుభ్రమైన తువ్వాలుతో తుడిచి తేలిక బట్టలు కట్టించే వాడు, చెయ్యి ఊతయిచ్చి, లోపలికి తీసు కొచ్చి. దేవతార్చన పీఠానికెదురుగా పీటల మీద కూర్చో పెట్టి, తండ్రికి సంధ్యవార్చు కునే నిమిత్తం జారీతెచ్చి ఇచ్చేవాడు. తండ్రి చాలా గొప్ప పండితుడూ, భక్తుడూ, కర్మిష్ఠీని, ఐతేయేం? ముసలితనం వల్ల జ్ఞాపకశక్తి తగ్గిపోయి, దేవతార్చన చేసుకునేటప్పుడు మధ్య మధ్య మంత్రాలు కూడా మరిచిపోయేవాడు. పూజ అయే దాకా పుండరీకుడు దగ్గిర కూచుని, తండ్రి మరిచిపోయి తడబడుతూన్న మంత్రాలు జ్ఞాపకం చేస్తూండేవాడు. ముసలితనంవల్ల ఆ తుడ్రికి చూపు సరిగ్గా అనేది కాదు దేవతార్చన సమయంలో గంధం, అక్ష తలూ, యజ్ఞోపవీతం పువ్వులూ మొదలైన పూజా వస్తువులకోసం ఆవృద్ధుడు తడుము కుంటూవుంటే పుండరీకుడు వాటిని తీసి అందిస్తూండేవాడు. అదేసమయంలో తాను గూడా పాండురంగ విఠలునికి పూజచేసి, తులసి తీర్థాన్ని తల్లికీ తండ్రికీ ఇచ్చేవాడు. పంచభక్ష్య పరమాన్నాలూ చేయించి భగ వంతునికి నైవేద్యం పెట్టి తల్లి తండ్రులకు వడ్డించి, తర్వాత తను తినేవాడు. ఆ ముసిలివాళ్లకి సహజంగా వృద్ధాప్యం వల్ల అస్తమానం చిరాకూ కోపం వచ్చేది. తనుకూడా వాళ్ళతోబాటు చిరాకు పడక, పుండరీకుడు వాళ్లని చిన్న బిడ్డల్ని లాలించి నట్లు లాలించేవాడు. వాళ్లు ఏదికావాలంటే అది ఎంత అసాధ్యమైనా తెచ్చి ఇచ్చేవాడు. పుండరీకుడు ఈవిధంగా తలితండ్రు లకు సేవచేస్తూ వెనక దిగడిపోగా, తక్కిన భక్తులంతా \" జయ పాండురంగ విఠలే” అని భజన చేస్తూ, పండరీపురం చేరు కున్నారు. వాళ్ళు ఆలయంలో ప్రవేశించేసరికి పాండురంగడు గుడిలో లేడు! ఆ పీఠం కాళీగా కనపడింది! ' స్వామి ఏడీ ! స్వామి విడీ!!' అంటూ భక్తులంతా కలవరపడ్డారు. స్వామి తిరిగి వస్తాడేమోనని వాళ్ళు అక్కడే చాలాసేవు కనిపెట్టుక్కూర్చున్నారు. ఆరోజల్లా స్వామి తిరిగి రాకపోయేసరికి వాళ్ళు చక్కాపోయి మళ్ళీ మర్నాడు వచ్చి చూశారు. అప్పటికీ స్వామి రాలేదు. అలా ఎన్నిరోజులు పండరీ పురంలో కని పెట్టుకుని ఉన్నా స్వామి రాలేదు. భక్తులకు ఇదంతా ఏమీ అర్ధం కాలేదు. ఆఖరికి ప్రాణం విసిగి భక్తులంతా తిరిగి పుండరీకుడున్న తమ గ్రామానికి చేరుకున్నారు. పాండురంగస్వామి దేవేరితో సహా గుడి వదలి పుండరీకుడున్న ఊరికి వచ్చెయ్య టమే ఆయన గుళ్ళో లేకపోవటానికి కారణం. వృద్ధులైన తల్లితుడ్రులకు పరి చర్యచేస్తూ తన్ను చూడటానికి ఆ మహే భక్తుడయిన పుండరీకుడు తన వద్దకు రాలేక పోయాడుగదా అని పాండురంగడే అతని వద్దకు వెళ్ళేడు. కాని, ఈ దేవ రహస్యం సామాన్యజనానికి ఏం తెలుస్తుంది? స్వామివచ్చి పుండరీకుని ఇంటి వాకిట నిలబడేవేళకి అతను తన తల్లి తండ్రులకు భక్తి శ్రద్ధలతో నీళ్లు పోస్తున్నాడు. \"పుండరీకా, భక్తాగ్రేసరా ! నువ్వు పండరీపురం రాలెకపోయావని తెలిసి, మేమే నీవద్దకు వచ్చామయ్యా” అని స్వామి పుండరీకుణ్ణి పిలిచాడు. \"స్వామీ, ఇదుగో వచ్చేస్తున్నా. ఒక్క క్షణం ఆగండి. మా తండ్రికి నీళ్ళు పోసె య్యటం అయింది. వెంటనే తుడవకపోతే వృద్ధుడికి జలుబు చేస్తుంది. తుడిచేసి, లోపలకు తీసుకొచ్చి కూర్చో పెట్టి నీ దర్శ నానికి వస్తా\" నన్నాడు పుండరీకుడు. ఆమాటలు విన్న సుచరిత ఆశ్చర్య పోయింది. భగవంతుడు దేవేరిసహా వచ్చి వాకిట నిలబడితే ఎదురురాక \"వస్తా అలాగే నిలవడి ఉండు” అనవచ్చా? స్వామికేమి కోపం వస్తుందో? అని ఆమె భయపడి చూస్తున్నది. కాని శాంతమూర్తి అయిన స్వామికి కొంచెంకూడా కోపం రాలేదు. వచ్చి వాకిట పడికట్టుమీద నిలవడ్డ వాడు అలాగే నిలుచుండిపొయాడు. మరి కొంత సేపటికి పుండరీకుడు తల్లి తండ్రుల్ని లోనికి తీసుకువెళ్ళి. ఉతికి వుంచిన బట్టలు కట్టించి, దేవతార్చన పీఠానికి ముందు పీటలపై కూర్చోపెట్టి, జారీ దగ్గిర పెట్టి 'ఒక్క క్షణంలో వస్తాన'ని తలిదండ్రుల అనుజ్ఞ తీసుకుని, అప్పుడు — పాండురంగ స్వామికి స్వాగతం ఇవ్వటానికి బయటికివచ్చాడు. పిలవగానే వెళ్ళక, ఇంత ఆలస్యం చేయడమూ, పైగా పని చూసుకువచ్చే వరకూ ఉండుమ నటమూ ఎంత పొర పాటు! అందులోనూ కేవలమూ స్వామి తోనా ఇట్టువంటి జవాబులు చెప్పటం ? స్వామి కోపంతో భర్తని ఏమంటాడో అని సుచరిత పాండురంగనికేసే చూస్తూవుంది. ఏం చిత్రమో? పాండురంగడేనా ఇప్పుడు ఆ పడికట్టు మీద నిలవడివున్నది? కాదు. ఎవరో ముసిలాయన! ఎవరోఏమిటి? తన మామగారిలాగే ఉన్నాడు ! అప్పుడేగా తన భర్త మామగారిని స్నానంచేయించి లోపలికి తీసుకు వెళ్ళింది? అంతవరకూ ఆ పడికట్టు మీద స్వామి పక్కన నిలవడి ఉన్న దేవేరికూడా ఇప్పుడు కనపడదే ? ఆమె స్థానే తన అత్తగారికి మల్లే ఉన్న ముసిలామె ఎవరో నిలపడి ఉన్నది! సుచరితకు ఒక్క క్షణంలో ఇదంతా అర్ధమైపోయింది. తలితండ్రులకు పరిచర్య చెయ్యటమే పరమధర్మంగా భావించి తనభర్త పండరీ పురం వెళ్ళలేదు. 'ఆ తలితండ్రులకు పరిచర్య చెయ్యటం మాకు పరిచర్య చేయటంలాంటిదే సుమా' అని తనకు తెలపటం కోసం లక్ష్మి నారాయణులు తనకు అత్తమామలరూపంలో కనపడు తున్నారు” అని ఆమె తెలుసుకుంది. పుండరీకుడు ఇంతలో లక్ష్మీ సమేతుడైన స్వామికి సాష్టాంగ నమస్కారంచేసి, \"గరుడవాహన ! జగన్నాధ ! పుండరీకాక్ష! పాండురంగా !” అని అనేక విధాల స్తోత్రం ప్రారంభించాడు. పాండురంగడూ దేవేరీకూడా పరమా నందభరితులై తమ అభయహస్తాలను అతని శిరస్సున ఉంచి, \"పుండరీకా! భక్తాగ్రేసరా ! వృద్ధులైన నీ తలిదండ్రులకు నీవు భక్తి తాత్పర్యాలతో చేసిన పూజా, పరిచర్యా మాకు చెందినై కుమారా నీకేమి కావాలో కోరుకో” అన్నారు. సుచరిత తన భర్త ఏంవరం కోరుతాడో అని వింటోంది. పుండరీకుడు, \"స్వామీ! నాకూ, నా భార్యకూ కూడా అందరి భక్తులకు మల్లేనే నీ సన్నిధిలో ఉందామని ఉంటుంది. కాని శతవృద్ధులయిన నా తల్లిదండ్రుల్నివిడిచి పండరీపురంరాలేము. మమ్మలి) కటాక్షించటం కోసమని శ్రమ పడి ఇంత దూరం ఎలాగా వచ్చారు గనక మీరిక్కడనే ఆగిపొండి. ఇదే నా కోరిక” అన్నాడు. ఆకోరికవిని సుచరిత ఆశ్చర్య పోయింది. తమ్ము కటాక్షించటానికి ఒక మారు స్వామి దేవేరితో వేంచేశాడు గాని శాశ్వతంగా ఇక్కడనే ఉండిపొమ్మంటే ఉంటాడా అనుకుంది. కాని పాండురంగడు తన భక్తుడైన పుండరీకుడు కోరిన ప్రకారం అక్కడే, ఆ పడికట్టుమీదే దేవేరితో సహా ఉండిపోవ టానికి ఒప్పుకున్నాడు. అంతేకాదు. గంగాదేవిని రప్పించి, \"ఇక్కడ నేను ఉండిపోతున్నాను. అందుచేత ఇది ఇంకా గొప్ప పుణ్యక్షేత్రమై ఎక్కడెక్కడి భక్తులు నాదర్శనంకోసం ఇక్కడకే వస్తారు. వాళ్ళకి స్నానపానాదులకు వీలుగా ఇక్కడ శుభ్రమైన నీటితో ప్రవహించే మంచి నది ఒకటి కావాలి. అందుచేత నువ్విక్కడ ప్రవహించు \" అని ఆజ్ఞాపించాడు. తక్షణమే అక్కడ గంగాదేవి నదిగా ఏర్పడింది. పుండరీకునిగ్రామమే పుండరీక క్షేత్రమైంది. పాండురంగని దర్శనంకోసం, భక్తులేక బ్రహ్మ, శివుడూ మొదలైన దేవ గణమందరూ అక్కడికి వస్తూండేవారు. ఊళ్ళోఉన్న భక్తుల సంతోషానికి మేర లేకపోయింది. పుండరీకునిసంగతి తెలిశాక వాళ్ళందరికి ఒక కొత్త జ్ఞానం కలిగింది. తమర్ని కనిపెంచి పెద్దవాళ్లనిచేసి ఆఖరికి ముసలితనంవల్ల మూలపడి తమ మీ ద ఆధారపడి ఉన్న తలిదండ్రులకు పరిచర్య చెయ్యటమే భగమలుణ్ణి సంతోష పెట్టటం అని వాళ్ళంతా తెలుసుకున్నారు. మానవు లందరకూ కొన్నికొన్ని విధులు ఏర్పడివున్నాయి. ఎలాఅంటే ఓడ్డలు తలి దండ్రులను సేవించటం. భార్యలు భర్త లను సేవించటం, భాగ్యవంతులు పేద వారికి సహాయపడటం, ఆరోగ్యవంతులు. వ్యాధిగ్రస్తులకు పరిచర్య చేయడం. ఈ విధులను పాటించక చేసే భక్తుల పూజలు వ్యర్ధమే అవుతై. తన విధి నెరవేర్చిన పుండరీకుని వెలు క్కుంటూ ఆ దేవుడే వచ్చి, భక్తుని కోరికలు నెరవేర్చాడు. తమ విధులు పాటించని భక్తులు పండరీపురం పోయి, వ్యర్ధంగా తిరిగి రావలసివచ్చింది.",
            "book_page_end": 48
        },
        {
            "title": "చెడ్డవాళ్ల పనులు",
            "book_page_start": 49,
            "pdf_page_start": 53,
            "pdf_page_end": 53,
            "author": "ములుగు తిరువెంగళాచార్యులు",
            "genre": "నీతి కథ/పద్యం",
            "moral": "స్వార్థం వల్ల కలహాలు ఏర్పడి నష్టం కలుగుతుంది.",
            "keywords": [
                "ఆవు",
                "తోడేళ్లు",
                "స్వార్థం",
                "కలహం",
                "పశు కథ"
            ],
            "characters": [
                "ఆవు",
                "తోడేళ్లు"
            ],
            "locations": [
                "ఊరు",
                "ఏరు",
                "కారడవి"
            ],
            "content": "అనగనగా ఒక ఊరుంది ఊరవతల ఒక యేరుంది. విరుకు బారెడు దూరంలో -కారడ వొక్కటి జేరుంది. బుడిగా ఒక్కటి ప్రతిరోజు అడవికి పోతూ ఉండేది. కడుపు నిండ మేసొచ్చేది కడవ నిండ పాలిచ్చేది. అట్లా కొన్నాళ్లయినాయి ఆవూ బాగా బలిసింది. అంతట నాలుగు తోడేళ్లు ఆవును చూచా యొకనాడు. చూడగానె తోడేళ్లల్లో పాడుబుద్ధి పుట్టేసింది ' బాగా బలిసింది ఆవు భక్షించా ' లనుకున్నాయి. సమయంకోసం చూచాయి జమాయించి పైబడ్డాయి. చటుక్కి నావుకి ప్రాణాలు గుటుక్కు మని అది చచ్చింది. చంపినదంతా నేనంటూ సగము నాకు రావాలంటూ తగని ఆశతో తోడేళ్లూ తగవులాడుకో సాగాయి. పోట్లాడుతు ఆ తోడేళ్లూ కాట్లాడుకునీ చచ్చాయి. చంపగానె సరిపోయిందా? పంపకాలు తెగిపోవద్దా ?",
            "book_page_end": 49
        },
        {
            "title": "పిల్లల పెంపకం: పళ్లను గురించిన జాగ్రత్తలు",
            "book_page_start": 50,
            "pdf_page_start": 54,
            "pdf_page_end": 54,
            "author": "'మీ పెద్దమ్మ'",
            "genre": "ఆరోగ్య సలహా",
            "moral": "పిల్లల దంతాల ఆరోగ్యం విషయంలో తల్లిదండ్రులు తగిన జాగ్రత్తలు తీసుకోవాలి, సరైన పోషకాహారం అందించాలి.",
            "keywords": [
                "దంతాలు",
                "పాలపళ్ళు",
                "శిశువు",
                "ఆరోగ్య పెంపకం",
                "కాల్షియం"
            ],
            "characters": [
                "శిశువు"
            ],
            "locations": [],
            "content": "పుట్టినవెంటనే చూశామంటే, శిశువు నోటిలో మనకు పళ్ళు కనిపించవు. అందుచేత, శిశువు నోరు బోసిగా వున్నదని అనుకొంటాము. కాని నిజానికి, శిశువు నోటిలో పైన పది, క్రింద పది – మొత్తం ఇరవై పళ్ళు పుట్టుకతోనే దవడలలోపల దాగివుంటాయి. శిశువుకు పళ్ళు ఎప్పుడు వస్తాయి? అంటే, నిర్ధారణగా చెప్పవీలుకాదు. వాళ్ళ వాళ్ళ శరీరతత్వాలను బట్టి, ఆరవ నెల మొదలుకొని ఏణ్ణర్ధంవరకూ కొంచెం ముందు వెనుకలలో ఇరవై పళ్ళూ వచ్చేస్తాయి. రావలసిన కాలానికి రాక, కొంచెం ఆలస్యమైనా ఆత్రపడవలసిన పనిలేదు. శిశువు ఆరోగ్యంగా ఉన్నట్టయితే, అనగా పెరుగుదలకు అవసరమైన విటమిన్లు, ఖనిజలవణాలూ శరీరంలో ఉండటం, సరిఐన వేళపాళల్లో ఆహారం సరీగా అందటం, జరిగినప్పుడు పాలపళ్ళు వస్తున్నప్పుడు శిశువుకు ఇబ్బంది ఏమీ కలుగదు. కాని, సామాన్యంగా పాలపళ్ళు వస్తున్న కాలంలో, ఇగుళ్లలోనించి అవి పొడుచుకు వచ్చినప్పుడల్లా బిడ్డకు వంట్లో చీకాకు కలుగుతూవుంటుంది. ఇగుళ్లు వేడిఎక్కి ఎర్ర బడటం, వాచడం, లాలాజలం ఎక్కువగా ఊరడం, ఇవన్నీ శిశువు అనుభవించే బాధలే. దాహం ఎక్కువగా ఉంటుంది. పాలు సరిగా తాగదు. భేది, వాంతి కూడ కావచ్చు. అటువంటప్పుడు కొంచెం కాచిన నీళ్లు, పండ్ల రసం ఇవ్వటం మంచిది. ఈ సమయంలో మామూలప్పటికంటె శిశువును ఎక్కువ మెలకువతో కనిపెట్టటం అవసరం. కనుక పాలపళ్లు వచ్చేకాలంలో అవకాశాన్ని బట్టి బిడ్డను తరుచు వైద్యానికి చూపటంమేలు. బిడ్డకు ఈ పాలపళ్లు క్రమంగా ఊడిపోయి, సామాన్యంగా ఏడవ యేడునించి అసలు పళ్లు రావటానికి ప్రారంభ మవుతయి. పళ్లు జాగర్తగా ఉండడం శిశువు తినే ఆహారంపైన ఆధారపడి వున్నదని శాస్త్రజ్ఞులు చెబుతున్నారు. కాల్షియం (సున్నం) విటమిను 'డి' లు పుష్టికరంగా ఉండే ఆహారం పళ్ల పటుత్వానికి చాలా అవసరం.",
            "book_page_end": 50
        },
        {
            "title": "అంకెల తమాషాలు: మొండి సంఖ్య",
            "book_page_start": 52,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "పజిల్/గణితం",
            "moral": "చందమామ బృందం",
            "keywords": [
                "మొండి సంఖ్య",
                "గణితం",
                "142857",
                "హెచ్చవేత"
            ],
            "characters": [],
            "locations": [],
            "content": "142857 — ఈ సంఖ్య చాల మొండిది. దీనిని 2 చేత హెచ్చవేస్తే, జవాబులో తిరిగి అవే అంకెలు స్థానాలుమారి వస్తయ్. 3 చేత, 4 చేత, 5 చేత, 6 చేత, హెచ్చవేసినా అవే అంకెలు స్థానాలు మారి వస్తవేగాని మరో కొత్త అంకె రాదు. కాని ఈ సంఖ్యని 7 చేత హెచ్చవేస్తే, యిదివరకులాకాక, జవాబులో అన్నీ తొమ్ముదులే వస్తయ్.",
            "book_page_end": 52
        },
        {
            "title": "అంకెల తమాషాలు: యుక్తి లెఖ",
            "book_page_start": 52,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "పజిల్/తర్కం",
            "moral": "చందమామ బృందం",
            "keywords": [
                "యుక్తి లెక్క",
                "కోట",
                "ఏనుగులు",
                "వాకిళ్లు",
                "లెక్క"
            ],
            "characters": [],
            "locations": [
                "కోట"
            ],
            "content": "ఒక పెద్దకోట వున్నది. ఆకోటలో ప్రవేశించి లోపలికి వెడితే. మీకు వరసగా పది గోడలు తగులుతై. ప్రతిగోడకి వాకిళ్లు వున్నై. గోడల వాకిళ్లు యీవిధంగా వున్నయ్. మొదటి గోడకి ఒక్క వాకిలి రెండవ గోడకి రెండు వాకిళ్లు మూడవ గోడకి మూడు వాకిళ్లు నాల్గవ గోడకి నాలుగు వాకిళ్లు ఐదవ గోడకి ఐదు వాకిళ్లు ఆరవ . గోడకి ఆ రు వాకిళ్లు ఏడవ గోడకి ఏడు వాకిళ్లు ఎనిమిదవ గోడకి ఎనిమిది వాకిళ్లు తొమ్మిదవ గోడకి తొమ్మిది వాకిళ్లు ప ద వ గోడకి ప ది వాకిళ్లు పదో వాకిలి వెనకాల కోటలో కొన్ని ఏనుగలు వున్నె. అవి కోటబైటికి నీటికి వచ్చే టప్పుడు ఒక పద్ధతిగా వస్తయ్. వాటికి మొదట పదోగోడ తగులుతుంది కదా? అప్పుడు ఆ ఏనుగులు ఆ గోడకి వున్న పది వాకిళ్లలోంచి సరిసమాన గుంపులుగా ఏర్పడి బైటికి వస్తయ్. ఎలాఅంటే మొత్తం 100 ఏనుగులు అనుకోండి. 10వ గోడలో వున్న పది వాకిళ్లలోంచి పదిఏనుగులచొప్పున వస్తయ్. యిలాగే ఆ వున్న ఏనుగులుమొత్తం సమాన గుంపులుగా ప్రతి గోడకివున్న వాకిళ్లలోంచి బైటికివస్తయ్. మొత్తం ఏనుగులెన్నో కనుక్కోండి? కనుక్కోలేకపోతే జవాబుకి 51-వ పేజీ చూడండి.",
            "book_page_end": 52
        },
        {
            "title": "రోకంటి పాటలు",
            "book_page_start": 54,
            "pdf_page_start": 58,
            "pdf_page_end": 58,
            "author": "చందమామ బృందం",
            "genre": "జానపద సాహిత్యం/పాటలు",
            "moral": "చందమామ బృందం",
            "keywords": [
                "రోకంటి పాటలు",
                "జానపదం",
                "గేయం",
                "సంస్కృతి"
            ],
            "characters": [
                "మారాజు కోటయ్య",
                "పేద బ్రాహ్మల్లు",
                "అల్లుడు",
                "కూతురు",
                "గొల్ల బోయడు"
            ],
            "locations": [
                "కోట మండపం",
                "కన్నవారిల్లు",
                "అత్తవారిల్లు"
            ],
            "content": "మారాజు కోటయ్య మండపముమీదా వేదాలు చదివేరు పేదబ్రాహ్మల్లు. మారాజు కోటయ్య మండపముమీదా మాటలతో తెల్లారు మాస శివరాత్రి. * * * అల్లుడొచ్చాడంచు అతిసంబరాన, కూతుర్ని పిలిచె నొక గుణముగల తల్లి- \"చిత్తారి కోటాన పుత్తిడీ బొమ్మా ! సభలోని చంద్రుల దేవిరావమ్మా ! చీకటి చింతల్లు మొలకమామిళ్లు, కలకోటివృక్షములు నేగన్న కలలు. కార్తీక పున్నాన కడవమాసమున కన్నారు కార్తీకనోము నోచారు. ఆ నోము నోచిన ఆరునెలలాకూ, అన్నయ్య కుమాళ్ళ తండ్రికావలెను. మావదిన పట్టాభిదేవి కావలెను. * * * వీరాధి వీరుడా వీరభద్రుండా, వినవయ్య మీవదిన పాటపాడిందీ, ఏమనీ పాడింది? యాపారగన్య బొడ్లోది ఛురకత్తి బోణాలభరిణ. తాడిపండ్లకుపోయి తలవగ్గరాదు, తనకైన పురుషుణ్ణి ఎదురాడరాదు. చక్కదనమూచూచి వెంటబోరాదు. చవిచెడ్డ తమ్మలకు చెయిచాపరాదు. గొర్రెల కాసేటి గొల్ల బోయడికి కొంగేల బరచేవు గోపిదేవమ్మ ? గొల్ల బోయడుకాడు గోపాలస్వామి! మంద బోయడుకాడు మనప్రాణనాధ వేసంగికాలాన పూసె బూరిగెల్లు ఆశపడి చిలుకల్లు ఆర్నెల్లు ఉండె. పువ్వుబూసించాక పుని కొమ్మనుండు. కాయ కాసిందాక కడకొమ్మనుండు. తినబోతె దూదాయె, తీపిలేదాయె ! చిలకల్ల మనసుల్లు చిత్తుబొత్తాయె. రోకళ్లు మనవాడ, రోలుమనవాడ తిరగళ్లు మనవాడ, తిరిగిరావమ్మ !",
            "book_page_end": 54
        },
        {
            "title": "అంపకాల పాట",
            "book_page_start": 55,
            "pdf_page_start": 59,
            "pdf_page_end": 59,
            "author": "చామర్తి కనకయ్య, ఆలమూరు",
            "genre": "కవిత్వం/సంప్రదాయం",
            "moral": "అత్తవారింట్లో ఆడపిల్లలు వినయంతో, భక్తితో, పతి సేవతో, పొదుపుతో జీవించాలి. పాతివ్రత్యమే స్త్రీకి ప్రధాన శీలం.",
            "keywords": [
                "అంపకం",
                "పాతివ్రత్యం",
                "గృహస్థ ధర్మం",
                "పొదుపు",
                "ఆడపిల్ల"
            ],
            "characters": [
                "ఆడపిల్ల",
                "అత్తమామలు",
                "భర్త"
            ],
            "locations": [
                "అత్తవారిల్లు"
            ],
            "content": "అత్తవారింటికి అంపవలె నిన్ను ఆట మెలగు పద్ధతుల నన్నిటినివినుమా అత్త కొడరికమూ కత్తిపై సామూ ఎలాగు మెలగెదవో ఎరుగనే తల్లి! అత్త మామల యాజ్ఞ చిత్తమున నుంచీ పనులన్ని నెరవేర్చి పతికడకు జనుమీ. బావగా ర్లెదుటను పడబోకు మమ్మా ఎదురాడబోకు నీ వడినె కెన్నడును ఆడుబిడ్డలతోటి ఆడుకొనుచుండు మరదుల నెల్లపుడు మంచిగా జూడు. జిహ్వ కిష్టంబనుచు చిరుతిండ్ల కొరకు ఖర్చు బెట్టగబోకు కాసయిన గాని, ఇరుగు పొరిగిండ్లకు ఇంతిరో నీవూ పలుమారు బోకుమా పనులు లేకుండా. ఊరి చుట్టాలతో ఊసులాడుటకు వెంట నెవరూ లేక ఒంటరిగపోకూ! భర్త కిష్టంబుగ భామరో నీవు పదునెకిగి వంటలను పచనంబుజేయు. భర్త మేల్కొనకుండ పడతిరో నీవు పడకనుంచి లేచి పనిపాట్లు జేయి. వంటకు కూరలు యింట లేనపుడూ కంది పచ్చడియైన కంది గుండైనా సరిపుచ్చుకొనుటయే సదుపాయమమా. స్త్రీభక్తజనములకు భ్రమసిపోకమ్మా భర్తయే దైవమని భావించవమ్మా. అత్త యొకనాడైన మెత్తనై యుండు విధ వాడబడుచున్న విధమెల్ల వేరు విధ వాడబడుచుకు ఒదిగుండవమ్మ తలచెడ్డ దానితో తగవేటి కమ్మా? నీయత్త మామలు ని ్నమనంటె కంట తడిబెట్టకు కలికరొ నీవు మగడు కోపించిన తగవులాడకుమా, వీధివారు నిన్ను వెక్కిరించెవరు. తన బట్ట తాగట్టి తనతిండి తినుచూ లోకులకు వెరువవలె లోకంబులోన ! పాటల్లు పాడితే ఏలవంటారు పాడకుంటే జనులు మూగ యంటారు! లోకుల్ని అందుకే కాకులంటారు కాకుల్ని అందుకే కని పెట్టి బ్రతుకు. తూరుపున తెలతెల్లవారంగ లేచీ నిత్య కృత్యములెల్ల నెరవేర్చి పిదప మజ్జనము గావించి మహలక్ష్మిపూజ సలుపుచుండుమెపుడు సదృక్తితోడ సద్గ్రంధ పఠనంబు శ్రద్ధగాజెసి పాతివ్రత్యపు కధలు పఠియించుమమ్యాూ కన్నవారింటికిని కొన్నవారికిని స్త్రీయొక్క శీలమే మూలమౌనమ్మా. ఐశ్వర్య మెంతున్న అణిగుండవమ్మ ఊరుకు మోటైన ఉరవడగి యుండు వరి వెన్నుము దిరితే వంగియుండునుగా ! గంటి వెన్నూముదిరి గణికవలె నిలుచూ శుచి శుభ్రములయెడ శ్రద్ధవహియించు మానధనమునకన్న మరి ధనము లేదు పాతివ్రత్యమె చాలు పరలోకగతికి, అన్నిటికి మూలంబు ఆదిదేవుండే రక్షకుండని నమ్మి భక్తితో బ్రతుకు. బిడ్డ లెందరుయున్న డబ్బెంతయున్న తాజేయు కర్మమే తనకు తోడౌను కాలము మూల్యంబు కడుదొడ్డధనమూ సద్వినియోగంబు సార్ధక్యమొందు జ్ఞాపకం బుంచుకో జ్ఞానార్జనంబు వెండి బంగారాలు వెంట వస్తాయా ? అయురారోగ్యములతో ఐశ్వర్యములతో పేరుదెచ్చుకబ్రతుకు పరులలో నెపుడు,",
            "book_page_end": 55
        }
    ],
    "statistics": {
        "total_stories": 15,
        "author_counts": {
            "చక్రపాణి": 1,
            "కవిరావు": 1,
            "చందమామ బృందం": 6,
            "డి. స్వర్ణలత, భీమవరం": 1,
            "పి. రంగాచారి, గుంతకల్లు": 1,
            "పి. సత్యనారాయణ మాంబళం": 1,
            "పాలంకి వెంకటరామచంద్రమూర్తి, మదరాసు": 1,
            "ములుగు తిరువెంగళాచార్యులు": 1,
            "'మీ పెద్దమ్మ'": 1,
            "చామర్తి కనకయ్య, ఆలమూరు": 1
        },
        "genre_counts": {
            "సంపాదకీయం": 1,
            "హాస్యం": 1,
            "పౌరాణికం": 2,
            "జానపద కథ/సాహసం": 2,
            "సాహసం": 1,
            "నీతి కథ": 1,
            "భక్తి కథ/నీతి కథ": 1,
            "నీతి కథ/పద్యం": 1,
            "ఆరోగ్య సలహా": 1,
            "పజిల్/గణితం": 1,
            "పజిల్/తర్కం": 1,
            "జానపద సాహిత్యం/పాటలు": 1,
            "కవిత్వం/సంప్రదాయం": 1
        }
    }
}