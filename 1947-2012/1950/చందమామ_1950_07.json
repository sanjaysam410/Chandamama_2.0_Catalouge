{
    "book_id": "చందమామ_1950_07",
    "stories": [
        {
            "title": "ఆహ్వానము ('కథల తాతయ్య' ఆహ్వానము)",
            "book_page_start": 11,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "సంపాదకీయము",
            "moral": "వింతల గురించి తెలుసుకోవడానికి ప్రయత్నించాలి.",
            "keywords": [
                "కథల తాతయ్య",
                "ఆహ్వానము",
                "పోటీ",
                "వింతలు",
                "చందమామ"
            ],
            "characters": [
                "కథల తాతయ్య",
                "చందమామ పాఠకులు"
            ],
            "locations": [
                "మద్రాసు"
            ],
            "content": "మనం తెలుసుకొన\nవలసిన వింతలు ఎన్నో వున్నయి. వీటిని\nచందమామ పాఠకులు తెలుసుకోవాలనే ఆసక్తితో\n'ఎందుకో తెలుసా?' అనే శీర్షికకింద 'కథల తాతయ్య '\nకొన్ని వింతలు చెప్పటం ప్రారంభించాడు. 'కుక్కముక్కు చల్లగా\nవుంటుంది' అనే కధను కిందటినెల, 'నెమలి ఈకలను కన్నులు\nఅంటారు ' అనేకధను ఈ నలా కథల తాతయ్య చెప్పగా మీరు విన్నారు.\nఇటువంటి చిన్న గాధలను మా పాఠకులే కృషిచేసి వ్రాసి పంపాలని కధల\nతాతయ్య వుద్దేశం. కనుక ప్రతినెలా ఒక్కొక విషయం ఇస్తూవుంటాము.\nఅ విషయాన్ని గురించి మీరు చెప్పగల చక్కటి కధ వ్రాసి పంపండి. మాకు\nచేరిన వాటిల్లో ఉత్తమమైన కధను ప్రకటించి, కధకునికి బహుమతికూడ\nఇస్తాము. ఆగస్టు నెలకు \"కోడి నేలమీద అస్తమానం కెలు కు తూ*\n-వుంటుంది — ఎందుకో తెలుసా?\" అనే విషయాన్ని గురించి మీకు .\nతెలిసిన క ధ ను పంపండి. కధ రెండు పేజీలకు మించకూడదు\nకధలు బుకోపోస్టుద్వారా పంపవచ్చు. కాని, జూలై 15-వ తేదిలోపల నే\nమాకు చేరేటట్టు పంపాలి. మీరు కధలుపంపే కవరుపైన\nఆడ్రెసు ఈవిధంగా వ్రాయండి. 'కథలతాతయ్య '\nచందమామ ఆఫీసు :: పోస్టుబాక్సు 1686\nమ ద రా సు - 1.",
            "book_page_end": 11
        },
        {
            "title": "వీర బాలుడు",
            "book_page_start": 12,
            "pdf_page_start": 12,
            "pdf_page_end": 13,
            "author": "'శ్రీరామ'",
            "genre": "కవిత/శౌర్య గాథ",
            "moral": "తండ్రి ఆనతిని శిరసావహించడం, ధైర్యసాహసాలు కలిగి ఉండటం ముఖ్యం.",
            "keywords": [
                "వీర బాలుడు",
                "ఓడ",
                "అగ్నిప్రమాదం",
                "కప్తాను",
                "ఆనతి"
            ],
            "characters": [
                "బాలుడు",
                "కప్తాను (తండ్రి)",
                "యాత్రికులు"
            ],
            "locations": [
                "నట్టనడి సంద్రము (ఓడ)"
            ],
            "content": "ఒక ఓడ కప్తాను కొక్క అబ్బాయి\nఎన్నడూ తండ్రి ఆనతిమీర డతడు\nతండ్రికూడా అతని విడిచుండలేడు\nతండ్రి వెనువెంటనే ఉండునత డెపుడు.\n\ne\nనట్టనడి సంద్రాన ఆ ఓడలోన\nఎందుకో నిప్పంటుకొన్న దొకసారి\nఓడ యాత్రికులంత హడలిపోయారు\nకంగారుతో వణికి వెలవెలాబారి.\n'ఎమి చేయటమంటు' యోచించుచుండ\nఓడ మరిఒకటి ఆ దారివచ్చింది\nకప్తాను ముదముతో గంతులేశాడు\nయాత్రికుల మనసులో ఆశ రెచ్చింది.\nఆ ఓడనాపి యాత్రికుల నందరిని\nకప్తాను అందు ఎక్కించబోయాడు\nతన కొడుకుతో ' నీవు చుక్కానిచూడు\nనేను పిలచినదాక కదల 'కన్నాడు.\nకప్తాను యాత్రికుల ప్రాణరక్షణలో\nతనకొడుకు సంగతే మరచిపోయాడు\nపెద్దమంటలు ఓడచుట్టు ముట్టాయి\nగుర్తొచ్చినా ఇంక ఏమిచేస్తాడు ?\nఅబ్బాయి అక్కడే తన తండ్రికొరకు\nగుండె నిబ్బరముతో వేచిఉన్నాడు\nతండ్రి తిరిగొస్తాడు తనను తోడ్కోని\nతీసుకెళ్తాడనే కాచుకొన్హాడు.\nకాని ఎంతకు తండ్రి తిరిగిరాలేదు\nఓడ చెక్కలుకూడ మండసాగాయి.\nఐనప్పటికి తండ్రి తిరిగి రాలేదు\nఅబ్బాయిచుటు పెను సెగలు రేగాయి.\nపాదాలు మండాయి పెదవులెండాయి\nపొగదగిలి కన్నీళ్ళు జాలువారాయి\n'ఇంకెంత సేపు నేనిక్కడుండాలి?\nనాన్నగార 'ని పిలచినాడు అబ్బాయి.\nకాని అక్కడ జవాబెవ్వరిస్తారు ?\nభుగభుగా పెనుమంట లెగసి చిమ్మాయి\nధగధగా కెంజాయ లొరసిక్రమ్మాయి\nరాయిలా నిలిచాడు ఒంటి అబ్బాయి.\nవాడిమాడిన చేయి వెనుదీయలేదు\nకందికందిన కాలు వెనుకేయలేదు\nవీరబాలుడు అగ్ని కాహుతయ్యాడు.\nకాని తనతండ్రి యానతి మీరలేదు.",
            "book_page_end": 13
        },
        {
            "title": "రేపటి పాటలు",
            "book_page_start": 14,
            "pdf_page_start": 14,
            "pdf_page_end": 14,
            "author": "వడ్లమూడి గోపాలకృష్ణయ్య",
            "genre": "జానపద గేయాలు",
            "moral": "N/A",
            "keywords": [
                "జానపదం",
                "పాటలు",
                "సీత",
                "శ్రీకృష్ణుడు",
                "లక్ష్మణ"
            ],
            "characters": [
                "సీత",
                "లక్ష్మన్న",
                "శ్రీకృష్ణరాయడు",
                "కోటయ్య",
                "అల్లుడు"
            ],
            "locations": [
                "లంక",
                "నట్టడవి"
            ],
            "content": "ఏడేళ్ళు ఏడేళ్ళు పధ్నాలుగేళ్లు\nఎట్లా వుంటివి సీత నట్టడవిలోన\nపిట్టలూ గూయంగ భీతేల లేదు!\nపాములు గూయంగ భయమేల లేదు !\nనా మరది లక్ష్మన్న లంక నేలంగా\nభయమేల నాకింక ఓపడతులార!\n*\n*\n*\nఆకు తోటల్లోవి టేకి దూలాలు\nఅవి మా కన్నారి ద్వారబంధాలు\nఅర్ధ రేత్రికాడ నిద్ర పొద్దేళ\nఅక్కబోలు తలుపు మీటినా రెవరో\nమనింటి కల్లుడు మన్ని సౌదరి\nఒచ్చినా డేమోను ఓలమ్మి వినవే-\n*\n*\n*\nశ్రీకృష్ణరాయడు ఎవ్వరల్లూడు\nసిద్ధాంత మేలేటి సీత లల్లూడు\nశ్రీరాము లల్లూడు సీత లల్లూడు\nరావోయి పెద్దన్న రాజు లల్లూడ!-\n*\n.\nద్వారబంధం మీద యీగవాలింది\nయీగను సూసి రాజు డేరా పన్నాడు.\n*\n*\n*\nపిన్నమ్మ నావాడ యేమి పంపింది ?\nపింగాణి చిప్పల్లొ గంధ మంపింది\nనా అమ్మ నావాడ యేమి పంపింది ?\nనానుపు మడతల రవికె లంపింది-\nకడిగిన కుండమీద కాకి వాలింది\nకాకికి బెడ్డేస్తె కాముడికి తగిలె-\n*\n*\n*\nగుఱ్ఱమ్ము ఇడిబణ్ణం కూడుకెళ్ళాయె?\nఏమిరా బంటాడ! అన్నేలరాడు?\nఅన్నొచ్చె దారిలో మేడ యున్నాది\nమేడమీద మేనమామ కూతురున్నాది\nమేలమ్ములాడుతా మేడ దిగనీదు\nసరసమ్ము లాడుతా సాగిరానీదు-\n.\nగారాల తమ్ముడు కోటయ్య వస్తే\nగారెలొండే అప్ప గాంభీరు డన్ని\nఅబ్బరపు తమ్ముడు కోటయ్య వస్తే\nఅరిసెలొండే అప్ప అతి వేగిరాన-\n*\n*\n*\nఅల్లుడా ఆల్లుడా బొల్లి జగ్గయ్య\nనీకొండిన బూరెలు బూజట్టిపోయె\nనీకొండిన అరిశెలు అడుగంటిపోయె.",
            "book_page_end": 14
        },
        {
            "title": "రెడ్డిచ్చె మొదలాడు",
            "book_page_start": 15,
            "pdf_page_start": 15,
            "pdf_page_end": 18,
            "author": "వీరిశెట్టి సుబ్బారావు",
            "genre": "సామెత కథ",
            "moral": "ఒక పని సరిగా పూర్తిచేయాలంటే, దానిని తరచుగా ఆటంకాలు లేకుండా మొదలుపెట్టకుండా ఉండాలి. ఆలస్యం పనికిరాదు.",
            "keywords": [
                "సామెత",
                "రెడ్డిచ్చె మొదలాడరా",
                "తోలుబొమ్మలాట",
                "రెడ్డి",
                "ఆలస్యం"
            ],
            "characters": [
                "రామిరెడ్డి",
                "వెంకటరెడ్డి",
                "పుల్లారెడ్డి",
                "బొమ్మల విద్వాంసుడు",
                "సభ పెద్ద"
            ],
            "locations": [
                "రెడ్డిసీమ",
                "రామాలయం"
            ],
            "content": "పూర్వం రెడ్డిసీమలో ఒక చిన్నగ్రామం ఉండేది. ఆ గ్రామంలో ఎక్కువగా రెడ్లు\nఉండేవారు. రెడ్లలో లక్షాధికారి మొదలు\nభిక్షాధికారివరకూ కష్టపడి పనిచేయవల\nసిందేగాని, ఒక్కక్షణమైనా వృధా కాల\nక్షేపం చేయరు. వాళ్ళకు ప్రొద్దున్న\nమొదలు సాయంకాలంవరకూ పొలంపని\nచూడటం, పాలు పితుక్కోవటం, దూడ\nలకు గ్రాసం సమకూర్చటం - వీటితోనే\nసరిపోతుంది. ఇంటికి చేరుకొనేసరికి రాత్రి\nఎనిమిది గంటలుకూడా అవుతూ\nవుంటుంది. అప్పుడు స్నానం, భోజనం\nచేసుకొని రామాలయం దగ్గర కో, ముని\nసీబుగారి పెద్ద గచ్చరుగుమీదికో చేరుకుం\nటారు, నలుగురున్నూ.\nఅక్కడినించి వ్యవసాయవు భోగట్టాలు,\nఊళ్ళో మంచిచెడ్డలు చర్చించి, ముచ్చ\nటించుకొనేసరికి ఏ పదిన్నరా, పదకొండో\nఅవుతుంది. అదంతా ఐన తరువాత ఎవళ్ళ\nయిళ్ళకు వాళ్ళుపోయి. నిశ్చింతగా నిద్ర\nపోతారు. మళ్లీ కోడి కూసిందంటే లేచి\nపొలాల్లోకి పోవలసిందే. ఇల ౦ మ హ\nమత్యంతో, అన్యోన్యంతో, అన్నాదమ్ముల\nలాగా మెలగుతూ, ఆ గ్రామంలో రెడ్లు\nఅందరూ ఒక్కత్రాటిపైన నడుస్తూ ఉండే\nవారు. పండగా పబ్బమూ వచ్చిందంటే\nహరికథలు, కాలక్షేపాలూ జరిపించి, ఊరి\nమొత్తంమీద చందాలు వేసుకొని విద్వాం\nసుల్ని సన్మానించేవారు.\nఇలాగే ఒకయేడు సంక్రాంతికి గ్రామ\nపెద్దలు నరుగురూ కూడి ' ఈ సంవత్సరం\nవేడుకలూ వినోదాలూ ఏమి జరిపిద్దామా ?'\nఅనుకొని, తోలు బొమ్మలాట ఏర్పాటు\nచేశారు. ఆనాటిరాత్రి ఏడుగంటలు\nమొదలుకొని రామకోవెలదగ్గర పందిరిలోకి\nవచ్చినజనం ఇసుకవేస్తేరాలకుండావుంది.\nఎనిమిది, తొమ్మిది గంటలకల్లా పిన్నా,\nపెద్దా ఇంచుమించు ఊరందరూ వచ్చేశా\nరన్నమాటే.\nఅదుగో యిదుగో అంటూ తీరా ఆట\nమొదలెట్టేసరికి పదీకొట్టింది. ఎలాఐతేం,\nతెరమీదకు బంగారక్క, జుట్టుపోలిగాడూ\nఎక్కారు. వాళ్ళ సంభాషణలు వింటూ\nవుంటే జనానికి పొట్ట చెక్కలయేట్టు\nనవ్వొచ్చింది. మీసాలు మెలితిప్పుతూ\nకూర్చొనివున్న రెడ్డి పెద్దలు కూడా\nచాలా ఆనందించి, \" అయితే ఇక కథ\nలోకి దిగుదాం” అన్నారు. బొమ్మల\nవిద్వాంసుడు సరేనంటూ, భారతంలో నించి\nశశిరేఖా పరిణయం కథ జరగబోతుంది.\nఅనిచెప్పి, రాగాలాపన మొదలెట్టేడు.\nతీరా కథ ప్రారంభించేసరికి రత్నాల\nరామిరెడ్డిగారు చక్కా వచ్చారు. రామిరెడ్డి\nగారంటే సామాన్యులా యేం? గ్రామం\nఅంతా ఆయన డబ్బుమీద బ్రతుకుతున్న\nదాయె. ఆయన అప్పిస్తేనే పొయ్యిలో పిల్లి\nకదులుతుంది, నూటికి తొంభైమందికి\nరామిరెడ్డిగారు వస్తూనే, \"కొద్దిగా లావా\nదేవీలు ఉండటంచేత ఆలస్యం అయింది”\nఅంటూ సభలో ప్రవేశించారు.\n\"ఆఁ- దానికేంలెండి. రండి రండి-\nరామిరెడ్డిగారూ!\" అంటూ, ఆయన్ని\nఆహ్వానించి తీసుకవెళ్ళి ముందువరసలో\nకూర్చోబెట్టారు.\n\"అందరూ వచ్చేసినట్టే, ఇంక\nకానీయండి” అని సభపెద్ద చెప్పేసరికి,\nబొమ్మల విద్వాంసుడు మళ్లీ విఘ్నేశ్వర\nపూజ చేసి బంగారక్కనూ జుట్టుపోలి\nగాణ్ణి తెరమీదికి ఎక్కించాడు.\nవిద్వాంసుడు రాగాలాపనచేసి, మళ్లీ\nకథ ప్రారంభించేటంతలో వైద్యుల వెంకట\nరెడ్డిగారు, చక్కావచ్చారు. గ్రామం\nమొత్తంమీద ఎవళ్లు కాస్తంత జిర్రుమన్నా\nవెంకటరెడ్డిగారి చెయ్యి తగిలితే కాని బతుకే\nలేదు. అటువంటప్పుడు ఆయనకు ప్రత్యే\nకించి తగిన మర్యాద జరక్కపోయిం\nదంటే మరేమన్నావుందా, కొంప మునిగి\nపోతుంది గాని? \"ఊళ్ళో కేసులు\nచూచుకు వచ్చేటప్పటికి ఈవేళయింది.\nఎంత పెందరాళే తెములుదామనుకున్నా,\nతీరిక దొరకటమే కష్టమైపోతున్నది. ఎవ\nళ్ళను కాదనటం!\" అని ఆయన అనటం\nపూర్తిచేయకుండానే \"ఆఁ- దానికేంలెండి.\nదయచేయండి డాక్టరుగారూ!” అంటూ\nఆయన్ని గౌరవించి తీసుకపోయి, ముందు\nవరసలో కూర్చోపెట్టారు,\n\" ఇక, రావలసినవారెవరూ కనపడరు,\nకానీయండి” అని చెప్పేసరికి, మళ్లీ గణ\nపతిపూజ జరిగింది. బంగారక్క, జుట్టు\nపోలిగాడి బొమ్మలు తెరమీదికి ఎక్కాయి.\nఅందరూ విరగబడి నవ్వారు. విద్వాం\nసుడు మళ్లీ ఒకసారి రాగాలాపన చేసి,\nసరాసరి శశిరేఖా పరిణయం కథ ఎత్తు\nకున్నాడు.\nఇంతలో పులమర పుల్లారెడ్డిగారు బయ\nల్దేరి వస్తున్నట్టు సభ్యులలో గుసగుసలు\nబయలుదేరినై.\nపుల్లారెడ్డిగారంటే గ్రామాని కంతటికీ\nభీష్మునిలాంటివారు. నూటపాతికేళ్ళు\nనిండిన వయోవృద్ధ, జ్ఞానవృద్ధూనూ.\nఆయనమాటంటే ఆబాలగోపాలమూభ క్తితో\nశిరసావహిస్తారు. అందుచేత కొంతమంది\nపెద్దలు ఎదురువెళ్ళి ఆయనను తోడ్కొని\nవచ్చారు. సభలో \" అదుగో, వస్తున్నారు.\nరెడ్డిగారు, పుల్లారెడ్డిగారు...” అని\nకోలాహలం బయల్దేరింది.\nఆయన ఆలస్యమైనందుకు నొచ్చు\nకుంటూ, \" అయ్యో ఆట మొదలెట్టారు\nకాబోలునే. ఎంతవరకూ అయిందేమిటి?”\nఅన్నారు.\n\"అబ్బే, మరేంఫరవాలేదులెండి.\nఎంతవరకు అయితేనేమిటి?\" అని సద్ది\nచెబుతూ, వృద్ధుడైన పుల్లారెడ్డిగారిని\nగౌరవంచేసి తీసుకవెళ్ళి ముందువరసలో\nకూర్చోబెట్టారు.\nమళ్ళీ సభ పెద్ద \"రావలసినవారందరూ\nవచ్చేసినట్టే. ఇంక ఈసారి మొదలెట్ట\nవచ్చు” అన్నాడు.\nబొమ్మల విద్వాంసుడు మళ్లీ ఒకసారి\nపూజచేసి, బంగారక్క జుట్టుపోలిగాడి\nబొమ్మలు తెరమీదికి ఎక్కించాడు. మళ్లీ\nరాగాలాపన చేసి, శశిరేఖా పరిణయం కథ\nఈ సారి జోరుగా ప్రారంభించాడు.\nకాని చిత్రమేమంటే, విద్వాంసుడు\nకధ ప్రారంభించేసరికల్లా మళ్లీ ఒక\nరెడ్డిగారు రావటం, వారిని ఉచిత మర్యా\nడలతో సత్కరించి ముందు వరుసలో\nకూర్చోబెడుతూ వుండటం, ఇలా మరి\nకొంత సేపు కలాపం జరుగుతూవచ్చింది.\nఅప్పటికి వేగుజుక్క పొడిచింది, తొలి\nకోడి కూసింది. వేళ అయిందంటూ రెడ్లు\nఅందరూ లేచి, ఎవరిమానాన వారు పొలం\nపనికని వెళ్ళిపోయారు. బొమ్మలాట కథ\nకధగానే నిలిచిపోయింది. నిలిచిపోక\nమరేం జరుగుతుందీ? కాస్తో కూస్తో కథ\nజరిగేటప్పటికల్లా ఏ రెడ్డి గారో చక్కా\nరావటం \"అదుగో, రెడ్డిగారు వచ్చారు,\nమళ్లీ మొదలెట్టండి” అనటం, అలా\nచుక్క పొడిచేవరకూ ఒక్కొక్కరే వస్తూ\nవుండి ఎప్పటికప్పుడు కథ మళ్లీ కొత్తగా\nప్రారంభించేసరికి తెల్లవారిపోయి, ఎవరి\nపనులకు వారు పోవలసివచ్చింది.\nఅప్పటినించి, ఎవరైనా ఒకపని ప్రారం\nభించి, మధ్యలో ఆపివేసి, మళ్ళీ మొదలు\nపెడుతూవుంటే 'రెడొచ్చె మొదలాడరా '\nఅని అనటం పరిపాటిఐంది. ఈమాటే\nతెనుగునాట సామెతగా పరిణమించి,\nశాశ్వతంగా నిలిచిపోయింది.",
            "book_page_end": 18
        },
        {
            "title": "విచిత్ర కవలలు",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "రాజ కథ/సాహసం (ధారావాహిక)",
            "moral": "N/A (ధారావాహిక కథ కొనసాగుతుంది)",
            "keywords": [
                "దానశీలుడు",
                "కవలలు",
                "జ్యోతిష్కుడు",
                "ప్రమాదాలు",
                "అందం",
                "శ్రావస్తి"
            ],
            "characters": [
                "దానశీలుడు (రాజు)",
                "కాంతిరేఖ",
                "పద్మముఖి",
                "సుహాసిని",
                "సుభాషిణి",
                "సుకేశిని",
                "జ్యోతిష్కుడు"
            ],
            "locations": [
                "శ్రావస్తి నగరము",
                "నది",
                "తోట"
            ],
            "content": "కొన్నివేల సంవత్సరాలక్రిందట, శ్రావస్తి\nనగరాన్ని దానశీలుడనే రాజు పరిపాలి\nస్తుండేవాడు. ఆ చుట్టుప్రక్కల రాజు\nలందరిలోకీ దానశీలుడే గొప్ప. ఏమంటే,\nలక్షలకొలది సైన్యం వుంది. దాసదాసీ\nజనాలకు లెక్కలేదు. ఇక ఆరాజు\nధనాగారం రత్నాలు, మొహరీలు, వజ్రాలు\nవైడూర్యాలు మొదలయిన అన్నిరకాల\nవెలలేని మణులతోనూ వెండి, బంగారు\nధనరాసులతోనూ నిండివుండేది. అన్నిటినీ\nమించిన అదృష్టం అనుకూలవతి,\nఅపురూపసౌందర్యరాశి ఐన 'కాంతిరేఖ'\nరాజుకి రాణీ కావటమే మరో గొప్ప\nవిషయం ఏమిటీ అంటే ఇంత ఐశ్వర్యంతో\nతులతూగుతున్నా ఆ రాజుకి ఏకోశానా\nగర్వం అనేది లేదు. బీదసాదలంటే రాజుకి\nఎంతో దయ. దైవభక్తికూడా ఆపారం. ఇక\nఆయన చేసే దాన ధర్మాలకు అంతే లేదు.\n'దేహి' అని వచ్చినవాడికి 'లేదు' అన\nకుండా ఏదో ఒకటి ఇచ్చి పంపేవాడు. ఆ\nకారణంచేతనే రాజు 'దానశీలుడు' అనే\nతన పేరు సార్థకపరుచుకున్నాడు.\nఇలా వుండగా కొన్నాళ్ళకు ఒక పెద్ద\nఅవాంతరం వచ్చింది. ఎంతో ఆరోగ్యంగా\nతిని తిరుగుతున్న రాణి కాంతిరేఖ వున్న\nట్టండి హఠాత్తుగా చనిపోయింది. రాజు\nకంటికిమింటికి ఏకధారగా ఏడ్చాడు. ప్రజల\nదుఃఖానికి అంతేలేదు. కాని ఎంత ఏడ్చి,\nచనిపోయిన రాణిని తిరిగి బ్రతికించటం\nఎవరివల్ల అవుతుంది?\nక్రమంగా రోజులు గడుస్తున్నకొద్దీ\nరాజూ, ప్రజలూకూడా చనిపోయిన రాణీని\nగురించి తలచటం మానివేశారు. ఇప్పుడు\nఅందరికీ ఒకే ఒక దిగులు పట్టుకుంది.\nరాణి కడుపున సంతానం కలగక ముందే\nచనిపోయింది. తమ రాజు తదనంతరం,\nరాజ్యం పరులపాలు కాకుండా వుండ\nటానికి రాజు తిరిగి వివాహం చేసుకుని\nసంతానం పొందటం అవసరం.\nమంత్రులూ, సామంతులూ రాజుని తిరిగి\nవివాహం చేసుకోమన్నారు. రాజు ఒప్పుకోక\nతప్పిందికాదు. ఒక సుముహూర్తాన రాజు\nతిరిగి వివాహం చేసుకున్నాడు. కాని,\nదురదృష్టమేమోకాని రెండవ భార్యకూడా\nకొద్దిరోజులకే ఆకస్మికంగా చనిపోయింది.\nఈ వార్త ఆరాజ్యంలో ప్రజలందరి\nనోటాపడి క్రమంగా చుట్టుప్రక్కల రాజ్యా\nలకికూడా పాకిపోయింది. మంత్రులూ,\nసామంతులూ ఈసారికూడా రాజుని తిరిగి\nమూడోవి వాహం చేసుకోమని వేడుకుని\nఎలాగైతేనేం రాజుచేత ఒప్పించగలిగారు.\nకాని రాజుకి భార్య అయిన ఇల్లాలు పెళ్ళి\nఅయిన కొద్దిరోజులకెల్లా చనిపోతూన్నదన్న\nవార్త విన్నతర్వాత ఏ తండ్రి చూస్తూ\nచూస్తూ తన బిడ్డని మృత్యుముఖంలోకి\nపంపటానికి ఒప్పుకోగలడు ? రాజు\nవంశీయులుకాదు కదా, కడకు సామాన్య\nసంసారులు సైతం తమ పిల్లని రాజుకి\nయివ్వటానికి ఒప్పుకోలేదు. అయినా\nపట్టు విడవకుండా మంత్రులూ, సామం\nతులూ దేశం నలుమూలలా యింకా వెతుకు\nతూనే వున్నారు.\nఅలా వెతకగా వెతకగా కొన్నాళ్ళకు తన\nకుమార్తెను యివ్వటానికి ఒక పేదరాలు\nఒప్పుకొన్నది. ఆ పిల్ల బీద వంశంలో\nపుట్టినప్పటికీ, అందచందాలలో ఏ రాకుమా\nర్తెకూ తీసిపోలేదు. ఆతిరూపసౌందర్యరాశి\nఅయిన ఆ పిల్లని చూచి మంత్రులూ,\nసామంతులూ ఉప్పొంగిపోయారు. వెంటనే\nఈ వార్త రాజుకి అందజేశారు. ఒక\nసామాన్య స్త్రీ ఈసారి తనకు రాణి\nకాబోతుందని తెలిసినప్పుడు రాజు\nవిచారించలేదు సరికదా ఎంతో సంతోషించి\nమంత్రులతో : \"మృత్యుదేవతకి బీదలైనా\nఒకటే, భాగ్యవంతులైనా ఒకటే. ఇంత\nఐశ్వర్యంతో తులతూగుతున్న నా రాణు\nలను రక్షించ కోగలిగానా? బ్రతికే యోగం\nవుంటే ఎవరైనా బ్రతుకుతారు. కనుక\nమీరుచూచి వచ్చిన ఆ స్త్రీని చేసుకోవటానికి\nనాకు ఎలాంటి అభ్యంతరమూ లేదు”\nఅన్నాడు రాజు.\nఇది విన్న మంత్రులు ఉత్సాహ\nభరితులైనారు. మరి కొద్దిరోజులకల్లా\nమంచి ముహూర్తాన రాజుకీ ఆ పేదరాలి\nకూతురుకీ వివాహం ఏర్పాటుచేశారు.\nవివాహం సలక్షణంగా జరిగే\nవరకూ ఎవరికీ గుండె ధైర్యంలేదు. ఎందు\nవల్లనంటే అంతకుముందు రాజు వివాహం\nచేసుకున్న రాణీలుకూడా వివాహం అయిన\nతర్వాత ఒక వారం తిరక్కుండానే\nచనిపోయారు.\nకాని ఈసారి అలా జరగలేదు. క్రమంగా\nరోజులు, నెలలు ఏ అవాంతరమూ లేకుండా\nగడిచిపోయినై. అప్పటికి రాజుకీ, మంత్రు\nలకీ, ప్రజలకీ కొంత ధైర్యం చిక్కింది.\nనాటినించీ ప్రజలు- \"ఈ నాల్గవ\nభార్యవల్లనైనా మా రాజుకి సంతానం\nప్రసాదించు తండ్రీ\" అని దేవుడిని\nప్రార్థించసాగారు. వారి ప్రార్థన దేవుడు\nవిన్నాడుకాబోలు, మరో నెలకల్లా రాణీగర్భ\nవతి అయినట్టు వార్త పొక్కింది. ఈ వార్త\nవిన్న ప్రజల సంతోషానికి మేరలేక\nపోయింది. ఇక రాజు, అతని పరివారం\nసంగతి చెప్పేదేమిటి ?\nక్ర మంగా నవమాసాలూ నిండి,\nమంచి నక్షత్రాన రాణీ పద్మముఖి సుఖ\nప్రసవమై ముగ్గురు కవలల్ని కన్నది. కాని\nతమ వంశోద్ధారకుడుగా ఒక పుత్రుడు\nపుడతాడని ఎంతగానో ఆశతో ఎదురు\nచూస్తున్న రాజు, పుట్టిన ఆ ముగ్గురు.\nకవలలూ ఆడపిల్లలే అని విన్నప్పుడు,\nకొంత నిస్పృహ చెందకపోలేదు. అయినా,\nరాజు తన నిస్పృహ పైకి ఏమాత్రం\nకనబరచలేదు. 'నాకు ఆడపిల్లలైనా మగ\nపిల్లలైనా వీళ్లే\" అనుకొని మనస్సు\nసమాధానపరచుకున్నాడు. ఏమైతేనేం ఆ\nముగ్గురు కవలల్నీ రాజూ, రాణీ ఎంతో\nఅల్లారు ముద్దుగా పెంచుకుంటున్నారు.\nముగ్గురు పిల్లలకూ తలిదండ్రులు\nవరసగా సుహాసిని, సుభాషిణి,\nసుకేశిని అని నామకరణం చేశారు.\nక్రమంగా ముగ్గురు పిల్లలూ, ఆ ఏటికా -\nఏడు పైబడినకొద్దీ, చక్కటి అందాల\nబరిణెలుగా తయారవుతున్నారు. ఆ పిల్లల\nచక్కదనాన్ని చూచినవాళ్ళు \"ఒక్కొక\nకుమార్తె పదిమంది కొమాళ్ళ పెట్టు” అని\nమెచ్చుకొనేవారు.\nఇంతటి ఆనందంలోనూ మధ్య మధ్య\nఒక చిన్న అవాంతరంవచ్చి రాజు నీ,\nరాణీ నీ కంగారుపరుస్తుండేది. ముగ్గురు\nపిల్లలలోనూ ఎప్పుడూ ఎవరో ఒకరు\nఏదో ఒక అపాయంలో చిక్కుకోవటం\nమళ్ళీ ఎలాగో తప్పుకోవటం జరుగుతూ\nఉండేది.\nఒకసారి సుహాసిని, తండ్రితో తోటలో\nషికారు చేస్తుండగా ఒక పెద్ద సర్పం\nఆ పిల్లని కాటువెయ్యటానికి వచ్చింది.\nసమయానికి రాజు తన కత్తితో ఆ సర్పాన్ని\nనరికివేశాడేగాని లేకపోతే ఆ నాటితో\nసుహాసినికి లో కానికీ ఋణం తీరిపోయేదే.\nమరొకసారి సుభాషిణి తల్లితో నది\nఒడ్డుకి షికారుకు వెళ్ళింది. అంతవరకూ\nప్రశాంతంగా వున్న నది ఒక్కసారిగా\nపొంగి, ఒడ్డున నిలుచున్న సుభాషిణిని\nలోపలికి ఈడ్చుకుపోయింది. దైవాను\nగ్రహంవల్ల సరీగా ఆ సమయానికి ఒక\nపల్లెకారి ఆచోటికి రావటం, రాణీ కంగారు\nపడుతూవుండట చూచి, వాడు నదిలో దూకి\nఎలాగైతేనేం సుభాషిణిని ప్రాణాలతో బైటికి\nతెచ్చి బ్రతికించటం జరిగింది. ఆ పల్లెకారే\nఅటు రాకపోతే నాటితో సుభాషిణి నదీ\nగర్భంలో కలిసిపోయివుండును.\nఇదేవిధంగా మరొకసారి మూడవ పిల్ల\nమకేశిని ఒక గండం గడిచి బైట పడింది,\nఆది యేమిటీ అంటే — ఒకరోజున\nసుభాషిణీ, సుహాసినీ, సుకేశినీ కలిసి\nతోటలో పూలు కోయటానికి వెళ్ళారు.\nముగ్గురూ మూడు బుట్టల్లో పూలు కోసుకుని\nతిరిగి మేడకు బయలుదేరారు. ముందు\nసుభాషిణీ, ఆ పిల్లవెనక సుహాసినీ, ఆవెనక\nసుకేశినీ నడుస్తున్నారు. ఇంతలో\nఉన్నట్టుఁడి సుకేశిని కెవ్వున కేకపెట్టి\nపడిపోయింది. మిగతా పిల్లలిద్దరూ హడిలి\nపోయి, తల్లిదగ్గరకు పరుగెత్తి జరిగిన\nసంగతి చెప్పారు. తల్లి, వాళ్ళని వెంట\nబెట్టుకుని సుకేశిని పడివున్న చోటికి\nవచ్చిచూడగా, ప్రక్కనే పూల బుట్ట,\nఆపూలలో పాకుతూవున్న ఒక మండ్రగబ్బ\nకనిపించినై. అప్పటికి తెలిసింది రాణికి\nమండ్రగబ్బ కుట్టటఁవల్లనే సుకేశిని అలా\nపడివుంటుందని, దానిని చంపి ఆమెవెంటనే\nపిల్లని ఎత్తుకుని మేడకు తిరిగి వచ్చింది. \nఆస్థాన వైద్యుడికి కబురంపగా, ఆయన\nవచ్చి ఏదోమందు వేశాడు. కొంత సేపటికి\nతిరిగి సుకేశిని లేచి మాటాడసాగింది.\nఇలా, లేక లేక తమకు కలిగిన ఈ\nముగ్గురు పిల్లలలో ఎప్పుడూ ఎవరికో\nఒకరికి ఎదో ఒక గండం రావటం చూచే\nసరికి రాజు మనస్సు పరి పరి విధాల\nపోయి. ఆయన తహతహ లాడిపోయాడు.\nఉండబట్టలేక ఒక రోజున జ్యోతిష్కుణ్ణి\nపిలిపించి, తన కుమార్తెలు ముగ్గురి జాత\nకాలు చూపించాడు.\nజ్యోతిష్కుడు చాలాసేపు దీర్ఘంగా\nఆలోచించి తర్వాత ఏమీ చెప్పకుండా\nవూరుకొనేసరికి రాజు ఆరాటం మరింత\nహెచ్చింది. \"ఏదో అనుమానిస్తున్నట్టు\nన్నారే? ఉన్నదున్నట్లు చెప్పండి! నిజం'\nవెల్లడిస్తారనే, వుద్దేశంతోనే మిమ్మల్ని\nరప్పించాను.” అంటూ ఆప్యాయతమాూపి\nఅన్నాడు జ్యోతిష్కుడి భుజం తట్టుతూ.\nఅప్పుడు జ్యోతిష్కుడు యిలా చెప్పాడు:\n\"ఈ పిల్లలు చాల అంద చందాలతో\nవెలిగిపోతూ వుంటారు. ఆనాటి కానాటికీ\nవారి అందం వృద్ధిపొందుతుందేగాని\nతీసిపోదు. కాని విచారించవలసిన విషయం\nఏమిటీ అంటే, వీరి ఈ అపురూ ప\nసౌందర్యమే వీరికి శత్రువవుతున్నది. వీరు\nపుట్టిన దగ్గిర్నుంచీ ఎప్పుడూ ఎదో ఒక\nగండం దాటవలపి వస్తూనే ఉండాలే...”\nఅని ఆగాడు.\nజ్యోతిష్కుడి నోటివెంట వచ్చిన ప్రతి\nఒక్క మాటకి రాజు గుండె తరుక్కు\nపోతోంది. ఆయన కంటివెంట ఏకధారగా\nకన్నీరు కారటంచూచి జ్యోతిష్కుడు\nమధ్యలో ఆగాడు. కాని రాజు, ఎంత\nకష్టానికైనా ఓర్చుకుని జాతకంలోని నిజా\nనిజాలు తెలపవలసిందని పట్టుబట్టాడు.\nఅందుకని—\"అగారేం? చెప్పండి”\nఅని జ్యోతిష్కుణ్ణి హెచ్చరించాడు.\n\"నిజంచెప్పి మీ మనస్సు కష్టపెట్ట\n\"వలసి వచ్చిందే అని విచారిస్తున్నాను”\nఅన్నాడు జ్యోతిష్కుడు.\n\"ఫరవాలేదు, చెప్పండి. నా చిట్టి\nతల్లుల్ని నా శాయశక్తులా రక్షించుకోవ\nకంటికి రెప్పలా కాపాడుకోగలిగితే\nమనం ధన్యులమే. ఇంతకు మించి\nజాతకంలో చెప్పదగ్గ విశేషం లేదు” అని\nముగించాడు జ్యోతిష్కుడు.\nరాజు, జ్యోతిష్కుని అనేకవిధాల\nసత్కరించి పంపివేశాడు. తర్వాత రాణి\nదగ్గరకు వచ్చి, జ్యోతిష్కుడు చెప్పిన\nవిషయాలన్నీ చెప్పలేక చెప్పలేక ఎలాగో\nమనసు విడిచి చెప్పాడు. వింటూవింటూ\nరాణీ స్పృహతప్పి పడిపోయింది.\nదాసదాసీలు ఉపచారం చెయ్యగా కొంత\nసేపటికి రాణికి స్పృహ వచ్చింది. రాజు\nఆమెని ఓదారుస్తూవుండగా, పిల్లల్ని\nకాపాడుతున్న దాది పరుగెత్తుకుంటూవచ్చి\n\"మన అమ్మాయిలు ముగ్గురూ స్పృహ\nతప్పి పడిపోయారమ్మా తోటలో ” అంటూ\nగొల్లున ఏడ్చింది. కంగారుపడుతూనే రాణి\nతోటవైపుకి పరుగెత్తింది. దాది ఆమె వెంట\nపడింది. ఆస్థానవైద్యుడికి కబురుపంపారు.\nరాజుకూడా తోటవైపుకి పరుగెత్తాడు.",
            "book_page_end": 26
        },
        {
            "title": "గర్వించిన సింహం",
            "book_page_start": 27,
            "pdf_page_start": 27,
            "pdf_page_end": 29,
            "author": "కె. వి. జె. పట్నాయక్",
            "genre": "నీతి కథ",
            "moral": "గర్వం పనికిరాదు. చిన్నవైనా సరే, సమయానికి సహాయపడగలవు లేదా అపాయాన్ని కలిగించగలవు.",
            "keywords": [
                "సింహం",
                "గర్వం",
                "ఈగమ్మ",
                "పరాజయం",
                "అడవి"
            ],
            "characters": [
                "సింహం (మృగరాజు)",
                "ఈగమ్మ"
            ],
            "locations": [
                "కీకారణ్యము"
            ],
            "content": "పూర్వకాలమందు ఒకానొక కీకారణ్యంలో\nఒక సింహం వుండేది. అది అడవులను\nపాలించే మృగరాజు కావటంచేత, క్రూర\nజంతువులూ సాధుజంతువులుకూడా\nదానిపట్ల భయభక్తులతో సంచరించేవి.\nఅవి ఎంత భయభక్తులతో మసులు\nకొంటున్నప్పటికీ, మృగరాజుకు అంత\nకంతకు గర్వమూ, అహంకారమూ బలిసి\nపోయి, కన్ను మిన్నూ కానకుండా ఎప్పు\nడేమి తోస్తే ఆపని చేయనారంభించింది.\nఅది, అలా ఏమిచేసినా నోరు మూసుకుని\n'ఊరుకోవటమే కాని, 'మృగరాజా ! నీవు\nతప్పుదారిని నడుస్తున్నావుసుమా!' అని\nసాహసించి ఏ జంతువూ చెప్పలేక పోయేది.\nఒకనాటి రాత్రి కటికచీకటిలో, ఆ\nసింహం భూమిదద్దరిల్లేట్టు భయంకరమైన\nధ్వని చేసుకొంటూ ఆహారంకోసం\nబయల్దేరింది. ఆ ధ్వని చెవినిపడగానే\nనిద్రలోవున్న జంతువులన్నీ హడిలిపోయి,\nకంగారుగా పరుగులెత్తినై చెట్లపైనుండే\nపక్షులుకూడా ఎగిరిపోయినై. గాలికి\nఊగిసలాడే గడ్డిపరక పైన పడుకొనివున్న\nచిన్నారి ఈగమ్మకుకూడా మెలకువ\nవచ్చేసింది. చిన్నారి ఈగమ్మ తన చిన్ని\nకాళ్ళతో చిన్నారి కన్నులు నులుము\nకొంటూ బద్ధకంతో 'ఏమిటబ్బా ఈ\nసందడీ!...' అన్నది.\nఈమాట సింహం చెవులకి వినపడిన\nవెంటనే 'ఇంత నిర్లక్ష్యంగా మాటాడుతున్న\nఆ పొగరుమోతు ఎవరు?' అనుకొంటూ\nఆవేశంతో ఆ మాట అన్న వాళ్ళను\nశిక్షించాలని వెతుక్కుంటూ ఉరుకులు\nవేయజొచ్చింది.\nమృగరాజు వెళ్లి వెళ్లి చిన్నారి ఈగమ్మ\nపడుకొనివున్న గడ్డి మొక్క పక్కనించే\nపోయేసరికి, అది 'ఆగు, ఆగు. నీ వెవరవు ?\nఇలా పిచ్చెత్తినట్టు అరుస్తూ, అందరి\nనిద్ర ఎందుకు పాడుచేస్తున్నావు? నిద్ర\nపాడుచేస్తే ఊరుకుంటా ననుకొన్నావా?\nజవాబుచెప్పి మరీ కదులు' అంటూ,\nఅటకాయించింది.\nఈ మాటలకు శివమెత్తిపోయి,\n\" నా అంతటి వాడిని ఎవరంటావా? ఎదురు\nప్రశ్నలు వేస్తావా? నువ్వెంత, నీ\nబతుకెంత? మృగరాజుగారు శంఖారావం\nచేసుకొంటూ ఆహారం కోసం బయల్దేరారని\nతెలియవా? ఎవరితో మాటాడుతున్నావో\nఒళ్ళుతెలిసి మసులుకో” అని హెచ్చరిం\nచింది, గర్వించిన సింహం.\n\"రాజువైతే కోటలో కూర్చోవాలెగాని,\nఆర్ధరాత్రివేళ అందరనూ నిద్రలేపితే\nఊరుకుంటారనుకున్నావా? రాజే కాదు,\nబంటేకాదు, ఎవళ్ళ హద్దుల్లో వాళ్ళు\nఉంటేనే మర్యాదా డక్కుతుంది. లేకపోతే\nలేదు....” అన్నది నిర్భయంగా చిన్నారి\nఈగమ్మ.\n\"ఓసి భడవా! నలుసంత ఉన్నావో\nలేవో, నాకు నీతులు చెప్పవస్తావా? రాజంటే\nఏమిటనుకున్నావు? ఇష్టం వచ్చినపని\nచేయవచ్చు. ఇష్టమొచ్చినట్టు తిరగవచ్చు.\nకొష్టంవచ్చిన జంతువునల్లా తినేయవచ్చు.\nరాజుకి హద్దులేమిటి?” అని హుంక\nరించింది సింహం.\nచిన్నారి ఈగమ్మ ఎగతాళిగా నవ్వుతూ\n\"నువ్వు రాజువని నీతో ఎవరు చెప్పారు?\nనీకు అందరూ భయపడుతున్నారని\nఅనుకొంటున్నావు కాబోలు, నీవంటే\nఎవ్వరికీ భయంలేదు. నాకు అసలే భయం\nలేదు. నీవే రాజువైతే నాతో యుద్ధంచేసి\nనన్ను జయించు, చూదాం\" అని\nసింహానికి సవాలు చేసింది.\nరోషఁకొద్దీ సింహం దవడలు తెరిచి\nపెద్దగా నిట్టూర్చింది. ఆ గాలికి గడ్డిపరక\nకదిలిందికాని, దానిపైన పడుకున్న చిన్నారి\nఈగమ్మ చలించనేలేదు. \"ఓయి\nసింహమా!— రా, యుద్ధానికి రా. నీ జూలు\nకాస్తా ఎగరకొడతాను, తీరిపోతుంది.\na . \"సింహం నన్నుచూసి\nభయపడిపోయింది ' అని అరణ్యంలో\nజంతువు లన్నింటికీ చాటిస్తాను. అప్పుడు\nఅవన్నీ కలిసి నన్నే రాజుగా చేసు\nకొంటాయి” అని బెదరించింది.\n\"వెధవ ఈగలు! ఇలాంటివి వెయ్యి\nఈగల్ని ఒక్కసారి మింగేస్తాను”\nఅనుకుంటూ సింహం పంజా దువ్వి\nఈగమీదకు ఎగరబోయింది. తీరా సింహం\nగడ్డిపరక పైన పడు కొనివున్న చిన్నారి\nఈగమ్మను కొట్టబోయేసరికి, అది సింహం\nముక్కులోదూరి తన విషపుతొండంతో\nపొడిచి చెడామడా కుట్టనారంభించింది.\nబడాయిలు కొట్టిన ఇంతటి పౌరుషమైన\nసింహం దానిబాధకు తట్టుకోలేక\nకుయ్యో ముర్రోమంది తుమ్మింది.\nతిమ్మింది. చిర్రుమంది, బుస్సు మంది.\nతోక ఆడించింది. గర్జించింది గోండ్రు\nపెట్టింది. చివరకు ఏడిచిమొత్తుకుని బుర్ర\nనేలను వేసి కొట్టుకుంది.\nచేసేదిలేక ఆ సింహం ' ఈ గ మ్మా !\nఈ గమ్మా! నువ్వే రాజువి! నువ్వే\nరాజువి! నేను కాదు, నువ్వే రాజువి.\nఇవతలికి రా!!' అంటూ గోలపెట్టింది.\nకొంతసేపటికి చిన్నారి ఈగమ్మ నవ్వు\nకొంటూ ఇవతలకు వచ్చి \"ఓయి\nసింహం! —నీకు బుద్ధిచెప్పటానికి అన్నానే\nకాని, నీ రాజు పదవి ఎవడిక్కావాలి?\nపోపో!” అంటూ, మళ్లీ హాయిగా తన\nగడ్డిపరకమీద పవ్వళించింది. నాటినించీ\nగర్వం అణగిన ఆ సింహం ఏ జంతువు\nనైనా చంపుతుందిగాని, ఈగ పేరు చెబితే\nమాత్రం హడిలిపోతుంది.",
            "book_page_end": 29
        },
        {
            "title": "అపకారికి ఉపకారము",
            "book_page_start": 30,
            "pdf_page_start": 30,
            "pdf_page_end": 34,
            "author": "పి. వి. రామచంద్రమూర్తి",
            "genre": "నీతి కథ",
            "moral": "అపకారికి కూడా ఉపకారం చేయాలి. స్నేహం అంటే నిస్వార్థమైన దయ కలిగి ఉండటం.",
            "keywords": [
                "కృతఘ్నుడు",
                "నాడీజంఘుడు (కొంగ)",
                "విరూపాక్షుడు (రాజు)",
                "ఇంద్రుడు",
                "స్నేహం",
                "ఉపకారం"
            ],
            "characters": [
                "విరూపాక్షుడు (రాజు)",
                "పేద బ్రాహ్మణుడు/కృతఘ్నుడు",
                "తల్లి కుక్క",
                "రాబందు",
                "నాడీజంఘుడు (కొంగ రాజు)",
                "ఇంద్రుడు"
            ],
            "locations": [
                "మధువ్రజం పట్టణము",
                "శ్మశానం",
                "మట్టి చెట్టు"
            ],
            "content": "అనగనగా మధువ్రజం అనే పట్టణాన్ని\nవిరూపాక్షుడనే రాజు పాలించుతూ వుండే\nవాడు. ఒకనాడు రాజభటు లిద్దరు ఒక\nమనిషిని టెక్షలుకట్టి శ్మశానానికి లాకొచ్చి\nకఱకు కత్తులతో వాణ్ణి ముక్కముక్కలుగా\nనరికిపడేసి వారిదారిని వారు వెళ్లిపోయారు.\nఆ మాంసపు ముక్కలు తిందామని ఆశ\nపడి అక్కడికి ఒక కుక్క తన పిల్లలతో\nసహా వచ్చింది. ఆకలిచేత కడుపులు నక\nనకలాడుతున్నాయేమో, ఆ కుక్షా, పిల్లలూ\nఆత్రంతో తలొక మాంసంముక్కనీ నోట\nకరుచుకున్నాయి. కాని తల్లికుక్క మరు\nక్షణంలోనే నోట కరుచుకున్న మాంసపు\nకండను ఉమ్మేయటమే గాక, పిల్లలచేత\nకూడా ఉమ్మేయించింది. ఇదేమిటా అని\nకుక్కపిల్లలు ఆశ్చర్యపడేసరికి, —\n' ఇది కృతఘ్నుడి మాంసం. కృతఘ్ను\nతనగా రక్షించినవాణ్ణి భక్షించే దుర్మార్గు\nదన్నమాట. కృతఘ్నుని మాంసం కుక్షలు\nకూడా ముట్టుకోవని పెద్దలన్నారు...'\nఅని తల్లి కుక్క చెప్పింది. ఆ సమ\nయానికి అక్కడికి మాంసఖండాలకోసం\nరాంబందొకటి వచ్చి వాలింది. నరికిఉన్న\nఆ తలా మొహం చూసి ఆ రాంబందు\n\"ఒహెూ, ఈ కృతఘ్నుడా ? ఎవడో అను\nకన్నాను” అంటూ చీదరించుకుని, ఎగిరి\nపోబోయింది. అప్పుడు తల్లికుక్క దానిని\n\"ఈ కృతఘ్నుణ్ణి నీవూ ఎరుగుదువా?”\nఅని అడిగింది.\n\"ఎరక్క పోవడమేమిటి? మా పక్షులలో\nకల్లా మేటి ఐన నాడీజంఘుణ్ణి చంపినది\nఈ నీచుడే” అంది రాబందు.\nఆ మాట విన్న తల్లికుక్క \"అయ్యో\nనాడీజంఘుడు చనిపోయాడా ? ఈ\nదుర్మార్గుడే చంపేశాడా ?” అంటూ విచా\nరించటం మొదలెట్టింది.\nఅప్పుడు రాంబందు, \"ఔను. నేను\nకూడా ఆ మట్టిచెట్టుమీదే ఉంటున్నాను.\nనాలుగు రోజుల క్రితం ఈ పాపాత్ముడు\nప్రొద్దున్నే వచ్చి ఆ చెట్టుక్రింద కూచుని\nఏడవటం మొదలెట్టేడు. పాపం జాలిగుండె\nగల నాడీజంఘుడు గబగబా కిందికి వాలి,\n'ఏమయ్యా, ఎవరు నువ్వు? ఎందు కిలా\nవిచారిస్తున్నావు? నీకు వచ్చిన కష్టం\nఏమిటి?' అని అడిగేడు. అప్పుడు వీడు\n'నేనొక పేదబ్రాహ్మణ్ణి —' అని ప్రారం\nభించాడు.\n'బ్రాహ్మడు' అనటంతోనే కుక్క\nముక్కుమీద ముందరి కాలు పెట్టుకుని,\n\"ఏమిటి? బ్రాహ్మ డా ? బ్రాహ్మడికే\nఇలాంటి పోయేకాల మెందుకొచ్చింది?”-\nఅని అడిగింది.\nఈ ప్రశ్నకి రాంబందు, \"వీడు పుట్టుక\nచేత బ్రాహ్మడే ఐనా, కులభ్రష్టయిపోయా\nడట. ఒక బోయదాన్ని కట్టుకుని\nవాళ్లలో కలిసిపోయి, మాంసం తినటం\nకల్లు తాగటం మొదలెట్టేడట. కొన్నాళ్లయిన\nతర్వాత వీణ్ణి పెళ్లాం, 'నిన్ను ఎంతకాలం\nమేపటం? ఎక్కడికైనా వెళ్లి డబ్బు సంపా\nదించుకురా' అంటూ తరిమేసిందట.\nడబ్బు సంపాదిద్దామని బయల్దేరి, దారిలో\nఎన్నో కష్టాలు పడి, ఆఖరికి మా మజ్జీ\nకిందకు చేరుకున్నాడు. మా నాడీజంఘుడు\nవీడి దరిద్రం స్థితి గమనించి ' అయ్యా;\nమధువ్రజపురాన్ని యేలుతూవున్న విరూ\nపాక్ష మహారాజు నాకు ప్రాణస్నేహితుడు.\nఆయనదగ్గరకువెళ్లి నిన్ను నేను పంపించా\nనని చెప్పు. ఆయన నీ దరిద్రం పోగొడ\nతాడు' అని చెప్పి పంపేడు.”\n\"అప్పుడేమి జరిగిం?\" దని ఆత్రంతో\nప్రశ్నించింది కుక్క.\n\"ఆప్రకారం వెళ్ళగా, ఆ బ్రాహ్మణ్ణి\nమహారాజు అనేకవిధాల గౌరవించి సత్క\nరించాడు. వీడు రాజువద్దనుంచి మొయ్య\nగలిగినంత సొము మూటగట్టి తెచ్చుకుని,\nమూడోనాటికి మా మజ్జికిందకు తిరిగి\nవచ్చాడు. నాడీజంఘుడు వీడి దరిద్రం\nతీరిపోయినందుకు సంతోషించాడు. వీడికి\nఆకలిగా ఉందంటే మంచి మంచి పళ్లూ\nఅవీ తెచ్చియిచ్చి తినమన్నాడు. చాలా\nసేపు కబుర్లు చెప్పుకొన్న తరువాత బ్రాహ్మ\nడికి నిద్రపట్టటంచూచి, తనూ నిద్ర\nపోయాడు. తక్కిన పక్షులం మేమంతా\nకూడా నిద్రపోయాం. మా నిద్ర మండి\nపోను! తెల్లవారేవేళకు లేచి చూతుము\nగదా, ఘోరం! ఈ పాపాత్ముడు మా నాడీ\nజంఘుని మెడ నులిమి వేసి ఈకలు పీకేసి,\nమాంసాన్ని తన అంగవస్త్రంలో మూట\nకట్టుకుంటున్నాడు.”\n\"ఎంతపని చేశాడు? తిన్న యింటి\nవాసాలు లెక్క పెట్టాడే ! కొంగలరాజువల్ల\nఅంత ఉప కారంపొంది, ఇంతటి దారుణం\nఎందుకు చేసినట్టో?” అని నిర్ఘాంత\nపోయింది, కుక్క.\n\"ఎందుకేమిటి? మాంసంకో స మే.\n'నీ కిదేం పొయికాలంరా?' అని మే\nమంతా చేరి అడుగుతే వాడే చెప్పేడు.”\n\"ఏమని?”\n\"'ఈ కొంగ కొవ్వి ఉంది. దీని మాంసం\nమాంచి రుచిగా ఉంటుంది. ముందు\nమకాంలో నాకు భోజనం ఇబ్బంది\nలేకుండా ఉండటాని కీపని చేశాను' అని.”\n\"మీ పక్షులన్నీ చేరి వీణ్ణి పొడిచి చం\nపెయ్యలేకపోయినయ్యా ?”\n\"నేనా ముసిలిదాన్ని ఐపోయి ఐల\nహీనంగా ఉండటంచేత ఏమీ చెయ్యలేక\nపోయాను. తక్కిన పక్షులన్నీ సాధువులు\nకావటంచేత 'దుష్టుడికి దూరంగా ఉంటా'\nమని పారిపోయినై. చిలక ఒకటి ఎగిరివెళ్లి\nవిరూపాక్షునితో జరిగిన సంగతి అంతా\nచెప్పింది. మీ రాజుగారి భటులు మామజ్జి\nదగ్గర కొచ్చేటప్పటికప్పుడే ఈ కృతఘ్నుడు\nపై మకాముకు వెళ్లిపోయాడు. మీ రాజ\nభటులు అక్కడ వానిని పట్టుకుని\nఉంటారు. ఈ దుర్మార్గుణ్ణి ఇలా ముక్కలు\nముక్కలుగా నరికించి, రాజు మంచి శిక్షే\nచేశాడులే!”\nరాంబందు తల్లికుక్కతో ఇలా అంటూ\nఉన్న సమయానికి, ఆ శ్మశానానికి విరూ\nపాక్ష మహారాజు సపరివారంగా వచ్చాడు.\nఆయన భటులు మంచిగంధపుచెక్కలతో\nఒక చితిని పేర్చారు. ఆయన స్వహస్తా\nలతో తెచ్చిన ఒక దంతపు పెట్టెను తెరిచి\nఅందులో ఉన్న నాడీజంఘుని ఎముకల్నీ,\nప్రేవుల్నీ, ఈ కల్నీ పైకితీసి, చితిమీద\nపెట్టి, ఆ చితికి అగ్నిసంస్కారం చేశాడు.\nఅదంతా చూస్తో నిలబడ్డ రాంబందు\nకుక్కతో, \"చూశావా? స్నేహం అంటే\nవ అలా ఉండాలి. మీ రాజుగారు మఱిచెట్టు\nక్రిందపడివున్న నాడీజంఘుని ఎముకలూ,\nప్రేగులూ, ఈకలూ తెచ్చి, ఎంత శ్రద్ధతో\nదహనక్రియలు జరుపుతున్నారో!” అంది.\nఆ సమయాన ఆకాశంనుంచి ఒక\nవిమానం కిందకి దిగివచ్చింది. అందులోంచి\nఒక దివ్యపురుషుడు బయటకువచ్చి,\n\"మహారాజా, నేను ఇంద్రుణ్ణి! నీవు ఈ\nకొంగపట్ల చూపిన స్నేహానికి మెచ్చుకుని,\nచేస్తే నీవంటివాని స్నేహమే చెయ్యాలి\nఅని వచ్చాను. ఈ రోజునుంచీ నువ్వు నా\nమిత్రునిగా ఉండాలి. మన స్నేహానికి\nగుర్తుగా నీవు ఏదైనా వరం కోరుకుంటే\nదానిని నెరవేర్చాలని కుతూహలంగా\nవుంది” అన్నాడు.\nఅందుకు విరూపాక్షుడు, \"దేవేంద్రా,\nనాడీజంఘుడు లేని జీవితం నాకు దుర్భ\nరంగా ఉంటున్నది. కనుక నా స్నేహితుణ్ణి\nబ్రతికించు\" అని కోరేడు.\nఇంద్రుడు విరూపాక్షుని మైత్రిని ఇప్పుడు\nమరింత మెచ్చుకుని నాడీజంఘుణ్ణి బ్రతి\nకించేశాడు.\nతరువాత విరూపాక్షుడు ఆ కొంగతో\nజరిగినదంతా చెప్పి, నేలమీద పడివున్న\nఆ బ్రాహ్మ డి తలను చూపించాడు\nనాడీజంఘుడు ఆ తల చూచి దుఃఖిస్తూ\n\"అయ్యో, ఇతణ్ణి ఇలా ఎందుకు చంపిం\nచాపు మహారాజా?” అన్నాడు. విరూపా\nక్షుడు ఆశ్చ ర్యంతో,\n\"అదేమిటి నాడీజంఘా, అలా అంటు\nన్నావు? వీడు ఎంతటి దుర్మార్గుడో నీకేం\nతెలుసు? తిన్న యింటి వాసాలు లెక్క\nపెట్టిన హంతకుడు. బ్రాహ్మణపుట్టుక పుట్టా\nడన్న మాటే గాని, చేసేవన్నీ కిరాతపు\nపనులే. ఇటువంటి కృతఘ్నుడికి ఏ శిక్ష\nసరిపోతుంది?\" అన్నాడు, విరూపాక్షుడు.\n\"అయ్యో, ఎంతమాట అన్నావు\nరాజా !— ఎవడి పాపాన్ని వాడే అనుభ\nవిస్తాడు. దానికి మనం కర్తలం కాము.\nకాని, నువ్వు ఇచ్చిన డబ్బుతో సుఖపడ\nకుండా యీ బ్రాహ్మడు అకాలమరణం\nపొందటం నాకిష్టంలేదు. ఇతడు పది\nకాలాలపాటు బ్రతికి బాగుండాలని నా\nఆశ.\" అంటూ తన వుద్దేశం చెప్పాడు,\nనాడీజంఘుడు.\n\"నువ్వు అనేది చాలా వింతగా వుందే.\nఎవరైనా అపకారికి ఉపకారం చేస్తారా?\nఇంత సత్యకాలంగా మాటాడుతున్నా\nవేమిటి?” అన్నాడు రాజు.\n\"అపకారికే ఉపకారం చెయ్యాలి.”\nఅన్నాడు మళ్ళీ, నాడీజంఘుడు.\nఈ మాట వింటూ అక్కడేవున్న\nఇంద్రుడు సంతోషించి, బ్రాహ్మణ్ణికూడా\nబ్రతికించాడు.\nతాను కృతఘ్నుడై ఆ కొంగని చంపినా,\nఅదే పట్టుబట్టి తనను బ్రతికించిన సంగతి\nతెలిసి బ్రాహ్మడు సిగ్గుపడిపోయాడు.",
            "book_page_end": 34
        },
        {
            "title": "ఆదరా బాదరా",
            "book_page_start": 35,
            "pdf_page_start": 35,
            "pdf_page_end": 38,
            "author": "ముద్దా సోమప్పశాస్త్రి",
            "genre": "హాస్యం",
            "moral": "తొందరపాటు వలన పనులు చెడిపోతాయి. ప్రయాణానికి ఆదరాబాదరా కాకుండా ప్రణాళికతో ఉండాలి.",
            "keywords": [
                "బ్రహ్మన్న",
                "ప్రయాణం",
                "రైలు",
                "టికెట్లు",
                "ఆలస్యం",
                "హాస్యం"
            ],
            "characters": [
                "బ్రహ్మన్న",
                "బ్రహ్మన్న భార్య",
                "కుర్రవాడు",
                "కాతాదారులు"
            ],
            "locations": [
                "దాచినాపల్లె",
                "చెన్నపట్నం",
                "రైల్వే స్టేషన్"
            ],
            "content": "దాచినాపల్లె అనే గ్రామంలో బ్రహ్మన్న\nఅనే కుట్టుపనివాడు ఉండేవాడు. అక్కడ\nజీవనం గడవక అతను కుటుంబాన్ని\nతీసుకొని చెన్నపట్నం చేరుకొన్నాడు. బస్తీ\nచేరుకున్నప్పటినించి చేతినిండా పనికలిగి,\nసుఖంగానే కాలక్షేపం గడచిపోతున్నది.\nఒక్క ఆరుమాసాలు అయేసరికల్లా బ్రహన్న\nబాగా ఆర్జించి, కొంతసొమ్ము నిలవకూడా\nచేశాడు.\nఇంతలో సంక్రాంతిపండగరాగా, అతని\nభార్య \"ఏమండీ! మనం దేశం విడిచి\nఏడాది దాటిందే. ఒక్కసారి ఊరికి పోయి\nమనవాళ్లను చూచి వద్దాం” అంటూ మన\nసులో కుతూహలం వెల్లడించింది.\n\"ఓ, అలాగే వెళదాం. నీ కోరిక\nతీర్చటంకంటే నాకు కావలిసిందేమిటి?\nనీ సరదా నా సరదా కాదా?” అన్నాడు\nబ్రహ్మన్న. కాతాదారులకు తెలిస్తే, పండ\nగకు బట్టలు కుట్టియివ్వందే వదలరని\nతలచి, దశమీ బధవారంరోజున తెల్లవారి\nఆరుగంటల ప్యాసెంజరులోనే వెళదాము\nఅని నిశ్చయించుకొన్నారు.\nఏస్టేషనులో ఐనా మరొక్కగంటకు\nరైలు వస్తుందనగా టికెట్లు ఇస్తారు. కాని\nచెన్నపట్నంలో అలాకాదు. ఉదయం\nమొదలు సాయంకాలంవరకూ టి కెట్లు\nఅమ్ముతూనే వుంటారు. అందుకని ప్రయా\nణీకులు తొక్కిడి లేకుండా ముందుగానే\nకొనుక్కుని ఉంచుకొంటారు.\nఇప్పుడు బ్రహ్మన్న ఉత్సాహంకొద్దీ\nపోయి మంగళవారం ఉదయానే రెండు\nటికెట్లు కొని, కోటుజేబులో పెట్టుకొని\nఇంటికి చక్కావచ్చాడు. దంపతు లిద్దరూ\nకలిసి మధ్యాహ్నమల్లా శ్రమపడి ఆకు\nపచ్చ ట్రంకులో బట్టలూ సామానులూ\nసర్దుకొన్నారు. మళ్ళీ వ్యవధి ఉంటుంది\nఅయితేం అనుకొన్నట్టు తెల్లవారుజామునే\nలేచాడు. భార్యను లేపాడు. ఇద్దరూ\nస్నానం చేసుకొని, చద్దన్నం తినేసి,\nదుస్తులు వేసికొన్నారు.\nఇక బయల్దేరదాము అనుకొనేసరికి\n\"టికెట్లు ఆనవాలుగా ఉన్నాయా?” అని\nబ్రహ్మన్నను భార్య అడిగింది. బ్రహ్మన్న\nకంగారుపడుతూ అక్కడ వెతికాడు,\nఇక్కడ వెతికాడు, ఇల్లంతా గాలించాడు.\nకొంతసేపు ఆలోచించగా, అతడు టికెట్లు\nకొని చారలకోటులో పెట్టినట్టూ, ఆ కోటు\nట్రంకు అడుగున సర్దేసినట్టూ గుర్తు\nవచ్చింది.\nఅప్పటికి ఆరు కొట్టటానికి ముప్పైఐదు\nనిమిషాలు తక్కువగా వుంది.\nబ్రహ్నన్న అప్పుడు భార్యను\nకోప్పడుతూ 'ట్రంకుపెట్టె తాళంచెవిఇవ్వ'\nమన్నాడు. కంగారులో ఆమె అక్కడ\nవెతికింది, ఇక్కడ వెతికింది, ఇల్లంతా\nగాలించింది. ఎక్కడా కనపడలేదు.\nకాస్తంత స్తిమితపడి ఆలోచించగా, ఆ\nతాళంచెవి చీరకొంగున ముడి వేసినట్టు\nఆమెకు జ్ఞాపకం వచ్చింది . 'ఓసి నీ\nదుంపతెగా ఆచీరయేదే?' అంటూ వేగిర\nపెట్టాడు, బ్రహ్మన్న. 'చీర చాకలికి\nవేశాను. వేసేముందు తాళంచెవి విప్పి\nబొట్టుపెట్టెలో పెట్టినట్టు జ్ఞాపకం' అని\nచెప్పింది ఆమె.\n'ఐతే బొటుపెట్టె ఏదీ?' అని బ్రహ్మన్న\nకంగారుగా ప్రశ్నించాడు.\n\"అబ్బాయి ఏడుస్తూవుంటే ఊరుకో పెట్ట\nడానికని. వాడికి ఇచ్చాను” అన్నది ఆమె.\nగబగబలాడుతూ దంపతులిద్దరూ పిల్ల\nవాడు ఆడుకొంటున్న చోటికి పోయిచూచే\nసరికి ఇక నేముంది, ట్రంకుపెట్టె తాళంచెవి\nగొంతుకపడి వాడు ఉక్కిరిబిక్కిరి అవు\nతున్నాడు! ఇదిచూచి బ్రహ్మన్న కూ\nభార్యకూ మతిపోయినట్టయింది. బ్రహ్మన్న\nధైర్యం తెచ్చుకొని, ఉపాయంచేసి, కుర్ర\nవాడిచేత డోకించేసరికి, తాళం చెవి\nబొళక్కు మని బయటపడింది.\nఅప్పటికి పావు తక్కువ ఆరు ఐంది.\nక్షణమైనా ఆలస్యం చేయక, వారు\nఆ తాళంచెవి పట్టుకువెళ్లి, ఆకుపచ్చ\nట్రంకు తెరచి, పెట్టె అడుగునవున్న\nచారల కోటుజేబులోనించి రెండు టికెట్లూ\nఇవతలకుతీసి, తిరుగా పెట్టె సర్దుకొనేసరికి\nఆరుగంటలకు పది నిమిషాలు వుంది.\n'ఐనా పరవాలేదు. మన ఇంటికీ\nస్టేషనుకీ దగ్గరే కనుక రైలు కదులుతూ\nవున్నా ఎక్కెయవచ్చు' అని బ్రహ్మన్న\nగుండె నిబ్బరం తెచ్చుకుని, భార్యనూ\nపిల్లవాడినీ వెంటబెట్టుకుని, పక్కచుట్ట\nచంకను బెట్టుకొని బయల్దేరాడు.\nబయల్దేఁ నాలుగడుగులు వేశారో లేదో\nఆ కంగారులో డబ్బసంచీ ఇంట్లో వదిలేసి\nనట్టు జ్ఞాపకం వచ్చిందతనికి. దేవుడా\nఅంటూ వెనక్కిపోయి, పర్సు వెతుక్కుని\nపట్టుకవచ్చాడు, బ్రహ్మన్న.\nఅప్పటికి ఆరుకి ఐదు నిమిషాలు\nమాత్రమే ఉన్నది.\nతీరా మళ్లీ బయల్దే3 పదిగజాలు సాగే\nటప్పటికి \"ఏమండీ, ఇంటితాళం సరిగా\nపడిందో లేదో జాగర్తగా లాగిచూశారా?\nచూడబోతే కాలమానం బాగులేదు...”\nఅని అనుమానం పెట్టింది బ్రహ్మన్న భార్య.\n'ఆడవాళ్లతో ప్రయాణం... ఎప్పుడూ\nయింతే?' అని భార్యపైన కారాలూ మిరి\nయాలూ నూరుతూ 'మీరు నడుస్తూ\nవుండడి' అని వాళ్లతో చెప్పి బ్రహ్మన్న మళ్లీ\nఇంటికి పోయి తాళం జాగర్తగా లాగి\nచూచి తిరిగివచ్చాడు.\n'అడుగడుక్కీ అనుమానాలు వస్తు\nన్నాయి, అందుచేత రైలుకి పోవటానికి\nఆలస్య మైపోతున్నది ' అనే వుద్దేశంతో\nబ్రహ్మన్న ప్రయాణపు సరంజామంతా\nసరీగా ఉన్నదీ లేనిదీ మళ్లీ ఒక్కసారి\nనిదానంగా చూచుకొన్నాడు: \"ఇదుగో\nకోటుంది. కోటుజేబీలో రెండు టిక్కెట్లూ\nఉన్నయ్. డబ్బుసంచి వున్నది. ఆకుపచ్చ\nట్రంకుపెట్టె వున్నది. పక్క చుట్ట ఉంది.\nతాళంచెవి ఉన్నది. దేముడు మేల చేస్తే\nఅబ్బాయి ఉన్నాడు. నా భార్య ఇక్కడే\nవుంది, నేనూ వున్నా ను...\" దారిలో\nఇలా అనుకొంటూవుండగానే టంగ్ టంగ్- 1\nమని ఆరుగంటలూ కొట్టేసింది. రైలు\nకూసిన చప్పుడుకూడా వినబడింది.\nఇంతలోనే స్టేషనునించి వస్తున్న\nప్రయాణీకులు రైలు వెళ్లిపోయిందని\nచెప్పారు. చేసేదేముందీ? కంగారుపడే\nబ్రహ్మన్న దంపతుల ప్రయాణం చివరికి\nఇలా తేలింది.\nతీరా బ్రహ్మన్న ఇంటికి తిరిగివచ్చేసరికి\nకాతాదారు లందరూ వానిని చుట్టేసి, \"ఏం\nబ్రహ్మన్నా! మా పండగ దుస్తులు కుట్టి\nయివ్వకుండా పోదామంటే ప్రయాణం.\nసాగుతుం దనుకున్నావా? నీకు తగిన శాస్తి\nజరిగిండిలే\" అంటూ అతన్ని వేళాకోళం\nచేశారు. బ్రహ్మన్న కిక్కురుమనలేదు.",
            "book_page_end": 38
        },
        {
            "title": "తగిన కానుక",
            "book_page_start": 39,
            "pdf_page_start": 39,
            "pdf_page_end": 44,
            "author": "యన్. కళ్యాణి",
            "genre": "పౌరాణికం/నీతి కథ",
            "moral": "దైవభక్తి, పట్టుదల, మాట నిలబెట్టుకోవడం, మరియు భార్యపై ప్రేమ గొప్పవి.",
            "keywords": [
                "ఇందువదన",
                "కృపావర్మ",
                "ధర్మగుప్తుడు",
                "కాంతివజ్రం",
                "దైవభక్తి"
            ],
            "characters": [
                "ధర్మగుప్తుడు (మగధ రాజు)",
                "ఇందువదన",
                "కృపావర్మ (కళింగ రాజు)",
                "మంత్రి",
                "ముసిలి బెస్తవాడు",
                "గుంటనక్క",
                "గరుడపక్షి"
            ],
            "locations": [
                "మగధదేశము",
                "కళింగరాజ్యము",
                "దేవి ఆలయం",
                "నది"
            ],
            "content": "పూర్వకాలమందు మగధదేశాన్ని ధర్మ\nగుప్తుడు అనే రాజు పాలించుతూ ఉండే\nవాడు. ఆయనకు ఒక్కగానొక్క కుమార్తె\nఆమె సాటిలేని రూపసి, దైవభక్తి కలదిన్ని\nఅపురూపంగా పుట్టిన ఆ సౌందర్యవతిని\nచూచుకొని, రాజు మురిసిపోయేవాడు.\n\" నా ముద్దుబిడ్డ ఇందువదనను ఎప్పటి\nశైనా దైవభక్తి గల ఒక మహారాజుకి ఇచ్చి\nపెళ్లిచేస్తాను” అంటూ ప్రతిజ్ఞ పూనాడు.\nఇందువదన పెరిగి పెద్దదైంది. దేశ\nదేశాల నుంచి ఎందరెందరో శ్రీమంతులు\nపిల్లను చూడవచ్చేవారు. కానైతే, తను\nఅనుకొన్న సుగుణాలన్నీ ఒక్కరిలోనూ\nకనపడకపోవటంచేత, ధర్మగుప్తునికి\nఏవళ్లూ నచ్చలేదు. కనుక, ఆ వచ్చినవాళ్లు\nవచ్చిన దారినే మరలిపోయేవారు.\nఇందువదన విరక్తిభావంతో ఒకరోజున\nగదిలో కూర్చుని, ఆలోచింప సాగింది:\n\"జీవితమంటే ఇదేనా ? - తిండి, నిద్రా\nతప్ప మరేమీ వ్యాపకంలేదా? నేను ఒంటి\nపాటుగా బ్రతకవలసిందేనా?” అని.\nఅలా విచారిస్తుండగా కోటలో ఏదో సందడి\nవినవచ్చింది.\nఅదివిని \" ఏమిటీ సందడి? నా జీవి\nతంలో ఒక గొప్ప మార్పు రాబోతుందని\nమనస్సు మరిమరి చెబుతున్నదే! ఈ\nసందడి అటువంటి మార్పునకు సంబంధిం\nచినదై వుంటుందా!\" అని అనుకొన్నది\nఅంతలోనే చెలికత్తెలు ఉరుకులు\nవేసుకొంటూవచ్చి, ఇందువదనను చుట్టేసి\nకొత్తగా చూడవచ్చిన కళింగరాజకుమా\nరుని గురించి ఉబుసులాడజొచ్చారు. వారు\nఊసులాడుకొంటూండగానే మంత్రి వచ్చి\nఆమెను రాజువద్దకు తీసుకపోయాడు.\nధర్మగుప్తుడు ఆమెను చేరదీసుకొని,\n\"అమ్మా! మన అదృష్టం ఫలించి,\nఈనాటికి నీకు తగిన సంబంధం వచ్చింది”\nఅంటూ, కళింగరాజకుమారుని గురించిన\nవివరాలన్నీ ఆమెకు తెలియచెప్పాడు.\nతండ్రి చెప్పినదంతా శ్రద్ధగా విన్న\nతరువాత ఇందువదన \"నాయనగారూ !-\nమీరు చెప్పిన ఐశ్వర్యము లన్నిటికంటే\nనాకు నా దేవిని సంతోషపెట్టడమే ఎకువ.\nకళింగరాజకుమారులు నా దేవికి తగిన\nకానుకను ఈయగలరా?” అని అడిగింది.\n\"తప్పకుండా ఇస్తాడమ్మా! చిన్ననాటి\nనుంచీ అతన్ని నేను ఎరుగుదును.\nనీలాగనే దైవపూజ అంటే ఆసక్తికలవాడు.\nకనుకనే, ఈ సంబంధానికి వప్పుకొన బుద్ధి\nపుట్టింది నాకు” అని తండి చెప్పేసరికి,\nఇందువదన ఆనందంతో సమ్మతించింది.\nమరికొద్ది రోజులకే మంచిముహూర్తాన,\nఇందువదనను కళింగరాజకుమారుడైన\nకృపావర్మకు ఇచ్చి వివాహం చేశారు. ఆమె\nఅత్తవారింటికి బయల్దేరి వెళ్ళేరోజున తన\nదేవి ఆలయానికి వెళ్లి, భక్తితో పూజించి\n\"కళింగరాజ్య మంతటిలో దొరికే విలువైన\nవస్తువు నీకు కానుకగా సమర్పించు\nకొంటాను తల్లీ!” అని మొక్కింది.\nఇందువదన, కృపావర్మ చిలుకా\nగోరింకలవలె అన్యోన్యంగా ఉండేవారు.\nఆమె ఏమి కోరినప్పటికీ, తలుచుకొన్నం\nతనే సమకూర్చేవాడు కృపావర్మ. ఆమె\nసంతోషమే తన సంతోషంగా ఎంచి, ఇందు\nవదనను అపురూపంగా చూచుకొంటు\nన్నాడు. ఇంత చేసినా, ఆమె ఏదో ఒక విధ\nమైన బెంగతో ఉన్నట్టు కనపడేది. ఆమెలోని\nవైరాగ్యభావం కనిపెట్టిన కృపావర్మ, ఒక\nరోజున ఆమెను బుజ్జగించి, ఈ విచారము\nనకు కారణమేమిటని అడిగేటప్పటికి, తను\nదేవికి చేసిన వాగ్దానంగురించి వెల్లడించింది.\n\"ఈపాటి దానికి ఇంత బెంగ ఎందుకు?\nమనరాజ్యంలోకల్లా విలువైన వస్తువులు\nతెప్పించుతాను. అందులో నీకు నచ్చినది\nతీసుకుని దేవికి సమర్పించవచ్చు. నీ\nకోరిక తీర్చడంకంటె నాకు కావలసిన\nదేమున్నది?” అని తక్షణమే రాజ్యంలోని\nగొప్పగొప్ప వర్తకులందర్నీ పిలిపించాడు.\nవారు చిత్రవిచిత్రమైన కానుకలెన్నో\nపట్టుకువచ్చి రాజు ఎదట ఉంచారు. ఇందు\nవదన అవన్నీ వేడుకతో పరిశీలించగా,\nఅన్నింటిలోనూ ఒకే ఒక వస్తువు ఆమెను\nఆకర్షించింది. అదే కాంతివజ్రం!- అది\nఉన్న చోటునుంచి చుట్టూ ఒక క్రోశెడు\nదూరంవరకూ ప్రకాశిస్తూ వుంటుంది.\nతన ఇందువదన ప్రియంగా ఎంచుకొన్న\nఅపురూపవస్తువు లభించినందుకు\nకృపావర్మకూ అపరిమితమైన సంతోష\nమైంది. లక్షలకొద్ది వరహాలుపోసి ఆ కాంతి\nవజ్రాన్ని కొని, భార్యకు ఇచ్చాడు. ఆమె\nఆనందానికి మేరలేకపోయింది.\nదంపతు లిద్దరూ కలిసి మగధరాజ్యా\nనికి కాలినడకను యాత్రచేసి, అపరూప\nమైన ఆ కాంతివజ్రాన్ని దేవికి సమర్పించి\nవద్దామని నిశ్చయించుకొన్నారు.\nమరునాడు వారు మగధరాజ్యా\nపాదచారులై బయలుదేరి గుట్టలు, పుట్టలు, మెట్టలు, మహారణ్యాలు దాటుకుని, చివ\nరకు ఒక పెద్ద నదివద్దకు చేరుకొన్నారు.\nఆ నది దాటినతరువాత మగధరాజ్యానికి\nఇంకకొంచెం దూరమే ఉన్నది. దంపతులు\nఉత్సాహంతో నదినిదాటి, గట్టుపైన నిల\nబడ్డారు. కొంచెం విశ్రాంతి తీసుకుని,\nతరవాత మళ్లీ కాలు సాగించుదామని\nఅనుకుంటుండగా, కాంతివజ్రం యొక్క\nకిరణాలు ప్రసరించటం కనబడలేదు.\n\"ఇదేమిటి విడ్డూరం!- నేను స్వయంగా\nచేతితో జాగ్రత్తగా పట్టుకొని వుంటినే.\nవజ్రం ఏమైపోయింది!\" అంటూ కృపావర్మ\nకంగారు పడ్డాడు. ఇందువదనకు తత్తర\nపాటు కలిగింది, \"బహుశా, అది వీటిలో\nజారిపోయివుంటుందని తలచి, దాన్ని వెతికి\nతీసుకురాగలిగినవాళ్ళకు \"ఏమి కోరు\nకుంటే అది ఇస్తాము” అని కృపావర్మ\nఅక్కడి బెస్తవాళ్ళతో అన్నాడు.\nయువకు లందరూ 'మావల్ల కా' దంటే\n'మావల్ల కా 'దని తప్పుకొనిపోయారు. కాని,\nఒక ముసిలివాడుమాత్రం వారి ఎదటికి\nవచ్చి \"స్వామీ !- నాకు ఒక్కటే కోరిక\nఉన్నది, అది నెరవేరిస్తే ప్రాణానికైనా\nతెగించి, మీరు కోరిన కాంతివజ్రం పట్టి\nతెస్తాను\" అన్నాడు. అది యేమిటని\nకృపావర్మ అడిగితే, \"నాకు ఒకే ఒక\nకుమారుడు ఉన్నాడు. వాడికి మర్యాదగల\nజీవనోపాధి కల్పించాలి” అన్నాడు. “తప్పక\nఅలాగే చేస్తా\"నని కృపావర్మ వాగ్దానం\nచేసేసరికి ముసిలివాడు బుడుంగున ఏటి\nఅడుగునకంటా మునిగిపోయి, అనేకమైన\nజలచరాలతోనూ, కూృరసర్పాలతోనూ\nపొట్లాడి జయించి, చివరకు ఒక బ్రహ్మాండ\nమైన చేపను లాక్కొని వచ్చాడు.\n\"స్వామీ !- మీ వజ్రాన్ని మింగిన చేప\nఇదే...” అని అనేటంతలో ఆ చేప, తన\nపెద్ద వాలముతో ముసిలివాణ్ణి ఒక్క దెబ్బ\nకొట్టింది. దెబ్బతో వాడు నీటిలో అలానే\nసోలిపోయి, మరి కనపడకుండా పోయాడు.\nకృపావర్మ ఆ చేపను కోసి వజ్రం\nబయటకు తీసేసరికి, వింత చూడటానికి\nచుట్టూ జనం మూగారు. కాంతివజ్రం\nదొరికినందుకు దంపతులు సంతోషిస్తూ,\nఇక బయల్దేరి పోదామనుకుంటూవుండగా,\nఎక్కడినించో ఒక గుంటనక్కవచ్చి ఆ\nవజ్రాన్ని నోట కరుచుకుని పరుగుతీసింది.\nకృపావర్మ ఆ గుంటనక్కను వెంబ\nడించాడు. అది అతి వేగంగా మూడు\nక్రోసులుదూరం పరుగెత్తి, ఆ వజ్రాన్ని ఒక\nతుప్పలో వదిలేసి మాయమైంది. పాపం,\nకృపావర్మ కాయకష్టంపడి, ఆ మూడు\nక్రోసులూ నక్క వెంట పరుగెత్తి, ఆది వది\nలేసినవజ్రాన్ని ఎలాగో మళ్లీ పట్టుకున్నాడు.\nదంపతులు అలసట తీర్చుకుందామని\nఒక చెట్టుకింద నడుము వాల్చి ఉబుసులు\nచెప్పుకొంటూవున్నారు. దేవి దర్శనం\nచేసుకొని, అపూర్వమైన ఈ కాంతివజ్రం\nసమర్పించుదామని ఇందువదన ఎంతో\nఆత్రపడుతూవుంటే, తలవని తలంపుగా\nఇటువంటి ఆటంకాలు తగిలి, ఆలస్యమై\n_ పోతున్నదే అని ఆమె కించపడజొచ్చింది.\nవారు ఇలా ప్రసంగించుకొంటూ\nవుండగా, కృపావర్మ ఎంతో భద్రంగా\nతలక్రింద పెట్టుకొనివున్న కాంతివజ్రాన్ని\nఒక గరుడపక్షి వచ్చి తన్నుకుపోయింది.\nఅదేమి చిత్రమో కాని, ఆ గరుడపక్షి తన\nదారిని తను ఎగిరిపోక, వారికి అందు\nబాటులో ఉండి, చుట్టూ తిరుగసాగింది.\nఇదిచూచి ఇందువదన, \"పక్షి పట్టుక\nపోయిన వస్తువు ఇంక దొరికేదేమిటి? అది\nకేవలమూ అసాధ్యం.” అనుకొని నిస్పృహ\nచెందింది. 'నా దేవిని సంతోష పెట్టలేక\nపోయాను, మాట నిలబెట్టుకో లేకపోయిన\nదురదృష్టవంతురాలు. నేను ఉండేమి\nలేకేమి?' అని ఆమె తనను తనే నిందించు\nకొంటూ, ఆ గరుడపక్షి ఎగురుతున్న దారినే\nవెంబడించింది.\nతనకి ఇష్టంలేకపోయినా కృపావర్మ\nభార్యమీది ప్రేమచేత, ఇందువదన వెంట\nపోజొచ్చాడు. ఈ విధంగా, గగనమార్గాన\nగరుడపక్షి, భూమిమీద కృపావర్మ ఇందు\nవదనలూ ఆలా తిరుగుతూనే వున్నారు.\nకొంతదూరం అలా పోయిన తరువాత\nగరుడపక్షి వాయువేగంతో ఈశాన్యదిక్కుకు\nఎగిరిపోయి అదృశ్యమయింది. దంపతులు\nఆ పక్షిని ఇక వెంబడించలేక, అది ఎగిరి\nపోయిన దిక్కున అంతులేని దూరం నడువ\nజొచ్చారు. చీకటి పడేవరకు తిరిగి తిరిగి,\nవారు ఏమీ తోచక చతికిలబడ్డారు.\nమరి కొంచెం సేపటికి ఆ కటిక చీకటిలో\nఒక దిక్కున గొప్ప వెలుగు కనిపించేసరికి\nఆవెలుగు ఏమిటో వారు సరిగ్గాగుర్తించలేక\nపోయారు కాని, అటువంటి వెలుగుతో\nవారికి ఇంతకుముందు పరిచయం ఉన్నట్టు\nమనస్సుకు తట్టింది. ఈ విడ్డూర మేమిటో\nచూచి తెలుసుకోవాలెననే కుతూహలంతో,\nలేనిబలం తెచ్చి పెట్టుకొని, ఆ వెలుగు కన\nపడే దిక్కుకు కాలు సాగించారు.\nఎలా ఐతేనేం, ఆ స్థలం చేరుకోగా, అది\nఒక దేవాలయంలో వెలుగుతూవున్న జ్యోతి\nలాగా కనపడింది. తీరా లోపలకు వెళ్ళి\nచూచేసరికి, వారి ఆశ్చర్యానికి అంతులేక\nపోయింది. అది ఇందువదనకు ఇష్టదైవము\nఐన దేవి ఆలయం! ఆలయంలో దేవి\nశిరస్సునుండి ప్రకాశిస్తూవున్నది వారు\nపోగొట్టుకొన్న ' కాంతివజ్రం!!' తమకు\nదారి తెలియకుండానే ఆ కటికచీకటిలో\nవారు మగధరాజ్యంలోకి వచ్చేశారు.\nఇంతకుపూర్వం అనేకమైన కష్టాలు\nపడవలసిరావటం, ఇప్పుడు ఈ విధంగా\nవారి సంకల్పం సిద్ధించి మేలు చేకూరటం,\nఇదంతా ఆ దేవి మహిమ తప్ప వేరు\nకాదని వారు నమ్మారు. అప్పటినించి వారికి\nదైవభక్తి మునుపటికంటె కూడా ఎక్కు\nవైంది. భక్తురాలైన తన కుమార్తెకు తగిన\nభర్త దొరకటం గొప్ప అదృష్టంగా\nభావించాడు ధర్మగుప్తుడు. దేవికి తగిన\nకానుక సమర్పించగలిగానని ఇందువదన\nపొంగిపోయింది. అనుకూలవతి అయిన\nభార్య దొరికినందుకు కృపావర్మ\n'కృతార్ధుణ్ణి' అనుకొన్నాడు.\nఇందువదన, కృపావర్మలు మళ్ళీ తమ\nరాజ్యం చేరుకొన్న వెంటనే బెస్తవాని\nకొడుకును పిలిపించి, అతన్ని సేనాధిపతిగా\nనియమించి, మాట నిలబెట్టుకొన్నాడు.",
            "book_page_end": 44
        },
        {
            "title": "రక్షరేకు",
            "book_page_start": 45,
            "pdf_page_start": 45,
            "pdf_page_end": 48,
            "author": "తాతపూడి వీరవెంకటనత్యం",
            "genre": "సాహసం",
            "moral": "ధైర్యం మన మనసులో నుంచే పుడుతుంది. నమ్మకం ఆత్మవిశ్వాసాన్ని పెంచుతుంది.",
            "keywords": [
                "రక్షరేకు",
                "శేషారెడ్డి",
                "ధైర్యం",
                "ఆత్మవిశ్వాసం",
                "పల్నాడు",
                "యుద్ధం"
            ],
            "characters": [
                "చంద్రమ్మ (అమ్మమ్మ)",
                "ధర్మమ్మ (తల్లి)",
                "శేషారెడ్డి",
                "కొండవీటి రాజు",
                "నవాబు"
            ],
            "locations": [
                "పల్నాటి సీమ",
                "కొండవీడు రాజ్యం"
            ],
            "content": "పల్నాటి సీమలో ఒకపల్లె ఉంది. ఆపల్లెలో చంద్రమ్మ అనే ఒక ముసలమ్మ\nఉంది. ఆ ముసలమ్మకు ధర్మమ్మ అనే\nకూతురూ, ఆ కూతురికి శేష అనే ఒకే\nఒక్క కొడుకూ ఉన్నారు. ధర్మమ్మ మగడు\nహనుమారెడ్డి, చంద్రమ్మభర్త చెంగారెడ్డి\nగొప్పవీరులు. ఆ అల్లుడు మామ లిద్దరూ\nపలనాటి యుద్ధంలో తమ రాజు పక్షాన్ని\nశౌర్యంతో పోరాడి ప్రాణాలు విడిచి వీర\nస్వర్గం పొందేరు. శేషు అప్పటికి ఆరు\nనెలలేనా నిండని నూనెబిడ్డ. వాణ్ణి ఎంతో\nఅప్యాయంగా పెంచుకొంటూ, ఆ తల్లీ\nఅమ్మమ్మా భర్తలు పోయారన్న దుఃఖం\nదిగమ్రింగుకున్నారు.\nపిల్లం వయసులో శేషు ఒకమాటు\nపిడుగు చప్పుడుకి జడుసుకున్నాడు పెరిగి\nపెద్దవాడు అయినా, ఆ అదటూ భయమూ\nవాణ్ణి పట్టుకు వదలలేదు. తోటిపిల్లలంతా\nవాణ్ణి ఉత్తి పిరికిపందక్రింద జమ కట్టి,\nఎదురు ఐనప్పుడల్లా వాణ్ణి వేళాకోళాలుచేసి\nఏడిపిస్తోండేవారు.\nశేష పిరికితనాన్ని చూసి, ధర్మమ్మా,\nచంద్రమ్మా చాలా విచారించారు. ఆ\nపిరికితనం ఎలా పోగొట్టడమా అని వాళ్ళు\nరాత్రిం బళ్ళు ఆలోచించారు. ఆఖరికి\nచండ్రమ్మకు ఒక ఆలోచన తట్టింది. ఒక\nనాడు శేష తోటి పిల్లలతో ఆటలకు వెళ్ళి\nమామూలు ప్రకారం వాళ్ళచేత దెబ్బలుతిని\nయేడుస్తో వచ్చాడు. చంద్రమ్మ వాణ్ణి\nచూసి \" ఎవళ్ళయినా కొడితే తిరగబడి\nబాదాలి కాని, చచ్చు నాగమ్మలాగ\nఏడుస్తో రావటం ఏమిటి? మీ నాన్నా,\nతాతా నీకుమల్లే భయపడ్డారా? కత్తులు\nపుచ్చుకుని యుద్ధానికెళ్ళి శత్రువుల్ని\nసంహరించేసేవారు. నువ్వు కూడా వాళ్లలాగే,\nవీరుడవై యుద్ధానికి వెళ్ళాలి” అన్నది.\n\"అమ్మో! యుద్ధమే? ఆమాట చెపుతేనే\nనాకు గుండెలు కొట్టుకుంటున్నయి.”\nఅన్నాడు. శేష.\nఅందుకు ఆమె, \" అబ్బాయీ! నీకు\nవచ్చిన భయమేమీ లేదు. గొప్ప తపశ్శాలి\nఐనటువంటి ఒక మహాయోగి ఇచ్చిన రక్ష\nరేకు మహిమవల్ల నీ తండ్రి తాతలు యుద్ధా\nలలో విజయం పొందారు. దానిని ధరిం\nచటంవల్ల మనిషిలో వీరలక్షణాలు పుట్టు\nకొస్తయి. ఏమంటే ఆయన మీనాయనకూ,\nతాతకూ ఇచ్చివెళ్ళిన రక్షరేకులు రెండూ\nఇప్పుడు మనింట్లోనే ఉన్నాయి. వాటిల్లో\nఒకటి నువ్వు కట్టుకుని వెళ్ళు. అది నీ\nవంటిమీద ఉన్నంత కాలం నీవు బలవంతు\nడపూ ధైర్యముతు కపూ అవుకావు. ఎవళ్ళూ\nనిన్ను ఏమీ చెయ్యలేరు\" అన్నది.\n\"సరే \" అన్నాడు శేషారెడ్డి. చంద్రమ్మ\nలోపలికివెళ్ళి, తన సందుగుపెట్టెలో\nఏనాటినుంచో పడి ఉన్న రాగి నానుకోడు\nఒకటి పైకి తీసి, దానికొక తాడుకట్టి తెచ్చి\nమనమడికి ఇచ్చింది. శేషారెడ్డి అదినిజంగా\nయోగీశ్వరుడు ఇచ్చి వెళ్ళిన రక్షరేకు అనే\nఅనుకుని, వెంటనే దాన్ని తన దండకు\nకట్టుకున్నాడు. దాని మహిమను పరీక్షించా\nలని తోచి వాడు ఒక్క క్షణంకూ డా\nఅక్కడ నిలబడక పిల్లలంతా బొంగరాలు\nతిప్పుకునే మైదానంలోకి పరుగెత్తి వెళ్ళేడు.\n\"ఇంక ఎవరువస్తారో రండి డొక్క\nచీల్చేస్తాను !” అని అరిచాడు. పిల్లలండరికీ\nఆశ్చర్యం వేసింది. 'ఏమిటర్రా అలా\nచూస్తో నిలబడిపోయారు, పట్టుకుని చిత\nగ్గొట్టక?' అన్నాడు వాళ్ళ నాయకుడు.\nఒక్క మాటుగా వాళ్ళందరూ శేషారెడ్డిని\nచుట్టు ముట్టేరు. ఐతేం? శేషారెడ్డి అదివరకు\nమల్లే గాకుండా శివమెత్తిన వాడిలాగ ఎగిరి\nపడ తో తలకొక గుద్దూ ఇచ్చుకున్నాడు.\nమదపుటేనుగులగుంపులో దుమికిన\nసింహపు పిల్లకుమల్లే గర్జిస్తో వాళ్ళందర్నీ\nచెల్లా చెదరు చేసేశాడు. 'వీడికి ఈ కొత్త\nబలం ఎక్కడనుంచి వచ్చిందిరా?' అను\nకుంటూ వాళ్ళంతా దెబ్బలు తగిలినచోట\nతడుముకుంటూ పారిపోయారు. శేషారెడ్డి\nవిజయగర్వంతో ఇంటికి పోయి, 'రక్షరేకు\nపనిచేసింద'ని ఎగురుతో అమ్మమ్మకు,\nచెప్పేడు. చంద్రమ్మ తన యుక్తి ఫలించి\nనందుకు లోలోపల సంతోషించింది.\nశేషారెడ్డి పెద్దవాడై కత్తిసాము నేర్చి,\nకొండవీడు రాజ్యానికిపోయి, ఆ రాజుగారి\nసేనలో చేరేడు. కొద్దికాలానికే అతడు\nతండ్రినీ, తాతనూ మించిన వీరుడనిపించు\nతున్నాడు. కొండవీడు రాజు, అతని ధైర్య\nసాహసాలకు మెచ్చుకొని, ఒక చిన్న సైనిక\nదళానికి అతన్ని అఢపతిగా చేశాడు,\nఇది జరిగిన కొద్దిరోజులకే కొండవీటి\nరాజు శత్రురాజులమీదికి దండెత్తిపోవలసి\nవచ్చింది. దుర్గాన్ని కాపాడుతూ ఉండ\nటానికి శేషారెడ్డిని అతని సైన్యంతో అక్కడ\nఉంచేసి రాజు, తక్కిన సైన్యమంతా\nవెంటబెట్టుకుని దండయాత్ర సాగించాడు.\nఈ సంగతి తెలిసిన నవాబు ఒకడు కొండ\nవీడును వశంచేసుకోవటానికి ఇదే సమయ\nమని తలచి, తన సైన్యంతో వచ్చి ఆ\nదుర్గాన్ని ముట్టడించాడు. దుర్గాన్ని రక్షి\nస్తోన్న శేషారెడ్డి సైన్యం నవాబు సైన్యంతో\nపోల్చి చూస్తే చాలా తక్కువ. తండోప\nతండాలుగా వచ్చి పడుతూన్న నవాబు\nసైన్యాన్ని చూచేటప్పటికి శేషారెడ్డి కి\nమొదట చాలా ఆధైర్యంవేసింది.\nఅతనికి మొలలో ఉన్న రవి రేకుమాట\nజ్ఞాపకానికొచ్చి గొప్ప ధైర్యం వచ్చింది.\nనవాబు ముట్టడిచేశాడన్న వార్తను\nతెలియచెయ్యటానికి అతడు వెంటనే తన\nరాజుగారివద్దకు చారులను పంపి, తన\nసైనికులతో కోట దర్వాజావద్ద నిలపడి\nవచ్చిన శత్రుసైనికుల నండర్నీ నరకటం\nమొదలెట్టేడు. అతని సాహసం చూసేటప్ప\nటికి అతని సైనికులకు కొండంత ఉత్సాహం\nవచ్చి, వాళ్లల్లో ఒక్కొక్కడూ నూరుమంది\nపెట్టుగా, శత్రువుల్ని నరకటం మొద\nలెట్టేరు. తృటిలో కొండవీడు తమ వశమౌ\nతుందనుకుని వచ్చిన నవాబు సైన్యం\nకోటలో ప్రవేశించ లేక పోవటమేగాక,\nచాలామంది హతులైనారు.\nఇంతలో దండయాత్రకు వెళ్లిన కొండ\nవీటి రాజు సైన్యంతో వెనక్కి తిరిగివచ్చి\nనవాబు సైనికుల్ని డీకొన్నాడు. ఒకప్రక్క\nరాజుగారి సైన్యం రెండోప్రక్క శేషారెడ్డి\nసైన్యం నవాబు సైనికుల్ని డీకొని చెల్లా\nచెదరుచేసి తరిమివేశాయి. తను వచ్చే\nవరకూ కోట శత్రువులకు చిక్కకుండా\nరక్షించగలిగినందుకు రా జు శేషారెడ్డిని\nమెచ్చుకుని, ఎన్నో బహుమానాలూ, బిరు\nదులూ ఇచ్చి గౌరవించాడు. శేషారెడ్డి\nబహుమతులన్నీ తెచ్చి అమ్మ మ్మ కు\nచూపెట్టి, \"అమ్మమ్మా, ఇదంతా నువ్వు\nకట్టిన రక్షరేకు యొక్క మహిమయే\nసుమా !” అన్నాడు.\nచందమ్మ ఏనాడో తాను మనుమడి\nమొలలో కట్టిన ఆ రాగి నానుకోడు మాట\nమరిచేపోయింది! మనుమడు జ్ఞాపకం\nచేసేటప్పటికి, \" నాయనా, అది ఇంకా\nమొలలోనే ఉందా? దానిని నువ్వు నిజంగా\nరక్షరేకు అనే అనుకుంటున్నావా?” అం ది\nశేషారెడ్డి తెల్లబోయి, \"అది రక్షరేకు\nకాదా? యోగి ఇవ్వలేదా?” అని\nఆడిగేడు.\nదానికి చంద్రమ్మ, \"యోగీలేడు; రక్ష\nరేకూ లేదు. ఇదంతా నీ పిరికితనాన్ని\nపోగొట్టటానికి నేను చేసిన యుక్తి ” అంది.\n\"ఏదైతేం అమమ్మా! నాతండ్రి, తాతల\nపేరూ, ప్రఖ్యాతి, నిలబెట్టింది” అంటూ\nశేషారెడ్డి ముసలమ్మకు సాగిలపడ్డాడు.",
            "book_page_end": 48
        },
        {
            "title": "నెమలి ఫింఛంలోని ఈకలని 'నెమలి కన్నులు' అంటారు ఎందుకో తెలుసా?",
            "book_page_start": 49,
            "pdf_page_start": 49,
            "pdf_page_end": 50,
            "author": "కథల తాతయ్య",
            "genre": "పౌరాణిక ఫాంటసీ",
            "moral": "అంతులేని కథలు నిద్రను కలిగిస్తాయి. (గర్వం పతనాన్ని సూచిస్తుంది)",
            "keywords": [
                "నెమలి కన్నులు",
                "శతనేత్రుడు",
                "బృహస్పతి",
                "తార",
                "స్వర్ణముఖి"
            ],
            "characters": [
                "సాగరమహారాజు",
                "స్వర్ణముఖి",
                "బృహస్పతి",
                "తార",
                "శతనేత్రుడు",
                "బుధుడు"
            ],
            "locations": [
                "దేవలోకం",
                "భూలోకం"
            ],
            "content": "సాగరమహారాజు కూతురు స్వర్ణముఖి. ఆమె త్రిలోకసుందరి. స్వర్ణముఖి అందం\nచూచి బృహస్పతి ఆమెను ప్రేమించాడు.\nఐతే ఈమె తనకూడా ఉండటం చూచిన\nట్లయితే తనభార్య తార అసూయపడు\nతుందనే కారణంచేత, ఈ రహస్యం\nఆమెకు తెలియకుండా స్వర్ణముఖిని దేవ\nలోకంలోకి తీసుకవచ్చి, మంత్రమహిమ\nవల్ల ఒక ఆవుదూడగా మార్చివేశాడు.\nఆ ఆవుదూడను చూచి తార ముచ్చట\nపడి దానిని తనకు ఇస్తేకాని వీలులేదని\nపట్టుపట్టింది. చేసేదిలేక బృహస్పతి ఆవు\nదూడను ఆ మె కు బహుమతిగా ఇచ్చి\nవేశాడు. ఆమె దాన్ని ప్రాణఁగా ఎంచు\nకొంటూ, మేపుకొని రావటానికని శతనేత్రు\nడనేవానికి వప్పగించింది.\nఒకనాడు శతనేత్రుడు ఆవుదూడను\nభూలోకానికి తీసుకపోయి మేపుతూ\nవుండగా, కూతురుకోసం తల్లడిల్లి తిరు\nగుతూవున్న సాగర మహా రాజు వెతు\nక్కొంటూ అక్కడికి వచ్చాడు. ఆయన\nఆవుదూడను చూచాడుకాని, అది తన\nకూతురేనని అతనికేం తెలుసు?— చూడ\nగానే తండ్రిని ఆనవాలుపట్టింది స్వర్ణముఖి.\nతండ్రికి తన అవస్థ తెలియజేదా మను\nకొన్నది కాని, పశురూపంలో ఉండటంవల్ల\n'అంబా !' అనటంతప్ప మరేమీ చెప్పలేక\nపోయింది. అప్పుడు ఆమె తండ్రికి కనపడే\nటట్టు 'స్వ-ర్ణ' అనే రెండు అక్షరాలు తన\nడెక్కతో నేలమీద రాసేసరికి సాగరుడు\nనిజస్థితి గ్రహించి విచారింపజొచ్చాడు.\nసాగరుని ముఖచర్యలు కనిపెట్టిన\nశతనేత్రుడు \"వీడెవడో, ఈ దూడను కాస్తా\nకాజెయ్యటానికి వచ్చిన మాయలవాడులా\nఉన్నాడ\"ని శంకించి సాగరుణ్ని కసిరి\nకొట్టాడు. ఆ క్షణంనించీ తన నూరు\nకనులతోను అతిజాగర్తగా ఆ ఆవుదూడను\nకాపలా కాస్తున్నాడు.\nసాగరుడు ఇంటికి వెళ్లినతరువాత\nబుధుడివద్దకు పోయి ఏ సాధనంచేతనైనా\nతన కూతురు సర్ణముఖిని తన ఎదట\nపెట్టుమంటూ బతిమలాడాడు.\nబుధుడు సాగరునికి సాయంచేస్తానని\nమాటయిచ్చి, గొల్లవాని వేషంతో శతనేత్రు\nడున్న మైదానం చేరుకున్నాడు. అతను\nశతనేత్రుని దగ్గరే కూర్చొని ఆమాటా ఈ\nమాటా చెప్పగా వాడు ఆసక్తితో విననారం\nభించాడు. అదిచూచి ని దపోతాడేమోనని\nహాయిగొలిపే పాటలు పాడాడు. కాని శత\nనేత్రుడు కన్నులు మరింత తెరుచుకుని\nవినసాగాడు. బుధుడు కొన్ని విసుగు\nతెప్పించే పాటలు పాడాడు. లాభం లేక\nపోయింది. తరవాత భీకరమైన రాక్షసుల\nకధలు, వీరుల కథలు, హాస్య కధలు\nచెప్పాడు. ఉహు! వాడికి కునుకుపట్టనే\nలేదు. బుధుడు ఇంక ఆఖరిప్రయత్నంగా\nఒక అంతులేనికథ చెప్పుతూవుండగా\nవిసుగుచేత శతనేత్రుడికళ్లు రెండేసి\nరెండెసి చొప్పున మూతపడజొచ్చినై. ఇంక\nఒక్క జత కళ్లుమాత్రం ఆవుదూడవేపు\nచూస్తూ వుండిపోయాయి అవి ఎంతకూ\nమూతపడేటట్టు కనపడలేదు. అప్పుడు\nబుధుడు తనదగ్గరవున్న డబ్బీలోంచి\nకొంచెం పుష్పరసం వాసన చూపాడు.\nఆవాసన తగలగానే మిగిలిన జతక ళ్ళు\nకూడా మూసుకుపోయాయి. అదే సమ\nయమని బుధుడు ఆవుదూడను తీసుక\nపోయి సాగరమహారాజుకి వప్పగించాడు.\nశతనేత్రుడు చేతులు నులుముకొంటూ\nతార ఎదటికి పోయేసరికి ఆమె ఉగ్రురాలై\nఅందంగా మెరిసే వాని నూరుకన్నులనూ\nపీకించి తన నెమిలిపురిలో అమర్చివేసింది.\nనాటినించీ నెమలి ఈకలని \"నెమలి\nకన్నులు\" అనటం వాడుకలోకి వచ్చింది.",
            "book_page_end": 50
        },
        {
            "title": "పిల్లల పెంపకం - ఆహారము: తల్లి పాలు",
            "book_page_start": 54,
            "pdf_page_start": 54,
            "pdf_page_end": 54,
            "author": "మీ పెద్దమ్మ",
            "genre": "ఆరోగ్య సలహా",
            "moral": "తల్లి పాలు బిడ్డల ఆరోగ్యానికి అత్యంత ముఖ్యమైనవి మరియు వాటిని ఇవ్వడం తల్లి కర్తవ్యం.",
            "keywords": [
                "తల్లి పాలు",
                "పిల్లల పెంపకం",
                "ఆహారం",
                "ఆంజనేయుడు",
                "ఆరోగ్యం"
            ],
            "characters": [
                "ఆంజనేయుడు",
                "అంజనాదేవి",
                "ఇంద్రుడు"
            ],
            "locations": [
                "N/A"
            ],
            "content": "ఆహారం అనేక రకాలు. అన్నిటిలోకి ప్రాణశక్తిని ఇచ్చే ప్రధానవస్తువు పాలు.\nపాలలోకల్లా ముఖ్యమైన తల్లి పాలు. తల్లిపాలు పిల్లలపాలిటి కల్పతరువు అన్న\nమాట. నిజానికి పిల్లలు తాగిన చనుబాలను ఒటే పెద్ద అయినతరువాత వారి బాగోగులు\nఏర్పడుతై. కనుకనే, గొప్ప పోషకశక్తిగల తల్లిపాలను పిల్లలు ఆరగించాలి.\nతల్లిపాలయొక్క శక్తి ఎటువంటిదో చెప్పటానికి ఒకచిన్న ఉదాహరణవున్నది\nచూడండి : ఆంజనేయుడు పుట్టీ పుట్టడంతోనే సూర్యుణ్ణి చూచి పండుఏమో అనితలచి\nపట్టబోతాడు. ఆతనిపట్టునుంచి సూర్యుణ్ణి తప్పించటానికి ఉపాయంలేక ఇంద్రుడు తన\nగదను ఆంజనేయుని పైకి విసురుతాడు. ఆదెబ్బ అతని మూతికి తగిలి, ఆంజనేయుడు\nసొమ్మసిల్లి పడిపోతాడు. ఆంజనేయుణ్ణి చూడటంతోనే తల్లి అంజనాదేవికి పాలు\nచేపు వస్తాయి. అవి పెల్లుబికి, కొన్ని చుక్కలు భూమిమీద పడతాయి. ఆ చనుబాల\nచుక్కల శక్తికి అక్కడ భూమి బ్రద్దల్తె, పాతాళందాకా పగులు వారుతుంది. ఇంతటి\nబలం వున్నది తల్లి పాలకు. తల్లిపాలు అనేకమైన ఔషధీగుణాలు గల పూర్తి ఆహార\nమని వైద్య శాస్త్రజ్ఞులు రూఢిపర్చారు.\nఇటువంటి మహత్తరమైన పాలిచ్చి బిడ్డల్ని పెంచుకోవటం మానివేస్తున్నారు\nకొందరు తల్లులు. తల్లిరొమ్ములో భద్రపరుపబడినటువంటి అమూల్యమైన క్షీరాన్ని\nశిశువుకి అందియ్యక పోయినట్టయితే ఆ తల్లి పసికూన నోటిముందటి కూడు పడగొట్టి,\nనూరేళ్ళు బతకవలసిన శిశువుయొక్క ఆరోగ్యం మొదటిలోనే పూర్తిగా చెడగొట్టుతున్న\nదన్న మాట. కనుక ఈ ముఖ్య విషయాన్ని మనస్సులో గట్టిగా నాటించుకొని, కన్న\nబిడ్డలను చేతులారా పెంచుకోవటం నేర్చుకొనమని తల్లులకు నా సలహా.",
            "book_page_end": 54
        },
        {
            "title": "అట్టమీది బొమ్మ",
            "book_page_start": 55,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "పౌరాణిక వ్యాఖ్య",
            "moral": "భక్తి మార్గం, ధర్మ నిష్ఠ, మరియు శ్రీకృష్ణుని లీలలు.",
            "keywords": [
                "కృష్ణుడు",
                "బలరాముడు",
                "కంసుడు",
                "అక్రూరుడు",
                "కేశిని",
                "ధనుర్యాగం"
            ],
            "characters": [
                "శ్రీకృష్ణుడు",
                "బలరాముడు",
                "కంసుడు",
                "అక్రూరుడు"
            ],
            "locations": [
                "బృందావనం"
            ],
            "content": "అతి భయంకరమైన కేశినికూడ శ్రీకృష్ణుడు అవలీలగా చంపివేశాడని తెలియ\nగానే కంసుడు తీవ్రాలోచనలో పడ్డాడు. కృష్ణ బలరాముల పీడ వదిలించు\nకోవటం ఎలాగా అని అతని మనసు ఆరాటపడ కొచ్చింది.\n'ధనుర్యాగం ' అనేటటువంటి మహా యజ్ఞానికి గొప్ప ఏర్పాట్లు చేయించాడు.\nముష్టియుద్ధంలో ఖ్యాతిపొందిన వీరులను తయారుగా ఉంచాడు. ' కువలయ\nపీడనము ' అనే భీకరమైన దుష్ట వినుగను సిద్ధపరిపించాడు. తనకు నమ్మిన\nబంటు ఐన అక్రూరుణ్ణి రప్పించి కృష్ణునిపై ప్రేమ చూపించి అతనితో ' తక్షణమే\nపోయి ఎలా ఐనా సరే కృష్ణ బలరాములను వెంటబెట్టుకు రావలిసింది. ఈ పని\nనెరవేర్చటానికి నీవే తనవాడవు' అన్నాడు.\nఅక్రూర డికి గట్టి చిక్కు వచ్చింది. అతను దయార్ద్ర హృదయుడు, ఒకరిని\nనొప్పించటానికి అతని మనసు ఎంతమాత్రము ఇష్టపడదు. పైగా అతను గాఢ\nమైన కృష్ణభక్తుడు. ఆటువంటప్పుడు శ్రీకృష్ణుణ్ణి బంధించి దుష్టుడైన కంసుని\nచేతులలో వప్పజెప్పటం ఎలాగా ?-ఐతే యజమాని ఐన కంసునిమాట కాదన\nటానికా వీలులేదు. ఈ పరిస్థితిలో ఏమీ పాలుపోలేదు.\nమరునాడు ఉదయానే కంసుడిచ్చిన రథం మీద అక్రూరుడు బయల్దేరి\nబృందావనమునకు సాగిపోయాడు. వెళుతూ దారిలో 'ఆ కృష్ణపరమాత్ముని\nదర్శన భాగ్యం నాకు కలగబోతూవుంటే విచారమెందుకు ? నా ధర్మం నేను\nనెరవేచ్చకుంటాను. నేను నిమిత్తమాత్రుకాని కృష్ణుణ్ణి నేను పట్టి ఇచ్చే\nవాడినా ? అవతారమూర్తి ఐన ఆ భగవానునికి ఈపాటి తెలియదా?' అని\nఇలా అనుకొంటూ పోయి నందుని ఇంటిముందు రథం నిలిపాడు. శ్రీకృష్ణ\nబలరాముల దర్శనం కావటంతోనే అక్రూడు పరవశుడై అతిభక్తితో అమాయిక\nహృదయంతో వారికి సాష్టాంగపడ్డాడు. ఇంతకాలానికి వచ్చిన తన ఆప్త మిత్రుణ్ణి\nశ్రీకృష్ణుడు ఆప్యాయంతో చేరదిసికొని కుశలప్రశ్నలు వేయగా అతను కంసుని\nకుటిలవర్తనమంతా భగవానునికి వెల్లడించాడు. ఏమీ ఎరుగనట్లు శ్రీకృష్ణుడు\nఆ సంగతులన్నీ ఆసక్తితో వినోదంగా వినజొచ్చాడు.",
            "book_page_end": 55
        },
        {
            "title": "ఇంద్రజాలము",
            "book_page_start": 56,
            "pdf_page_start": 56,
            "pdf_page_end": 57,
            "author": "చందమామ బృందం",
            "genre": "ఇంద్రజాలం/వ్యాసం",
            "moral": "ఇంద్రజాలం వెనుక సైన్స్ లేదా టెక్నిక్ ఉంటుంది.",
            "keywords": [
                "ఇంద్రజాలం",
                "మాయఈల",
                "మంత్రదండం",
                "రహస్యం",
                "ట్రిక్"
            ],
            "characters": [
                "ఇంద్రజాలికుడు",
                "సభవారు"
            ],
            "locations": [
                "సభాప్రాంగణం"
            ],
            "content": "ఒక కర్రపుల్ల చివర దారంతో ఒక ఈల\nవ్రేలాడకట్టి సభవారికి చూపిస్తాను. వారు\nవీటన్నిటినీ పరీక్షచేసి వీటిల్లో మాయ ఏమీ\nలేదని నిశ్చయించి తిరుగా ఇచ్చివేస్తారు.\nఅప్పుడు నేను \"అయ్యా! మీకు తోచిన\nప్రశ్నలు వేయండి. వాటికి ఈల 'అవును'\n'కాదు' అని సమాధానం చెబుతుంది.\nమీరు అడిగిన ప్రశ్న సరిఐనదైతే సమా\nధానంగా ఈల ఒకటి రెండుసార్లు ఊదు\nతుంది. కాని వేసినది చొప్పదంటు ప్రశ్న\nఐతే, అదేపనిగా ఊదుతుంది.\n**ఉదాహరణకు —** ఆదివారము సెలవు\nరోజా ? ' అని ఎవరైనా అడిగితే అందుకు\nబదులుగా నాఈల ఒక్క కూత కూస్తుంది.\nఇంకొకరు \"దోమకంటే ఏనుగ ఏపాటి\nపెద్దది?” అని అడిగా రనుకోండి.. ఇది\nచొప్పదంటు ప్రశ్న గనుక నా ఈల అదే\nపనిగా మ్రోత పెడుతూ కూస్తుంది.” అని\nచెబుతాను.\nపోతే — దీని రహస్యమేమిటీ అంటే:\nనిజానికి మంత్రదండానికి వేలాడగట్టిన ఈల ఒక ఈల అసలు పలకనే పలకదు. నా కోటు\nలోపల దాచివుంచిన మరొకఈలపైన నేను\nచెప్పిన మోస్తరుగా శబ్దంచేస్తూవుంటుంది.\nఇదే నేను తయారుచేసి ఉంచుకొన్న\nమాయఈల అన్నమాట. దీనిమూతికి ఒక \"\nరబ్బరుగొట్టం తొడుగుతాను. రబ్బరు\nగొట్టానికి చివర ఒక గుండ్రటి రబ్బరుతిత్తి\nఅమర్పబడి వుంటుంది.\nఇప్పుడీ మాయఈలను రహస్యంగా\nకోటుమడతలో పెట్టుకోవాలి. రబ్బరు\nతిత్తిని చంకలో అమర్చుకోవాలి. మంత్ర\nదండమునకు వేలాడగట్టిన ఈల ఒక\nచేతిలో సభవారికి కనపడేటట్టు అలానే\nపట్టుకుని ఉండాలి. రెండవ చంకకింద\nరబ్బరుతిత్తిని రహస్యంగా దాచిపెట్టుకో\nవాలి. తర్వాత సభవారు వేసే ప్రశ్నలని\nబట్టి చంకకిందవున్న రబ్బరుతిత్తిని ఒక్క\nసారి నొక్కి వదలటమో, లేక ఆదేపనిగా\nనొక్కివుంచటమో చేస్తూవుండాలి. రబ్బరు\nగొట్టం ఎళ్లువ పొడవుగా ఉండనక్షరలేదు.\nమామూలుగా బజార్లో అమ్మే రబ్బరు\nబంతిని తెచ్చి, తిత్తిగా అమర్చుకోవచ్చు.",
            "book_page_end": 57
        }
    ],
    "statistics": {
        "total_stories": 14,
        "author_counts": {
            "చందమామ బృందం": 4,
            "'శ్రీరామ'": 1,
            "వడ్లమూడి గోపాలకృష్ణయ్య": 1,
            "వీరిశెట్టి సుబ్బారావు": 1,
            "కె. వి. జె. పట్నాయక్": 1,
            "పి. వి. రామచంద్రమూర్తి": 1,
            "ముద్దా సోమప్పశాస్త్రి": 1,
            "యన్. కళ్యాణి": 1,
            "తాతపూడి వీరవెంకటనత్యం": 1,
            "కథల తాతయ్య": 1,
            "మీ పెద్దమ్మ": 1
        },
        "genre_counts": {
            "సంపాదకీయము": 1,
            "కవిత/శౌర్య గాథ": 1,
            "జానపద గేయాలు": 1,
            "సామెత కథ": 1,
            "రాజ కథ/సాహసం (ధారావాహిక)": 1,
            "నీతి కథ": 2,
            "హాస్యం": 1,
            "పౌరాణికం/నీతి కథ": 1,
            "సాహసం": 1,
            "పౌరాణిక ఫాంటసీ": 1,
            "ఆరోగ్య సలహా": 1,
            "పౌరాణిక వ్యాఖ్య": 1,
            "ఇంద్రజాలం/వ్యాసం": 1
        }
    }
}