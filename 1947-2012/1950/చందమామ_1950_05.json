{
    "book_id": "చందమామ_1950_05",
    "stories": [
        {
            "title": "అట్టమీది బొమ్మ",
            "book_page_start": 8,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "పౌరాణికం",
            "moral": "కంసుని దుర్మార్గానికి ఫలితంగా శ్రీకృష్ణుడు జననం జరిగి, అతని నాశనం ఆసన్నమైంది.",
            "keywords": [
                "కంసుడు",
                "నారదుడు",
                "శ్రీకృష్ణుడు",
                "యోగమాయ",
                "బలరాముడు"
            ],
            "characters": [
                "కంసుడు",
                "నారద మహర్షి",
                "దేవకీ",
                "వసుదేవుడు",
                "శ్రీకృష్ణుడు",
                "యశోద",
                "నందుడు",
                "బలరాముడు"
            ],
            "locations": [
                "కంసుని దర్బారు",
                "గోకులం",
                "బృందావనం"
            ],
            "content": "ఒక రోజున నారదమహర్షి కంసుని దర్బారుకు రాగా, ఆయనకు అర్ఘ్యపాద్యాదు లిచ్చి పూజించి, \" మహాత్మా ! త్రిలోకసంచారులైన తమకు తెలియని విశేషాలు ఉండవుకదా ! వినవలసిన సమాచారాలుంటే సెలవీయండి \" అని కోరాడు, కంసుడు.\nఅందుకు నారదుడు \"ఓయి మహారాజా ! నీ కోటలో జరిగే అంతఃపుర రహస్యాలే నువు తెలుసుకోలేకున్నావు. ఎంత వెర్రివాడవు! ఇప్పుడు కొంప మునిగింది. నీ ప్రాణానికే మోపం వచ్చింది. ఆ సంగతి నీ చెవిని వేసి పోదామనే వచ్చాను” అనేసరికల్లా కంగారు పడుతూ కంసుడు అదేమిటో చెప్ప వలసిందని ప్రాధేయపడ్డాడు.\nఅప్పుడు నారదమహర్షి ఈ రహస్యం వెల్లడించాడు. \"ఓయి కంసా! దేవకీ వసుదేవులకు పుట్టినదని నీవు అనుకొన్న అష్టమ శిశువు యోగమాయ ఐ, నిన్ను హెచ్చరించి, అదృశ్యమైన సంగతి జ్ఞాపకమున్నదా? ఆమె నిజానికి గోకులలో యశోదా నందులకు జన్మించింది. దేవకీ వసుదేవులకు ఎనిమిదవసారి శ్రీకృష్ణుడే పుట్టాడు. పుట్టిన వెంటనే శ్రీ కృష్ణుడు యశోద వద్దకూ, యశోద పక్కలో వుండే స్త్రీశిశువు దేవకి వద్దకూ చేరుకోవటానికి పన్నాగం జరిగింది. దేవకి పక్కలో ఉండే ఆడశిశువును నీవు చంపబోతే అది యోగమాయగా మారి ఎగిరిపోయింది. బృందావనంలో నందుని ఇంట్లో కృష్ణుడూ, వాని అన్న బలరాముడూ పెరిగి పెద్దవారై నీ పరివారాన్నంతటినీ నాశనం చేస్తున్నారు. కనుక జాగర్తగా ఉండు \" అని చెప్పాడు.\nఈ వార్త విన్నవెంటనే కంసుడు దేవకీ వసుదేవులను దర్బారుకు రప్పించి వాళ్ళను చంపబోయేసరికి, నారదుడు అడ్డుపడి మందలించాడు. అప్పుడు కంసుడు కొంచెం తటపటాయించి, \"సరే, ముందు వీళ్ళను ఖైదులో పెట్టండి” అని ఆజ్ఞాపించగా, భటులు దేవకీ వసుదేవులకు సంకెళ్లువేసి తీసుకపోయారు.",
            "book_page_end": 8
        },
        {
            "title": "కిలాడి",
            "book_page_start": 10,
            "pdf_page_start": 16,
            "pdf_page_end": 17,
            "author": "'కవి రావు'",
            "genre": "హాస్యం/కల్పిత కథ",
            "moral": "లోభత్వం అనర్థానికి దారితీస్తుంది.",
            "keywords": [
                "కిలాడి",
                "శాస్త్రులు",
                "ఉంగరం",
                "లోభత్వం",
                "పల్లెటూరి"
            ],
            "characters": [
                "పల్లెటూరి శాస్త్రులు",
                "బాలుడు (కిలాడి)"
            ],
            "locations": [
                "పల్లెటూరు",
                "కట్ట"
            ],
            "content": "పట్టణానికేగు నొక్క\nపల్లెటూరి శాస్త్రులు\nకట్టమీద వెదకుచున్న\nపొట్టి కుఱ్ఱవానితో\nశాస్త్రులు:\n\"వంగి వెదకుచుంటి వసలు\nసంగతేమి నాయనా?”\nబాలుడు :\n\"ఉంగరంబు బాబయా\nఊడిపోయె నిచ్చట.\nశాస్త్రులు :\n\"పిల్లవాడ ! నాతొ నీవు\nకల్లలాడు చుంటవా ?”\nబాలుడు :\n\"కల్లగాదు, కల్లగాదు\nతల్లితోడు బాబయా.”\nశాస్త్రులు :\n\"వెదకికొమ్ము పాపము\nవెళ్లిపోదు నే” నన౯\nబాలుడు :\n“చేయిపట్టి వేడుకొందు\nసాయపడుము బాబయా,\nసొమ్ము దొరకెనేని సెరి స\nగమ్ము జేసుకొందము.”\nఅట్టులనగ సమ్మతించె\nఆశగొట్టు శాస్త్రులు.\nవంగి వెదకుచుండ ముద్దు\nటుంగరంబు దొరకెను.\nసంతసించి బాలుడంత\nశాస్త్రితోడ నిట్లనెE -\nబా లుడు: -\n\"అయ్య మీకు సగముభాగ\nమియ్యవలయు నిజముగ\nయేమిచేతు చిల్లిగవ్వ\nయైన లేదు చేతిలో?”\n\" వస్తువిమ్ము సగము సొమ్ము\nనిస్తు” ననగ శాస్త్రులు\nసమ్మతించి బాలుడు\nసంక లెగురవేసెను.\n\" ఏబది రూప్యములు దీని\nవెల\" యనంగ బాలుడు\nఇరువదైదు రూకలిచ్చి\nఇంటికేగె శాస్త్రులు.\nడాబుసరిగ దానిని ష\nరాబు కీయ నాతడు\nగిల్టు దనగ శాస్త్రులు\nగ్రుడ్లు మిటకరించెను.",
            "book_page_end": 11
        },
        {
            "title": "దుష్ట గ్రహాలు",
            "book_page_start": 12,
            "pdf_page_start": 18,
            "pdf_page_end": 22,
            "author": "యం. సుహాసిని, సికింద్రాబాదు",
            "genre": "పౌరాణికం/కల్పితం",
            "moral": "ఇచ్చిన మాట తప్పడం, రహస్యాలను ఉల్లంఘించడం వల్ల ప్రపంచానికి కీడు జరుగుతుంది. పశ్చాత్తాపమే పాపవిమోచనానికి మార్గం.",
            "keywords": [
                "జగన్మాత",
                "సుజాత",
                "శాపం",
                "తోకచుక్క",
                "గ్రహాలు"
            ],
            "characters": [
                "జగన్మాత",
                "సుజాత",
                "సుజాత తల్లి",
                "రాజకుమారుడు",
                "క్షామదేవత",
                "తుపాను గ్రహం"
            ],
            "locations": [
                "స్వర్గ భవనం",
                "భూలోకం",
                "పూరిగుడిసె"
            ],
            "content": "ఒకప్పుడు జగన్మాత లోకాలను రక్షించి ప్రజల నందరినీ సౌఖ్యంగా ఉంచగలిగేది. సప్తగ్రహాలనూ, పంచభూతాలనూ, సృష్టి నంతటినీ తన అదుపులో ఉంచుకొని, ప్రజ లకు కష్టాలు కలుగకుండాచూస్తూవుండేది. ఎలాగంటే, భూమి మీద వర్షం తక్కువై నప్పుడు సూర్యుణ్ణి బంధించివేసి, మేఘుణ్ణి వదిలిపెట్టేది. కావలసిన వర్షాలు కురవటం వల్ల పంటలు చక్కగా పండి, భూమి చల్లబడి. ప్రజలు హాయిగా ఉండేవాళ్ళు. అలానే చంద్రుణ్ణి, నక్షత్రాలను, వాయు దేముణ్ణి, సాగరరాజు నూ- సమయం కనిపెట్టి, తరుణంలో వదులుతూ వాళ్ళపని తీరగానే మళ్ళీ బంధించి వేస్తూ ఉండటం చేత, లోకాలు సౌఖ్యంగా ఉండేవి.\nఐతే - ఇంతపని చక్కబెట్టుకోవటం ఆమె ఒక్కతెవల్ల నవుతుందా? - కనుక, తనకు సహాయంచేయటానికి మనిషి కావాలె. ఆ మనిషి ఎవరో ఒకరైతే పనికి రాదు. తనలాగ్గానే బాధ్యతవహించి, జాగర్తగా నమ్మకంగా పనిచేయగలవాళ్ళు కావాలె. అనుకోవటమేగాని, అంత నమ్మక మైన మనిషి దొరకడం మాటలా?\nఒకరోజున జగన్మాత తన విమానం మీద బయల్దేరి భూలోకంలో డిగింది. వెళ్ళగా వెళ్ళగా ఆమెకు ఒక పూరిల్లు కనుపించింది. అందులో ఒక తల్లీ, కూతురూ మాత్రమే వున్నారు. జగన్మాత దృష్టి అందాలబరిణె ఐన ఆ బాలికపైన పడింది. తను అనుకొనివున్న ఏవో కొన్ని లక్షణాలు ఆ బాలికలో జగన్మాతకు పొడకట్టినై. అందుచేతనే సుజాత దేవిని ఆకర్షించింది.\nజగన్మాత కనపడగానే సుజాత తల్లి తన పేదరికాన్ని గురించి వలపోసికొన జొచ్చింది: \"నా కూతురైనా సుఖపడటానికి పెట్టి పుట్టలేదుకద!\" - అంటూ వలవల యేడ్చింది, అటువంటి సమయంలో జగన్మాత ఆమెను ఊరడించి, \"అమ్మా ! నీ కుమార్తెకు వచ్చిన లోటు ఏమీలేదు. ఆమెను నాతో పంపించి వెయ్యి. ఆ పిల్ల సౌఖ్యాలన్నీ నేను సమకూరుస్తాను. ఆమె ఒక మహారాణి కాగల లక్షణాలున్నయి” అనేసరికి, మారు ఆలోచన లేకుండా ఆ తల్లి \"అంతకంటేనా అమ్మా ! ఈమాత్రం మాట ఇంతవరకు అన్నవాళ్ళు ఎవరూ లేకపోయారు. నా కూతురు ఎక్కడో ఒక చోట క్షేమంగా వుంటే నా కదే పదివేలు\" అంటూ, సంతోషంతో అంగీకరించింది.\nబాలికను విమానంలో ఎక్కించుకుని తన దివ్యభవనానికి తీసుకుపోయింది జగన్మాత. ఆమె తను చేస్తూవున్న పనులన్నీ సుజాతకు నేర్పింది. కొద్దిరోజుల్లో గ్రహాలను బంధించటం, వదలటం, మొద లైన పనులన్నీ జగన్మాత లేకపోయినా తను చేసుకుపోగలిగిన స్థితికి వచ్చింది సుజాత. భవనానికి తూర్పుదిక్కున ఉండే మూడు గదులుమాత్రం ఎన్నడూ చూడ వద్దనీ, అటువైపు పోనేవద్దనీ సుజాతని జగన్మాత గట్టగా హెచ్చరించింది. అందుకు సుజాత \"వెళ్ళను దేవీ ! ” — అని మాట యిచ్చింది. కానైతే, సుజాత దృష్టి ఎంత సేపూ ఆ వద్దన్న మూడుగదుల మీద నే ఉంటూ వచ్చింది.\nఇలా ఉండగా ఒకనాడు, జగన్మాత ఏదో పనిమీద బయల్దేరి వెళ్లింది. ఇదే అదునని తలిచి, ఆత్రంతో వుండిన సుజాత మెల్లిగా ఆ మూడు గదులలోనూ మొదటి గది వద్దకు పోయి, ఏముందోనని తొంగి చూచింది. ఆమె అలా చూచే సరికల్లా తలుపు సందులోనించి ఒక తోక చుక్క ఇవతలకువచ్చి, రివ్వుమంటూ తారాజువ్వలాగ ఆకాశానికి ఎగిరిపోయింది.\nఈ విడ్డూరం చూచి, ఏమిచేయటానికీ తోచక, సుజాత భయపడిపోయింది. `ఇంతలో దేవి కోపంగావచ్చి, \" ఇంతకాలం నావద్ద నమ్మకంగా ఉండి ఇలా దగా చేస్తావా? నీవుచెసిన తప్పిదంవల్ల ఎప్పుడో ప్రళయకాలంలో రావలసిన తోకచుక్క తప్పించుకువచ్చి ఆకాశంమీద ఇప్పుడు వెలిసింది. దీని ప్రభావంచేత ఇప్పుడు ఎందరో మహామహులు అకాలమరణం పొందుతారు. ఇంకా దేశంలో ఎన్నో అరిష్టాలు కలగబోతున్నయి. ఇలా ఐతే నీవు నాదగ్గర ఉండటానికి వీలులేదు\" అని మండలించింది.\nఅప్పుడు సుజాత ఈ తప్పు క్షమించు మని కోరి, ఇటు పైన తిన్నగా ఉంటానని మాట ఇచ్చింది.\nఈవిధంగా ఒకటి రెండేళ్లు గడిచిన తరువాత జగన్మాత మళ్ళీ ఒకసారి భవనం విడిచి వెళ్ళవలసివచ్చింది. ఉత్సాహంతో ఉరుకలు వేస్తున్న సుజాత మునుపు జరిగిన సంగతి అంతా మరచి, ఈసారి రెండవ గది వద్దకు పోయి, మెల్లగా తలుపు ఒత్తిగించి. తొంగిచూసింది. ఇప్పుడు అనేక మైన వికారస్వరూపాలతో క్షామదేవత తలుపు సందులోనించి తప్పించుకొనివచ్చి, ఎగిరిపోయింది. వెంటనే దేవివచ్చి, సుజాత పైన ఉగ్రురాలై పోయింది. సుజాత ఈమారుకూడా అనేకవిధాల ప్రాధేయ పడేటప్పటికి, డేవి క్షమించి \" ఇంకొకసారి నీతితప్పి నడచుకొన్నావంటే నీవు ఇక్కడి నించి వెళ్ళిపోవలిసిందే. కనుక జాగర్తగా ఉండు\" అని హెచ్చరించింది.\nమళ్ళీ మామూలుగా తన పనులు నెరవేర్చుకొంటున్నది సుజాత. తరువాత రెండు మూడు సంవత్సరాలకు మళ్లీ జగన్మాత పనిమీద వెళ్లింది. ఆమె వెళ్ళగా చూచి, సుజాత \"ఈమారు ఆదమరచి ఉండను. నేను చూచినప్పుడు ఆ గ్రహం బయల్దేరగానే, అది తప్పించుకు పోకుండా తలుపు గట్టిగా వేసేస్తాను” అనుకొంటూ, మూడవగదిదగ్గరకు వెళ్లి, మెల్లిగా సందులోనించి తొంగిచూ చింది.\nకాస్తంత సందు దొరికితే తప్పించుకు పోదామని ఎదురుచూస్తూవున్న తుపాను గ్రహం పెనుగాలి వీచుకొంటూ, కెరటాలు రేపుకొంటూ ప్రళయ భీకర రూపంతో ఇప్పుడు తప్పించుకుపోయింది. ఎంత ప్రయత్నించినా, దానిని బయటకు పోకుండా ఆపటానికి సుజాతవల్ల కాలేదు.\nతక్షణమే దేవి రుద్రావతారంతో వచ్చేసి, \" ఇక నీవు ఇక్కడ క్షణమైనా ఉండటానికి వీలులేదు. నన్ను మోసంచేసిన ఫలితంగా నాశనమైపోతావు పో, పో\" అన్నది. చివరకు సుజాత ఎన్నో విధాల ప్రార్థించగా \"నీవు చేసిన తప్పిదానికి శిక్ష తప్పదు. మూగిదానివై అడవులవెంట తిరుగుతూ వుడు నీకు పశ్చాత్తాపం ఎప్పుడు కలుగు తుందో అప్పుడు మళ్ళీ నీకన్నీ అనుకూల మవుతై ” అని చెప్పి దేవి వెళ్ళిపోయింది.\nశాపం పొందిన సుజాత అడవులు పట్టి పోతూ, విశ్రాంతికోసం ఒక చెట్టు పలవలో కూర్చుంది. ఆ చెట్టు ఒక కొలను ఒడ్డున ఉన్నది. ఇంతలో ఆ ప్రక్క పట్టణాన్ని ఏలే రాజుకుమారుడు వేటనించి తిరిగి వ స్తూ కొలనులో కాళ్లు చేతులు కడుగుకుందా మని కొలనుదగ్గిరికి వచ్చాడు. అప్పుడు ఆ రాజకుమారునికి చెట్టుపైన కూర్చున్న సుజాత ప్రతిబింబం నీటిలో కనిపించగా తల ఎత్తిచూచాడు. సుజాత చక్కదనాన్ని చూచి రాజమారుడు తనకు రాణిగా ఉండుమని ఆమెను కోరాడు. ఆమెకు శాప మున్నదిగా, మరి? కనుక నోటివెంట మాటలేక, తన సంగతి ఏమీ చెప్పలేక పోయింది, సుజాత.\nకొత్తచేత సిగ్గుపడుతున్నదేమో తీరిపోయి, చిలుకవలె చక్కగా మాటాడ అనుకొన్నాడుగాని, సుజాత మూగదన్న సంగతి రాజకుమారునికి తెలియనే తెలియదు. క్రమంగా సిగ్గుతీరినతరువాత ఆమె మాట్లాడక పోతుందా అని తలిచాడు. ఎలా ఐతేనేం, అతివైభవంగా వారిద్దరకూ వివాహం జరిగింది.\nసుజాత అందాల బరిణె అన్నమాట నిజమే. కాని, ఎన్నాళ్ళకూ మాటాడక పోయేసరికి, రాజకుమారునికి ఆమెపైన చీకాకు కలిగి, ఒక పూరిగుడిసె వేయించి అందులో ఉండమన్నాడు.\nపూరిగుడిసెలో ఒక్కర్తే ఉండినప్పటి నించి సుజాతకు తన తప్పిదాలన్నీ ఒక టొకటే జ్ఞాపకానికి వచ్చి పశ్చాత్తాపం కలిగింది. తన మేలు కోరిన జగన్మాతను వరుసగా మూడు సార్లు మోసంచేసిన నేరం గుర్తుకి వచ్చి, దుఃఖించింది. ఈ విధంగా సుజాత పశ్చాత్తాపపడేసరికి ఆమె శాపం తీరిపోయి, చిలుకవలె చక్కగా మాటాడ జొచ్చింది.\nఆ రాత్రి రాజకుమారునికి ఒక స్వప్నం వచ్చింది. కలలో జగన్మాత కనిపించి, సుజాత చరిత్ర అంతా పూసగుచ్చినట్టు చెప్పింది. తక్షణమే అతను పరివారాన్ని వెంటబెట్టుకుని పూరిగుడిసెకు వచ్చి చూడగా అందాల బరిణె ఐన సుజాత శాపవిముక్తి కావటంవల్ల చిలుకలాగా మాటాడింది. రాజకుమారుడేగాక, రాజ్యం లోని ప్రజలందరూ ఈ వింతసంఘటనకు ఆశ్చర్యపోయి, సంతోషించారు. నాటినించీ సుజాత పట్టపురాణి ఐ సుఖంగా ఉంది.\nసుజాత ఐతే సుఖంగానే ఉన్నదిగాని, ఆమె చేసిన పొరపాటు వల్ల, నాటినించి తోకచుక్కలు, క్షామదేవతలు, తుపాను గ్రహాలూ మళ్ళీ జగన్మాత అదుపులోకి వెళ్లటం మానేసి, ఇప్పటికీ ప్రజల్ని పట్టి పీడిస్తున్నాయి.",
            "book_page_end": 16
        },
        {
            "title": "ఐదు ప్రశ్నలు",
            "book_page_start": 17,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహస కథ/కల్పితం",
            "moral": "కష్టమైనా పట్టుదలతో ప్రయత్నిస్తే విజయం లభిస్తుంది. లోభం లేకుండా, ధర్మాన్ని పాటించాలి.",
            "keywords": [
                "ధీరసింహుడు",
                "సులోచన",
                "శబ్దభేది పర్వతం",
                "రత్నాలు",
                "సాహసం"
            ],
            "characters": [
                "ధీరసింహుడు",
                "సులోచన",
                "గృహస్థు",
                "వీరవర్మ",
                "నదిలోని చేప",
                "వాణి"
            ],
            "locations": [
                "కౌశాంబినగరం",
                "శబ్దభేది పర్వతం",
                "అగ్ని నది",
                "వెండి నది",
                "బంగారు భూమి"
            ],
            "content": "ధీరసింహుడు మరునాడు సులోచనవద్దకు వచ్చి \" నీ తరువాత ప్రశ్న ఏమిటి?” అని అడిగాడు.\nసులోచన అతనిని మర్యాదచేసి కూర్చోబెట్టి, \"ఓయి ధీరసింహుడా ! — ఇక్కడకు ఈశాన్యదిక్కున శబ్దభేది అనే పర్వతం ఉన్నదట. ఆ పర్వతంలోపల ఏమిచిత్రం వున్నదో, దాని అవతల ఏ దేశ మున్నదో కనుక్కురావాలి. ఇదే నా ఆఖరు ప్రశ్న” అంటూ చెప్పింది. ధీరసింహుడు మునపటిలాగానే ఆమెవద్ద గడువు తీసు కుని, ఈశాన్య దిశకు బయల్దేరాడు.\nచాలా దూరం నడిచివెళ్లి, ధీరసింహుడు ఒక వింత దేశంలో ప్రవేశించాడు. ఆ దేశంలో ఎక్కడా ఒక్క గోరీకాని, శ్మశానం గాని అతనికి కనపడలేదు. ఈ విడ్డూరానికి ఆశ్చర్యపడుతూ, ధీరసింహుడు పాయి పోయి ఒక గ్రామం చేరుకున్నాడు. అప్పటికి ధీరసింహునికి నకనకమని ఆకలవుతున్నది. ఏమి చేయటమా అని ఆలోచిస్తూవుండగా, ఎదుటి ఇంటి లోనుంచి ఒక గృహస్థు ఇవతలకి వచ్చి, అతనిని కుశల ప్రశ్నలు వేసి, ఆదరించి తన ఇంటికి అతిథిగా తీసుకువెళ్ళాడు.\nవడ్డన జరిగింది. భోజనాలు అవుతూ వుండగా గృహస్థు ధీరసింహునితో \" మీ దేశంలో మీరు ఎన్నోరకాల పదార్ధాలు ఆరగించివుంటారు కాని, ఈ పదార్థం మాత్రం రుచిచూచివుండరు\" అంటూ విస్తట్లో ఒక వేపున వేలు పెట్టిచూపాడు.\n'ఐతే అది యేమిటి?' అని ధీరసింహుడు ఆశ్చర్యంగా ప్రశ్నించాడు. \"అదే నర మాంసం” అని గృహస్థు జవాబు చెప్పే వరకు, ధీరసింహుడు • పాపాత్ముల్లారా ! ఇటువంటి పనులా మీ దేశంలో చేసేది!” అని కోపగించి, లేచిపోబోయాడు.\nఅప్పుడు గృహస్థు అతన్ని సముదా యిస్తూ, \"అయ్యా, జబ్బుపడినవాళ్ళనూ, ముసలివాళ్ళనూ చంపి, తినివేయటం మా దేశాచారం, అందువల్లనే మీకు అటువంటి వాళ్ళెవళ్ళూ ఇక్కడ కనిపించరు. పోనీ, అంతగా మీకిష్టంలేకుంటే ఈ పదార్థం తినటం మానివేయండి” అంటూ, అతనికి పాలూ, పండ్లూ, మరికొన్ని శాకాహారాలూ తెప్పించి పెట్టాడు.\nగృహస్థు చెప్పిన ఈ భోగట్టా వినగానే అప్పటకి తెలిసివచ్చింది ధీరసింహునికి - ఆ దేశంలో ఒక్క శ్మశానంగాని, ఒక్క గోరీ కాని ఎందుకు కనిపించలేదో.\nఅక్కడినించి ధీరసింహుడు మళ్లీ కొంత దూరం వెళ్ళగా, ఒక పట్టణం తగిలింది. ఆ పట్టణ ప్రజలను శబ్దభేది పర్వతాన్ని గురించి కనుక్కొంటే ' ఇంకా పడికోసులు దూరం పోవా'లన్నారు. సరేనని తిరుగా బయల్దేరి పోయేవరకూ, మరొక పట్టణం తగిలింది. అక్కడకూడా భోగట్టా చేయగా 'మరొక్క కోసెడు దూరం పోయి కనుక్కో' మన్నారు. అక్కడినించి కొంతదూరం వెళ్ళగా మరొక పట్టణం తగిలింది.\nఊరివారిని అడిగితే \"ఇంకొక్క మైలు దూరంలో వున్నది ఆ పర్వతం\" అని చెప్పారు.\nకొంచెంసేపు ఆ పట్టణంలోనే విశ్ర మించి, చివరకు ధీరసింహుడు పర్వతం చేరుకున్నాడు. ఆ పర్వతం ఎంతో ఎత్తుగా వున్నప్పటికీ, అతను ఎలానో శ్రమపడి ఎక్కాడు. ఆపర్వతం చూడటానికి మామూలు అన్ని పర్వతాలలాగానే వున్నది కాని, విశేషాలేమి కానరాలేదు. కనీసం చెట్లూ మొక్కలూ ఐనా కనిపించలేదు. పచ్చగడ్డిమాత్రం అంతటా పరుచుకొని వున్నది. ఆ పచ్చగడ్డి లేనిచోట. 'లొ పలి నుంచి ఎర్రటి రాళ్ళు తొంగిచూస్తున్నై.\nవింతలేమైనా కనిపిస్తాయేమోనని చాలా సేపు కనిపెట్టివుండి, ఏమీ కనపడకపోయే సరికి ప్రాణంవిసిగి, ధీరసింహుడు పర్వతం మీదినుంచి దిగి వచ్చేశాడు.\nదిగివచ్చేశాడేకాని, పట్టుదల గల ధీర సింహుడు ఊరుకొంటాడా?— ఎంత కాలమైనాసరే అక్కడనే ఆగి, ఆ పర్వతం యొక్క పుట్టుపూర్వోత్తరాలు కనుక్కొని గాని పోకూడదని నిశ్చయించుకొన్నాడు. ఈ నిశ్చయంతో అతను ఆ పట్టణంలోని ఒక సత్రంలో బసచేశాడు. అతని మంచితనం వల్ల అక్కడివారందరూ స్నేహితులైనారు. అందులోనూ ముఖ్యంగా వీరవర్మ అనే యువకుడు ధీరసింహునికి ప్రాణస్నేహితు డైనాడు. వారిద్దరూ ఒకరినొకరు విడిచి ఒక్క క్షణమైనా ఉండలేక పోయేవారు.\nఈవిధంగా కొన్నాళ్ళు గడి వినై... ఒక రోజున వీరవర్మ, ధీరసింహుడూ కలిసి ఆ పట్టణపు బజారులో తిరుగుతూవుండగా, చీకటి పడిపోయింది. కాని, కలకల్లాడుతూ దీపాలు ఉండటంచేత, బజారంతా దేదీప్య మానంగా వెలిగిపోతున్నది. స్నేహితు లిద్దరూ సరదాగా కబుర్లు చెప్పుకొంటూ ఆ బజారువెంబడి పచార్లు చేస్తూవుండే టంతలో శబ్దభేది పర్ష తం ఉండే దిక్కు నుంచి \"రా, రా, శీఘ్రం రా\" అనే ఒక పెద్దకేక వినిపించింది. ఆ కేక మానవుల కంఠ స్వరంలాగా కాక, పర్వతంలోనుంచి బయల్దేరిన మేఘగర్జనలాగా ఉన్నది.\nతక్షణమే, ధీరసింహ వీరవర్మలకు ఎదురుగా తిరుగుతూవున్న గుంపులొనించి ఒక మనిషి, ఆ కేక వినిపించిన దిక్కుగా, వెర్రివానిలా పరుగెత్త జొచ్చాడు. అప్పుడు ఆ మనిషి ముఖం అదొకలాగా ఐపోయింది. వాని కళ్ళు ఎక్కడో చూస్తున్నై. అతనికి తన శరీరమూ బయటి ప్రపంచమూ రెండూ తెలియకుండా పోయినై,\nవాని వెంట ధీరసింహుడుకూడా కొంత దూరం పరుగెత్తాడు. ఇంతలో నలుగురూ కలిసి వానిని ఆపుచేయగా, వాడు వెనక్క తిరిగివచ్చాడు. తరువాత ధీరసింహుడు వానితో \" ఇంకెప్పుడూ ఇలా చేయకు” అని మందలించి పంపి, స్నేహుతుడైన వీర వర్మను \"ఆ కేక ఏమిటి? ఈ మనిషి ఆ వైపు పడగెత్తడ మేమిటి? దీని రహస్యం వివరించి చెప్పవలసిందని ఆత్రంతో ప్రశ్నించాడు.\nఅప్పుడు వీరవర్మ అతనితో \"వోయి నేస్తం ! —— ఆ కేక ఎందుకు వస్తుందో ఎవరికీ తెలియదు కాని, అప్పుడప్పుడు ఇటువంటి శబ్దం ఆ పర్వతంలోనించి వస్తుందని మాత్రం అందఁకీ తెలుసు. ఆశబ్దం ఎవరి నైతేపిలుస్తుందో, వాడు ప్రపంచాన్ని మరిచి పోయి, పర్వతం వేపు వెర్రిగా పరుగు లెత్తుతాడు. అలా పరుగెత్తిపోయిన వాళ్లలో ఒకళ్ళూ ఇంతవరకూ తిరిగి రాలేదు. వాళ్ల కోసం దుఃఖించి ప్రయోజనం లేదు. అందు కనే, అలా వెళ్ళిపోయినవాళ్ళనుగురించి ఈ పట్టణంలో ఎవరూ విచారించరు,\" అని చెప్పాడు.\nధీరసింహుడు నలుడిక్కులా కలియ జూచాడు. ఆ పోయిన వానిని గురించి నిజంగానే ఎవరికీ పట్టినట్టే కనిపించలేదు. ఈ సంగతి అతనికి ఆ శ్చర్యం కలిగించింది. ఆలోచనలో మునిగి, అతను తన బసకు తిరిగివెళ్ళాడు.\nఇలా వారంరోజులు గడిచినతరువాత, మళ్ళీ ఒకరోజున వీరవర్మ, ధీరసింహుడూ మామూలుగా బజారులో షికారు చేస్తున్నారు. మళ్ళీ ఈ రోజున మునుపటి మో స్తరుగా నె ఆ పర్వతం మీదినుంచి \"రా, రా, శీఘ్రం రా” అనే కేక వినిపించింది. ఈ కేక ఎవరిని ఉద్దేశించిందో, ఈ సారి ఎవరి వంతెనని ధీరసింహుడు అక్కడ వున్న అందరివేపూ పరిశీలనగా చూస్తూ వున్నాడు. అతను అలా చూస్తూ ఉండగానే, తన ప్రాణమిత్రుడైన వీరవర్మ అతని చేయి విడిపించుకుని పర్వతంవేవు వెర్రిగా పరుగులెత్త నారంభించాడు.\nఅప్పుడు ధీరసింహుడు గ్రహించాడు, ఇప్పుడు వచ్చిన పిలుపు తన ప్రాణ స్నేహితుడైన వీరవర్మకోసమేనని. \" సరి, ఏమైనాకానీ, ఈసారి ఈ పర్వతు యొక్క రహస్యం కనుక్కుని తీరాలె అని నిశ్చయించుకొని, అతను విడువకుండా తన స్నేహితుడైన వీరవర్మను వెంబ డించాడు. కొంత సేపటికి వారిద్దరూ ఒకరి వెనుక ఒకరు ఆకొండ దాపునకు చేరుకున్నారు. ఇద్దరూ కొండ ఎక్కటానికి ప్రారంభించారు. పైకి కొంతదూరం వెళ్లగా, వారికి ఒక బండరాయి అడ్డువచ్చింది. వీరవర్మ ఆ రాయి అంచు పట్టుకుని దూకే వరకు, ఉపాయశాలి ఐన ధీరసింహుడు అతని కాళ్ళు పట్టుకుని, అతనితోపాటు అవతలి వేపుకి దూకాడు.\nఅదంతా పచ్చికతో నిండిన ఒక పెద్ద మైదానం, ఆ మైదానంలో వారిద్దరూ ఒకరి వెనుక ఒకరు పరుగులెత్తుతూవున్నారు. ధీరసింహుడు ఎన్ని కేకలు వేసినా, అతని స్నేహితుడు పలక నేలేదు. మరికొంచెం దూరం వెళ్ళ గా, చూస్తూ ఉండగానే అతనిముందు ఒక్క పది గజాల దూరంలో బ్రహ్మాండమైన శబ్దం చేస్తూ, భూమి బ్రద్దలైంది. వీరవర్మ దానిలో పడి మాయమైనాడు. వెంటనే భూమి ఎప్పటిలాగా మూసుకుపోయింది. చూస్తే, భూమి బ్రద్దలైన ఆనవాలు ఏమీ కనపడక, పచ్చికతో మామూలుగానే కప్పబడివున్నది.\nచేసేది లేక, ధీరసింహుడు పర్వతానికి అవతలపక్కని ఏముందో చూచిపద్దామనే ఉద్దేశంతో ఆ దిక్కుకి నడిచివెళ్ళాడు.\nకొంతదూరం వెళ్లేటప్పటికి, అతని కాళ్లు పట్టుకుపోసాగినై, కన్నులలో నుంచి మంటలు బయల్దేరినై. అక్కడ భూమి అంతా వేడిగా వుంది. ఒకొక్క రాయి ఒకొక్క పెనంలాగా కాలిపోతున్నది. ఈ వెచ్చదనానికి కారణం ఏమిటా అని అతను ఊ హిస్తూ మరికొంచెం దూరం పోయేవరకు, అతని కనులముందు ఒక భయంకరమైన అగ్నినది ప్రవహిస్తున్నది. ఆనదిలోని మంటలు తరంగాలలాగా లేస్తూ, ఆకాశానికి అంటుతున్న యి:.\n\" ఇటువంటి నది ఎక్కడా చూడలేదే. దీనిని దాటడం ఎలాగా భగవంతుడా!\" అని ధీరసింహుడు తీవ్రంగా యోచిస్తూ ఉండగా, నిప్పుకికూడా కాలని ఒక చిత్ర మైన నావ ఒడ్డుకి కొట్ట కువచ్చింది. అతను ధైర్యంతో, ఈ చిత్రమేమిటొ చూదామని ఉద్దేశించి, దేముని తలుచుకుని ఆ నావ ఎక్కి కూర్చున్నాడు. కను మూసి తెరిచే టంతలో ధీర సింహుడు ఆ అగ్నినదికి ఆవతల ఒడ్డు చేరుకొన్నాడు. ఈ సంఘట నకు ఆశ్చర్యపోతూ, అతను మళ్ళీ ఆనందంగా నడక సాగించాడు.\nకొంతదూరం పోయేటప్పటికి, అక్కడి భూమి అంతా ధగధగ వెండిలా మెరిసి పోతున్నది. అక్కడ ఒక నది ప్రవహిస్తు న్నది. అందులో నీరు తెల్లగా వెండిలాగా ఉంది. ఈ నీరు తాగటానికి పనికివస్తుం దేమోనని, ధీరసింహుడు నదిలో చెయి ముంచేసరికి, ఆ చెయి కాస్తా వెండిదై పోయింది.\nఇంతలో ఆ నదిలోనుంచి ఒక నావ రాగా దానిలో ఎక్కి కూర్చుడు, సాహసు డైన ధీరసింహుడు. ఆ నావలో మనుష్య లెవళ్ళూ లేరుకాని, ఒక గిన్నెలో దివ్యమైన భోజనమూ, లోటాతో మంచినీళ్ళుమాత్రం అమర్చివున్నయి. ఆకలి వేస్తున్నప్పటికీ అతను ' ఇవి ఎవరికోసమో, మనమెందుకు తాకాలె' అని తలిచి ఊరుకొన్నాడు. అతను అలా సంశయిస్తూ ఉండగా, నదిలోని చేప ఒకటి తల బయటికి పెట్టి, \"ధీరసింహా ! ఇవి నీకోసమే, తీసుకో ” అని చెప్పేసరికల్లా అతను ఆకలిదప్పులు తీర్చుకుని, విశ్రాంతి కోసం ఒక్కక్షణం పడుకొన్నాడు. తరువాత మెలకువవచ్చి అతను కళ్లు విప్పేటప్పటికి, మునపటిలాగానే అవతలి ఒడ్డున ఉన్నాడు. ఈసంఘటనలన్నీ దైవికములే అని నమ్మి, ధీరసింహుడు మళ్లీ సహజమైన ఉత్సా హంతో నడిచిపోజొచ్చాడు.\nమరికొంచెం దూరం అతను సౌగిపోగా అక్కడి భూమి అంతా పన్నెండో వన్నె బంగారంలాగా తళతళ మెరిసిపోతున్నది. అక్కడ, నేలమీద నవరత్నాలూ,రకరకాల మణులూ కుప్పలుకుప్పలుగా పోసివున్నై. ఆ రత్నాలలో ఒక్కొకటి ఒక్కొక్క రాజ్యం ఖరీదు చేస్తుంది. ధీరసింహుడు ఈ రత్నాలను పంచెలో పట్టినన్ని మూట కట్టుకొన్నాడు.\nకాని, ఇంతలో \" ఓయి ధీరసింహా ! — అందులో ఆరు రత్నాలనుమాత్రం నీ వద్ద ఉంచుకో. తక్కినవాటిని పారవేయి. ఈ రత్నాలు మానవులకొరకు కాదు. లోభించి నావంటే కీడు మూడుతుంది సుమా!\" అంటూ ఒక వాణి పలికింది. ఆప్రకారం అతను ఆరు రత్నాలుమటుకి అట్టే పెట్టు కుని తక్కినవన్నీ విసరిపార వేశాడు.\nఈ రత్నాలు పట్టుకుని ధీరసింహుడు అలా కొంతదూరం పోయేవరకు, అతని ఎదుట ఒక విచిత్రమైన నది ప్రవహిస్తు న్నది. అందులోని జలమంతా బంగారపు జలమే. ఈ వింత ఏమిటా అని అతను అలా ఆలోచిస్తూవుండగా ఒక బంగారు నావ ఒడ్డుకి వచ్చింది. అందులో ఎక్కి ఇదివరకులాగానే నదిని దాటి కొంతదూరం నడవగా మరిఒక నది కనిపించింది. తీరా చూడగా, ఈ నదిలో నీళ్ళు మామూలు మంచినీళ్ళే. దీనిలో అతను చెతులు కడుక్కునేసరికి, ఇదివరకు వెండిచెగా మారిపోయిన ధీరసింహుని చేయి మామూ లుగా వచ్చేసింది. కాని, గోళ్ళుమాత్రం వెండివిగానే ఉండిపోయినై,\nతరువాత అతను ఒక అడవిదాటి, మళ్లీ ఒక గ్రామం చేరుకున్నాడు. ఆ గ్రామస్థుల్ని కనుక్కోగా, సులోచన ఉండే పట్టణం అక్కడికి చాలా దగ్గర అని తెలియ వచ్చింది. అప్పుడు ధీరసింహుడు దారి తెలుసుకుని, కౌశాంబినగరం చేరుకుని సులోచన భవనానికి వెళ్లాడు. ధీరసింహుడు వచ్చిన సంగతి తెలియగానే, సులోచన అతనిని ఆదరించి, కూర్చో పెట్టింది.\nఆతను, శబ్దభేది పర్వతాన్ని గురించి తను తెలుసుకువచ్చిన వివరాలన్నీ విప్పి చెప్పాడు. ఆ పర్వతం అవతల ఏమి టున్నదో, తను ఏమేమి వింతలూ విడ్డూ రాలూ చూచాడో, అవన్నీ వెల్లడించాడు. నిదర్శనంగా అతను చేతపట్టుకువచ్చిన ఆరు రత్నాలూ ఆమెకు చూపించాడు. వెండినదిలో త న చేయి ముంచగా, వెండివిగా మారిపోయిన చేతిగోళ్ళు కూడా చూపించాడు.\nఇవన్నీ చూచి \" ధీరసింహా ! —నీమాట లన్నీ అక్షరాలా నిజం. నేను నిన్ను పూర్తిగా నమ్మాను. నీ ప్రజ్ఞలకు సంతోషిఁచాను. నీవు నిజంగా అసాధ్యుడవు గనుకనే, నా అసాధ్యమైన ప్రశ్నలకు జవాబు చెప్ప గలిగావు. ఈ లోకంలో నిన్ను మించిన సాహసుడు, గుణవంతుడు, యుక్తిపరుడూ మరొకడు లేడు” అంటూ అతనిని మెచ్చు కొన్నది సులోచన.\nతరువాత ఊరి పెద్దల ఏర్పాటుప్రకారం, సులోచన, ధీరసింహులకు వివాహమై, వారుహాయిగా ఉంటున్నారు. (ఐపోయింది)",
            "book_page_end": 24
        },
        {
            "title": "వాలి-దుందుభి",
            "book_page_start": 25,
            "pdf_page_start": 31,
            "pdf_page_end": 33,
            "author": "డి. పద్మావతి, తాడేపల్లిగూడెం",
            "genre": "పౌరాణికం",
            "moral": "చేసిన తప్పుకు శిక్ష అనుభవించక తప్పదు. ఋషుల శాపాలు అమోఘమైనవి.",
            "keywords": [
                "వాలి",
                "దుందుభి",
                "హిమవంతుడు",
                "మతంగ మహర్షి",
                "ఋష్యమూకం"
            ],
            "characters": [
                "దుందుభి (రాక్షసుడు/ఎనుబోతు స్వరూపం)",
                "వాలి (వానర చక్రవర్తి)",
                "సముద్రుడు",
                "హిమవంతుడు",
                "మతంగ మహర్షి"
            ],
            "locations": [
                "సముద్రం",
                "హిమవత్ పర్వతం",
                "కిష్కింధ",
                "ఋష్యమూక పర్వతం"
            ],
            "content": "పూర్వకాలమందు దుందుభి అనే రాక్షసుడు ఉండేవాడు. వానిది ఎనుబోతు స్వరూపము. దుందుభికి దెబ్బలాట అంటే సరదా. అందుచేత, ఎల్లప్పుడూ ఎవరితో కయ్యానికి కాలుదువ్వటమా అని ఆలోచిస్తూ ఉండేవాడు.\nఒకనాడు వాడు సముద్రునివద్దకుపోయి, \"సాగర మహారాజా ! పంచ భూతాలలోనూ ఒకడవైన నీవు మహాగంభీకుడవని గర్విస్తూ ఉంటావే! నిజంగా నీవు వీరుడవైతే నాతో యుద్ధంచేసి నన్ను జయించు చూదాం” అంటూ సవాలు చేశాడు.\nఅందుకు సముద్రుడు \"నీతో యుద్ధం చేయటానికి నాకు తీరికలేదు. తగిన సామ ర్ధ్యమూ లేదు. హిమవంతునివద్దకు వెళ్ళా వంటే నీ కోరికతీరుతుంది\" అని చెప్పాడు.\nదుందుభి వెంటనే హిమవంతుని దగ్గరకుపోయి, నోటిమాటలతో యుద్ధానికి రమ్మనటం వీరలక్షణం కాదని తలచి, కొమ్ములతో శిఖరాలను పాడవ జొచ్చాడు. కొన శిఖరంమీదనున్న హిమవంతుడు ఇడిచూచి, \"ఎందుకయ్యా ఇలా నన్ను కొమ్ములతో కుమ్ముతున్నావు? నీ వుద్దేశం ఏమిటి?” అని ఆడిగేసరికి, \" నీవు మహా వీచుడవని సము ద్రుడు చెప్పాడు. పౌరుష ముంటే నాతో యుద్ధంచేసి గెలువు ” మంటూ తొడ కొట్టాడు దుందుభి.\nఅప్పుడు హిమవంతుడు వానితో \"అయ్యో సముద్రుడు పొరపడ్డాడు. నేను వీరుడ నన్నమాట నిజమే. కాని, నిన్ను ఎదిరించలేను. తారతమ్యం తెలుసుకో కుండా దుడుంగుమని గాలం వేసే వాణ్ణి కాను నేను. అంతకూ నీతో యుద్ధం చేస్తూ కూచోటానికి నాకు తీరిక లేదు. ఏమీ అంటే— అనేకమంది మునులు నా సాన్నిధ్యాన్నిచేరి నన్ను ఆనందింపజేస్తూ వుంటారు. వారు శాంతిప్రియులు. వారికి ఇటువంటి యుద్ధాలు కిట్టవు\" అన్నాడు.\nఅప్పుడు దుందుభి \"ఏమిటయ్యా హిమవంతుడా ! —— నీళ్ళు నములుతావేం? ఇప్పుడు నేను ఎవరో ఒక విషణ్ణి యుద్ధంలో జయించిగాని ఇంటికి వెళ్ళను\" అని భీష్మించాడు.\nవాని ఉత్సాహం గమనించిన హిమవంతుడు \" ఓయి వీరుడా ! - వానర చక్రవర్తి ఐనటువంటి వాలిని ఎరుగుదువు కదా? అతనికి సాటి వీరులు ముల్లోకాల లోనూ లేరు. నీవుపోయి అతన్ని పిలిచా వంటే నీ సరదా తీరుతుంది\" అనేసరికి, \"సరే నాయనా! నీవు యుద్ధంచేయకపోతే పోయావ్. మరొకణ్ణి చూపించావు. ఆదే పదివేలు” అని సంతోషిస్తూ, దుందుభి వాలి ఉండే కిష్కింధ చేరుకొన్నాడు.\nదుందుభి చేరుకునేసరికి అర్ధరాత్రి కావటంచేత వాలి మంచి గాఢ నిద్రలో ఉన్నాడు. ఉరుములవంటి అరపులతో దుందుభి అల్లరిచేయగా వాలికి మెలకువ వచ్చి \" వోయి దుందుభీ ! నీ సంగతి నాకు తెలుసు. ఆర్ధరాత్రివేళ వచ్చి ఎందుకిట్లా బొబ్బలు పెడతావు? పా ఫో. ప్రధమ తప్పిదంగా నిన్ను క్షమించి విడిచిపెట్టు తున్నాను” అన్నాడు.\nదుందుభి నవ్వుతూ, \"నీవు నన్ను ప్రథమతప్పిదంగా విడిచిపెట్ట న కరలేదు. నిన్ను యుద్ధంలో జయించటానికే ఇప్పుడు నేనువచ్చాను. కనుక, నిన్నే నేను విడిచి పెడుతున్నాను. అదే నీకు ఆఖరు రాత్రి. ఈ రాత్రి అంతఃపురంలో హాయిగా నిద్రించి, రేపటిరోజున నాతో పోరుసల్పటానికి సిద్ధంగా ఉండవలసింది. మళ్ళీ పొద్దున్నే వస్తాను” అంటూ గర్జించి వెళ్లిపోయాడు.\nఉదయాన్నే వచ్చి దుందుభి మళ్ళీ సింహనాదం చేశాడు. అప్పుడు వాలి దుందుభితో \"ఏమిరా నీ కింకా జ్ఞానం కలగలేదా? నాతో యుద్ధానికే నిశ్చయించు కున్నావా? నీతో యుద్ధంచేయటం నావంటి వానికి చాలా గౌరవం తక్కువ. ఐనా, నీ పీడ తొలగించడం లోకానికి క్షేమకరమనే వుద్దేశంతో ఒప్పుకొంటున్నాను” అని చెబుతూ, ఒక్కక్షణంలో యుద్ధానికి సిద్ధమై వచ్చాడు.\nతక్షణమే ఇద్దరూ కలియబడ్డారు. కాని దుందుభి చావటానికి, వాడు ఉత్సాహ పడినంత సేపయినా పట్టలేదు. వాలి జయధ్వానం చేసుకొంటూ దుందుభి కళేబరాన్ని బలంకొద్దీ కాలితో ఎగుర దన్నాడు.\nఆ కళేబరం సరాసరి పోయి మతంగ మహర్షి ఉండే ఋష్యమూక పర్వతంపైన పడి, దుందుభి ముక్కులనుండీ నోటినుండి వచ్చే రక్తధారలతో ఆ పర్వతమంతా తడిసిపోయింది.\nఇదంతా దివ్యదృష్టివలన తెలిసికొన్న మతంగ మహర్షి కోపగించి, \" ఇటువంటి అకార్యంచేసిన వాలి ఎప్పుడైనా ఈ పర్వతం మీదికి వచ్చినట్టయితే తలపగిలి చస్తా ”డని శపించాడు. ఈ సంగతి భటులవలన విని, వాలి వెంటనే మతంగునివద్దకు వెళ్ళి \"మహానుభావా !- తెలియక చేశాను తప్పు, క్షమించండి \" అని బతిమాలాడు. కాని అందుకు ఋషి \"ఓరి అబ్బాయీ !- నిప్పు తెలిసి తాకినా కాలుతుంది, తెలియక తాకినా కాలుతుంది. నా మాటకు తిరుగు లేదు. అనుభవించవలిసిందే, పో!” అని చెప్పి పంపించి వేశాడు.\nఆ శాపభయంవల్ల వాలి తన జీవితంలో మరెన్నడూ ఋష్యమూకానికి పోనేలేవట. ఎంతటి వీరుడూ శూరుడూ ధైర్యశాలీ ఐనా, వాలివంటివాడు సైతం ఋషిశాపానికి లొంగిపోవలసివచ్చింది.",
            "book_page_end": 27
        },
        {
            "title": "జీవితం అంటే ?",
            "book_page_start": 29,
            "pdf_page_start": 34,
            "pdf_page_end": 38,
            "author": "హెచ్. వి. రమణ, గుంటూరు",
            "genre": "నీతి కథ/కల్పితం",
            "moral": "జీవిత రహస్యం కేవలం సంపాదనలో కాదు, చేసిన కర్మల ఫలితంగానే సుఖదుఃఖాలు కలుగుతాయి. తృప్తి లేని లోభత్వం దుఃఖాన్నిస్తుంది, పుణ్యమే స్వర్గానికి మార్గం.",
            "keywords": [
                "గొర్రెల కాపరి",
                "వృద్ధుడు",
                "ప్రాణజలం",
                "లోభులు",
                "జీవిత రహస్యం"
            ],
            "characters": [
                "పేదరాలు",
                "పెద్ద కొడుకు",
                "చిన్న కొడుకు",
                "వృద్ధుడు (పావురం/దేవుడు)",
                "లోభులు",
                "అన్నాదమ్ములు (కుక్కలు)",
                "పాలు కలిపే స్త్రీ"
            ],
            "locations": [
                "మైదానాలు",
                "ప్రాణజలం నది",
                "సరోవరం",
                "ఉద్యానవనం (స్వర్గం)"
            ],
            "content": "ఒక పేదరాలికి యిద్దరు కొడుకులు. వాళ్లకు వివిధమైన ఆస్కారమూ లేకపోవటంచేత, ఇద్దరిలోనూ ఎవరో ఒకరు కష్టపడి సంపాదించుకువచ్చి, కుటుంబాన్ని పోషించవలసి ఉండేది.\nఇలా ఉండగా, వారిలో పెద్దవాడు ఒక రోజున పనికోసం బయల్దేరాడు. దారిలో ఒక వృద్ధుడు అతనికి కనపడి \"అబ్బాయీ, ఇలా ఎంతవరకు వెళు తున్నావు?” అని అడిగాడు. అందుకు ఆ కుర్రవాడు \" ఏదైనా పని చూచుకొని డబ్బు సంపాదించాలని బయల్దేరాను\" అన్నాడు. వృద్ధుడు అతనిని తన గొర్రెలమందను కాయటానికి పనిలో పెట్టుకున్నాడు.\nమరునాడు అతనితో వృద్ధుడు \" అబ్బాయీ ! - నీవు ఈ గొర్రెల వెంట వెళ్లి, మళ్లీ వాటివెంట ఇంటికి వచ్చేసెయ్యి. అవి ఎక్కడకు పోతే అక్కడికి వెళ్ళటమేగాని, నీ అంతట నీవు వాటిని ఏ ప్రదేశానికి తోలవద్దుసుమా!\" అంటూ చెప్పి పంపాడు.\nఆ ప్రకారం అతను గొర్రెలమంద వెంట బయల్దేరాడు. అవి ముందుగా ఒక చక్కటి గొప్ప మైదానం చేరుకున్నాయి. అ తరువాత జోరుగా ప్రవహించే ఒక యేరు అడ్డురాగా, గొర్రెలు అవలీలగా ఏరు ఈదుకొని పోయినై. కాని కుర్రవాడు మాత్రం ఏరు దాటలేక, ఆ గట్టునే నిలిచి పోయాడు. పొద్దు గుంకేసరికల్లా మండలో గొర్రెలన్నీ ఏరు దాటు కొని బిలబిలమంటూ వచ్చేసి ఇల్లు చేరుకున్నై. వాటి వెనకనే కుర్రవాడు ఇల్లు చేరుకొగానే, వృద్ధుడు \" అబ్బాయి ! గొర్రెలవెంట నీవు ఎక్క డెక్కడికి పోయివచ్చావు? ” అని అడిగాడు. అందుకు కుర్రవాడు \" బాబాయ్ ! అవి ముందుగా ఒక చక్కటి గొప్ప మైదానం చేరుకున్నై. ఆతరువాత జోరుగా ప్రవహించే యేరు దాటి పోయినై. నేను ఆ యేరు దాటలేక, ఒడ్డునే నిలిచిపోయాను” అని చెప్పేసరికి, ముసలివాడు కోపగించి \"నీవు నా పనిలోకి పనికి రావు. తిరిగి యింటికి పో\" అని పంపివేశాడు.\nకుర్రవాడు విచారంతో ఇంటికి పోయి సంగతులన్నీ చెప్పేటప్పటికి రెండవవాడు \"అన్నా, అన్నా ! ఆ పనిలో నేను ప్రవే శిస్తాను\" అని చెప్పి బయల్దేరి, తన అన్న కలిసికొన్న వృద్ధునివద్దనే ఒక ఏడాదిపాటు గొర్రెలను కాయటానికి కుదురుకొన్నాడు.\nమరునాడు వృధుడు ' అబ్బాయీ ! నీవు ఈ గొర్రెలవెంట వెళ్లి మళ్లీ వాటివెంట ఇంటికి వచ్చేసెయి. అవి ఎక్కడకు పోతే అక్కడకు వెళ్లటమేగాని, వాటిని ఏ ప్రదే శానికి నీ అంతట నీవు తోలవద్దు సుమా' అని చెప్పి పంపాడు.\nగొర్రెలు నెమ్మదిగా నడిచి పోయి, ఒక పచ్చటి గొప్ప మైదానం చేరుకొన్నాయి. కుర్రవాడు అడుగులో అడుగు వేసికొంటూ వాటి వెంబడే వెళ్లజొచ్చాడు. ఆ తరువాత అవి జోరుగా ప్రవహించే ఏరు దాటినై. కుర్రవాడు ఏటిలో దిగి అవతలిగట్టు చేరు కొనేసరికి, అలిసి మూర్ఛపోయాడు.\nఅప్పుడు ముందుకు పోతున్న గొర్రెలు ఒక్కసారి వెనక్కి తిరిగి, అతనిమీద ముక్కులతో వూడేసరికి, ఆ కుర్రవాడు మళ్లీ స్పృహ గలిగి మునపటికంటే ఎక్కువ శక్తితో గొర్రెల వెంట పోసాగాడు.\nఆటుతరువాత గొర్రెలు మరివక బ్రహ్మాండ మైన మైదానం చేరుకున్నాయి. ఇక్కడి గడ్డి చెయెత్తున ఉన్నప్పటికీ, ఈ గడ్డి మేస్తున్న పశువులు మాత్రం గాలి వేస్తే ఎగిరిపోయేలాగ బక్క చిక్కి ఉన్నాయి.\nఅక్కడినించి ఆ గొర్రెలుపోయి ఇంకొక మైదానం చేరుకున్నై. ఇక్కడ తినటానికి తగిన పచ్చగడ్డి లేనేలేదు. అయినప్పటికీ, ఈ ప్రదేశంలో పశువులు వెన్నలాగా నవ నవ లాడుతూ కనపడినై.\nఇక్కడినుంచి గొర్రెలు ఒక గొప్ప తోట లోకి పోయినై, ఈ తోటలో నోటిలోనించి మంటలు గక్కుతూవున్న రెండు కుక్కలు భయంకరంగా పోట్లాడుకొంటున్నాయి.\nఅక్కడినించి గొర్రెలు పోయి పోయి, ఒక విశాలమైన సరోవరం వద్ద నిలబడినై.\nఆ సరోవరంలో ఒకామె చెంచా చేత పట్టుకొని దేనికోసమో దేవుతున్నది.\nమరికొంచెం దూరం పోయేసరికి, ఒక అందమైన ఉద్యానవనం కనపడింది. అందులో, రకర కాల పుష్పజాతులు అన్నీవు న్నై. కుర్రవాడు ఒక పువ్వులచెట్టు కింద విశ్రాంతి కోసం కూర్చున్నాడు. అప్పుడు అక్కడికి ఒకతెల్లటి పావురం రాగా తనవద్ద నున్న ఉండిల్లిబద్దకే దానిని కొట్టాడు. ఆ దెబ్బకు దాని ఈకమాత్రం ఒకటి రాలింది; పావురం పారిపోయింది. సరే, ఎందుకైనా మంచిదని, వాడు ఆ యీకను తీసి జాగర్తగా తనసంచీలో వేసుకున్నాడు.\nఅక్కడనించి గొర్రెలు తిరిగి ఇంటి ముఖం పట్టినై. కుర్రవాడు కూడా గొర్రెల వెంటఇంటికి చేరుకోగానే, వృద్ధుడు \"అబ్బాయీ! గొర్రెలు నిన్ను చిక్కుపెట్ట లేదుకద?\" అని అడిగాడు. కుర్రవాడు తాను చూచిన చిత్రాలన్నీ చెప్పాడు.\n\"అబ్బాయీ! నీవు గొర్రెలతో కూడా వెళ్లి మొట్టమొదట చూచిన అద్భుతమైన చక్కటి, పచ్చటి మైదానము ఏమిటో తెలుసా? అది నీవు ఇప్పటివరకూ గడపిన యౌవన జీవితు. అక్కడనించి పోయి నీ పాపాలను కడిగివేసే 'ప్రాణజలం' ప్రవహించే నదిలో పడినావు. అందులో పడగానే నీ పాపాలన్నీ పరిహారమైనాయి, అవతలి ఒడ్డు చేరుకున్న తరువాత గొర్రెలు నిన్ను ఊదగానే నీ ఆత్మ పవిత్రమైంది. నిన్ను ఊది, పవిత్రం చేసిన గొర్రెలే మోక్షమిచ్చే దేవతలు, నీకు సద్గురువులు.\n\" చేయెత్తు గడ్డిగల మైదానంలో మేస్తూ వున్నప్పటికీ, బలహీనంగా ఉన్న ఆ పశువు లేమిటో తెలుసా? తాము తినలేక, ఒకరికి పెట్టలేక ధనం కూడబెట్టే లోభులు. తిండి పుష్కలంగా ఉన్నప్పటికీ ఇటువంటి లోభులు ఆకలి దప్పులతో బాధపడుతూ ఉండవలసిందే.\n\" తరువాత నీవు చేరిన మైదానంలో ఏమీ తినటానికి లేకున్నా, అక్కడి పశువులు నవనవలాడుతూ ఆనందంగా ఉన్నాయి కదూ? కలిగినదానిలో కాస్తంత పేదకూ సాదకూ రాల్చే పుణ్యాత్ములు ఈ జన్మలో ఆనందంగా ఉంటారు. వీళ్ళకు ఉన్నా లేకపోయినా ఒకటే తృప్తి.\n\"పోతే, ఆస్తులకోసం, పంపకాలు తెగక కొట్లాడుకునే అన్నాదమ్ములు కుక్కజన్మ ఎత్తి. అలా కొట్లాడుకుంటూనే వుంటారు.\n\" ఇక సరోవరంలో చెంచా చేతపట్టుకొని వెతుకుతున్న అయిల్లాలు ఎవరను కున్నావు? పాలలో నీళ్ళు కలిపి వర్తకం చేసిన మనిషి. ఆమె కలిపిన పాలూ నీళ్లూ విడదిద్దామని ఆలా ప్రయత్నిస్తూనే వుంటుంది. కానీ, ఎప్పటికీ విడదీయలేదు.\n\"చిట్టచివర నీవుచూచిన ఉద్యాన వనమే స్వర్గం. పుణ్యం చేసుకున్న వాళ్లే అక్కడికి వెళతారు. నీవు ఆస్వర్గానికి పోయి వచ్చినట్టుగా ఏదైనా ఆనవాలు చూపించ గలవా?” అని అడిగాడు వృద్ధుడు.\nవెంటనే కుర్రవాడు తన దగ్గరవున్న పావురపు ఈకను తీసి యిచ్చాడు.\nవృద్ధుడు \"ఆ తెల్ల పావురాన్ని నేనే. నీవు ఏమి చేస్తావోనని, ఈ రూపంలో నీవెంట ఉండి, నేను కని పెడుతూనేవున్నాను. దేవుడుకూడా ప్రతి మానవుని వెంట ఉంటూ, ఒక్కొక్కడు చేసే పనులను పరిశీలిస్తూవుంటాడు. నీవు పిట్టను కొట్టగా కింద రాలినది ఏమిటనుకొంటున్నావు ! నా చేతి చిటికెన వేలు రాలిపోయింది. చూడు” అంటూ, తన చేయి చూపించాడు,\nతర్వాత వృద్దుడు కుర్రవానితో \"జీవిత మంటే ఏమిటో తెలిసింది కనుక ఇప్పుడు నువ్వు నేర్చుకున్న విషయాలు గుర్తుంచు కుని హాయిగా జీవించు. నీకు ఎటువంటి కష్టాలూరాకుండా దీవిస్తున్నాను” అన్నాడు.\nకుర్రవాడు వృద్ధునికి నమస్కరించి, ఇంటికి చేరుకొని, తల్లినీ అన్ననూ పోషిస్తూ, సుఖంగా ఉన్నాడు.",
            "book_page_end": 33
        },
        {
            "title": "కామరాజు గేదెలు-భీమరాజు పాదులు",
            "book_page_start": 33,
            "pdf_page_start": 39,
            "pdf_page_end": 44,
            "author": "పాలంకి వెంకటరామచంద్రమూర్తి, మద్రాను",
            "genre": "సామాజిక కథ/హాస్యం",
            "moral": "సంపాదించాలనే కోరిక లేకుండా, కేవలం ఊహలలోని ఫలాలకోసం ఆరాటపడితే, లేని వస్తువుల గురించి కూడా అనవసరమైన గొడవలు జరుగుతాయి. ముందు ఊహ, తర్వాత దెబ్బ.",
            "keywords": [
                "కామరాజు",
                "భీమరాజు",
                "గేదెలు",
                "ఐతంపూడి ఉద్యోగం",
                "బచ్చలి పాదులు"
            ],
            "characters": [
                "కామరాజు",
                "గవరమ్మ (తల్లి)",
                "అమ్మన్న (భార్య)",
                "భీమరాజు (బావమరిది)",
                "పేరమ్మ"
            ],
            "locations": [
                "కాతేరు గ్రామం",
                "ఐతంపూడి గ్రామం",
                "తామరాడ"
            ],
            "content": "కాతేరు గ్రామంలో కామరాజు అనే కరణాల పిల్లవాడొకడు ఉండేవాడు. చిన్నప్పుడే తండ్రిపోయినందువల్ల చదువు సంధ్యలు ఏమీ అబ్బలేదు. వాడి తల్లి గవరమ్మ \" చదువుకోరా నాయనా. చదువు కుంటే నీకు మంచి ఉద్యోగం వస్తుందిరా” అని బతిమాలేది.\n\" ఉద్యోగమా అమ్మా? ఏం ఉద్యోగం వస్తుందే?” అని అడిగాడు కామరాజు.\nకామరాజు అలా అడిగేటప్పటికి ఐతంపూడి గ్రామంలో ఆవిడ అన్న ఐన హనుమాన్లు చేస్తూవున్న ఉద్యోగం జ్ఞాపకం వచ్చిందావిడకు. ఆ ఉద్యోగం పేరేమిటో ఆవిడకు తెలియదుగాని, ఆదేదో చాలా గొప్ప ఉద్యోగమనే ఆవిడ అనుకుంది. ఏమీ అంటే, హనుమాన్లుగారింటికి ఆయన ఉద్యోగం ధర్మమా అంటూ కాయకూరలూ, కందులూ, పెసలూ, మినుగులూ, ఇంకా ఏవేవో సరుకులూ ఊరికేనే వచ్చి పడుతోండేవి. చుట్టుపక్క రైతులంతా బళ్ళమీద గడ్డిబొద్దులు తెచ్చిపడేసి పెరట్లో మేట్లు వేసిపోతూండేవారు. అంత గడ్డి ఊరికే వచ్చిపడుతోంది గనకనే ఆయన ఐదు పాడిగేదెలను కొన్నాడు.\nఅవన్నీ జ్ఞాపకంవచ్చి గవరమ్మ కొడుకుతో “హనుమాన్లుమామయ్య చేసే ఐతంపూడి ఉద్యోగంలాంటి ఉద్యోగం నీక్కూడా వస్తుందిరా నాయనా. మామయ్య ఐదు గౌడగేదెలను కొన్నాడు. వాళ్ళింట్లో రోజూ మూడుపూట్ల గడ్డపెరుగు వేసుకు జుఱ్ఱుతారు తెలుసా? నువ్వుకూడా మామయ్యకు మల్లేనే ఐదు గేదెల నూ కొనుక్కుని మేపుకోవచ్చు. రోజూ కమ్మటి గడ్డపెరుగు వేసుకుని జుఱ్ఱ వచ్చు!” అంది.\n'గడ్డపెర గు' అనటంతోనే కామరాజుకి నోరు ఊరింది ! \" అటైతే నేను తప్పకుండా చదువుకుని ఐతంపూడి ఉద్యోగం చేస్తానే అమ్మా. ఐదు గేదెలనూ కొంటానే!” అంటూ వాడు ఆరోజునుంచీ బళ్ళోకి వెళ్ళటం మొదలెట్టేడు.\nబళ్ళోకి వెళ్ళేవాడుగాని, వాడి ధ్యానం మాత్రం మేష్టరు చెప్పే పాఠంమీద ఉండక, ఐతంపూడి ఉద్యోగమయాక తాను కొనబోయే గౌడగేదెల గడ్డపెరుగు మీదనే ఉండేది. ధ్యానం మరోచోట ఉండటంచేత ఎన్నేళ్ళు బళ్ళోకి వెళ్ళినా కామరాజుకి చదువురాలేదు. ఉద్యోగం చేసేటంత చదువు కాదుకదా. చేవ్రాలు చేసేపాటి చదువైనా అబ్బలేదు.\nతన కొడుకు ఇలా బడుద్ధాయి ఐపోయా డని గవరమ్మ విచారించి, 'వీణ్ణి దారికి తీసుకురావటం ఎలాగా?' అని శతవిధాల ఆలోచించింది. ' వీడికి పెళ్లి చేసేస్తే సరి! అప్పుడు భార్యను పోషించవలసిన బాధ్యత నెత్తిమీద పడి, సంపాదించుకోవాలన్న యావ ఒక్కమాటుగా పుట్టుకువస్తుంది.” అని తోచింది. ఈ ఆలోచన తట్టటంతోనే గవరమ్మగారు నిద్రాహారాలు మానేసి పెళ్ళి సంబంధాలు వెతకసాగింది.\nతిరిగి తిరిగి ఆఖరికి తామరాడ కరణంగారి కూతురు 'అమ్మన్న' అనే పిల్లను నిశ్చయంచేసుకు చక్కా వచ్చింది.\n'కామరాజుకి మరెవరూ పిల్ల నివ్వ నప్పుడు అమ్మన్న తండ్రి మాత్రం ఎందుకు ఇచ్చాడూ?' అని మీరు అడగవచ్చు. — అమ్మన్న ఉత్తీ వెజ్జిమా లోకం. దాని కెక్కడా పెళ్ళి సంబంధాలు రాకనే కరణగారు, కామరాజు సంబంధం వచ్చి రావటంతో పెళ్ళి నిశ్చయం చేసేశాడు. నిశ్చయమైన వారానికే ముహూర్తం పెట్టించి పెళ్ళి చేసేశాడు.\nపెళ్ళాం కాపరాని కొస్తే, కొడుక్కి బాధ్యత తెలిసొచ్చి. సంపాదన మొద లెడతాడనికదా గవరమ్మ కామరాజుకి పెళ్ళిచేస్త? కామరాజు సంపాదన లేదు సరికదా, 'పెళ్ళి ఐ ఒక యింటివాణ్ణి అయాను గనక నేనూ గొప్పవాణ్ణి' అనుకుని ఇంట్లో కర్రపెత్తనం మొదలెట్టేడు. తల్లి మీద సాముచేయటం ఉండనేవున్నది. ఇప్పుడు కొత్తగా పెళ్ళాంమీదకూడా అధికారం చెలాయించడం మొదలెట్టేడు.\nమొగుడు కేకలు వేస్తూన్నప్పుడు, తెలివైన పెళ్ళాం అవుతే మాటకు మాట సమాధానం చెప్పకుండా ఊరుకుటుంది. కాని అమ్మన్న కుండ బద్దలు గొట్టినట్లు, తనకు తోచినదేదో నిర్మొగమాటంగా చెప్పేసేది. - 'హాత్తేరీ, నాకు బదులు చెపుతావా?' అంటూ, ఆ మూర్ఖశిరోమణి ఆమె శిగ పట్టుకుని బాదుతుండేవాడు.\nఇలా ఉండగా ఒకనాడు ఐతంపూడి నుంచి గవరమ్మగారింటికి ఒక శుభలేఖ వచ్చింది. హనుమాన్లుగారు రాసిన శుభలేఖ అది. ఆయన కొడుకు వీరభద్రుడికి పెళ్లిట! చెల్లెలు విని సంతోషిస్తుందని హనుమాన్లు గారు ఆ పసుపుబొట్ల కార్డులో కట్నం కానుకల వివరాలుకూడా రాశాడు.\nవీరభద్రుడికి రెండువేల రూపాయిల కట్నంట! కట్నం సంగతి తెలిసి గవరమ్మ గారు సంతోషించిందిగాని క్రమంగా ఆ సంతోషమంతా అసూయగా మారింది.\nకామరాజును చూసి ఆవిడ, 'ఎందుకూ వాజమ్మవు ! ఒక్క దమ్మిడీఐనా కట్నం సంపాదించలేక పోయావుకదా నువు? ఎలా సంపాదిస్తావ్? చదువు ఉంటేగా? వీరభద్రు డంటే చదువూ సంధ్యా ఉన్నవాడు. వాళ్ల నాన్నకు మల్లేనే వాడుకూడా పెద్ద ఉద్యోగం చేస్తాడు! కట్నం ఇచ్చారంటే అబ్బురం ఏముంది?' అని తన బాధ వెళ్లబోసుకుంది.\nకామరాజుకు అలాటి అసూ యా, బాధా లేదుగాని ఆ శుభలేఖతో భక్షమాటు ఐతంపూడి ఉద్యోగం, ఐదు గేదెల పాడీ, కమ్మటి గడ్డపెరుగూ జ్ఞాపకాని కొచ్చాయి. ఆ ఉద్యోగం ఎలాగైనా సంపాదించి, గేదెల్ని కొని, పెరుగు జుఱుకోవాలన్న కోరిక మళ్ళీ ఒకమాటు కలిగిండతనికి. అదే స మ యానికి ఎండ పెడదామని అమ్మన్న పట్టుకువెడుతూ ఉన్న పెద్ద ఊరగాయ బాన, ఆతని కంట బడింది.\nతను గేదెల్ని కొంటే, ఆ పాలన్నీ కాచ టానికి ఆమాత్రం కుండఐనా ఉండాలె అనిపించింది కామరాజుకి, దానికి సరిపడ్డ పెద్ద దాలివేసి, అంత కుండతోటి తన భార్య పాలుకాస్తుంది అనుకున్నాడతను. వెంటనే మరొక్క ఆలోచన వచ్చిం దతనికి. ఐదు గేదెల పాడీ తన పెళ్ళాం చేతిమీదకదా నడుస్తుంది! తన భార్యకు పుట్టింటి వాళ్ళంటే తగని అభిమానం, మక్కువా కదా! అంచేత, అది వెన్న అంతా కూడబెట్టి నెయ్యికాచి, ఆ నెయ్యి అంతా తామరాడ పంపించెయ్యదుకద?— ఇదీ అతనికి పట్టుకున్న బాధ. ఆ సంగ తేమిటో అప్పుడే తేల్చుకోవాలని తోచి కామరాజు అమ్మన్నని నిలుచున్న పటాన్న రమ్మన్నాడు. ఆ అమ్మాయి వచ్చి,\n\"ఎందుకు?\" అని అడిగింది.\n\"నాకు ఐతంపూడి ఉద్యోగం ఐతే గియితే, నువ్వు ఐదు గేదెల పాడీ చేస్తే గీస్తే, మా వాళ్ళకి పోస్తావా మీ వాళ్ళకి పోస్తావా?” అని అడిగాడు కామరాజు.\n\"మీ వాళ్ళకెందుకు పోస్తాను? మా వాళ్ళకే పోస్తాను!” అన్నది అమ్మన్న.\nఆ మాట వినేటప్పటికి కామరాజుకి వొళ్ళు మండిపోయింది. ఉబ్బెత్తుగా లేచి వెళ్ళి, \"మీ వాళ్ళకే పోస్తావేం? మీ వాళ్ళకే పోస్తావేం?\" అని పళ్లుకొరుకుతూ, అమ్మన్నను తెగ బాదడం మొదలెట్టేడు. అమ్మన్న చేతిలో ఉన్న ఊరగాయకుండ క్రిందపడి భడీలుమని ముక్క ముక్కలై పోయి ఊరగాయంతా నేలపాలైపోయింది.\nఅదే సమయానికి వాళ్ళ వీధి తలుపు కూడా భళ్లుమని చప్పుడై తెరుచుకుని చెయ్యెత్తు మనిషి ఒకడు లోపల ప్రవేశించి, పెళ్లాన్ని బాత్తోన్న కామరాజును జుట్టు పట్టుకుని కిందపడేసి, గొడ్డును మోదినట్లు మోదటం మొదలెట్టేడు. ఆ దెబ్బలతో కామరాజు ' చచ్చిపోయానర్రోయ్” అని గోల చేయసాగాడు.\nఆ గలభా విని లోపల్నుంచి, గవరమ్మ గారూ, ప్రక్కింటినుంచి పేరమ్మగారూ, వీధిలోంచి వీరమ్మగారూ పరుగెత్తుకొచ్చి, కామరాజును ఆ వచ్చిన భీమరా జు చేతుల్లోంచి తప్పించారు.\nఆ వచ్చిన భీమరాజు మరెవరోకాదు; అమ్మన్న అన్నగారే. చెల్లెల్ని పండగకు పుట్టింటికి తీసుకువెడదామని తామరాడ నుంచి వచ్చిన కామరాజు బావమరిది.\nఅక్షడ మూగిన అమ్మలక్ష లంతా సంగ తేమిటో తెలియక విస్తుపోయి చూస్తోంటే గవరమ్మే ఆఖరికి భీమరాజు నడిగింది, \"ఏం భీమరాజూ, కామరాజును అలా బాదేశావ్?” అని. \"వీడు మా చెల్లెల్ని ఎందుకు బాత్తున్నాడో కనుకోండిముందు” అన్నాడు భీమరాజు. \"ఏమిరా నాయనా, ఏమొచ్చిందిరా?” అన్నది తల్లి.\nకామరాజును పళ్లు కొరుకుతూ,\n\"ఇంతకంటే ఏం రావాలే అమ్మా? గేదెలపాడి అంతా తన వాళ్ళకేగాని మన వాళ్ళకి పొయ్యదుట! ఇలా అన్నదాన్ని కొట్టాలా చీల్చెయ్యాలా?” అన్నాడు కామ\nఆ మాట విన్న పేరమ్మగారు, \" గేదెల పాడి అంటావేమిటి కామరాజూ? మీకు గేదె లెక్కడివి?” అని అడిగింది. \" ఎక్లడి వేమిటమ్మా, కొంటాను.” అన్నాడు కామ రాజు తడుముకోకుండా. \"ఎలా కొంటావ్? కొని ఎలా భరిస్తావ్? అని అడిగింది పేరమ్మ.\n\"ఎలాగేమిటి? ఐతంపూడి ఉద్యోగం వస్తే కావలసినంత డబ్బూ, కావలసినంత గడ్డీని ఆ డబ్బుతో గేదెలను కొని ఆ గడ్డితో మేపుకుంటాము” అన్నాడు కామరాజు.\n\"ఏడిసినట్లే ఉంది నీ తెలివి?” అంటూ పేరమ్మగారు బుగ్గని వేలెట్టుకుంది.\nతల్లి ప్రాణం గనక గవరమ్మగారికి ఉక్రోషం వచ్చి, \" తెలివితక్కువ వాజమ్మ గనకనే బావమరిదిచేత చావుదెబ్బలు తిన్నాడు. మొగుళ్లు పెళ్ళాలని కొట్టుకోడం ఉండిగాని, బావమరదులొచ్చి బావలను కొట్టడం ఎక్కడైనా ఉందా?” అంది.\nఅప్పుడు భీమరాజు నవ్వుతూ, \"ఏవ మ్మోయ్ గవరమ్మత్తా, నేను మా బావని కొట్టింది మా చెల్లెల్ని అతను కొట్టేడని కాదు. మా బచ్చలిపాదులు ధ్వంసం అయిపోయాయన్న కోపంకొద్దీ కొట్టేను!” అన్నాడు.\n\" మీ బచ్చలి పాదులా? మీ పాదులు ధ్వంసమైపోతే మావాణ్ణి కొట్టడం ఎందుకు? ఇంతకూ, మీ యింట బచ్చలి పాదులు ఎక్షడున్నాయి?\" అని నిలదీసి అడిగింది గవరమ్మ.\n\"మా యింట్లో కాదుకదా, మా వూళ్లోనే లేవు బచ్చలిపాదులు. ఆ నేలమీద బచ్చలి ఎడగవనే. ఆ గ్రామంనుంచి మీ ఊరికి మకాం ఎత్తేస్తున్నాను. నేను ఇక్కడ కాప రం పెట్టి, దొడ్డిఅంతా పందిళ్లువేసి, నా కెంతో ఇష్టమైన పెరుగు బచ్చలి పాకిస్తాను ఆ పెట్టబోయే బచ్చలి పాదులను. నీ కొడుకు కొనబోయే గేదెలు వచ్చి మేసిపోతా యనే వుద్దేశంతో నేను వానిని కొట్టాను” అన్నాడు భీమరాజు యుక్తిగా,\nభీమరాజు మాటవిని అందరూ పకపకా నవ్వటం మొదలెట్టేరు.",
            "book_page_end": 38
        },
        {
            "title": "మృగశిర పుట్టుక",
            "book_page_start": 39,
            "pdf_page_start": 45,
            "pdf_page_end": 48,
            "author": "ముద్దా సోమప్పశాస్త్రి, పరుశువాకం",
            "genre": "పురాణ/మత కథ",
            "moral": "భక్తి, పశ్చాత్తాపం, ధర్మనిరతి దైవ కటాక్షాన్ని, ముక్తిని ప్రసాదిస్తాయి.",
            "keywords": [
                "మృగశిర",
                "హిరణ్యాక్షుడు",
                "శివుడు",
                "శాపం",
                "శివరాత్రి"
            ],
            "characters": [
                "హిరణ్యాక్షుడు (రాక్షస రాజు)",
                "శివుడు (పరమేశ్వరుడు)",
                "ఈశ్వరభక్తుడు",
                "బోయవాడు (కిరాతకుడు)",
                "ఆడు జింక",
                "మగ జింక"
            ],
            "locations": [
                "కైలాసం",
                "అరణ్యం",
                "స్వాయంభువ లింగం",
                "నక్షత్ర మండలం"
            ],
            "content": "పూర్వకాలంలో హిరణ్యాక్షుడు అనే రాక్షస రాజు ఉండేవాడు. అతడు ఘోరమైన తపస్సుచేసి, శివునివల్ల అనేకమైన వరములు పొందాడు. వరములు పొంది నప్పటినించి అందరనూ హింసించ నారం భించాడు. హిరణ్యాక్షుని పేరు చెబితే, ముల్లోకాలలోనూ ప్రాణికోటి హథలిపోతూ వుండేది. వాడు తన దర్పంవల్ల స్వర్గాధిపతి ఐన దేవేంద్రుణ్ణికూడ ధిక్కరించి ఆ సింహాసనం ఆక్రమించాడు.\nఇంత చేసినప్పటికీ వరములిచ్చిన ఈశ్వరుడు సహించి ఊరుకొన్నాడు. కాని, కైలాసంలోని ప్రమథగణాల మీదికే వాడు దాడి వెడలేసరికి పట్టరాని కోపంవచ్చి శివుడు వానిని శపించివేశాడు: \"ఓయి హిరణ్యాక్షా !— నా భక్తుడవు కావటంచేత నీవు చేస్తున్న ఆగడాలన్నిటికీ ఓర్చి ఊరుకొన్నాను. కాని, రోజు రోజుకీ నీవూ నీ కుటుంబమూ చేసే ఘాతుక చర్యలు చాలా ఘోరంగా ఉంటున్తయి. కనుక, మీరు జంతువులైపుట్టి అడవులంట తిరుగు లాడుతూవుండండి” అనేటప్పటికి, రాక్షస రాజు గడగడలాడుతూ పరమేశ్వరునికి సాష్టాంగపడి, ' పొరపాటు క్షమించి, శాపం తప్పించు'మని ప్రార్థించాడు.\nఅప్పుడు శివుడు దయతలిచి, \"శాపం తప్పించటానికి వీలుకాదు. పన్నెండేళ్ళ పాటు ఈ మృగజన్మలో ఉన్న తరువాత, దైవచింత లేని ఒక బోయవాని చేతిలో మీకు మరణం సంభవించబోతుంది. ఆ సమయంలో మీకు పూర్వజన్మస్మృతి కలిగేటట్టు, శాశ్వతమైనముక్తి పొందేటట్టు అనుగ్రహిస్తున్నాను, పాండి!\" అంటూ, అదృశ్యమైనాడు. శివుని శాపంవల్ల హిరణ్యాక్షుడూ, అతని భార్యలూ జి-కలుగా పుట్టి, అడవులలో సంచరిస్తూ ఉంటున్నారు.\nజింకలు సంచరించే ఆ అరణ్యానికి ప్రతిరోజూ ఒక ఈశ్వరభక్తుడు వచ్చి బిల్వ పత్రాలు కోస్తూ ఉండేవాడు. ఒక్కొక్క పత్రం కోసినప్పుడల్లా 'శివ శివా!' ఆని స్మరించి, కోసిన పత్రాలన్నీ ఆ చెట్టు కిందనే వెలసినటువంటి 'స్వాయంభువ' లింగానికి పూజచేస్తూ ఉండేవాడు. శాప వశంచేత మృగజన్మ ఎత్తిన జింకలు అతను చేసే పనిని గమనించి తమకు తరణోపాయం దొరికినట్టుగా పొంగిపోయినై, నాటినించీ అవి స్వాయంభువ లింగం ఉండే స్థలం చక్కగా శ్రద్దతో బాగుచేసి, మాలిన్యం తొలగించి, భక్తుడు మళ్ళీ పూజకు వచ్చేవేళకు సిద్ధం చేసిపెట్టేవి. ఈ విధంగా భక్తునితోపాటు, జింకలు కూడా ఈశ్వర సేవ చేస్తూవచ్చాయి.\nఅదే అడవికి ఒక బోయవాడుకూడా వచ్చాడు. వాడు మామూలు బోయవాడు కాదు. నిష్ఠాపరులైన బ్రాహ్మణ కుటుం బంలో జన్మించినవాడేకాని కర్మవశంచేత కులభ్రష్టుడై కిరాతకులలో కలసిపోయాడు. ఒక కిరాత కన్యను వివాహం చేసుకుని, వాళ్ల వృత్తి నే అవలంబించాడు. దైవచింత, దయాదాక్షిణ్యమూ లేక, ఆ అడవిలో మృగాలను వేటాడుతూ ఉండేవాడు.\nఒకరోజున ఈశ్వరభక్తుడు బిల్వపత్రాలు కోస్తూవుండగా బోయవాడు ఆడవికి రావటం తటస్థించింది. అతను 'శివ శివా! ' అన్నప్పుడల్లా మహాపాపాత్ముడైన ఆ బోయ వాడు \"శివశివా! శివశివా!!\" అంటూ ఎగతాళిచేస్తూ ఉండేవాడు. నోరు నొచ్చే వరకూ వాడు అతనిని వెక్కిరించి, తన మానాన తను వేటకు వెళ్ళిపోయాడు.\nఎప్పుడు మాటువేసినా బోయవాని వలలో ఏదో ఒక మృగం వెంటనే నచ్చి పడేది. కాని, ఈ వేళ చిన్న జంతువైనా పడలేదు. 'ఏమైనాసరే, జంతువు వలలో పడాలి. ఇక్కడనించి కదలాలి' అనే పట్టుదలతో వాడు చీకటి పడినప్పటికీ అరణ్యం వదలిపోలేదు.\nపైగా, పంతం పట్టిన బోయడు ఆ కటిక చీకటిలో ఒక చెట్టు ఎక్కి కూర్చుని, ఆ ఈశ్వరభక్తుడు జ్ఞాపకంరాగా, \"శివ శివా!” అని మాటిమాటికీ వెక్కిరిస్తూ ఆ చెట్టు ఆకులు తుంప నారంభించాడు.\nఇంతలో ఆ చెట్టుకిందకు ఒక ఆడు జింక వచ్చి నిలబడేసరికి, విల్లు ఎక్కు పెట్టి దాని నతడు కొట్టబోయాడు. అప్పుడు ఆ జింక వానికి ఆశ్చర్యం కలిగేటట్టు మానవ భాషలో \"ఓయి బోయివాడా కిందటి జన్మలో మాది రాక్షస కుటుంబం. శాప వశంచేత జింకలుగా పుట్టి అడవులవెంట తిరుగుతున్నాము. ఇప్పుడు నేను నా భర్తను వెతుకబోతున్నాను. ఆయన అనుమతి పొంది తెల్లవారేలోపల తిరిగి వచ్చేస్తాను. కనుక నన్ను వదిలిపెట్టు\" అంటూ ప్రాధేయపడింది. \"నోరులేని జింక యేమిటి, ఇలా మాటాడ్డమేమిటి! కానీ- దీని నీతి ఎంతవరకు నిలబడుతుందో చూదాం” అని తలిచి బోయవాడు కాళ్ళ ముందుకు వచ్చిన జింకను విడిచిపెట్టాడు.\nఆడుజింక వెళ్ళిన మరికొంచెంసేపటికే దాని భర్తఐన మగ జింక అక్కడికి రాగా, బోయవాడు దీనిపైకి బాణం ఎక్కు పెట్ట బోయాడు. ఇదికూడా ఆడుజింక చెప్పినట్టే చెప్పి, ప్రమాణాలుచేసి, ఇంటికి పోయింది. ఇంటివద్ద ఆడుజింక బిడ్డను కన్నది. అది బిడ్డనూ భర్తనూ వెంటబెట్టుకువచ్చి, \" ఓయీ బోయవాడా ! — ఇదుగో, నేనే కాదు, మా కుటుంబమంతా నీకు ఆహారంగా వచ్చాము. ఆరగించు, ఇప్పటికే ఆలస్యమైపోయింది...” అనే సరికి దాని న్యాయవర్తనం చూచి బోయడు చాల ఆశ్చర్యపోయాడు.\nఈలోపల, పూర్వజ్ఞానంకలిగి ఆ జింకలు కడసారి స్వాయంభువ లింగాన్ని శుభ్రపరచి, దానికి భక్తిపూర్వకంగా ప్రదక్షిణం చేసి, బోయవానికి ఎర కావటానికి సిద్ధంగా నిలబడనై.\nపశ్చాత్తాపమువల్ల ఆతని కన్నులనుండి ప్రవహించిన బాష్పధారలతో స్వాయంభువ లింగాన్ని అభిషేకించటంవల్ల శివుడు ప్రీతుడై, ఆ లింగము ఛేదించుకొని వచ్చి బోయవానికి సాక్షాత్కరించాడు. జింకల పుట్టు పూర్వోత్తరాలను పరమేశ్వరుడు బోయవానికి వెల్లడించాడు. ఆయన కరుణ వల్ల బోయవాని పాపములన్నీ పటాపంచ లైపోయి, ముక్తిమార్గము లభించింది.\nశివుని దీవనపల్ల జింకలు నక్షత్ర మండలం చేరుకొని, చుక్కలుగా మారి, జింకరూపంలో శాశ్వతంగా నిలిచి పోయినై.\nఈ జింకరూపమే ఇరవైయేడు నక్షత్రాల లోను ఒకటైన 'మృగశిర'గా ఇప్పటికీ పిలువబడుతున్నది. ఈ విధంగా, రాక్షస రాజైన హిరణ్యాక్షుడూ వాని కుటుంబమూ శివుని మహిమవల్ల శాపవిముక్తిపొంది, శాశ్వతమైన కీర్తిని సంపాదించగలిగారు.",
            "book_page_end": 42
        },
        {
            "title": "పసిహృదయము",
            "book_page_start": 43,
            "pdf_page_start": 49,
            "pdf_page_end": 54,
            "author": "ఆర్. వి. గుప్త, బళ్ళారి",
            "genre": "చారిత్రక కల్పితం/నీతి కథ",
            "moral": "నిజమైన దయ, నిస్వార్థ త్యాగం, న్యాయం మనుషులకు గొప్ప గౌరవాన్ని, విమోచనాన్ని తెస్తాయి. శత్రువుల మధ్య కూడా మానవత్వం ఉంటుంది.",
            "keywords": [
                "హామెట్",
                "ఫ్రాన్సిస్కో",
                "బానిసత్వం",
                "పసి హృదయం",
                "త్యాగం"
            ],
            "characters": [
                "హామెట్ (తురుష్క బానిస)",
                "ఫ్రాన్సిస్కో (వెనిస్ ధనికుడు)",
                "ఫ్రాన్సిస్కో కొడుకు",
                "హామెట్ తండ్రి"
            ],
            "locations": [
                "వెనిస్ పట్టణం",
                "టర్కీ దేశం",
                "ఓడ"
            ],
            "content": "పూర్వం ఒకప్పుడు వెనిస్ వేశస్థులకూ, తుర్కీదేశస్థులకూ మధ్య యుద్ధం జరి గింది. యుద్ధంలో పట్టుబడిన శత్రువులను ఆ కాలంలో బానిసలుగా విక్రయించివేసే వాళ్ళు. ఆ వాడుకనుబట్టి. హామెట్ అనే తుర్కీ దేశస్థుడు వెనీషియన్లకు పట్టుబడి, ఫ్రాన్సిస్కో అనే ఒక ధనికుని ఇంటిపక్క బందీగా ఉన్నాడు.\nఫ్రాన్సిస్కోకు ఒకేఒక అయిదేళ్ళ కుమారుడు. ఆ పిల్లవాడు అస్తమానమూ హామెట్వద్దనే మసలుతూ, ఎంతో చేరికగా ఉండేవాడు. అమాయకుడైన \"ఆ పిల్లవాని ముఖలక్షణాలలో హామెట్ కు దైవాంశ గోచరించింది. ఈ శత్రు వేశంలో హామెట కు ఆ పసివాడు ఒక్కడే ప్రాణమిత్రుడై నాడు,\nహామెట్ ఎల్లప్పుడూ విచారంగా ఉండటం పిల్లవాడు గమనించాడు ఇది సహించలేక అతను ఒకరోజున తండ్రి వద్దశ వెళ్ళి \"నాయనా!- మన ఇంటి ఎదట ఒక తురుష్కుడున్నాడు. అతను ఎంత మంచివాడను కొన్నావు కాని ఎందుకో ఎప్పుడూ విచారంగా వుంటాడు. ఆతని విచారం పోగొట్టి, సరదాగా ఉండేటట్టు చేయాలి నువ్వు. చేయకుంటే వీల్లేదు” అంటూ పట్టుబట్టాడు.\nమొదట ఫ్రాన్సిస్కో ఉదాసీనంగా ఊరుకొన్నాడు కాని, పసివాడు అవేపనిగా బ్రతిమలాడేవరకు, మరునాడు ఫ్రాన్సిస్కో పోయి హామెట్ను చూచాడు.\n\"ఎన్నాళ్ళనించో మంచివాడు మంచి వాడు అని మా పిల్లవాడు చెబుతూ వచ్చిన ఆ హామెట్ నీవేనా?\" అని అడిగాడు.\n\" అవును. మూడేళ్ళనిం: ఈ జైలులో ఖైదీగా పడివున్న ఆ దురదృష్టపు హామెట్ నెనే! ఈ మూడేళ్ళలోనూ ఈ రాక్షస దేశంలో నా క్షేమం కనుక్కొన్నవాడు ఈ ప.వాడు ఒక్కడే. పవిత్రాత్ముడైన ఈ చిట్టివానిని సర్వాంతర్యామి రక్షించుగాక!” అన్నాడు హామెట్.\n\"హామెట్! నేను నీకు చేయగల సహాయ ముంటేచెప్పు. అందుకే ఇప్పడు నేను వచ్చింది\" అన్నాడు ఫ్రాన్సిస్కో.\n\"జీవితానికంతటికి అమూల్యమైన స్వాతంత్ర్యాన్ని పోగొట్టుకొని, శత్రుదేశంలో ఖైదీగా మగ్గిపోతూవున్న ఈ దురదృష్ట వఁతునికి సంతోషం ఎక్కడినించి వస్తుంది? నాస్థితి తలుచుకుని నాలో నేను కుమిలి పోవటంచూచి నీకు ఆశ్చర్యమవుతు న్నదా?” అని ఎదురుప్రశ్న వేశాడుహామెట్.\n\"ఇప్పటికీ ఎంతోమంది మా వెనిషి యన్లను మీ టర్కీదేశంలో బంధించారు. కదటయ్యా?” అని అడిగాడుఫ్రాన్సిస్కో.\n\"నా దేశస్థులు చేసిన కూరకృత్యాలకు నేనా బాధ్యుణ్ణి? అయితే, నీ దేశస్థులు చేసిన దుర్మార్గాలన్నిటికీ నీవే బాధ్యుడి వంటాను. నిజం చెప్పాలంటే, నా మట్టుకి నేను, తోడిమానవుణ్ణి బానిసగా చేసికోవ టానికి ఎన్నడూ ప్రయత్నించలేదు. మీ డేశస్థులను కొల్లగొట్టి నేను ధనవంతుణ్ణి కావాలని ఎన్న డూ కుతూహలపడలేదు.” అని బదులుచెప్పాడు హామెట్.\nఇలా చెబుతూవుండగానే, అప్రయ త్నంగా అతని కన్నుల వెంబడి బాష్ప ధారలు రాలినై. వినయపూర్వకంగా ఒక్క సారి తల వంచి, \"దేముడు దయా మయుడు, ఆయన ఆజ్ఞను మానపుడు శిరసావహించవలిసిందే!” అన్నాడు నెమ్మదిగా.\nఇప్పటి హామెట్ ముఖలక్షణాలుచూచి, ఫ్రాన్సిస్కో మనసు కరగిపోయింది. \"హామెట్ !— ఒక చిన్నపని చేశావంటే, నీవు విడుదల అయే మార్గం చెబుతాను. ఈ వూరిలో నా శత్రువు ఒకడున్నాడు. నీవు అతనిని ఎలాగైనా చంపావంటే నిన్ను విడు దల చేస్తాను,” అన్నాడు ఫ్రాన్సిస్కో.\nఈ మాటలకు హామెట్ ఉద్రేకపూరి తుడై, నిలువెత్తునలేచి, \"ఓయి నీచుడా! నీ వెనిస్పట్టణమంతా ధారపోసినా, నేను హంతకుడిని కాజాలను. మా జాతికంత టికీ స్వాతంత్ర్యం సమకూర్చినా అటువంటి పనిచేస్తాననుకోకు, ఫో! \" — అన్నాడు.\nఅందుకు ఫ్రాన్సిస్కో, హామెట్ చేయిపట్టుకుని, \"ఈ క్షణంనిం మనం మునపటికంటె ఎక్కువ పరిచయమూ, ఎక్కువ సంబంధమూ కలిగివుందాము. హామెట్! నీకు ఉన్నట్టే నాకుకూడా హృదయం ఉన్నదనీ నీకువలెనే నాకునూ దయా దాక్షిణ్యమూ ఉన్నవనీ తెలుసుకో. నా కొడుకుమీది ప్రేమవల్లనే నాకు మొదట నీపైన అభిమానం కలిగింది. నిన్ను చూచినప్పటినుంచీ, ఏవిధంగా నీకు సహాయపడగలనా అనే సంకల్పం కలిగింది. నిన్నను నిన్ను చూచినతరువాత, నిన్ను విడుదల చేయించాలని నిశ్చయం చేసుకొన్నాను. ఈ నిశ్చయంతో, నీస్వభావం తెలుసుకొవటానికి నిన్ను పరీక్షకు పెట్టి నందుకు మన్నించు. పరీక్షకు నిలిచినందు వల్ల, నీపైన నాకు ఉండిన గౌరవం హెచ్చయింది. ఇంతటినించి నీవు విముక్తుడ వైనావు నీ ఆపరాధపుసొమ్ము నేను నీ యజమానుకి చెల్లించివేశాను. ఇందుకునీవు చేయతగిన ప్రత్యుపకారం ఒక్కటే. ఈ నీ స్నేహితుణ్ణి మరువకు' అన్నాడు.\nఈ మహోపకారానికి హామెట్ ఎంక గానో ఉప్పొంగిపోయాడు. టర్కీదేశానికి పోయే ఒక ఓడపైన జతనిని ఎక్కించి మరికొంత ధనంకూడా యిచ్చి పంపాడు. ఫ్రాన్సిస్కో, తన విడుదలకు కారకుడైన ఆ చిట్టివానిని కౌగిలించుకుని, హామెట్ చిన్న పిల్లవానికంటె ఎక్కువగా ఏడవ జొచ్చాడు. వానిని అనేకవిధాల దీవించి, విడువలేక విడువలేక, విడనాడిపోయాడు.\nహామెట్ తన దేశానికి వెళ్లిపోయిన ఆరు నెలలకు, ఒకనాటి తెల్లవారుజామున ఆకస్మికంగా ఫ్రాన్సిస్కో ఇల్లు అంటు కొన్నది. అప్పుడు అందరూ గాఢనిద్రలో వున్నారు. తీరా, జనానికి మెలకువ వచ్చే టప్పటికి ఇల్లంతా అంటుకుని, ఆ మంటల లోకి చొరటానికి ఏమాత్రం సాధ్యంకాలేదు. ఈ స్థితిలో, ఫ్రాన్స్ చిన్నికుమారుడు ఇంటిలోపల ఉండిపోయినట్టు తెలియ వచ్చింది. ఆ తండ్రి దుఃఖం ఇటువంటిదని చెప్పటానికి ఎవరి తరం? కొడుకును రక్షించుకోవటాని శని మంటలలోకి ఉరుక బోయాడు. కాని, అందరూ కలిపి ఫ్రాన్సిస్కోకును ఆపుజేశారు. అతను, \"నా చిట్టివాడిని రక్షించండి, పుత్రభిక్ష పెట్టండి. నా ఆస్తి అంతా బహుమతిగా తీసుకోండి!\" అంబూ గగ్గోలు పెట్టాడు. డబ్బుకి ఆశపడి, పిల్లవాడిని రక్షించటానికి చాలామంది ప్రయత్నించారు. కాని, లాభంలేకపోయింది.\nఇంతలో ఒక మనిషి, పరుగెత్తుకుంటూ వచ్చి ఆ మంటలలో చొరబడ్డాడు, వెంటనే పొగలు మేఘమండలానికంటా కమ్మే యడంచేత, అతను ఆ మంటలో పడి చచ్చిపోయివుంటాడని నిశ్చయించారు.\nకాని మరుక్షణమందే, ఒక వ్యక్తి ఆ మంటలలోనించి, పొగలలోనించి, ఒక బిడ్డను చంకనెత్తుకు రావటం చూచి జనమంతా జేజేలు కొట్టారు. క్షేమంగా బయటకు వచ్చిన అ బిడ్డ ఫ్రాన్సిస్కో కొడుకేననితెలిసి వారు ఉప్పొంగిపోయారు. ఇక ఆ తండ్రిసంతోషం చెప్పాలా !\nతన చిట్టివాడిని రక్షించి తీసుకువచ్చిన ఆ పుణ్యాత్ముడు ఎవరా అని ఫ్రాన్సిస్కో నిదానించి చూచాడు. కాని, బూడిదలోనూ బొగ్గుమనిలోనూ కప్పడిపోయిన ఆ మనిషి ఎవరో ఆనవాలు దొరకలేదు. \"మహాను భావా!- ఇదుగో ఇప్పటికి ఇది తీసుకో. రేపటరోజున నా ఆస్తిఅంతా నీకు వ్రాసి ఇస్తాను\" అంటూ, బంగారు నాణాలుగల ఒక సంచి ఈయబోయాడు ప్రాన్సిస్కో.\n\"నాకా? బహుమానమా? వద్దయ్యా వద్దు. నాకు నీ బహుమతి అక్కరలేదు.” అంటూ నిరాకరించాడు ఆ వ్యక్తి.\nఈ గొంతుక లోగడ ఎగిరివున్నదేనని తోచి, ఫ్రాన్సిస్కో పరికించిచూచాడు. చూస్తూనే, \" అరె ! — నీవా ! హామ్లెట్వా!! అంటూ అతనిని కౌగిలించుకున్నాడు.\nఆరు నెలలక్రిండట, తను విడుదలచేసి పంపిన హామెట్ తిరిగి బందీగా తనదేశం రావటంచూచి ఫ్రాన్సిస్కో ఎంతో ఆశ్చర్య పోయి, \"మళ్లీ ఎలా వచ్చావు హామెట్?” అని ఎంతో ఆత్రంతో అడిగాడు.\n\"అదంతా దేవుని కృప\" అని ముక్త సరిగా జవాబుచెప్పాడు హామెట్.\n\"అవునులే, నీవు మళ్లీ ఎలావచ్చావో చెప్పహామెట్?\" అని వేగిరపాటుతో మళ్లీ అడిగాడు ఫ్రాన్సిస్కో.\n\"నీవు దయతో నన్ను విముక్తునిచేసి, సాగనంపావు. నేను నా అదృష్టానికి సంతో షిస్తూ నా దేశం చేరుకునేసరికే మీ వెషి యన్యు నా తండ్రిని బందీచేసి, బానిసగా తీసుకొని ఓడ ఎకించారు. అప్పుడు నేను, నా తండ్రిని బంధించినవానివద్దకు ఉరు కులు వేసికొంటూపోయి, 'అయ్యా! నా తండ్రి వృద్ధుడై పోయాడు. ఆయనను బాధిస్తే మీకు కలిసివచ్చే దేమున్నది? నేను నా తండ్రికంటె దృఢకాయు. మీకు సేవ చేయటానికి శక్తికలవాడను. కనుక, ఆయ నను వదిలిపెట్టి, బదులుగా నన్ను పట్టుక పోండి' అనిచెప్పి, నీవు నాకు కానుకగా యిచ్చిన డబ్బు వాళ్ళకి యిచ్చి, 'దీనిని నా తండ్రిని వడలినందుకుగాను ఆపరాధ రుసుముగా తీసుకోండి” అని పరిపరివిధాల వేడుకొనేటప్పటికి, ఆయన దయతలిచి, నా తండ్రినివదలి నన్ను బానిసగా తీసు కొన్నాడు. మా తండ్రి ప్రయాణం చేయవల సిన ఆ ఓడమీదనే నేను బయల్దేరి, మళ్లీ ఈ పట్టణం చేరుకొన్నాను. ఈసారి నేనెంతో ఇష్టపడి మీ దేశానికి బానిసగావచ్చాను. కాని, మనస్సులో ఏమాత్రమూ బాధపడ లేదు. పరమేశ్వరుడు ఇదీ ఒక మంచికే చేసివుంటాడని నమ్మి కాలక్షేపం చేస్తూ వుండగా, నా ఊహ నిజమేనని తేలింది. నేను మళ్లీ బందీగా ఉండటంచేతనే హామెట్ కృతఘ్నుడు కాడని నీకు రుజు వయింది. అంతకంటె ముఖ్యంగా, నేను నిమిత్తమాత్రుడునై పసివాడి ప్రాణాలు నిలిపి, నీకు సౌఖ్యం చేకూర్చగలిగాను,\" అంటూ తన కధ వినిపించాడు హామెట్.\nచిత్రమైన ఈ చరిత్ర విన్నప్పటినించి వారుభయులమధ్యా ప్రేమాభిమానాలు ఎక్కువగా అల్లుకుపోయినై. \" హామెట్ I- నా ఆస్తి అంతా నువు తీసుకో. నువ్వింక నాతో ఇక్కడనే ఉండిపో!” అని ఎన్నో విధాల బతిమలాడాడు, ఫ్రాన్సిస్కో, కాని, అతనికి మనస్కరించలేదు.\nమహాత్యాగి ఐన హామెట్ ఋణం తీర్చుకొనటానికి గత్యంతరం కనపడక, ఫ్రాన్సిస్కో చివరకు, చేయగలిగినంత ఉపకారం చేయటానికి నిశ్చయించు కొన్నాడు. ఈసారి మళ్లీ హామెట్ు విడిపించటమేగాక, వెనిస్కు బానిసలుగా తీసుకురాబడే తుర్కీ దేశస్థులను విడిపిం చటంకోసమే తన యావదాస్తినీ వినియోగి స్తున్నానని ప్రకటనచేశాడు,\nతరువాత, హామెట్ పసివాడిని విడవలేక విడవలేక ఎలాగో మనస్సు కుదుటపరచు కుని తిరిగి తన దేశం వెళ్ళిపోయాడు.",
            "book_page_end": 48
        },
        {
            "title": "పిల్లల పెంపకం",
            "book_page_start": 50,
            "pdf_page_start": 56,
            "pdf_page_end": 56,
            "author": "'మీ పెద్దమ్మ'",
            "genre": "వ్యాసం/విద్యా",
            "moral": "సరియైన స్పష్టమైన ఉచ్చారణతోనే పిల్లలకు మాట్లాడటం నేర్పడం మంచిది.",
            "keywords": [
                "పిల్లల పెంపకం",
                "మాటలు",
                "వయస్సు",
                "ఉచ్చారణ",
                "తల్లులు"
            ],
            "characters": [
                "పిల్లలు",
                "తల్లులు"
            ],
            "locations": [],
            "content": "తల్లులకుమాత్రం\nమాటా - పలుకూ\nబిడ్డలకు మాటలు వచ్చే వయస్సు ఇది అని కచ్చితంగా చెప్పలేము. కొంతమందికి మూడేళ్ళకుగాని సరిగా మాటలు కోట పట్టవు. అంతమాత్రాన వాళ్ళు చురుకైనవాళ్ళూ తెలివైనవాళ్ళూ కారనటానికి వీలులేదు.\nసామాన్యంగా సగటున పిల్లలు, వివయస్సులో ఎలా మాటా పలుకూ ఆడుతారో సూక్ష్మంగా చెబుతాను, ఏడాదిలోపు బిడ్డలు చూచిన ప్రతివస్తువూ ఫలానా అని గుర్తించి సరిగా పోల్చుకోగలిగివుండాలి; కుర్చీ, బల్ల, మంచం, కుంచం - అంటూ చూచిన వస్తువుల పేర్లు చిన్నవైతే చెప్పగలరుకూడాను.\nవిణ్ణర్ధం. వచ్చేసరికి రెండేసి మూడేసి మాటలు చేర్చి \"చందమామా దాయి దాయి!!\" అంటూ చిన్నారి చిలకపలుకులు చెప్పగలుగుతాయి.\nరెండేళ్ళు పూర్తి అయినవంటే చిన్నచిన్న వాక్యాలు తప్పులులేకుండా కూర్చ గలరు. పెద్దవాళ్లు చెప్పిన పనులు అనగా \"చిట్టీ! ఆ వస్తువు ఇలా పట్టుకరా! ”— \"చిన్నా! ఇది పట్టుకపోయి నాయన కివ్వు!\" అంటూ చెప్పినప్పుడు అర్ధంగ్రహించి ఆ పనులు చక్కగా చేయగలరు.\nమూడోయేడు ప్రవేశించినప్పటినించి చెప్పిన మాటలూ పనులూ కొంచెంసేపే కావచ్చు, జ్ఞాపకం పెట్టుకోవటానికి బిడ్డలు ప్రారంభించాలి.\nబిడ్డలకు మాటలు, నేర్పేటప్పుడు సాధారణంగా ముద్దుకోసం వాళ్లు పలికే 'తొక్కు పల్కులు' ఉచ్చరిస్తూవుంటారు పెద్దవాళ్లు. కాని, సరిఐన స్పష్టమైన ఉచ్చారణతోనే పల్కటం మంచిదని ఈనాడు చాలామంది తల్లుల అభిప్రాయం.",
            "book_page_end": 50
        },
        {
            "title": "ఇంద్రజాలం",
            "book_page_start": 54,
            "pdf_page_start": 60,
            "pdf_page_end": 61,
            "author": "చందమామ బృందం",
            "genre": "విజ్ఞానం/సామర్థ్యం",
            "moral": "సామర్థ్యంతో కూడిన జాగ్రత్త ఇంద్రజాల ప్రదర్శనను విజయవంతం చేస్తుంది.",
            "keywords": [
                "ఇంద్రజాలం",
                "పేక ముక్క",
                "మాయం చేయడం",
                "ట్రిక్కు",
                "ప్రదర్శన"
            ],
            "characters": [
                "ప్రేక్షకులు",
                "ప్రదర్శకుడు"
            ],
            "locations": [],
            "content": "పేకముక్కను మాయంచేయటం\nప్రేక్షకులు చూస్తూవుండగానే, వారు ఎంచుకున్న పేకముక్కను మాయం చేయవచ్చు. ఇది చూడటానికి చాలా కష్టసాధ్యమైన ట్రిక్కుగా కనిపిస్తుంది, కాని చేయటానికి అంత తేలికైన ట్రిక్కు మరొకటి లేదనవచ్చు.\nఎలా అంటే - ఒక పేకదస్తా తీసుక వచ్చి, ఒక ముక్క వెనక వేపు మరోముక్క కనిపించేట్టు అంటించివేయాలి. అంటే ఇలా అంటించిన తర్వాత ఏదైనా ఒక ముక్క తీసి చూస్తే ఒకవైపున ఆటీను ఆసు వుందనుకోండి. మరోవైపు ఏ డైమను తొమ్మిదో లేక మరోముక్కో కనిపిస్తుంది.\nఇప్పుడు మొత్తం 52 ముక్కలూ నీవద్ద ఉంటై. కాని, రెండేసి ముక్కలు గల 26 ముక్కలుమాత్రమే లెక్కకు వస్తయి. ఈ 26 ముక్కలతోనే ట్రిక్కు నడపాలి.\nతర్వాత — నీవద్ద ఉన్న 26 ముక్కలనూ ప్రేక్షకులవేపు తిప్పి పట్టుకో. అప్పుడు ప్రేక్షకులలో ఒకరిని పిలిచి, \"దీంటో ఒక ముక్క కొంచెం పైకి లాగి ఆ ముక్క ఏదో గుర్తు వుంచుకోండి” అంటావు. ప్రేక్షకుడు వచ్చి ఒక ముక్క నీవు పట్టుకున్న ముక్కల్లోంచి కొంత వరకు లాగి వెడతాడు. తర్వాత మరో ప్రేక్షకుణ్ణి కూడా పిలిచి, అతనినీ ఒక ఒక ముక్క లాగమను. అతనూ ఒక ముక్క సగంవరకు పైకి లాగి వెడతాడు.\nఅప్పుడు నువ్వు-\" చూడండి. ఇప్పుడు వీరిద్దరూ కోరుకున్న రెండు ముక్కలూ పేకలో లేకుండా మాయం చేస్తాను\" అని చెబుతూ ఆ రెండు ముక్కల్నీ ప్రేక్షకులు చూడకుండా చాకచక్యంతో తిరగవేసి పేక కలిపి ప్రేక్షకులకి చూపి \"ఇప్పుడు చూడండి మీరు కోరుకున్న ముక్కలు రెండూ మాయమైనాయో లేదో” అనాలి నిజానికి మాయమైనవనే అనుకుని వాళ్లు చాలా ఆశ్చర్యపోతారు.\nకాని, ఈ ట్రిక్కు చేసేటప్పుడు ఒక విషయం గుర్తుంచుకోవాలి. పేక ముక్కలు వాళ్లకి చూపేటప్పుడు రెండోవైపు ముక్కలు అతికించి వున్నట్టు ప్రేక్షకులకు తెలియ కుండా జాగ్రత్తపడాలి. లేకపొతే మీరు దొరికిపోతారు.\nకొద్ది జాగ్రత్తతో చేస్తే, తప్పిపోతామనే జంకు లేకుండా, ఈ ట్రిక్కు ఎన్నిసా ర్లయినా నిర్భయంగా చేయవచ్చు.\n[ఆసక్తిగల పాఠకులు, ఈ గారడినిగురించి ఉచితంగా సలహా పొందదలిస్తే, వారు చంద మామ' పత్రిక పేరు ఉదహరిస్తూ ఫ్రొఫెనరుగా రికి వ్రాయవచ్చు మీరు వారికి ఉత్తరాలు ఇంగ్లీమ లోనే వ్రాయాలి. వారి అడ్రసు యిది:—\nప్రొఫెనరు పి. సి. నర్కార్, మేజిషియన్,\nపోస్టుబాక్సు 7878, కలకత్తా - 12 ]",
            "book_page_end": 55
        }
    ],
    "statistics": {
        "total_stories": 11,
        "author_counts": {
            "చందమామ బృందం": 3,
            "'కవి రావు'": 1,
            "యం. సుహాసిని, సికింద్రాబాదు": 1,
            "డి. పద్మావతి, తాడేపల్లిగూడెం": 1,
            "హెచ్. వి. రమణ, గుంటూరు": 1,
            "పాలంకి వెంకటరామచంద్రమూర్తి, మద్రాను": 1,
            "ముద్దా సోమప్పశాస్త్రి, పరుశువాకం": 1,
            "ఆర్. వి. గుప్త, బళ్ళారి": 1,
            "'మీ పెద్దమ్మ'": 1
        },
        "genre_counts": {
            "పౌరాణికం": 2,
            "హాస్యం/కల్పిత కథ": 1,
            "పౌరాణికం/కల్పితం": 1,
            "సాహస కథ/కల్పితం": 1,
            "నీతి కథ/కల్పితం": 1,
            "సామాజిక కథ/హాస్యం": 1,
            "పురాణ/మత కథ": 1,
            "చారిత్రక కల్పితం/నీతి కథ": 1,
            "వ్యాసం/విద్యా": 1,
            "విజ్ఞానం/సామర్థ్యం": 1
        }
    }
}