{
    "book_id": "చందమామ_1950_03",
    "stories": [
        {
            "title": "అట్టమీది బొమ",
            "book_page_start": 6,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "సంపాదకీయ వ్యాసం",
            "moral": "భగవంతుని ప్రేమ, సాన్నిధ్యం అత్యంత ఆనందదాయకం.",
            "keywords": [
                "శ్రీకృష్ణుడు",
                "రాసక్రీడ",
                "గోపికలు",
                "శరదృతువు",
                "మురళి"
            ],
            "characters": [
                "శ్రీకృష్ణుడు",
                "గోపికలు"
            ],
            "locations": [
                "వనం (బృందావనం సందర్భం)"
            ],
            "content": "ఒకనాడు, గోపికలందరూ కలసి \"కృష్ణా! క్రీడలన్నిటిలో గొప్ప ఆనందమిచ్చే ' రాసక్రీడ' ఆడుకుందాము, రావలిసింది” అని కోరారు. అందుకు కృష్ణుడు \"అలాగే ఆడుదాము; శరత్కాలంవరకూ వేచిఉండండి” అని చెప్పాడు.\nఇంతలో శరదృతువు వచ్చేసి భూలోకమంతా పచ్చటిచేలతో,\nరంగురంగుల పువ్వులతో, అందరకూ ఆనందదాయకంగా వున్నది. ఇటువంటి సమయంలో, పుచ్చపువ్వువంటి వెన్నెల కాస్తూవుండగా, చిన్నారికృష్ణుడు ఒక రోజున తన మురళి వాయించుకొంటూ ఒక అందమైన వనంలోకి వెళుతున్నాడు.\nగోపికలందరూ ఆ మురళీధ్వనికి తన్మయులై \" ఎక్కడ, ఎక్కడ, ఈగానం?” అనుకొంటూ కృష్ణునివెంట పడ్డారు. కృష్ణుడు, చిరునవ్వుతో \"ఇదేమిటి, రాత్రిపూట మీరు ఒంటరిగా రావచ్చునా? మీ భర్తలకుతెలిస్తే కోపగించరా?” అన్నాడు.\nఅప్పుడు వారు \"కృష్ణా! నీవుచేసిన వాగ్దానం మరచావా?\nశరదృతువు వచ్చిందికదా, రాసక్రీడ ఆడితేనే తప్ప మేము పోము” అని పట్టుపట్టారు.\nఅప్పుడు, వారిమాట కాదనలేక, కృష్ణుడు రాసక్రీడ ఆడి,\nగోపికలకు చెప్పలేని ఆనందం కలుగజేశాడు. ఈవిధంగా\nశ్రీ కృష్ణుని సాన్నిధ్యంపొంది గోపికలు తన్మయులైనారు.",
            "book_page_end": 6
        },
        {
            "title": "కంటివైద్యము",
            "book_page_start": 10,
            "pdf_page_start": 12,
            "pdf_page_end": 12,
            "author": "ఆలపాటి సుబ్బారావు",
            "genre": "కవిత/నీతి కథ",
            "moral": "మోసగాడు ఎంత నేర్పుగా దొంగతనం చేసినా, చివరకు న్యాయం ముందు నిలబడక తప్పదు.",
            "keywords": [
                "వైద్యుడు",
                "వృద్ధురాలు",
                "చూపు",
                "మోసం",
                "న్యాయమూర్తి"
            ],
            "characters": [
                "వృద్ధురాలు",
                "వైద్యుడు",
                "న్యాయమూర్తి"
            ],
            "locations": [
                "తెలియదు"
            ],
            "content": "వయసు మీరినట్టి యొక్క\nవృద్ధురాలి చూపు చాల\nతగ్గిపోవ పాప మామె\nవైద్యునొకని ఆశ్రయించె.\nనిత్య మతడు ఆమె కడకు\nవచ్చి మందు వేయుచుండె\nవచ్చినప్పుడెల్ల నొక్క\nవస్తువెగిరి పోవుచుండె.\nకొంతకాల మిట్ల గడువ\nకోరినట్లే ముసలియామె\nచూపు బాగుపడెనుగాని\nచూడ ఇల్లు కొల్లవోయె.\nజరిగినట్టి మోసమంత\nఎరిగి ముసలియామె పిదప\nవెజ్జువచ్చి కట్నమడుగ\nవెళ్ళుమనియె కళ్ళనురిమి.\nఅత డంత కోపగించి\nఅవ్వ నపుడు న్యాయమూర్తి\nకడకుదెచ్చి అడుగనామె\nఖచ్చితముగ నిట్లుజెప్పె :\n' మందు పుచ్చుకొంటిగాని\nమార్పులేదు చూపు నందు\nకొంపలోని వస్తువేది\nకానుపించదయ్య నాకు. ’\nఅవ్వ చెప్పి నట్టిమాట\nఅర్ధమెరిగి న్యాయమూర్తి\nనిలువదీయ వైద్యుడంత\nతలను వంచి తరలిపోయె.",
            "book_page_end": 10
        },
        {
            "title": "పరామర్శ",
            "book_page_start": 11,
            "pdf_page_start": 13,
            "pdf_page_end": 13,
            "author": "ఆలపాటి సుబ్బారావు",
            "genre": "హాస్యం/నీతి కథ",
            "moral": "అనుభవం లేనివారు పదవిలోకి వెళితే అపహాస్యం పాలవుతారు.",
            "keywords": [
                "అన్నదమ్ములు",
                "తగువులు",
                "పదవి",
                "మందబుద్ధి",
                "హాస్యం"
            ],
            "characters": [
                "అన్న",
                "తమ్ముడు"
            ],
            "locations": [
                "ఒక ఊరు"
            ],
            "content": "అనగా అనగా ఒక ఊళ్ళో\nఅన్నా తమ్ముడు ఉన్నారు.\nతమ్ముడు ఘనుడై ఆ ఊళ్ళో\nతగువులు తీరుస్తున్నాడు.\nకొన్నాళ్ళిట్లే గడువంగా\nఅన్నకు పుట్టిం దొకబుద్ధి.\n'తమ్ముడ! కొన్నాళ్ళింటో చూడు\nతగువులు తీర్చెద నే' నన్నాడు.\nకిమ్మనకుండా తమ్ముడు సరియనె\nపెత్తనమన్నే చేస్తున్నాడు.\nఇంతలొ ఊళ్ళో ఎవరి పెళ్ళమొ\nవింతగ కాలంచేసింది.\nతమ్ముడు మునుపొకసారీలాగే\nతల్లి గతించిన ఒక్కరితో\n' ఆవిడ మీకే కాదండీ!\nఅందరకూనూ అమ్మే' ననెను.\nమర్యాదంటే ఇంతేగదయని\nమంద బుద్ధితో అన్నయ్యా,\n'పాపం ఆవిడ మీకేగాదు\nపల్లె కంతకును భార్యే ’ ననియె.\n'చాలు న్నోర్మూయ్ ' మంటూ ఆతడు\nనాలుగు తన్నులు తన్నేడు.\nసత్తాలేకనె పదవికిపోతే\nమెత్తగ తన్నులు తింటారు.",
            "book_page_end": 11
        },
        {
            "title": "వృకాసురుడు",
            "book_page_start": 12,
            "pdf_page_start": 14,
            "pdf_page_end": 18,
            "author": "పి. సౌభాగ్యలక్ష్మి",
            "genre": "పురాణ కథ",
            "moral": "దుర్మార్గులకు శక్తి (వరాలు) ప్రసాదించకూడదు. తెలివితేటలు, యుక్తి ఉపయోగించి ప్రమాదాన్ని నివారించాలి.",
            "keywords": [
                "వృకాసురుడు",
                "శివుడు",
                "విష్ణువు",
                "నారదుడు",
                "వరం",
                "కృతఘ్నత",
                "తపస్సు"
            ],
            "characters": [
                "వృకాసురుడు",
                "శివుడు",
                "నారదుడు",
                "విష్ణుమూర్తి (బ్రహ్మచారి వేషంలో)"
            ],
            "locations": [
                "వృక్షాసురుడి తపస్సు ప్రాంతం",
                "కైలాసం",
                "వైకుంఠం"
            ],
            "content": "పూర్వం వృకాసురుడని ఒక రాక్షసుడుండే వాడు. 'వృకము' అంటే తోడేలు. అది సాధుజంతువుల్ని మ్రింగేసే కూరమృగం. వృకాసురుడుకూడా తోడేలుకు మల్లే లోకంలో ఉండే సాధుజనుల్ని పీడించి హడలగొడుతుండేవాడు. ఇలా ఉండగా ఒక నాడు వాడికో దుర్బుద్ధిపుట్టింది. \"చచ్చు మనుషుల్ని, చచ్చు దేవతల్నీ బాధ పెడితే ఏముంది? నేను ఏడిపించదలుచుకుంటే మహాదేవుడని పిలిపించుకుని గొప్పగా తిరిగే ఆ శివుణ్ణి ఏడిపించాలి” అనుకున్నాడు.\nఅదేసమయానికి నారదమహర్షి ఆదారిని వచ్చాడు. వృకాసురుడు ఆ మహర్షికి నమస్కరించి, \"స్వామీ, నాకు పరమ శివుణ్ణి వశం చేసుకోవాలని ఉంది. మార్గం ఏమిటి?\" అని అడిగేడు.\nనారదుడు, \" భగవంతుణ్ణి వశం చేసు కోవాలని ఉంటే ఎవరికైనా ఒక్కటే మార్గం. అదేమిటంటే తపస్సు చెయ్యటం. చాలా శుచివైయుండి, దీక్షతో తపస్సు చెయ్యి. శివుడు ప్రత్యక్షమై నీకు వరా లిస్తాడు\" అని చెప్పి, తన దారిని వెళ్ళి పోయాడు.\nవృకాసురుడు 'సరే' అనిచెప్పి, నదిలోకి వెళ్లి స్నానంచేసి తపస్సుచేశాడు. ఎన్నాళ్లకి శివుడు ప్రత్యక్షం కాలేదు. ముక్కుమూసు కుని ఉత్తుత్తి తపస్సుచేస్తే లాభంలేదని తలిచి, వృకాసురుడు ఒక క్రొత్త పద్ధతి కనిపెట్టేడు.\nఒక పెద్ద హెూమగుండం తయారుచేసి, తన శరీరంలోంచి మాంసఖండాలుకోస్తి ఆ గుండంలో వెయ్యటం మొదలెట్టేడు. అయినా శివుడు ప్రత్యక్షం కాలేదు! తన శరీరంలో మాంసం అంతా కోసి గుండంలో వేసినా శివుడు ప్రత్యక్షం కాకపోవటం చూసి, వృకాసురుడికి ఇంకా పట్టుదల ఎక్కువై ఒక సాహసం చెయ్యబోయాడు. ఏమిటంటే, తన తలనే నరుక్కుని హెూమం చెయ్యాలని. అందుకు సిద్ధ పడ్డాడుకూడా.\nఇదంతా కనిపెడుతున్న శివుడు యిక ఆలస్యం చెయ్యలేదు. తక్షణం ప్రత్యక్షమై, \"వృకాసురా, నీ సాహసానికి మెచ్చు కున్నాను, లేవయ్యా ఇంక. అయ్యో పాపం శరీరంలో ఉన్న మాంసమంతా కోసి హోమం చేసేశావే! నేను అనవసరంగా ఆలస్యంచేశాను. ఐతేనేంలే. వచ్చానుగా ఇప్పుడు. ఏంవరంకావాలో కోరుకో,” అన్నాడు.\nఏంవరం కోరుకోవాలో వృకాసురుడు మొదటే ఆలోచించుకున్నాడు. \"స్వామీ,\nమీరు నాకు దర్శనం ఇవ్వటమే చాలు. నాకు వరాలెందుకు ? ఐనా మీరు కోరుకో మన్నారు గనక కోరుకుంటున్నాను. చూడండీ, నా చెయ్యితీసుకెళ్ళి ఎవడి నెత్తి మీద పెడతానో వాడితల వెయ్యి ప్రక్కలై వాడు చచ్చిపోయేటట్లుగా నాకు వరం అనుగ్రహించండి !\" అన్నాడు.\nవాడికోర్కె వినేటప్పటికి శివునికి ఆశ్చర్యంవేసింది. \"ఇదేమిటి వెఱ్ఱవాడు! ఇంతశ్రమపడి తపస్సుచేసి చివరికి నేను ప్రత్యక్షమై వరంకోరుకోమంటే ఇలాంటి వరమడిగాడేమిటి?” అనుకున్నాడు శివుడు. ఉండబట్టలేక, \"ఇదేమిటోయ్, ఇలా కోరేవు!\" అనికూడా అడిగిచూశాడు.\nఅందుకు వృకాసురుడు, \"వరం అడగ మన్నావు కనక అడిగేను. ఇవ్వటం ఇష్టం లేకపోతే, ఇవ్వలేనని చెప్పి పోరాదా ?” అన్నాడు.\n\" నెను వరం ఇవ్వలేకపోవటమేమిటి? ఇచ్చాను పుచ్చుకో. నీఖర్మం ఎలాఉంటే అలా అవుతుంది” అనిచెప్పి, శిపుడు వాడు కోరిన వరం ఇచ్చేసి, వెళ్ళిపోబోయాడు.\nతక్షణమే వృకాసురుడు వెకిలినవ్వు నవ్వుతో, \"ఏమయ్యోయ్ మహాదేవా, ఆగు. ఈ వరం నీ ఖర్మంకాలే ఇచ్చావు. నిన్ను ఏడిపించటానికే ఈ వరం కోరుకున్నాను. ఆగు. నాచెయ్యి మొదట నీనెత్తిమీదే పెట్టి, ఈ వరప్రభావం ఎలాంటిదో పరీక్షచేస్తాను\" అంటూ శివుడి మీదికి దుమికేడు.\nఇది చూ చి శివుడు హడిలిపోయాడు. ఆయన చటుక్కుని తప్పించుకున్నాడు గాని లేకపోతే వృకాసురుడిచెయ్యి ఆయన తలమీదపడి, నాశనమై పోవలసినవాడే !\n\"ఎంత కృతఘ్నుడు!\" అనుకుంటూ శివుడు పరుగెత్తటం మొదలెట్టేడు. వృకా సురుడూ శివుడివెంట పడ్డాడు. మాంసపు కండలన్నీ కోసి ఇచ్చేయటంవల్లా, ఉప వాసాలుచేసి శుష్కించి ఉండటంవల్లా కొంత నీరసంగా ఉన్నాడుకాని లేకపోతే వృకాసురుడు శివుణ్ణి అందుకోగలిగేవాడే !\nముందు శివుడూ, వెనుక వృకాసురుడూ పరుగెత్తిపోతూండడం, ఆ కాశంమీదనుంచి విష్ణులోకానికి వెడుతున్న నారదమహర్షి చూశాడు.\nఆయన తన దివ్యదృష్టివల్ల జరిగిన సంగతంతా తెలుసుకుని ఆశ్చర్యపోయాడు. \"వీడికి తపస్సు చెయ్యవలసిందని ఆలోచన చెప్పింది నేనేకదా! కాని ఈ దుర్మార్గుడుతపస్సు ఇందుకోసం చేసేడన్న మాట! మంచివాళ్ళు పరోపకారంకోసం తమశక్తులు వినియోగిస్తే, దుర్మార్గులు తమ శక్తుల్ని ఇలా దుర్వినియోగం చేస్తారు!” అనుకుంటూ నారదుడు ఆపదలో ఉన్న ఆ పరమశివుణ్ణి ఎదోవిధంగా రక్షించా లనుకున్నాడు.\nపరమశివుణ్ణి రక్షించాలంటే మహావిష్ణువే ఏదో ఉపాయం చూపాలనుకుని నారదుడు తక్షణం వైకుంఠానికెళ్ళి విష్ణుమూర్తితో సంగతంతా చెప్పేశాడు.\nవిష్ణుమూర్తి లక్ష్మీదేవితో కులాసాగా కబుర్లు చెప్పుకుంటూ కూర్చున్న సమయం అది, ఐతేనేం, నారదుడా సంగతి చెప్పటం తోనే చటుక్కుని లేచాడు. ఏమంటే తన తోటివాడు శివుడు. త్రిమూర్తులలోనూ ఒకడు. బ్రహ్మదేవునిచేత సృష్టిచేయబడ్డ ఈ లోకాలన్నీ విష్ణుమూర్తి కాపాడుతాడు. ఈ లోకాల పని ఐపోయాక, శివుడు వాటిని ' ఇంక పనికిరావు ' అని నాశనం చేస్తాడు. ప్రళయకాలంలో లోకాలని ఇలా నాశనం చెయ్యవలసిన శివుడే ఇప్పుడు తలవని తలంపుగా ఒక కృతఘ్నుడిచేతిలో నాశన మైపోతే ఎలాగ ? విష్ణుమూర్తి ఒక్కక్షణం కూడా ఆలస్యం చెయ్యకుండా బయల్దే రాడు, ఒక పొట్టి బడుగువేషం వేసుకుని, వృకాసురుడు శివుణ్ణి వెతుక్కుంటూ వెడు తూన్న చోటికొచ్చాడు.\nఆ కపట బ్రహ్మచారిని వృకాసురుడు చూచి, ఆయాసంచేత రోజుకుంటూ ఆగి, \"ఏమబ్బాయ్, నీకు శివుడెక్కడైనా కన పడ్డాడా? పిరికిపంద! ప్రాణాలు అరిచేతిలో పట్టుకుపారిపోతున్నాడు!\" అన్నాడు.\nఅందుకా బ్రాహ్మచారి, \" శివుడా? కన పడ్డాడు. ఆ కొండమాటున ఎదురయాడు. ' ఎందుకయ్యా, ఎవరో తరుముకొచ్చినట్లు పరుగెత్తుతున్నావ్?' అని అడిగేనుకూడాను. అందుకు ఆయన 'నాభక్తుడు వృకుడు నన్ను ముట్టుకుంటానని తరుముకొస్తు న్నాడు. కాస్త ముట్టుకుంటానంటే నాకేం పోయింది గనక ? ముట్టుకోనిచ్చేవాణ్ణి. కాని వాడి వొళ్ళంతా మాంసపుకండలు కోసేసిన పుళ్లతోటి కంపుగొడుతో అసహ్యంగా ఉంది.. ఆ పళాన్ని ముట్టుకుంటానని పట్టు పట్టక పోతే, దగ్గిరగా నది ఉందికదా, ఆ నదిలో కెళ్ళి శుభ్రంగా వొళ్ళంతా ఒకమాటు కడి గేసుకుని స్నానంచేసి శుచిగా రాకూడదూ? అలా వచ్చి ముట్టుకుంటానంటే నేమాత్రం వద్దంటానా?' అన్నాడు. ఔనుగాని, నీకు ఈమాత్రం తోచింది కాదేమిటోయ్ ? ఎంత లేదన్నా దేవుడాయిరిగదా శివుడు? అతణ్ణి స్నానం చెయ్యకుండా ముట్టుకుంటారు టోయ్” అన్నాడు బ్రహ్మచారి.\nవృకాసురుడికా మాట వినేటప్పటికి, తాను నీళ్ళుపోసుకోకుండా శివుణ్ణి ముట్టు\nకుంటాననటం పొరబాటే అనిపించింది. 'ఇదేమిటి? శాస్త్రాలూ, వేదాలూ, చదివిన నాకు ఈ మాత్రం తోచిందికాదేమిటి? ఏటికి వెళ్ళి స్నానంచేసి, సంధ్యవార్చి, మార్యుని కర్ఘ్యం ఇచ్చి, శుచినైవస్తాను. అప్పుడు శివుడు తనంత తానేవచ్చి 'ముట్టుకోవోయ్' అంటాడు. గోళ్లతో తీరిపోయేదానికి గొడ్డళ్ళు తేవటం ఎందుకు?' అని ఆలోచించి, నదికివెళ్ళి, కంఠం లోతువరకూ దిగి, మునగటానికి ముందు జుట్టుముడి విప్పు కుందామని, చెయ్యి తలపైకి పోనిచ్చాడు.\nఇంకేముంది? శివుడా దుర్మార్గుడికిచ్చిన వరం ఇట్టే పనిచేసింది! తక్షణం వృకాసురుడి తల వెయ్యి ప్రక్కలై వాడు నాశనమైపోయాడు.\nతానుచేసిన ఉపాయం ఫలించినందుకు విష్ణుమూర్తి సంతోషించి, ఈ సంగతేమీ. తెలియక ఇంకా పరుగెడుతోనేఉన్న పరమ శివుణ్ణి కలుసుకుని \"ఆగవయ్యా, ఇంక ఫరవాలేదు” అని, జరిగినదంతా చెప్పేడు.\nశివుడంతావిని, \"రక్షించావు బాబూ. నన్నేకాదు లోకాల నన్నిటినీ రక్షించావు. లేకపోతే ఈ దుర్మార్గుడు కనపడ్డవాడినల్లా నాశనం చేసేవాడే\" అన్నాడు.\nఅందుకు విష్ణువు, ' నిజమే. కనుకనే నువ్వు దుర్మార్గులకి అలాంటి వరాలు వీలై నంతవరకూ ఇవ్వకుండా ఉండాలి' అని చెప్పి, శివుణ్ణి కైలాసానికి పంపేసి, తాను వైకుంఠానికి వెళ్ళిపోయాడు.",
            "book_page_end": 16
        },
        {
            "title": "ఐదు ప్రశ్నలు",
            "book_page_start": 3,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ఫాంటసీ/సాహస కథ (సీరియల్)",
            "moral": "దానం ధర్మాన్ని పాటించని వారు చివరికి దుఃఖాన్ని అనుభవిస్తారు. పేదవారికి సహాయం చేస్తే స్వర్గప్రాప్తి లభిస్తుంది.",
            "keywords": [
                "ధీరసింహుడు",
                "సులోచన",
                "వ్యాపారస్థుడు",
                "శ్మశానం",
                "పక్షపాతం",
                "దానధర్మం"
            ],
            "characters": [
                "ధీరసింహుడు",
                "సులోచన",
                "రాజు",
                "భటులు",
                "వర్తకుడు (దరిద్రుడు/మృతగాత్మ)",
                "వర్తకుడి కుమారులు"
            ],
            "locations": [
                "కౌశాంబీ నగరం",
                "విశానగరం",
                "శ్మశానం"
            ],
            "content": "రాజకుమారి చెప్పినప్రకారం ధీర సింహుడు వెళ్లి, \"నీ మూడపప్రశ్న ఏమిటి?” అని అడిగాడు.\nఅందుకు సులోచన \"ఇక్కడికి దక్షిణ దిక్కున శతయోజనాల దూరంలో ఒక శ్మశానంలోనించి రాత్రిపూట 'అయ్యో! ఉపయోగమైన పని ఏదీ చేయకుండానే, ఈ శుక్రవారంకూడా గడచిపోయిందే!' అనే కేక వినిపిస్తుంది. ఆ కేక ఎందుకు వినబడుతున్నదో, దాని అంతరార్థం ఏమిటో వివరాలు చెప్పాలి” అన్నది.\nసరేనని చెప్పి ధీరసింహుడు సులోచన వద్ద గడుపు తీసికొని, దక్షిణదిశగా బయల్దేరాడు.\nఒక కాలిబాటన బయలుదేరి అతను చాలదూరం నడచినడచి అలసిపోయాడు. కాస్సేపు విశ్రమిద్దామని ఒకచోట కూర్చో బోయేటంతలో, సమీపంలోనే ఒక నగరం కనిపించింది. లేనిబలం తెచ్చిపెట్టుకొని, ధీరసింహుడు మెల్లగా ఆ నగరం చేరుకొన్నాడు.\nనగరంలో అడుగు పెట్టి పెట్టడంతోటే, ఇద్దరు సిపాయిలు వచ్చి, అతన్ని చుట్టు ముట్టారు. వాళ్లు చూడగా, మనవంటి మనుష్యులూ కారు, రాక్షసులూ కారు. దేవలోకానికి చెందిన ఒక జాతివాళ్లలాగా కనపడ్డారు. \"ఓయి భటుల్లారా! నేనేం తప్పు చేశానని నన్ను పట్టుకొంటారు? నా పనిమీద నేను వెళతూ, ఈ నగరంమధ్య నించి పోవలసివచ్చింది. కనుక, నన్ను పోనీయండి” అంటూ ధీరసింహుడు ప్రాధేయపడ్డాడు. కాని, అతని మాటలను వాళ్లు చెవిని పెట్టకుండా, సరాసరి తమ ప్రభువువద్దకు తీసుకపోయారు.\nదర్బారులో రాజు సింహాసనమందు కూర్చునివున్నాడు. రాజు ఏదో బాధ పడుతున్నట్టు ధీరసింహుడు గమనించాడు. భటులను చూడగానే రాజు \"ఈయన ఎవడోయ్? ఎందుకు వచ్చాడోయ్ ?\" అంటూ విసుగుతో ప్రశ్నించాడు.\nఅందుకు భటులు \"మహాప్రభూ! ఇతను మన నగరంలో అడుగుపెట్టిన పరాయిదేశస్థుడండి. మన దేశాచార ప్రకారం ఉరి తీయటానికని తీసుకవచ్చా మండి” అని అనేవరకు, మ హారాజు మాటాడకుండా తలవంచుకున్నాడు.\nఇంతలో ధీరసింహుడు సంగతి సందర్భా లన్నీ ఒక్క నిమిషంలో గ్రహించి, \"మహారాజా! తమ రేవో భరింపరాని బాధ అనుభవిస్తున్నట్టు కనబడుతున్నది. ఏలిక సెలవైతే, ఒక్క వారంరోజులలో ఈబాధ నేను నివారణ చేయగలను. అయితే, ఈ వారంరోజులూ నేను తమవెంబడే ఉండి, కొన్ని లక్షణాలను కని పెట్టవలసివుంది. ఇందుకు అనుమతించినపక్ష మందు ఇప్పుడే చికిత్స ప్రారంభిస్తాను” అన్నాడు.\nరాజు బ్రహ్మనందభరితుడై, వెంటనే అంగీకరించాడు. యు క్తిపరుడై న ధీర సింహుడు, రెండు రోజులపాటు రాజు సమక్షమందే ఉండి ఆయన అలవాటు లన్నీ గమనించాడు, కాని, రోగానికి కారణ మేమిటో అంతుపట్టలేదు. మూడవరోజున అతనికి మెరపువలె ఒక ఆలోచన తట్టింది.\nఆరోజున, అందరితోపాటు రాజు భోజనంచేస్తూవుండగా, మధ్యలో ధీర సింహుడు 'పిడికిలి విప్పండి మహారాజా!” అన్నాడు. అలా విప్పగా, తన చేతిలో మెతుకులకు బదులు గులక రాళ్ళు ఉండటం చూచి రాజు ఆశ్చర్యపోయాడు.\nఅప్పుడు ధీరసింహుడు \"మహారాజా!\nఇప్పుడు తెలుసుకొన్నారా, ఇన్నాళ్లనించి మీరు అనుభవిస్తున్న బాధకు కారణం ? బంతిని కూర్చున్నప్పుడు వడ్డనలో పక్షపాత బుద్ధి పనికిరాదు. అది మహాపాపం. కావాలె నంటే మీరు ఏకాంతంగా కూర్చుని మీ యిష్టంవచ్చిన పదార్థాలు ఆరగింపవచ్చు. కాని, నలుగురిలో మీరుమాత్రం మంచి పదార్థాలు తిని, తక్కినవారికి చవుకరకం వస్తువులు వడ్డించడంతో, ఆ పాపం మీకు చుట్టుకొని, మీరు ఆరగించే దివ్యపదార్థా లన్నీ ఈవిధమైన రాళ్ళుగా మారిపోయి మిమ్మల్ని బాధిస్తున్నా యి. దృష్టాంతం చూడాలెనంటే, బంతిలో పక్షపాతం లేకుండా సర్వ సమానంగా వడ్డింపించినా సరే, లేదా మీరు ఒక్కరూ వేరే కూర్చుని భోజనం చేసినాసరే, మీకు ఈ పాపం అంటదు, ఈ బాధ ఉండదు” అని అనే వరకు, రాజు అలానే చేసి చూచాడు. ఇందువల్ల ధీరసింహుడు చెప్పినట్టుగానే రాజు బాధ నయమైపోయింది.\nఇహపరసాధకమైన ఈ సలహాకు రాజు చాలా సంతోషించి. ధీరసింహుణ్ణి తన ఆస్థానంలో ఉండిపోవలసిందని బతిమా లాడు, కాని, అతను వప్పుకోలేదు. 'పోనీ, మీకు కావలసిన వరం కోరుకుని, నన్ను సంతోష పెట్టండి' అంటూ రాజు అతనిని భక్తిపూర్వకంగా అడిగేవరకు, \"ప్ర భూ మీరాజ్యంలో అడుగు పెట్టిన పరదేశస్థులను నిష్కారణంగా ఉరితీయుస్తూవుంటిరే! ఇది ఎంతటి దుష్టశాసనం! ఎంత అవివేకం! ఎంత అనాగరకం! ఇప్పుడైనా కన్ను తెరచి, ఈ దుర్నయం నిలిపివేస్తే అదే పదివేలు. ఇంతకుమించి నాకోసమై నేను కోరతగినది ఏమీలేదు\" అని మనసువిడచి చెప్పేవరకు రాజు తన తప్పిదానికి సిగ్గు పడి, అర్ధంలేని ఈ కూర శాసనాన్ని వెంటనే రద్దుచేయించాడు.\nరాజులో కలిగిన ఈ మంచి మార్పులకు సంతోషించి, ధీరసింహుడు తనదారిన తను బయల్దేరాడు. అతను పాపం, రోజల్లా మిటమిటలాడే మండుటెండలో ప్రయాణం చేసి, నీరూ నిప్పూ పుట్టని ఒక గడ్డు ఎడారి పట్టి పోజొచ్చాడు. ఆ మహా ఎడారిలో హఠాత్తుగా భయంకరమైన ఇసుక తుపాను రేగింది. ఆ తుపానులో మిక్కుటమైన గాలికి ఎంతో దూరం కొట్టుకుపోయి, అతను దక్షిణదిక్కున ఒక చెట్టుకిందికి విసరబడ్డాడు.\nఅతను 'అమ్మయ్య!' అని కాలూ చేయీ సర్దుకునేటంతలో, ఆ సమీపంనించే \"అయ్యో ! ఉపయోగమైన పని ఏదీ చేయ\nకుండానే, ఈ శుక్రవారంకూడా గడచి పోయిందే!” అనే కేక వినిపించింది.\nవిశ్రాంతిమాట తరువాత చూచుకోవచ్చు. నని తలచి, ధీరసింహుడు \"ఓహెూ! ఈ కేక నేను తెలుసుకోవలసిన కేకలాగానే ఉన్నది. నేను చేరవలసిన ప్రదేశం ఇదే అయివుండాలి” అని నిశ్చయించి, తక్షణమే ఆ కేక వినబడిన దిక్కుకి కాలు సాగించాడు,\nపోగా పోగా ఒక పెద్ద శ్మశానం,. అందులో అనేకమైన గోరీలు కనబడినై. అందులోని ఒక గోరీనించి ఆ కేక విన వచ్చిందని ధీరసింహుడు తన బుద్ధిబలం వల్ల తెలుసుకోగలిగాడు. తన వుద్దేశం నిజమవునో కాదో నిర్ధారణ చేసుకోవటాని కని, ఒక గోరీ వెనుక చిత్రం చూస్తూ అలానే నిలబడ్డాడు.\nఇంతలో టంగ్ టంగ్్మని పన్నెండు గంటలు కొట్టేవరకు, గోరీలమీద నున్న మూతలు తెరచుకొని, మృతగాత్మలందరూ ఇవతలకు వచ్చి నిలుచున్నారు. వారందరూ మంచి విలువైన వస్త్రాలు ధరిం చారు. వారివద్ద గుమగుమ పరిమళములు కొడుతున్నయి. వేషం చూడగా, వారు శ్రీమంతులని చెప్పకనే తెలిసిపోతున్నది.\nతరువాత వారందరూ బంతులు తీర్చి కూర్చున్నారు.\nఅయితే, ఇంతమందిలోనూ ఒక్కడు మాత్రం మురికిగానున్న చింపిపాతలు కట్టుకుని, గర్భ దరిద్రునిలాగా కనపడు తున్నాడు. ఇతన్ని చూచి ధీరసింహునికి జాలివేసింది. మృతగాత్మలందరూ తీర్చి కూర్చోగానే, పంచభక్ష్య పరమాన్నాలతో నిండిన బంగారు పళ్లాలు వాటంతట అవే ఒకొక్కళ్ల ఎదట ప్రత్యక్షమైనాయి.\nవా రందరకూ ఒకొక్క పళ్లెం సరిపడే టట్టు ఉండగా, పైన ఒక పళ్లెం మిగిలి వున్నది. ఆ పళ్లెంవేపు చేయిచూపుతూ, ఆ మృతగాత్మలలోని ఒకవృద్ధుడు \"ఓయి ధీరసింహుడా ! ఈ పళ్లెం నీకోసమే ఏర్పాటు అయింది. కూర్చుని భోంచేయి” అన్నాడు.\nసరేసం టూ, ధీరసింహుడు పళ్లెం ముందు కూర్చుని, ఒక్కసారి కలియ జూచాడు. - అందరిముందూ పళ్లాలలో పంచభక్ష్య పరమాన్నములున్నై గాని, ఆ దరిద్రుని ముందున్న పళ్లెంలోమటుకి రాళ్లున్నై. అందరి లోటాలలోనూ రుచికర మైన తెల్లటి పాలుండగా, వాని లోటాలో మాత్రం కంపుకొడుతూవున్న మురికి నీళ్లున్నై. అందరూ లొట్టలు వేసుకొంటూ హాయిగా భోజనాలు చేస్తూవుండగా, వాడు మాత్రం దేవుడా అంటూ కళ్లు నులుము కొంటూ కూర్చున్నాడు..\nఅప్పుడు ధీరసింహుడు పక్కనున్న వానితో \"ఏమయ్యా ! ఇదేమి న్యాయం!\nమన తోడివానికి బంతిలో పలపక్షం చేయటం ధర్మమేనా?” అని అడిగేసరికి\n\"అయ్యా ! అది దేవుని ఆజ్ఞ. దానిని తిప్ప టానికి ఎవరివల్లా కాదు” అని చెప్పాడు.\nఈ కీలక మేదో తెలుసుకోవాలనే పట్టు దలతో, అందరూ భోజనాలయి చేతులు కడుగుకునే సమయంలో ధీరసింహుడు గబగబ ఆ దరిద్రునివద్దకు వెళ్లి, \"ఏమోయి నేస్తం! నీవు ఎవరవు? నీ దుస్థితికి కారణం యేమిటి?\" అని అడిగేవరకు, అతను \"అయ్యో! ఉపయోగమైన పని ఏదీ చేయకుండానే, ఈ శుక్రవారంకూడా గడచి పోయిందే!\" అంటూ ఒక పెద్ద కేక పెట్టి, ఇలా చెప్పసాగాడు :-\n\"అయ్యా! ఇక్కడికి పరియోజనాల దూరంలో వున్న విశానగరంలో నే నొక గొప్ప వ్యాపారస్థుణ్ణి. నేను బోలెడంత ధనం ఆర్జించి, కోట్లకు పడగలెత్తాను. కాని, ఎన్నడూ పిల్లికైనా బిచ్చంవేసిన పాపాన పోలేదు. ఇప్పుడు మీరు చూచినవాళ్లందరూ నా నౌకర్లు. వాళ్ల కష్టం తీసుకొని, జీతాలివ్వకుండా పీడించి, వాళ్ళను నానా తిప్పలు పెట్టాను. వాళ్లు కొద్ది ఆదాయం లోనే దానధర్మాలు చేసుకొని, పరమార్ధ చింతతో జీవనం గడపటంచేత, ఈ లోకంలో వాళ్లు సౌఖ్యం అనుభవిస్తూ వున్నారు. నా పాపఫలం కొద్దీ నా నౌకర్ల ఎదటనే నేను నికృష్టజీవనం గడపవలసి వచ్చింది. నా పాపంవల్లనే నా కుమాళ్లు ముగ్గురూ, కోట్లకొద్దీ ధనం ఉండీకూడా, విదిశానగరంలో బిచ్చమెత్తుకోవలసిన గతి పట్టింది.”\nఈ కధ విన గానే ధీరసింహుడు \"మరైతే, నీవు ఆర్జించిన ధనమంతా ఏమయింది? నీ దుస్థితి తప్పించటానికి గత్యంతరం లేదా?” అని ఆత్రంతో ప్రశ్నించాడు.\nఅందుకు అతను “నీవు నాపట్ల అభిమాన ముంచి అడుగుతున్నావు గనక నిజం చెబు తున్నాను. నా ధనమంతా ఇంటి పెరడులో, తూర్పుదిక్కున ద్వారానికి సరిగా పది గజాల దూరంలో గొయ్యితీసి పాతిపెట్టాను. ఈ రహస్యం నా కుమాళ్లతో చెప్పకుండానే నేను చనిపోయాను. ఇప్పుడు ఏ పుణ్యాత్తు డైనా విదిశానగరం వెళ్లి, నేను ఆర్జించిన ఆ పాపపు ద్రవ్యాన్ని నాలుగు భాగాలు చేసి, అందులో మూడువంతులు ధర్మ కార్యాలకు వినియోగించి, తక్కినది నా కుమారులకు సమంగా పంచి పెట్టగలిగితే, నాకు ఉత్తరగతులు కలిగి, నేనూ నా నవుకర్లతోపాటు స్వర్గసౌఖ్యాలు అనుభ వించటానికి వీలవుతుంది” అని చెప్పాడు.\nవెంటనే ధీరసింహుడు కష్టపడి విదిశా నగరం చేరుకొని, ఆ వ్యాపారస్థుని ఇల్లు కనుక్కుని, అతనికంటే మిక్కుటమైన దరిద్రావస్థలో ఉన్న అతని కుమాళ్ళను కలుసుకొన్నాడు. 'నేను మీ నాయన వద్దనుంచి వచ్చాను' అని ధీరసింహుడు చెప్పగా, \"ఇరవై ఏళ్ళకిందట చనిపోయిన మా నాయన ఏమిటి, నీకు కనబడట మేమిటి? విడ్డూరంగా వుందే!\" అంటూ వాళ్లు పరిహాసంగా మాటాడారు.\nఅప్పుడు ధీరసింహుడు, వారి తండ్రి చెప్పిన సంగతులూ, ఆనవాళ్లూ చెప్పి, వారిని పెరట్లోకి తీసుకొని వెళ్లి వెతకి చూడగా, ధనం కంటబడేవరకు వాళ్ళు అతని మాటలు - నిజమేనని నమ్మారు.\nతరువాత ధీరసింహుడు వర్తకుడు చెప్పిన ప్రకారం మూడువంతుల ధనం ధర్మ కార్యాలకు వినియోగించి, మిగిలింది వర్తకుని ముగ్గురు కుమాళ్లకూ సమంగా పంచి పెట్టాడు.\nఆ క్షణంనించీ ఆ కుమారులు ముగ్గురూ దరిద్రం పోయి, హాయిగా జీవిస్తున్నారు.\nధీరసింహుడు తిరిగి శ్మశానానికిపోయి చూచేవరకు, వర్తకుడు ఇప్పుడు తక్కిన మృతగాత్మలందరితో పాటు సుఖంగా జీవనం గడుపుతున్నాడు. అతను ధీరసింహుణ్ణి చూడగానే, తనకు జరిగిన ఉపకారానికి ఎంతో సంతోషం తెలుపుతూ, అతన్ని దీవించాడు.\nధీరసింహుడు ఆ వర్తకునివద్ద సెలవు తీసుకొని, తిరుగా కౌశాంబీ నగరం చేరు కొన్నాడు.\nసులోచన అతన్ని గౌరవించి కూర్చో బెట్టి, అతను చెప్పినదంతా శ్రద్ధతో విన్నది. చివరకు, \"నీవు చెప్పింది నిజమే. ఈ శుక్ర వారంనాడు ఆ కేక వినబడటంలేదు కూడాను. నీ తెలివితేటలకూ ధైర్యసాహ సాలకూ సంతోషించాను. రేపు వచ్చి, నాలుగో ప్రశ్న తెలుసుకుందువుగాని” అంటూ ఆమె ధీరసింహుణ్ణి సాగ సంపింది. [ఇంకా వుంది]",
            "book_page_end": 10
        },
        {
            "title": "ధర్మ ప్రభువు",
            "book_page_start": 25,
            "pdf_page_start": 27,
            "pdf_page_end": 29,
            "author": "ఆర్. కౌసల్య, కర్నూలు",
            "genre": "చారిత్రక/నీతి కథ",
            "moral": "న్యాయం, ధర్మం పాటించే రాజు తన కుమారుడికి కూడా శిక్ష విధించడానికి వెనుకాడకూడదు. ధర్మానికి జయం తప్పదు.",
            "keywords": [
                "మనునీతి చోళుడు",
                "ధర్మం",
                "విధివిడంగుడు",
                "ఆవుదూడ",
                "న్యాయం",
                "ధర్మదేవత"
            ],
            "characters": [
                "మనునీతి చోళుడు (రాజు)",
                "విధివిడంగుడు (కుమారుడు)",
                "మంత్రి",
                "ఆవు",
                "దూడ",
                "ధర్మదేవత"
            ],
            "locations": [
                "తంజావూరు రాజ్యం",
                "కోట"
            ],
            "content": "ఒకానొకప్పుడు చోళప్రభువులు తంజా వూరు రాజ్యాన్ని పరిపాలించేవారు. వారిలో ఒకడు మను నీతిచోళుడు. ఆయ న పాలనలో ధర్మం నాలుగుపాదాల నడిచేది. మనుష్యులకే కాకుండా, నోరులేని జంతు వులకుకూడా ఆయన రాజ్యంలో న్యాయం దొరికేది.\nఇటువంటి కీర్తి గడించిన మనువుకు లేకలేక ఒక్కగానొక్క కుమారుడు కలిగాడు. వానికి విధివిడంగుడు అని పేరు పెట్టి అల్లారుముద్దుగా పెంచుకో\nవిధివిడంగుడు మంచి బుద్ధి\nతండ్రివలెనే అతనుకూడా జీవకారుణ్యం ముఖ్యమైన ఆదర్శంగా పెట్టుకున్నాడు.\nఇలా ఉండగా, ఒకరోజున విధి విడంగుడు దేవదర్శనానికి వెళ్లవలెనని తన రథంలో బయల్దేరాడు. రథం వెళ్ళుతూ వుండగా, దురదుృష్టవశాన, ఒక చిన్నారి ఆవు దూడ గెంతుకొంటూ వచ్చి ఆ రథ చక్రాలక్రింద పడి వెంటనే చనిపోయింది.\nఆవుదూడ అవస్థ కనులార చూడగానే, విధివిడంగుడు కొయ్యబారిపోయాడు. నోట మాట రాలేదు. కొంతసేపటికి అతను తేరు కొని, \"అయ్యో, పరమేశ్వరా! నీ దర్శనం చేసుకొందామని బయల్దేరడమేమిటి, ఇటు వంటి ఘోరపాపానికి ఒడికట్టుకోవలసి రావడమేమిటి? ఈ వార్త చెవినిపడితే, కరుణానిధి అయినటువంటి నా తండ్రి ఎంత దుఃఖిస్తాడో! అందులోనూ, తన కొడుకే మిష్టకార్యం చేశాడని విని, ఆయన ఎంత దుఃఖిస్తాడో! ఛ! నా తండ్రిపేరు, రూపుమాపటానికి నేను చెడపుట్టాను. పాపం, ఈ చిన్నారి దూడను కన్న ఆ గోమాత ఎక్కడెక్కడ వెతుకులాడు తున్నదో ! చచ్చిన ఈ లేగ కంటపడగానే అది ఎంతగా విలపించి గోలపెడుతుందో కదా! ఉహుఁ!! దాని దుఃఖం నేను ఈ కన్నులతో చూడలేను. మళ్ళీపోయి, నాతండ్రికి ముఖం చూపలేను. ఆయనకు ఈ వార్త తెలియకముందే నేను ప్రాణాలు విడిచేస్తాను. ఇదే కర్తవ్యం,” అంటూ విధివిడంగుడు కుమిలిపోయాడు.\nఅక్కడ ఉన్నవాళ్లండరూ అతనిని ఓదార్చసాగారు. ఇంతలో ఆవు ' అంబా! అంబా!!' అని తన లేగకోసం అరుచు కొంటూ, పరుగెత్తుకొని రధం దగ్గరకు వచ్చింది. అది పడిన దుఃఖం, ఆవేదన చూచిన ప్రతివాళ్ళకూ కన్నులవెంట జలజల నీటిచుక్కలు రాలినై.\nఆ ఆవు అట్టేసేపు ఆక్కడ ఆగలేదు. అది సరాసరి రాజుగారికోటకు చేరుకొని, న్యాయగంటకు కట్టివుండే తాడు: నోట్తోపట్టి లాగేవరకు గంట గణగణ మ్రోగింది. రాజు ఆత్రంతో గబగబ భవనం డిగివచ్చి కన్నీరు కార్చుతూ దుఃఖసముద్రంలో మునిగివున్న ఆ ఆవును చూచి ఆశ్చర్యపోయాడు.\nనోరులేని ఈ ఆవుకు ఏమి విపత్తు సంభ వించివుంటుందా అని వివరాలు కనుక్కొనే టప్పటికి, నిజంతెలిసి, ఆయన తక్షణమే మూర్ఛపోయాడు. ప్రియమైన తన కుమా రుడే ఈ పాపపు పని చేశాడని విన్నప్పుడు, ఆయన విచారానికి అంతులేకపోయింది.\nచాల సేపటికి ప్రభువుకు స్మృతివచ్చింది.. తరువాత ఆయన న్యాయం బాగా ఆలో\nచించి, మంత్రితో \"ప్రాణానికి బదులు మళ్లీ ప్రాణం యివ్వటమే ధర్మం అని శాస్త్రాలు చెబుతున్నయి కనుక, ఏ రధంక్రిందనైతే ఆ ఆవు దూడ పడి చచ్చిపోయిందో, ఆ రధ చక్రాలనే శరీరంపైన దొర్లించి, నా కుమా రుని ప్రాణం తీయించవలిసింది” అని ఆజ్ఞాపించాడు.\nరాజు చేసిన ఈ ఉత్తరవు వినగానే మంత్రి గుండె నీ రై పోయింది. కాని, ప్రభువు ఆజ్ఞకు ఎదురుచెప్పటానికి వీలు లేదు కదా? రాజకుమారుని చంపించ టానికి మనస్సు ఒప్పక, చేసేది లేక, రెండవకంటివానికి తెలియకుండా మంత్రి ఆత్మహత్య చేసుకొన్హాడు.\nఈ సంగతి రాజుకు తెలిసి తనే రథం మీద ఆవుదూడ చచ్చిన ప్రదేశానికి వెళ్లి, తను చెప్పిన తీర్పు ప్రకారం, కుమారుని పైన రధచక్రాలు దొర్లేటట్టు ఏర్పాటుచేసి, వానిని చంపించి వేశాడు.\n\" నాకు కుడిభుజంగా వున్న మంత్రి పోయాడు. లేకలేక పుట్టిన నా కుమారుడు పోయాడు. ఇక, ఇదివరకులాగా రాజ్య పాలన జరపటం నావల్ల అయే పనికాదు. కనుక నేను బ్రతికిమాత్రం ఏమిలాభం.” అనుకుంటూ రాజు కళ్లుమూసుకొని దేవుని ధ్యానించి, కత్తితో పొడుచుకుని చనిపో బోయాడు, అప్పుడు ఒక చిత్రం జరిగింది.\n\"మహారాజా ! నీవు ఆత్మహత్య చేసు కోవటానికి వీల్లేదు. నీవు ధర్మప్రభువువనీ, నీ రాజ్యంలో ధర్మం నాలుగుపాదాలా నడుస్తున్నదనీ, మానవులకూ, నోరులేని మూగ జీవాలకూ ఒకేవిధమైన న్యాయం దొరుకుతుందనీ కీర్తికాంత చెప్పగా విని, నిన్ను పరీక్షింపవచ్చిన ధర్మదేవతను నేను. నీవు పరీక్షకు నిలిచావు, సంతోషమైంది. ఈ పరీక్షవల్ల నీకీర్తి ఇంకా ఎక్కువగా వ్యాపించబోతున్నది. నీవు ఇదేవిధంగా రాజ్యంలో ధర్మం నిలిపి, ప్రజలకు శాంతి సౌఖ్యాలు కూర్చవలసింది\" అంటూ, ఒక అశరీరవాక్కు వినిపించింది.\nరాజు ఆశ్చర్యభరితుడై కన్నులు విప్పేసరికల్లా, ప్రాణసమానుడైన తన కుమారుడు, మంత్రికూడ బ్రతికివచ్చారు. రధంక్రింద పడిన ఆవుదూడకూడా ధర్మ దేవత అనుగ్రహం వల్ల బ్రతికి, తల్లికి ఆనందం కలిగించింది.",
            "book_page_end": 27
        },
        {
            "title": "సరోవర కన్య",
            "book_page_start": 28,
            "pdf_page_start": 30,
            "pdf_page_end": 34,
            "author": "టి. వి. రమణమూర్తి, పాలకొల్లు",
            "genre": "జానపద కథ",
            "moral": "భార్యాభర్తల సంబంధంలో కోపం, నిర్లక్ష్యం ఉండకూడదు. దైవకార్యాలకు అంకితమైతే శాశ్వత కీర్తి లభిస్తుంది.",
            "keywords": [
                "రేబాలుడు",
                "సరోవరకన్య",
                "దేవకన్య",
                "షరతు",
                "వైద్యశాస్త్రం",
                "మూలికలు"
            ],
            "characters": [
                "రేబాలుడు",
                "సరోవరకన్య",
                "రేబాలుడి తల్లి",
                "కుమారులు",
                "కుమార్తెలు"
            ],
            "locations": [
                "కల్యాణపురం",
                "కొండ",
                "కొలను"
            ],
            "content": "పూర్వకాలమందు కల్యాణపురమనే గ్రామం ఉండేది. ఆ గ్రామం ఒక కొండ పైన కట్టబడింది. కొండదిగువను అంద మైన కొలను ఉన్నది. ఆ కొలనుదగ్గర రేబాలుడనే పిల్లవాడూ, అతని తల్లి నివసిస్తూ ఉండేవారు. వీళ్లుతప్ప, ఆ కొలనుదగ్గర మరెవరూ ఉండేవారు కారు.\nరేబాలుడు కల్యాణపురంలో ఉండే గ్రామస్థుల పశువులను కొలనువద్దకు తీసుకువచ్చి, మేపుతూ ఉండేవాడు.\nఒకరోజున రేబాలునికి ఒక చిత్రం కంట పడింది. రాక్షసరూపాలతో కొన్ని ఎద్దులు కొండపైన మైదానంలోకి ఎక్కిపోతున్నయి. ఆ వింత ఎద్దులను ఒక హంస తోలు తున్నది. అతను అలా చూస్తూవుండగానే అహంస ఒకచక్రనికన్యగా మారిపోయింది!\nఆమె రేబాలునివద్దకు వచ్చి, అతని చేతిలో ఒక రొట్టెముక్క పెట్టి, \"దీనిని తీసుకొని తినవలసింది” అని చెప్పి, అదృశ్యమైపోయింది. మరుక్షణంలో ఆ వింత ఎద్దులుకూడా మాయమైపోయినయి.\nఇంటికిపోయి, ఈ చిత్రాలన్నీ రేబాలుడు తల్లితో పూసగుచ్చినట్టు చెప్పి, ఎలాగైనా ఆ కన్యను పెళ్లి చేసుకుంటానని పట్టుబట్టాడు.\nఇదిచూచి అతని తల్లి \" అబ్బీ, ఆ కన్య ఎవరోకూడా మనకు తెలియదాయె. అయినా, యిలాంటి వింతలు చెయ్యగల ఆ పిల్ల ఎవరో దేవకన్య అయివుంటుంది కాని మానవకన్య కాదు. ఆ పిల్లకు నీకూ పెళ్లి ఎలా కుదురుతుంది? నామాట విని ఆ ఆలోచన మానుకో ” అని నచ్చజెప్పింది.\nతల్లి ఎంత బోధించినా, రేబాలునికి ఆమె మాటలు రుచించలేదు. అతను అదే పనిగా ఆమెకోసం నిరీక్షిస్తువున్నాడు.\nఇలా వుండగా —ఒక పున్నమిరోజున కొండ ఒడ్డునించి కొలనులో ఏదో తనవేపు కొట్టుకువస్తూవున్నట్టు రేబాలునికి కన పడింది. చేరువకు రాగానే అది ఒక రొట్టెముక్క అని రేబాలుడు గ్రహించాడు. దానిని చూడగానే అతనికి ఆ కన్య గుర్తుకి వచ్చి, ఆ రొట్టెముక్కను తినివేశాడు.\nరేబాలుడు రొట్టెముక్క తిన్నవెంటనే, కొలనులో శబ్దం పుట్టింది. ఆశబ్దం ఏమిటా అని చూచేవరకు అవి మునుపు ఆతను చూచిన వింత ఎద్దులే! ఎద్దుల వెనుక ఒక బంగారపు చిన్నిపడవ కనపడింది. పడవ ఒడ్డుకి రాగానే, అందులోనించి తను ప్రేమించిన సరోవరకన్య దిగివచ్చింది.\nఅప్పుడు రేబాలుడు తన మనసులో కోరిక ఆమెతో చెప్పేవరకు, ఆమె \"రేబాలుడా ! నిన్ను పెళ్లి చేసుకోవడం నాకు సమ్మతమే. ఐతే, నీవు మానవుడవు, నేను దేవకన్యను. కాని, ఒక షరతుకు ఒప్పుకొన్నట్టయితే నీకోరిక నెరవేరుస్తాను' ' అన్నది.\nరేబాలుడు \" సుందరీ ! నీవు ఎటువంటి కఠినమైన షరతు పెట్టినాసరే నాకు అంగీ కారమే. అదేమిటో చెప్పు” అన్నాడు.\n\" పెళ్లి అయిన తరువాతకూడా నీవు నాపైన ఇంతటి మక్కువతోనూ ఉండాలి సుమా. ఎప్పుడైనా నన్ను ఉదాసీనంతో చూచి కోపగించుకొన్నపక్షమందు, మూడు తడవలవరకూ ఊరుకుంటాను. మూడవ సారి నీ కంటికి ఆగపడకుండా పోతాను. ఇదే షరతు” అని సరోవరకన్య అన్నది.\n'అలా ఎన్నడూ జరగదు' అని రేబాలుడు ఆమె పెట్టిన షరతుకు ఒప్పుకున్నాడు.\nతన షరతుకు రేబాలుడు ఒప్పుకోగానే ఆమె మానవరూపం ధరించి గాంధర్వ విధానంతో అతనిని అక్కడే పెళ్లి చేసు కొంది. తర్వాత రేబాలుడు ఆమెతోసహా యింటికి తిరిగివచ్చాడు. రేబాలుని తల్లి కూడా చాల సంతోషించింది.\nసరోవరకన్యకు కోకొల్లలుగా పశుధన మున్నది. ఆమెకు ఆ కొండమీద ఎన్నో గోభూములున్నయి. పెళ్లి కావడంతోనే తన పశువులన్నిటినీ ఆమె భూలోకానికి తోలుకువచ్చింది. వీటిని రేబాలుడు కొండ పైకి తీసుకుపోయి మేపుతూ ఉండేవాడు.\nకొద్ది కాలానికే వారికి లక్షణమైన కొడుకులూ, అందమైన కుమార్తెలూ పుట్టారు. అంతా హాయిగా వుంటున్నారు.\nఇలావుండగా ఒకనాడు, వారు దేవ దర్శనంకోసమని గుడిలొకి వెళ్ళారు. ఆ రోజు పర్వదినం కావడంచేత జనసమ్మర్థం ఎక్కువగా వున్నది. రేబాలునికి పొలంపని మీద దృష్టిపోయింది. కనుక, 'మరొ కప్పుడు రావచ్చు, పోదాం ' అన్నాడు.\n'అదేం మాట, దర్శనం చేసికొనకుండా పోవడమా?' అన్నది అతని భార్య.\n'వస్తేరా, లేకుంటే ఇక్కడనే ఉండిపో’ అంటూ అతను కోపగించాడు.\nఅప్పుడు ఆమె, భర్తకు పెళ్లినాటిమాట జ్ఞాపకంచేసి, 'షరతు తప్పడం ఇది\nమొదటసారి' అని అతనిని హెచ్చరించింది.\nరేబాలుడు తన పొరపాటు ఒప్పుకొనక తప్పిందికాదు.\nకొంతకాలం హాయిగా గడచి పోయింది. ఇంతలో రేబాలుని పొరుగున వుండే ఒక స్నేహితుడు చనిపోవడంచేత, ఆ యింటికి వారు పరామర్శకు పోవలసి వచ్చింది. అక్కడికి వచ్చినవారందరూ విచారంలో మునిగివుండడంచూచి సరోవర కన్య పకపక నవ్వడం మొదలెట్టింది.\nతనలో దేవత్వం ఉండటంచేత ఆ చని పోయినవాని నిజస్థితి ఆమె ఒక్కతెకు మాత్రమే గోచరించింది. ఆ చనిపోయిన వాడు ఇప్పటివరకు ఎన్నో బాధలు పడి, మరణించిన తరువాత స్వర్గానికిపోయి సుఖంగా వున్నాడు. 'సుఖంగా ఉన్న ప్రాణిని చూచి ఈ అమాయకులందరూ ఎందుకు ఇలా దుఃఖిస్తారా' అని ఆమెకు నవ్వువచ్చింది. ఇదిచూచి రేబాలుడు, తన భార్యపెట్టిన షరతు మరచి, \"పిల్లవాడు చచ్చి వాళ్లు ఏడుస్తుంటే నీకు నవ్వుగా వుందా?” అని ఆమెపై కోపగించాడు.\nఅప్పుడు సరోవరకన్య అతనితో ' రెండవ సారి షరతు తప్పిపోయావు. జ్ఞాపక ముంచుకో ' అని హెచ్చరించింది.\nఅతను జరిగినదానికి విచారించి, ఇక ముందు జాగర్తగా నడచుకొంటానని తన నిశ్చయాన్ని తెలిపాడు. ఈమాట అన్నాడే కాని, అతను సంసార సౌఖ్యంలోపడి, ఈ గొడవే మరచిపోయాడు.\nకొన్నాళ్ళు పోయినతరువాత ఒకరోజున వారు ఒక పెళ్ళికి వెళ్ళవలసివచ్చింది.\nపెళ్లికివచ్చిన అందరూ ఎంతో సంతోషంగా ఉన్నారు. దేవతాహంశ కలది గనుక, సరోవరకన్యకుమాత్రం ఈ పెళ్లి ఆవుతున్న / వధువూ, వరుడూ త్వరలోనే కష్టాలలో మునిగిపోతారనే రహస్యం తెలుసు అందుచేత ఆమె, వారిదుస్థితిని తలచుకొని, ఎడతెగని విచారంతో ఏడుస్తూ కూర్చుంది.\nరేబాలుడువచ్చి ఊరడించబోయాడు, కాని ఆమె దుఃఖం తగ్గలేదు. చివరకు అతనికి విసుగెత్తి \"ఛీ! శుభమాఅని వాళ్లు పెళ్లిచేసు కొంటూ వుంటే, అర్థంలేని ఈ యేడు పేమిటి?” అని కోపగించుకొన్నాడు.\nఅప్పుడామె భర్తతో \" ఇది మూడోసారి నువ్వు నాపైన కోపగించుకోవటం. నేను పెట్టిన షరతు తప్పావు కనుక నేను వదిలి పోతున్నాను” అనిచెప్పి తక్షణమే ఆమె తన పూర్వపు రూపాన్ని పొంది ఒక్కసారిగా మాయమైంది. ఆమెను ఎలాగైనా పట్టవలె ననే ఆశతో రేబాలుడు కొలనువద్దకు ఆత్రంతో పరుగెత్తాడు. ఆమె కనపడలేదు.\nసూర్యుడు అస్తమించేవరకు అతనలా కని పెట్టుకొనివున్నా ఆమెజాడ తెలియనేలేదు.\nనెలలు గడచి నై, సంవత్సరాలు గడచినై. ఎంతకాలమో రేబాలుడూ, అతని కొడుకులూ కూతుళ్లూ ఆ కొలనువద్ద విచారముతో రాత్రింబగళ్లు నిరీక్షిస్తూ కూర్చున్నారు.\nఆ పిల్లలకు ఒకరాత్రి సరోవరకన్య తన నిజరూపంతో కనుపించింది.\nప్రేమతో ఆమె తన బిడ్డలను చేర దీసుకొని, దీవించింది. కుమార్తెలతో \" అమ్మలూ! మీరు మన పశువులను కొండమీదికి తోలుకుపోయి మేపుతూ, నాయనగారికి సాయపడండి\" అని హితవు చెప్పింది. కుమారు లిద్దరనూ పిలిచి \"నాయనా! నా కడుపున పుట్టిన మీరు ప్రయోజకులై శాశ్వతమైన కీర్తినిగడించాలి. మీరు మానవుల వ్యాధులను కుదర్చటానికి నడుము కట్టండి. మీరు కొలనువద్దనున్న కొండ ఎక్కి, నన్ను తలచుకొన్నట్టయితే, నేను అదృశ్యరూపంతో మీవద్దకు వచ్చి, మహిమగల మూలికలన్నీ ఆనవాలు చూపిస్తాను. నాదీవనవల్ల మీకు వైద్యశాస్త్రం సహజసిద్ధంగా అబ్బిపోతుంది. ఆ శాస్త్ర ప్రకారం మీరు కనిపెట్టిన మూలికలను ప్రయోగించితే ఎంత ప్రమాదమైన జబ్బు అయినా యిట్టే నయమవుతుంది పంచ భూతములు ఉన్నంతకాలమూ మీపేరు శాశ్వతంగా నిలిచి పోతుంది” అని చెప్పి అంతర్ధానమై పోయింది.\nవారు ఈ వింతలన్నీ తండ్రికి వినిపించే వరకు, అతనుకూడ చాల సంతోషించాడు..\nమరునాటినించి పిల్లవాళ్ళు ఇద్దరూ కొండపైకిపోయి, తల్లి చలువవలన ఆమోఘ మైన మూలికలు సేకరించుకవచ్చి, మానవ సేవ చేయడం ప్రారంభించారు.",
            "book_page_end": 32
        },
        {
            "title": "సక్తు ప్రస్తుడు",
            "book_page_start": 32,
            "pdf_page_start": 35,
            "pdf_page_end": 40,
            "author": "పాలంకి వెంకటరామచంద్రమూర్తి, మదరాసు",
            "genre": "పురాణ కథ (నీతి)",
            "moral": "గొప్పగా దానాలు చేయడం కంటే, నిస్వార్థంగా, చిత్తశుద్ధితో దానం చేయడం గొప్పది. (దాతృత్వంలో అహంకారం ఉండకూడదు.)",
            "keywords": [
                "ధర్మరాజు",
                "శ్రీకృష్ణుడు",
                "సక్తుప్రస్థుడు",
                "దానం",
                "అశ్వమేధయాగం",
                "ముంగిస",
                "అహంకారం"
            ],
            "characters": [
                "ధర్మరాజు",
                "శ్రీకృష్ణుడు",
                "సక్తుప్రస్థుడు",
                "సక్తుప్రస్థుడి భార్య",
                "కుమారుడు",
                "కోడలు",
                "అతిథి (యమధర్మరాజు/మహావిష్ణువు)",
                "ముంగిస"
            ],
            "locations": [
                "ఇంద్రప్రస్థం (యాగం)",
                "సక్తుప్రస్థుడి పర్ణశాల"
            ],
            "content": "పంచపాండవులలో మొదటివాడైన ధర్మరాజు · అశ్వమేధయాగం' అనే గొప్ప యజ్ఞం ఒకటి చేశాడు. ఆ యజ్ఞం జరిగి నన్నాళ్లు ఆయన గొప్ప సంతర్పణలు చేయించాడు. ఎక్స్లడెక్ట్లడ ఉన్న బ్రాహ్మలూ, ఋ షు లూ, మునులూ, సా ధు లూ, సన్యాసులూ, భిక్షువులూ వచ్చి పంచభక్య పరమాన్నాలతో భోంచేసి\" వెళ్లేవారు. ధర్మ రాజు వాళ్లందరికీ బంగారపు పాత్రలలో భోజనం పెట్టించి, వాళ్లు వెళ్లేటప్పుడు ఆ పాత్రలనుకూడా బహుమానంకింద పట్టుకు పొమ్మనేవాడు. ఆయన అన్నదానానికీ దాతృత్వానికీ, వచ్చినవాళ్ళంతా అనేక విధాల మెచ్చుకున్నారు. ఆ స్తోత్రాలు చెవినిపడ్డ ధర్మరాజు సంతోషంతో ఉబ్బి పోయాడు. ఆతర్వాత అతిథులలో ఒక్కొక్కడికీ రెండేసీ మూడేసీ బంగారపు గిన్నెలు ఇచ్చేయటం మొదలెట్టేడు.\nదగ్గిర ఉండి యజ్ఞం అంతా నడిపిస్తున్న శ్రీకృష్ణుడికి, \"ఏమిటి చెప్మా. ధర్మరాజు యిలా వొళ్లు తెలియకుండా ఖర్చు పెడు తున్నాడు?” అనిపించింది. \"ఏమిటి బావా, చాలాజోరుగా దానాలిచ్చేస్తున్నావ్?” అని అడిగేశాడు కూడాను.\nఅప్పుడు ధర్మరాజు దర్జాగా, \" జోరు గాక మనకేమిటోయ్? వచ్చిన వాళ్లు మనల్నిగురించి ఎలా చెప్పుకుంటున్నారో వినపట్టంలేదూ ? 'ధర్మరాజువంటి అన్న దాత ఇదివరలో లేడు; ఇక ముందు పుట్టబోడు!' అనుకుంటున్నారు ”” అన్నాడు.\nశ్రీకృష్ణుడు ఏదో చెప్పబోయాడు గాని ధర్మరాజు వినిపించుకోలేదు.. ఎందుకు వినిపించుకుంటాడు? 'మహాన్నదాత నైపోయాను!' అనే అహంభావం అతన్ని కమ్ముకుపోయింది.\nశ్రీకృష్ణుడు తన భక్తులన్నా, బంధువు లన్నా, మిత్రులన్నా ఎక్కువ ప్రేమ చూపుతాడు. కాని వాళ్ళలో ఏమాత్రం గర్వం బయల్దేరినా ఆయన సహించడు. ఆ గర్వాన్ని భంగపరుస్తేగాని ఆయనకు నిద్రపట్టదు. మహాన్నదాత ననుకుంటున్న ధర్మరాజుకి గర్వభంగం చెయ్యాలని ఆలోచించి, అతణ్ణి భోజనశాల కవతల అతిథులు చేతులు కడుక్కునే చోటికి తీసుకెళ్లాడు. కోట్లకొలది అతిథులు భోంచేసి అక్కడ చేతులు కడుక్కుంటూండడం వల్ల, ఆ నీరంతా ఓ నడిలా ప్రవహించటం మొదలెట్టింది.\nధర్మరాజు శ్రీకృష్ణుడితో \"బావా చూశావా, ఈ నదిని?” అన్నాడు.\nఅందుకు కృష్ణుడు, \"నడికేంగాని ఆ బురదలో అటూ ఇటూ దొర్లుతూ ఓ ముంగిస ఉంది చూశావా?” అన్నాడు.\n\" ఆ చూశాను. బురదలోంచి అవతల కొచ్చి నిలబడి, తన ఎడంవైపు చూసు కుంటోంది. అదిగో మళ్లీ బురదలో కెళ్లి దొర్లుతోంది చూడు.” అన్నాడు ధర్మరాజు.\nఆ ముంగి మళ్లీ బయటకొచ్చేసింది. ఇదిచూచి ధర్మరాజు, \" ఇందాకట్లాగే తన ఎడంవైపు చూసుకుంటోంది. ఎందుకు చెప్మా, బురదలో దొర్లి వచ్చి అలా చూసు\nకుంటోండి?” అని కృష్ణుణ్ణి అడిగాడు.\nకృష్ణుడు జవాబు చెప్పేలోగా ఆ ముంగి ధర్మరాజు ఎదటికివచ్చి మనిషికి మల్లే మాట్లాడడం మొదలెట్టింది,\n\"మహారాజా, విను. కొన్ని సంవత్స రాలకు పూర్వం ఇక్కడకు కొన్ని యోజనాల దూరంలో సక్తుప్రస్థుడనే పేద బ్రాహ్మ డొకడుండేవాడు. ఆయన పూరి గుడిసె పక్కన ఓ అతిథి చెయ్యి కడుక్కున్నచోట బురదలో దొర్లుతే నా కుడిపక్క బంగారమైంది, నా ఎడంపక్క గూడా బంగారం చేసుకోవాలన్న ఆశతో దొర్లపోతే అక్కడ చాలినంత బురదలేక, ఆపక్క మామూలుగానే ఊండిపోయింది” అన్నది ముంగి.\nధర్మ రాజు ఆశ్చ ర్య పో యాడు.\n\"బురదలో దొర్లుతే వొళ్లు బంగార మౌతుందా ఎక్కడన్నా?” అన్నాడు.\n\" మీకు సందేహంగా ఉంటే చూడండి మహారాజా” అంటూ ముంగిస ఆ నీళ్ళల్లోకి పరుగెత్తి వెళ్లి తన వంటి బురద కడిగేసు కొచ్చి, ధర్మ రాజుకి తన కుడివైపు చూపించింది.\n\"నిజమే. ఈవైపు అంతా బంగారమే! ఇదెలా సాధ్యమైంది?” అని ఆశ్చర్యంగా అడిగాడు ధర్మరాజు.\n\"సక్తుప్రస్థుడు మహాన్నదాత. అందు వల్లనే ఆయన గుడిసెవద్ద అతిథి చేతులు కడుక్కున్న నీటికి ఆ మహిమ కలిగింది.” అన్నది ముంగి.\n\"నాకంటే ఎక్కువ అన్నదాతా, ఆ పేద బ్రాహ్మడు? ఇక్కడ చేతులు కడుక్కున్ననీరు ఏ టైపారుతోంది. సక్తు ప్రస్థుడి పర్ణశాల పక్క బురద నీ కుడి పక్కకు మాత్రమే సరిపోయి, ఎడమ పక్కకు లేకపోయిందన్నావు!” అన్నాడు ధర్మరాజు.\n\" నిజమే; కాని ఆ కాస్త బురదా అంటితేనే నాకు ఒకపక్క బంగారమైంది, నీవు చాలా గొప్పగా అన్నదానం చేస్తున్నా వని విని ఇక్కడకువచ్చి ప్రొద్దుటినుంచీ ఈబురదలో దొర్లుతూ శ్రమపడుతున్నాను. కాని ఒక్క పెసరగింజంత మేర ఐనా నా ఎడం పక్కని బంగారమవలేదు. సక్తు ప్రస్థుడు పూటకు ఠికాణాలేని పేదవాడే గాని ఆయన అన్నదానం ముందు నీ సంతర్పణ ఏ లెక్కకీ రాద ని తేలిపోయింది.\" అన్నది ముంగి.\nఆ ముంగి ఇలా ధర్మరాజుతో చెప్పేసి తనదారిని వెళ్ళిపోయింది. ధర్మరాజు సిగ్గుతో కుమిలిపోయాడు. శ్రీకృష్ణుడు తా నేమీ యెరగనట్లు దిక్కులు చూడడం మొదలెట్టేడు. ధర్మరాజాయనతో, \"బావా, ఈ సక్తుప్రస్థుడు ఎవరు? ” అని అడిగేడు.\nఅప్పుడు కృష్ణుడు సక్తుప్రస్థునిగురించి యిలా చెప్పసాగాడు.\n\"ఆ ముంగి చెప్పిందిగా ఆతడొక పేద బ్రాహ్మడని? పేదవాళ్ళల్లోకల్లా పేదవా డతను. ఐతేం? అతనూ, అతని కుటుంబం 'కూడా 'దేహీ' అని ఒకళ్ళని యాచించ\nకుండానే జీవితం గడిపేరు. అతనూ, అతని భార్యా, కొడుకూ, కోడలూ ఈ నలుగురూకూడా పొలాలలో రాలి పడ్డ ధాన్యం యేరి తెచ్చుకుని దంచి బియ్యం. చేసి, ఆ బియ్యంతో పొట్టపోసుకునేవారు. ఆ అన్నమే కొంత ఆతిధులకు పెట్టి మిగిలి నది తాము తినేవారు.\n“ ఇలా రోజులు గడిచిపోతూంటే ఉన్న ట్టుండి కరువొచ్చింది. పేదవాళ్ళ సంఖ్య ఎక్కువై, పొలాలలో రాలిన గింజలు యేరుకుపోయేవాళ్ళు యెక్కువయ్యారు.\nఅంచేత సక్తుప్రస్థుని కుటుంబానికి చాలా ఇబ్బంది వచ్చింది. వాళ్ళు నలుగురూ వెళ్ళి వరుసగా నాలుగురోజులు వీరితెస్తే తప్ప ఒకపూటకు సరిపడే గింజలు దొరికేవి గావు. అంచేత నాలుగేసి రోజులకోమాటు. భోజనంచేసి, తక్కిన రోజులలో పస్తులుండేవారు.\n“ఇలా ఓమాటు నాలుగు రోజు లూ- ఉపవాసాలుండి కూడబెట్టుకున్న బియ్యాన్ని వండి, ఆ అన్నం నాలుగు వాటాలు చేసుకుని విస్తళ్ళలో వడ్డించుకుని తిందామనుకుంటూంటే ఎక్కడనుంచి వచ్చాడో ఓ అతిథి వచ్చాడు. మరెవరైనా ఔతే ఆసందర్భంలో, 'అయ్యా, నాలుగు రోజులనుంచి మాకు తిండిలేదు. ఇప్పుడు వండుకున్నది మాకు పూర్తిగా కడుపు నిండదు. కనుక మరోచోట చూసుకోండి' అని నిర్మొగమాటంగా చెప్పేద్దురు. కాని సక్తుప్రస్థు డలాచెయ్యలేదు.విస్తరిముందు కూచున్నవాడు దభీమని లేచి, ఆ వచ్చిన వృద్ధుని పాదాలుకడిగి ఆ నీళ్ళు నెత్తిమీద చల్లుకుని, ఆయనను తన విస్తరిముందు కూచోబెట్టి ' ఆరగించండి బాబూ' అని అన్నాడు.\n\"ఆ అతిధి, 'ఈ కాస్తా నేను తినేస్తే నీమాట యేమిటి?' అనకుండా ఒక్క మెతుకైనా మిగలకుండా విస్తట్లో అన్నం అంతా తి నేశాడు. పోనీ అంతా తినేసి లేచాడా? అదీ లేదు. పైగా ' నాకేం కడుపు నిండలేదు' అన్నాడు.\n\"అతిధి అర్ధాకలితో లేవకూడదు అని సక్తుప్రస్థుడు బాధపడ్డాడు. ' ఎందుకూ, నావాటా వడ్డిస్తాను' అని ఆయన భార్య తన అన్నాన్ని తెచ్చింది. ఆయన, 'అయ్యో, నీకు నేను తెచ్చిపెట్టవలసినది బదులు నీవాటా నేను పుచ్చేసుకోవడమా? ఏ భర్తా తనభార్యకిలాంటి అన్యాయం చెయ్యడు ' అని వాపోయాడు. అందుకామె 'అబ్బే, ఇందులో అన్యాయ మేముంది?\nఅన్నాతురుడైవచ్చిన అతిథికి ఆకలితీర్చ\nడంలో నాకూ బాధ్యతఉంది. ' అంటూ తన అన్నాన్ని ఆవృద్ధ బ్రాహ్మణునికి వడ్డించేసింది.\n''ఆతిథి ఆ అన్నాన్ని కూడా తిని వెయ్యటానికి, వడ్డించినంత సేపైనా పట్ట లేదు. తినేసి 'ఇంకా కావాలి ' అన్నాడు.\n\"'మహాత్మా, ఇదిగో సిద్ధంగావుంది. ఆరగించండి' అంటూ సక్తుప్రస్థుని కుమా రుడు తనవాటా అన్నాన్ని తెచ్చివడ్డించాడు.\n\"అతిథి అదికూడాతినేసి, 'నా ఆకలి తీరలేదు ఇంకలేదా?' అన్నాడు.\n\"ఆమాటవిని సక్తుప్రస్థుని కోడలు మహదానందంతో, 'మహాత్మా, నా అత్త మామలూ, నా భర్తా ధన్యులైనట్లే నేను కూడా ధన్యురాలి నవటానికి అవకాశం వచ్చింది. ఇదిగో, ఈ అన్నంకూడా భుజించండి” అంటూ తన అన్నాన్ని కూడా తెచ్చి, వడ్డించింది. అతిధి ఆ అన్నంకూడా తినేసి, 'నాకడుపు నిండింది.' అంటూ లేచి, అవతలకి వెళ్ళి చెయ్యి కడుక్కు న్నాడు. అతని చేతినుంచి నీళ్ళతోబాటు పడ్డ మెతుకులకోసం ఆశపడి వచ్చి ఈ ముంగి తన కుడిపక్క బంగారం చేసుకుంది.\n\"అంతవరకూ ముసిలిబ్రాహ్మడికి మల్లే ఉన్న ఆ అతిధి ఓ దివ్యపురుషునికి మల్లే మారిపోయాడు. ఆయన తేజస్సుచూసి సక్తుప్రస్థుడూ వాళ్ళూ ఆశ్చర్యపోయి, 'మహాత్మా, మమ్మల్ని అనుగ్రహించ టానికి ఈ అతిధిరూపంలో వేంచేసిన శ్రీ మహావిష్ణువే మీరు!' అని సోత్రం చేశారు అందు కాయన 'నేను మిమ్మల్ని పరీక్షిద్దా మని వచ్చిన యమధర్మరాజును. మీ. ఆతిథ్యానికి మెచ్చుకున్నాను. నాలుగు రోజులనుంచి తిండిలేక, తిందామని వడ్డించుకున్న సిద్ధాన్నాన్ని మనస్ఫూర్తిగా అతిథికి ఇచ్చేశారు. మీ చిత్తశుద్ధి గొప్పది. ఈ పుణ్యానికి ఫలంగా మీకు బొందితో” కైలాసానికి వెళ్ళేటట్లు వరంఇచ్చాను' అని చెప్పి, అంతర్ధానమయాడు. మరి కాసేప\nటికి కైలాసంనుంచి విమానంవచ్చి, ఆ నలుగుర్నీ కైలాసం తీసుకుపోయింది.”\nఈ కధ విన్న ధర్మరాజు, పంచభక్ష్య పరమాన్నాలతో భోజనంపెట్టి, బంగారు. పాత్రలు దక్షిణగా ఇచ్చినా తన అన్నదానం సక్తుప్రస్థుని అన్నదానంముందు ఎందుకూ పనికిమాలిన దైనదని తెలుసుకుని చిన్న బోయి మౌనంగా యజ్ఞశాలకు తిరిగి. వచ్చాడు.",
            "book_page_end": 37
        },
        {
            "title": "రహస్య మందిరము",
            "book_page_start": 40,
            "pdf_page_start": 41,
            "pdf_page_end": 44,
            "author": "ముద్దా సోమప్పశాస్త్రి, మదరాసు",
            "genre": "నీతి కథ",
            "moral": "కుటిలమైన ఆలోచనలు, అసత్యాలు చెప్పేవారు తమ చెడు పనుల ద్వారా చివరకు తామే నాశనమవుతారు. మంచివారిని గౌరవించాలి.",
            "keywords": [
                "రాజు",
                "మంత్రి",
                "స్వామి",
                "కుట్ర",
                "రహస్యమందిరం",
                "మరణశిక్ష",
                "జ్ఞానబోధ"
            ],
            "characters": [
                "రాజు",
                "కుటిల మంత్రి",
                "స్వామి"
            ],
            "locations": [
                "రాజ్యం",
                "రహస్య మందిరం"
            ],
            "content": "అనగనగా ఒక రాజు. ఆయన ప్రజలను కన్నబిడ్డలవలె పాలిస్తూ ఉండేవాడు. అందు చేత, రాజు పైన అందరకూ భక్తీ, గౌరవమూ ఎంతగానో ఉండేవి. ఆ రాజు పరిపాలన చేసే పద్ధతి చాలా చక్కగా ఉండటంచేత, ప్రజలెంతో సుఖంగా వుండేవారు.\nదేశాలు తిరిగివచ్చే సాధువులనూ, యాత్రలు సేవించుకువచ్చే పుణ్యాత్ము లనూ ఆదరించటమంటే ఆ రాజుకు అమితమైన ఆసక్తి. అటువంటివా రెవరైనా వచ్చినట్టయితే అదేపనిగా వారితో సంభా షిస్తూ, చర్చలు జరుపుతూ, లోకచరిత్ర తెలుసుకునేవాడు. దేశంలో మంచిమంచి విషయాలు ఈవిధంగా తెలుసుకొని, వాటి నన్నిటినీ తన రాజ్యంలో అమలుచేసేవాడు. అందుచేత, ఆయన పరిపాలన ప్రజలకు సౌఖ్యంగావుండి, ఆ రాజ్యం రామరాజ్యం అనిపించుకొంటున్నది.\nఅయితే, ఆ రాజ్యానికి చీడపురుగులాగ, రాజువద్ద కుటిలుడైన ఒక మంత్రి ఉండే వాడు. అతనికి డబ్బుఖర్చు అంటే కిట్టదు. అందులోనూ సాధువులంటే అసలే మంట. సాధువులనగా దేశదిమ్మరులైన సోమరి పోతులనీ, వాళ్ళను ఆదరించటం మహా పాపమనీ అతని వుద్దేశం.\nఇలా వుండగా ఒక రోజున ఒకస్వామి ఈరాజ్యానికి వచ్చాడు. రాజు ఈస్వామిని ఆహ్వానించి తీసుకువచ్చి, ఆయనవల్ల లోక జ్ఞానాన్ని ఇచ్చే విషయాలు ఎన్నో విన్నాడు. పది రోజులు, పదిహేను రోజులైనా, ఆ స్వామి చెప్పే క్రొత్త విషయాలకు అంతూ పొంతూ లేకుండావుంది. అప్పుడు రాజు \"స్వామీ! మీరు కొంతకాలం మా ఆస్థా నంలో ఉండి మాకు జ్ఞానబోధచేసి, తరణో పాయం చూప\" మని కోరాడు. అందుకు స్వామికూడా ఒప్పుకొన్నాడు.\nఈ స్వామి వచ్చినప్పటినుంచీ రాజుకు పరమార్థచింత ఎక్కువైపోతున్నది. ఇది 'చూచి, మంత్రికి స్వామిపైన చెప్పలేని ద్వేషం కలిగింది. తన బుద్ధిబలంవల్ల ఏదైనా ఉపాయంచేసి, స్వామికి ఆస్థానంలోనించి ఉద్వాసన చెప్పించాలని నిశ్చయించు కొన్నాడు. ఈ సంకల్పంతో, రాజు ఒంటి పాటుగా ఉన్నప్పుడల్లా అడనుచూచి, స్వామినీగురించి విరుగుడు మాటలు చెప్ప నారంభించాడు.\n\"సాధువుల సంగతి నీకు తెలియదు. వారు భూలోకంలో సంచారం చేసే దైవ స్వరూపులు. వారి జ్ఞానబోధవల్లనే మానవ జాతికి ముక్తిమార్గం తెలుస్తుంది,\" అని రాజు మంత్రిని మందలించేవాడు. కాని, మంత్రి పట్టు విడువక, స్వామిని గురించి ప్రతికూలంగా రాజుకు నూరిపోస్తూనే వున్నాడు. మంత్రి ఎంతచెప్పినా, అంత కంతకు రాజుకు స్వామిపైన గౌరవం హెచ్చుతున్నదేగాని, కొంచెమైనా తగ్గలేదు.\nచివరకు ఒకనాడు, స్వామి ఒంటరిగా ఉండటం కనిపెట్టి మంత్రి అతి వినయం నటించి, ఆయనను తన ఇంటికి భిక్షకు రమ్మని పిలిచాడు. స్వామి అంగీకరించి, మంత్రి ఇంటికి వెళ్ళాడు. భోజన సమయ మైంది. వడ్డన అంతా జరిగినతరువాత మంత్రి \"స్వామీ! పదార్థాలలో వెల్లుల్లి వేసుకోవటం మాదేశాచారం. గురువులకూ, పెద్దలకూ విందు చేసేటప్పుడు తప్పక ఉపయోగించాలి. తమ కేమీ అభ్యంతరం ఉండదనుకొంటాను,” అనేవరకు \" అభ్యంతరం లే\" దన్నాడు స్వామి.\nమంత్రిమాత్రం ఏదో సాకుచెప్పి, స్వామి వారి బంతిని భోజనానికి కూర్చోవటం తప్పించుకున్నాడు. స్వామి భోజనానికి కూర్చోగానే మంత్రి కోటకు వెళ్లి, \"రాజా!\nసాధువులంటే వంచకులని నేనెంత చెప్పినా మీరు నమ్మకపోతిరి. ఇప్పుడు మహాను భావుడని భ్రమపడుతున్న స్వామి పరమ దొంగ, వానికి నీతి నియమంలేదు, జిహ్వ కట్టిపెట్టుకోలేడు. నానా గడ్డి తింటాడు. కూడని ఆ నీచుణ్ణి మీరు పక్కన కూర్చో బెట్టుకుంటున్నా రంటే లోకం నవ్వి పోతున్నది. ఎందుకులెండి. నామాట నిజమో కాదో తమకే తెలుస్తుంది ” అని చెప్పేసి ఇంటికి వెళ్ళాడు.\nఇంతలో స్వామి భోజనమైంది.\nఆయనతో మంత్రి \"స్వామీ! ఒక్కసంగతి చెప్ప మరిచాను. ఇవాళ రాజుగారి జన్మ దినం. ఆయనకు ఉల్లివాసన కిట్టదు. వారితో ప్రసంగించేటప్పుడు వాసన కొట్ట కుండా చూచుకోండి” అని సలహాచెప్పాడు.\nఈ మాట వినగానే స్వామి నోరు బాగా కడుక్కొని మామూలుగా కోటకు వెళ్లాడు. కాని, వెల్లుల్లి వాసన ఇంకా ఉన్నదేమో అనే అనుమానం తీరక, స్వామి రాజుకు దూరంగా కూర్చున్నాడు. రాజు పలక రించగా, ఉల్లివాసన కొడుతున్నదేమోనని జంకుతో అటువైపు తిరిగిచూడసాగాడు.\nరాజుకోరినప్పటికీ స్వామి ఉన్నతాసనం మీద కూర్చోక, దూరదూరంగా తప్పుకొనే సరికి, రాజుకు మంత్రిమాటలపై నమ్మకం కలిగి, స్వామి పరమదుర్మార్గుడేనని తలచాడు. ఇటువంటి దుర్మార్గుడికి మరణమే తగిన శిక్ష అని నిశ్చయించాడు.\nఈ రాజు ఎవరైనా దుర్మార్గులను చంపించదలిస్తే ఒక చిత్రమైన ఏర్పా టున్నది. అదే రహస్యమందిరం. రాజు స్వయంగా చీటీ వ్రాసి, ఎవరిని ఆ మంది రానికి పంపితే వారికి అక్కడ మరణశిక్ష విధింప బడుతుంది. చీటీలో చూచేవారికి 'బహుమతి ఇంత ఈయవలసింది ' అనే మాటలు కనబడి, ఆశ కలుగుతుంది. తీరా మందిరంలోకి పోయేవరకు జరగవలసిన పని జరుగుతుంది. ఈ రహస్యం మంత్రికి కూడా తెలియదు.\nరాజు స్వామిని పిలిచి \"మహాత్మా! తమరువచ్చి చిరకాలమైంది. మిమ్మల్ని ఇక్కడనే మేము నిలిపివేసినట్టయితే, మీవల్ల ఉపదేశం పొందవలసిన శిష్యకోటికి అన్యాయం చేసినట్టవుతుంది. కనుక భక్తి పూర్వకంగా సమర్పించుకొంటున్న ఈ వేయివరహాలూ స్వీకరించండి\" అంటూ, పత్రం చేతికిచ్చి 'రహస్య మందిరానికి వెళ్ళి సొమ్ము తీసుకోండి ! ' అన్నాడు.\nఈ సంగతులన్నీ గమనిస్తూవున్న మంత్రి, ఆ బహుమానము తానే కాజేదా మన్న దురుద్దేశంతో, స్వామిని దర్శించి, \"మహానుభావా! తమరేమిటి, మందిరానికి వెళ్లడమేమిటి? మీరు శ్రమపడటం భావ్యం కాదు. తమరు మా ఇంటిలో నిశ్చింతగా కూర్చోండి, నేను ఇప్పుడేపోయి బహు మానపు సొమ్ము పట్టుకవచ్చి సమర్పించు కుంటాను\" అంటూ స్వామిని తన ఇంటిలో కూర్చొండబెట్టి, మంత్రి ఆ చీటి తీసుకొని మందిరానికి చేరుకొన్నాడు.\nరహస్య మందిరంలోని ఉద్యోగులు ఈ చీటి చూచుకొంటూనే, మంత్రిని మటు మాయం చేసి వేశారు. సాయంత్రమైనా మంత్రి రాకపోయేవరకు, స్వామి అను మానపడి రవాస్య మందిరానికి వెళ్ళాడు. \"మాకు తెలియదు, రాజుగారినే కను క్కోండి” అన్నారు అకడి ఉద్యోగస్థులు.\nస్వామి మళ్ళీ ప్రత్యక్షమయేవరకు, రాజు ఆశ్చర్యపోయాడు. తరువాత స్వామి, జరిగినకధ చెప్పగా, మంత్రి ఆడిన కపట నాటకమంతా రాజుకి బోధపడి నిజా నిజాలు తెలిసిపోయినై. అతను తగినట్టుగా పాపఫలం అనుభవించటంతో రాజు కు స్వామి బోధలయందు విశ్వాసం ఎక్కువై, నాటినించి ఆయనను గురుదేవునిగా తన ఆస్థానమందే శాశ్వతంగా నిలుపుకొన్నాడు.",
            "book_page_end": 43
        },
        {
            "title": "ఓబయ్య వాలు",
            "book_page_start": 44,
            "pdf_page_start": 45,
            "pdf_page_end": 50,
            "author": "పి. వెంకమాంబ, మాంబళం",
            "genre": "నీతి కథ",
            "moral": "అమాయకత్వం, మందబుద్ధి ఉన్నవారు చెడ్డ స్నేహాలను నమ్మి మోసపోతారు. అహంకారం, గర్వం కొన్నిసార్లు ప్రమాదాన్ని నివారించవచ్చు.",
            "keywords": [
                "ఓబిరెడ్డి",
                "అన్నప్పశాస్త్రి",
                "సుమతీశతకం",
                "స్నేహం",
                "మోసం",
                "సంతకం"
            ],
            "characters": [
                "ఓబిరెడ్డి",
                "ధర్మారెడ్డి",
                "అన్నప్పశాస్త్రి",
                "శేషారెడ్డి",
                "తిమ్మారెడ్డి",
                "సింగన్నరెడ్డి"
            ],
            "locations": [
                "దామలచెఱువు గ్రామం"
            ],
            "content": "దామలచెఱువు అనే గ్రామంలో ధర్మారెడ్డి అనేరైతు ఉండేవాడు. అతని భార్య ఒకే ఒక్కకొడుకుని కని పాపం, చనిపోయింది. ఆ తల్లిచావు పిల్లవానికి 'ఓబిరెడ్డి' అని పేరు పెట్టి ధర్మారెడ్డి ఎంతో గారంగా పెంచాడు.\nఓబిరెడ్డి ఆట్టే చుఱుకైనవాడుకాడు. మందబుద్ధికితోడు అమాయకుడుకూడాను. తండ్రిచేసిన గారంకూడా తోడై ఆ కుర్ర వాడు ఎందుకూ పనికి రానివాడయాడు.\nధర్మారెడ్డికి తాను ఉన్నంతకాలం తన కొడుక్కి యేమీ ఫరవాలేదుగాని తను పోయాక వాణ్ణి యెవరు చూస్తారా, అన్న చింత పట్టుకుంది. అతగాడిని అన్నప్పశాస్త్రి అనే స్నేహితునివద్ద చదువుకి పెట్టాడు.\nఅన్నప్ప ఓబిరెడ్డికి సుమతీశతకం ప్రారంభించి రోజు కొక పద్యం చెప్పే వాడు. కాస్త లెక్కా, డొక్కాకూడా నేర్ప టానికి ప్రయత్నించాడు.\nఓబిరెడ్డికి ఇరవయ్యేళ్ళొచ్చాక ధర్మా రెడ్డి చనిపోయాడు. అప్పటికింకా ఓబి రెడ్డికి సుమతీశతకం పూర్తికాలేదు. తండ్రి పోవటంతోనే చెడ్డస్నేహాలు ఎక్కువై, వాడు చదువు మానేశాడు. 'ఎవడిఖర్మం వాడిది మనకెందుకు' అని అన్నప్ప ఊరు కున్నాడు.\nధర్మారెడ్డికి ఇరవై యకరాల భూమి ఉంది. అతడు పోవటంతోనే ఆ భూమికి ఓబిరెడ్డి అధికారి అయాడు. 'స్నేహితులం, చుట్టాలం' అంటూ అతని చుట్టూ చేరిన వాళ్ళంతా ' ఆ భూములన్నీ మేం చూసి పెడతాం' అనిచెప్పి, వాటిపైన వచ్చిన డబ్బంతా కాజేస్తోండేవారు.\nఇదంతా చూస్తున్న అన్నప్పశాస్త్రికి చాల బాధగానే ఉండేది. ఒకరోజున ఆయన ఓబయ్యని రహస్యంగా పిలిపించి, \" ఓబయ్యా. ఈ చుట్టాలూ, స్నేహితులూ నీడబ్బుకోసం చేరేరు. అదంతా దోచుకుని తర్వాత పికరులేకుండా పోతారు.\n'ఎప్పుడు సంపద గలిన\nనప్పుడె బందుగులువత్తు రదియెట్లనినన్,\nతెప్పలుగ చెఱువు నిండిన\nకప్పలు పదివేలుచేరు గదరా సుమతీ'\nఅన్న పద్యం జ్ఞాపకం తెచ్చుకో” అని కూకలేసి పంపేశాడు\nఓబయ్య ఇంటికొచ్చి, అక్కడున్న తన చుట్టాలనూ, స్నేహితుల్ని చూసి, 'ఫొం డయ్యా, ఫౌండి. రేపట్నుంచి నా గడప తొక్కవద్దు' అంటూ, 'ఎప్పుడు సంపద గలిగిన ' అన్న పద్యం చదవసాగాడు.\n'అబ్బో! ఓబయ్య అమాయకు డను కున్నాం. గడుసువాడే!' అనుకుంటూ వాళ్ళు ఒక్కొక్కళ్ళే తిరిగి వెళ్లిపోయారు.\nఒకనాడు శేషారెడ్డి అన్నతడు, చారెడు వేరుశనగకాయలు తెచ్చి ఓబయ్యకు ఇచ్చాడు. చెంగారెడ్డి చిరగడ దుంపలు పట్టుకొచ్చాడు. తిమ్మారెడ్డి తేగలూ, బసివి రెడ్డి బటానీలూ పట్టించుకొచ్చి, కాన్కలు పెట్టేరు. సింగన్నరెడ్డి సినిమాకీ, కామారెడ్డి కాఫీ హెూటలుకీ లాక్కుపోయారు.\nవేరుశెనక్కాయల కమ్మదనం, గెనుసు గడ్డల తీపీ, సినిమాషోకూ, కాఫీ హోటలు మజాలలో ఓబయ్య సుమతీశతకం లోని ' కప్పల' పద్యం మరిచిపోయాడు.\nమళ్ళీ ఈ జట్టంతా ఓబయ్య చుట్టూ చేరడంచూచి అన్నప్పశాస్త్రి ఎంతో విచా రించసాగాడు.\nరోజులు గడిచిపోయాయి. ఓబయ్యకి తండ్రి నిలవచేసివెళ్ళిన డబ్బంతా హారతి కర్పూరంలా హరించిపోయింది. శేషారెడ్డి, తిమ్మారెడ్డి, చెంగారెడ్డి, బసివిరెడ్డి, సింగన్నరెడ్డి వీళ్ళంతా ఓబయ్యకి అప్పులు పెట్టడం ఆరంభించారు.\nఅన్నప్పశాస్త్రి ఉండబట్టలేక ఒకరోజున ఓబయ్యని పిలిపించి, 'ఓబయ్యా, అప్పులు చేస్తున్నావట. అప్పు ముప్పుదెస్తుంది. జాగ్రత్త. ఆ పోకిరి మూకని చేరనివ్వకు ' అని హెచ్చరించి పంపేశాడు. ఓబయ్య బుద్ధితెచ్చుకుని, ఆ వేడి పోకుండా ఇంటికి తిరిగివచ్చి, ఇదివరకు మల్లేనే మళ్ళీ 'ఫౌండి; రేపట్నుంచీ నా గుమ్మం తొక్క కండి' అని స్నేహితుల్ని తరిమేశాడు.\n'ఏమిటి తిమ్మారెడ్డి, ఓబయ్య మధ్య మధ్య మనల్ని ఇలా పొమ్మంటున్నాడు? వీడి వాలకం చూస్తే, మనల్ని ఇంక చేర నివ్వడులాగుంది ' అన్నాడు శేషారెడ్డి.\n'ఎలాగైనా వీణ్ణి మాయచేసి వీడి భూమి అంతా మనపేర రాయించేసుకోవాలి తొరగా. ఆతరువాత వీడు మనల్ని రమ్మని బ్రతిమాలినా, ఆ గడపవైపు తొంగి చూడ నక్కర్లేదు' అన్నాడు తిమ్మారెడ్డి.\n'అలాగైతే ఒకదస్తావేజు తయారుచేసి తెస్తాను. నావద్ద తాను పుచ్చుకున్న ఋణా నికి తీర్థానంగా తనభూమి నాకు చెందేటట్టు రాయించుకుంటాను. ఆ భూమిని మనం అందరమూ సమంగా పంచుకుందాం' అన్నాడు సింగన్నరెడ్డి,\n' నువ్వు వాడికిచ్చినది, పాతికా, యాభై ఇలాంటి చిన్న మొత్తాలేగా. ఈ చిన్న మొత్తాలకోసం భూమంతా రాయించు కుంటే ఆ దస్తావేజు చెల్లుతుందా?\" అన్నాడు కామారెడ్డి.\n'నిక్షేపంలా చెల్లుతుంది. పాతికా, యాభై అని రాస్తానా? పదివేల రూపా యిలు అప్పు పుచ్చుకున్నాడని రాస్తాను ' అన్నాడు సింగారెడ్డి.\nఇంతలో చెంగారెడ్డి అడ్డుతగిలి, ' అది సరేగాని, దస్తావేజు మీద ఓబయ్య కళ్లు మూసుకు సంతకం పెడతాడంటావా?\" అన్నాడు.\n'ఎందుకు పెట్టడు? దస్తావేజులో ఏముందో వాడి కర్ధంకాకుండా గొలుసు కట్టులో రాసేస్తాను. పెద్ద అచ్చులో ఉన్న సుమతీశతకం చదవటంతప్ప, ఓబయ్యకి దస్తావేజులు చదవటం తెలుసా? తాటి కాయల్లాంటి అక్షరాలతో సంతకం మాత్రం పెడతాడుగాని మరొకటి రాయటంకూడా చేతకాని పెద్దమ్మ. ఇంతకూ, ఓబయ్యతో ఇది దస్తావేజని చెబుతామా?' అన్నాడు సింగన్నరెడ్డి. వాళ్ళంతా సరేనన్నారు.\nసింగన్నరెడ్డి దస్తావేజు తయారుచేసి తెచ్చాడు. ఓ బయ్యని ఎలా మోసం చెయ్యాలో ఆలోచించుకుని మర్నాడే వాళ్ళంతా కల్లబొల్లి ప్రేమ కనపరుస్తో ఓబయ్యయింటికి చేరుకున్నారు.\nఓబయ్య సుమతిశతకంలో తనకొచ్చిన పద్యాలన్నీ ఒకమాటు నెమరుకు తెచ్చు కుంటున్నాడు. వాళ్ళంతా వచ్చేవేళకి, \" మాటకు బ్రాణము సత్యము\nకోటకు బ్రాణంబు సుభటకోటి ధరిత్రిన్\nచేటికి బ్రాణము మానము\nచీటికిబ్రాణంబువ్రాలు సిద్ధముసుమతీ”\nఅన్న పద్యం చదువుతున్నాడు.\nశేషారెడ్డి, \" చూశారర్రా, మన ఓబయ్య పద్యాలెంత బాగా చదవగలడో!” అని మెచ్చుకున్నట్లు నటించాడు.\n\"చదవటమే కాదు; మన ఓబయ్య దస్తూరీ ఎంత బాగుంటుం దనుకున్నావ్?\nముత్యాలకోవ! సంతకం అంటే ఓబయ్యదే సంతకం!\" అన్నాడు కామారెడ్డి.\n\"ఒహెూ, అలాగునా? విదీ చూద్దాం! ఓబయ్యా, యీ కాగితం మీద ఆ ముత్యాల కోవ సంతకం చెయ్యి. ” అంటూ సింగన్న రెడ్డి తాను తయారుచేసి తెచ్చిన దస్తావేజు పైకితీశాడు. చెంగారెడ్డి కలం అందించాడు. తిమ్మారెడ్డి సంతకం పెట్టేచోటు చూపించి 'ఇక్కడ' అనేటప్పటికి, ఓబయ్య అక్కడ 'చక్రాల ఓబిరెడ్డివ్రాలు' అని పెద్ద పెద్ద అక్షరాలతో సంతకం పెట్టేశాడు.\nసింగన్నరెడ్డి చెప్పినట్లు ఆ దస్తావేజులో ఏముందో ఓబయ్య చూడనేలేదు. తన సంతకంకేసి చూసుకుంటూ, ఆ పైనఉన్న కలిపిరాతలోని చిన్న అక్షరాలకన్న తన పెద్ద అక్షరాలే బాగున్నాయని మురిసిపోయాడు.\nసింగన్నరెడ్డి, \" ఓబయ్య, భలేబాగా ఉందిరా నీ సంతకం ! ఏదీ ఆ కాగితం ఇలా ఇయ్యి” అన్నాడు.\n\"నీకెందుకు?\" అన్నాడు ఓబయ్య.\n\"ఎందుకా? చూస్తే ముద్దోస్తోంది నీ సంతకం. ఈ కాగితాన్ని నేను అద్దం, చట్రంకట్టించుకుని, పటానికిమల్లే చక్కగా గోడకి తగిలించుకుంటాను” అన్నాడు సింగన్న రెడ్డి.\nసింగన్న యీ మాట అనేటప్పటికి ఓబయ్యకి ఇంకా గర్వం ఎక్కువైపోయింది.\nఆ కలిపిరాతను తనసంతకంతో పోల్చుకునే టప్పటికి అతనికో ఆలోచన తోచింది.\nదస్తావేజులో తన సంతకం ఉన్న అడుగుభాగాన్ని మటుక్కి పరపరా చింపి, \"ఇదిగోరా సింగన్నా, నా సంతకం.\nఅద్దంకట్టించు\" అంటూ సింగన్న చేతిలో పెట్టేడు. తనచేతిలో మిగిలిన దస్తావేజు కాగితాన్ని చింపి వీధిలో విసిరివేశాడు.\nసింగన్నకు వొళ్ళు మండిపోయి, \"భడవా, దస్తావేజు చింపేస్తావా?” అంటూ ఓబయ్య జబ్బ పట్టుకున్నాడు. తక్కిన వాళ్ళు ఓబయ్యని చుట్టుముట్టేరు.\nతనని వాళ్ళలా తన్నటాని కెందుకు సిద్ధ మౌతున్నారో తెలియక ఓబయ్య బెదరి పోయి, కేక వేశాడు. సరిగా అదేసమయాన వీధిలో పోతూన్న అప్పన్నశాస్త్రికీ, మరి కొందరికీ ఆ కేకలు వినిపించి వాళ్ళంతా లోపలికి చొరబడి, ఓబయ్యని విడిపించి సంగతేమిటని అడిగేరు.\n\"ద్రోహమేమిటి బాబయ్యా?” అన్నాడు. ఓబయ్య.\n\"ఈ దస్తావేజుమీద నీ వ్రాలు పెట్టించి పట్టుకుపోయి నీభూమి దఖలుపరుచు కుందామనుకున్నారు వీళ్ళు 'అద్దం కట్టించుకుంటా'మని నిన్ను ఉబ్బేసి, దస్తావేజు నీవద్దనుంచి పుచ్చుకుందామను కున్నారు 'చీటికి ప్రాణంబువ్రాలు సిద్ధము సుమతీ' అన్న పద్యం నువ్వు అప్పుడే మరిచిపోయావా? నీవ్రాలు ఈ దస్తావేజులో ఉన్నప్పుడే వాళ్ళకి ఉపయోగం. వాళ్ళ ప్రయత్నం ఇలా భగ్నమై పోయిందన్న ఉడుకుమోతుతనంతో నిన్ను తన్న బోయారు” అన్నాడు అన్నప్పశాస్త్రి.\n\"ఎంత మోసం తలపెట్టేరు దుర్మా ర్గులు?” అని ముక్కు మీద వేలెట్టు కున్నారు వచ్చినవాళ్ళంతా.\n\"అమాయికులను భగవంతుడిలాగే కాపాడుతుంటాడు” అన్నాడు అన్నప్పశాస్త్రి.",
            "book_page_end": 49
        }
    ],
    "statistics": {
        "total_stories": 10,
        "author_counts": {
            "చందమామ బృందం": 2,
            "ఆలపాటి సుబ్బారావు": 2,
            "పి. సౌభాగ్యలక్ష్మి": 1,
            "ఆర్. కౌసల్య, కర్నూలు": 1,
            "టి. వి. రమణమూర్తి, పాలకొల్లు": 1,
            "పాలంకి వెంకటరామచంద్రమూర్తి, మదరాసు": 1,
            "ముద్దా సోమప్పశాస్త్రి, మదరాసు": 1,
            "పి. వెంకమాంబ, మాంబళం": 1
        },
        "genre_counts": {
            "సంపాదకీయ వ్యాసం": 1,
            "కవిత/నీతి కథ": 1,
            "హాస్యం/నీతి కథ": 1,
            "పురాణ కథ": 1,
            "ఫాంటసీ/సాహస కథ (సీరియల్)": 1,
            "చారిత్రక/నీతి కథ": 1,
            "జానపద కథ": 1,
            "పురాణ కథ (నీతి)": 1,
            "నీతి కథ": 2
        }
    }
}