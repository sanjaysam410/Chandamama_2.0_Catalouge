{
    "book_id": "చందమామ_1950_01",
    "stories": [
        {
            "title": "సంపుటి 6 | జనవరి 1950 | సంచిక 1",
            "book_page_start": 9,
            "pdf_page_start": 11,
            "pdf_page_end": 11,
            "author": "చ క్ర పాణి",
            "genre": "సంపాదకీయం",
            "moral": "భారతదేశానికి స్వాతంత్ర్యం, ఆంధ్ర రాష్ట్రం ఏర్పాటు కావడం శుభసూచకాలు. 1950 సంవత్సరం జయప్రదంగా ఉంటుందని ఆశిద్దాం.",
            "keywords": [
                "సంక్రాంతి",
                "సంవత్సరం",
                "తుపాను",
                "స్వతంత్ర రాజ్యం",
                "ఆంధ్రరాష్ట్రం"
            ],
            "characters": [],
            "locations": [
                "భారతదేశం",
                "ఆంధ్రదేశం"
            ],
            "content": "1949 వ సంవత్సరం మొత్తంమీద కొన్ని కష్ట నష్టాలతోనే గడిపాం. ముఖ్యంగా మొన్న నీమధ్య వచ్చిన తుపానువల్ల చాల జననష్టం. పశునష్టం, ధననష్టం కలిగింది. ఎలాగో యివన్నీ తట్టుకొని ఇప్పుడు 1950-వ సంవత్సరంలో అడుగు పెడుతున్నాం.\nఈ సంవత్సర ఆరంభంలో మనకు ముఖ్యమైన పెద్ద పండుగ 'సంక్రాంతి' మళ్లీవచ్చింది. ఇప్పటికి ఎన్నో సంక్రాంతి పండుగలు ఇటువంటివి వచ్చినై, వెళ్లినై. కాని ఈ సంక్రాంతి యిదివరకు మనం గడిపిన సంక్రాంతి పండుగల కంటే ఎక్కువ విశేషం కలది. ఆ విశేషం ఏమిటీ అంటే — ఈ జనవరి 26 వ తేదిన మనదేశం స్వతంత్ర రాజ్యం కాబోతున్నది. ఇది యావద్భారతదేశానికి సంతోషకరమైన విషయమేకదా ? ముఖ్యంగా మన ఆంధ్రులు ఆనందించ వలసిన విషయం మరొకటి : ఎంతకాలంనుంచో మనం ఎదురు చూస్తున్న ఆంధ్రరాష్ట్రంకూడా ఈ నెలలోనే సిద్ధించబోతున్నది.\nఇలాంటి సంతోషకరమైన సూచనలతో ప్రారంభమవు తున్నది 6 నుక, 1949 వలె కాకుండా ఈ 1950-వ సంవత్సరం మన కందరకూ చాలా జయప్రదంగా వుంటుందని ఆశిద్దాం.",
            "book_page_end": 9
        },
        {
            "title": "న్యాయఘంట",
            "book_page_start": 10,
            "pdf_page_start": 12,
            "pdf_page_end": 13,
            "author": "' సముద్రుడు’",
            "genre": "నీతి కథ",
            "moral": "అధికారం ఉన్నవారు నిస్సహాయులైన జీవులకు కూడా న్యాయం చేయాలి.",
            "keywords": [
                "రాజు",
                "న్యాయం",
                "ఘంట",
                "గాడిదె",
                "చాకలి"
            ],
            "characters": [
                "రాజు (దొర)",
                "మడేలు (చాకలి)",
                "గాడిదె"
            ],
            "locations": [
                "నగరం",
                "ఉందావూరు"
            ],
            "content": "అనగనగా ఓ రాజు; ఆ రాజుకు\nతన రాజ్యంలో, తన పాలనలో\nన్యాయం నాలుగుపాదాలా\nనడిపించాలని, ఆశ ;\nఎంత శ్రద్ధగా పాలిస్తున్నా\nఏదో కొంత అధర్మం\nజరుగుతోంది దేశంలో; రాజుకు\nపెరుగుతోంది ఆరాటం.\nయోచించంగా యోచించంగా\nతోచింది బలే సదుపాయం;\nనగరానికి సరిగా నడిబొడ్డున\nన్యాయఘంట కట్టించాడు.\nఎవ్వరికైనా ఏనాడైనా\nఏదైనా అన్యాయం, జరిగితె\nగంటను మ్రోగిస్తే న్యాయం\n* కావిస్తానని చాటించాడు.\nఅంతటితో ఆనాటను ధర్మం\nఅంతకంతగా పెరిగింది;\nపనిలోపించిన గంట కడుపులో\nపలుపు చివికి తెగిపోయింది.\nపని కొదిగేనని ప్రజలా త్రాటికి\nపచ్చి కొమ్మ తగిలించారు.\nఉందావూరి మడేలుకు పని\nకెందుకుగాని ముసలి గాడిదె,\nదాణాదండుగ అనీ చాకలీ,\nతరిమేశాడు, ఊరిమీదికీ,\nఆకలేసి ఘంటకు కట్టిన చిగు\nరాకుల కొమ్మను లాగెను గాడిదె\nఉరిమిందీ ఘణ ఘణ ఘంటా\nఊరూ నాడూ పోగయ్యింది.\nరేడు మడేలును రప్పించీ\n'గాడిదె నేంచేశా?' వన్నాడు.\n\"ముదిగాడిదెకు గుదులెందుకని\nవదిలేశా ' నన్నాడు మడేలు.\n' దుక్కవలే ఉన్నన్నీ నాళ్ళూ\nఎక్కడ బరువూ మోయించుకునీ\nబక్కచిక్కి పోయిన సమయంలో\nదిక్కే లేకుండా చేస్తావా ?\n'నీ పిల్లలు నిన్నిట్లాగేచేస్తే\nనీగతికూడా ఇంతే !' నంటూ\nతేడు మడేలును గదమాయిస్తే\nలెంప లేసుకున్నాడు.\nకన్న తండ్రివలె ముదిగాడిదను\nకాపాడాడు మడేలు.\nనోరులేని జీవానికి న్యాయం\nజరిగిందని దొర మురిశాడు.",
            "book_page_end": 11
        },
        {
            "title": "కోటి విద్యలు కూటి కొరకే",
            "book_page_start": 14,
            "pdf_page_start": 14,
            "pdf_page_end": 18,
            "author": "సి. వెంకమాంబ, మద్రాసు",
            "genre": "జానపద కథ",
            "moral": "జీవనోపాధి కొరకు ఎన్ని తెలివితేటలు చూపించినా, దైవచిత్తం ముందు అవి ఫలించవు.",
            "keywords": [
                "శవం",
                "శ్మశానం",
                "రాంబందు",
                "నక్క",
                "శివుడు"
            ],
            "characters": [
                "రాంబందు (పక్షి)",
                "నక్క",
                "కుఱ్ఱవాడు",
                "బంధువులు",
                "శివుడు (పరమేశ్వరుడు)"
            ],
            "locations": [
                "విదిశాపట్టణం",
                "శ్మశానం"
            ],
            "content": "విదిశాపట్టణం - అనే ఒక పట్టణంలో దురదృష్టవశాత్తు ఒక రో జు న ఒక కుఱ్ఱవాడు చనిపోయాడు. ఆ పిల్లవాడి తలిదండ్రులూ, బంధువులూ ఆ శవాన్ని తీసుకుని ఊరు అవతల ఉన్న శ్మశానానికి చేర్చి, దాన్ని ఒకచోట దింపి ఏడవసాగారు. అప్పుడు సాయంకాలం. మరి కాస్సేపటికి ప్రొద్దుగ్రుంకి చీకటి పడుతుంది.\nఅప్పుడు శ్మశానంలో ఉన్న రాంబందు ఒకటి వారిదగ్గిర వాలి, ఆ శవాన్ని చూసి కంట తడిపెట్టుకుంది. \"అయ్యో, రత్నం లాంటి కుఱ్ఱవాడు! ఇలాంటి కుఱ్ఱవాడు చనిపోయాడూ అంటే నాకే ఏడుపువస్తోంది. పైవానినైన నాకే ఇంత దుఃఖంవస్తోంటే కడుపున కన్నవాళ్ళూ పెంచినవాళ్ళూ ఐన మీకు దుఃఖంరాదా? వస్తుంది. కాని యేడ్చి యేమిలాభం? ఎంత యేడ్చినా, గుండె బాదుకున్నా చచ్చిపోయిన పిల్లవాడు బ్రతికి రాడుకదా? అంచేత గుండె రాయిచేసుకుని శవాన్నిక్కడ వదిలేసి మీదారిని మీరు వెళ్లి పొండి. ఏమంటే ప్రొద్దు గ్రుంకుతోంది. ఇది వల్లకాడుగాని ఊరు కాదుగదా ? చీకటిపడితే ఇక్కడికి దయ్యాలూ, భూతాలూ వచ్చి, బ్రతికిఉన్నవాళ్ళనికూడా పీక్కుతింటాయి” అంది .\nఈ మాటలు వినేటప్పటికి వాళ్ళకి 'నిజమే' అనితోచి, శవాన్నక్కడ వదిలేసి వెడదామని బయల్దేరారు.\nవాళ్ళు తిరుగుమొహాలు పెట్టేటప్పటికి నక్క ఒకటి ఒక బొరియలోనుంచి వచ్చి, వాళ్ళకెదురై, \"ఇదేమిటి? వచ్చి ఒక ఘడియఐనా కాలేదు, అప్పుడే శవాన్ని వదిలేసి వెళ్ళిపోతున్నా రేమిటి? పున్నమ చంద్రుడిలాంటి పిల్లవాణ్ణి వదిలేసి వెళ్ళ టానికి మీకు కాళ్ళెలా వచ్చాయి ? 'చచ్చిపోయినాడుగదా' అని వదిలేసి పోతున్నారేగాని, మీ అదృష్టం బాగుండి, కుఱ్ఱవాడు మళ్లీ బ్రతక్కూడదా? ఇంతకూ ఇప్పుడే ఇంటికి వెళ్ళి మీరు చేసేదేమిటి? అక్కడైనా ఏడుపేగా ? యేడుపేదో ఇక్కడే ఏడవండి\" అంది.\n' కుఱ్ఱవాడు మళ్ళీ బ్రతకవచ్చు ' అనే టప్పటికి వాళ్ళందరికీ ఆశకలిగి, వెడదా మనుకున్న వాళ్ళంతా మళ్ళీ ఆగిపోయారు.\nవాళ్లు అలాగ అగిపోవడం చూచి రాంబందు \"ఎంత చోద్యంగా మాటాడు తోఁదీ, ఈనక్క? అప్పుడే శవంచెడిపోయి వాసనకొడుతోంది. అలాంటిదింకా ఈ పిల్ల వాడు బ్రతకటంఏమిటి? చచ్చినవాళ్ళు తిరిగి బ్రతికిరావటం ఎన్నడైనా విన్నామా? నేను శతవృద్ధుని. నామాట వినాలి కాని, నిన్నగాక మొన్న పుట్టిన యీ గుంటనక్క మాటలా మీకు వేదవాక్కులు? చని పోయినవాడికోసం ఏడుస్తూ కూచుంటే ఏమిలాభం? వెళ్ళి మీ శాస్త్రాలలో చెప్పిన ప్రకారం గోదానం, భూదానం, హిరణ్య దానం మొదలైన దానాలన్నీచేసి మర ణించినవాడికి స్వర్గం ప్రాప్తించేటట్లు చూడండి; వెళ్ళండి; ఇక్కడ కూచోడ మెందుకు?” అని తొందర పెట్టింది.\nఈ మాటలూ ఔననిపించి వాళ్ళు లేచి పోబోయారు కాని మళ్లీ నక్క ఎదురువచ్చి \"ఏళ్ళువచ్చినంతమాత్రాన్ని రాంబందు బుద్ధిశాలి అనటానికి వీల్లేదు. దీనిమాటలు శుద్ధఅబద్ధమన్నమాట మీకే తెలుస్తుంది కొంచెంఆలోచిస్తే. 'చచ్చినవాళ్ళు బ్రతికి రావటం ఎన్నడైనా విన్నామా?' అనికదూ అంది? పూర్వకాలంలో సావిత్రి భర్తయైన సత్యవంతుడు బ్రతికిరాలేదా? చంద్రమతి కొడుకు లోహితాస్యుడు పాముకరిచి చని పోయినవాడే మళ్ళీ జీవించలేదా? అలాగే మీ పిల్లవాడుకూడా తిరిగి బ్రతకవచ్చు. కనుక మీరు కాస్సేపు ఉండండి.\nయొక్క బంధువులు ఏమాటలు నిజమో ఆలోచించుకోలేకపోయారు. ఆ రాంబందూ,\n• నక్కా ఒకదానికి వ్యతిరేకంగా ఒకటి అలా ఎందుకు చెప్పుతున్నాయోకూడా వాళ్ళు గ్రహించుకోలేకపోయారు.\nఆ రాంబందుకుగాని ఈ నక్కకిగాని పిల్లవాడు చనిపోయాడన్న విచారం ఏమీ లేదు. అవి రెండూకూడా అలా కల్లబొల్లి దుఃఖాన్ని వొలకబోస్తూ మాట్లాడాయేకాని, మనస్సులలో ఆరెంటికీ కూడా. ఆ శవం కనపడడం సంతోషంగానే ఉంది. ఏమంటే రాంబందూ, నక్కాకూడా శవాన్ని పీక్కు తిని కడుపు ఆకలి తీర్చుకుంటాయి. అందు కనే ఆ రాంబందూ నక్కాకూడా అక్కడికి చేరినై. ఎటోచ్చీ ఆశవం నక్కకి దొర క్కుండా తనే తినెయ్యాలని రాంబందు ఆలోచించింది. తనకి లభించాలంటే చీకటిపడకుండానే ఆబంధువులంతా శవాన్ని అక్కడ వదిలేసిపోవాలి, రాంబందు అన్ని పక్షులకుమల్లేనే ఆహారంకోసం పగ లల్లా తిరిగి చీకటిపడేవేళకి తన గూటికి చేరుకుంటుంది. ఆలోపుగానే బంధువు లంతా వల్లకాటిని వదిలిపోవాలని చెప్పి, వాళ్ళని పంపించివేయటంకోసం, గోదాన మనీ, భూదానమనీ, స్వర్గలోకమనీ పెద్ద కబుర్లన్నీ చెప్పింది.\nఅంతకంటే ఎక్కువ కబుర్లు చెప్పింది, నక్క. రాంబందు శాస్త్రాలుతీసుకొస్తే నక్క పురాణాలు తెచ్చింది. నక్కకు పట్టుకున్న యావ యేమిటంటే, చీకటిపడితేనేగాని ఆ శవం దానికి దక్కదు. ఆలోపుగా బంధువు లంతా శవాన్ని విడిచిపోతే రాంబందు దాన్ని కొంచెంగూడా మిగలకుండా పీక్కు తినేస్తుంది. అంచేత చీకటిపడేవరకూ ఎలాగైనా ఆ బంధువుల్ని శ్మశానంలో ఆప గలిగితే రాంబందు ప్రొద్దుకూకిందిగదా అని ప్రాణంవిసిగి, చక్కా పోతుంది. అప్పుడు బంధువులకు మెల్లిగా నచ్చజెప్పి పంపివేసి, పిల్లవాని శవాన్ని పూర్తిగా తనే భక్షించవచ్చు.\nకూటికోసం ఇలా రాంబందూ, నక్కా తమతమ తెలివితేటలు కనపరుస్తూ మాట్లాడుతోంటే ప్రొద్దుగ్రుంకింది. బంధువు లంతా నక్కచెప్పినట్లు ఒకమాటు ప్రార్ధన చేసి చూద్దామని, \"వందే శంభు, ఉమా పతిం, సురగురుం, వందే జగత్కారణం, వందే పన్నగ భూషణం..” అంటూ పర మేశ్వరుణ్ణి ప్రార్ధించటం మొదలెట్టేరు.\nఇంక రాంబందు వాళ్ళెలాగా చీకటి పడ్డాకగాని వెళ్ళరనీ, ఆశవం తన కెలాగా తక్కదనీ నిశ్చయంచేసుకుని, తననోట్లో కరక్కాయకొట్టిన నక్కకి మనస్సులో శాపనార్ధాలు పెడుతో ఎగిరిపోవడానికి సిద్ధపడింది.\nఇంతలో చీకటిపడ్డంతోనే శ్మశానంగనక, అక్కడ విహరించటంకోసం ఈశ్వరుడు శాకినీ ఢాకినీ భూతపిశాచాలతో చక్కా వచ్చాడు. వచ్చేటప్పటికి ఆయనకి వాళ్ళ ప్రార్ధన వినిపించి, ఆయన వాళ్ళకి ప్రత్య క్షమై, \"ఏంకావాలి మీకు ? ఎందుకు పార్ధనచేస్తున్నారు మీరు?” అన్నాడు.\nఅప్పుడు వారందరూ బ్రహ్మానంద భరితులై \"స్వామీ, ఈ పిల్లవాణ్ణి బ్రతి కించు ” మని ప్రార్థించారు.\nశివుడు, \"సరే\" అని, ఆ కుఱ్ఱవాడిని బ్రతికించేసరికి ఆ బాలుడు నిద్రలోంచి లేచినవాడికి మల్లే ఆవులిస్తో \" ఏమర్రా, ఇక్కడికొచ్చా రేమిటి?\" అన్నాడు.\nగూటికి ఎగిరిపోదా మనుకుంటూన్న రాబందు జరిగినదంతా చూస్తూ విస్తు పోయింది. అంతవరకూ \" ఇంక శవం నాకే దక్కింది” అని సంతోషిస్తో కూచున్న నక్కకిమాత్రం ఆ శవానికి ప్రాణం వచ్చి కుఱ్ఱవాడు లేచి కూచోటంతోనే మొహం మాడిపోయింది. అది ఉక్రోషం ఉండ బట్టలేక పరమశివుణ్ణి తిట్టసాగింది.\nఅక్కడ బంధువులంతా దాని చర్య చూసి, \"ఇదేమిటి? నీసలహాప్రకారం మేం ప్రార్ధిస్తే శివుడు ప్రత్యక్షమై మా పిల్ల వాణ్ణి మళ్లీ బ్రతికించాడు. ఆయన్ని అప్పుడు నక్క, \"మీ పిల్లవాణ్ణి బ్రతికించమని నే నేడిశానా ? ' ఈ శవాన్ని పీక్కుతినొచ్చు ఎంచక్క' ఆని నేను కనిపెట్టుకుంటే మధ్య ఈయన ప్రత్యక మై వీణ్ణి బ్రతికించి, నానోట్లో బెడ్డకొట్టేశాడు” అని యేడవటం మొదలెట్టింది,\nరాంబందు దిగివచ్చి సంగతంతా చెప్పి, \"స్వామీ, నానోటికందిన ఆహారాన్ని ఈ నక్క పడగొట్టింది. దీని ఆహారాన్ని నువ్వు పడగొట్టేశావు! ఇది న్యాయమే ” అంది.\n‘కడుపుకోసమేకదా, యివి ఇంతకకూర్తి పడ్డాయ'ని శివుడు జాలిదలచి, నక్కకీ రాంబందుకీకూడా అప్పట్నించీ ఆకలీ దప్పీ ఉండకుండా వరంఇచ్చి పంపేశాడు.\nబంధువులు బాలుడితో యింటికి చేరు కుని, శ్మశానంలో జరిగినవంతా పడేపదే ఆశ్చర్యంగా చెప్పకుంటో, రాత్రి గడిపారు.",
            "book_page_end": 18
        },
        {
            "title": "ఐదు ప్రశ్నలు",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సాహస కథ",
            "moral": "సాహసం, యుక్తి, పట్టుదల ఉంటే ఎలాంటి కష్టమైన పనినైనా పూర్తి చేయవచ్చు. ముఖ్యమైన కార్యం ముందు వ్యక్తిగత కోరికలకు ప్రాధాన్యత ఇవ్వకూడదు.",
            "keywords": [
                "ధీరసింహుడు",
                "సులోచన",
                "ఐదు ప్రశ్నలు",
                "మాయామందిరం",
                "నాగకన్యలు"
            ],
            "characters": [
                "రత్నాకరుడు",
                "సులోచన",
                "ధీరసింహుడు",
                "నక్క దంపతులు",
                "ఖడ్గమృగం",
                "గంధర్వులు",
                "నాగకన్యలు"
            ],
            "locations": [
                "కౌశాంబీ నగరం",
                "కీకారణ్యం",
                "మాయామందిరం"
            ],
            "content": "పూర్వకాలమందు . కౌశాంబీ నగరంలో ఒక భవనం కట్టించుకుని అందులో రత్నాకరుడనే కోటీశ్వరుడు ఉండే వాడు. అతనికి సులోచన అనే ఒక్కగా నొక్క ఆడపిల్ల పుట్టింది. సులోచనను తండ్రి ఎంతో గారాబంగా పెంచుతూ వచ్చాడు. అయితే, తనకు మగసంతతి ఎవరూ లేకపోవటంవల్ల తన తదనంతరం పిల్లల క్షేమం కనుక్కొనేవాళ్లు లేరుకదా అనే పెద్దబెంగ పట్టుకుంది. ఈ బెంగతోటే రత్నాకరుడు మంచంపట్టి, కొన్నాళ్లకి చని పోయాడు.\nతండ్రి చనిపోవడంతో సంసారభారం అంతా సులోచన నెత్తిన పడింది. తను పెళ్లి చేసుకున్నట్టయితే బ్రహ్మాండమైన ఆస్తి అంతా పరులపాలు అయిపోతుందనే జంకుతో, ఆమె వివాహం చేసుకోనేకూడదు అని నిశ్చయించుకొన్నది. పురుషులు ఆమె కంటపడకుండా వుండేవిధంగా ప్రత్యేకించి సులోచన క్షేమం కోరినవాళ్లందరూ ఆమెను పెళ్లిచేసుకొనుమని వత్తిడిచేయ నారంభించారు. వారి మాట తీసివేయ టానికా వీలులేదు. తనకా పెళ్లాడటం ఇష్టం లేదు. కనుక, బుద్ధిమతి ఐన సులోచన ఒక ఏర్పాటు చేసింది: \"ఐదు ప్రశ్నలు వేస్తాను. వీటికి ఎవరైతే సరి ఐన సమాధానం చెప్పగలరో వారిని పెళ్లాడ తాను” అని ఆమె అనేకరకు, అందరూ బాగున్నదంటే బాగున్నారన్నారు.\nఈవార్త తెలిసి దేశదేశాలనించి పరాక్రమ వంతులైన రాజకుమారులు ఎంతోమంది వచ్చారు. వచ్చినవారంతా ఆమె వేసిన మొదటి ప్రశ్నకే 'జవాబు చెప్పటం మాతరం కాదు' అంటూ వచ్చినదారినే పోతూవచ్చారు.\nసులోచనకు కావలసిందే ఇది \"అసాధ్యమైన ప్రశ్నలు ఇచ్చినట్టయితే ఎవ్వళ్లూ జవాబు చెప్పలేరుకదా. అటు వంటప్పుడు నా నోటితో నేను అనకుం డానే పెళ్లిసమస్య తప్పిపోతుందికదా. నా ఏర్పాటు సబువుగా వున్నప్పుడు నా క్షేమం కోరినవాళ్లుకూడా నాయందు తప్పు ఎంచ లేరుకదా” అని ఆమె వుద్దేశం. ఈ ఉద్దేశం తోనే సులోచన కష్టాతికష్టమైన ప్రశ్నలు కల్పించింది.\nచాలామంది రాజకుమారులు జవాబు చెప్పలేక తల వంచుకొని వెళ్లిపోయిన తరువాత చివరకు ఒకరోజున నేపాళ రాజ కుమారుడైన ధీరసింహుడు సులోచనను చూడవచ్చి, ఆమె మొదటి ప్రశ్న ఏమిటో చెప్పుమన్నాడు. అందుకు ఆమె \"కొన్ని సంవత్సరాలుగా ఎక్కడినించో ఈ 'రాజ్యంలో ' ఒకసారి చూశానుగాని, మరి ఒకసారి చూడాలని వున్నది ' అనేమాటలు వినిపిస్తూవున్నై. ఈ మాటలు ఎక్కడ నించి వస్తున్నవో వాటి అంతరార్థం ఏమిటో వివరాలు కావాలి” అని చెప్పింది.\nధైర్యసాహసాలే ` జీవితంలో ప్రధానంగా పెట్టుకొన్న ధీరసింహునికి ఈ ప్రశ్న అసాధ్యమనిపించలేదు. అందుచేత తను తప్పక సమాధానం చెప్పగలనని నమ్మ బలికి, ఆమెవద్ద గడువు తీసుకొని తూర్పు దిక్కుగా బయల్దేరాడు.\nధీరసింహుడు పోయి పోయి ఒక కీకారణ్యం ప్రవేశించాడు. కొంతదూరంలో నక్కదంపతులు గొల్లుమని ఏడవటం విన పడింది. వాటివద్దకు వెళ్లి ' ఎందుకు ఏడు స్తున్నారు?' అని అడిగాడు ధీరసింహుడు. అందుకు అవి \"అయ్యా! ఇక్కడికి ఒక కోసెడు దూరంలో ఒక కొండ, ఆ కొండలో ఒక గుహ, ఆగుహలో ఖడ్గమృగం అనేటటు వంటి విచిత్రమైన జంతువు ఉన్నది. అది మమ్మల్ని బతకనీయకుండా ముక్కుమీద ఉండే తన వాడికొమ్ముతో పొడిచి చం పుతూవుంది” అని చెప్పేవరకు ధీర సింహుడు తక్షణమే బయల్దేరి వెళ్లి ఆ గుహ చేరుకొన్నాడు.\nఅతను వెళ్లేసరికి ఖడ్గమృగం గాఢంగా నిద్రిస్తూవుంది. నిద్రిస్తున్న ప్రాణిని చంపడం పౌరుషవంతునికి తగదని తలిచి ధీరసింహుడు ఆ గుహ బయటికి వచ్చి ద్వారం ప్రక్కనేవున్న ఒక చెట్టుపైన పొంచి వున్నాడు. మరి కొంత సేపటికి ఖడ్గమృగం లేచి గుహలోంచి బయటికి రాసాగింది. ధీరసింహుడు అమాంతం దాని మీదికి దూకి, తను తెచ్చుకొన్న గొడ్డలితో దాని తల బ్రద్దలు కొట్టాడు. ఖడ్గమృగం గిలగిల తన్నుకుని చచ్చింది.\nధీరసింహుని సమయోచితానికీ సాహ సానికీ సంతోషించి నక్కదంపతులు \"రాజ కుమారా ! నీ ఉపకారం మేమెన్నటికీ మరచిపోలేము. మావల్ల నీకు కావలసిన సాయం ఏమిటో చెప్పు. చేతులు కట్టుకుని చేయటానికి సిద్ధంగా ఉన్నాము అనే వరకు అతను తను బయల్దేరి వచ్చినపని నక్కదంపతులతో చెప్పాడు.\nనక్కదంపతులు \"నీవంటి సాహసికీ, యుక్తిశాలికీ, ఉపకారికి అసాధ్యమనేది లేదు. నీకు తప్పక జయమవుతుంది” అంటూ కృతజ్ఞతను తెలిపి, అడవి దాటే వరకూ అతనివెంట వెళ్లి అక్కడనించి ఎడమచేతి వేపు వెళ్లుమని సలహా చెప్పినై.\nకార్యదీక్ష గ ల ధీరసింహుడు కాళ్ళు కాలుతూవున్నప్పటికీ లెక్కచేయక, మండుటెండలో చాలదూరం నడచివెళ్లాడు. కొంతసేపటికి అలసట వచ్చి, ఒక చెట్టు నీడని చతికిలబడ్డాడు. అప్పుడు అతనికి ఎదురుగా రెండు పాములు కనబడినై, పెద్దపాము చిన్నపామును చంపబోతున్నది ఈ అన్యాయం చూచి ధీరసింహుడు, చిన్నపామును రక్షించువామనే వుద్దేశంతో పెద్దపామును తన బాణంతో కొట్టబోయే వరకు, ఆ రెండుపాములూ అదృశ్యమై, వాటికి బదులుగా ఇద్దరు గంధర్వులు ప్రత్యక్షమయ్యారు.\n'మీరు ఎవరు? ఎందుకు ఇలా కొట్లాడు తున్నారు?' అని ధీరసింహుడు ఆడిగాడు.\n' ఓయి రాజ కుమారా ! మేము చిన్నప్పటినించీ బద్ధశత్రువులం. నేను ఒంటపాటుగా ఉండటం చూచి, నన్ను ఇతను హింసిస్తున్నాడు' అంటూ చిన్న గంధర్వుడు చెప్పాడు,\nఅప్పుడు ధీరసింహుడు వారిద్దరికీ సుద్దులుచెప్పి, రాజీ కుదిర్చేవరకు, వారు అమితంగా సంతోషించి, \"రాజకుమారా ! ఇన్నేళ్ళబట్టి మామధ్యని ఉంటున్న వైరం పోగొట్టినందుకు నీకు ఎంతయినా కృత జ్ఞులం. నీకు మేము చేయగల సహాయ మేదైనా వుంటే చేసి, కొంతవరకైనా ఋణం తీర్చుకుంటాము, చెప్పు” అంటూ, అతని ఎడట చేతులుజోడించి నించున్నారు.\nధీరసింహుడు తను వచ్చినపని వెల్లడి చేయగా, \"ఈప్రశ్నను గురించి మేమూ విన్నాము. దీనికి జవాబు చెప్పటానికి నిజంగా నీవే తగినవాడవు. కొంచెం ముందుకవెళ్ళి, కుడివైపు మళ్ళొనట్లయితే ఒక కొలను కనిపిస్తుంది. ఆ కొలను చేరుకున్నావంటే, తరువాత ఏమి చెయ్యాలో సులువుగా తెలుస్తుంది. నీకు తప్పక జయం కలుగుతుంది ” అనిచెప్పి, గంధర్వులు కొలనుకు దారి చూపించారు.\nదీక్షాపరుడైన ధీరసింహుడు గంధర్వులు చెప్పినదారినే వెళ్ళి కొంచెంసేపటికల్లా కొలను చేరుకున్నాడు. విశ్రాంతికొరకు అతను గట్టుమీద కూర్చునేసరికి, కొలను లోపలినుంచి అపురూప సుందరమైన ఒక నాగకన్య వచ్చి, ధీరసింహుని చేయి పట్టుకొని లోపలకు తీసుకుపోయింది.\nలోపల ఒక రమణీయమైన తోట ఉన్నది. కనుపండువు చేసే ఆ పచ్చటి చెట్ల మీద రకరకాల ఫలములు పండి సిద్ధంగా ఉన్నయి. ఆ ప్రదేశంలో మధ్యమధ్యని సెలయేళ్ళు గానం చేసుకొంటూ ప్రవహిస్తున్నయి. నేలంతా పచ్చలతో తాపటంచేసినట్టుంది. వృక్షాలన్నీ బంగారు రంగుతో మిలమిల మెరసిపోతున్నయి. ఇవి దాటుకొనిపోగానే ఒక దివ్య భవనం కనిపించింది.\nధీరసింహుణ్ణి ఆ భవనంలోకి తీసుకు పోయింది నాగకన్య. అక్కడ ఒక పెద్ద హాలు. ఆహాలు మధ్యనుండేనవరత్నఖచిత మైన సింహాసనంమీద కూర్చోబెట్టింది. హాలు నాలుగువైపులా గోడలకు అందమైన రాజ కుమార్తెల పటాలు వేలాడుతున్నయి. ఒక చోటమాత్రం ఒక పటానికి సరిపడేటంత ఖాళీస్థలం కనపడింది. అతను ఈ పటాలు వింతగా చూస్తున్నంతలో తనను ఆహ్వా నించిన నాగకన్యకూడా ఒక పటంగా మారి పోయి, ఆ ఖాళీ జా గా ను పూర్తిచేసింది. ఇప్పుడు ఆ హాలులో ధీరసింహుడు తప్ప మరెవ్వరూ లేరు. అతనికి చాల ఆకలి వేసే వరకు, గద్దెదిగి తోటలోకి వెళ్ళాడు. ఆ తోటలో ఎన్నిరకాల పండ్లు కోసుకొని తిన్నా ఆకలి తీరలేదు. అక్కడి సెలయేళ్ళలోని నీళ్ళు ఎన్ని తాగినా దాహం తీరలేదు.\nఅప్పటికి చీకటి పడినందువల్ల అతను మళ్ళీ దివ్యభవనంలోకి వెళ్ళాడు. అతను వెళ్ళేసరికి దీపాలు వాటంతట అవే వెలిగినై. గోడలను వేలాడుతూవున్న పటాలన్నీ నిజ మైన కన్యలుగా మారిపోయి, వారందరూ ధీరసింహుని చుట్టూ చేరి గానంచేస్తూ, నృత్యంచేయసాగారు. ఆ రాత్రల్లా వారు నృత్యంచేశారు. తెల్లవారేసరికల్లా ఆ కన్య లందరూ మళ్ళీ పటాలలో బొమ్మలుగా మారిపోయి, గోడలకు వేళ్ళాడసాగారు.\nఅటుతరువాత అక్కడనే వున్న గోడ కన్నంలోనుంచి చీమలబారు పాకుతూ బయటకు రావడం కనపడింది, ధీర సింహునికి. అతను కన్నండగ్గరకు వెళ్ళి, గోడను తట్టేవరకు అక్కడ బోలుగా ధ్వనించింది. ఆ గోడను కత్తితో పొడిచి బద్దలగొట్టేసరికి, ఒక అరా, అందులో ఒక పాత తాళంచెవి కనబడింది. దానితో భవనంలోని ప్రతిగదివరకూ వెళ్లి తెరవ బోయాడు. కాని అది ఏగదికీ పడలేదు. దానితో చివరనుండే చిన్నగదిమాత్రం తెరవ గలిగాడు. అతను ఆ గదిలో ప్రవేశించి చూడగా అక్కడ ఒక ఇనుపపెట్టెమాత్రం ఉన్నది. ఆ పెట్టె తాళంచెవి ఎక్కడైనా దొరుకుతుందేమోనని ఆతను ఆ చోటంతా వెతికాడు. కాని ఎక్కడా తాళంచెవి కని పించకపోయేసరికి ధీరసింహుడు నిరాశ చెంది మరలిపోతూవుండగా అతని కాలు నేలమీద ఉన్న ఒక మీటమీద పడింది. కాలు మీటమీద పడీపడటంతోనే ఇనుప పెట్టె గభీమని తెరచుకున్నది. అప్పుడు ధీరసింహుడు ఆ ఇనుపపెట్టెలో ఏమున్నదో అని చూచాడు. దాంట్లో ఒక రాగిరేకు తప్ప మరేమీలేదు.\nఆ రాగిరేకు పైన ఇలా వ్రాసి ఉన్నది: \"ఇదంతా మాయ. ఎవ్వడైతే ఈ తోట మధ్యని ఉన్న బంగారు చెట్టును పెళ్ల గిస్తాడో అతను ఈ మాయను తెలుసుకో గలుగుతాడు.”\nఇది చూడగానే - ధీరసింహుడు ఉత్సా హంతో తోటలోకి వెళ్లాడు. రాగిరేకు పైన వ్రాసివున్నవిధంగా బంగారు చెట్టు ఆ తోట మధ్యలో కనిపించింది గాని అతను దాన్ని పెల్లగించలేకపోయాడు. మళ్లీ నిరాశ చెంది, వెనుకకు తిరిగి పోబోతూవుండగా ఆ చెట్టు పక్కనే అటువంటిదే ఒక చిన్న బంగారు చెట్టు అతనికి కనిపించింది. బహుశా రాగిరేకుపైన వ్రాసివున్నది ఈ చిన్నచెట్టు గురించేనేమో అనుకుని ధీర సింహుడు చిన్న చెట్టును పెల్లగించాడు. చిన్న చెట్టు పెల్లగించటంతోటే పెళా పెళా ధ్వని చేసుకుంటూ పెద్ద చెట్టు దానంతట అదే పడిపోయింది. ఈ పెద్ద ధ్వనికి ధీర సింహుడు స్పృహతప్పి పడిపోయాడు.\nకొంత సేపటికి తెలివివచ్చి కళ్లుతెరచి చూడగా, అక్కడ తోటా లేదు. మేడా లేదు. పటాలలో వేలాడుతూవున్న నాగ కన్యలు మళ్లీ బిలబిలమంటూ వచ్చి అతన్ని చుట్టుముట్టారు. అప్పుడు ధీర సింహుడు \"మీరు ఎవరు? ఈ మాయ అంతా ఏమిటి ?” అని వారిని ప్రశ్నించాడు.\nఅందుకు వారు, \"ఇక్కడికి పది యోజనాల దూరంలో ఉన్న మాయావతీ పట్టణ రాజకొమార్తెలం. మాకు యుక్త వయసు రాగానే, పెళ్ళిచేయుమని మేము మా తండ్రిని కోరగా, ఆయన మాపైన కోపగించి మమ్మల్నందరినీ ఈ భవనంలో బంధించాడు. ' అయితే మాగతి ఇంతేనా?' అని అడిగేవరకూ, 'మిమ్మల్ని ఎవడైతే ఈ మాయనుంచి విడిపించగలడో వాడే మీకు తగిన వరుడు. అటువంటి సమర్థుడు లభించేవరకు కనిపెట్టుకొని ఉండి, వివాహ మాడవచ్చు' అంటూ సలహా ఇచ్చాడు. ఈ మాయను తెలుసుకోగలిగిన పురుషుడివి నీవొక్కడివే ఈనాటికి కనపడ్డావు. కనుక, మమ్మల్ని పెళ్లాడవలసింది” అని కోరారు.\nవారి కోరిక విని ధీరసింహుడు \"ఓ నాగకన్యల్లారా! మీకధ తెలిసి సంతో షించాను. కానైతే, నేను ఇప్పుడు ఒక ముఖ్యమైన రాచకార్యంలో మునిగి వున్నాను. అందుచేత పెళ్ళిసంగతి తలచ టానికే వ్యవధిలేదు. కాబట్టి మీరు మరెవరి నైనా చూచుకొని పెళ్ళాడండి\" అనిచెప్పి తనవారిన బయలుదేరాడు.\nకాని, ఇంత నిష్కర్షగా చెప్పినప్పటికీ, నాగకన్యలు అతనిని వదలలేదు. వారు కూడా ధీరసింహుని మెట పోసాగారు. అలా ముందు ధీరసింహుడూ అతనివెనుక నాగకన్యలూ కొంతదూరం పోయేసరికి \"ఒకసారి చూచానుగాని, మళ్ళీఒకసారి చూడాలనివున్నది” అనే మాటలు విని పించినై. ఈ మాటలు వినిపించగానే నాగ కన్యలుమాత్రం వెంటనే తిరిగి తమ భవ నానికి మరలిపోయారు. కాని ధీరసింహుడు ఏదిక్కునించి ఈ మాటలు వచ్చినయ్యో ఆ దిక్కుకుపోయి చూచేవరకు దీనావస్థలో ఉన్న ఒక రాజకుమారుడు కనిపించాడు.\n“ఎవరు నువు అబ్బాయీ, ఎందుకలా విచారిస్తున్నావు ?” అని అతనిని అడిగాడు.\nఆ రాజకుమారుడు, \"ఈ మాయా మందిరంలో ప్రవేశించిన వాళ్ళలో నే నొకణ్ణి. అక్కడ ఉండే నాగకన్యలలో ఒకామెను ప్రేమించాను. కాని, ఆ భవనం బయటికి వచ్చినతరువాత మళ్ళీ అందులో ప్రవేశించటానికి దారీ తెన్నూ తెలియలేదు. ' నా కోరిక తీరని కోరికగా నిలిచిపోయింది ” అని తన కధ వినిపించాడు.\nఅప్పుడు ధీరసింహుడు ఆ రాజ కుమారుణ్ణి వెంటబెట్టుకొని, నాగకన్యలు ఉండే భవనంలోకి తీసుకెళ్లి, తన ప్రజ్ఞవల్ల ఆ రాజకుమారుడు ప్రేమించిన నాగకన్యతో పెళ్లి ఏర్పాటు చేసి, పుణ్యం కట్టుకున్నాడు.\nతరువాత అతను సులోచనవద్దకు పోయి, మాయామందిరాన్ని గురించిన చిత్రాలన్నీ చెప్పేవరకు, \"ఆవును నా ప్రశ్నకు ఇదే జవాబు. ఇప్పుడు ఆమాటలు వినిపించటంలేదు కూడాను \" అని ఆమె వప్పుకొని, \"సరే, రెండవప్రశ్న చెబుతాను. రేపు రావలసింది” అని చెప్పి అతన్ని సాగనంపింది. (ఇంకా వుంది)",
            "book_page_end": 24
        },
        {
            "title": "కృతఘ్నుడు",
            "book_page_start": 25,
            "pdf_page_start": 27,
            "pdf_page_end": 29,
            "author": "వి. తిమ్మరాజు, నాగాయలంక",
            "genre": "నీతి కథ",
            "moral": "కృతజ్ఞత కలిగిన జంతువులు కూడా కృతఘ్నుడైన మనిషి కంటే మేలు. కృతఘ్నత కంటే పెద్ద పాపం లేదు.",
            "keywords": [
                "కృతఘ్నుడు",
                "యజ్ఞదత్తుడు",
                "పాము",
                "పులి",
                "కోతి",
                "బంగారు పనివాడు"
            ],
            "characters": [
                "యజ్ఞదత్తుడు (బ్రాహ్మణుడు)",
                "పులి",
                "కోతి",
                "పాము",
                "బంగారుపనివాడు",
                "రాజు"
            ],
            "locations": [
                "అరణ్యం",
                "పాడునూయి",
                "బారుకచ్ఛ నగరం"
            ],
            "content": "చాలకాలం క్రిండట యజ్ఞదత్తుడనే పేద బ్రాహ్మణుడు ఉండేవాడు. అతను ఒక రోజున ఏదో పనిమీద పొరుగూరికి పోవలసి వచ్చింది. పోతూవుండగా దారిలో ఒక అరణ్యం యజ్ఞదత్తునికి మిక్కు లకు, మారు మూలనున్న ఒక పెద్ద బావి చేరుకొన్నాడు.\nఆ పాడునూతిలో ఒక్క నీటిచుక్క కూడా లేదు. పైగా ఒక పెద్దపులి, ఒకకోతి, ఒక పాము, ఒ క మానవుడు అందు లో పడివున్నారు.\nపెద్దపులి యజ్ఞదత్తుణ్ణి చూచి, \"ఓయి బ్రాహ్మడా ! దయవుంచి నన్ను బయటకు లాగి ప్రాణదానం చేసి పుణ్యం కట్టుకో” అని జాలిగా అడిగింది.\n\"నీ పేరు చెబితేనే అందరూ హడిలి పోతారు. ఇక నిన్ను నమ్మి ఎట్లా బయటికి లాగేది?” అన్నాడు బ్రాహ్మడు.\nఅందుకు పెద్దపులి, \"ఓయి విప్రుడా ! ఏపాపానికైనా ప్రాయశ్చిత్తం విధింప బడిందిగాని, కృతఘ్నతకుమాత్రం లేదు. నేను కృతఘ్నురాలనైనపక్షంలో ఇహానికీ పరానికికూడ చెడిపోతాను. కనుక, నావల్ల నీకు ఎట్టి భయమూలేదు. దయచేసి రక్షించు” అని మళ్ళీ ప్రార్థించింది,\nఅప్పుడు యజ్ఞదత్తుడు జాలిదలచి పులిని బయటకు లాగివేశాడు.\nతరువాత కోతికూడా ఇలానే మొర పెట్టుకోగా, దాన్నికూడా అతను బయటకు లాగాడు. ఇదిచూచి పాముకూడా తనను బయటకు లాగమని బతిమాలింది. కాని, అందుకు యజ్ఞదత్తుడు \"నీ పేరు చెబితేనే గుండె బద్దలవుతుంది. నీవంటి కూర జంతువును ఎలా కాపాడేది?” అన్నాడు.\nఅందుకు పాము \" యజ్ఞదత్తా ! కర వడమూ మానటమూ మాలో ఏమున్నది? ఈశ్వరాజ్ఞ లేనిదే మేమెవరికీ అపకారం చేయలేము. నావల్ల నీకు ఏమీ భయంలేదు. రక్షించి పుణ్యంకట్టుకో” మని మళ్లీ వేడు కొన్నది. యజ్ఞదత్తుడు జాలితలచి పామును కూడా బయటకు లాగాడు.\nఅప్పుడు పులి యజ్ఞడత్తుని చూచి, \" అదిగో, అనేకశిఖరాలుగల ఆపర్వతానికి ఉత్తరదిక్కున గుహలో నేనుంటాను. అక్కడికి వచ్చినట్టయితే, నాచేతనైన ప్రత్యుపకారం చేస్తాను” అన్నది.\n\" ఆ గుహ ఎదటనే ఒక మర్రిచెట్టుపైన నా నివాసం. మా ఇంటికి తప్పక రండి” అని కోతికూడా ఆహ్వానించింది.\n\"ఆపత్కాలంలో నన్ను తలుచుకో. మేలు కలుగుతుంది” అన్నది పాము. ఈవిధంగా చెప్పి పులీ, కోతీ, పామూ తమ తమ నివాసాలకు వెళ్లిపోయినై.\nతరువాత నూతిలో మనుష్యుణ్ణి యజ్ఞ దత్తుడు జాలికొద్దీ బయటకు లాగేవరకు, అతను \"అయ్యా! నేను బారుకచ్ఛ నగరంలో ఉండే బంగారుపనివాడిని. నగలు చేయించవలసివచ్చినపుడు నావద్దకు రమ్మ”ని చెప్పి, తన ఊరికి పోయాడు.\nతనవల్ల సహాయం పొందిన జీవులు ఏమి సహాయం చేస్తవో చూదామని యజ్ఞ దత్తుడు కోతివద్దకు పోయాడు. ఆది అనేక మైన తీయటి ఫలాలిచ్చి తృప్తిపరచింది.\nఅక్కడినుంచి యజ్ఞదత్తుడు పులివుండే గుహ చేరుకున్నాడు. పులి అతనికి కొన్ని నగలిచ్చి \" బ్రాహ్మడా! ఒక రాజపుత్రుడు స్వారిచేస్తూ, గుర్రంమీదినుంచి పడి చని పోయాడు. అతని ఒంటిమీద ఉన్న నగలు నీకోసం దాచివుంచాను” అని చెప్పింది.\n'సరే, బాగానేవుంది. ఈ నగలను నా మిత్రుడైన బంగారుపనివానికిచ్చి అమ్మించు తాను' అని అనుకొని, యజ్ఞదత్తుడు బారుకచ్ఛపురంలోవున్న పనివానివద్దకు వెళ్లాడు. ఆ పనివాడు యజ్ఞదత్తుణ్ణి ఎంతో గౌరవంతో ఆదరించి, వచ్చినపని ఏమిటని అడిగేవరకు, యజ్ఞదత్తుడు తన వుద్దేశం వెల్లడించి, నగలు చూపాడు.\nఆ నగలు చూచేసరికల్లా, “ఓ హెూ, ఈ నగలు మన రాజకుమారునివి కాబోలు. ఆయన శవము ఈమధ్యనే కనిపించింది. 'చంపినవాణ్ణి పట్టి ఇచ్చినవారికి గొప్ప బహు మానంఇస్తామని రాజు చాటింపు వేయించి ఉన్నాడు. ఇతనే చంపివుండాలి. కనుక ఇతన్ని పట్టి ఇచ్చి బహుమానం పొందు తాను” అని దురాలోచన కలిగింది.\nఈ ఆలోచనతో అతను, \"బ్రాహ్మడా! ఇప్పుడే వీటిని అమ్మి, సొమ్ము తీసుక వస్తాను, ఇక్కడనే ఉండు ” మని నగలు పట్టుకపోయి, \"హంత పట్టివేశాను ప్రభూ! ఇవిగో అంటూ రాజుతో మనవిచే రాజు బ్రాహ్మడికి ఉరి ఉరితీసేలోపల యజ్ఞదత వాగ్దానం జ్ఞాపకంవచ్చి, పాము ప్రత్యక్షమై, స్తాను. ఆమెను బతికిం కాదు. కాని, నీవు తాకి బ్రతుకుతుంది. రాజు నిను అని చెప్పి",
            "book_page_end": 27
        },
        {
            "title": "అమరసింహుడు",
            "book_page_start": 30,
            "pdf_page_start": 30,
            "pdf_page_end": 34,
            "author": "చందమామ బృందం",
            "genre": "చారిత్రక కథ",
            "moral": "కేవలం గణిత శాస్త్రాల కన్నా, తపశ్శక్తి, దైవభక్తి గొప్పవి. క్లిష్ట పరిస్థితులలో కూడా యుక్తిని ఉపయోగించి జాతిని రక్షించాలి.",
            "keywords": [
                "బ్రాహ్మణులు",
                "జైనులు",
                "పరీక్ష",
                "నాగుపాము",
                "అమరసింహుడు"
            ],
            "characters": [
                "రాజు",
                "రాణి",
                "జైనులు",
                "బ్రాహ్మణులు",
                "అమరసింహుడు",
                "సూర్య భగవానుడు (వృద్ధ బ్రాహ్మణ వేషంలో)"
            ],
            "locations": [
                "రాజ దర్బారు",
                "సముద్రపు ఒడ్డు",
                "కోట"
            ],
            "content": "ఒకానొకప్పుడు జైనులకూ బ్రాహ్మణు వారిని గొప్పగా సన్మానించి కోరుకొన్న\nలకూ మధ్యని 'మేం గొప్పవాళ్ళ' వరములు యివ్వటం, ఓడిపోయిన పక్షం\nమంటే 'మేం గొప్పవాళ్ళ' మని వాటా వారిని విత్తనానికైనా పురుగు లేకుండా\nపంతాలు బయల్దేరినై. రాజావారికి జైనుల నాశనం చేయడం, ఇదీ పరీక్ష.\nపైన అభిమానం. రాణీగారికి బ్రాహ్మలపైన ఆ మరునాడు రాజాజ్ఞ ప్రకారం\nమలపక్షం తీర్పుచేస్తే జైనులూ, బ్రాహ్మణులూ దర్బారు కు\nలపక్షం హాజరైనారు. రాజు వారితో యిలా చెప్పాడు:\n\"మనరాజ్యంలో ఒక చోట, ఒకవస్తువు\nపంచాము. ఆవస్తువు ఏమిటో,\nచివుంచామో కనుక్కోవాలి.\nఎవరైతే నెగ్గుతారో వారికీ\nగొప్ప బహుమానాలిచ్చి\nపక్షంవారు ఓడిపోతారో\nర్నీ విత్తనానికైనా ఒక్క\nడాచేస్తాము. ఇందుకు\nవు యిస్తున్నాము.”\nవినగానే, జైనులకూ,\nలేనంత ఆశ్చర్యమూ,\nభయమూ కలిగింది. చేసేది లేక వారంతా\nతిరిగి ఎవరి యిళ్ళకు వారు చేరుకున్నారు.\nతరువాత ఏమిజరిగిందీ అంటే - గణిత\nశాస్త్రంలో నిధులైన జైనులు కోటచుట్టూ\nమూడుసార్లు ప్రదక్షిణంచేసి, లెక్కలు పడి\nకట్టి, నిమిషాల మీద ఉన్నది ఉన్నట్టుగా\nయవార్ధం గ్రహించారు. తమ విజయానికి\nజైనులు గర్వించి, ప్రభువుకి చెప్పవలసిన\nప్రత్యుత్తరం నాలికచివర ఉండటంచేత,\nమనకేం భయమని నిర్విచారంగా ఉన్నారు.\nఇక తపశ్శక్తి సంపన్నులైన బ్రాహ్మ\nణులు, ఆ రాజ్యంలో వున్నవారు అందరూ\nకలిసి, సము ద్రంలో స్నానంచేసి, ఆ\nసముద్రపు ఒడ్డునే యిసుకలో తిష్ఠవేసి\nతీవ్రమైన తపస్సు ప్రారంభించారు. పగ\nలల్లా ఎర్రని ఎండలో ఆ యిసుకమీదా,\nరాత్రులు సముద్రపు హెూరుగాలిలోనూ\nతపస్సుచేయటం అంటే మాటలా? కాని,\nవారు వాటిని వేటినీ లెక్కచెయ్యకుండా,\nఆవిధంగా రాత్రింబవళ్లు నిశ్చిలుగా తపస్సు\nచేస్తూనేవున్నారు. ఇలా ఒకరోజు కాదు.\nరెండు రోజులుకాదు. నిద్రహారాలు మాని,\nకేవలం గాలిపీలుస్తూ ఇరవైతొమ్మిది రోజుల\nవరకూ అలా తపస్సుచేస్తూనే వున్నారు.\nవీరి తపోవీక్ష చూచి సూర్య భగవానుడికే\nచాల ఆశ్చర్యం కలిగింది. \"రేపు ఒక్క\nరోజేకదా వీరికున్న గడువల్లా. చూదాం,\nవీరు ఇలాగే దీక్షగా తపస్సు సాగిస్తారో లేక\nనిరాశచెంది మానుకుంటారో” అని సూర్య\nభగవానుడు కనిపెడుతూనే వున్నాడు.\nముప్ఫయ్యవరోజునకూడా వారిలో ఒక కూ\nచలించలేదు. క్రమంగా చీకటిపడింది. ఆ\nరాత్రల్లా వారు తపస్సులో మునిగేవున్నారు.\nమరొక రెండు గంటలలో తెల్లవార\nబోతుంది. గడువుప్రకారం వారు తప్పని\nసరిగా రాజువద్దకు పోవాలి. కాని రాబోయే\nవిపత్తు సంగతే వారికి పట్టినట్టులేదు.\nఇదంతా చూస్తున్న సూర్యభగవానుడిక\nవూరుకోలేకపోయాడు. మరోగంటకల్లా తెల్ల\nవారుతుందనగా ఆయన ఒక వృద్ధ బ్రాహ్మడి\nవేషంలో ఆ సముద్రపు ఒడ్డున వాళ్ళదగ్గిర\nప్రత్యక్షమై వారిలో ఒకనిలాగానే, “లేవం\nడయ్యా, యింకా ముక్కులుమూసుకు\nకూర్చున్నారేమిటి. ఆ రహస్యం నేను\nకనుక్కున్నాను. మనకింకోగంట వ్యవధే\nవున్నది. పదండి త్వరగా ” అని అందర్నీ\nతపోనిద్రనించి లేవగొట్టి తనతోపాటు తీసు\nకుని రాజుగారికొటకు బయల్దేరాడు.\nఅప్పటికప్పుడే జైనులందరూ కోటలో\nహాజరై వున్నారు. రాజూ, రాణీ ఎత్తైన\nసింహాసనాలమీద కూర్చునివున్నారు.\nఅప్పటివరకూ తన పక్షపువారైన బ్రాహ్మణు\nలెవరూ తిరిగి తమఎదటికి రాకపోయేసరికి\nరాణీకి పిచ్పెత్తినట్టయింది. “ఓడిపోయానే!\nనేను ఓడిపోవటమేగాక పైగా నా మూల\nకంగా బ్రాహ్మణజాతి యావత్తూ నాశనం\nకాబోతోందే ” అని ఆమె విచారంగా తల\nవంచుకొనివుంది.\nరాజుకిమాత్రం \"ఈ బ్రాహ్మలు ఇంకేం\nవస్తారు. వాళ్ళు వట్టి దద్దమ్మలని నాకు\nమొదటినుంచీ తెలుసు. వాళ్ళ కెట్లాగూ\nచావు తప్పదు” అని మనస్సులో తలుచు\nకుని చాల సంతోషిస్తున్నాడు.\nఇంతలో బ్రాహ్మణుల జట్టు అంతా\nఅక్కడికి వచ్చిచేరింది. వారిని చూడగానే\nరాజు గుండెల్లో రాయిపడింది. రాణి\nమొహం విప్పారింది. ఆమె ఆశగా బ్రాహ్మల\nవైపు చూచింది. బ్రాహ్మల జట్టుకంతకూ\nముందునవున్న ఒక శతవృద్ధు సంతోషంగా\nవుండటం ఆమెకు కనిపించేసరికి, ఆమె\nమనస్సు స్తిమితపడింది •\nకొంత సేపు . ఆప్రదేశమంతా నిశ్శబ్ధంగా\nవుంది. తర్వాత రాజు జైనులవైపు తిరిగి\n\"ఏమిటి మీసమాధానం?” అని అడిగాడు.\nఅందుకు బదులుగా ఒక వృద్ధ జైనుడు\nముందుకువచ్చి \"మహాప్రభూ! తమరు\nఒక మట్టికుండలో బంగారు పామును\nవుంచి, ఆ కుండను మనకోట సింహద్వార\nమందు పాతివుంచారు. స్వయంగాత్రవ్వించి\nచూడవచ్చు” అని విన్నవించాడు.\nఇది వినేసరికి రాజుకి తన పక్షమే\nగెలిచింది కదా అని బ్రహ్మానందమైంది.\n\"చూచావా ? నా పక్షమే గెలిచింది!”\nఅన్నట్టు గర్వంగా రాణివైపు చూచాడు.\nరాణీదిగులుగా బ్రాహలవంక చూచింది,\nఅప్పుడు బ్రాహ్మల జట్టుకు ముందున\nవున్న శతవృద్ధు ముందుకు వచ్చి, \"మహా\nప్రభూ! వీరు చెప్పింది ఎంతమాత్రమూ\nనిజం కాదు. అది మట్టికుండ కాదు;\nయిత్తడిబిందె. అందులో తమకు వుంచినది\nబంగారు పాముకాదు; సజీవమైన నాగు\nపామే. ఇక వీరు చెప్పిన చోటుకూడా\nతప్పే. బిందెను పాతిపెట్టినది పాణిద్వార\nమందునకాని, సింహద్వారమందు కాదు.\nస్వయంగా పరీక్షించి చూడవచ్చు\" అని\nతిరిగి తన స్థానంలోకి వెళ్లి నిలబడ్డాడు.\nఇది వినేసరికి రాజూ, జైనులూకూడా\nరాతిబొమ్మలలా చూస్తుండిపోయారు.\nతరువాత రాజు వారినందరిని వెంటబెట్టు\nకుని సింహద్వారమందు తను కుండను\nపాతి పెట్టించిన చోట త్రవ్వించి చూచాడు.\nకాని అక్కడ కుండా లేదు, ఏమీలేదు.\nఇది చూచేసరికి జైనులు కొయ్యబారి\nపోయారు. తర్వాత తెప్పరిల్లుకుని వారు\nరాజువెంట పాణిద్వారం వద్దకు వెళ్ళారు.\nఅక్కడ త్రవ్వి చూచేసరికి బ్రాహ్మణవృద్ధు\nచెప్పినట్లుగానే ఇత్తడి బిందె కనిపించింది.\nతనప్రాణం పోయినా సరేనని ఒక జైనుడు\nనిజంగా నాగుపాము వుందోలేదో చూతామని\nమూతతీశాడు. వెంటనే అందులోంచి బుసలు\nగొట్టుతూ నాగుపాము బయటికి వచ్చింది.\nఇష్టమైనా అయిష్ట మైనా ఏర్పాటు\nప్రకారం రాజుగారు బ్రాహ్మణులను\nసత్కరించటమూ, జైనులను నాశనం\nచేయటమూ తప్పిందికాదు. జాలిగుండెగల\nరాణీగారు 'ఏదో మాటవరసకు అను\nకొన్నామేగాని, ఇంతమందిని చంపించి\nఉసురుపోసుకోవటం న్యాయం కాదు.\nజైనులను వదిలేయండని బతిమలాడింది.\n\" రాజ్యమేలే ప్రభువులే మాట తప్పితే\nఎలాగ? ఏమైనా సరే మొదట మనమను\nకొన్నట్టూ జరిగి తీరవలసిందే. దీనికి తిరుగు\nలేదు” అన్నాడు రాజు.\nమరునాడు జైనులందరనూ వరసగా\nనిలబెట్టించారు. వారిలో వయోవృద్ధు, జ్ఞాన\nవృద్ధు అయిన అమరసింహుడు ' అయ్యో\nమనజాతికి ఎటువంటి ఆపద వచ్చింది!\nదివ్యమైనటువంటి మన శాస్త్రమే నశించి\nపోతున్నదే! అని విచారిస్తూవుండగా అతనికి\nఒక చక్కటి ఆలోచన తోచింది. వెంటనే\nరాజువద్దకుపోయి, ఒక్క పూట గడువు\nకోరేవరకు, రాజు అంగీకరించాడు.\nగడువు పూర్తి అయ్యేవరకూ జైను\nలండరనూ ఖైదులో ఉంచారు. సూక్ష్మ\nబుద్ధి అయిన అమరసింహుడు నిమిషమైనా\nవర్ధంచేయక, తాటాకులూ ఘంటాలూ\nతెప్పించి ఒక మహాగ్రంధం వ్రాయసాగాడు.\nగడువు కాలం తీరేసరికల్లా, ఖైదులోని\nజైనులను చూడడానికి రాజు స్వయంగా\nవచ్చాడు. అప్పటికప్పుడే అమరసింహుడు\nప్రారంభించిన గ్రంధం పూర్తి అయింది.\nదానిని అతను రాజుకి అర్పించాడు.\nరాజు ఆ గ్రంధాన్ని పరిశీలించినమీదట,\nవారికి విధించిన శిక్ష రద్దుచేసి, వారి\nనందరినీ విడుదల చేశాడు. రాజు చూపిన\nఔదార్యానికి జైనులూ, బ్రాహ్మలూకూడా\nచాలా సంతోషించారు. అమరసింహుని\nపేరు శాశ్వతంగా నిలిచిపోయేటట్లు రాజుఆ\nగ్రంధానికి 'అమరము' అని పేరుపెట్టాడు.",
            "book_page_end": 34
        },
        {
            "title": "ఎంతకూ నిండని గోతము",
            "book_page_start": 33,
            "pdf_page_start": 35,
            "pdf_page_end": 38,
            "author": "హెచ్. వి. గోపాలకృష్ణమూర్తి, బెంగుళూరు",
            "genre": "నీతి కథ",
            "moral": "అత్యాశకు పోతే ఉన్నదంతా పోతుంది. కష్టపడకుండా లభించే ధనం స్థిరం కాదు.",
            "keywords": [
                "మంగలి",
                "యక్షుడు",
                "వరహాలు",
                "గోతము",
                "అత్యాశ"
            ],
            "characters": [
                "రాజు",
                "మంగలి",
                "యక్షుడు (అశరీర వాణి)"
            ],
            "locations": [
                "అడవి",
                "చెట్టు",
                "మంగలి ఇల్లు"
            ],
            "content": "అనగనగా ఒక రాజు. ఆ రాజుదగ్గర ఒక మంగలి ఉండేవాడు. వాడు ఒక రోజున అడవిమార్గము ద్వారా పొరుగూరికి పోవలసివచ్చింది. అలా ఒక పెద్ద చెట్టు కిందినుంచి పోతూవుండగా, \"అబ్బాయీ! నావద్ద వరహాలతో నిండిన ఏడు గోతా లున్నాయి. అవి నీకు కావాలా?” అంటూ, ఒక చిత్రమైన ధ్వని వినిపించింది.\nమంగలి అటు యిటు చూచాడు. కాని, ఆ చుట్ట ప్రక్కల ఎవ్వరూ కనపడలేదు. \"ఈ చెట్టుమీద ఏదో దెయ్యం వుండి వుంటుంది. నన్ను మోసం చెయ్యటానికి అదే యిలా అరిచివుంటుంది. కనుక యిక్కడ క్షణంకూడా నిలవకూడదు\" అనుకొని అతను తిరిగి తనదారిన పోసా గాడు.\nకాని, మంగలి యింకా వందగజాల దూరమైనా పోకముందే మళ్ళీ ఆ చెట్టు వైపునించి, \"నిన్నేనయ్యా అలా పారిపోతా వేమిటి? నేను చెప్పింది అబద్ధంకాదు. నీకు కావాలంటే ఆ ఏడుగోతాలు యిస్తాను రా” అని వినిపించింది.\nఈ సారిమాత్రం మంగలికి కొంచెం ఆశ కలిగింది. సరే, ఇంతలో ఏంపోయింది, అని తలచి, చెట్టుదగ్గరికి తిరిగివచ్చి \"నాకు కావాలి” అని గట్టిగా అరిచాడు. అందుకు బదులుగా \"సరే, ఏడుగోతాలూ మీ ఇంటికి చేరాయి. పోయి చూచుకో” అని ఆ అశరీర వాణి మళ్ళీ జవాబు చెప్పింది.\nఈ జలురకు మంగలికి ఆశతోపాటు -గింది. \"ఐనా, ఈ మాటలు ఎంతవరకు నిజమో చూదాం” అని ఆలోచించి, వాడు ఆత్రంతో ఒక్క పరుగున ఇల్లు చేరుకొన్నాడు. తలుపు తెరచి చూచేవరకు, ఏడు గోతాలూ ప్రత్య క్షంగా కనబడినై.\nగబగబలాడుతూ మంగలి ఆ గోతాలు ఒక్కొక్కటే విప్పి చూడసాగాడు. వరసగా ఆరు గోతాలనిండుగా మిలమిల మెరుస్తూ వరహాలున్నై. ఏడవగోతం విప్పి చూచాడు. కాని అందులో ఏమీ లేవు. ఒక్క చీటీ మాత్రం వుంది.\nఆ చీటీమీద ఈవిధంగా రాసివుంది. \"ఈ ఏడవగోతం నింపటం నీవంతు. అది నింప గలిగితేనే నేను నీకుయిచ్చిన మిగతా ఆరు గోతాల వరహాలూ నీకు దక్కుతై. అది గనక నింపలేకపోయావంటె ఈ ఆరు గోతాలూ నీకు ఏవిధంగా వచ్చాయో అదే విధంగా మాయమవుతై.”\nఈ చీటీ కంటపడేవరకు, ఎలా అయినా శ్రమపడి ఆ ఏడవగోతంకూడా పూర్తి చేయాలీ అని తీవ్రమైన కాంక్ష పట్టుకుంది మంగలికి. ఒక గోతంనిండుగా వజ్రాలు నింపాలీ అంటే అంత తేలికగా అయ్యే పనా? కాని, మంగలికిమాత్రం తను కడుపు మాడ్చుకొని అయినా సరే, ఆగోతం నింపి, ఆ ఆరుగోతాల వరహాలూ పోకుండా నిలవచేసుకోవాలని దురాశకలిగింది.\nమొట్టమొదట అతను, తన ఇంట్లోవున్న వెండి, బంగారు నగలన్నిటినీ అమివేసి, వాటిని వరహాలుగా మార్చి, ఏడవగోతంలో పోశాడు. కాని వరహాలు గోతంలో ఒక మూలకికూడా చాలలేదు.\nఇది పనికాదనిచెప్పి, తను కడుపునిండా తిండి తినటం మానుకొన్నాడు. కడుపు \"మాడ్చుకొని ధనం పోగుచేసిఅయినాసరే ఆ గోతం కూడా వరహాలతో నింపాలని అతని ఉద్దేశం. కాని నెలలతరబడి వాడు అలా కడుపుమాడ్చుకొని ధనం కూడబెట్టినా అది నిండలేదు.\nఆ మంగలి ఒకనాడు రాజును దర్శించి, \"ప్రభూ! చాలా కష్టకాలంగా ఉన్నదండి. జీతం బొత్తిగా చాలటంలేదండి. ఏలినవారు కటాక్షించాలండి\" అంటూ దీనంగా మనవి చేసుకున్నాడు.\nరాజు జాలిపడి అభిమానంతో ఆ నెల నుంచీ వాడిజీతం రెట్టింపుచేశాడు. మంగలి ఈ జీతమంతా కూడబెట్టి, ఆఏడోగోతంలో వేస్తూ వచ్చాడు.\nమరి కొన్ని నెలలు గడిచినై. కాని, ఎంతకూ గోతం నిండదే!\nఆరోజు మొదలుకొని మంగలికి పెద్ద బెంగపట్టుకుంది —\" నేను ఎంత ప్రయ త్నించినా ఈ ఏడో గో తం నింపలేకపోతు న్నాను. ఇది నింపలేకపోతే మిగత ఆరూ కూడా మాయ మయిపోతయి కదా? ఏమి చెయ్యనా?” అని. వాడికి ఇరవైనాలుగు గంటలూ యిదేదిగులు.\nఇలా ఉండగా, మరికొన్నాళ్ళకి ఒక రోజున అతను మామూలుగా రాజుగారికి క్షవరం చెయ్యటానికి వచ్చాడు.\nమంగలి చాల దీనంగా ఉండటం రాజు కనిపెట్టి, \"ఏమిరా అబ్బాయీ! నీ జీతం ఇప్పుడున్నదానిలో సగం ఉన్నప్పుడే నువు ఉత్సాహంగానూ, నిశ్చింతగానూ ఉండేవాడివే? ఇప్పు డిట్లా బిక్కమొగం వేసికొని ఉండటానికి కారణమేమిటి? నీ కేమి కీడు మూడింది? కొంపతీసి, ఆ ఏడు గోతాలూ నీకు తటస్థపడలేదుకద!” అని ప్రశ్నించాడు.\n'ఆ ఏడుగోతాలు నీకు తటస్థపడలేదు కద!' అనేసరికల్లా మంగలి ఉలిక్కి పడ్డాడు.\n\" అవును, మహారాజా! కాని, ఈసంగతి తమరి కెలా తెలిసిందండి?” అంటూ, కంగారుగా ప్రభువును అడిగాడు మంగలి.\nఅప్పుడు రాజు, \" ఓరి పిచ్చివాడా ! ఎవరు చెప్పేదేమిటి? నీ కింకా తెలియనే తెలియదా! అడవిలో చెట్టుపైన ఉన్న యక్షుడు ఈ ఏడుగోతాలనూ ఎవరికై తే దత్తం చేస్తాడో, వాళ్ళయందు ఈ లక్షణా లన్నీ కనిపి స్తయి. యక్షుడు నాకూ ఇలాగే 'ఈ గోతాలను తీసుకో' మని చెప్పి యిచ్చాడు. నీకు కనిపించినట్టుగానే అరు గోతాలనిండుగా వరహాలూ, ఏడోగోతంలో చీటీ కనిపించినై, కాని నీలాగా నేను ఆ ఏడోగోతం నింపటానికి ప్రయత్నింప దలచ లేదు. ఎందుపల్లనంటే యిందులో ఏదో మోసం వుండబట్టే ఈ గోతా లింత తేలికగా సమకూరినై. ఈ ఏడవగోతం నింపటానికి ప్రయత్నించటం శుద్ధ తెలివితక్కువ. కనుక నేను మళ్లీ వెంటనే ఆ యక్షుడున్న చెట్టుదగ్గిరికి వెళ్ళి 'నీ గోతాలు నా కక్క ర్లేదు. నీవి నీవే తీసుకో' అని కేకవేశాను. ఇలా కేకవేసి నేను తిరిగి యింటికి వచ్చే సరికి ఆ గోతాలు ఎలా వచ్చాయో అలాగే మాయమైనై,\n\"కనుక నువ్వుకూడా తక్షణమేపోయి వాటిని తిరిగి యక్షునికి ఇచ్చివేయి. వెళ్లు. ఆలస్యం చేయకు\" అని మంగలికి సలహా చెప్పాడు.\nరాజు చెప్పిన సదుపదేశానికి మంగలి బుద్దితెచ్చుకొని, యక్షుడు ఆవహించిన ఆ చెట్టువద్దకు పోయి, \"ఓయి యక్షుడా! నీ గోతాలు నీవే తీసుకో బాబూ! నాకు అవి ఎంతమాత్రం అక్కరలేదు” అని వేడుకొన్నాడు.\nఇందుకు బదులుగా యక్షుడు అశరీర వాక్కుతో 'సరే అలాగే తీసుకొంటాను. నీవు వెళ్లు!' అని జవాబుచెప్పాడు.\nవెంటనే మంగలి ఇంటికి చేరుకొని చూచేసరికి, ఆ ఏడు గోతాలూ ఎంత చిత్రంగా వచ్చాయో, అంత చిత్రంగానూ అదృశ్యమైపోయినై.\nకాని దురదృష్ట మేమంటే అవి మాయ మైపోవటమే గాక, వాటితోపాటు పాపం. మంగలి ఇన్నాళ్ళనించి కూడబెట్టిన ధన మంతా ఎగిరి చక్కాపోయింది !",
            "book_page_end": 36
        },
        {
            "title": "అశ్వబలి",
            "book_page_start": 37,
            "pdf_page_start": 39,
            "pdf_page_end": 42,
            "author": "కె. వి. జానకి, కర్నూలు",
            "genre": "చారిత్రక కథ",
            "moral": "అత్యంత ప్రియమైన దానిని కూడా త్యాగం చేయగల ఔదార్యమే మనిషికి శాశ్వత కీర్తినిస్తుంది.",
            "keywords": [
                "గిజ్రూ",
                "ఆమ్రాక్",
                "ఔదార్యం",
                "త్యాగం",
                "సుల్తాను"
            ],
            "characters": [
                "గిజ్రూ",
                "ఆమ్రాక్ (గుర్రం)",
                "ఇబ్రహీం (సుల్తాను)",
                "వజీరు (సుల్తాను కొడుకు)"
            ],
            "locations": [
                "అరేబియా దేశం",
                "గిజ్రూ డేరా"
            ],
            "content": "గుర్రాలకు ప్రసిద్ధిచెందిన అరేబియా దేశంలో, పూర్వం 'గిజ్రూ' అనే గ్రామాధి కారి ఒకడు ఉండేవాడు. పరిపాలనలో గిజ్రూ చాలా కచ్చితమైనవాడు. కాని ఎంత కచ్చితమైనవాడో అంత దయకలవాడు, గిజ్రూ, గొప్పదాత అని దేశ దేశాల కీర్తి వ్యాపించింది. దానం ఇచ్చేటప్పుడు ఎటువంటి త్యాగమైనా చేసే సాహసం కలవాడు. 'గిజ్రూ ! నాకీ వస్తువు కావాలీ' అని ఎవరైనా వచ్చి అడిగితే, 'లేదు' అనే మాట అతని నోట ఎన్నడూ రాదు.\nఇంతటి ఉదారుడైన గిజ్రూవద్ద ఏదో ఒకటి అడిగి పట్టుకుపోవచ్చుకదా అని, దూర దేశాలనుంచికూడా ప్రజలు వచ్చేవారు.\nతన ఇంటికి ఎవరువచ్చినా, గిజ్రూ ఎంతో మర్యాదగా వారిని ఆదరించి అర్ఘ్య పాద్యాదు లిచ్చి, పంచభక్ష్య పరమాన్న ములతో భోజనంపెట్టి, హాయిగా పడుకు నేందుకు హంసతూలికాతల్పాలు అమర్చే వాడు ఇటువంటి ఏర్పాట్లు చేసిన గిజ్రూ మంచితనానికి మెచ్చుకొని, ఆ వచ్చిన అతిథులు తృప్తిపడేవారు. ఒకవేళ, గిజ్రూ వద్ద అయాచితంగా ఏదైనా అడిగి పట్టుక పోవాలనే దురాశతో వచ్చినప్పటికీ, గిజ్రూ ఇంట ఆతిథ్యం పొందినతరువాత వారిలో దురాశలు అంతరించి, వారి మనసు మంచిగా మారిపొయేది.\nఇటువంటి గిజ్రూకు ఈ లోకంలో అత్యంత ప్రియమైనది ఒక్కటే ఉన్నది. ఆది యేమిటంటే, అతను అపురూపంగా పెంచుకొంటూన్న 'ఆమ్రాక్ ' అనే గుర్రం. ఆమ్రాక్ పైన గిజ్రూకు పంచప్రాణాలు.\nఆ కాలంలో అరేబియాదేశాన్ని ఇబ్రహీం అనే సుల్తాను పరిపాలిస్తూ ఉండేవాడు. ఇబ్రహీంకూడా గిజ్రూ అంత మంచివాడే. ఆయనకుకూడా గుర్రాలంటే చాలాసరదా.\nసరదా ఉండటంచేతనే, ఆ దేశంలో ఉండే అందమైన అరబ్బీగుర్రాలను ఎక్క డెక్కడినుంచీ రప్పించి, సుల్తాను తన దివాణపు డేరాలలో అట్టపెట్టుకొన్నాడు.\nకాని, ఒక రోజున, ఎవరో వచ్చి 'తమ దివాణంలో ఉండే గుర్రాలన్నింటికంటే గిజ్రూవద్ద ఉన్న ఆమ్రాక్ చాలా అంద 'మైనది ' అని సుల్తానుతో చెప్పారు.\nఈ మాట విని సుల్తాను, \"సరే, దీని కేముంది? గిజ్రూకు కోరిన ధనమిచ్చి, ఆమ్రాక్ను తీసుకరండి ” అని చెప్పి, ఒంటెలపైన వరహాల సంచులు వేయించి, తన రాయబారుల్ని పంపించాడు.\nఎంత ధనమిచ్చినా గిజ్రూ తన గుఱ్ఱాన్ని వదలలేదు. ఇది పని కాదని తలచి, రాయ బారులు ఒకసారికంటె మరొకసారి ధనం హెచ్చు చూపిస్తూ, ఏడుసార్లు గిజ్రూవద్దకు వెళ్ళారు. ఎన్నడూ ఎవ్వరికీ ఏది అడిగినా 'లేదు' అనే మాట చెప్పని గిజ్రూ, ఈ ఏడు సార్లుకూడా 'దయవుంచి మన్నించండి. ఆమ్రాక్ను తప్పించి మరేదైనా అడగండి' అని వినయంగా చెప్పి వారిని పంపేశాడు.\nఈ సంగతి సుల్తాను విని ఆశ్చర్యపడి, ఇంతగా లోకం పొగడుతున్నటువంటి అ ఆమ్రాకు సంగతి ఏమిటో చూడాలని తనే మారువేషంతో గిజూవద్దకు వచ్చాడు!\nసుల్తాను వచ్చి కళ్ళారా ఆ గుర్రాన్ని చూచిన తరువాత, ఆమ్రాక్ పైన ఆయనకు చెప్పలేని మక్కువ కుదిరిపోయింది. సుల్తాను తన కోటకు వెళ్ళిపోయాడు. కానైతే, \"మహాదాత అని లోకఖ్యాతిపొందిన గిజ్రూ నోటి వెంటనే లేదనేమాట వచ్చిందే! అమ్రాక్ను నేను సంపాయించటం కల్ల!!” అని సుల్తాను నిరాశతో మంచంపట్టాడు.\nక్రమేణా సుల్తానువ్యాధి ప్రమాదస్థితికి వచ్చింది. అప్పుడు సుల్తాను కొడుకు వజీ రును పిలిపించి, \"ఓయి వజీరూ! ఎలా అయినాసరే, మనం ఆమ్రాక్ను వెంటనే సంపాదించుకు రావాలి. లేనిపక్షంలో నా తండ్రి బెంగతో మరణించేటట్టున్నాడు. ఏమిటి నీసలహా?” అని అడిగాడు.\nఅందుకు వజీరు \"అయ్యా! మీ రెందుకు అలా భయపడతారు? గిజ్రూకు ఎవరేది అడిగినా 'లేదు' అనకుండా ఇచ్చే వ్రతమున్నదికదా. ఈ సంగతి ప్రపంచ మంతటికీ తెలుసు. అటువంటప్పుడు మనం గుర్రాన్ని అడిగి తీసుకోవటమనేది ఏమంత అసాధ్యమైనపని? నేను చెప్పినట్లు చెయ్యండి. ఈ కార్యంనిమిత్తం గిజ్రూవద్దకు మీరే స్వయంగా వెళ్లి, నాన్నగారి పేరుచెప్పి, ఒక సంవత్సరంపాటు ఆమ్రాక్ను మన దివాణంలో ఉంచాలని కోరండి. మీ కోరిక తప్పకుండా నెర వేరుతుంది.” అనిచెప్పాడు.\nసుల్తాను కొడుకు తక్షణమే పరివారాన్ని వెంటబెట్టుకొని బయల్దేరి గిజ్రూడేరాకు చేరే వరకు, అక్కడ ఒక గొజ్జెల కాపరి తప్ప మరెవ్వరూ లేరు. \"అయ్యా! ఇక్కడ నీళ్ళన్నీ ఇంకిపోయినయ్యండి. కనుక, ఇక్కడికి తిన్నగా తూర్పుదిక్కున పది మైళ్ళదూరంలో ఉండే దొరువులో మ కాం పెట్టారు,” అని చెప్పాడు గొట్టెలకాపరి.\nసుల్తాను కొడుకు వెతుక్కొంటూ వెళ్ళి గిజ్రూ మకాం చేరుకొన్నాడు. గిజ్రూ అతనిని ఒక పట్టుపరుపు పైన కూర్చుండ బెట్టి, మర్యాదలన్నీ జరిపిన తరువాత భోజనానికి లెమ్మన్నాడు. ఆ విందులో వడ్డిం చిన పదార్థాలవంటివి సుల్తాను కొడుకు తన జన్మలో ఇంతవరకు ఆరగించి ఎరుగడు.\nతరువాత, గిజ్రూ సుల్తానుకొడుకువద్దకు వచ్చి \"ఈ ఎడారులన్నీ దాటి తమరిక్కడికి ఎందుకు దయచేశారో, నావల్ల కాగల పని ఏమిటో సెలవియ్యండి” అనిఅడిగాడు.\nఅందుకు సుల్తాను కొడుకు \"మీతో పని ఉండే వచ్చాము. మా తండ్రిగారు ఆమ్రాత్మీద మక్కువకలిగి, దానికోసం బెంగపెట్టుకొన్నారు,” అన్నాడు.\n\"ఆమ్రాత్మీదనా!\" అని ఆశ్చర్యంతో అడిగి, గిజ్రూ తల వంచుకొన్నాడు.\n\" ఆవును. ఆమ్రాక్ కోసం నాయనగారు బెంగ పెట్టుకొని మంచంపట్టివున్నారు. ఆయన చాల ప్రమాదావస్థలో ఉన్నారు” అన్నాడు సుల్తానుకొడుకు.\nగిజ్రూ బొటబొట కన్నీరు కార్చాడు.\nఇదిచూచి సుల్తానుకొడుకు \"గిజ్రూ, ఎందు కలా కంట తడి పెడుతున్నావ్?” అని అడిగాడు.\nగిజ్రూ కన్నీరు తుడుచుకుంటూ, - \" తమరు వచ్చే సమయానికి నా గొర్రెల మందలు దూరాన ఉన్నయి. అందుచేత, విందుకు తగిన పదార్థం తయారుచేయా లనే ఆత్రంతో, నా ప్రాణమైన ఆమ్రాకనే వండి వడ్డింపించాను” అని చెప్పలేక చెప్పలేక చెప్పాడు.\n\"గిజ్రూ! మాపట్ల నీకు ఎంతటి భక్తి, గౌరవాలున్నయో, ఇప్పుడు తెలిసింది. నీ ఔదార్యమూ, త్యాగమూ ఎటువంటిదో ఈనాటికి నేను గ్రహించగలిగాను. తీరా ఇప్పుడు ఆమ్రాక్కు బలి అయిపోయింది. ఏమిచేయగలం? కాని, ఆమ్రాక్కు బలి కావటంవల్ల నీకీర్తి, నీ అసమాన త్యాగంవల్ల ఆమ్రాక్ కీర్తీ శాశ్వతంగా ఈ భూలోకంలో నిలిచిపోగలవు,\" అని చెప్పి సుల్తాను కొడుకు గిజ్రూను ఊరడిఁచాడు.\nఈ సమాచారమంతా తెలిసి సుల్తాను ఒళ్ళు నిమ్మళించింది. తరువాత, గిజ్రూ ఏ స్థలంలోనైతే ఆమ్రాక్కును బలిచేసి తన కొడుకునకు విందుచేశాడో, ఆ ప్రదేశ మందు ఆమ్రాక్కు జ్ఞాపకార్ధం లోహంతో తయారైన ఒక ఎత్తైన గుర్రపు విగ్రహాన్ని స్థాపించాడు. ఆ విగ్రహం చూచినప్పుడల్లా ప్రతివారికీ గిజ్రూ చేసిన లెక్కలేని త్యాగాలు జ్ఞాపకానికి వస్తూంటాయి.",
            "book_page_end": 40
        },
        {
            "title": "నారదసంసారం",
            "book_page_start": 41,
            "pdf_page_start": 43,
            "pdf_page_end": 48,
            "author": "పాలంకి వెంకటరామచంద్రమూర్తి, మదరాసు",
            "genre": "పౌరాణిక కథ",
            "moral": "అహంకారం ఎంతటివారికైనా హాని చేస్తుంది. సంసారం అనేది కేవలం ఒక మాయ అని సిద్ధాంతీకరించే ముందు దాని అనుభవం తెలుసుకోవాలి.",
            "keywords": [
                "నారదుడు",
                "విష్ణుమాయ",
                "అహంకారం",
                "సంసారం",
                "త్రిమూర్తులు"
            ],
            "characters": [
                "నారద మహర్షి",
                "విష్ణుమూర్తి",
                "శివుడు",
                "బ్రహ్మ",
                "రాజకుమారుడు",
                "రాణి"
            ],
            "locations": [
                "వైకుంఠం",
                "అడవి",
                "కోనేరు"
            ],
            "content": "నారదమహర్షి చాలా గొప్పవాడు. కాని, అంత గొప్పవానికీ కూడా ఒక గర్వం ఉండేది—\"అందరూ పెళ్ళిచేసుకుని, 'పెళ్ళామ 'నీ 'పిల్లల 'నీ మాయలో పడి పోతున్నారు. నేను మాత్రం అలాంటి మాయలో పడలేదు; ఎన్నటికీ పడబోను” అంటూండేవాడు. పెళ్ళి చేసుకున్న ప్రతి మహర్షినీ ఆ క్షేపిస్తూండేవాడు. అతని అహంకారం ఎంతవరకూ వెళ్ళిందంటే, పెళ్ళిళ్ళు చేసుకున్నందుకు బ్రహ్మ, విష్ణు, మహేశ్వరులనే ఆక్షేపించాడు ఒకనాడు.\n\"ఈ త్రిమూర్వులు మరీని. బ్రహ్మ దేవుడు సరస్వతీదేవిని నాలుకమీద ఉంచు కున్నాడు. విష్ణుమూర్తి లక్ష్మీదేవిని వక్ష స్థలంమీద కూర్చో పెట్టుకున్నాడు. శివుడు గంగను నెత్తిమీదనే కూర్చోబెట్టుకు మోస్తున్నాడు; పైగా పార్వతీదేవికి సగం శరీరమూ ఇచ్చేశాడు.\" అని నిందించాడు.\nనారదుడు తమరి నిలా ఆక్షేపించాడని బ్రహ్మా విష్ణు మహేశ్వరులు తెలుసుకో లేక పోతారా? తెలుసుకొన్నారు. కాని నారదు డేమన్నా తనకొడుకే గనక బ్రహ్మదేవుడు వినీ విననట్లు ఊరుకున్నాడు. విష్ణుమూర్తి \"పోనీ, ఆక్షేపిస్తే వాడి నోరే నొప్పెడు తుంద”ని ఊరుకొనేవాడేగాని శివుడు మాత్రం అలా ఊరుకోనిచ్చాడు కాదు. \"ఇలా ఊరుకుంటే ప్రతీవాడూ ఇంక మనల్ని ఆక్షేపిస్తూనే ఉంటాడు. కనుక ఈ నారదుడికి తగిన శాస్తి చెయ్యాలి” అన్నాడు శివుడు.\n\" సరే ఐతే చెప్తానువీడిపని ” అని విష్ణు మూర్తితగిన సమయానికి ఎదురుచూశాడు.\nఆతర్వాత కొన్ని రోజులయాక నారదుడే వైకుంఠానికి వచ్చాడు. విష్ణుమూర్తి,\" ఏమిటి విశేషాలు, నారదమహర్షీ? ” అని అడిగేడు.\nమూడు లోకాలూ సంచారంచేసి వచ్చిన నారదుడు, \"విశేషాలు ఏమి వున్నాయి? ఎవణ్ణి చూసినా ' పెళ్ళాం, పిల్లలూ, సం సారం!' అంటూ మాయలో చిక్కుకు పోయి ఉన్నారు, నే నొక్కణ్ణి తప్ప” అని తన మామూలు ధోరణి మొదలెట్టేడు.\nవిష్ణుమూర్తి మారుచెప్పక, \"నారదా, అలాపోయి వద్దాము, పద?” అన్నాడు. నారదుడు విష్ణుమూర్తితో బయల్దేరేడు.\nఎక్కడికీ అని నారదుడు అడగనూలేదు, విష్ణుమూర్తి చెప్పనూలేదు. ఇద్దరూ, ఆ కబురూ యీకబురూ చెప్పుకుంటూ వెళ్ళి ఓ అడవిలో ప్రవేశించారు.\nఉన్నట్టుండి విష్ణుమూర్తి, \"నారదా, నాకు దాహం వేస్తోందయ్యా ” అన్నాడు.\n\" నడవండి, ఎక్కడైనా కోనేరు ఉన్న దేమో చూద్దాం\" అన్నాడు నారదుడు.\nవిష్ణుమూర్తి, \"నే నొక్క అడుగయినా వెయ్యలేను. నువ్వు వెళ్ళి, ఏ ఆకు దొప్పతోనో ఇన్ని నీళ్ళు తెచ్చి, నా ప్రాణాలు నిలుపు ” అంటూ ప్రాణం పోతూన్న వాడికిమల్లే అక్కడే చతికిలపడ్డాడు.\n' మూడు లోకాలలోనూ ఉండే కోటాను కోట్ల జీవులందరికీ ఆకలీ దప్పి తీర్చే మహా విష్ణువుకీ దాహమేమిటి?' అనే జ్ఞానంలేక నారదుడు విష్ణుమూర్తి మాయ లో ప డి, 'నిజంగా నీరు కావాలికామోసు’ అనుకుని నీటికోసం పరుగెత్తేడు. సమీపంలో నే పుష్కలంగా జలం ఉన్నటువంటి కోనేరు ఒకటి కనపడింది. తామరపూవులతోటీ, ఆకులతోటీ కలకల్లాడుతూ ఆ సరస్సు ఆ మునికి కన్నుల పండుగు చేసింది. ఆ నీటిని చూడ్డంతోనే, అతనికికూడా దాహం వేసి, \"విష్ణుమూర్తి దాహంమాట తర్వాత చూసుకోవచ్చు. మొదట నా దాహం తీర్చు కుంటాను” అనుకుని నారదుడు కొలనులోకి దిగేడు. చాలాదూరం నడిచి నడిచి, కాళ్ళు\nలాగటంచేత, ఆ కాళ్ళకు చల్లటి నీరు తగిలే టప్పటికి అతనికి ప్రాణం లేచివచ్చింది. ఆ చెఱువులో స్నానంచేస్తే పూర్తిగా బడలిక పోతుందని తోచి, కంఠంలోతువరకూ వెళ్ళి ఒక్క మునుగు మునిగేడు.\nమునిగి లేచేటప్పటి కీ, అంతకు ముందున్న పిలకజుట్టు కాస్తా పోయి, తల నిండా పట్టుకుచ్చులా నిగనిగలాడే బారెడు జుట్టు మొలిసింది. \"ఇదేమిటా?” అని ఆశ్చర్యపోతూ, చేతు లె త్తి తల తడుము కుంటూంటే, అతని ముంజేతుల్ని గల గలలాడుతూ గాజులు కనపడ్డాయి. మెడలో ఉండే తులసిపూసల పేరు ముత్యాలహారమై తళతళ మెరిసింది.\nఅతని కాషాయ వస్త్రం పట్టుచీరగా మారి పోయింది. గట్టుమీదకువచ్చి చూసుకుంటే నారదముని ఒక స్త్రీగా మారిపోయాడు. ఆ చెఱువులో నీరు ఎప్పటిలాగా మళ్ళీ నిశ్చ లమై అద్దంలా కనపడింది. ఆ స్త్రీకి తన ప్రతిబింబం ఆ నీటిలో కనపడి, \"అబ్బో, నే నెంత అందంగా ఉన్నాను ” అనిపిం చింది.\n\"అయ్యో, నేను నారదమహర్షినే! ఇలా ఆడదానిగా మారిపోయా నేమిటి?” అన్న జ్ఞానంగాని విచారంగాని ఇప్పుడు ఆమెకు లేదు. తనతో కూడావచ్చిన విష్ణుమూర్తి మాట అసలే జ్ఞాపకంలేదు.\nఆ చెఱువు గట్టమ్మటే నడిచి వెళ్ళి, అక్క డేదో పువ్వులచెట్టు ఉంటే చూసి పువ్వులు కోసుకోవటం మొదలెట్టింది.\nదూరాన్నుంచి విష్ణుమూర్తి ఇదంతా కని పెట్టి ముసిముసినవ్వులు నవ్వుకుంటూ నిలబడ్డాడు. అప్పుడు ఆ దారిని ఒక రాజ కుమారుడు వేటకని వచ్చి, విష్ణుమూర్తిని చూచి ఎవరో అనుకుని, \" అయ్యా, దాహం వేస్తోంది; సమీపంలో చెఱువు ఏదైనా ఉన్నదా?” అని అడిగేడు. విష్ణుమూర్తి ఆ రాజకుమారునకు నారదుడు సంచరిస్తూన్న ఆ కొలను వైపు చూపించాడు. ఆ రాజ కుమారు డక్కడికి వెళ్ళి, తలలో పువ్వులు ఆలంకరించుకొని ఒయ్యారంగా నిలబడ్డ ఆ అండగత్తెను చూసి, \" ఎవరు నువ్వు? గంఢర్వకాంతవా, లేక అప్సరసవా? లేక వనదేవతవా?” అని అడగటం మొద లెట్టేడు.\nతా నెవరో తనకే తెలియక ముసిముసి నవ్వులు నవ్వుకుంటూ నిలబడిపోయిం దామె. \"సరే నువ్వెవరివైతేనేమి? చాలా అందంగా ఉన్నావు. నిన్ను నేను పెళ్ళి చేసుకుంటాను. నాతో వచ్చేసెయ్యి. నాకు రాణీవిగా ఉందువుగాని” అన్నాడు. పెళ్ళి అనటంతోనే ఆమెకు సరవాపుట్టి ఆ రాజుతో వెళ్ళిపోయింది. విష్ణుమూర్తి శివుడి దగ్గిరకెళ్ళి జరిగి నదంతా చెప్పాడు. శివుడూ, పార్వతీ మొదలైనవాళ్ళంతా కడుపు లుబ్బేటట్లు నవ్వుకున్నారు.\nఅక్కడ రాజు ఆమెను తన పట్టణానికి తీసుకెళ్ళి పెళ్ళి చేసుకున్నాడు. ఆమెకు ఒకడూ, ఇద్దరూ కాదు — వరసన అరవై మంది పిల్లలు పుట్టేరు! వాళ్ళకి ప్రభవుడు, విభవుడు, శుక్లుడు, మొదలైన ఆరవై పేర్లూ పెట్టించింది, ఆపిల్లలకి నీళ్ళు పొయ్యటం, బొట్టూ కాటుకా పెట్టడం, బట్టలు తొడగడం, బువ్వపెట్టడం నిద్దరపుచ్చబానికి జోల పాడటం — ఈ పనులతో ఆమెకు పొద్దస్త మాసం సరిపోయేది. ' పిల్లలూ, సంసారం, మాయ' అని అందర్నీ ఆక్షేపించే నారదుడే ఇలా ఓ పెద్ద సంసారంలో తగులుకుని, ఆ సముద్రంలో ఊపిరి సలుపకుండా కొట్టు కోవడం మొదలెట్టేడు. శివుడూ, విష్ణువూ కూడా \" మంచి శాస్త్రి అయింది నారదు డికి” అని సంతోషించారు. కాని బ్రహ్మ దేవుడికి మటుకి నారదుడు తన కొడుకే గనక, అతడలా అవమానింపబడటం బాధ గానే ఉంది. \"కుఱ్ఱవా డేదో తెలియక అంటే ఇంత కఠిన శిక్ష వెయ్యటం ఏమిటి ?” అని విష్ణుమూర్తివద్ద బ్రహ్మ సణిగాడు.\nబ్రహ్మమాత్రం ఎవరు? తన కొడు కేగా? అంచేత విష్ణుమూర్తి తాను నారదుణ్ణి స్త్రీగా మార్చి సంసారంలో తగిలించటం బ్రహ్మకి బాధగా ఉందని తెలియటంతోనే, ఆమెను మళ్ళీ నారదునిగా మార్చి వేద్దామని నిశ్చ యించుకున్నాడు. కాని నారదుడు స్త్రీగా మారి తీరా సంసారంలో ఎలాగా ప్రవే శించాడు గనక ఆదెటువంటి మా యో అతను అనుభవపూర్వకంగా తెలుసుకుని మరీ ఇవతలకు రావటం మంచిదని విష్ణు మూర్తి ఆలోచించాడు.\nఆలోచించి ఏంచేశాడంటే, ఆ రాజు పాలించే రాజ్యంమీడికి ఒక శతృరాజు సైన్యంతో దండెత్తి వెళ్లేటట్లు చేశాడు. ఆ రాజుకీ ఈ రాజుకీ పెద్ద యుద్ధం జరిగింది. ఆ యుద్ధంలో నారదుడు స్త్రీగామారి పెండ్లి చేసుకున్న రాజూ, ఆ రాజువల్ల ఆమెకు కలిగిన అరవైమంది కొడుకులూ ఒక్క డైనా మిగలకుండా చచ్చిపోయారు.\nభర్తా పిల్లలూ యుద్ధంలో చనిపోయారని తెలిసేటప్పటికి ఆమెకు దుఃఖం ఆగలేదు. తాను రాణినన్న మాటే మరిచిపోయి ఆమె యుద్ధభూమికి వచ్చేసి, భర్త శవాన్నీ కొడు కుల శవాల్నీ చూసి గుండె బాదుకుంటూ ఏడవటం మొదలెట్టింది! 'సంసారం, పిల్లలు - ఇదంతా మాయ' అన్న నారదు డేనా యీమె అని విష్ణుమూర్తికే ఆశ్చర్యం వేసింది! ఆమెకు అత డక్కడ ప్రత్యక్షమై, \"నారదా, నాకు మంచినీళ్ళు తెస్తానని వెళ్ళి, ఇక్క డిలా ఏడుస్తూ కూచున్నా వేమిటి?” అని అడిగాడు,\nకాని ఆ స్త్రీకి తాను నారదుడన్న జ్ఞానం ఇంకా రాలేదు. \" నేనీ పట్టణపు రాణిని. నన్ను నారదుడంటా వేమిటి?” అందామె.\n“నాతోరాచెపుతా” అంటూ విష్ణుమూర్తి ఆమెను మళ్లీ ఆ చెఱువుదగ్గరకు తీసుకెళ్లి, “ ఆ చెఱుపులో దిగి స్నానం చేసిరా. ఒక చెయ్యి మాత్రం నీటికి తగలకుండా పైకెత్తి స్నానంచెయ్యి\" అన్నాడు. ఆమె అలాగ చేసి గట్టుమీది కొచ్చింది. ఏమి ఆశ్చర్యం! జుట్టంతాపో యి పిలకవచ్చింది మళ్ళీ. ముత్యాలహారం తులసిపేరుగా మారి పోయింది. కాని పైకెత్తి ఉంచిన చెయ్యి మాత్రం గాజులతో అలాగే ఉండిపోయింది!\nనారదునికి నిద్రపోయి లేచినట్లయింది. తాను రాణీ అయి అరవైమంది పిల్లల్ని కనటం, ఆ పిల్లలు పెరిగి పెద్దవాళ్ళయి యుద్ధంలో చనిపోయి వాళ్ళకోసం తాను ఏడవటం—ఇదంతా ఒక కలగా జ్ఞాపకాని కొచ్చింది. కాని ఆ గాజుల చెయ్యి చూసు కుంటే \"కలకాదు. నిజమే” అని తేలింది. తనూ సంసారపు మాయలో తగులుకున్నం దుకు నారదుడు సిగ్గుపడ్డాడు.\nవిష్ణుమూర్తి, \"సిగ్గు అక్కర్లేదు నారదా. ఇదివరకు నీకు సంసారం అంటే యేమిటో, మాయ అంటే ఏమిటో తెలీదు. అందులో పడి, దుఃఖం అనుభవించావు గనక ఇప్పుడు తెలిసింది. ఇంక నువ్వు జ్ఞానివవుతావు” అని నచ్చచెప్పేడు.\nనారదుడు ఆ మాటలకు సంతోషిం చాడు. కాని తాను స్త్రీ ఐనప్పుడు పుట్టిన అరవైమంది పుత్రులమీదా అతనికి మమ కారము పూర్తిగా పోయింది కాదు. అంచేత అతడు తండ్రి అయిన బ్రహ్మదేవుని దగ్గిర కెళ్ళి \"తండ్రీ, నా కుమారుల పేర్లు భూలో కంలో శాశ్వతంగా ఉండేటట్లు చెయ్యి” అని కోరుకున్నాడు.\nకుమారుని కోర్కెప్రకారం బ్రహ్మ 'సరే ’ ననిచెప్పి ప్రభవా, విభవా, శుక్లా మొదలైన ఆ అరవైమంది పేర్లూ మన సంవత్సరాలకి పెట్టి, లోకంలో ఆ పేర్లు శాశ్వతంగా ఉండే టట్లు చేశాడు.",
            "book_page_end": 46
        },
        {
            "title": "కొంగమెడ",
            "book_page_start": 47,
            "pdf_page_start": 49,
            "pdf_page_end": 50,
            "author": "యస్. మల్లిఖార్జునరావు, భీమవరం",
            "genre": "సృష్టి కథనం",
            "moral": "ఇతరులతో పోల్చుకుని అసూయ పడకూడదు. ప్రతి జీవికి దాని అవసరం, దాని ప్రత్యేకత ఉంటాయి.",
            "keywords": [
                "భగవానుడు",
                "బ్రహ్మ",
                "కొంగ",
                "నెమలి",
                "సృష్టి"
            ],
            "characters": [
                "భగవానుడు",
                "బ్రహ్మదేవుడు",
                "నెమలి",
                "కొంగ"
            ],
            "locations": [
                "సృష్టి"
            ],
            "content": "భగవానుడు మొట్ట మొదట ఈ ప్రపం చాన్ని సృష్టించినప్పుడు, ఇప్పుడు మనం చూచే పక్షులూ, చెట్లూ ఈ మోస్తరుగా ఉండేవి కావు. ఆ స్వరూపాలే వేరు.\nచెట్లూ చేమూ సృష్టి ప్రారంభంలో పొడవుగా, మేఘ మండలాన్ని తాకుతూ ఉండేవి. అవి అంత పొడవుగా ఉండడం వల్ల మనుషులూ, జంతువులూ మసల డానికి ఇబ్బందిగా వుండేది. మరి, మనుషులూ, జంతువులూ అటు యిటు మసలకపోతే తిండి దొరికేది ఎట్లా?\nపోతే —చెట్లెక్కి కాయలూ, పండ్లూ కోసుకొందామంటే అవి మేఘ మండలాన్ని తాకుతూ పొడవుగా ఉండటంచేత, అసలే వీలులేకపోయేది. ఆకాశమంత ఎత్తున వుండే పండ్లు ఎవరు అందుకోగలరు?\nఈ కష్ట సుఖాలన్నీ కనిపెడుడూవున్న భగవానుడు యోచించి, బ్రహ్మ దేవుడికి కబురు పంపించాడు. \"బ్రహ్మా !— ఈ చెట్లు పొడవుగా ఉండటంచేత, వాటి ఫలాలను కోసుకొని అనుభవించటానికి మనుషులకూ జంతువులకూ వీలుకాకుండావుంది. కనుక చెట్లలో పండిన ఫలాలను భూమి మీద పడవేయటానికి తగిన సాధనం ఏదైనా నీవు యోచించి వెంటనే సృష్టించవలసింది” అన్నాడు.\nఅప్పుడు బ్రహ్మ దేవుడు భగవానుని ఆజ్ఞ ప్రకారం మొదట ఒక నెమలినీ తరువాత ఒక కొంగనూ సృష్టించాడు.\nసృష్టి ప్రారంభంలోనే ఈ రెండు పక్షుల మధ్యని అసూయ బయల్దేరింది. కొంగ సరాసరి భగవానునివద్దకు వెళ్లి \"స్వామీ!- నెమలి ఎంతో చక్కగానూ, సుందరం గానూ ఉన్నదని లోకం అనేక విధాల మెచ్చుకొంటున్నది. లోకులు మెచ్చు కొంటున్న కొద్దీ నెమలి ఉత్సాహపడి, తన అందానికి తనే మురిసిపోతున్నది. నేను చూడబోతే చిన్నదానిగా, భూమికి బెత్తెడు ఎత్తున పొట్టిగా కనబడుతున్నాను. అందు చేత నన్ను ఎవళ్లూ మెచ్చుకోలేదు సరికదా, నావేపైనా కన్నెత్తి చూడటంలేదు. బ్రహ్మకు నా పైన ద్వేషం, ఇటువంటి పక్షపాతపుబుద్ధి ఎందుకు కలిగిందో ఏమిటో కనుక్కోండి\" అని ప్రార్థించేవరకు, భగవానుడు మళ్ళీ బ్రహ్మను పిలిపించాడు.\n\"ఏమయ్యా బ్రహ్మా! - నువు సృష్టించిన కొంగ ఇలా గోల పెడుతున్న దేమిటీ? నెమలి లాగా దానినికూడా ఎందుకు అందంగా చేశావు కావు?\" అని అడిగాడు.\nఅప్పుడు బ్రహ్మ \" స్వామీ ! - కొంగకు ఎలా ఇష్టమైతే అలాగే దాని రూపం సవరి స్తాను. ఇప్పుడైతే మాత్రం ఏమి మించి పోయింది?” అంటూ, కొంగను రెండు చేతులలోకీ తీసుకొని, ఒక చేతితో దానిమెడ, రెండవ చేతితో కాళ్ళూపట్టుకొని బాగా సాగదీయ నారంభించాడు. బ్రహ్మచేసే మరమ్మత్తుకు తట్టుకోలేక, కొంచెంసేపటికే గోలపెట్టింది.\nకొంగ \"బాబోయ్ ! చాలు బాబోయ్!” అని గోలపెట్టింది.\nఅప్పటినించి కొంగ కాళ్ళూ, మెడా పొడవై, లోకులందరకూ స్పష్టంగా కనబడే టట్టు తయారుచేయబడింది. తన పొడవాటి మెడ చూచుకొని, నెమిలికంటె ఎత్తుగా ఉన్నానుగదా అని తృప్తిపడి, కొంగ మురిసి పోయింది. బ్రహ్మచేసిన ఈ మార్పుకి భగ వానుడు సంతోషించి, నెమలిని పక్షులకు రాజుగానూ, నెమిలిరాజుకింద కొంగ మంత్రిగానూ ఉండా నియమించాడు.\nఆతరువాత జంబులు గా రకరకాల పక్షులను బ్రహ్మ దేవుడు సృష్టించ నారం భించాడు. అవన్నీ రెక్కలు టపటపా కొట్టుకొంటూ చెట్లపైకి ఎగిరి, వాటికి ఉండే పండ్లను భూమి మీద పడవేయటానికి ప్రారంభించాయి. అప్పటినించీ, ఈ ఎగిరే పక్షుల సాయంవల్ల మానవులకూ, జంతు వులకూ తిండిసమస్య కొంతవరకు తీరింది.",
            "book_page_end": 48
        },
        {
            "title": "పిల్లల పెంపకం (కన్నులు: పోషణ)",
            "book_page_start": 50,
            "pdf_page_start": 52,
            "pdf_page_end": 52,
            "author": "' మీ పెద్దమ్మ '",
            "genre": "ఆరోగ్య వ్యాసం",
            "moral": "పిల్లల కళ్ళ పోషణలో సరైన జాగ్రత్తలు పాటించడం చాలా అవసరం.",
            "keywords": [
                "పిల్లల పెంపకం",
                "కన్నుల పోషణ",
                "అక్షరాభ్యాసం",
                "ఆరోగ్యం",
                "వైద్యుడు"
            ],
            "characters": [],
            "locations": [],
            "content": "బిడ్డల పోషణలో ముఖ్యంగా, శిశువు కన్నులనుగురించి జాగర్త తీసుకోవటం చాలా అవసరం. శిశువు కన్నులను గురించి మొదట్లో తగినంత జాగ్రత వహించినట్టయితే, పెద్దయినతరువాత వాళ్ళు ఎంతో సుఖపడతారు.\nశిశువు ఎంతసేపూ పచ్చటి చేలూ, నీలి ఆకాశమూ, కంటికి ఆనంద మిచ్చే రంగు గల వస్తువులు, ఇటువంటివి చూస్తూ వుండటం మంచిది. బొత్తుగా చిన్నప్పుడు బిడ్డలు చదువు ప్రారంభించటం మేలుకాదు; పైగా చిన్నక్షరాలు చదవటం చెరుపు. అందుకనే మనపూర్వులు అక్షరాభ్యాసం ఐదవయేట చేయాలన్నారు; పైగా ఓంప్రథమంలో ఓ-న-మా-లు తాటికాయలంతేసి వ్రాసి దిద్దించమంటారు.\nబిడ్డ లెప్పుడూ కన్నులు జిగాల్ మనేటంత వెలుతురు చూడకూడదు. ఎన్నడూ కూడా శిశువు వేపు దిష్టిపెట్టినట్టుగా, తేరిపారి చూడవద్దు. మీరు అలా చూస్తే, మిమ్మల్ని చూచి శిశువుకూడా అనుకరించటానికి యత్నిస్తుంది. క్రమంగా శిశువునకు కళ్ళు చిగిలించటం అలవాటైపోతుంది. పిల్లలకు కధలు చెప్పేటప్పుడు కూడా, ఆశ్చర్యం కలిగించే ఘట్టం వచ్చినప్పట్లో పిల్లలను కళ్ళు మూసుకోమని చెప్పాలి.\nబిడ్డలు నిద్రించి మేల్కొనేసరికల్లా సూర్యకాంతి తగిలేటట్టుగా ఆ దిక్కుకు పడుకోకూడదు. మరొక్క ముఖ్యమైన విషయం: బిడ్డకు కనురెప్ప వాచినదీ అంటే ఎందుచేత వాచినదా అని వెంటనే కారణం కనిపెట్టాలి. ఆహారంలో ఒకొకప్పుడు విట మిన్లు లోపించినందువల్ల ఇలా జరుగవచ్చు. ఇది శిశువు బలహీనతకు సూచన. పోతే, చూపులో ఒత్తిడివల్లకూడా రెప్ప వాచడం కద్దు. ఇదే కారణమైతే, నీళ్ళుపోసినతరువాత కాపడం పెట్టటంవల్ల సర్దుకుంటుంది. అలా సర్దుకోక, వాపు నిలకడగా ఉన్నపక్షమందు, వైద్యునికి చూపించటం మంచిది.",
            "book_page_end": 50
        },
        {
            "title": "గాజుబుడ్డీలో మామిడిపండు! (ఇంద్రజాలము)",
            "book_page_start": 52,
            "pdf_page_start": 54,
            "pdf_page_end": 55,
            "author": "చందమామ బృందం",
            "genre": "ఇంద్రజాలం (విద్యాత్మక వ్యాసం)",
            "moral": "మాయ అంటే కళ్లకు కనిపించే భ్రమ మాత్రమే. ఇంద్రజాలంలోని రహస్యం తెలుసుకుంటే ఆశ్చర్యం కలగదు.",
            "keywords": [
                "ఇంద్రజాలం",
                "మామిడిపండు",
                "గాజుబుడ్డి",
                "ట్రిక్కు",
                "పిందె"
            ],
            "characters": [
                "ఇంద్రజాలికుడు"
            ],
            "locations": [],
            "content": "కిందటిసారి కోడిగ్రుడ్డును గాజుబుడ్డిలో కనపరచడం ఎలాగో తెలుసుకున్నారు.\nఇప్పుడు గాజుబుడ్డిలోకి మామిడిపండును ఎలాగుపంపటమో చెప్పబోతున్నాను. గ్రుడ్డు ట్రిక్కుకంటేకూడ ఇది ఆశ్చర్యకరమైంది.\nగ్రుడ్డుకి మాదిరిగా, మామిడిపండును ఘాటైన యాసిటిక్ యాసిడ్లో కాని వినిగార్లో గాని మరేదైనా ద్రావకంలో కాని నానబెట్టి వుంచా నేమో ననుకుంటారు మీరు కాదు. లేదా, సీసాకు పైనగాని, ప్రక్కన గాని, అడుగునగాని కన్నంచేసి, మామిడి పండును దూర్చినతరువాత మళ్లీ అతికించి వుంటానేమోనని కూడా తలచివుంటారు. ఎంతమాత్రం కాదు.\nపోతే ఈ మామిడిపండు మామూలు పండు కాదేమో. రబ్బరువంటి పదార్ధంతో ఇది తయారైంది కాబోలు అనీ మీరు ఊహించవచ్చు. ఈ ప్రశ్న కు కూడా \"కాదు\" అనే మళ్ళీ నా జవాబు.\nఇక నిప్పుడు దీని రహస్యం చెబుతా, వినండి; మామిడిపండులో గాని, గాజు బుడ్డిలోగాని మాయా, మంత్రం లేదు. ఐనా, ఈ అద్భుతమైన ట్రిక్కు. అందరూ మెచ్చుకొనేలాగ చేయగలం. ఎలాగంటే?\nసన్నటి మూతిగల ఒక గాజుబుడ్డి తీసు కొని, కాయలతో ఉన్న మామిడి చెట్టువద్దకు వెళ్ళండి. సీసాలో పట్టేటంత మామిడి పిందెవున్న కొమ్మ ఎంచుకొని, పిందెను నెమ్మదిగా సీసాలోకి దూర్చి, సీసాను ఆ కొమ్మకు ఒక దారంతో వేలాడదీసి ఒక నెలవరకూ ఉంచినట్టయితే, ఆ పిందె ముదిరి, కాయ అయి, పండు పండు తుంది. అప్పుడు ముచ్చికతుంపి, సీసాను తెచ్చి భద్రపరుచుకోవాలి.\nతరువాత, ప్రదర్శన సమయంలో, సరీగా సీసాలో ఉన్నమాదిరి రంగుదే వేరే ఒక మామిడిపండు సంపాయించి సభికులకు చూపాలి. మరొక సన్నమూతి గల ఖాళీ గాజుబుడ్డికూడా వారికి చూపించి, \"ఇదిగో ఈ మామిడిపండును ఈ గాజుబుడ్డిలోకి ఎక్కించివేస్తా, చూచు కోండి” అని అంటాడు ఇంద్రజాలికుడు.\nగాజుబుడ్డినీ మామిడిపండునూ బా గా పరీక్షించి చూచి, సరే ఎలా చేస్తాడో చూస్తాం” అని ఆశ్చర్యంతో వారు నిరీక్షిస్తారు.\nఇంతలో దాచివుంచిన మామిడిపండు గల సీసాను సభలోకి తీసుకువచ్చి. ఖాళీ సీసాను మెల్లిగా తెరలోపల పెట్టివేయాలి. మామిడిపండు గల సీసాను చూచి సభ వారు \"సెబాస్ !\" అంటూ సంతోషంతో చప్పటలు కొడతారు.\nగాజుబుడ్డిలో దూర్చిన మామిడిపండు చాలకాలం నిలవ ఉండాలీ అంటే, బుడ్డి నిండా తేనెతో నింపితే సరి.\n* [ఈ గారడీ ట్రిక్కులనుగురించి మీ అభి ప్రాయాలూ, మీకుగల సందేహాలూ నరాసరి సర్కారుగారికే వ్రాస్తే, వారు మీకు జవాబిస్తారు. వారికి ఉత్తరాలు ఇంగ్లీషులోనే రాయాలి. ఈ మాట జ్ఞాపకం ఉంచుకోండి వారి అడ్రెసు :— ప్రొఫెసరు పి. సి. సర్కార్, మేజిషియన్, పోస్టుబాక్సు 7878, కలకత్తా—12.",
            "book_page_end": 53
        }
    ],
    "statistics": {
        "total_stories": 12,
        "author_counts": {
            "చ క్ర పాణి": 1,
            "' సముద్రుడు’": 1,
            "సి. వెంకమాంబ, మద్రాసు": 1,
            "చందమామ బృందం": 3,
            "వి. తిమ్మరాజు, నాగాయలంక": 1,
            "హెచ్. వి. గోపాలకృష్ణమూర్తి, బెంగుళూరు": 1,
            "కె. వి. జానకి, కర్నూలు": 1,
            "పాలంకి వెంకటరామచంద్రమూర్తి, మదరాసు": 1,
            "యస్. మల్లిఖార్జునరావు, భీమవరం": 1,
            "' మీ పెద్దమ్మ '": 1
        },
        "genre_counts": {
            "సంపాదకీయం": 1,
            "నీతి కథ": 3,
            "జానపద కథ": 1,
            "సాహస కథ": 1,
            "చారిత్రక కథ": 2,
            "పౌరాణిక కథ": 1,
            "సృష్టి కథనం": 1,
            "ఆరోగ్య వ్యాసం": 1,
            "ఇంద్రజాలం (విద్యాత్మక వ్యాసం)": 1
        }
    }
}