{
    "book_id": "చందమామ_1950_12",
    "stories": [
        {
            "title": "అట్టమీది బొమ్మ",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పౌరాణికం",
            "moral": "అవతారపురుషులు చేసిన దారుణమైన పనుల వెనుక కూడా లోక కల్యాణం ఉంటుంది.",
            "keywords": [
                "కంసుడు",
                "కృష్ణుడు",
                "బలరాముడు",
                "వసుదేవుడు",
                "దేవకీ",
                "హతమార్చుట"
            ],
            "characters": [
                "కంసుడు",
                "శ్రీకృష్ణుడు",
                "బలరాముడు",
                "దేవకీ",
                "వసుదేవుడు",
                "కంసుని భార్యలు"
            ],
            "locations": [],
            "content": "లోకకంటకుడైన కంసుణ్ణి శ్రీకృష్ణుడు సంహరించినట్టు క్రిందటిసారి చెప్పాము. కంసుడు చనిపోగానే కంతన్యుడు, క్రోధకుడు మొదలైన అతని ఎనమండ గురు తమ్ములూ కృష్ణబలరాముల మీదికి తలపడ్డారు. వాళ్లందరినీ బలరాముడు ఒక్కచేతిమీదుగా చీల్చి చెండాడి, హతమార్చి వేశాడు.\nఅప్పుడు కంసుని భార్యలూ, అతని తమ్ముల భార్యలూ కృష్ణబలరాముల వద్దకు వచ్చి విలపింపసాగారు : \" మహాత్ములారా! అవతారపురుషులైనటువంటి మీపైకి దండెత్తి రావడం ఎవళ్లకైనా తగునా ? ఎంత అవివేకము ! అందుకనే మా భర్తలు మీ చేతులలో మరణించారు. వారు అలా మరణించటం ఆశ్చర్య మేమున్నది?” అంటూ మనసు విడిచి వారు తమ ఆవేదన వెల్లడించేవరకు,\nకృష్ణబలరాములు వారిపైన జాలిచెంది వారి భర్తల ఉత్తరక్రియలను తామే స్వయంగా జరిపించారు.\nతరువాత కృష్ణ బలరాములు, చెరలో బంధింపబడివున్న తలిదండ్రుల వద్దకు పోయి, దర్శనం చేసుకున్నారు. వారు కంటబడగానే దేవకీవసుదేవులు ముద్దు బిడ్డలను కౌగిట చేర్చుకుని \"నాయనలూ! ఎన్నాళ్లకు చూడగలిగినామురా మిమ్మలిని? కన్నులు కాయకాచిపోయినవే!” అంటూ ఆప్యాయత ఉట్టిపడేట్టు ముద్దులాడజొచ్చారు.\nప్రేమమూర్తులైన తలిదండ్రుల ఒడిలో ఇమిడిపోయినారు శ్రీకృష్ణబల రాములు : \" జననీజనకులారా ! ఆ కంసునికి వెరచి ఇంతకాలమూ మేము మీ ఎదుటకు రాలేకపోయాము మిమ్మల్ని పరాధీనంలో ఉంచవలసివచ్చినందుకు ఎంతో పరితపిస్తున్నాము. మా తప్పు మన్నించండి” అని చెబుతూ, వారు క్రూర రాక్షసులెందరినో సంహరించిన వృత్తాంతాలన్నీ పూసగుచ్చినట్లు వివరించారు. ఆ చిత్రకథలన్నీ విని దేవకీవసుదేవులు ఆశ్చర్యపోయారు. కేవలమూ అవతారపురుషు లైన కృష్ణబలరాములే తమకు పుత్రులుగా పుట్టినందుకు తమ జన్మ పావనమై పోయిందని పొంగిపోయి, వారు ఉత్సాహంతో ఆనందబాష్పాలు రాల్చారు.",
            "book_page_end": 10
        },
        {
            "title": "ఐక్యత",
            "book_page_start": 12,
            "pdf_page_start": 12,
            "pdf_page_end": 13,
            "author": "చందమామ బృందం",
            "genre": "నీతి కథ",
            "moral": "కలసికట్టుగా ఉంటే ఏ ఆపద రాదు, విడిపోతే పతనం తప్పదు. ఐక్యమత్యమే మహా బలం.",
            "keywords": [
                "ఐక్యత",
                "కలసిమెలసి",
                "ముసలితండ్రి",
                "కొడుకులు",
                "పుల్లలమోపు"
            ],
            "characters": [
                "ముసలి తండ్రి",
                "ముగ్గురు కొడుకులు",
                "నౌకరు"
            ],
            "locations": [],
            "content": "ముదుసలి యొకనికి కొడుకులు ముగ్గురు\nజగడంలో ఏ ఒక్కరు తగ్గకు.\nవారందరు తమలో తామే కడు\nవాదులాడుకొంటా రెల్లప్పుడు,\nఅది చూస్తే ఆ తండ్రికి కోపం\nకాని ముసలివాడాయెను పాపం !\nవారు తనంతటివా రయ్యారా?\nచేయి చేసుకొంటే వింటారా?\n'ఏమిటి చెయ్యడమా!' అని యోచన\nలో పడ్డా డాతడు తన మనమున\nచివరకు తట్టిం దొక్క ఉపాయం\nదిగులంతా ఐనది మటుమాయం.\nఅప్పుడు ముదుసలి నౌకరు చేతను\nతెప్పించా డొక పుల్లల మోపును,\nతదుపరి తన కొడుకులను ముగ్గురను\nపిలచి నిలువమన్నాడు దగ్గరను.\n'అబ్బాయిలు! మీలో ఎవడైనా\nఈ పుల్లల మోపును విరవేనా ?\nమోపు మోపుగానే విరవాలీ!\nఅప్పుడు మీ పస బయటపడాలి ”\nపెద్దవాడు తన తండ్రి మాట విని\nఆ పుల్లల మోపును తన చేగొని\nచూపాడిక ఓపిక ఎంతైనా,\nఆది లాభించ లేదు సుంతైనా.\nపక్కకు తొలిగా డతడు సిగ్గుపడి,\nరెంతోవా డొచ్చా డిక వడిపడి\nవిరువలేక పోయా డతడున్నూ\nఓడినాడు మూడోవాడున్నూ.\nతండ్రి వారితో అన్నా డంతట\n' మీ రా పుల్లలు విడిగా తుంచుట\nమంచిది.' అనగానే పటపటమని\nతుంచేశారా పుల్లలన్నిటిని.\nఅప్పుడు తండ్రి ' బిడలారా ! ఇక\nఎన్నడు వాదులాడకం డూరక\nఐక్యంగా ఉన్నంతటివరకూ\nఏ ఆపదా రాదు మీ దరికీ.\nపులల్లా విడిపోయారంటే\nతగువుల్లో పడి పోయారంటే\nమీ రలాగనే చెడిపోతా ' రని\nమందలించి తెచ్చా డొక దారికి.",
            "book_page_end": 13
        },
        {
            "title": "నేస్తం, నేస్తం వస్తావా?",
            "book_page_start": 14,
            "pdf_page_start": 14,
            "pdf_page_end": 14,
            "author": "\"మహేశ్వర్” (మద్రాసు)",
            "genre": "గేయం",
            "moral": "వర్తించదు",
            "keywords": [
                "నేస్తం",
                "పాటలు",
                "పద్యాలు",
                "పుట్టినరోజు",
                "ఆటలు"
            ],
            "characters": [],
            "locations": [],
            "content": "నేస్తం నేస్తం వస్తావా\nపలకా బలపం తెస్తావా\nపాటలు, పద్యాల్ రాస్తావా ?\nనేస్తం నేస్తం వస్తావా\nచారెడు బియ్యం తెస్తావా\nవంకాయుక్కలు కోస్తావా ?\nనేస్తం నేస్తం వస్తానూ\nచాయాపప్పూ తెస్తానూ\nపప్పూ బియ్యం కలబోసీ\nకమ్మటి పులగం చేదాము.\nనేస్తం నేస్తం వస్తావా\nపొలూమీగడ తెస్తావా\nగుజ్జన గూళ్లకి వస్తావా\nబొమ్మకి లాలలు పోస్తావా ?\nనేస్తం నేసం వస్తానూ\nబొమ్మకి గౌనులు తెస్తాను\nముస్తాబంతా చేస్తానూ\nపుట్టినరోజూ చేదాము.\nనేస్తం నేస్తం విన్నావా\nనోరు లక్కవలె పండూతే\nమంచి మొగుడొస్తాడంట\nనేస్తం నేస్తం వస్తావా\nనాతో పందెం వేస్తావా\nవీగుతె మారాం చేస్తావా ?\nనేస్తం నేస్తం వస్తావా\nగంధం మెడకూ పూస్తావా\nపందిరిమంచం వేస్తావా\nబొమ్మకి హారతి ఇస్తావా ?\nనేస్తం నేస్తం వస్తావా\nఆకూ వక్కా తెస్తావా\nతెల్లటి సున్నం తెస్తావా\nకమ్మని కిల్లీ వేస్తావా ?\nనేస్తం నేస్తం వస్తాను\nఆడుతు పాడుతు వస్తాను\nచందమామను తెస్తాను\nచక్కటి కధలు చెబుతాను.",
            "book_page_end": 14
        },
        {
            "title": "గోడ మీది బల్లి",
            "book_page_start": 15,
            "pdf_page_start": 15,
            "pdf_page_end": 18,
            "author": "సి. సుగుణావతి, సైదాపురం",
            "genre": "పురాణ కథ",
            "moral": "స్వార్థం కోసం ఇతరులను నాశనం చేయాలని చూసేవారు, చివరికి తమ ఆపదల నుంచి బయటపడటానికి ఉపాయాలు వెతకవలసి వస్తుంది.",
            "keywords": [
                "ఆదిశక్తి",
                "దోమరాజు",
                "బల్లి",
                "మహిషి బలి",
                "మనిషి రక్తం",
                "గృహప్రవేశం",
                "జిహ్వ చాపల్యం"
            ],
            "characters": [
                "ఆదిశక్తి (దేవి)",
                "భగవంతుడు",
                "దోమరాజు",
                "బల్లిబావ",
                "మానవులు"
            ],
            "locations": [
                "ప్రపంచం",
                "అడవి"
            ],
            "content": "ఈ సృష్టికి మొట్టమొదట ఆదిశక్తిని పుట్టించాడట భగవంతుడు. శక్తిస్వరూపిణి ఐనటువంటి ఆ జగన్మాత జన్మించగానే \" ఓయి దేముడా !— నన్ను పుట్టించావు, బాగానేవుంది. ఐతే, నాకు ప్రతి జంతుబలి కావాల్నే. మరి, నా ఆహారంమాట ఏమైనా ఆలోచించావా ?” అని అడిగింది.\nఅందుకు భగవంతుడు \"దేవీ!-దీనికేమున్నది. ప్రపంచంలో లక్షలాది జంతువులున్నవికదా ! ఐతే, ఏ జంతువు రక్తం ప్రశస్తమైందో, ఏది నీకు బాగా రుచిస్తుందో తెలియాల్చివుంది. అందుకోసమని ఇదగో యిప్పుడే పోయిరమ్మని దోమరాజును పంపిస్తున్నాను,” అని చెప్పాడు.\nదేముని ఆజ్ఞప్రకారం దోమరాజు బయల్దేరిపోయి, ప్రపంచంలో ఉండే ప్రతి జంతువు శరీరమూ తన వాడి తొండంతో పొడిచి రక్తం పీల్చి చవిచూస్తూ వచ్చింది. విజంతువు రక్తం ఎంతరుచిగా వుంటుందో స్వయంగా తెలుసుకుంది.\nదోమరాజు ప్రపంచమంతా చుట్టి తన పని ముగించుకుని తిరిగి వస్తూ ఉండగా దారిలో ఒక చెట్టుమీద బల్లిబావగారు కనిపించి, పలకరించారు: \"ఓహెూ దోమ రాజుగారూ !—ఇవాళ ఎంత సుదినం! ఎంత సుదినం !! ఎక్కడినుంచి ఈ రాక ? రండి, ఇలావచ్చి ఈ చెట్టునీడని కాస్తంత విశ్రాంతి తీసుకోండి!” అంటూ ఎంతో ఆప్యాయంగా ఆహ్వానించింది.\nబల్లిబావ ఇంత ఆప్యాయంగా పిలవటం చూచి, \"భేష్ ! బాగానే వున్నది. నేనీ ప్రపంచమంతా సంచారంచేసే మహా కార్యంలో ఈ బల్లిమాట మరిచే పోయాను. అవకాశం దొరికింది గనుక ఇప్పుడు ఈ పనికూడా 'ముగించుకు మరీ పోవచ్చు” అనుకుని దోమరాజు సంతోషించింది.\nఇంతలోనే మాటా పలుకూ ఆడుతూ బల్లిబావ కుశలప్రశ్న అడిగేసరికి దోమ రాజు \"బల్లిబావా! బల్లిబావా ! నీకింకా తెలియనే తెలియదా? శక్తి స్వరూపిణి ఐనటువంటి జగన్మాతను భగవంతుడు సృష్టించి వున్నాడు. ఆ దేవికి ఆహారముగా ఏ జంతువు రక్తము తగినదిగా వుంటుందో పరీక్షించి రమ్మని నన్ను దూతగా పంపించారు. ఆపనిమీద ఇప్పుడు ప్రపంచమంతా పర్యటనంచేసి ప్రతి జంతువుయొక్క రక్తమూ చవిచూచి, నా అభిప్రాయం తెల్పటానికని తిరుగా భగవంతునివద్దకు పోబోతున్నాను\" అన్నది.\n\"దోమరాజా ! ఇవాళ చాలా గొప్ప విషయం చెవిని వేశావు. ఐతే ఇంత ప్రపంచం చుట్టి వచ్చావుకదా ఏ జంతువు రక్తం నీకు నచ్చింది?” అంటూ ఆత్రంతో ప్రశ్నించింది బల్లిబావ.\n\"ఇన్ని జంతువులను చూచుకు వచ్చాను కాని బల్లిబావా! —మనిషి రక్త మంత రుచి మరి ఏజంతు రక్తానికి లేదు సుమా. ఈసంగతే నేను యిప్పుడు వెళ్ళి దేవికి నివేదించుకుందా మనుకొంటున్నా” నని చెప్పింది దోమ,\nఈమాటవిని, తన ప్రసక్తి లేదుగనక తనజాతికి గండం తప్పిందికదా అని బల్లి బావ మనసులో సంతోషించింది. పైగా, ప్రపంచంలోని లక్షలాది జంతువుల రక్తం ఆరగించి వచ్చిన ఈ దోమరాజు రక్తం ఎంత రుచికరంగా వుంటుందో చూడాలని కుతూహలంకూడా పుట్టింది. బడలికవల్ల దోమరాజు కాస్తంత కన్ను మూయటం కనిపెట్టిన బల్లిబావ, వెనకపాటునే వెళ్లి ఏమైతే ఐందని చెప్పి, దాన్ని గుటుక్కున మింగివేసింది. ఇంకేముంది ?—ప్రపంచ మంతా చుట్టివచ్చిన అంతటి దోమరాజూ బల్లిబావకు బలి ఐపోయిందన్నమాట !\nఎదో జిహ్వచాపల్యంచేత బల్లిబావ ఇలా చేసిందే కాని, దోమరాజును మింగి నప్పటినించి దానికి కడుపులో గాభరా పుట్ట కొచ్చింది — కేవలమూ ఆదిశక్తిచేతనే పంపబడినటువంటి దూతను కొంచెమైనా ఆలోచనలేకుండా ఇలా పొట్టబెట్టుకున్నానే, ఈ సంగతి ఎప్పటికైనా దేవి కనిపెట్టలేక పొతుందా? కని పెట్టిన తరువాత నన్ను శిక్షించకుండా ఊరు కుంటుందా? కనుక, ఎలాగ యిప్పడు? తీరా దోమరాజును మింగివేశానే, దీని ప్రసక్తి వచ్చినట్టయితే ఏమి సమాధానం చెప్పుకోవటం అని ఇలా తనలో తనే మధనపడజొచ్చింది.\nఐనా, ధైర్యంచేసి బల్లిబావ భగవంతుని వద్దకు ప్రయాణం కట్టింది. అక్కడ చూడగా అప్పటికప్పుడే ఎంతో కోలా హలంగా వున్నది. 'దోమరాజుగారు ఎంతట వస్తారా, ఏమి కబురు తెస్తారా?' అని అక్కడ చేరిన ప్రతి జంతువా ఆత్రంతో ఎదురు చూస్తున్నది.\nఇంతకుముందే దోమరాజు అన్ని జంతువుల రక్తమూ ఒక్కటి వదలకుండా చవిచూచినట్టూ, ఆయనకు మనిషి రక్తమే అని టికంటె ప్రశస్తంగా కనబడినట్టూ ఒక పుకారు పుట్టింది. దానితో మానవులు అంతా ' మన పని అయిందిరా బాబూ!' ఆని బెంగతో దిగాలుపడి కూర్చున్నారు. తక్కిన జంతువులుమాత్రం తనుకేం ఫరవాలే దనుకుని సంతోషంగా ఉన్నాయి.\nమరికొద్ది సేపటికల్లా బల్లిబావ అక్కడికి చేరుకుని దేవి ఎదట నిలబడి వినయంగా నమస్కరించి, \"తల్లీ! నేను దోమరాజా దూతనండి. ప్రపంచమంతా పర్యటనచేసి వచ్చిన మా రాజావారు సుకుమారులు కావటంచేత బడలిక తీర్చుకొంటున్నా రండి...\" అంటూ నెమ్మదిగా ఏదో కల్పించి చెప్పసాగింది.\nఅప్పుడు దేవి \" సరేనయ్యా, ఆ దోమ రాజుగారు వెళ్లివచ్చిన పని యేమైంది ? పర్యవసాన మేమిటి? ముందు ఆసంగతి చెప్పు ”మంటూ వేగిర పెట్టింది.\nఇలా జగన్మాత తనను ఆత్రంతో ప్రశ్నిస్తుందని బల్లిబావ తలచి ఉండ లేదు. కనుక, కంగారుపడుతూ తడబడే మాటలతో \"మనిషి రక్తం— మనిషి రక్తం!\" అని చెప్పేదా మనుకుని, నోరు తిరక్క \"మహిషి రక్తం—మహిషి రక్తం!!\" అనేసి వూరుకుంది.\nమందహాసంతో దేవి \"సరే, దోమరాజు పంపిన కబురు చాలా బాగా వున్నది. ఇంతటినుంచీ నాకు చేసే జాతర్లలోనూ పూజలలోనూ మహిషాలనే బలియిస్తూ వుండండి!” అంటూ ఆజ్ఞయిచ్చి, అంత ర్ధానమైపోయింది.\nఅప్పుడు మానవజాతికి గండం తప్పిందిరా దేముడా అని ముఖాలు కలకల్లాడ జొచ్చినై. వారికి కలిగిన సంతోషం ఇంతింత కాదు. మానవులంతా చేరి వెంటనే అడవిలో బల్లి నివసించే చెట్టువద్దకుపోయి \" ఓయి బల్లిబావా బల్లిబావా ! — నీవు మా జాతికి చేసిన మహెూప కారం మరువరానిది. ప్రాణభిక్ష పెట్టిన మహానుభావుడవు. గాన నిన్ను ఎల్లప్పుడూ గౌరవించవలసిన విధి మాపైన వున్నది. ఇందుకుగాను మేమొక కోరిక కోరుతున్నాము. దానిని తప్పక మన్నించాలి. అది ఏమిటి అంటే- నీవు ఇలా అరణ్యాలలో చెట్లమీదా గట్లమీదా కాలక్షేపం చేయటం పనికిరాదు. మేము కట్టుకునివుండే గృహాల్లో మాతోపాటేవుండి మాకు నీ నిత్యదర్శనం ఇప్పిస్తూవుండాలి. అదే మా అభిలాష” అని విన్నవించారు.\nమానవుల మనవిని పాలించటంకోసమే కాబోలు, ఈనాడుకూడా ఇల్లు కట్టుకునే సరికల్లా ముందుగా బల్లివచ్చి గృహప్రవేశ మయి గోడమీద ఎక్కి కూర్చుంటున్నది.",
            "book_page_end": 18
        },
        {
            "title": "విచిత్ర కవలలు (6వ భాగం)",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సాహసం/ఫాంటసీ",
            "moral": "తెలివైన ఉపాయం ధైర్యానికి తోడైతే, ఎంతటి మాయావిని అయినా ఓడించవచ్చు.",
            "keywords": [
                "విచిత్ర కవలలు",
                "ఉదయనుడు",
                "నిశీథుడు",
                "సంధ్యా",
                "మాయావి",
                "మంత్రం",
                "గడ్డం",
                "బాలిశ",
                "క్రమానుగత కథనం"
            ],
            "characters": [
                "ఉదయనుడు",
                "నిశీథుడు",
                "సంధ్యా",
                "మాయావి/గడ్డపు మనిషి"
            ],
            "locations": [
                "భద్రపురి",
                "అరణ్యం",
                "పాడుబడిన ఇల్లు"
            ],
            "content": "[తన ముద్దుల కుమార్తెలు—సుహాసినీ, సుభాషిణి, సుకేశినీలను వెతికి తెచ్చినవానికి తన రాజ్యం యిస్తానని రాజు చాటింపించటం, అది విన్న భద్రపురి కవలలు ఉదయనుడూ, నిశీథుడూ, సంధ్యాకుమారుడూ రాకుమార్తెలను వెతుక్కొంటూ బయలుదేరటంవరకూ క్రిందటినెల చదివారుకద. ఆతర్వాత ఏమి జరిగిందీ అంటే :]\nతెల్లగుఱ్ఱంపైన ఉదయనుడు ముందు పోతున్నాడు. పట్టపగలు కావటంవల్ల ఉదయనుడికి బాధలేదు. కాని సంధ్యా నిశీథుల సంగతేమిటి? వాళ్ళకు కళ్లువుండి కూడా గ్రుడ్డివాళ్ల కిందనే లెక్కకదా! అందుచేత దారితెలియకపోయినా ముందు పోతున్న ఉదయనుడి గుఱ్ఱపు డెక్కల చప్పుడు ఆనవాలుగా పెట్టుకుని అతని వెంటనే పోతూ వున్నారు. క్రమంగా మార్యుడు పడమటికి క్రుంగజొచ్చాడు. \"నాపని అయిపోయింది — ఇకనువ్వు దారి చూపు సంధ్యా” అన్నాడు ఉదయనుడు. ఆమాటప్రకారం ముందు సంధ్య దారి తీయగా, అతని వెనక నిశీథుడు, ఆవెనక ఉదయనుడు వెళుతున్నారు.\nఆలా పోయి పోయి బాగా చీకటిపడే వేళకు వాళ్ళు ఒక పెద్ద అరణ్యం చేరు కున్నారు. చీకటి పడటంవల్ల యిక ఉదయనుడూ, సంధ్యా విశ్రాంతి తీసుకో వలసినవాళ్లే. కాని అర్ధరాత్రివేళ ఆ నట్టడవిలో ఎక్కడని విశ్రాంతి తీసు కోవటం? అప్పుడు నిశీథుడు వాళ్ళని ఒక చెట్టుపైన కూర్చోబెట్టి \" మీరు యిక్కడే వుండండి. నేనుపోయి ఈ రాత్రికి మీరు తలదాచుకునేందుకు వీలైన చోటు ఎక్క డైనా ఉందేమో చూచివస్తాను” అని వాళ్ల\nగుఱ్ఱాల్ని ఆ చెట్టుకే కట్టివేసి, తన నల్ల గుఱ్ఱంపైన బయలుదేరాడు.\nనిశీథుడు చాలా దూరం పోయి చివరకు ఆ అరణ్యమధ్యంలో ఒక పాడుబడ్డ యింటి వద్దకు చేరుకున్నాడు. వాకిలిదగ్గిరికి వెళ్ళి తలుపుతట్టి చూచాడు. జవాబు లేదు. కిటికీ దగ్గిరికివెళ్ళి తొంగి చూచాడు— లోపల అలికిడి యేమీలేదు. ధైర్యంచేసి తలుపు తెరుచుకుని యింట్లో ప్రవేశించాడు. ఏమూల చూచినా నారపీచు కుప్పలే. అంతకుతప్ప ఆ యింట్లో విచిత్రమేమీ లేదు. ఇంటి యజమాని ఎవరో చూద్దా మని కొంతసేపు అక్కడే వేచివున్నాడు.\nకాని ఎంతకూ ఎవరూ రాకపోయేసరికి అది ఎదో పాడుబడిన యిల్లు అయివుంటుం దనుకున్నాడు. తనకూ, తన సోదరులకూ ఇది తల దాచుకోటానికి తగిన స్థలమేనని నిశ్చయించుకొని, తిరిగి నల్లగుఱ్ఱంపైన బయలుదేరి ఉదయనుడూ, సంధ్యా వున్న చెట్టు వైపుకి సాగాడు.\nనిశీథుడు అక్కడ సోదరులను కూర్చో బెట్టి వచ్చేసిన మరుక్షణమందే ఉదయ నుడూ, సంధ్యా ఎక్కిన చెట్టుక్రిందని ఏదో అలికిడి అయింది. పురుగూ పుట్రా వుండే అడవికదా, అటువంటి దేదైనా అయి వుంటుందనుకుని వాళ్ళు ఆత్రంతో అలాగే నిశీథునికోసం ఎదురుచూస్తూవున్నారు.\nఉన్నట్టే వుండి ఉదయనుడు తన నడుముచుట్టూ తడిమి చూచుకొని \"సంధ్యా! ఏదో నారపీచులాగా తగులు తోంది ఏమిటో నడుముకి” అనబోయాడు. ఉదయనుడి నోటినించి ఈ మాటలు పూర్తిగా వచ్చాయో లేదో సంధ్యకూడా అవును, \"నా నడుముకి అలాగే తగులు తోంది. నీవు చెప్పినట్టు ఏదో నారపీచు లాగానే కనబడుతూవుంది. ఏమైవుంటుంది చెప్మా?” అని ఆలోచించసాగాడు.\nజిలా వాళ్లు ఆలోచిస్తూవుండగానే వాళ్ల నడుముచుట్టూ ఏదో తాడు బిగించి లాగ బడుతున్నట్టు ఇద్దరూ గ్రహించారు. చేతు లతో చుట్టూ తడిమిచూచారు. ఎక్కడా మనిషి అలికిడి కనుపించలేదు.\nఇంతలో— \" మహామహావాళ్ళకే నేను కనుపించలేదు, మీ కా కనుపించేది?” అనే మాటలు వినిపించినై.\nఎప్పుడైతే ఈ మాటలు వినిపించి నయ్యో, అప్పుడు తమని ఏదో దెయ్యమో భూతమో యిలా తాటితో బిగించివుంటుం దని ఉదయనుడూ సంధ్యా తెలుసు కున్నారు. కాని ఏమిచెయ్యాలో తోచింది కాదు. \" సమయానికి మా నిశీథుడు లేక పోయాడు గాని, వుంటే నీ అంతు కను క్కొని వుందుము. ఇప్పటికైనా మించి పోయింది లేదులే. మాఆన్నయ్య ఈపాటికి బయల్దేరి వస్తూనే వుంటాడు. వాడు వచ్చే లోగా మర్యాదగా మమ్మల్ని వదిలిపోతావా సరే సరి—లేదా ఈరోజునే నిన్ను యమ లోకానికి పంపించివేస్తాడు” అని బెదిరించి చూచారు.\nకాని ఆ వచ్చినవాడు సామాన్యుడా?\n\"ఓస్! మీ బెదిరింపులు నాదగ్గరనా?\nమీ అన్నయ్యలాటివాళ్లు ఒకరుకాదు వంద మంది వచ్చినా నన్నేమీ చెయ్యలేరు.\nఅయినా మీ అన్నయ్య వచ్చేవరకూ నేను యిక్కడ వుండబోయాను గనకనా?”\nఅంటూ ఆ వచ్చినవాడు వాళ్లని తన గడ్డం చివర కట్టి చరా చరా సాగిపోయాడు.\nపోతూ పోతూ ఆ వచ్చినవాడు మరొక కొంటెపనికూడా చేసిపోయాడు. చెట్టుకి కట్టివున్న రెండు గుఱ్ఱాలపైనా ఏదో భస్మం చల్లాడు, అలా చల్లటంతోటే అవి రెండూ మాయమైపోయాయి.\nమరికొంతసేపటికల్లా నిశీధుడు చెట్టు వద్దకు వచ్చి చూచేసరికి ఏమున్నదీ -\nచెట్టుపైన తన సోదరులూలేరు, చెట్టుక్రింద వాళ్ల గుఱ్ఱాలూలేవు. అతనికి ఏమీ తోచింది కాదు. ఒకవేళ తను రావటం ఆలస్యం అయిందని చెప్పి వాళ్ళు తనని వెతు క్కొంటూ మరోదారిన వెళ్లారేమో నను కుని, సోదరులను వెతుక్కుంటూ. తన నల్లగుఱ్ఱంపైన తిరుగుముఖం పట్టాడు.\nఅలా వెతుక్కుంటూ నిశీధుడు ఆ మహా రణ్యమంతటా కలియతిరిగాడు. కాని ఎక్కడా వాళ్ళ ఆనవాలు చిక్కిందే కాదు. అప్పటికి రాత్రికూడా చాలాభాగం గడిచి పోయింది. మరో రెండు గంటలలో తెల్లవార బోతుంది. తీరా తెల్లవారిందీ అంటే తను ఒక్క అడుగైనా ముందుకు వెయ్యలేడు. అందుచేత ఆఖరు ప్రయత్నంగా మరొక్క సారి ఆడవి అంతా గాలించాడు. లాభం లేకపోయింది.\nచివరకు ఒక ఆలోచన తట్టింది —\n\"ఒకవేళ వాళ్లు నేను చూచివచ్చిన ఆ యింటికే వెళ్ళారేమో\" అని అనుకొన్నాడు.\nఈ ఆలోచన స్ఫురించగానే గిరుక్కున మళ్లి తిరుగా ఆ పాడుబడిన యింటికివచ్చి చేరుకున్నాడు. తన సోదరులు గుఱ్ఱాలను బైట కట్టివేసి వుంటారుకదా అని తలిచాడు\nనిశీథుడు. కాని అలా ఏమీ కనిపించక పోయేసరికి నిరాశ చెందవలసి వచ్చింది. అయినా చూద్దామని చెప్పి తలుపు తోసు కుని యింట్లోకి వెళ్ళాడు. ఎంత వింత !! ఒక లావుపాటి నారత్రాటితో కట్టబడి ఉదయనుడూ, సంధ్యా ఆ గదిమూల నిద్రిస్తూ వున్నారు. పైగా వాళ్లకి దగ్గరలోనే నేలమీద నెత్తురు చుక్కలు కనుపిస్తున్నై. అంతకంటే ఘోరం!-ఉదయనుడి చెయ్యి ఒకటి మాయమైపోయింది. పోనీ అంటే నరికివేసిన గుర్తయినా లేదు.\nఇదంతా చూచి నిశీధుడికి మతిపోయిన ట్టనిపించింది. కొంత సేపటికి స్తిమితం తెచ్చుకొని సోదరులను తట్టి లేపాడు.\nనిశీధుణ్ణి చూడగానే వాళ్లకి ప్రాణం లేచి వచ్చింది —\"తమ్ముడూ!- ఆ దుర్మార్గుణ్ణి తప్పించుకుని ఎలా వచ్చావురా? మళ్లీ మనం కలుసుకుంటామని ఆశపడనేలేదు మేము” అంటూ నిశీధుణ్ణి కౌగిలించుకొని, కన్నీరు కార్చారు సోదరు లిద్దరూ.\n\"మీకు వచ్చిన భయంలేదు. విచారించ కండి. యిక్కడి కెలా వచ్చారు మీరు? ఈ కట్లేమిటి? అన్నయ్యా -నీ చెయ్యే మయింది? ఈ నెత్తురు చుక్కలేమిటి?\" అని ఆత్రంకొద్దీ ప్రశ్నలు కురిపించాడు, నిశీథుడు.\n\"ఇదంతా మన దురదృష్టం తముడూ! నీవు మమ్మల్ని వదిలి వెళ్లిన కాసేపటి కల్లా మమ్మల్ని ఎవడో తాటితో కట్టితెచ్చి ఈయింట్లో పడేశాడు. ఆ దుర్మార్గుడు ఎవడో, మమ్మల్ని ఎక్కడికి తీసుకుపోతు న్నాడో మేము చీకటిలో తెలుసుకోలేక పోయాం. ఎప్పుడు తెల్లవారుతుందా అనేడే మా ఆరాటం. ఇప్పుడిప్పుడే తెల్లవారబో తున్నది కనుక నేను కొంచెం చూడగలి గాను. మమ్మల్ని యిళ్లడికి కట్టి తెచ్చిన వాడు ఒక విచిత్రమైన మనిషి, వాడిని\nచూస్తే మాకు నవ్వూ వచ్చింది, కోపమూ వచ్చింది. భూమికి సరీగా జానెడంటే జానె డెత్తునే వున్నాడు. కాని చిత్రమేమిటంటే వాడికి వందజానెలు పొడుగు గల గడ్డం వుంది. ఆ గడ్డాన్నే మా నడుముకు చుట్టి తాడులాగా పేనాడు. ఇప్పటివరకూ వాడూ మా ప్రక్కనే పడుకుని వున్నాడు. ఇప్పుడే లేచి ఎక్కడికో పోయినట్టుంది. వాడు లేచేసరికి ఇక్కడ నేలమీద నీ పాదాల గుర్తులు కనిపించి నై. అవి కంట పడగానే అగ్గి రగులుస్తూ 'ఓహెూ మీ పెద్దన్న యిక్కడికి వచ్చి వెళ్ళినట్టున్నాడే? సరే వుండండి. వాడినికూడా పట్టి తెస్తాను’\nఅంటూ గభీమని లేవబోయాడు. ఆ తొండ రలో వాడు మమ్మల్ని తన గడ్డానికి కట్టు కున్న సంగతే మరిచిపోయినట్టుంది! నాకు వళ్లు మండి వాడి గడ్డం పట్టుకు పీకేసరికి నాలుగు పీచులు కుదుళ్లకంటా వూడి వచ్చి బొలబొలా రక్తం కారింది.\nవాడు కళ్ళవెంట చింతనిప్పులు కక్కుతూ 'ఔరా ఎంత పొగడు నీకు ఇంకా నయంలే, గడ్డమంతా ఊడలాగేశావు కావు ' అంటూ కసిరాడు,\n' ఈ నా గడ్డమే నాకు పంచప్రాణాలూ అయివుండె. ఇందులో ఒక్క వెంట్రుక రాలిందంటే ఒక ప్రాణం ఎగిరిపోయిం దన్న మాటేకద. ఇప్పు డీ పొగరుబోతు నాలుగు పొడుగుపాటి కేశములు పీకి వేశాడే. అవి మళ్ళా ఈ జన్మలో మొలిచే అస్కారమా లేదు. ఎలా అహెూరించేది!' అని గొణుగుకొంటూ, 'ఆరేయ్, నీ నేరా నికి ఇదే తగినశిక్ష, అనుభవించు ' అంటూ జేబులోంచి ఏదో అంజనం తీసి నా భుజా నికి పూశాడు. అంతే. ఆ మరుక్షణమే నా చెయ్యి మాయమైపోయింది. ఈపని చేసిన తర్వాత వాడు తన గడ్డాన్ని మమ్మల్ని కట్టుకున్నంతవరకు కత్తిరించుకుని సులు\nవుగా లేవగలిగాడు. కాని చిత్ర మేమి టంటే, ఆ పొడుగుగడ్డం మళ్ళీ ఎప్పటి లాగానే తయారై వుంది\" అని చెప్పి ముగించాడు, ఇదంతా విని నిశీథుడు చాల ఆశ్చర్యపోయాడు.\nఇంతలోకే బాగా తెల్లవారింది. అప్పుడు ఉదయనుడు — \" సరే యింక ఆలస్యం చెయ్యటం దేనికి. వాడు నీకోసం తిరిగి తిరిగి విసిగి వేసారి ఈపాటికి మళ్లీ ఇటు వస్తూవుండి వుండాలి. తెల్లవారింది కనుక నిశీథా !— యిక నీవల్ల ఏమీ ప్రయోజనం లేదుకదా? అందుచేత నా బదులు నిన్ను సంధ్యతో కలిపి కట్టివేస్తాను. ఒకచెయ్యి మాత్రమే పైకి కనిపించేట్టు జాగ్రత్తగా కూర్చుని వుండు. తర్వాత సంగతి చూచు కొందాం\" అన్నాడు.\nసరేనంటే సరేననుకున్నారు ముగ్గురూ. వెంటనే నిశీధుడు వాళ్ళ కట్లు విప్పాడు. ఉదయనుడు లేచి నిశీధుణ్ణి సంధ్యతో పాటు కట్టి పడేశాడు. బైటవున్న నిశీధుడి నల్లగుడ్డాన్ని అక్కడ దగ్గర్లో ఒక గుహలో కట్టేసి, తనుమాత్రం తిరిగి ఆ పాడుబడ్డ యింటికి దగ్గర్లోనే ఒక పొద మాటున నక్కివున్నాడు.\nసరీగ్గా మధ్యాహ్నం అయేవేళకు ఆ బారెడుగడ్డపు జానెడు మనిషి— \"కానివ్వు ఎక్కడికి పోతాడు? ఇవాళ కాకపోతే రేపు. అంతేకదా? అహాహా, అహాహా ” అంటూ విరగబడి నవ్వుతూ ఉదయనుడు దాగివున్న పొదపక్కనించే పోయాడు.\nవాడిని యింట్లోకి పోనిచ్చి ఉదయనుడు మెల్లగా అడుగులో అడుగు వేసుకుంటూ ఒక కిటికీ దగ్గిరచేరి యింటిలోపలికి తొంగి చూచాడు. అప్పుడు ఒక చిత్రమైన విషయం ఉదయనుడి కంటబడింది. ఆ బారెడుగడ్డపు జానెడు మనిషి జేబులోంచి ఏదో మందుతీసి నిశీధుడిపైన, సంధ్యపైన\nచల్లాడు. వెంటనే వాళ్లు ఆనవాలైనా లేకుండా మాయమైపోయారు. ఆతర్వాత వాడు తన మెడలోవున్న ఒక దండ తీసి అక్కడ ఒక వంకెకు తగిలించాడు. దండ తీసివేశాడో లేదో ఆశ్చర్యం, వాడు మామూలు మనిషి అయిపోయాడు. ఆ గడ్డమూ లేదు ఏదీలేదు.\nఇదంతా ఉదయనుడు కిటికీలోనించి కనిపెడుతూనే వున్నాడు. మెడలోవున్న దండ తీసివేసి వాడు గుర్రుపెట్టి నిద్ర పోయాడు. ఇదే అదనుచూచి ఉదయ నుడు మెల్లగా యింట్లో ప్రవేశించి ఆ దండ కాస్తా కాజేసి తెచ్చి తనమెడలో వేసు కున్నాడు. ఇంకేముంది, ఉదయనుడు వెంటనే బారెడుగడ్డపు జానెడు మనిషిగా మారిపోయాడు. ఈ వింతమార్పు చూచి ఉదయనుడికి నవ్వు వచ్చింది. \"ఒ హెూ! ఇదా నీ కిటుకు” అనుకున్నాడు మన\nసులో. ఇప్పుడు తన చొక్కాకుగల జేబు లన్నీ తడిమి చూచుకున్నాడు. ఒక జేబులో ఏదో తెల్లటి భస్మం వుంది. చెట్టు క్రింద గుఱ్ఱాల్నీ, యింట్లో మనుషుల్ని గెడ్డంవాడు మాయంచేసింది ఈ భస్మం తోటే. రెండోజేబులో ఒక ఎఱ్ఱని ఆంజనపు డబ్బీ వుంది. ఉదయనుడి చెయ్యి పోగొట్టింది ఈ అంజనం రాచే. మూడో జేబులో అలాటిదే మరొక పచ్చని అంజనపు డబ్బీ, ఒక పెద్ద తువ్వాలూ, ఇంకా మరి ఏదో నల్లని భస్మమూ వున్నై. ఐతే వాటిలో ఏది ఎందుకు ఉపయోగిస్తుందో ఉదయ నుడికి బోధపడలేదు.\n[గెడ్డపువాడి కిటుకు తెలుసుకొన్న ఉదయ నుడు, తనకు చిక్కిన వస్తువులతో ఏమి సాధించ గలిగాడు? ఇంతకూ, ఆ బారెడు గడ్డపు జానెడు మనిషి వాళ్లని అంతటితో వదిలాడా, లేదా ? ఈ వింతలన్నీ వచ్చేనెల సంచికలో]",
            "book_page_end": 26
        },
        {
            "title": "జయసాగరం",
            "book_page_start": 27,
            "pdf_page_start": 27,
            "pdf_page_end": 30,
            "author": "'చిట్టిబాబు' — మద్రాసు",
            "genre": "చారిత్రక కథ",
            "moral": "ధర్మాన్ని పాటించే పాలకులు ఎప్పుడూ ప్రజల హృదయాల్లో ఉంటారు. దుర్మార్గులకు చివరికి పతనం తప్పదు.",
            "keywords": [
                "గదాపాణి",
                "జయమతి",
                "లారారాజా",
                "రుద్రసింగు",
                "అస్సాం",
                "వికలాంగులు",
                "జయసాగరం",
                "తిరుగుబాటు"
            ],
            "characters": [
                "గదాపాణి (రాజు)",
                "జయమతి (రాణి)",
                "రుద్రసింగు (కొడుకు)",
                "లారారాజా (శత్రువు)",
                "స్నేహితుడు",
                "భటులు"
            ],
            "locations": [
                "అస్సాందేశం",
                "నాగపర్వతాలు",
                "రాజభవనం",
                "శివసాగరం",
                "జయసాగరం"
            ],
            "content": "ఒకప్పుడు అస్సాందేశాన్ని గదాపాణి అనే రాజు పరిపాలించేవాడు. రాణి జయ మతి. ఆ దంపతులు తమ రాజ్యంలోని ప్రజలను కన్నబిడ్డలవలె చూచుకొంటూ ఉండటంవల్ల ప్రజలు గదాపాణి పాలనలో ఎట్టిబాధలూ లేక హాయిగా ఉంటున్నారు. ఐతే, —రాజూ అనగానే, ఎంత మంచి వానికైనా శత్రువు ఉండక తప్పదు. కనుక, ఇంత మంచివా డనిపించుకొం టున్న గదాపాణికీ ఒక శత్రువున్నాడు. వానిపేరు లారారాజా. లారారాజా వట్టి మూర్ఖుడూ, దుర్మార్గుడున్నూ. అతను తన చేతిలో సైనికబలం ఉన్నదికదా అని, చీటికీ మాటికీ కాస్తంత లోకువగా కనపడే పొరుగురాజుల మీదికి దండెత్తుతూ ఉండేవాడు. అలానే తన మీదికి కూడా ఎప్పుడో ఒకప్పుడు దండెత్తి రావచ్చునని గదాపాణి తలచకపోలేదు.\nమరికొద్ది కాలానికల్లా లారారాజా హఠాత్తుగా గదాపాణిపైన దండెత్తి, రాజ్యం లోబరుచుకున్నాడు. బలమున్నదికదా అని దండెత్తాడు. ఆశకొద్దీ రాజ్యం లాక్కున్నాడే కాని, గదాపాణి రాజ్యం లాక్కున్నప్పటి నించీ లారారాజాకు మనశ్శాంతి లేక పోయింది. ఏమీ అంటే-లా రా రాజా క్షత్రియ వంశంలోనివాడు కాదు. అందు చేత అతని పరిపాలనకు ప్రజలు సమ్మ తించరు. ఇప్పటిమట్టుకు తనకుగల ఆంగ బలంతో అతను ప్రజను అణిచి పెట్టవచ్చు. ఐనా, త్వరలోనే తిరుగుబాటు రాకమాన దని అతనికి తెలుసు. పైగా, గదాపాణి మంచితనమూ, తన దుర్మార్గమూ, రెంటికీ గల తేడా రాజ్యంలోని ప్రజలు బాగా గ్రహించే వున్నారు. ఈ కారణాలచేత కొత్తగా తనకు రాజ్యం కలిసినప్పటికీ, మనసుకి హాయిలేక పోయింది.\nఅక్కడ గదాపాణి, రాజ్యం పోగానే భార్యతోసహా అడవులు పట్టిపోయి తల దాచుకొన జూచాడు. అతడు కంటికి కనపడకుండా పోయినప్పటికీ లారారాజాకు భయం తీరలేదు. రాజ్యంలోని ప్రజలు ఏక్షణమందు తమకు ప్రియుడైన గదా పాణిని వెతికితెచ్చి మళ్లీ గద్దెఎక్కిస్తారో— లేదా, మరొక రాజకుమారుణ్ణి ఎవరినైనా రాజుగా చేసుకుంటారో అని, గుండె పీచు పీచుమంటూనే వుండేది.\nఈ భయంచేత లారారాజా, కంట పడిన రాజకుమారుణ్ణల్లా వికలాంగునిగా చెయనారంభించాడు. ఐతే 'ఇలాఎందుకు చేసేవాడు ? ' అని సంశయం కలగవచ్చు. దానికీ ఒక కారణం వున్నది. క్షత్రియ వంశంలో అవయవలోపం ఉన్నవా డెవ్వడూ రాజ్యం ఏలటానికి అర్హుడుకాడు అని ఆ కాలంలో ఒక ధర్మం ఉండేది- కనుక కనపడ్డవాళ్ళనల్లా వికలాంగులుగా చేయటంవల్ల రాజకుమారులబాధ తనకు ఉండదనుకొన్నాడు, లారారాజా.\nపోతే — ప్రజలకు ఇష్టుడైన గదాపాణి పీడ ఒక్కటి అతనికి మిగిలివుంది. శత్రు శేషం లేకుండా చేసుకుంటే హాయిగా ఉండవచ్చుకదా అని తలిచి, గదాపాణిని ఎలాఐనా పట్టి తెమ్మని భటుల్ని పంపాడు.\nఆ భటులు తిరిగి తిరిగి, చివరకు గదాపాణి సంచరించే అడవులు చేరు కున్నారు. ఇన్నేళ్ళుగా అడవులలో తిరు గుతూవున్న గదాపాణికి జాతిరత్నమన తగినటువంటి ఒక చక్కటి కొడుకు పుట్టాడు. వానికి 'రుద్రసింగు' అని పేరు పెట్టుకొని, ముద్దుగా పెంచుకొంటూ, బిడ్డడి సందట్లో కష్టాలు మరచి ఆ దంప తులు కాలక్షేపం చేస్తూ వచ్చారు.\nఇంతలో — లా రారా జా పంపిన భటులు కింకరులలాగా కంటపడేసరికి\nగదాపాణి గుండె గతుక్కుమన్నది. గభీ మని లేచాడు. ముద్దుబిడ్డను చంకనెత్తు కున్నాడు. \"రా, రా!!\" అంటూ భార్యకు చేయివూపి, తను పరుగుచ్చుకున్నాడు. ఆ పరుగు పరుగు — పోయి పోయి అతను నాగపర్వతాలు చేరుకుని అక్కడ దాగు కొన్నాడు. ఆకంగారులో పాపం, జయమతి మాత్రం భర్తతో సమంగా పరుగెత్తలేక పోయింది. అందుచేత శత్రుభటులుఆమెను పట్టివేసి తీసుకపోయి తమ రాజు ఎదట పెట్టారు. లారారాజా జయమతిని ఎన్ని తిప్పలు పెట్టినప్పటికీ, గదాపాణిజాడ తెలుసుకోలేక పోయాడు. ఒకప్రాణ స్నేహి తుడు వెళ్ళి గదాపాణితో ఇలా జరిగిందని చెప్పాడు. ఈవార్త వినీ వినటంతోనే గదాపాణి తన ముద్దుబిడ్డను ఆ స్నేహితు నికి వప్పగించి తను మారువేషంతో వచ్చి రాజభవనంలో ప్రవేశించాడు.\nజయమతి చాలా తెలివైనది కావటం చేత ఆ వచ్చినదెవరో ఇట్టే కనిపెట్టి వేసింది. అతన్ని చాల సేపు తన దగ్గర ఉంచుకోవటం ప్రమాదకరమని కూడా ఆమెకు తెలుసు. అందుచేత, తన మనస్సులోని మాట అతనికి తెలియజెప్పి వెంటనే పంపివేసేటందుకు ఒక చక్కటి యుక్తి చేసింది. అతనిని చూడగా నే \"చిన్ననాయనా - ! ఇక్కడి కెందుకు వచ్చావు? నీకు నాపైన నిజమైన అభిమా నమే ఉన్నట్టయితే వచ్చినదారినే వెళ్లిపో. ఒకవేళ నాభర్త నీకు కనపడటమే జరి గితే, ఈ ప్రదేశానికి రావద్దని చెప్పు. ఇదే నే చెప్పవలసిన మాట ” అన్నది.\nఈ సంభాషణ విన్నవాళ్ళందరూ వచ్చి నతడు ఆమె పినతండ్రే అని అనుకున్నారు కాని, భర్తఐవుంటాడని ఒక్కరికీ అను మానం కలగలేదు. ఆమె వుద్దేశం గ్రహిం చిన గదాపాణి వెంటనే కోటదాటి వెళ్ళి\nపోయాడు. ' ఎంత దుర్మార్గులైనా ఆడ దానిని చంపుతారా, ఏదో కొంతకాలం నిర్బంధంలో వుంచి వదిలేస్తారుకదా' అని మనస్సులో తలిచాడు, గదాపాణి.\nకానైతే — విధివిలాసం మరొకలాగా వుండె. సుకుమార ప్రాణి ఐనటువంటి జయమతి శత్రువుల ఈసడింపులకూ సూటిపోటి మాటలకూ సహించలేక, ఇట్లాటి గతి పట్టిందికదా అనేబెంగతో తనలో తనే కుమిలిపోయి, కొద్దిరోజులకల్లా ఈలోకం విడిచి పోయింది. జయమతినే పంచ ప్రాణాలుగా ఎంచుకొంటూవున్న గదాపాణి ఆమె మరణవార్త చెవిని పడటంతోనే శాశ్వత నిద్రలో మునిగిపోయాడు.\nఈవిధంగా ఆ పుణ్యదంపతులు కైలాస వాసులైనారన్న సంగతి తెలిసినప్పటినించి, ఇదంతా లారారాజావల్లకదా జరిగిందనే కసిఏర్పడి ప్రజ ఉద్రేకులై, లారారాజాపై పగ సాధించటానికి చూస్తూవున్నారు.\nఅంతలో గదాపాణి కుమారుడు రుద్ర సింగు పెద్దవాడవుతున్నట్టు తెలిసి, ఆ బుడుతణ్ణి తీసి తెచ్చుకున్నారు. ఈసారి ప్రజకు ఎక్కడలేని బలమూ వచ్చేసింది. వేయిరెట్లు ఉత్సాహంతో లారారాజాపైన తిరగబడి, లారారాజాను మరి కనపడ కుండా తరిమివేసి, చిన్నారివాడైన తమ రుద్రసింగుకు పట్టం కట్టారు.\nరుద్రసింగు మంచివాడు. దయకల వాడు. ప్రజను చక్కగా పాలించి, తండ్రిని మించిన కొడుకనిపించుకున్నాడు. రుద్రసింగు తన జనని జ్ఞాపకార్థం, శివ సాగరానికి మూడుమైళ్ళ దూరంలో ఒక మనోహరమైన సరస్సు తవ్వించి దానికి 'జయసాగరం' అని పేరు పెట్టాడు. అక్కడ ' జయదళ' మనే గొప్ప దేవళము కూడా కట్టించాడు.\nఈరెండు చిహ్నములు ఇప్పటికీ అస్సాం దేశంలో స్పష్టంగా కనబడుతున్నాయి.",
            "book_page_end": 30
        },
        {
            "title": "మంత్రీ-మడేలూ",
            "book_page_start": 31,
            "pdf_page_start": 31,
            "pdf_page_end": 34,
            "author": "అఖండం సుబ్బులక్ష్మి — మదనపల్లి",
            "genre": "హాస్యం/నీతి కథ",
            "moral": "తెలివైన మనిషి ఒకేసారి విషయాన్ని పూర్తిగా తెలుసుకుని సమయానికి తగినట్టుగా వ్యవహరిస్తాడు. శ్రద్ధ, తెలివి లేకపోతే ఎంత కష్టపడినా ప్రయోజనం ఉండదు.",
            "keywords": [
                "పేరన్న",
                "మడేలు",
                "మంత్రి",
                "రాజు",
                "కూచిపూడి భాగవతులు",
                "జీతం వ్యత్యాసం",
                "శ్రద్ధ"
            ],
            "characters": [
                "పేరన్న (మడేలు/చాకలి)",
                "రాజు",
                "మంత్రి"
            ],
            "locations": [
                "రాజ కొలువు",
                "కోనేటి గట్టు"
            ],
            "content": "పూర్వం ఒకరాజుగారి కొలువులో పేరన్న అనే మడేలు (చాకలి) ఉండేవాడు.\nపేరన్నకు నెల జీతం ఒక వరహా. మంత్రికి రెండు వందల వరహాలు. నెల నెలా రెండేసి వందల వరహాలూ రాజు గారు ఖజానాలోంచి తెప్పించి మంత్రి చేతుల్లో పోస్తూంటే, దగ్గిరేవుండి చూస్తోన్న పేరన్నకి బాధగా ఉండేది. రోజు ఇరవై నాలుగ్గంటలూ తను రాజుగారికి అడ్డమైన చాకిరీ చేస్తూవుండె. తనకి ఒక్క వరహా యేనా వచ్చేది? గంటో రెండు గంటలో ఉండి, ఆ కాగితం యీ కాగితం చూసి చూడనట్లు తిరగేసి, రాజుగారితో కాస్సేపు మంతనాలాడి చక్కాబోయే మంత్రికి రెండువందల వరహాలా !\nతనకూ మంత్రికి జీతంలో ఇంత అంతరం ఎందువల్లనో ఎంత ఆలోచించినా పేరన్నకు అర్ధం అయింది కాదు.\nపేరన్న ఉండబట్టలేక ఒకనాడు రాజు గారిని ఈ సంగతి అడిగేశాడు.\nవాడి మాటలను, రాజు శాంతంగా విన్నాడే కాని జవాబు ఏమీ చెప్పలేదు. కాని ఆయన మనస్సులో ఏదో ఆలోచించు కున్నాడు.\nఆసాయంకాలమే రాజుగారు పేరన్నను వెంటబెట్టుకుని షికారు బయల్దేరారు. వారికి రెండు ఫర్లాంగుల దూరంలో కోనేటి గట్టుమీద జనం గుంపుకూడి సందడిగా కనపడ్డారు.\nఅప్పుడు రాజుగారు మడేలుతో, \"పేరన్నా, అదేమిటో చూసిరా” అన్నారు.\nపేరన్న కోనేటి ఒడ్డుకి పరుగెత్తి వేళ్ళేడు. వాడుతిరిగి వచ్చేటప్పటికి పది హేను నిముషాలైంది.\n\"ఏమిటి పేరన్నా విశేషం?” అని అడిగారు రాజుగారు.\n\"పగటివేషగాళ్లుటండి. జనం వాళ్ళ చుట్టూమూగి కబుర్లు వింటున్నా” రన్నాడు పేరన్న.\n\" ఏవూరినుంచి వచ్చారీ వేషగాళ్లు?” అని రాజు అడిగేసరికి, పేరన్న సమా ధానం చెప్పలేక పోయాడు. చెఱువుగట్టు మీదకు వెళ్లినప్పుడు వాడాసంగతి కనుక్కో లేదు. \"వెళ్ళి కనుక్కు వస్తాను\" అంటూ వెళ్లి మళ్లీ ఒకపావుగంటకు తిరిగివచ్చాడు.\n\"ప్రభూ, ఈ వేషగాళ్లు కూచిపూడి నుంచి వచ్చారుటండి ” అన్నాడు.\nఈ సమాధానం విని రాజు వూరుకో లేదు. \"ఓహెూ, కూచిపూడి భాగవతులా\nవచ్చినవాళ్ళు? ఐతే డివాణంలోకి రప్పిం చాలే! సరేకాని పేరన్నా, వీళ్లు మన ఊళ్ళో ఎంతకాలం ఉంటారో?” అని అడి గారు రాజుగారు.\nకాని ఆ సంగతి పేరన్న కేంతెలుసు? వాళ్ళని వీడు అడగాలేదు; వాళ్ళు చెప్పా లేదు. \"ఉండండి బాబూ, ఆసంగతికూడా కనుక్కుని వస్తాను\" అంటూ మళ్లీ చెఱువు ముఖం పట్టేడు. తిరిగి వచ్చేటప్పటికి ఈ మాటు పావుగంటకన్న ఎక్కువే పట్టింది.\n\"వారం పది రోజులుదాకా ఉంటా రుట ప్రభూ\" అని చెప్పాడు.\n\"అటైతే మనం వేటకువెళ్ళి తిరిగి వచ్చేవరకూ ఉంటారన్నమాటే. ఔనుకాని వాళ్లు ఏమైనా కొత్త నాటకాలూ, వేషాలు నేర్చుకున్నారా, లేక అన్నీ మనం చూసే సినవేనా?” అని మళ్లీ అడిగాడు రాజు.\nఆ సంగతి పేరన్న కెలా తెలుస్తుంది ? తెలుసుకోవాలంటే 'దేముడా' అంటూ చెఱువుగట్టుకి మళ్ళీ ఒకమాటు వెళ్ళి రావలసిందే. 'సెలవైతే కనుక్కొస్తాను' అన్నాడు పేరన్న.\n\"అది మనం ముఖ్యంగా తెలుసుకో వలసిన విషయం పేరన్నా. ఏమంటే,\nవీళ్ళు కొత్తవిద్యలేమీ నేర్చి ఉండకపోతే నీళ్ళని దివాణంలోకి పిలిపించనే అక్క ర్లేదు.” అన్నారు రాజుగారు.\n\"చిత్తం. వెళ్లివస్తానండి అటైతే” అంటూ వెళ్ళాడు పేరన్న.\nపేరన్న వెళ్ళి వచ్చేటప్పటికి మళ్లీ అరగంట సేపు పట్టింది. నాలుగుమాట్లు వెళ్ళి రావటంలో మొత్తం గంటకుపైగా కాలం వ్యయమైంది. ప్రతీమాటూ రెండేసి ఫర్లాంగులు వెళ్ళి రావటం. మొత్తం రెండు మైళ్లు పరుగెత్తేటప్పటికి పేరన్నకి చెమట పట్టి ఆయాసంకూడా వచ్చింది.\nరొప్పుతూ రోజుతూ తిరిగివచ్చిన పేరన్న, \"ప్రభూ, కొత్తనాటకాలు, కొత్త వేషాలు, ఎన్నో నేర్చారుటండి,” అన్నాడు.\n\"ఇంకనేం? అటైతే నాటకాలు, వేషాలు తప్పకుండా వేయిద్దాం. మరైతే ఈసంగతి వాళ్లకు చెప్పేవా?” అని తిరిగి ప్రశ్నించారు రాజుగారు.\n\"ఏ సంగతి బాబయ్యా?\" అన్నాడు పేరన్న, మళ్ళీ వెళ్ళిరావాలె కామాలు దేముడా అని అనుకొంటూ.\n\"వాళ్లు యీ ప్రాంతం విడిచి వెళ్లే లోపుగా మన దర్శనం చేసి, దివాణంలో\nతమ విద్య ప్రదర్శించ వలసి వుంటుందన్న సంగతోయ్” అన్నారు రాజుగారు.\n\"తమశెలవు అవందే ఎలా చెప్పటం ప్రభూ?” అన్నాడు పేరన్న.\n\" మించిపోయింది లేదులే. ఇప్పుడైనా పోయి చెప్పిరావచ్చు\" అన్నారు రాజుగారు.\nరాజుగారు తనని మళ్లీ చెఱువుగట్టుకి పంపిస్తున్నారనటంతోనే పేరన్నకి ప్రాణం విసిగిపోయింది. \"ఇదేమిటి ఈరోజున రాజుగారు ఇలా వేపుకొని తింటున్నారు? ఇదివరకు ఎన్నడూ నాకు ఇలాంటి తికమకలు లేవే. విసనకఱ్ఱ పుచ్చుకొని విసరటం, పక్కలు వెయ్యటం, బట్టలు\nఉతికి ఆరవేసి మడతలు పెట్టటం, ఇలాంటి పనులెన్నో చేస్తున్నానుగాని ఎన్నడూ ఇంత శ్రమ పడలేదు. ఒక్కపనికి ఇన్ని మాట్లు తిప్పడమా?\" అనిపించింది పేరన్నకి.\nమరో రెండు నిముషాలకి మంత్రి అక్ష డకువచ్చాడు. రాజుగారు మంత్రికి చెఱువు గట్టుమీద ఉన్న జనం గుంపు చూపించి, సంగతేమిటో కనుక్కురమ్మని పంవేరు.\nమరికాసేపటికి మంత్రి చెఱువుగట్టు నుంచితిరిగివచ్చి, \"ప్రభూ, కూచిపూడి నుంచిభాగవతులు వచ్చారు. వారుచెపుతూ వున్న హాస్యపుమాటలు వింటూ జనంఅంతా పోగయారు. ప్రభూ, ఈ భాగవతులు మన గ్రామంలో పదిరోజులవరకూ ఉంటారుట. ఎన్నో క్రొత్త క్రొత్త వేషాలూ నాటకాలు నేర్చేమన్నారు. 'మా ప్రభువులు రేపు వేటకు వెళ్ల నిశ్చయించారు. రెండు మూడు రోజులలో తిరిగి వస్తారు. అప్పుడు మీరు వచ్చి ప్రభువుల దర్శనం చేసుకొండి ' అని\nభాగవతులతో చెప్పి వచ్చాను. వీలునుబట్టి ప్రభువులు వారి ప్రదర్శనాలు చిత్తగించ వచ్చును” అని రాజుగారికి మనవిచేశాడు.\nరాజుగారు మంత్రికి సెలవిచ్చి పంపి, \"పేరన్నా, చూశావా? సంగతి ఏమిటో కనుక్కుని రమ్మనేసరికి మంత్రివెళ్లి ఒక్కమాటుగా ఎన్ని వివరాలు కనుక్కు వచ్చాడో. ఇన్ని వివరాలు కనుక్కోవాలనే మాటే అసలు నీకు తోచలేదు. నేను అస్త మానం అడుగుతూ ఉండడం, నువ్వు వెళ్లి వస్తూ ఉండడం జరిగింది. తెలుసు కోవలసిన సంగతులన్నీ తెలుసుకోవటమే గాకుండా, మంత్రి వాళ్లని ఆహ్వానించాడు కూడా. ఆహ్వానించాడేకాని, 'మీరు నాట కాలు వేద్దురుగాని. రాజుగారు చూస్తారు’ అని వాళ్లకి ఏవిధమైన మాటా ఇవ్వలేదు. నీకూ మంత్రికీ గల తేడా ఇప్పుడైనా తెలిసిందా?” అని అడిగారు రాజుగారు.\nమడేలు తన అజ్ఞానానికి సిగ్గుపడ్డాడు.",
            "book_page_end": 34
        },
        {
            "title": "నియమాల నీలకంఠయ్య",
            "book_page_start": 35,
            "pdf_page_start": 35,
            "pdf_page_end": 40,
            "author": "సి. పద్మనాభం, ఆర్కోణం.",
            "genre": "హాస్యం/వ్యంగ్య కథ",
            "moral": "నియమాలు మంచివే అయినప్పటికీ, వాటిని సందర్భోచితంగా, వాటి వెనుక ఉన్న ఉద్దేశ్యాన్ని అర్థం చేసుకుని పాటించాలి. మూర్ఖంగా వ్యవహరించడం అనర్థాలకు దారి తీస్తుంది.",
            "keywords": [
                "నీలకంఠయ్య",
                "సోమప్పశాస్త్రి",
                "వియ్యమ్మ",
                "నియమాలు",
                "మూర్ఖత్వం",
                "భోజన నియమాలు",
                "ములక్కాడ"
            ],
            "characters": [
                "కోటప్పశాస్త్రి",
                "కావమ్మ",
                "సోమప్పశాస్త్రి",
                "వియ్యమ్మ (కోడలు)",
                "నీలకంఠయ్య (అతిథి)"
            ],
            "locations": [
                "కోటపల్లి",
                "నీలపల్లి"
            ],
            "content": "కోటపల్లి అనే గ్రామంలో కోటప్పశాస్త్రి అనే బ్రాహ్మణుడు ఉండేవాడు. ఆయన నిరతాన్నప్రదాత అని పేరుసంపాదించాడు. ఈ కీర్తికంతకూ కారణం ఆయన భార్య కావమ్మగారే. ఆమె కాశీ అన్నపూర్ణలాగానే నసుగూ లేకుండా ఎంతమంది కైనా వండి వడ్డించేది. ఆ దంపతులకు సోమప్పశాస్త్రి అనే కుమారుడున్నాడు. సోమప్పకు వియ్యమ్మ అనే అమ్మాయిని తెచ్చి పెళ్ళిచేశారు.\nకోడలు కాపరానికి వచ్చిన కొత్తలోనే కావమ్మగారు తమ్ముని ఇంట బారసాల కని పుట్టింటికి వెళ్ళవలసొచ్చింది. వెళ్ళ బోయేముందు ఆమె కోడలితో, \"ఇంటికి వచ్చిన అతిధులకు శ్రద్ధగా వడ్డించాలి సుమా. వడ్డన ఐన తరవాత ఏమి కావల సినా వాళ్లే అడుగుతారని ఊరుకోకూడదు. వడ్డించిన పదార్థాలలో ఏ పదార్థాన్ని వాళ్లు\nఇష్టంగా తింటున్నారో కనిపెట్టి ఆ పదార్థం రెండు మూడుమాట్లు తెచ్చి వడ్డించాలి. మొగమోటంవల్ల వాళ్లు ‘వొద్దంటారు. వొద్దన్నారుకదా అని చక్కా పోకూడదు\" అని చెప్పి మరీ వెళ్లింది.\nకోటప్పశాస్త్రి కావమ్మగారూ ఊరికి వెళ్లిన మర్నాడే, వారి యింటికి నీలపల్లి నుంచి నీలకంఠయ్యగారు వచ్చి, అరుగు మీద జంధ్యాలు వడుకుతూ కూచున్న సోమప్పశాస్త్రిని చూసి, \" అబ్బాయ్, నాకు ఈ రోజున భోజనం ఎక్కడ కుదురుతుంది. అని గ్రామంలో వాకబుచేస్తే, వాళ్ళు ఈ ఇల్లు చూపెట్టేరు\" అన్నాడు.\nసోమప్ప లేచి, \"దయచెయ్యండి. వంట ఆలస్యంలేదు” అంటూ నూతివద్దకు తీసుకువెళ్లేడు. నీలకంఠయ్య స్నానంచేసి, తడిగుడ్డ పిడిచి కట్టుకుని, విస్తరిముందు పీటమీద కూర్చుని, మొహంనిండా,\nతొమ్ముమీదా, బుజాల మీదా విభూతి పెండెకట్లు దిట్టంగా పెట్టి, \"అమ్మాయ్, ఇంక వడ్డించవచ్చు\" అన్నాడు.\nఆనాడు వియ్యమ్మ కందాబచ్చలివేసి కూర వండింది. లంక గుమ్మడికాయ, ఎర్రదుంపలు, వంకాయ, ములక్కాడలూ వేసి పులుసు కాచింది. కొబ్బరి కాయ పచ్చడి చేసింది. వడ్డన పూర్తి అయి నెయ్యి అభిగరించాక, నీలకంఠయ్య పరిషంపట్టి కూర కలుపుకొన్నాడు. వియ్యమ్మ నెయ్యి వడ్డించి, అత్తగారు చెప్పినప్రకారం ఆయన ఏయే పదార్థాలు ఇష్టంగా తింటు న్నాడో జాగ్రత్తగా కనిపెడుతూ నిలబడింది.\nనీలకంఠయ్యకు రెండు నియమాలు ఉన్నాయి: భోజనం చేస్తూన్నంతసేపూ మాట్లాడకపోవటం. రెండోది విస్తట్లో వడ్డిం చిన ఏ పదార్థమూ పారెయ్యకుండా తినె య్యటం. ఈ రెండు నియమాలూకూడా చాలా మంచివే. భోజనం చేసినంతసేపూ మాట్లాడకుండా, మ రోధ్యాస లేకుండా తినటం ఆరోగ్యకరమని వైద్యశాస్త్రంలో చెప్పివున్నారు. అలాగాక తిండితింటూ వున్నంత సేపూ వటవటమంటూ వాగు తోంటే, పలకమారటం, ఎక్కిళ్లురావటం మొదలైన ప్రమాదాలు కలగవచ్చు.\nఇంక విస్తట్లో వేసినది పారెయ్యకుండా తినటమనేది కూడా మంచి నియమమే. కొందరి విస్తళ్ళలో, తిన్న పదార్థాలకన్న పారవేసే పదార్థాలే ఎక్కువ. కావలసినంతే వేయించుకు తినటం మంచిదంటే ఎవరు కాదనగలరు? ఈ రెండు నియమాలనూ తండ్రి చెప్పినప్రకారం నీలకంఠయ్య పాటించుతూ వచ్చాడే గాని, అవి ఎందుకోసం ఏర్పరచారో అతడెన్నడూ ఆలోచించలేదు. భోజన సమయంలో తండ్రి మాట్లాడకూడదన్నాడు గనక, పరిషం చేసినది మొదలు ఉత్తరాపోశన\nపట్టేవరకూ మౌనంగానే ఉండేవాడు. విస్తట్లో వడ్డించినదేదీ పారవెయ్యకూడ దన్నాడు కాబట్టి పదార్థాలలో పొరపాటున వచ్చిన మసిబొగ్గులు, బెడ్డలు, చిళ్ళ పెంకులు అవ్వీ ఏరి పారెయ్యవలసినవి కూడా మింగేసేవాడు. అతని మూర్ఖత్వం చూసి అతని భార్య ముందుగానే బొగ్గులూ, రాళ్ళూ మొదలైన వేమీ రాకుండా తీసేసి మరీ వడ్డించేది. - అంతేకాదు, కూరలలో పోపుకని వేసిన మిరపకాయ ముక్కలు ఏరేసి మరీ వేసేది. ములక్కాడల్లాంటివి పడితే, గుంజుమాత్రం తిని పెచ్చులు పారెయ్యక వాటినికూడా మింగడం మొద లెడతాడు గనక, కాడలు ఆపళంగా వేసేదే కాదు. ఆ కాడలలోని గుంజుమాత్రం గోటితో గీరి వడ్డించేది. ఈవిధంగా ఆమె తన తెలివితేటలవల్ల భోజనంలో అతనికే ఇబ్బందీ రాకుండా చూసుకునేది.\nఎల్లకాలం ఇంట్లో కూర్చుంటే కుదురు తుందామగవాడికి ? పొరుగూరు పోవలసిన పని తగిలింది నీలకంఠయ్యకు. అందుకనే ఆయన కోటిపల్లి వచ్చి; సోమప్ప యింట భోజనానికి దిగుత, భోజనం మొదలు పెట్టక ముందే అతగాడు వియ్యమ్మ తో,\n'అమ్మాయ్, నాకు ఇలాంటి నియమాలు ఉన్నాయి సుమా' అని చెప్పేస్తే ఇబ్బంది లేకనేపోను. కాని నీలకంఠయ్య ఆపాటి తెలివైనవాడౌతేగా? నీలకంఠయ్య సంగతి గాని అతని నియమాల మూర్ఖత్వంగాని తెలియని వియ్యమ్మ, కూర వడ్డనచేసి చూస్తో నిలబడింది. నీలకంఠయ్య నోరెత్త కుండా ఎలాగో అతి కష్టంమీద బచ్చలి కాడల పిప్పీ, మిరపకాయ ముక్కలూ మింగేశాడేకాని నియమం మాత్రం వదు లుకోలేదు.\nనీలకంఠయ్య మూర్ఖత్వానికి ఇప్పుడు వియ్యమ్మ అమాయకత్వం తోడైంది. అత\nగాడు బచ్చలికాడల్ని పిప్పికూడా వది లెయ్యకుండా నమిలి మింగటం చూచి, అతనికి బచ్చలి కాడలంటే మహాయిష్టం అనుకుంది. గబగబా వెళ్ళి కూరలో ఎక్క డెక్కడ ఉన్న కాడలూ ఏరితెచ్చి. నీలకం తయ్యను అడక్కుండానే అతని విస్తట్లో పడేసింది !\nఅతడు నిర్ఘాంతపోయాడు. ఆమె అదంతా మొగమాటమే అనుకుని, 'ఫరవా లేదు కొంచెమేగా వేశాను? తినండి' అంది ! బాధ పడుతూ దిక్కులు చూస్తూ కాడ తర్వాత కాడ తీసుకుని సమూలంగా తినేశాడు నీలకంఠయ్య,\nరెండవమాటు వేసిన కాడలు కూడా అతడు తినెయ్యటం చూసి, వియ్యమ్మ మళ్లీ పళ్లెంవద్దకు వెళ్లింది! అది గ్రహించి నీలకంఠయ్య హడలిపోయి, ఆమె విస్తరి దగ్గరకు రాకపూర్వమే, చేతులూ తలా విస్తరికి అడ్డం పెట్టి 'వొద్దు' అని తెలపటానికి తల ఊపుతూ ఐదు నిముషాలు అట్టే ఉండిపోయాడు! అప్పు డనుకున్నదామె తన మనస్సులో — నిజంగా అతను మొహ మాటపడటం లేదు అని.\nబచ్చలికాడల పిప్పి మింగినప్పుడల్లా గొంతుక దిగక నీలకంఠయ్య నీళ్లు తాగవల సొచ్చేది. దాంతో కడుపు బరువెక్కి పోయింది. అందుచేత మొదట వడ్డించిన అన్నమే ఇంకాఉంది. పులుసుముక్కలూ, కొబ్బరి పచ్చడీ 'మా మాట ఏమిటి?' అంటూ అతణ్ణి పలకరించాయి.\nముక్కలు ఉత్తివి తినేసి, ఆ పచ్చడితో కొంతా, మజ్జిగతో కొంతా ఆ అన్నం తినేసి నియమం చెడకుండా లేచిపోదామని నిశ్చయించుకున్నాడు. కాని, అంతలోనే పులుసుముక్కలలో మూడు ములగ కాడలు కనిపించాయి. పిప్పితో సహా ములక్కాడ ముక్కలు మూడూ తినేశాడు.\nతరువాత పచ్చడి కలుపుదామని అన్నం ముందుకు తీసుకునేటప్పటికి, వియ్యమ్మ పులుసు రాచ్చిప్పా, గరిటా పట్టుకు చక్రా వచ్చంది. మూడు గరిటెల పులుసు వడ్డించి, 'ఇంకొక్క గరిటెడు !' అంది. విస్తట్లోపడ్డ మూడు పుంజీల ములగ కాడలూ చూసేటప్పటికి, నీలకంఠయ్యకు కళ్ళమ్మట నీళ్లు గిర్రున తిరిగినై. ఏమి చేయటానికీ తోచక ఎడంచేత్తో దబదబా నెత్తి బాదుకోడం మొదలెట్టేడు. అంత వరకూ తలయెత్తకుండా భోజనం చేస్తూన్న సోమప్ప నీలకంఠంకేసి చూసి నీరై పోయాడు.\n'ఏమిటి బాబూ?' అని అడిగిచూశాడు కాని సమాధానం లేదు. ఏమీ అర్థంకాక సోమప్ప వియ్యమువంక చూశాడు.\nఆమెకుమాత్రం ఏం తెలుసు? 'ముల క్కాడలు ఇష్టంగా తింటున్నారుకదా అని మిగల్చకుండా ఉన్న కాడలన్నీ వేసేశాను' అంది వియ్యమ్మ. ' వేస్తేం? ఇష్టముంటే తినవొచ్చు. లేకపోతే పారెయ్య వచ్చు. ఈ మాత్రందానికి నెత్తి బాదుకు కళ్ళ నీళ్లు పెట్టుకోడం ఎందుకూ?' అని అనిపించింది సోమప్పకి.\n'బాబూ అక్కర లేకపోతే వదిలి పెట్టేసెయ్యండి. దానికేం?' అన్నాడు.\nనీలకంఠయ్య సోమప్పకేసి తీక్షణంగా చూశాడు, ఇలా ఎందుకు చూస్తున్నాడో తెలియలేదు సోమప్పళి. ఎందుకైనా మంచి దని భార్యతో, ' వారిని అడగకుండా ఇంక ఏమీ వెయ్యకు. కావాలన్నదే తీసుకువచ్చి వడ్డించు' అన్నాడు.\nనీలకంఠయ్య ఒక్కొక్క ములగకాడే నమిలి మింగేటప్పటికి చాలాసేపు పట్టింది.\n'ఈయన పిప్పికూడా మింగేస్తున్నా డేమిటి?' అని సోమప్ప ఆశ్చర్య పోయాడు గాని, ఏమంటే ఏం వస్తుందో\nఅని ఊరుకున్నాడు. తర్వాత పచ్చడి అన్నం కలుపుకొని తిని, మిగత అన్నం తీసుకున్నాడు. 'మజ్జిగ పొయ్యమ న్నారా?' అని అడిగి, ఆయన 'పొయ్యండి అని సౌజ్ఞ చేశాకనే, వియ్యమ్మ మజ్జిగ వడ్డించింది. నీలకంఠయ్య పొట్ట నీటితో నిండి ఉండటంచేత, ఆ మజ్జిగా అన్నం బలవంతంగానే మింగవలసి వచ్చింది. ఎలాగో ఆఖరిముద్ద కూడా మింగేసి, లేచి వెళ్ళి పెరట్లో చెయ్యి కడుక్కున్నాడు. కాని ఆపోవని భోజనం అవటంచేత, అతడు తిన్నదంతా, బచ్చలిపిప్పీ, మిరపకాయలూ సహా వెళ్లిపోయింది.\nనీలకంఠయ్య ఆ దంపతులను తిడుతూ లోపలికి వచ్చి, 'ఇంక మీ గడప ఎన్నడూ తొక్కను!' అన్నాడు.\n'బాబూ, మావల్ల జరిగిన అపరాధం ఏమిటి?... మీరు పిప్పిసహా తినేశారు ఎందుచేత ?... ఎ న్నివిధాలుగా బ్రతి మాలినా బదులు దయచేశారు కాదేమి?' అని సోమప్ప వినయంగా అడిగేడు.\nనీలకంఠయ్య అగ్గి అయిపోయి, 'పిప్పి, కదా అని బెదిరి, నియమం చెడగొట్టు కుంటానా? పిప్పికాదు పిడక వడ్డించినా సరే తినేస్తాను, నా నియమం ఏమను కున్నావో! పైగా బ్రతిమాలినా సమాధానం చెప్పేనుకాదని అంటున్నావా? నువ్వు బ్రతిమాలటం కాదు, అరిచి చచ్చినా సమాధానం చెప్పను! భోజనకాలంలో మాట్లాడి నా నియమంచెడగొట్టుకుంటానా?” అంటూ గుమ్మం డిగి వెళ్ళిపోయాడు.\nకోపధోరణిలో నీలకంఠయ్య అన్న ఈ మాటలవల్ల ఆయనకు భోజన సమయ మందు రెండు నియమాలు ఉన్నట్టూ, వాటిని తనభార్య గ్రహించలేకపోయినట్టూ సోమప్పకు వెంటనే అర్థమైంది. కాని, నీలకంఠయ్య అనవసరంగా భాధపడి నందుకు అతను చాలా విచారించాడు.",
            "book_page_end": 40
        },
        {
            "title": "బ్రతుకనేర్చిన వాడు",
            "book_page_start": 41,
            "pdf_page_start": 41,
            "pdf_page_end": 43,
            "author": "వంకదారు సాత్యకిరావు, దోనపాడు",
            "genre": "నీతి కథ/హాస్యం",
            "moral": "తెలివి, చమత్కారం ఉంటే దరిద్రంలో కూడా సంతోషంగా ఉండి, జీవితంలో ఉన్నత స్థానానికి చేరుకోవచ్చు.",
            "keywords": [
                "మోహన్",
                "ఫాదుషా",
                "శాసనం",
                "ఉపాయశాలి",
                "మంత్రి",
                "మహమ్మారి",
                "తెలివి"
            ],
            "characters": [
                "మోహన్",
                "ఫాదుషా (రాజు)"
            ],
            "locations": [
                "నగరం",
                "దివాణం"
            ],
            "content": "ఒకానొకవూళ్లో మోహన్ అనే కుర్రవాడు ఉన్నాడు. వాడు కటికదరిద్రుడు. ఏపూట కాపూట తిండికి తడుముకోవలసి వచ్చేది. అంత దీనస్థితిలో ఉన్నప్పటికీ, మోహను ముఖాన విచారరేఖ అనేది ఎన్నడూ కనిపించలేదు. వాడు నిత్య సంతోషి. తను ఎప్పుడూ చిద్విలాసంగా ఉండటమేగాక దగ్గర ఉండేవాళ్లను హాస్యపుమాటలతో పకపకా నవ్వించేవాడు.\nఎన్నాళ్ళకూ ఉన్నవూళ్ళో గడవకపోయే సరికి, మోహను, తనకాళ్లు ఎక్కడికితీసుక పోతే అక్కడికి పోదామని నిశ్చయించు కుని బయల్దేరాడు. పోయి పోయి కొన్నా ళ్ళకు ఒక నగరం చేరుకొన్నాడు. దానిని మహాదాత ఐన ఒక ఫాదుషా పరిపాలిస్తు న్నాడు. ఆ ఫాదుషా ఒక చిత్రమైన శాసనం చేసివున్నాడు: 'మా రాజ్యంలో అనాధుడు ఎవడైనా చచ్చిపోయినట్టయితే, వాని నిమిత్తం అయ్యే ఖర్చులకోసం దివాణపు ఖజానాలోనించి యాభై రూపాయిలు ఇస్తాము \" అని.\nఈ శాసనం చూచి సంతోషం తో మోహను ఎగిరి గంతువేశాడు. వెంటనే ఫాదుషావద్దకు పోయి, వినయ విధేయతలు నటిస్తూ, తన కష్ట సుఖాలన్నీ పూసగుచ్చి నట్టువలపోసుకొన్నాడు. చెప్పిందంతా విని ఫాదుషా \" ఓయి అబ్బాయీ ! — మా శాసనం కేవలమూ చచ్చిపోయినవాళ్ళ కోసమే గాని, బ్రతికున్నవాళ్ళను ఉద్దేశించి ఏర్పరచిందికాదు. బ్రతికున్న వాళ్ళకేం, ఏ కష్టపడి ఐనా సంపాదించుకుంటారు. మరి దిక్కూ మొక్కూలేని అనాధులు తరిం చటం ఎలాగా ? అందుకనే వాళ్ళను ఉద్ధ రించటానికని ఈ శాసనం సృష్టించాము. కనుక నీవు వెళ్ళిపో, నీకు ఒక్క రాగి కానీకూడా ఇచ్చేదిలేదు” అని చెప్పాడు.\nఅప్పుడు మోహను \"ప్రభూ !— ఏలిన వారు నన్నేదో బ్రతికున్నవాడిగా లెక్క వేసు కుంటున్నారు కాబోలు. ఈ కాటకాలతోటీ, రేషను తిండితోటి సగము చచ్చేవున్నాను. కొద్దిరోజుల్లో పూర్తిగానే చచ్చిపోవచ్చు, ఆ కాస్త మాటా తమ చెవిని బడటానికి * ఎంతో కాలం పట్టదుకూడాను ” అన్నాడు.\n\"సరే, చచ్చీపొవోయి తరువాత సంగతి మేము చూసుకుంటాములే” అన్నాడు ఫాదుషా.\nఅందుకు మోహను \" అయ్యో దేవరా!- అంత తేలికగా సెలవిస్తున్నారేమిటి ? ఒక వేళ నేనుపూర్తిగా చచ్చిపోయాననుకోండి.\nఅప్పుడు తమ శాసనంప్రకారం నానిమిత్తం యాభై రూపాయిలూ ఇవ్వక తప్పదుకదా! అందులో సగం పైకం — అంటే ఒక్క పాతిక రూపాయిలు ఇప్పుడు నాకు దయ చేస్తిరంటే నేను తమ రాజ్యం విడిచి మరొకచోటికి వెళ్ళిపోతాను. ఇలాచేయటం వల్ల తక్కిన పాతిక రూపాయిలూ తమ ఖజానాలోనే ఉండిపోతాయి. అదంతా తమకు ఆదా అన్నమాటేకద !” అని ఫాదుషాకు నచ్చ చెప్పాడు.\nఈమాటలు ఫాదుషాకు బాగా నచ్చినై. ఇంతటితో వీడిపీడ వదలిపోతుంది, పాతిక రూపాయలు మిగులుతైకదా అని తక్షణమే ఖజానాలోనించి సొమ్ము తెప్పించి ఇచ్చాడు. ఇది చేతపుచ్చుకొని, మోహను మరొకవూరు పోక నగరులోనే వుంటూ, ఆ డబ్బుతో కాలక్షేపంచేస్తూ వున్నాడు.\nఇంతలో తలవని తలంపుగా, ఆ పట్టణ మంతటా మహమ్మారి వ్యాపించి, రెండు రోజులలో సగం మందిని తుడిచిపెట్టి వేసింది. అందుచేత ఊరు ఖాళీ చేసి పోయి ఎక్కడైనా ప్రాణం రక్షించుకోమంటూ ప్రజలకు ఫాదుషా ఉత్తరువు చేశాడు. అప్పుడు మోహను తిరుగా ఫాదుషావద్దకు\nవెళ్ళి, \"మహాప్రభూ ! — ఇదివరకే నేను చచ్చిపోవలసింది. కాని తమరు కరు ణించి అప్పుడు నన్ను కాపాడినారు. తీరా బయల్దేరి పోదాము అనుకొనేసరికి ఇప్పుడు మరొక చావువచ్చి పడింది. చూడగా ఈసారి మరణం తప్పేటట్టు లేదే ఎలాగా అని యోచిస్తున్నాను\" అని చెప్పి ఊరుకున్నాడు.\n\"అబ్బాయీ ! - ఏమిటి యింకా ఆలోచిస్తూ కూర్చున్నావు? ఆలస్యం చేయకు, ఊరు వదలి వెళ్ళిపో. ప్రాణం రక్షించుకో ” అంటూ ఫాదుషా వాడిని వేగిర పెట్టాడు.\n\"ప్రభూ ! — ఇంతకుముందు తమ రిప్పించిన పాతిక రూపాయిలూ కర్చయి పోయినై. కదలిపోదామంటే ఆస్కారం కనబడదు. అవతల చూడబోతే మహమ్మారి ముంచుకు వస్తూన్నదాయె. విక్షణమందు ఎవరిని కబళిం చుకుపోతుందో తెలియదు. ఈసారి నేను చావటమే తప్పనిసరి ఐతే ఏలినవారి ఖజానాలో మళ్లీ యాభై రూపా యలు ఖాళీ ఐపోతయ్యే. పాపం ఇదివరకే నాకు పాతిక రూపాయలు ఇచ్చివున్నారు. అదీ ఇదీ చేర్చి ఇప్పుడు మొత్తం నా\nనిమిత్తమై ముప్పాతిక రూపాయలు వెచ్చించినట్టవుతుందే. కనుక, దేవరకు ఈ ఖర్చు ఎలా తప్పుతుందా అని యోచి స్తున్నాను...\" అన్నాడు.\nఅప్పుడు ఫాదుషా వానిని మెచ్చు కుంటూ \" అబ్బాయీ, మోహన్!-నీవు చూపులకు చిన్నవాడివేగాని, బలే ఉపాయ శాలివి. నీ తెలివితేటలకు మేము సంతో షించాం. నీవు మా సంస్థానంలో ఒక మంత్రిగా ఉండిపోవలసింది అన్నాడు. ఆనాటినించి మోహను మంత్రిగా ఉంటూ తన హయాములో, బతికున్నవాళ్ళకే బాగా ఉపకారం జరిగేటట్టు ఏర్పాట్లు చేశాడు.",
            "book_page_end": 43
        },
        {
            "title": "కప్పల పెళ్ళి",
            "book_page_start": 44,
            "pdf_page_start": 44,
            "pdf_page_end": 48,
            "author": "పాలంకి వెంకటరామచంద్రమూర్తి, మదరాసు",
            "genre": "పౌరాణిక కథ",
            "moral": "మోక్షాన్ని పొందడానికి జీవిత ధర్మాలు (గృహస్థాశ్రమం) నిర్లక్ష్యం చేయకూడదు. అయినప్పటికీ, భగవంతుని సాన్నిధ్యం లభిస్తే మోక్షం దొరుకుతుంది.",
            "keywords": [
                "అయుతుడు",
                "అగస్త్యుడు",
                "మోక్షం",
                "శాపం",
                "కప్ప",
                "ఇంద్రుడు",
                "కామధేనువు",
                "పాండురంగ స్వామి"
            ],
            "characters": [
                "ప్రయతుడు (ఋషి)",
                "అయుతుడు",
                "నియుతుడు",
                "అగస్త్య మహర్షి",
                "ఇంద్రుడు",
                "కామధేనువు",
                "ముని (పుట్టలోని)",
                "రాజకుమార్తె"
            ],
            "locations": [
                "సత్యలోకం",
                "అగస్త్య ఆశ్రమం",
                "హిమవత్పర్వతాలు",
                "పాండురంగ స్వామి సన్నిధి"
            ],
            "content": "ప్రయతుడనే ఋషికి అయుతుడూ, నియుతుడూ అని ఇద్దరు కొడుకులు. వాళ్లు అగస్త్యమహామునికి ప్రియశిష్యులయి విద్యలన్నీ నేర్చారు. వాళ్లంటే ఎక్కువ ప్రేమా, అభిమానం ఉండటంచేత ఆ అన్నదమ్ము లిద్దరికీ పెళ్ళిళ్లుకూడా చేసి పంపుదామని తోచింది అగస్త్యమహర్షికి. తగ్గ పిల్ల లెక్కడున్నారా అని దివ్యదృష్టితో చూసేటప్పటికి, బ్రహ్మదేవునివద్ద చక్కని చుక్క లిద్దరు కనపడ్డారు. అగస్త్యుడు తక్షణమే క మండలం పుచ్చుకొని బ్రహ్మ దేవుడుండే సత్యలోకానికి వెళ్లి బ్రహ్మతో తను వచ్చిన పని చెప్పాడు. బ్రహ్మదేవుడు సంతోషంతో గాయత్రీ, సావిత్రీ అనే ఆ పిల్ల ల్నిద్దర్నీ అగస్త్యులవారికి సమర్పించాడు. తను వచ్చినపని ఇట్టే ఐనందుకు ముని సంతోషించి ఆ పిల్లల్ని వెంటబెట్టుకుని తన ఆశ్రమానికి వచ్చేశాడు.\nవచ్చి ప్రియశిష్యు లిద్దరినీ పిలిచి, \"అబ్బాయ్, అయుతా, ఈ గాయత్రిని నువ్వు పెళ్లిచేసుకో. సావిత్రిని నీ తమ్ముడు వివాహం చేసుకుంటాడు” అన్నాడు. చిన్న వాడు నియుతుడు పెళ్ళి అంటే సంబర పడ్డాడు గాని ఆయుతుడు, \"నాకు పెళ్ళీ వొద్దు, పేరంటం వొద్దు\" అనేశాడు.\n\"నేనుసత్యలోకందాకా వెళ్లి పిల్లని తెస్తే పెళ్ళి వొద్దంటావేమిటిరా అభాగ్యుడా!” అని కళ్లెర్రచేశాడు అగస్త్యమహర్షి.\nకాని, అయుతుడు ఏమీ భయపడలేదు.\n\"గురువరా - పెళ్లి చేసుకుంటే సంసార భారం నెత్తినపడుతుంది. ఈ జంజాటంలో కొట్టుకుంటూవుంటే ఇంక మోక్షం సంపా దించటం ఎలా?” అని అడిగేడు.\nఅగస్త్యుడు, \"అప్పుడే మోక్షంమాట ఎత్తు కున్నావా, పిచ్చివాడా? చిన్నప్పుడు చదువు కోవాలి. చదువు పూర్తి అయాక పెళ్లి చేసు కొని, ధర్మంగా కాలక్షేపంచేస్తూ ఇంటికి వచ్చిన అతిధులనూ, అభ్యాగతులనూ సత్కరించాలి. పిల్లల్ని కని, వంశం అభి వృద్ధిలోకి తెచ్చి, పితృదేవతల ఋణాన్ని తీర్చుకోవాలి. మోక్షమనేది వానప్రస్థా శ్రమంలో తలపెట్టవలసిన మాట. బ్రహ్మ చర్యం, గృహస్థాశ్రమం అయాక ముసిలి తనం వచ్చినప్పుడు నువ్వు చెప్పిన సంసా రపు జంజాటం అంతా వదిలించుకుని, నువ్వూ నీ భార్యా అడవికిపోయి 'కృష్ణా, రామా ' అనుకుంటూ మోక్షంకోసం ప్రయ త్నిద్దురు గానిలే. ఇప్పుడు నే చెప్పినట్లు పెళ్లి చేసుకో” అన్నాడు. అయుతుడు ఈ బోధ చెవిని పెట్టలేదు.\nఅయుతుడిమీద అగస్త్యుడికి కోపం వచ్చేసింది. కాని కాస్త తమాయించాడు. తనమాట వినలేదు గనక అయుతుణ్ణి ఆశ్రమంలోంచి వెళ్ళగొట్టేశాడు. బ్రహ్మవద్ద నుండి తెచ్చిన ఇద్దరు కన్యలనూ నియుతు డికే ఇచ్చి పెళ్లి చేసేశాడు.\nఅయుతుడు గురువుగారి ఆశ్రమాన్ని విడిచి హిమవత్పర్వతాలలోకి పోయి ఉగ్ర మైన తపస్సు చేయసాగాడు. కొద్ది కాలం లోనే, ఈ వార్త అన్ని లోకాలకూ తెలిసి పోయింది. అందరికన్నా ముందు ఇంద్రు డికి తెలిసింది. ఎవడు గట్టి తపస్సు చేస్తున్నాడన్నా ఇంద్రుడికి భయమే. ఏమంటే, ఆ తపస్సువల్ల వాళ్లు దేవుణ్ణి ప్రత్యక్షం చేసుకుని దేవేంద్రపదవి కావా లని కోరుకుంటారేమోనని. అయుతుడి తపస్సు మాట విన్నప్పుడు కూడా ఇంద్రుడి కిదే భయం పట్టుకుంది. అందుచేత ఒక బ్రాహ్మణవేషం వేసుకుని శిష్యుల వేషంతో తనకూడా కొందరు దేవతల్ని వెంటబెట్టు కుని ఆయుతునివద్దకు వచ్చాడు. తన\nవద్దనుండే కామధేనువుని ఒక సామాన్యపు ఆవుగా మార్చి, దానిని ఒక శిష్యుడిచేత తోలించుకు వచ్చాడు.\nశిష్యులతో వచ్చిన ఆ మాయబ్రాహ్మ ణుడికి ఆతిధ్య మివ్వటానికి ఆయుతుడు పళ్ళూ, దుంపలూ మొదలైనవన్నీ తెచ్చి, శ్రమపడి స్వయంగా వడ్డించాడు. కపట బ్రాహ్మడు, \"ఏం నాయనా, నువ్వే అంతపనీ చేస్తున్నావు. నీ భార్యలేదా?” అని అడిగేడు.\nఅయుతుడు, \"నేను పెళ్ళి చేసుకో లేదు. తపస్సుచేసి త్వరగా మోక్షం సంపా దిద్దామని పెళ్లి మానేశాను\" అన్నాడు.\nఅప్పుడు ఆ వృద్ధ బ్రాహ్మణుడు, \" అబ్బే, పొరపాటు చేశావు. పెళ్లి చేసుకుని సంసార సౌఖ్యా లనుభవించి ముసిలివాడి వయాక మోక్షంకోసం ప్రయత్నించాలి గాని ఇప్పు డేమిటి? ఇలా ఇబ్బందిపడక మంచి పిల్లని చూసి పెళ్ళి చేసుకో” అని సలహా ఇచ్చాడు. 'మీ కెందుకు నా గొడవ!” అంటూ నిరాకరించాడు, అయుతుడు.\nఇంద్రుడికి చాలా కోపం వచ్చింది. పోతూ పోతూ కామధేనువుని అక్కడ వదిలేసి, \"కామధేనూ, నువ్విక్కడనే ఉండి, ఎలాగైనా వీడికి తగినశాస్తి చేసిరా” అని దానితో రహస్యంగా చెప్పి శిష్యులతో కూడా వెళ్ళిపోయాడు.\nమర్నాడు ఆయుతుడు సమిధలకోసం తిరుగుతూవుంటే \" అంబా” అన్న అరుపు ఒకటి వినిపించింది. ఆ ధ్వని వచ్చిన చోటుకు వెళ్లి చూస్తే, తొలినాడు ఆ ముసిలి బ్రాహ్మనివెంట వచ్చిన ఆవే ఒకచోట పడి పోయి లేవలేకపోయింది. \"అయ్యో\" అని జాలిపడి అయుతుడు ఆ ఆవుకి పరిచర్య చేస్తూ వచ్చాడు. క్రమంగా అది కోలుకుని లేచి నడవసాగింది. దాని సంరక్షణతో సరి పోయేసరికి తపస్సుకి తీరుబడి లేక పోయింది అయుతుడికి,\nతపస్సు విఘ్నమై ఊరుకుంటే ఫరవా లేకపోను; ఆ ఆవుములాన్ని గొప్ప ఉప ద్రవమే వచ్చింది ఆయుతుడికి. ఆది కొన్నా ళ్ళకి చూడుకుని ఒక కోడెదూడని వేసింది. అతను పెట్టిన మేతవల్లా చేసిన సంరక్షణ వల్లా, ఆ ఆవూ దూడా కూడా కొద్దికాలంలో కొవ్వెక్కి బలిసి చుట్టుపట్ల ఉన్న మునుల ఆశ్రమాలను ధ్వంసం చెయ్యటం మొద లెటేయి. వాళ్ళంతా వచ్చి అయుతుడితో మొఱపెట్టేరు. అప్పుడు అయుతుడు బాగా ఆలోచించి ఆ ఆవునూ దూడనూ ఎవరూ లేని ఒక అడవికి లాక్కుపోబోయాడు.\nఉన్నట్టే ఉండి ఆ ఆవు ఒక్కమాటుగా ముందుకు ఉరికి రంకెవేసింది. ఆ దూకు డులో పలుపు చేతపట్టుకున్న ఆయుతుడు ఒక పుట్టమీద వెళ్ళి పడ్డాడు. దెబ్బతగిలిన అతడు పుట్టమీదనుంచి లేచి వళ్లు దులుపు కుంటూవుంటే పుట్టలోంచి ఎవరో, మనిషి గొంతుకతో : \" ఎవడవురా నువ్వు? నిశ్చ లంగా తపస్సు చేసుకుంటూన్న నామీదకు కప్పదూకినట్లు దూకితివే! బోతిరు కప్పవై పుట్టు\" అంటూ శపించాడు. అయుతుడు వణుకుతో ఆ ధ్వని వచ్చిన పుట్టకేసి చూడగా అందులో ఒక ముని ఉన్నాడు.\nఅయుతుడు ఆయన పాదాలమీద పడి, క్షమించుమని వేడుకున్నాడు. ఆ ముని సంగతి గ్రహించి, వాని పైన జాలికలిగి, ఇంద్రుడు చేసిన మోసమంతా అయుతు డికి విప్పి చెప్పాడు. \"అబ్బాయీ ! నా శాపానికి తిరుగులేదు. కనుక నువ్వు కప్పవై పుట్టవలసిందే. ఐతే, నీకు మోక్షం సిద్ధించటంకోసమని పాండ రంగ విఠల స్వామి సన్నిధిని ఉండే కోనేటిలో నిను కప్పగా పుట్టిస్తాను\" అన్నాడు ఆ ముని, ఆ ప్రకారం ఆయుతుడు ఆ కోనేటిలో కప్ప ఐపుడు. కామధేనువు ఇంద్రునివద్దకు పోయి జరిగిన సంగతంతా చెప్పేటప్పటికి,\n' మంచి శాస్త్రి ఐంది లే' అని దేవేంద్రుడు ఎంతో సంతోషించాడు.\nకాని ఇంద్రు డనుకున్నట్లు ఆయుతు నికి శాస్తి కానేలేదు. ఏమంటే, కప్ప అయి పుట్టినా, ' తన్నితే బూరెల బుట్టలో పడ్డట్టు' అయుతునకు కేవలమూ పాండురంగ స్వామి సాన్నిధ్యమే దొరికింది.\nఇలా ఉండగా ఒక రాజకుమార్తె చెలి కత్తెలతో పాండురంగస్వామి దర్శనంకోసం అక్కడికి వచ్చింది. స్వామి పాదాలవద్ద వున్న ఆ కప్పను చూడగానే వాళ్లు తాము వచ్చిన పని మరిచి ఆ కప్పను పట్టుకోవా లని సరదా పడ్డారు. కప్ప ఆ చెలికత్తెల నందరినీ తప్పించుకుని పారిపోవా లను కుంటూ, ఎదురుగుండా తనకోసం పొంచి వున్న ఆ రాజకుమార్తె చేతుల్లోకి వెళ్ళి చిక్కుకుంది. \" చూశారా, నే పట్టేశా” నంటూ ఆ రాజకుమార్తె చేతిలో కప్పను ఆడించటం మొదలెట్టింది. ఆ దగ్గిరలోనే\nఒక ముని తపస్సు చేసుకుంటూ వుండగా చిన్నతనంకొద్దీ ఆ కప్పను తీసుకెళ్లి ఆయన మీద పడేసింది రాజకుమార్తె. ఆయన ఉలిక్కిపడి లేచి, \"ఓసీ, వొళ్లు పొగరెక్కి నట్టుందేనీకు! నాతో వేళాకోళాలా! కప్పను నామీద వేశావు గనక నీవు కప్పవైపుట్టి నీ చేతిలో వున్న ఈ కప్పనే పెళ్లాడుతావులే, పో!' అని శపించాడు.\nఇంకేముంది, మునిశాపం తిరగదుగా ? ఆ రాజకుమార్తె కప్ప ఐ పుట్టింది! కప్ప రూపంలో ఉన్న ఆయుతుẾ పెళ్ళాడింది. ఆ కప్పదంపతులకు ఒక కొడుకుకూడా పుట్టేడు. వాడు మానవుని రూపంలోనే ఉండి, పాండురంగ భక్తు డయ్యాడు.\nఆ కుర్రవాని సుకృతంవల్ల పాండు రంగణి కోరుకోగా, అతని తలిదండ్రులకు మామూలురూపాలు వచ్చినై. స్వామి దయనుపొంది అందరూ మోక్షానికి అర్హు లైనారు. అయుతుని కోరిక నెరవేరింది.",
            "book_page_end": 48
        },
        {
            "title": "పెద్దపులికి చారలుంటే చిరుతపులికి చుక్కలున్నై?",
            "book_page_start": 49,
            "pdf_page_start": 49,
            "pdf_page_end": 50,
            "author": "బి. పద్మావతి, ప్రొద్దుటూరు.",
            "genre": "విజ్ఞానం/పురాణ కథ",
            "moral": "అహంకారం కూడదు. దైవ కార్యాలకు అపచారం చేస్తే శిక్ష తప్పదు, కానీ పశ్చాత్తాపం చెందితే క్షమించబడతారు.",
            "keywords": [
                "చిరుతపులి",
                "చుక్కలు",
                "పోలేరమ్మ",
                "నాగుపాము",
                "శాపం",
                "ప్రసాదం",
                "వేపచెట్టు",
                "దేవత"
            ],
            "characters": [
                "చిరుతపులి",
                "పోలేరమ్మ (దేవత)",
                "నాగుపాము"
            ],
            "locations": [
                "పులిపాడు గ్రామం",
                "వేపచెట్టు (గుడి)"
            ],
            "content": "పులిపాడు అనే గ్రామంలో బ్రహ్మాండమైన వేపచెట్టు ఒకటి ఉండేది. ఆ వేపచెట్టును పోలేరమ్మ దేవత ఆవహించివున్నదని అక్కడి ప్రజల నమ్మకం. అందుకోసం వాళ్లంతా ఆ చెట్టుకి చక్కా పసుపు పూసి, కుంకుమబొట్లు పెట్టి పూజలూ పురస్కా రాలు చేసి, ఏటా జాతరలు జరిపించి, భక్తిశ్రద్ధలతో ఆరాధించేవాళ్లు.\nఇలా ఆరాధించడంవల్ల చాలామందికి కోరుకున్న కోరికలు నెరవేరేవి. అందుకని వారికి దేవిపైన ఉండే విశ్వాసం మరీ ఎక్కువ కాజొచ్చింది. ఒక వేళ దేవి మహిమలను గురించి శంకించి, ఎవరైనా ఇష్టం వచ్చినట్టు దూషించినట్టతే వారికి వెంటనే కష్టాలూ నష్టాలూ ప్రత్యక్షంగా కనపడేవి. అటువంటప్పుడు ' తల్లీ! అప రాధం వచ్చింది క్షమించు 'మంటూ వాళ్లు చెంపలు వాయించుకోవలసివచ్చేది.\nఇలా ఉండగా ఒక రోజున చిరుత పులి ఒకటి ఆ ప్రాంతాలకు సంచారం వచ్చింది. (ఆ కాలంలో చిరుతపులి ఒంటిన మచ్చలేవీ లేకుండా సాపుగా వుండేది.)\nచిరుతపులి వచ్చివచ్చి పులిపాడులోని పోలేరమ్మ గుడి సమీపానికి చేరుకొనేసరి కల్లా గ్రామదేవతకు వైభవంగా జాతర చేసుకుని తిరిగి వస్తున్న జనమంతా దాని కళ్లబడ్డారు. \"సరి, ఈ జనమంతా విరగడై పోగానే నేను గుళ్లోకి వెళతాను. అక్కడ ఇవాళ మంచి మంచి ఉపారాలన్నీ దొరుకుతై. కడుపునిండా భోంచేయవచ్చు ” అని లొట్టలు వేసింది, ఆ చిరుతపులి.\nఅనుకున్నట్టుగానే చీకటిపడటం చూసి అది గుడిలోపలికి వెళ్లింది. \"ఏమిటో యమ్మ పోలేరమ్మా! వళ్లంతా బొట్లూ, చుట్టూ నూలుపోగు కట్లూ, పైగా పక్కన\nమెట్లు! ఓ హెూ ఇంతా చేసి అమ్మవారంటే ఈ చెట్టేనా !!” అంటూ విరగబడి నవ్వింది. నవ్వి నవ్వి, చెట్టు చుట్టూ ప్రదక్షిణం చేస్తూ క్రమంగా అమ్మవారి ముందున్న ప్రసాదాలు కాజేయటానికి ప్రారంభించింది.\nచిరుతపులి అంతతో ఆగలేదు. \"చిత్ర మైన దేవివే ! చుక్కలచీర కట్టుకున్నట్టు ఎంచక్కా ఉన్నావో !\" అంటూ వెటకారం చేసింది. ఈ మాటలు వినేసరికల్లా దేవి ఉగ్రురాలై ఆ గర్వించిన చిరుతపులికి బుద్ధి చెప్పాలని నిశ్చయించింది.\nచిరుతపులి కడుపునిండా ప్రసాదాలు భక్షించి ఆడవులలోకి మరలిపోతూవుండగా మధ్యదారిలో ఒక అందమైన నాగుపాము దానివేపు వచ్చింది. చిరుతపులి ఊరుకోక ' ఓహెూ నేస్తం ! నీవూ పోలేరమ్మలానే చుక్కలచీర కట్టుకున్నావే!\"\nహాసమాడింది. అనేసరికి ఆ నాగుపాము \"నాకే కాదు, నీకూవస్తుందుండు చుక్కల\nచీర!” అంటూ ఒక్క కాటు వేసింది. వెంటనే, తెల్లగా సఫేదులాగా వుండే చిరుతపులికి ఒళ్లంతా బొబ్బలు కనబడినై. ఇదేమిటొ చిత్రం అని చూడగా నాగు పాము మాయమై దానియెదుట పోలేరమ్మ ప్రత్యక్షమైంది.\nచిరుతపులి, దేవికి నమస్కరించి క్షమించమంది. అప్పుడు దేవి దయదలిచి, \"ఓయి నేస్తం! వేపాకుల పసరు తీసి వంటికి రాసుకో ” అని ఒకే ఒక మాట చెప్పి మాయమైంది. చిరుతపులి అలా చేసేసరికి బొబ్బలు మాయమై ఆ చోట్ల చక్కటి చుక్కలతో వెలసిపోతూ వళ్లంతా బంగారపు వన్నెతో చిరుతపులి చూడ ముచ్చటగా కనబడింది. ఇదంతా పోలే రమ్మ కటాక్షమేనని చిరుత మురిసి పోయింది. ఆనాటినించీ చిరుతపులి జాతి కంతకూ చుక్కలతో నిండిన పచ్చని శరీరం ఏర్పడింది.",
            "book_page_end": 50
        },
        {
            "title": "రోకంటి పాటలు",
            "book_page_start": 56,
            "pdf_page_start": 56,
            "pdf_page_end": 56,
            "author": "వడ్లమూడి గోపాలకృష్ణయ్య (సేకరణ)",
            "genre": "జానపద సాహిత్యం",
            "moral": "వర్తించదు",
            "keywords": [
                "జానపదం",
                "రోకంటి పాట",
                "తిరుపతి",
                "పాండవులు",
                "కూచిపూడి",
                "చాకలి"
            ],
            "characters": [],
            "locations": [
                "తిరుపతి",
                "కూచిపూడి",
                "ఎద్దనపూడి"
            ],
            "content": "తెల్లంగ తెల్లారె దేముఁ డూరేగు\nతెల్లకోకల వదిన తేవే నివాళీ\nతిరుపతీ యెంకన్న నీ పెళ్ళినాఁడు\nతీరైన ముత్యాల తేరు కదిలిందా?\nపాయసమ్ము కొఱకెళ్ళి పాలు కొన్నారు\nపాండవులు చెరఁబోయి భూమి కొన్నారు.\n*\n*\n*\nవిత్తనాలా గంప నెత్తి నెట్టుకొని\nవిచార పోయేరు వాన దేవుడికి\nకురువుమంటే కురుసు కుంభవర్షమ్ము\nవెలయమంటే వెలుసు నేడు ఘడియలకి.\n*\n*\n*\nపట్నపు వారల్లు ఏమి వార్తల్లు\nపట్నపు ఏనుగుని ఎక్కేటి వార్తల్లు.\n*\n*\n*\nకూచిపూడికాడ కుక్క మొరిగింది\nకూలికి పిలిచారు బొచ్చ సుబ్బయని\nఎద్దనపూడికాడ యెద్దు చచ్చింది\nఎట్టికి పిలిచారు తట్టా రామయని.\n*\n*\n*\n~మ్మ తమ్ముల్లార ! అతి భోగులారా !\nమమ్మలుండె వాడలకు తమ్ములైరండి\nఅముండు వాడలకు మామలైరండి!\nఅల్పసి మాటలను ఆడకే వదినా !\nమన్నే దొడ్డరాజు బిడ్డలము మేము..\nతల్లి తనవాడు తండ్రి తనోడు\nబండికిందడ్డాడు పరదేశిబిడ్డ\nపరదేశికిందాయె బండిమీదాయె\nచూచార ప్రజలార పరదేశి బతుకు\n*\n*\n*\nఒళ్లు వంగనిదాన్ని పెళ్ళాడినాడు\nదేశదేశాలట్టి వలసవెళ్ళాడు.\nకన్న తల్లివి నీవు కావుగామున్ను\nమారుతల్లికి మల్లె మాటలా డేవు,\n*\n*\n*\nకాలమ్ము నాటివి కమ్మన్ని జొన్నలు\nమాతాత నాటివి రాజు రోకళ్ళు\n*\n*\n*\nకోమటా రక్కలకి ఏమేమి సొమ్ము\nవడ్డగింజసొమ్ము వళ్ళంత దుమ్ము\nబాపనా రక్కలికి ఏమేమి సొమ్ము\nబుజాన బిండిలూ బుడ్డి చెంబూలు..\n*\n*\n*\nచాకలీ ఓ లక్ష్మి అందాల లక్ష్మి\nకోకలకు రావేమె కొడుకు నెత్తుకుని\nబట్టలకి రావేమె పట్టి నెత్తుకుని,",
            "book_page_end": 56
        },
        {
            "title": "గొలుసు పాట",
            "book_page_start": 57,
            "pdf_page_start": 57,
            "pdf_page_end": 57,
            "author": "చందమామ బృందం",
            "genre": "గేయం",
            "moral": "వర్తించదు",
            "keywords": [
                "చిట్టిపాప",
                "గొలుసు పాట",
                "మేకలు",
                "దొంగ",
                "కొంగలు",
                "పిల్లల పెళ్లి"
            ],
            "characters": [
                "చిట్టిపాప",
                "అమ్మ"
            ],
            "locations": [
                "తోట",
                "కొండ",
                "కొల్లేరు"
            ],
            "content": "చిట్టిపాపా చిట్టిపాపా ! ఎక్కడికెళ్ళావు?\nమామగారి మేకల్ని మేపబోయాను\nచిట్టిపాపా చిట్టిపాపా ! మేకలేవమ్మా?\n-తోటలోని దొంగాడు తోలుక పోయాడు\nచిట్టిపాపా చిట్టిపాపా ! దొంగ ఎక్కడ?\n-వీరుదాటి ఊరిలోకి పారిపొయ్యాడు\nచిట్టిపాపా చిట్టిపాపా ! ఊరు ఎదమ్మా?\n-వీరు పొంగి వూరు నీట మునిగిపోయింది\nచిట్టిపాపా చిట్టిపాపా ! నీరు ఎదమ్మా?\nమందలోని ఆవులొచ్చి తాగివేసినై\nచిట్టిపాపా చిట్టిపాపా ! ఆవు లేవమ్మా?\nకోడికూత వేళకే కొండయెక్కి నై\nచిట్టిపాపా చిట్టిపాపా ! కొండ ఎక్కడా?\nమిడతలెన్నొ కలిసివచ్చి మింగివేసినై\nచిట్టిపాపా చిట్టిపాపా ! మిడతలేమైనై?\nకొల్లేటి కొంగలొచ్చి కరచుకపోయినై\nచిట్టిపాపా చిట్టిపాపా! కొంగ లేవమ్మా?\nచెట్టు మీదికొమ్మలెకి చూస్తూకూర్చున్నై\nచిట్టిపాపా చిట్టిపాపా ! చెట్టు యెక్కడ?\nకొంటె పిల్లలంతా చేరి కొట్టివేశారు\nచిట్టిపాపా చిట్టిపాపా ! పిల్లలేరమ్మా?\nపిల్లలంతా పెళ్ళిచేసుకు వెళ్లిపోయారు",
            "book_page_end": 57
        }
    ],
    "statistics": {
        "total_stories": 13,
        "author_counts": {
            "చందమామ బృందం": 4,
            "\"మహేశ్వర్” (మద్రాసు)": 1,
            "సి. సుగుణావతి, సైదాపురం": 1,
            "'చిట్టిబాబు' — మద్రాసు": 1,
            "అఖండం సుబ్బులక్ష్మి — మదనపల్లి": 1,
            "సి. పద్మనాభం, ఆర్కోణం.": 1,
            "వంకదారు సాత్యకిరావు, దోనపాడు": 1,
            "పాలంకి వెంకటరామచంద్రమూర్తి, మదరాసు": 1,
            "బి. పద్మావతి, ప్రొద్దుటూరు.": 1,
            "వడ్లమూడి గోపాలకృష్ణయ్య (సేకరణ)": 1
        },
        "genre_counts": {
            "పౌరాణికం": 1,
            "నీతి కథ": 1,
            "గేయం": 2,
            "పురాణ కథ": 1,
            "సాహసం/ఫాంటసీ": 1,
            "చారిత్రక కథ": 1,
            "హాస్యం/నీతి కథ": 1,
            "హాస్యం/వ్యంగ్య కథ": 1,
            "నీతి కథ/హాస్యం": 1,
            "పౌరాణిక కథ": 1,
            "విజ్ఞానం/పురాణ కథ": 1,
            "జానపద సాహిత్యం": 1
        }
    }
}