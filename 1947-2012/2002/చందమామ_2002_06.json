{
    "book_id": "చందమామ_2002_06",
    "stories": [
        {
            "title": "మనందరి కర్తవ్యం!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "వ్యాసం/సంపాదకీయం",
            "moral": "ప్రకృతిని రక్షించడం, భూమిని పరిరక్షించడం మనందరి కర్తవ్యం.",
            "keywords": [
                "ప్రకృతి రక్షణ",
                "పృథువు",
                "పర్యావరణ దినోత్సవం",
                "వసుధ",
                "కరువు కాటకాలు"
            ],
            "characters": [
                "పృథువు"
            ],
            "locations": [
                "భూమి"
            ],
            "content": "ధరణి, అవని, వసుధ, పృథ్వి అంటూ నేలతల్లికి చాలాపేర్లు ఉన్నాయి. వీటిలో పృథ్వి అనే\nపేరుకు చాలా ప్రాముఖ్యత ఉంది. భూమికి ఈ పేరు ఎలా వచ్చిందో తెలియజేసే ఒక పురాణ\nకథను చూద్దాం:\nఒకానొకప్పుడు భూమిమీది ప్రజలు సుఖసంతోషాలతో జీవించేవారు. సకాలంలో వర్షాలు\nకురిసేవి. ప్రజలు భూమిని దున్ని రకరకాల పంటలు పండించేవారు. కృతజ్ఞతా పూర్వకంగా\nదేవతలకు యజ్ఞాలు చేసేవారు. కొన్నాళ్ళకు ఒక క్రూరుడు అధికారం చేపట్టి తానే దేవుణ్ణనీ,\nయజ్ఞయాగాదులు తన పేరుకే చేయాలనీ ఆజ్ఞాపించాడు. అతిక్రమించిన వారిని హింసించాడు.\nవాణ్ణి మంచి మార్గంలో పెట్టడానికి మునులు ప్రయత్నించారు. కానీ ప్రయోజనం లేకపోయింది.\nచివరికి వాణ్ణి హతమార్చవలసి వచ్చింది. పర్యవసానంగా పాలకుడు లేక భూమిమీద అరాచకం\nప్రజ్వరిల్లింది. వానలు లేక కరువు కాటకాలు తాండవించసాగాయి.\nఅప్పుడు మునుల ప్రార్థనల ఫలితంగా ఒక రాజు ఉద్భవించాడు. తన బిడ్డలైన ప్రజలను\nఉదాసీనపరచినందుకు భూదేవిని మందలించాడు. అయితే, భూదేవి ఈ దుస్థితికి కారణం\nతాను కాదనీ, ప్రకృతిని నిర్లక్ష్యం చేసిన ప్రజలేననీ వివరించింది. రాజు ప్రకృతి సంపదను\nపెంపొందించి, పరిరక్షించడానికి పూనుకున్నాడు. ప్రజలు ఆయన్ను అనుసరించారు. భూమి\nసస్యశ్యామలమయింది. ప్రజలలో సుఖశాంతులు వెల్లివిరిశాయి. ఆ రాజు పేరు పృథువు.\nఆయన కారణంగానే భూమికి పృథ్వి అనే పేరు వచ్చింది!\nఈనాడు ప్రకృతిని నాశపరుస్తున్నది ఏ క్రూరపాలకుడో కాదు. ఆ దుష్టకార్యాన్ని వేరెవరో\nకాదు; తెలిసో, తెలియకో మనమే చేస్తున్నాం. భూమిని రక్షించడానికి మరొక పృథువు\nరావాలని ఎదురు చూడకూడదు. మనసుంటే మనలో ప్రతి ఒక్కరం నేలతల్లికి రక్షకులం\nకావచ్చు. ఎలాగా అంటారా? ప్రపంచ పర్యావరణ దినోత్సవం (జూన్ 5) సందర్భంగా ఈ\nసంచికతో పాటు వెలువడిన 'వసుధ' అనుబంధాన్ని చదవండి. మన అందరి కర్తవ్యాన్ని\nవివరిస్తుంది!\nసంపాదకుడు : విశ్వం\nVisit us at: http://www.chandamama.org",
            "book_page_end": 5
        },
        {
            "title": "మాటకు మాట!",
            "book_page_start": 7,
            "pdf_page_start": 7,
            "pdf_page_end": 7,
            "author": "జి.సి.జీవి",
            "genre": "హాస్యం",
            "moral": "మనం ఇతరుల నుంచి ఆశించిన మర్యాదనే ఇతరులకూ ఇవ్వాలి.",
            "keywords": [
                "పుస్తకం",
                "అరువు",
                "చీపురు",
                "మర్యాద",
                "స్నేహం"
            ],
            "characters": [
                "రామయ్య",
                "భూమయ్య"
            ],
            "locations": [
                "గ్రామం"
            ],
            "content": "రామయ్య, భూమయ్య ఇరుగుపొరుగు ఇళ్ళవాళ్ళు. రామయ్యకు పుస్తకాలు సేకరించడం\nఅంటే మహాసరదా. తన దగ్గర ఉన్నన్ని పుస్తకాలు మరెవ్వరిదగ్గరా లేవని గర్వంగా చెబుతూ\nమురిసిపోయేవాడు. ఒకనాడు రామయ్య ఇంటికి వచ్చిన భూమయ్య, అక్కడ అద్దాల బీరువాలో\nఅందంగా అమర్చి ఉన్న పుస్తకాలకేసి చూస్తూ, “మీ దగ్గర మంచి మంచి పుస్తకాలున్నాయే. నాకొక\nపుస్తకం ఇవ్వండి. చదివి భద్రంగా తిరిగి ఇచ్చేస్తాను,” అన్నాడు.\nఅందుకు రామయ్య, \"క్షమించండి. నేను ఎవ్వరికీ పుస్తకాలు అరువు ఇవ్వను. కావాలంటే\nమీకిష్టమైన పుస్తకాన్ని, ఇక్కడే కూర్చుని ఎంతసేపైనా చదువుకుని వెళ్ళండి,” అన్నాడు.\nఆ మాటకు భూమయ్య చిన్నబుచ్చుకున్నాడు. అయినా పైకిమాత్రం గంభీరంగా, “మంచిది.\nమరెప్పుడైనా తీరిగ్గా వస్తాను,\" అని చెప్పి వెళ్ళిపోయాడు.\nఒక వారం తరవాత భూమయ్య ఇంటికి వచ్చిన రామయ్య, \"మీరు నాకొక సాయం చెయ్యాలి.\nమా ఇల్లంతా బూజుతో నిండిపోయింది. ఎప్పటికప్పుడు బూజు దులిపే చీపురుకర్రకొనాలనుకుంటూ\nమరిచిపోతున్నాను. మీ దగ్గరుండే ఆ చీపురుకరొకసారి ఇచ్చారంటే, పని ముగిశాక, తిరిగి ఇచ్చేస్తాను,”\nఅన్నాడు బయటి గదిలో ఒక మూలగా ఆనించి ఉన్న చీపురు కర్రను చూపిస్తూ.\nఅప్పుడు భూమయ్య చిన్నగా నవ్వి, \"క్షమించాలి. ఎవరికైనాసరే, చీపురు అరువిచ్చే అలవాటు\nనాకులేదు. అయినా, నువ్వు నాకు మరీ కావలసిన స్నేహితుడివే గనక, కావాలంటే నేనే ఆ చీపురు\nకర్ర పట్టుకువచ్చి, మీ ఇంట్లో బూజు దులిపి వస్తాను,” అన్నాడు.\nఆ మాట విని గతుక్కుమన్న రామయ్య, వారం క్రితం పుస్తకం అరువియ్యడం విషయంలో\nభీమయ్యతో అంత నిర్మొహమాటంగా ప్రవర్తించినందుకు మనసులో నొచ్చుకున్నాడు.\n-జి.సి.జీవి",
            "book_page_end": 7
        },
        {
            "title": "మాయాసరోవరం 5",
            "book_page_start": 9,
            "pdf_page_start": 9,
            "pdf_page_end": 13,
            "author": "చందమామ బృందం",
            "genre": "ఫాంటసీ, ధారావాహిక",
            "moral": "తెలివిగా, ధైర్యంగా వ్యవహరిస్తే బలవంతులనూ అదుపు చేయవచ్చు.",
            "keywords": [
                "జయశీలుడు",
                "మొసలి ఆకారం",
                "సిద్ధసాధకుడు",
                "మకరకేతు",
                "కత్తి"
            ],
            "characters": [
                "జయశీలుడు",
                "సిద్ధసాధకుడు",
                "మొసలి ఆకారంవాడు (మకరకేతు)",
                "వీరనారాయుడు",
                "చరకాచారి",
                "బోయ భీమన్న"
            ],
            "locations": [
                "భయంకరారణ్యం",
                "హిరణ్యపురం"
            ],
            "content": "[అడవి ఏనుగుల్ని తరిమివేసిన తరవాత, మొసలి ఆకారంవాడు, చరకాచారి కోసం బయలు\nదేరాడు. కొండచిలువకు చిక్కి ప్రాణాపాయస్థితిలో వున్న చరకాచారిని, జయశీలుడు కాపాడి,\nఅతణ్ణి ప్రశ్నిస్తున్న సమయంలో, మొసలి ఆకారంవాడు అక్కడికి వచ్చాడు. అతణ్ణి చూస్తూనే\nజయశీలుడు కత్తిపిడిమీద చేయివేశాడు. సిద్ధసాధకుడు దండం ఎత్తిపట్టుకున్నాడు. - తరవాత]\nజయశీలుడూ, సిద్ధసాధకుడూ నిర్భయంగా\nనిలబడటమేకాక, తనను ఎదిరించేందుకు\nసిద్ధపడడం చూసి, మొసలి ఆకారంవాడు\nగతుక్కుమన్నాడు. తన వాహనాన్నీ, తన\nమొసలి రూపాన్నీ, చేతిలో గల వాడిశూలాన్నీ\nచూసి, వాళ్ళిద్దరూ ఠారుకుని, వెనుదిరిగి\nపోరిపోతారని వాడు భావించాడు. కాని అలా\nజరగలేదు.\nమొసలి ఆకారంవాడు శూలం ఎత్తిపట్టు\nకుని, పెద్ద గొంతుతో, “మీరెవరు? ఇక్కడికి\nఎందుకు వచ్చారు?ఈ భయంకరారణ్యంలో\nమీకేం పని?\" అంటూ జయశీలుణీ, సిద్ధ\nసాధకుణ్ణి గద్దించి అడిగాడు.\nజయశీలుడు కత్తిని ఒర నుంచి బయటికి\nలాగి, “మొసలిచర్మం కప్పుకున్న నిన్ను\nచూస్తే నాకు నవ్వొస్తున్నది. నేనడగవలసిన\nప్రశ్నలు నువ్వడుగుతున్నావు. సరే, నువ్వె\nవరు? ఈ అరణ్యంలోకి ఏం పనిమీద\nవచ్చావు? నువ్వెక్కి వున్న ఏనుగుక్కూడా ఏదో\nవింత చర్మం తొడుగు వేసినట్టున్నావు! ఈ\nకపట నాటకమంతా ఎందుకాడుతున్నావు?”\nఅని అడిగాడు.\n“ఛీ, అల్పమానవుడి నుంచి ఇంత ధిక్కా\nరమా? నేను సహించను,\" అంటూ మొసలి\nఆకారంవాడు, జలగ్రహాన్ని అదిలించబోయేం\nతలో, అంతవరకూ అతడి తోక పట్టుకుని\nవణికిపోతున్న వీరనారాయుడు మొండి\nధైర్యం తెచ్చుకుని, మొసలి ఆకారంవాడి\nశూలం వున్న చేతిని, తన రెండు చేతులతో\nగట్టిగా పట్టుకుని, “మొసలిదొరా, కాస్తంత\nనిదానించు. నువ్వెంత వీరుడివైనా డొక్కలో\nఇంకా గుచ్చుకుని వున్న కత్తిని మరిచిపోకు.\nఆ ఇద్దరితో సమాధాన పడటం మంచిది.\nచరకాచారిగారు వైద్యానికి పనికివస్తుందని,\nకొండచిలువను పట్టబోయి చిక్కులో పడిన\nట్టున్నది,” అన్నాడు.\nవీరనారాయుడు ఇలా అన్న తరువాత\nగాని, మొసలి ఆకారంవాడు పరీక్షగా చరకా\nచారికేసి చూడలేదు. ఇప్పుడు చరకాచారి లేచి\nనిలబడేందుకు ప్రయత్నిస్తూ, మూలుగు\nతున్నాడు. అతడి పక్కనే నేలమీద తల తెగి\nపడివున్న కొండచిలువ గిలగిల కొట్టుకుంటు\nన్నది.. ఇదిచూసి మొసలి ఆకారంవాడు ఒక\nతృటికాలం నిశ్చేష్టుడై, “చరకాచారీ, నాకు\nవైద్యం చేసేందుకు కొండ చిలువను పట్టుకో\nబోయి, చిక్కులో పడ్డావా? నీకు కావాలంటే,\nఏనుగులనే మింగగలిగినంత పెద్ద కొండ\nచిలువలను, నా శూలానికి గుచ్చి తెచ్చి, ఇచ్చి\nవుండేవాడినే!” అన్నాడు.\nచరకాచారి, \"మొసలి ప్రభూ!” అంటూ\nఏమోచెప్పబోయి, గొంతు పెగలక, చేఎత్తి అత\nడికి జయశీలుణ్ణి, సిద్ధసాధకుణ్ణి చూపించాడు.\nమొసలి ఆకారంవాడు, వాళ్ళిద్దరికేసీ\nకళ్ళెర్రచేసి చూస్తూ, “మీరింకా ఇక్కడే\nవున్నారా? ఊ, బతకాలని వుంటే, శూలానికీ,\nనాకంటికీ, ఆననంత దూరం పారిపొండి, ”\nఅన్నాడు.\nఆ వెంటనే జయశీలుడు కత్తి ఎత్తి\nముందుకు ఒక అడుగు వేశాడు. అది చూసి\nవీరనారాయుడు చిన్నగా ఒక కేకపెట్టి, జయ\nశీలుడితో, \"శూరకత్తి, చినబాబూ, కాస్త ఆగు!\nఈ మొసలిదొరమీద కత్తితో కలబడటం\nఅంటే, నిస్సహాయుడైన మనిషిని హత్య\nచేయటంతో సమానం. ఆయన డొక్కలో దిగి\nవున్న కత్తిని చూశావా? దాన్ని బయటికి\nలాగకపోతే, నెత్తురు గడ్డకట్టి మరణించి\nతీరుతాడు,” అన్నాడు.\n“వీడు అంత సుఖంగా చావటం నాకిష్టం\nలేదు. వీడి డొక్కలో విరిగిన కత్తి మిగతాభాగం\nకనకాక్షరాజుగారి దగ్గర వున్నది!” అన్నాడు\nజయశీలుడు.\nజయశీలుడు మాట పూర్తిచేసే లోపలే\nమొసలి ఆకారంవాడు పెద్దగా హుంకరించి,\nశూలం పైకెత్తి, “ఒరే, అలా అయితే, నేనెవ\nరైందీ నీకు తెలుసన్నమాట!” అన్నాడు.\n\"తెలుసు. అరణ్యంలో రాజకుమారుణ్ణి,\nకుమార్తెనూ అపహరించుకుపోయినవాడివి\nనువ్వు! నీ డొక్కలో విరిగివున్న కత్తి రాజకుమా\nరుడు కాంచనవర్మది,” అన్నాడు జయశీలుడు.\n“అంత తెలిసినవాడివి నువ్వు బతకటం\nక్షేమం కాదు,\" అంటూ మొసలి ఆకారంవాడు\nతన వాహనాన్ని అదిలించి, జయశీలుడి కేసి\nదూకించబోయేంతలో, పక్కనేవున్న వీరనారా\nయుడు శూలాన్ని రెండు చేతులతో వడిసి\nపట్టుకుని జలగ్రహం మీదినుంచి పట్టు\nతప్పి, శూలంతోపాటు దభీమంటూ కింద\nపడిపోయాడు.\nజయశీలుడు అదేక్షణంలో మెరుపులా\nఎగిరి జలగ్రహం మీదికి పోయి, వెనకనుంచి\nమొసలి ఆకారంవాడి మెడ పట్టుకున్నాడు.\nఈ లోపల సిద్ధసాధకుడు కిందపడిన శూలాన్ని\nచేతిలోకి తీసుకుని, “జై, మహాకాళా!” అంటూ\nకేకపెట్టాడు.\nమొసలి ఆకారంవాడు, ఈ విధంగా కన్ను\nమూసి తెరిచేంతలోగా తన శూలాన్ని పోగొట్టు\nకోవడమేగాక, నిరాయుధుడుగా తన శత్రు\nవుకు దొరికిపోయాడు.\nజయశీలుడు కత్తిని మొసలి ఆకారంవాడి\nమెడకు ఆనించి, “ఒరే, నీ పేరేమిటి? నువ్వు\nలొంగిపోతావా లేక మెడ నరకమంటావా?”\nఅని అడిగాడు.\nమొసలి ఆకారంవాడు “ఒరే, మనిషీ, నీ\nసాహసానికి మెచ్చాను,” అన్నాడు.\nజయశీలుడు అతడి మెడ పట్టుకుని\nగట్టిగా ఊపి, \"ఒరే, మొసలి తొడుగూ, నీ పేరే\nమిటి? లొంగిపోయి మర్యాదగా నా వెంట హిర\nణ్యపురం రాజుగారి దగ్గరకు వచ్చి, ఆయన\nపిల్లల్ని ఎక్కడ దాచావో చెపుతావా?” అన్నాడు.\n“నా పేరు మకరకేతు. రాజుగారి పిల్లలు\nఎక్కడ వున్నదీ చెప్పేందుకు రాజుగారిదగ్గరకు\nపోవటం ఎందుకు? ఆ సంగతి నీకేచెపుతాను,”\nఅన్నాడు మొసలి ఆకారంవాడు.\nఅయినా జయశీలుడు, మకరకేతుడితో,\n\"కేతూ, నీ సంకరజాతి ఏనుగును వెనక్కు\nతిప్పి, హిరణ్యపురం దారి పట్టించు. దారిలో\nపారిపోయేందుకేమైనా కుటిల ప్రయత్నం\nచేశావో, ఒక్క వేటుకు నీ మెడ నరికేస్తాను,\nఅన్నాడు.\nమకరకేతు కిక్కురుమనకుండా జల\nగ్రహాన్ని అదిలించి వెనక్కు తిప్పాడు. సిద్ధ\nసాధకుడు గబగబా ఏనుగు దగ్గరకుపోయి,\n“జయశీలా, నేనూ వస్తున్నాను. కాస్తచేయి\nసాయం ఇచ్చి, నన్ను ఏనుగుపైకి లాగు,”\nఅన్నాడు.\nజయశీలుడు, సిద్ధసాధకుణ్ణి ఏనుగు\nమీదికి గుంజాడు. ఏనుగు ఇక కదలబో\nయేంతలో, వీరనారాయుడూ, చరకాచారీ\nచప్పట్లు చరుస్తూ, “అయ్యలారా, ఆగండి!\nమాపై కనికరించండి! ఇక్కడికి మా గ్రామం\nదగ్గర్లోనే వున్నా, అక్కడికి చేరాలంటే, ఈ కీకా\nరణ్యం దాటాలి. దారిలో పులీ, ఎలుగూ,\nతోడేలూ!” అన్నారు.\n“మీకొచ్చిన ప్రాణభయం ఏమీలేదు.\nమీ ఇద్దరూ, ఈ దుర్మార్గుడికి వైద్యం చేసే\nప్రయత్నంలో వుండబట్టే, వీడు మాకు దొరి\nకాడు. ఏనుగు మెల్లిగా నడుస్తుంది, వెనగ్గా\nమీరు రండి,” అన్నాడు జయశీలుడు.\nఅందరూ హిరణ్యపురం దిక్కుకేసి బయ\nలుదేరారు. నాలుగైదు నిమిషాల నిశ్శబ్దం\nతరవాత చరకాచారి గట్టిగా ఓమారు గొంతు\nసవరించుకుని, “జయశీల ప్రభూ, మాదొక\nమనవి,” అన్నాడు.\nజయశీలుడు కొంచెం ఆశ్చర్యపడి, “ఏమి\nటామనవి?” అని అడిగాడు.\n“నేనూ, ఈ వీరనారాయుడూ పొద్దుటి\nనుంచి, ఈ మొసలితొడుగువాడికి వైద్యం\nచేసేందుకు నానా హైరానా పడ్డాం. మరొక\nమరొక మనిషైతే, అంత పొడవుకత్తి డొక్కలో\nదిగబడినందుకే క్షణాల మీద చచ్చేవాడు.\nకాని, వీడు ఆ విరిగిన కత్తిని, ఏదో ఆభరణంలా\nధరించినట్టు కనబడుతున్నాడు. పైగా, వాడి\nనాడి పరీక్షించాను; వాడి శరీరంలో ప్రవహిస్తు\nన్నది శీతలరక్తం. వీడేదో జలప్రాణి!” అన్నాడు\nచరకాచారి.\n“అంటే వీడు, నీటిలోనూ, నీటి బయటా\nకూడాబతగ్గలిగే, ఏకప్పలాంటిజీవో అంటావా?\nకనకాక్షరాజుగారికి వీడితో పనితీరిన తరవాత,\nవీడినీ, వీడి వాహనాన్నీ మీకు బహుమతిగా\nఇప్పిస్తాను. అప్పుడు వీడిమీద, ఏవైనా వైద్య\nపరిశోధనలు చేద్దువుగాని, చరకాచారీ,”\nఅన్నాడు జయశీలుడు.\nఈ సంభాషణ విని మకరకేతు పళ్ళు\nపటపట కొరికాడు. జయశీలుడు కత్తిని\nవాడి కంఠం మీద గట్టిగా ఆనించి పట్టుకుని,\n“ఓరేయ్, మకరకేతూ, జాగ్రత్త! ఏదైనా\nదుస్సాహసానికి పూనుకున్నావో, మొండెం\nనుంచి తల తెగి కిందపడుతుంది,” అన్నాడు.\nఅంతలో పక్కనే ఉన్న ఒక పెద్ద చెట్టు\nకొమ్మల్లో నుంచి రివ్వుమంటూ ఒక బాణం\nవచ్చి, మకరకేతు భుజంలో దిగింది. బాణం\nదెబ్బ తింటూనే మకరకేతు బాధతో పెద్దగా\nఒక కేకపెట్టి, “జయశీలా, ఇది అన్యాయం!\nనీకు లొంగి, నీ ఆజ్ఞల్ని శిరసావహిస్తున్న\nనన్ను, శూలంతో పొడుస్తావా?\" అన్నాడు.\nహఠాత్తుగా బాణం వచ్చి మకరకేతుకు\nతగలగానే జయశీలుడూ, సిద్ధసాధకుడూ\nకూడా ఉలిక్కిపడ్డారు. జయశీలుడు తలెత్తి\nచెట్టుకొమ్మల్లోకి చూసేంతలో, అక్కడినుంచి\nవికవికమనే నవ్వుతో, “ఒరేమొసలిముచ్చూ!\nనేను కొట్టిన అడవికోడిని దొంగిలించుకు\nపోతావా? నువ్వు భూతానివి కాదు; మనిషివే.\nఆ సంగతి తెలిసిపోయింది. ఇదుగో, ఈ\nబాణం నీ గుండెల్లో దిగబోతున్నది,\" అన్న\nమాటలు వినిపించినై.\nజయశీలుడూ, సిద్ధసాధకుడూ కూడా ఆ\nగొంతు గుర్తించారు. ఆ మాట్లాడుతున్నవాడు\nబోయ భీమన్న. వెంటనే సిద్ధసాధకుడు తన\nమంత్రదండాన్ని పైకెత్తి, “ఒరే, బోయభీమన్నా,\nఇంకో బాణం వదిలావో, నిన్ను మహాకాళు\nడికి ఆహారంగా వేస్తాను. చెట్టు దిగిరా,”\nఅంటూ కేకపెట్టాడు.\n“ఎవరది? రాజుగారి దయ్యాలపోతా?”\nఅంటూ బోయ భీమన్న కీచుమన్నాడు.\n“నేను దయ్యాలపోతును కాదు, మాంత్రి\nకుణ్ణి., సిద్ధసాధకుణ్ణి. నోరు మూసుకుని\nనువ్వు ఈ క్షణమే చెట్టుదిగి వస్తావా లేక,\nమంత్రం ప్రయోగించి, అక్కడే కొమ్మల్లో\nనిలువునా మంటల్లో కాల్చి వేయమంటావా?''\nఅన్నాడు సిద్ధసాధకుడు.\n“నన్ను బాణంతో కొట్టినవాడు, ఆ బోయ\nవెధవా? ఎంత గొప్ప మాయాసరోవరేశ్వరుడి\nబంటుకు, ఎంత దుర్దశ పట్టింది! వాణ్ణి\nచెట్టుతోపాటు జలగ్రహం చేత నేల పడగొ\nట్టించి, సున్నంలోకి ఎముక లేకుండా తొక్కి\nస్తాను,” అంటూ మకరకేతు, జలగ్రహాన్ని\nగట్టిగా హెచ్చరించాడు.\nజయశీలుడు వారించే లోపలే జలగ్రహం\nఒకసారి ఘీంకరించి, దూకుతూపోయి బోయ\nభీమన్న ఎక్కివున్న చెట్టును తలతో ఒకసారి\nఢీకొట్టి, తొండంతో పట్టుకుని కూకటి వేళ్ళతో\nపాటు పెకలించింది. చెట్లకొమ్మల్లో వున్న\nబోయ భీమన్న కిందూ, మీదూ అవుతూ ఆర్త\nనాదాలు చేయసాగాడు. - (ఇంకావుంది)",
            "book_page_end": 13
        },
        {
            "title": "వంటవాడి సంస్కారం",
            "book_page_start": 14,
            "pdf_page_start": 14,
            "pdf_page_end": 14,
            "author": "ఎన్.వి.ఆర్. సత్యనారాయణమూర్తి",
            "genre": "నీతి కథ",
            "moral": "నిజమైన సంస్కారం మనుషుల పట్ల ప్రేమ, బాధ్యత కలిగి ఉండటంలో ఉంటుంది.",
            "keywords": [
                "సంస్కారం",
                "వినయుడు",
                "మాతృప్రేమ",
                "వంటవాడు",
                "జమీందారు"
            ],
            "characters": [
                "వినయుడు",
                "రామనాధం",
                "సూర్యమణి",
                "విఘ్నేశం"
            ],
            "locations": [
                "కొత్తపల్లి"
            ],
            "content": "కొత్తపల్లి జమీందారు రామనాధం కొడుకు వినయుడు. అతడు ఎప్పుడూ తన తోటి యువ కులతో\nతిరిగి తిరిగి రాత్రి బాగా ఆలస్యంగా ఇంటికి చేరేవాడు. ఒక్కడే కొడుకు కనక తల్లి సూర్యమణి,\nఅతడు వచ్చేవరకూ మెలుకువగా వుండి, వంటవాడు విఘ్నేశం చేత భోజనం పెట్టించేది. విఘ్నేశం\nదీపం ముందు కూర్చుని వినయుడు వచ్చేవరకూ ఏదో ఒకటి చదువు తూండేవాడు.\nఒకనాడు వినయుడు బాగా పొద్దుపోయాక వచ్చి, విఘ్నేశం చదువుతూండడం చూసి, “అలా\nబాగా చదువుతూండు; మంచి సంస్కారం అబ్బుతుందిలే!\" అన్నాడు వేళాకోళంగా.\nవెంటనే విఘ్నేశం, “బాబూ! కేవలం చదువుకుంటే సంస్కారం వస్తుందన్న నమ్మకం నాకు\nలేదు. అమ్మగారిని చూడండి! మీరు రాత్రి ఎప్పుడు వస్తారా అని ఎదురు చూస్తూంటుంది;\nఅది మాతృప్రేమ! మళ్ళీ తెల్లవారు జామున లేచి, నాన్నగారికి కావలసినవన్నీ అమరుస్తారు, తన\nఆరోగ్యం కూడా లెక్కచేయకుండా. ఈ సంస్కారం అమ్మగారికి ఏ చదువులవల్ల వచ్చింది?”\nఅన్నాడు.\nఈ మాటలు కొరడాదెబ్బల్లా తగిలాయి, వినయుడికి. తనవల్ల తల్లికీ, వంటవాడిక్కూడా\nరోజూ ఇబ్బంది కలుగుతున్నదని తెలుసుకున్నాడు. అంతేకాక, చదువుకున్న తనకు సంస్కారం\nలేదని పరోక్షంగా వంటవాడు ఆరోపిస్తునట్లు గ్రహించాడు.\nమరుసటి రోజునుంచి ఆలస్యం లేకుండా రాత్రిళ్ళు ఇంటికి చేరి తల్లిని ఆనందపెట్టసాగాడు.\nవంటవాడిక్కూడా ఇది మేలు చేకూర్చింది.\n-ఎన్.వి.ఆర్. సత్యనారాయణమూర్తి",
            "book_page_end": 14
        },
        {
            "title": "మౌన యోగి!",
            "book_page_start": 15,
            "pdf_page_start": 15,
            "pdf_page_end": 20,
            "author": "[ఆధారం: సుంకర భాస్కరరావు రచన]",
            "genre": "బేతాళ కథ",
            "moral": "నిజాయితీ, సేవకు ప్రాధాన్యత ఇవ్వాలి. స్వలాభం కోరేవారి పట్ల జాగ్రత్తగా ఉండాలి.",
            "keywords": [
                "విక్రమార్కుడు",
                "బేతాళుడు",
                "మౌన యోగి",
                "స్వార్థం",
                "వంచకులు",
                "రాజ్యాశ్రయం"
            ],
            "characters": [
                "విక్రమార్కుడు",
                "బేతాళుడు",
                "రాజు కనకసేనుడు",
                "మౌనయోగి"
            ],
            "locations": [
                "శ్మశానం",
                "మమతాపురి",
                "కరుణానది తీరం"
            ],
            "content": "'పట్టువదలని విక్రమార్కుడు చెట్టు\nవద్దకు తిరిగివెళ్ళి, చెట్టుపైనుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానంకేసి నడవసాగాడు.\nఅప్పుడు శవంలోని బేతాళుడు, “రాజా,\nఈ అర్ధరాత్రివేళ, భయంగొలిపే ఈ\nశ్మశానంలో ఏ కార్యార్థివై ఇన్ని ఇక్కట్లకు\nఓర్చి శ్రమిస్తున్నావో తెలియదు. కానీ,\nనువ్వు మహాత్ముడు, మహాయోగి అని\nఎవరినైనా నమ్మివాళ్ళకోసం ఇన్ని బాధ\nలకు లోనవుతుంటే మాత్రం తగు హెచ్చ\nరికలో వుండడం అవసరం. ఎందుకంటే,\nఅలాంటివాళ్ళల్లో చాలామంది రాజాశ్ర\nయంలో సుఖభోగాలు అనుభవించ\nవచ్చునన్న తాపత్రయంలో ఉంటారు.\nఇందుకు ఉదాహరణగా, మౌనయోగి-\nరాజు కనకసేనుడు అనేవాళ్ళ కథ\nచెబుతాను, శ్రమ తెలియకుండా, విను,\" \nఅంటూ ఇలా చెప్పసాగాడు:\nమమతాపురి అనే నగరం శివార్లలోని\nకరుణానది తీరంలో ఒక పెద్ద మర్రిచెట్టు\nవుండేది. ఆ చెట్టుకింద ఒక యోగి ఉండేవాడు.\nఅతణ్ణి చూసిన జనం మొదట అతడొక పిచ్చి\nవాడు అనుకున్నారు. కానీ, అతడిలో ఎలాంటి\nమతిభ్రమణ లక్షణాలూ కనిపించలేదు.\nఅతడివల్ల ఎవరికీ ఎన్నడూ ఎటువంటి\nకష్టమూ కలగలేదు. అందువల్ల అతడు\nఎవరో యోగి అయివుంటాడని భావించారు.\nఆ యోగి దగ్గరకు ఎవరు వెళ్ళి ఏమి\nఅడిగినా మాట్లాడేవాడు కాదు. వాళ్ళు ఏమైనా\nకాయలూ, పండ్లూ తెచ్చిపెడితే మాత్రం\nతినేవాడు. కొందరు అతణ్ణి చెవిటి, మూగ\nయోగి అనికూడా పిలిచేవారు.\nఒక రోజున ఆ ప్రాంతంలోని ఆబోతు\nఒకటి చెలరేగి, కనిపించినవారిని తన కొమ్ము\nలతో కుమ్మి పొడుస్తూ నానా రభస చేయ\nసాగింది. జనం దాన్నిపట్టి బంధించాలని\nవెంటబడ్డారు. అది రంకెలు వేస్తూ చెవిటి-\nమూగయోగి కూర్చునివున్న మర్రిచెట్టుకేసి\nవచ్చింది. జనం కంగారుగా, “యోగీ, లేచి\nపారిపో! లేకపోతే ఆబోతు వచ్చి మీద పడు\nతుంది,” అని అరవసాగారు.\nకాని, యోగిలో చలనం లేదు. ఆబోతు\nఅలసిపోయి నోటివెంట నురుగులు కక్కుతూ\nయోగి దాపులకు వచ్చి ఒకటి రెండు క్షణాలు\nనిలబడి, చప్పున అతడి ముందు పడుకుని\nసేద తీరసాగింది.\nఆబోతు ఇలా ప్రవర్తించడంలో యోగి\nప్రమేయం ఏమీలేదు. అలా జరగడం పూర్తిగా\nకాకతాళీయం. అయితే, ఈ జరిగినదానికి\nఅక్కడ గుమిగూడిన జనం రకరకాలుగా\nఅర్థాలు చెప్పుకున్నారు.\n“ఈ యోగి చెవిటీ-మూగేకాదు; చూపు\nకూడా లేనివాడు. అలాకాకపోతే, ఆబోతు\nమీదికి వస్తున్నా ఎందుకు పారిపోడు!'' అన్నారు\nజనంలో కొందరు.\n“అలా అనడం మహాపచారం. ఈయన\nఒక మహాయోగి. అందువల్లనే అంతగా\nరెచ్చిపోయిన ఆబోతు, ఆయన ముందు\nసాధువుగా మారిపోయింది. ఈయన దగ్గర\nఅద్భుతశక్తులున్నాయి. ఈ మహాయోగి ఇక్కడ\nవుండడం మన నగరానికి ఎంతో మేలు!\"\nఅంటూ కొందరు ప్రచారం ప్రారంభించారు.\nఆరోజు నుంచి యోగి దగ్గరకు వచ్చే\nజనం పెరిగిపోయారు. అలా వచ్చినవాళ్ళు\nతమకు తోచిన కానుకలు-కాయో, ఫలమో,\nతమ పొలంలో పండిన పంటో భక్తితో తెచ్చి\nఇచ్చేవారు. ఆ కానుకలను యోగి తనదగ్గరకు\nవచ్చే ఇతర భక్తులకు ఇచ్చేవాడు. అందరూ\nయోగి త్యాగగుణాన్ని గొప్పగా పొగుడుతూ\nచెప్పుకునేవారు.\nకొందరు యోగికి తమకెదురైన సమస్యల\nగురించి చెప్పి, ఆయన సలహా అడిగేవారు.\nయోగి ఏమీ మాట్లాడేవాడు కాదు. తమ\nసమస్యలకు పరిష్కారం అడిగినవాళ్ళే ఏదో\nతమకు తోచినది చెప్పి, “ఇలా చెయ్యమం\nటారా, స్వామీ? ఇలా చేస్తే మాకు మంచి\nజరుతుంది కదా!” అని అడిగేవారు.\nయోగి వాళ్ళ మాటలు వినీవిననట్టు\nవుండేవాడు. ఏదో ఒకదానికి సరేనన్నట్టు\nసంకేతంగా తల ఊపేవాడు. కొన్నింటికి కాద\nన్నట్టు తల అడ్డంగా ఊపేవాడు. ఇప్పుడు\nయోగిని, జనం సంకేతయోగి అని కూడా\nపిలవసాగారు.\nక్రమంగా, యోగి గురించి మమతాపురి\nనగరంలోనే కాక చుట్టుపక్కల గ్రామాల్లో\nకూడా విపరీతమైన ప్రచారం జరిగింది.\nదాంతో ఆయన దగ్గరకు వచ్చే భక్తుల సంఖ్య\nపెరగడంతో పాటు, వాళ్ళు ఇచ్చే కానుకల\nవిలువ కూడా పెరిగింది. ఆ ప్రాంతంలో\nలౌక్యం తెలిసిన కొందరు వంచకులు, యోగి\nవున్న మర్రిచెట్టు చుట్టూ ఒక దడి కట్టి,\nఆయనను దర్శించడానికి వచ్చినవాళ్ళ దగ్గర\nడబ్బు వసూలుచేయడం ప్రారంభించారు.\nతాము యోగిబాబా అనుమతితోనే అక్కడ\nఒక ఆశ్రమం కట్టేందుకు చందాలు వసూలు\nచేస్తున్నామని అనేవారు. కానీ ఆ ధనాన్ని వాళ్ళే\nతలాకాస్త పంచుకుని తినేసేవాళ్ళు. అంతేకాక\nయోగికి తిండిపెట్టే విషయంలో కూడా ఆ\nవంచకులు లాభాలు చేసుకోవడం ప్రారంభిం\nచారు. యోగికి రాత్రివేళ తినేందుకు ఒకటి\nరెండు ఎండు రొట్టెలు మాత్రమే ఆహారంగా\nపెట్టేవారు. అయినా యోగి ఎన్నడూ ఎవర్నీ\nఏమీ అనేవాడు కాదు. ఎప్పటిలాగే రోజులు\nగడుస్తున్నాయి.\nఇలా వుండగా, ఒకసారి ఆ యోగి గురించి\nఆ దేశం రాజు కనకసేనుడికి తెలిసింది.\nచెవిటి, మూగ, కంటి చూపుకూడా లేని ఆ\nయోగి, జనానికి మౌనంగా తల ఊపుతూ\nమేలు కలిగేలా సేవచేయడం గురించి విన్నాక,\nరాజుకు యోగిని చూడాలనిపించింది. ఒక\nనాటి రాత్రి భక్తులందరూ వెళ్ళిపోయిన తర్వాత,\nరాజు మారువేషంలో యోగి దగ్గరకు వచ్చాడు.\nయోగి ముందున్న ఆకులో రెండు ఎండు\nరొట్టెలు వున్నాయి. కాస్త దూరంలో ఒక కాగడా\nమాత్రం వెలుగుతున్నది. యోగి కళ్ళలో\nనీళ్ళు సుళ్ళు తిరుగుతూ వున్నాయి. ఆయన\nగత జీవితంలో ఏదో ఒక విషాద కథ వుండ\nవచ్చని రాజుకు అనిపించింది.\n\"స్వామీ! నేను ఈ దేశం రాజును. మీరు\nజనానికి గుడ్డి, మూగ, చెవిటి యోగి కావచ్చు.\nకానీ మిమ్ములను సరిగా అర్థం చేసుకోలేక,\nమీకు ఈ పేర్లు పెట్టినవాళ్ళే ఒక రకంగా\nవికలాంగులు. ఇన్నేళ్ళతర్వాత ఇప్పుడు\nమీరు మాట్లాడవలసిన తరుణం వచ్చిందని,\nనాకు తోస్తున్నది. దయచేసి, నాకు మీ\nగురించి చెప్పండి!” అని రాజు కనకసేనుడు,\nయోగిని వేడుకున్నాడు.\n“మహారాజా, మీ మాటలు విన్నాక ఇక\nఈ మౌనవ్రతం చాలించాలని నిర్ణయించు\nకున్నాను. మీరు చెప్పకముందే మీరెవరో\nగొప్పవ్యక్తి అని నేను గ్రహించాను. నిజం\nఎన్నడూ నిజంగానే ఉంటుంది. దాని మహా\nశక్తిముందు ఎలాంటి మౌనం లేదా అబద్ధం\nనిజం ముసుగువేసుకు నిలవలేదు!\" అని\nయోగి ఒక్క క్షణం మౌనం వహించాడు.\nమాట్లాడడం ప్రారంభిస్తూనే తన వ్యక్తి\nత్వాన్ని ప్రదర్శించిన యోగిమీద మహారాజుకు\nఅపారమైన ఆదరభావం కలిగింది.\nయోగి ఇలా చెప్పడం ప్రారంభించాడు:\n“మహారాజా! నిజమైన చక్షువులు మన\nమనోనేత్రాలే కదా! ఈ బాహ్య నేత్రాలు చూసే\nవన్నీ నిజాలుకావుకదా? నిజాలని నమ్మించ\nడానికి, అబద్ధాలను నిజాలుగా చూపితే, అవి\nఅబద్ధాలని గుర్తించడానికి, మనకు ఈ మనో\nనేత్రాలే కదా శరణం. అందుకే నిజాన్ని చూడ\nలేని ఈ కళ్ళతో చూడడం ఎందుకని నిర్ణ\nయించుకున్నాను. అప్పటి నుంచీ నేను, ఈ\nకళ్ళతో చూడడం మానేశాను. ఆనాటి నుంచీ\nఈ కళ్ళతో నేను చూసేది ఏదీ నామనసును\nతాకదు. తాకినా దానిని నా మనసు స్వీకరిం\nచదు. అలా బాహ్యనేత్రాల దృష్ట్యా నేనొక\nగుడ్డివాడినయ్యాను!” అని ఆగాడు.\n'మహాత్మా! జనం మిమ్మల్ని గుడ్డివారనే\nకాదు, మూగ, చెవిటి అనికూడా అనుకుంటు\nన్నారు. మీరిలా ప్రవర్తించడానికి ఏదైనా బల\nమైన కారణం వున్నదా?\" అని అడిగాడు రాజు.\n\"ఉన్నది, మహారాజా, వినండి! నా భార్యకు\nఒకే ఒక్క తమ్ముడు. వాడంటే ఆమెకు ఎక్కడ\nలేని ప్రేమా, ఆదరణా. వాడు చేస్తున్న వ్యాపా\nరంలో బాగా నష్టపోయి అప్పులవాళ్ళ బాధలో\nవుండగా, నా భార్య కళ్ళనీళ్ళ పర్యంతమై\nకోరినమీదట, నాకున్న ఐదెకరాల పొలంలో\nమూడెకరాలు గ్రామంలో వున్న వడ్డీవ్యాపారికి\nతాకట్టుపెట్టి, వాడికి డబ్బు సర్దాను. నగరంలో\nలాభసాటిగా వ్యాపారం చేస్తున్న తన మిత్రు\nడితో కలిసి వ్యాపారం చేసి, సంవత్సరం లోపల\nనా డబ్బు తిరిగి ఇచ్చి తాకట్టు విడిపిస్తానని\nమాట ఇచ్చాడు. కానీ సంవత్సరం గడిచినా\nవాడినుంచి డబ్బు రాకపోగా, మనిషి ఏమ\nయ్యాడో కూడా తెలియలేదు. ఈలోపల వడ్డీ\nవ్యాపారి నుంచి వత్తిడి ఎక్కువైంది. ఇది పని\nకాదని, నేను దూర గ్రామంలో వున్న బంధు\nవొకాయన దగ్గరకు డబ్బుకోసం వెళ్ళాను,\nఫలితం కలగలేదు. నేను వారం రోజుల\nతర్వాత మా గ్రామానికి తిరిగి వస్తుండగా,\nగ్రామ రచ్చబండ దగ్గర కూర్చుని వున్న వడ్డీ\nవ్యాపారీ, గ్రామాధికారీ మరిద్దరు పెద్దలు-\nనేను బాకీ వడ్డీతోసహా పక్షం రోజుల్లో తీర్చక\nపోతే పొలంతో పాటు ఇల్లుకూడా వదులుకో\nవలసి వస్తుందని గట్టిగా హెచ్చరించారు.\n“మహారాజా! కుటుంబ గౌరవం, ప్రతిష్ఠా\nఅనేవి రాజుకైనా, సామాన్య గృహస్థుకైనా\nప్రాణప్రదమైనవి. నేను గడప దాటి ఇంటిలో\nఅడుగుపెట్టగానే, నా భార్య నవ్వుతూ ఎదురు\nపడి ఏదో చెప్పబోయింది. అయితే రచ్చబండ\nదగ్గర జరిగిన అవమానంతో మితిమీరిన\nకోపంలో ఉన్న నేను, ఆమెనూ, ఆమె తమ్ముణ్ణి-\nమొత్తం వాళ్ళ వంశాన్నీ నానా దుర్భాషలాడడం\nప్రారంభించాను. అంతే! ఆమె పెద్దగా శోకం\nపెడుతూ పెరటిలోకి పరిగెత్తింది. నేనేం\nపట్టించుకోలేదు. ఆ తర్వాత కొంతసేపటికి\nపక్కగదిలోకి వెళ్ళగా, వారం రోజుల్లో డబ్బుతో\nతాను వస్తున్నట్టు, ఆమె తమ్ముడు రాసిన\nఉత్తరం కనిపించింది, ” అని యోగి కళ్ళ\nనీళ్ళు తుడుచుకుంటూ ఆగాడు.\n\"తమ భార్య పెరట్లోవున్న బావిలో దూకి\nఆత్మహత్యచేసుకున్నది! అంతేగదా, మహాత్మా?”\nఅన్నాడు రాజు.\n\"జరిగిందదే, మహారాజా! నేను ఇంటి\nతలుపులు కూడా మూయకుండా, అప్పటి\nకప్పుడు బయల్దేరి దేశదిమ్మరినై కొన్నాళ్ళకు\nనదీతీరంలోని ఈ మర్రిచెట్టుకిందికి చేరాను.\nఆ క్షణం నుంచీ నేను అంధుణ్ణి, మూగ, చెవిటి\nవాణ్ణి, \" అన్నాడు.\n'మరి మీ గురించి ప్రచారంలో వున్న\nఅద్భుతశక్తులమాటేమిటి, మహాత్మా!” అని\nప్రశ్నించాడు రాజు.\n“నాలో ఏవో అద్భుతశక్తులున్నవని పని\nగట్టుకు ప్రచారం చేస్తూ, లాభపడుతున్న\nవంచకుల గురించి నాకు సర్వం తెలుసు.\nరాత్రింబవళ్ళు నన్ను కలవరపరుస్తున్న సమస్య\nఅదొక్కటే. కానీ, నేను నిస్సహాయుణ్ణి!\"\nఅన్నాడు యోగి.\nమరుసటి రోజు మౌనయోగిని దర్శించు\nకుందామని వచ్చిన భక్తులకు పెద్ద నిరాశ\nఎదురయింది. అక్కడ ఆయన లేడు. ఆ\nతర్వాత కూడా ఆయన ఎవరికీ కనిపించ\nలేదు. మహారాజు ఆంతరంగిక సలహాదారు\nలలో కొత్తగా చేరిన వయోవృద్ధుడే, ఆ మౌన\nయోగి అని కనకసేన మహారాజు ఒక్కడికి\nమాత్రమే తెలుసు.\nబేతాళుడు ఈ కథ చెప్పి, \"రాజా, ఇన్నే\nళ్ళుగా గుడ్డి, చెవిటి, మూగగా కాలం గడిపిన\nయోగి, రాజును చూసి ఎందుకు కన్నీళ్ళు\nపెట్టుకున్నాడు? తాను యోగిగా వుంటూ\nప్రజలకు చేసే సేవకంటే, రాజుకు ఆంతరం\nగిక సలహాదారుగా వుండడం గొప్ప ప్రజాసేవ\nఎలా అవుతుంది? యోగిగా జీవించడం పట్ల\nకలిగిన విసుగుతో, రాజు దగ్గర లభ్యమయ్యే\nసుఖభోగాల పట్ల కాంక్ష కలిగి, అతడు రాజా\nశ్రయాన్ని కోరినట్టు స్పష్టంగా అర్థమవు\nతున్నదిగదా? ఈ సందేహాలకు సమాధానం\nతెలిసికూడా చెప్పకపోయావో, నీ తల పగిలి\nపోతుంది,” అన్నాడు.\nదానికి విక్రమార్కుడు, “రాజు కనక\nసేనుడు తనను అడిగిన ప్రశ్నలు వింటూనే,\nయోగికి ఆయన విజ్ఞానవంతుడనీ, జిజ్ఞా\nసువు అనీ అర్థమైంది. తాను స్వయంగా\nతనకు ఆపాదించుకున్న మూగ, గుడ్డి,\nచెవిటితనంతో, తానొక చెడుకు సాధనం కారా\nదని ఆయన నిర్ణయించుకున్నాడు. తన\nపంచన చేరి, తన మౌనవ్రతాన్ని స్వలాభానికి\nఉపయోగించుకుంటున్న వంచకుల మోసం\nచూడలేక ఆయన కళ్ళనీళ్ళు పెట్టుకున్నాడు.\nఅదిచూసి రాజు, యోగికి మనశ్శాంతి అవ\nసరమని గుర్తించాడు. వంచకులను పట్టి\nబంధించవచ్చు. కానీ, సమస్యకు అది పూర్తి\nపరిష్కారం కాదు. ఎందుకంటే, మరొక తరహా\nవంచకులు యోగిచుట్టూ చేరే ప్రమాదము\nన్నది. అందుకే, రాజాయనను ఎవరికీ తెలియ\nకుండా తీసుకుపోయి, తన సలహాదారుగా\nగౌరవించాడు. ఈ జరిగినదానిలో, యోగి,\nరాజు దగ్గర లభ్యమయ్యే సుఖభోగాలకు\nప్రలోభపడడం అన్న ప్రసక్తే లేదు,” అన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు. - (కల్పితం)",
            "book_page_end": 20
        },
        {
            "title": "ఆపదల్లో ఆదుకున్న మునివర్యుడు!",
            "book_page_start": 21,
            "pdf_page_start": 21,
            "pdf_page_end": 23,
            "author": "బిందుసార్",
            "genre": "పౌరాణికం",
            "moral": "తెలివి, సంకల్పం, త్యాగం ద్వారా లోకానికి మేలు చేయవచ్చు.",
            "keywords": [
                "అగస్త్యముని",
                "వృత్రాసురుడు",
                "కాలకేయులు",
                "వింధ్యపర్వతం",
                "సముద్రం"
            ],
            "characters": [
                "వృత్రాసురుడు",
                "ఇంద్రుడు",
                "కాలకేయులు",
                "అగస్త్యముని",
                "దేవతలు",
                "మునులు"
            ],
            "locations": [
                "దక్షిణాపథం",
                "హిమాలయాలు",
                "వింధ్యపర్వతం",
                "సముద్రం"
            ],
            "content": "ఒకానొకప్పుడు వృత్రాసురుడనే బలవంతు\nడైన రాక్షసరాజు, ముల్లోకాలను తన పాదా\nక్రాంతం చేసుకోవాలన్న అత్యాశతో విజృంభిం\nచాడు. దేవతల రాజు ఇంద్రుడు, వృత్రా\nసురుడితో సుదీర్ఘకాలం యుద్ధం సాగించి,\nచివరకు హతమార్చాడుగాని, దేవతలకు\nమాత్రం శాంతి సమకూరలేదు. కారణం\nకాలకేయులు!\nవృత్రాసురుడి అనుచరులైన ఈ కాలకే\nయులు దేవతలనూ, మానవులనూ హింసించ\nసాగారు. తమ నాయకుడైన వృత్రాసురుడు\nమరణించగానే కాలకేయులు ఎక్కడికో పారిపో\nయారు. కొన్నాళ్ళవరకు వాళ్ళు, ఎక్కడు\nన్నారు? ఏమయ్యారు? అని ఎవరూ తెలుసు\nకోలేకపోయారు. ప్రాణభీతితో ఏ అరణ్య\nమధ్యానికో పారిపోయి వుంటారని అనుకు\nన్నారు. అయితే, అది నిజం కాదు. ఒకనాటి\nఅర్ధరాత్రి అందరూ నిద్రపోతూన్న సమ\nయంలో, కాలకేయులు హఠాత్తుగా ఒక ఊరి\nమీద పడి ఇళ్ళను తగులబెట్టి, మనుషు\nలను హింసించి చంపి, నానా బీభత్సం సృష్టించి.\nవెళ్ళిపోయారు.\nఆ తరవాత కూడా తరచూ, సాధువుల\nమీదికీ, సజ్జనుల మీదికీ మెరుపు దాడులు\nజరిపి హింసించేవాళ్ళు.\nకాలకేయుల దురాగతాలను అరికట్ట\nడానికి ఎందరో రాజులు, వీరులు ఎంతగానో\nప్రయత్నించారు. అయితే కాలకేయులున్న\nచోటును వాళ్ళు కనుగొనలేకపోయారు.\nవాళ్ళు హఠాత్తుగా వచ్చి పడేవాళ్ళు. ఏం\nజరుగుతున్నదో తెలుసుకునేలోగానే ఇళ్ళు\nతగల బడిపోయేవి. తలలు ఎగిరిపోయేవి.\nకాళ్ళు చేతులు తెగి పడేవి. శరీరాలు రక్తసిక్త\nమయ్యేవి. ప్రజలు ప్రాణాలు గుప్పిట పట్టు\nకుని దిక్కుకొకరు చెట్టుకొకరుగా పారిపోయి\nనప్పటికీ, ఒక్కరిద్దరు మాత్రమే ప్రాణాలతో\nతప్పించుకోగలిగేవారు.\nతెల్లవారేసరికి రాక్షసమూక జాడ కనిపిం\nచేదికాదు. వాళ్ళు ఎక్కడికి వెళ్ళారో కూడా\nతెలిసేది కాదు. సైనికులు ఎంత వెదికినా\nప్రయోజనం లేకుండాపోయేది. వాళ్ళు\nఎలా మాయమైపోతున్నారా అని అందరూ\nఆశ్చర్యంతో, తీరని భయాందోళనలకు లోన\nయ్యేవారు.\nకొన్నాళ్ళకు ఈ రాక్షసుల గుట్టు బయట\nపడింది. భూమి మీద నానారభస చేసి,\nవాళ్ళు సముద్రగర్భం చేరి గుట్టుచప్పుడు\nకాకుండా దాక్కునేవాళ్ళు. ఆ సంగతి తెలిసినా\nసముద్రం లోపలికి వెళ్ళి వాళ్ళను ఎదుర్కొని\nచంపేశక్తి ఎవరికీ లేకపోయింది.\nఈ ఆపద సమయంలో ఆదుకునే శక్తి\nఒక్క అగస్త్యమునికే ఉన్నదని దేవతలకు\nతెలియవచ్చింది. ఆయన హిమాలయ పరి\nసరాల నుంచి వింధ్యపర్వతాలు దాటుకుని\nదక్షిణాగ్రానికి చేరాడు. ఆయన దక్షిణ దిశకు\nచేరడానికి ప్రత్యేక కారణం ఉంది. వింధ్యపర్వ\nతానికి ఎందుకో సూర్యుడి మీద ఆగ్రహం\nకలిగింది. తూర్పునుంచి పశ్చిమదిశగా సాగే\nసూర్య గమనాన్ని ఆపాలని వింధ్యపర్వతం\nభావించింది. రోజు రోజుకూ అమితవేగంతో\nఆకాశాన్నంటేలా ఎదగసాగింది. దేవతలూ,\nమునులూ అలా చేయవద్దని వింధ్యపర్వ\nతాన్ని వేడుకున్నారు. అయినా, వింధ్యపర్వతం\nవినిపించుకోలేదు.\nవింధ్యపర్వతానికి తన గురువైన అగస్త్యు\nడంటే ఎనలేని గౌరవమర్యాదలు ఉండేవి.\nఅది ఎరిగిన దేవతలు, సూర్యచంద్రుల\nగమనానికి అవరోధం కల్పించాలన్న వింధ్య\nపర్వతాన్ని అదుపుచేయమని అగస్త్యుణ్ణి\nఅభ్యర్థించారు.\nఅగస్త్యుడు బాగా ఆలోచించాడు. తిన్నగా\nపర్వతం దగ్గరికి వెళ్ళాడు. వింధ్యపర్వతం\nఆకాశాన్నంటుతూన్న తన ఆకారాన్ని తగ్గిం\nచుకుని, వంగి మునికి వినయంతో శిరసు\nవంచి నమస్కరించింది.\nఅగస్త్యుడు ఆశీర్వదించి, “నేను తిరిగి\nవచ్చేవరకు ఇలాగే ఉండు,” అని చెప్పి\nదక్షిణాపథంకేసి నడిచాడు.\nగురువు మాటను జవదాటే ప్రసక్తేలేదు\nగాని, గురువు ఆ తరవాత తిరిగి వెళ్ళనేలేదు.\nఅగస్త్యుడు దక్షిణప్రాంతాన్నే తన నివాసంగా\nచేసుకున్నాడు. ఆ విధంగా వింధ్యపర్వతం\nఆ తరవాత వంచిన తల ఎత్తలేదు; పైకి ఎదగ\nలేదు. ఎలాంటి అవరోధం లేకుండా యథా\nప్రకారం సూర్య చంద్రుల గమనం కొనసాగు\nతున్నది!\nఇప్పుడు దేవతలు మళ్ళీ అగస్త్యుణ్ణి\nఆశ్రయించి, “కాలకేయుల దురాగతాలను\nభరించలేకుండా ఉన్నాం. సాధువులకూ సజ్జ\nనులకూ భద్రత కరువయింది. ప్రజలకు\nశాంతి లేకుండా పోయింది. ఆ దుర్మార్గుల\nనుంచి మమ్మల్ని రక్షించండి!\" అని వేడు\nకున్నారు.\nఅగస్త్యుడు తల పంకించి, తిన్నగా సము\nద్రతీరానికి నడవసాగాడు. దేవతలు, రాజులు,\nవీరులు ఆయన్ను అనుసరించి వెళ్ళారు.\nసముద్రతీరం చేరగానే అగస్త్యుడు కొంతసేపు\nమౌనంగా అలాగే స్థాణువులా నిలబడ్డాడు.\nఏం చేయనున్నాడో అని అందరూ ఉత్కంఠ\nతతో ఎదురు చూడసాగారు.\nఆయన ఏకాగ్రతతో ఆలోచించాడు.\nఆ తరవాత నెమ్మదిగా కూర్చుని చేతులు సాచి\nదోసిలి పట్టాడు. సముద్రం నుంచి జలం\nపాయలా ఆయన దోసిలిలోకి ఉరికింది.\nముని దోసిలితో జలాన్ని తాగసాగాడు. కొంత\nసేపటికి సముద్ర జలాన్నంతా తాగేశాడు.\nలోపల దాక్కున్న కాలకేయులు హాహాకారా\nలతో బయటపడ్డారు. ముని వెంట వచ్చిన\nదేవతలు, రాజులు, సైనికులు వాళ్ళను\nహతమార్చారు!\nఇక్కడొక ముఖ్యమైన సంగతి చెప్పాలి.\nమన పురాణ కథలలో ఎన్నో అంతరార్థాలు\nఉంటాయని వాటిని చదివినవారందరికీ\nతెలుసు. ఇక్కడ సముద్రం, చైతన్యానికి\nసంకేతం. ముని సముద్ర జలాన్నంతా\nతాగేసి, రాక్షస సంహారానికి సాయపడడాన్ని-\nచైతన్యాన్ని అదుపులోకి తెచ్చుకుని, దాని\nఅభ్యున్నతికి అవరోధంగా ఉన్నవాటిని తొల\nగించడం అని చెప్పుకోవచ్చు! ప్రస్తుతానికి\nకథ మీకు తెలుసు. మునుముందు ఇలాంటి\nకథలపట్ల మీకు మరింత ఆసక్తి కలిగినట్ట\nయితే, మరిన్ని కథలు చదివి, ఆలోచించి\nవాటిలో దాగివున్న అర్థాలను, సత్యాలను\nగ్రహించవచ్చు.",
            "book_page_end": 23
        },
        {
            "title": "మనదేశం గురించి తెలుసుకుందాం క్విజ్",
            "book_page_start": 24,
            "pdf_page_start": 24,
            "pdf_page_end": 24,
            "author": "చందమామ బృందం",
            "genre": "క్విజ్/సమాచారం",
            "moral": "చందమామ బృందం",
            "keywords": [
                "భారతదేశం",
                "భౌగోళికం",
                "నదులు",
                "జలపాతం",
                "రాష్ట్రాలు"
            ],
            "characters": [],
            "locations": [
                "భారతదేశం"
            ],
            "content": "భూగోళానికి సంబంధించిన ప్రశ్నలు ఈనెల క్విజ్లో ఉన్నాయి. వాటిలో ఎన్నిటికి సరైన\nసమాధానాలు చెప్పగలరో ప్రయత్నించి చూడండి.\n1. ఈశాన్య భారతదేశంలో 'సర్పాల భూమి' అని అర్థంవచ్చేలా ఒక కొండప్రాంతం ఉంది.\nదాని పేరేమిటి?\n2. 'శ్రీరంగపట్నం' ద్వీపం ఏ నదీమధ్యంలో నెలకొనిఉంది?\n3. ఒరిస్సాలోని ఒక నదీ ముఖంలో మొనదేలిన తాడిచెట్లు విరివిగా ఉన్నాయి. ఆ నది\nఏదో తెలుసా?\n4. భూమిమీద ఎక్కువ జలమార్గాలు ఉన్న రాష్ట్రం ఏదో తెలుసా?\n5 . ప్రపంచంలోకెల్లా ఎత్తయిన గ్రామంగా స్పితీ లోయలో ప్రసిద్ధిగాంచిన గ్రామం\nపేరేమిటి? అది ఎంత ఎత్తులో ఉంది?\n6. కేరళ రాష్ట్రంలోని ఏ సరస్సులోకి పంబ, పెరియార్, మరిమల నదులు సంగమిస్తాయి?\n7 . పడమటి కనుమలలో అతి ఎత్తయిన వేసవి విడిదిగా పేరుగాంచిన మహారాష్ట్రలోని పట్టణం\nఏది?\n8. మనదేశంలోకెల్లా అతి పెద్దదైన జోగ్ జలపాతం ఏ నదీమధ్యంలో ఉంది?\n9. బుందీ కోటలోని ఒక కృత్రిమ తటాకంలో సగం మునిగిపోయిన స్థితిలో వరుణ\nభగవానుడి ఆలయం ఉంది. ఆ తటాకం పేరేమిటి?\n10.మధ్యప్రదేశ్లోని ఒక రాజపుత్రవంశానికి వింధ్యపర్వతాల పేరు ఉంది. ఆ వంశం\nపేరేమిటి?\n(సమాధానాలు వచ్చే సంచికలో)\nమే క్విజ్ సమాధానాలు\n1. బహమనీ, సుల్తాన్ అల్లా ఉద్దీన్, 1347.\n2. అండమాన్, నికోబార్ దీవులమధ్య పది డిగ్రీల కాలువ.\n3. తుంగభద్ర.\n4. బొంబాయి (ముంబై).\n5. ఉజ్జయినీ.\n6. కలకత్తా (కొల్కత).\n7. మదురై (వైగై నది).\n8 . పాంబన్ జలసంధి.",
            "book_page_end": 24
        },
        {
            "title": "కాగడా పిశాచం",
            "book_page_start": 25,
            "pdf_page_start": 25,
            "pdf_page_end": 27,
            "author": "మాచిరాజు కామేశ్వరరావు",
            "genre": "ఫాంటసీ, నీతి కథ",
            "moral": "స్వార్థపూరితమైన కోరికలు ఫలించవు. కష్టార్జితమే నిజమైన సంపద.",
            "keywords": [
                "పిశాచం",
                "కాగడా",
                "స్వార్థం",
                "లంకెలబిందెలు",
                "సాధువు"
            ],
            "characters": [
                "కనకయ్య",
                "దుర్గమ్మ",
                "కాగడా పిశాచం",
                "పుల్లయ్య",
                "సాధువు"
            ],
            "locations": [
                "రావులపాలెం",
                "అడవి",
                "శివాలయం"
            ],
            "content": "కనకయ్య కుటుంబం ఉంటున్న రావుల\nపాలెం, అడవిప్రాంతాల్లో వున్న గ్రామాల్లో\nఒకటి. అక్కడికి కొంచెం దూరంలో వున్న ఒక\nచిన్న పట్నంలో అతడికి కొబ్బరికాయల\nవ్యాపారం వున్నది.\nఒకరోజు కనకయ్య కొట్టు మూసేసరికి\nబాగా పొద్దుపోయింది. చిన్న వర్షం కూడా\nప్రారంభమైంది. రోజూ వెళ్ళి వస్తున్న అడవి\nదారే గనక, త్వరత్వరగా నడిచి ఇల్లు చేర\nవచ్చనుకుంటూ, అతడు బయలుదేరాడు.\nఅయితే, క్రమంగా వర్షం పెద్దదై ఉరుములూ,\nమెరుపులూ మొదలయ్యాయి. కనకయ్య\nపరుగుపరుగున పోయి దారికి కాస్త దూరంలో\nవున్న పాతకాలంనాటి పాడుబడిన శివాలయం\nలోకి వెళ్ళాడు.\nఆ సమయంలో అక్కడ కొన్ని పాములు\nబుసలుకొడుతూ తిరుగుతున్నవి. రెచ్చిపో\nయిన ఏ పాముచేతనో కాటువేయించుకోవ\nడంకంటే, వర్షంలో తడుస్తూనే ఇల్లు చేరడం\nమేలనుకుంటూ కనకయ్య అక్కడినుంచి\nఅడవిదారి పట్టాడు.\nఅడవి అంతా చిమ్మచీకటిగా వున్నది.\nఒకచోట చెట్ల చాటునుంచి పెద్ద వెలుగు\nఅతడి కంటబడింది. కనకయ్య అటుకేసి\nనడిచాడు. అక్కడ ఒక బండరాయి మీద\nరెండు చేతుల్లో భగభగమండుతున్న కాగడా\nలతో, ఒక ముసలి పిశాచం నిలబడి వున్నది.\nపిశాచాన్ని చూసి భయపడిన కనకయ్య\nవెనుదిరగబోయేంతలో, పిశాచం పెద్దగా,\n\"భయపడకు, రారా! దారి తప్పలేదుగదా?\nరామాపురం వెళ్ళాలంటే, ఇటు కుడివైపుకు;\nరావులపాలెం వెళ్ళాలంటే అటు ఎడమ\nవైపుకు,\" అంటూ కాగడాను అటూ ఇటూ\nతిప్పుతూ దారులు చూపింది.\nపిశాచం సౌమ్యంగా మాట్లాడుతూండ\nటంతో ధైర్యం తెచ్చుకున్న కనకయ్య, “ఇంత\nఅర్ధరాత్రి వేళ అడవిలో భోరున కురుస్తున్న\nవర్షంలో, ఒంటరిగా కాగడా తిప్పుతూ నిలబడ\nవలసిన అవసరం నీకేం కలిగింది?\" అని\nఅడిగాడు.\nదానికి పిశాచం పెద్దగా నిట్టూర్చి, \"నా అవ\nసరం పుణ్యం! బతికున్న రోజుల్లో అన్నీ వుండీ,\nఆపదల్లో వున్నవారికి చిన్నమెత్తు సాయం\nచేయకుండా మహాస్వార్థంగా బతికాను. దాని\nఫలితమే, ఈ పిశాచరూపం. ఇప్పుడయినా\nనలుగురికీ మేలుచేసి, ఏపుణ్యలోకానికయినా\nపోవాలనుకుంటున్నాను,” అన్నది.\nఈ పిశాచం ఏదో మహాసత్తెకాలపుదను\nకుంటూ, కనకయ్య, “అడవిలో వుంటూ\nచీకటిలో నలుగురికీ దారిచూపిస్తే ఏమాత్రం\nపుణ్యంవస్తుంది? బతకడానికి దారి చూపించు.\nమా ఇంట్లో కనకవర్షం కురిపిస్తే, నీకెంత\nపుణ్యం!” అన్నాడు ఆశగా.\nదానికి పిశాచం కొద్దిసేపు తీవ్రమైన ఆలోచ\nనలోపడి, “సరే! అయితే, స్వార్థంతో కోరుకున్న\nకోర్కెలు నేనుతీర్చను. మరొకటి కోరుకో, ”అన్నది.\nఆ జవాబుకు కనకయ్య కోపంతో రుస\nరుసలాడుతూ, “అయితే, మా పొరుగింటి\nపుల్లయ్య తిండికి గతిలేక అల్లాడిపోతు\nన్నాడు. వాడికి కుంచెడు బంగారం ఇస్తావా?”\nఅన్నాడు కాస్త వేళాకోళంగా.\nఅది గ్రహించిన పిశాచం, “కుండపోతగా\nకురుస్తున్న ఇంత పెద్దవర్షంలో, నా చేతిలోని\nకాగడా ఆరిపోకుండా వెలుగుతున్నదంటే,\nనాలో ఇతర్లు కోరే కోర్కెలు తీర్చగల శక్తి వున్న\nదని, నువ్వు గ్రహించినట్టులేదు. సరే! ఆ పుల్ల\nయ్యను పెరట్లో వున్న కొబ్బరిచెట్టు కింద తవ్వి\nచూడమను. లంకెలబిందెలు దొరుకుతాయి.\nఅయితే, ప్రాప్తంలేనివాళ్ళు తవ్వితే పాములూ,\nతేళ్ళూ మాత్రం కనిపిస్తాయి,” అన్నది.\nకనకయ్య అక్కడి నుంచి ఇల్లుచేరి, జరి\nగింది భార్యకు చెప్పి, “మొత్తానికి పుల్లయ్య\nఅదృష్టవంతుడు,” అన్నాడు.\nఆ మాటలకు దుర్గమ్మమూతి మూడు\nవంకర్లు తిప్పి, \"తగుదునమ్మా అని పరిగెత్తి\nపోయి పుల్లయ్యకు లంకెలబిందెల రహస్యం\nచెప్పేవుకనక! ఇప్పుడే పుల్లయ్యను అడవిలోకి\nవెళ్ళమను. కాగడా పిశాచాన్నిమనఇంట్లోసిరులు\nకురిపించమని అడగమను. అతడు మనకు\nసంపద దొరికేచోటు చెప్పాక, అతడికి మనం\nలంకెల బిందెల సంగతి చెబుదాం,” అన్నది.\nకనకయ్య, భార్య చెప్పమన్నట్టుగానే\nపుల్లయ్యకు చెప్పాడు. పుల్లయ్య హుటా\nహుటిని పోయి, కాగడా పిశాచంతో మాట్లాడి\nతిరిగి వచ్చి, కనకయ్యతో, “మీ వంటింటి గోడ\nబద్దలుకొడితే, పెద్ద ముంతెడు బంగారు\nకాసులు దొరుకుతవట!\" అని చెప్పాడు.\n“అలాగా, సరిసరి! మీ పెరటి కొబ్బరి\nచెట్టుకింద తవ్వి లంకెల బిందెలు తీసుకో,\"\nఅన్నాడు కనకయ్య, పుల్లయ్యతో.\nతర్వాత కనకయ్య, దుర్గమ్మ కలిసి, ఒకవైపు\nవంటింటి గోడ పడగొట్టారు. కాసుల ముంత\nకనిపించలేదుగానీ, పాతకాలపు పెంకుటిల్లు\nకావడంతో ఒక పక్కకు ఒరిగిపోయింది. గోడ\nల్లోంచి తేళ్ళూ, పాములూ బయటికొచ్చాయి.\nఅప్పటికప్పుడే కనకయ్య, కాగడా పిశా\nచాన్ని నిలదీసి ఎడాపెడా చీవాట్లు పెట్టేందుకు\nఆవేశంగా అడవిలోకిపోయాడు. ఎక్కడా కాగడా\nపిశాచం జాడలేదు. పాడు బడిన శివాలయం\nఅరుగుమీద పడుకునివున్న సాధువు, కనక\nయ్యను చూసి, “ఓయి బిడ్డా! నువ్వెతుకు\nతున్నది కాగడాపిశాచం కోసమే గదా? పుణ్యం\nసంపాయించాలనుకుంటే, మానవమాత్రులు\nకంటబడని చోటుకు పోయి దైవస్మరణ\nచేసుకోమని, దాన్ని నేనే ఇక్కడి నుంచి పంపే\nశాను. ఇంతకూ, ఆ పిశాచంతో నీకేంఅవసరం\nపడింది,” అని అడిగాడు.\nకనకయ్య జరిగిందంతా చెప్పి, “నన్ను ఆ\nకాగడాపిశాచం నిలువునా దగాచేసింది. నేను\nపుల్లయ్యకోసం లంకెలబిందెలు కోరాను, ఆ\nకోరిక నెరవేరింది. పుల్లయ్య, నా కోసం సంపద\nకోరాడు. ఆ కోరిక నెరవేరక పోగా పాములూ,\nతేళ్ళూ బయటి కొచ్చాయి. ఇంకా నాలుగైదు\nవానా కాలాలపాటు నిలిచుండే, నా పాతపెంకు\nటిల్లు కుప్పకూలింది!\" అన్నాడు.\nసాధువు చిన్నగా నవ్వి, \"బిడ్డా! ఇందులో\nకాగడా పిశాచం చేసిన దగా ఏమీలేదు. స్వార్థం\nకొద్దీ కోరిన కోరికలు నెరవేరవని, అది ముందే\nహెచ్చరించింది. నువ్వు పుల్లయ్య కోసం ధనం\nకోరినప్పుడు, ఆ కోరికలో ఎటువంటి స్వార్థం\nలేదు. అందువల్లనే అది నెరవేరింది. పుల్లయ్య\nనీకోసం సంపద కోరాడు. అది నీ నుంచి తనకు\nదొరకబోయే సంపదను గురించిన సమాచారం\nకోసం. ఆ కారణంగానే, స్వార్థంతో కూడిన ఆ\nకోరిక నెరవేరలేదు. అర్థమైందిగదా?” అని\nప్రశ్నించాడు.\nఅర్థమైనట్టు కనకయ్య తలాడించి, తన\nకష్టార్జితమే తనకు ప్రాప్తం అని భావించి, తేలిక\nపడిన మనసుతో ఇంటిదారి పట్టాడు.",
            "book_page_end": 27
        },
        {
            "title": "హాస్యచతురులు: గోపాల్ భాండ్",
            "book_page_start": 28,
            "pdf_page_start": 28,
            "pdf_page_end": 29,
            "author": "చందమామ బృందం",
            "genre": "హాస్యం",
            "moral": "డబ్బును వృథా చేయకుండా, పండుగలు, శుభకార్యాల కోసం ఖర్చు పెట్టాలి.",
            "keywords": [
                "గోపాల్ భాండ్",
                "మోనీబాబు",
                "పిసినారి",
                "పండుగ చందాలు",
                "హాస్యం"
            ],
            "characters": [
                "గోపాల్ భాండ్",
                "మోనీబాబు",
                "పిల్లలు"
            ],
            "locations": [
                "కృష్ణానగర్"
            ],
            "content": "కృష్ణానగర్ లో మోనీబాబు అందరికన్నా ధనికుడు;\nపరమ పిసినారి. తలకు నూనె రాసుకుంటే ఖర్చయి\nపోతుందని చింపిరి జుట్టుతో తిరిగేవాడు. కట్టుకున్న\nబట్టలను కూడా వారానికి ఒకసారే ఉతికేవాడు. అత\nడంటే ఆ ఊళ్ళో ఎవరికీ ఇష్టం ఉండేది కాదు.\nఅవి పండుగ రోజులు. కొందరు పిల్లలు చందాకోసం\nమోనీబాబు దగ్గరికి వెళ్ళారు. \"టపాకాయలు కాల్చ\nడానికి మీకు డబ్బు కావాలా? డబ్బును అలా కాల్చి\nబూడిద చేయకండి. వెళ్ళండి!\" అని కసిరి కొట్టాడు\nమోనీబాబు. పిల్లలు నిరుత్సాహంగా వెనుదిరిగారు.\nదారిలో పిల్లలకు గోపాల్ భాండ్ ఎదురుపడ్డాడు.\nపిల్లలు అతనికి తమ అనుభవం వివరించి, \"ఈ ఊళ్ళో\nఅందరూ మాకు డబ్బిచ్చారు. అందరికన్నా ధనికుడై\nవుండీ ఒక్క మోనీబాబు మాత్రమే కనీసం యాభై\nరూపాయలు కూడా ఇవ్వలేదు,\" అంటూ\nవాపోయారు.\nగోపాల్ బాండ్, “ఆయన పరమ పిసినారి అని మీకు తెలి\nయదా?” అని కొంతసేపు ఆగి పిల్లలకు సాయపడాలని\nఆలోచించి, “సరే, సాయంకాలం రండి. యాభైకాదు!\nవంద వసూలు చేద్దాం ఆయన నుంచి,” అన్నాడు. పిల్లలు\nనవ్వుకుంటూ వెళ్ళిపోయారు.\nమోనీబాబు తోటలో కూరగాయలు కోస్తున్నాడు.\nగోపాల్ భాండ్ తనకేసి రావడం చూడగానే, వాటిని\nచటుక్కున దాచేశాడు. \"నేను ఉపవాసం చేస్తున్నాను.\nరాత్రికే తింటాను. నువ్వు కూరగాయలను రాత్రికి\nఆదా చేయవచ్చు.. అదిసరే, నువ్వు వృధా చేస్తూన్న\nడబ్బు సంగతి ఎప్పుడైనా ఆలోచించావా?'' అని\nఅడిగాడు గోపాల్ బాండ్.\n\"నేనా? డబ్బు వృధా చేస్తున్నానా?” అంటూ మోనీబాబు\nఆశ్చర్యంగా చూశాడు. “ఎవరైనా వస్తే దీపం ముట్టించి\nలోపలికి పిలుస్తావు. వాళ్ళు లోపలికి వచ్చి కూర్చున్నాక\nదీపం ఆర్పేస్తావు కదా?” అని అడిగాడు గోపాల్. “అవును.\nమాట్లాడుకునేప్పుడు ఒకరినొకరు చూసుకోవడం ఎందుకూ?\nమాటలు వినబడితే చాలదా?\" అని అడిగాడు మోనీబాబు..\n\"అలాంటప్పుడు, చీకట్లో కూర్చున్నప్పుడు ఒంటిమీద\nబట్టలుమాత్రం ఎందుకు? దండగ!\" అన్నాడు గోపాల్.\n“ఒక కంటితో చూడగలవుకదా?\" అని అడిగాడు.\nగోపాల్. 'చూడగలను!\" అని అన్నాడు మోనీ\nబాబు. “మరి రెండు కళ్ళకూ జోళ్ళు పెట్టుకుని\nడబ్బు ఎందుకు వృధా చేస్తావు?” అన్నాడు గోపాల్.\nమోనీబాబు కళ్ళద్దాలు తీసి తుడుచు కుంటూ,\n'గోపాల్ చాలా తెలివైనవాడే' అనుకున్నాడు.\n\"అసలు నీ ఉద్దేశం ఏమిటో చెప్పు?\" అని అడిగాడు\nమోనీబాబు. \"నువ్వు డబ్బు ఖర్చు పెట్టకుండా, దానిని\nవృధా చేస్తున్నావు అంతే! మన పిల్లల్ని హాయిగా\nపండుగ జరుపుకోనివ్వు!\" అన్నాడు గోపాల్.\nమోనీబాబు ఒక్క క్షణం సిగ్గుతో తల దించుకుని,\nజేబులో నుంచి వంద రూపాయలు తీసి ఇచ్చాడు.",
            "book_page_end": 29
        },
        {
            "title": "భారత దర్శని: కొండపల్లి బొమ్మలు",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "వ్యాసం/సాంస్కృతికం",
            "moral": "చందమామ బృందం",
            "keywords": [
                "కొండపల్లి బొమ్మలు",
                "హస్తకళలు",
                "ఆంధ్ర రాష్ట్రం",
                "దసరా",
                "పురాణ పాత్రలు"
            ],
            "characters": [],
            "locations": [
                "కొండపల్లి",
                "తిరుచానూరు",
                "నిర్మల్",
                "ఏటికొప్పాక",
                "ఆంధ్ర రాష్ట్రం"
            ],
            "content": "పురాణ పాత్రలనూ, దృశ్యాలనూ, జానపద\nసన్నివేశాలనూ ఈ బొమ్మలతో రూపొంది\nస్తారు. మగ్గాలు నేసేవారు, రైతులు, వ్యాపా\nరులు, తాడిచెట్లెక్కేవారు, పాములవాళ్ళు,\nగుడ్డలుతికేవాళ్ళు అంటూ రకరకాల బొమ్మలు\nచేస్తారు. నెమళ్ళు, చిలుకలు, కొంగలు వంటి\nపక్షుల బొమ్మలూ; ఒంటెలు, ఏనుగులు,\nగుర్రాలు, పులులు, ఎద్దులు వంటి జంతు\nవుల బొమ్మలూ ఎంతో ఆకర్షణీయంగా\nతయారుచేస్తారు. పూర్వకాలంలో మొక్కలు,\nతీగలు, ఆకులు, వేళ్ళు, రాళ్ళు, జిగురు\nమొదలైనవాటిని కలిపి సహజమైన ఆ రంగు\nలను బొమ్మలకు పూసేవారు. ఇప్పుడేమో\nరసాయనిక రంగులు ఉపయోగిస్తున్నారు.\nదసరా సందర్భంగా పెట్టే బొమ్మల కొలు\nమునుముందు తిరుపతి-\nతిరుచానూరు వెళ్ళారంటే వులో ఈ కొండపల్లి బొమ్మలను అమర్చినట్ట\nఅక్కడ లభించే బొమ్మలను యితే చాలా అందంగా, ఆకర్షణీయంగా\nకొనడం మరిచిపోకండి. హస్త ఉంటాయి!\nకళలకు మనదేశం ప్రసిద్ధి\nగాంచింది. అందులోనూ\nఆంధ్ర రాష్ట్రానికీ, ముఖ్యంగా\nకొండపల్లి బొమ్మలకు ప్రత్యేక\nస్థానం ఉంది. కొండపల్లి, తిరుచానూరు,\nనిర్మల్, ఏటికొప్పాక ప్రాంతాలలో ఈ బొమ్మ\nలను ఇంకా తయారు చేస్తున్నారు. ఆ ప్రాంతా\nలలో విరివిగా లభించే తెల్లపొన్నికి కొయ్యతో\nఈ బొమ్మలను తయారుచేస్తారు. ఆర్య\nక్షత్రియ కుటుంబాలకు చెందిన కార్మికులు\nఈ బొమ్మలను తరతరాలుగా చేస్తున్నారు.",
            "book_page_end": 30
        },
        {
            "title": "వసుధ (జీవవైవిధ్యంపై ప్రత్యేక అనుబంధం)",
            "book_page_start": 31,
            "pdf_page_start": 31,
            "pdf_page_end": 51,
            "author": "చందమామ బృందం / కల్పవృక్ష & NBSAP",
            "genre": "వ్యాసం/పర్యావరణం",
            "moral": "మన చుట్టూ ఉన్న జీవవైవిధ్యాన్ని రక్షించడం ప్రతి పౌరుడి బాధ్యత.",
            "keywords": [
                "జీవవైవిధ్యం",
                "వసుధ",
                "పర్యావరణం",
                "బిష్నోయీలు",
                "సామాజిక రక్షణ",
                "జంతు జాతులు"
            ],
            "characters": [
                "అంజమ్మ",
                "విజయ్ జీ",
                "జంబోజీ",
                "కనకయ్య"
            ],
            "locations": [
                "భారతదేశం",
                "జర్దార్ గ్రామం",
                "రాజస్థాన్",
                "హిమాలయాలు"
            ],
            "content": "ప్రియమైన మిత్రులకు!\nజీవవైవిధ్యంపై ప్రత్యేక అనుబంధం జూన్ 2002\nయేటా జూన్ 5వ తేదీన వచ్చే ప్రపంచ పర్యావరణ దినోత్సవ సందర్భంగా— వన్యప్రాణులనూ,\nచెట్లనూ రక్షించవలసిన అవసరం గురించి ఆనవాయితీగా నాలుగు ముక్కలు మాట్లాడడం, అంతటితో\nదానిని గురించి మరిచిపోవడం జరుగుతూంటుంది. అయితే, ఈ యేడు పర్యావరణ దినాన్ని భిన్నంగా\nజరుపుకుందాం. మనదేశంలోని చెట్లు, మొక్కలు, జంతువులు, పక్షులు, జలచరాలు, సూక్ష్మజీవులు,\nమనుషులు మొదలుగాగల రకరకాల అద్భుతప్రాణులనూ, వాటి ఆవాసాలనూ గురించి తెలుసుకుందాం.\nమన జీవ సంపదను గురించి రేఖామాత్రంగా తెలియజేయడానికి చందమామ జీవవైవిధ్యంపై ప్రత్యేక\nఅనుబంధం ‘వసుధ'ను వెలువరిస్తోంది. నేషనల్ ఫౌండేషన్ ఫర్ ఇండియా 'వసుధ' కు ప్రాయోజితులు.\nపర్యావరణ కార్యాచరణబృందం 'కల్పవృక్ష' కావలసిన విషయాలను అందించింది.\nజీవవైవిధ్యం అంటే ఏమిటి? దానిని ఎందుకు పరిరక్షించాలి? అన్న విషయాలను 'వసుధ' తెలియ\nజేస్తుంది. కొన్ని అరుదైన, విలక్షణమైన జంతు, వృక్ష జాతులనూ; అబ్బుర పరిచే మనదేశంలోని రకరకాల\nపంటలనూ మీముందుకు తీసుకువస్తుంది. జీవపరిరక్షణకు పాటుపడిన వ్యక్తులను మీకు పరిచయం\nచేస్తుంది. అయితే వసుధను పూర్తివివరాలు కలిగిన పరిపూర్ణ 'అనుబంధం' అని చెప్పలేము. స్థలా\nభావం కారణంగా మేము ఉద్దేశించిన కొన్ని విషయాలను ప్రస్తావించలేకపోయాము. ముఖ్యంగా నీటి\nజంతువులను గురించి తెలియజేయలేకపోయాము. 'వసుధ' పరిపూర్ణమైనది కాకపోయినా - మీలో\nజీవవైవిధ్యంపట్ల ఆసక్తిని రేకెత్తించి, ప్రకృతిపట్ల ప్రేమను కలిగిస్తుంది. పాఠకులలో ప్రాణులపట్ల ఆసక్తి,\nవాటిని పరిరక్షించుకోవడానికి ఏదో ఒకటి చేయాలన్న తపన కలిగించినట్టయితే చాలు. మా ప్రయత్నం\nసఫలమైనట్టే భావించగలం. చిన్నచిన్న నీటిబొట్లు కలిస్తేనే మహాసముద్రమవుతుందన్న సత్యం\nగుర్తుంచుకోవాలి!\nమీ ప్రియమైన, సంపాదకుడు, చందమామ\nజీవవైవిధ్యం–ప్రభుత్వాలు\nభారతదేశంలోని చెట్లనూ, జంతు జాతులనూ పరిరక్షించడానికి కేంద్ర, రాష్ట్ర ప్రభుత్వాలు బాధ్యత వహిస్తున్నాయి. [.. కంటెనూషన్ ..] \n\nఅబ్బురపరచే చిన్నా, పెద్ద ప్రాణులు!\nమీరు రకరకాల జంతువులనూ, చెట్లనూ చూస్తూ ఉంటారు. అయితే, వాటి పేర్లు మీకు తెలుసా? [.. కంటెనూషన్ ..] ఒక్క మన భారతదేశంలోనే 1,25,000 రకాల (జాతుల) మొక్కలూ, జంతువులూ ఉన్నాయన్న సంగతి మీకు తెలుసా? [.. కంటెనూషన్ ..]\n\nజీవవైవిధ్యమూ –మీరూ\nమన ఇంటివద్దా, బడిలో, సెలవుల్లో ఎక్కడికైనా వెళ్ళినప్పుడూ చేసే పనులన్నీ మనకు సమీపంలోనూ, దూరంగానూ ఉన్న చెట్టు చేమలనూ, జంతువులనూ ప్రభావితం చేయవచ్చు. [.. కంటెనూషన్ ..] మనం కూడా వాళ్ళలాగే మన పరిసరాల లోని చెట్లనూ, జంతువులనూ రక్షించడానికి మనవంతు కృషిచేయాలి. \n\nఅద్భుత వృక్ష ప్రపంచం! వింతలు..విశేషాలు\nఈ బొమ్మలను చూడండి. మన భారత దేశంలో నమోదయిన మొత్తం 47,000 జాతుల మొక్కలలో ఇవి 6 మాత్రమే. ఇక్కడ మొక్కల బొమ్మలూ, వాటిని గురించిన వివరణలూ కలగాపులగంగా కలిసిపోయాయి. జాగ్రత్తగా చదివి, వివరణలను సరైన మొక్కలతో జతపరచగలరేమో ప్రయత్నించి చూడండి!\n\nలిచెన్ (శైవలం, శిలీంధ్రం కలయిక), కుసుమ్ వృక్షాలు (స్క్రీచేరా ఓలియోసా), సన్డ్యూ (డ్రోసిరా బర్మానీ - కీటకాహార మొక్క), గుల్వెల్ (టినోస్పోరా కార్డిఫోలియా), ఫాక్స్టెల్ ఆర్చిడ్ (రైన్చో స్టయిలస్ రెటూసా).\n\nవిత్తనాల రక్షణ!\nఆంధ్రప్రదేశ్లో ఉన్న గంగవరం అనే గ్రామంలోని ఒక చిన్న గుడిసెలో నివసిస్తోంది అంజమ్మ. [.. కంటెనూషన్ ..] అన్నిరకాల పంటలు పండిస్తూ, పంట వైవిధ్యాన్ని కాపాడుతూన్న అంజమ్మలాంటి కోట్లాది రైతుల కృషి తెలుస్తుంది!\n\nరక్షించడమే మతంగా...\nగ్రామం పొలిమేరలో పశువులూ, గేదెలతో కలిసి నల్లజింకలూ, చింకారాలూ చిన్నచిన్న గుంపులుగా మేస్తున్నట్టు ఒక్కసారి ఊహించుకోండి చూద్దాం. అదీ రాజస్థాన్ ఎడారి ప్రాంతంలో అయితే మరీ అద్భుతంగా ఉంటుంది. [.. కంటెనూషన్ ..] వాళ్ళు నివసిస్తూన్న గ్రామాలు, చుట్టూ పచ్చటి చెట్టూ చేమలతో ఎడారిలో సేదతీర్చే జలాశయాల్లాగా మనసుకు హాయికలిగిస్తాయి.\n\nజర్ధార్ గ్రామ పునర్జన్మ\nఈరోజు విజయ్ వాహ్యాళికి కొండపైకి వెళ్ళాలని బయలుదేరాడు. విజయ్ జర్ధార్ గ్రామప్రజల గౌరవాభిమానాలకు పాత్రుడైన గ్రామపెద్ద. [.. కంటెనూషన్ ..] ఇవన్నీ గ్రహించడంవల్ల విజయ్ తృప్తిగా నవ్వుకున్నాడు.\n\nవింతగొలిపే వన్యప్రాణులు\nమనలాగే ఈ దేశానికి చెందిన జంతు ప్రపంచంలోని కొన్ని అద్భుత ప్రాణుల చిత్రాలు ఇక్కడ ఉన్నాయి. భారతదేశంలో నమోదయిన 81,000 జాతుల జంతువులలో ఇవి కేవలం 5 మాత్రమే...\n\nహూలాక్ గిబ్బన్ (తోకలేని కోతి), జ్యువెల్ బీటిల్, గ్రేట్ ఇండియన్ బస్టర్డ్ (బట్టమేక), చర్మంవీపు తాబేలు (డెర్మో చెలిస్ కోరియాసీ), పగడాలు (కోరల్స్).\n\nసరదాగా రంగులద్దుదాం!\nబట్టలకు కొత్తరంగులు వేయాలనుకున్నప్పుడు, రసాయనిక పదార్థాలతో తయారు చేసిన రంగులు ఉపయోగించకండి. కొత్త పద్ధతికి మార్గదర్శకులు కండి! [.. కంటెనూషన్ ..] ప్రయత్నించి చూడండి!\n\nప్రధానమంత్రికి లేఖ రాయండి!\nజీవ వైవిధ్యాన్ని పరిరక్షించాలనే స్ఫూర్తిని 'వసుధ' మీలో ప్రేరేపించింది కదూ! [.. కంటెనూషన్ ..] ఈ విషయంగా మీ నుంచి ప్రత్యుత్తరం రాగలదని ఆశిస్తున్నాం. రాస్తారు కదూ!",
            "book_page_end": 51
        },
        {
            "title": "చేప నవ్విన కారణం!",
            "book_page_start": 52,
            "pdf_page_start": 52,
            "pdf_page_end": 57,
            "author": "చందమామ బృందం",
            "genre": "జానపద కథ",
            "moral": "తెలివైన ఆలోచనతో కష్టమైన సమస్యలను కూడా సులభంగా పరిష్కరించవచ్చు. సమస్య మూలకారణాన్ని కనుగొనడం ముఖ్యం.",
            "keywords": [
                "కాశ్మీరు",
                "రాణి షకీలా",
                "హుస్సేన్",
                "చేప నవ్వు",
                "రాజద్రోహం",
                "ఉపాయం"
            ],
            "characters": [
                "ఫిరోజ్ షా",
                "షకీలా",
                "హుస్సేన్",
                "రెహ్మాన్",
                "జోహ్రా"
            ],
            "locations": [
                "కాశ్మీరు",
                "శ్రీనగర్",
                "జమ్మూ"
            ],
            "content": "కాశ్మీరులో ఒకానొకప్పుడు ఫిరోజ్ షా అనే\nరాజూ, షకీలా అనే ఆయన రాణీ ఉండే\nవారు. ఒకనాడు రాణి, భవనం కిటికీ పక్కగా\nవీధిలో ఒకావిడ చేపలమ్ముతూ వెళ్ళడం\nచూసింది. చేపల గంపలోని చేపలలో ఒకటి\nవిచిత్రంగా కనిపించింది. రాణి చేపలమ్మేస్త్రీని\nపిలపించి, “నీ దగ్గర ఆడచేపలు ఉన్నాయా?”\nఅని అడిగింది.\n“లేదు, మహారాణీ! నా దగ్గర మగ చేపలు\nమాత్రమే ఉన్నాయి,” అని ఆమె జవాబిచ్చింది.\nఆ మరుక్షణమే గంపలోని వింత చేప\nఫక్కున నవ్వింది. దానిని చూసి రాణి అమితా\nశ్చర్యం చెందింది. ఆ సంగతి రాజుకు చెప్పి,\nచేప నవ్వుకు కారణమేమిటో తెలుసుకోమని\nవేడుకున్నది.\nరాజాస్థానంలో వివేకవంతుడైన హుస్సేన్\nఅనే వజీరు ఉన్నాడు. రాజు ఆయనకు తరచూ\nకొత్త కొత్త సమస్యలను ఇచ్చి, పరిష్కరించమని\nచెప్పేవాడు. ఇప్పుడు రాజు అతన్ని చేప నవ్వుకు\nకారణం తెలుసుకోమని ఆజ్ఞాపించాడు. “వచ్చే\nఅమావాస్యలోగా సమాధానం చెప్పకపోయావో,\nతల తీసేస్తా!\" అని హెచ్చరించాడు.\nదీనికి సరైన సమాధానం తెలుసుకోవడా\nనికి దేశం నలుమూలలా తిరిగి రావాలని\nహుస్సేన్ నిర్ణయించాడు. అతడు అలా వెళు\nతూన్నప్పుడు రెహ్మాన్ అనే ఒక ముసలి రైతు\nపెహెల్గాం వెళుతూ కనిపించాడు. ఆ పెద్ద\nమనిషితో స్నేహం కలుపుకుంటే తనకు సాయ\nపడగలడని హుస్సేన్ ఆశించాడు. అతని వెంట\nనడవడం ప్రారంభించాడు. మధ్యాహ్నానికి\nఎండ తీవ్రం కావడంతో ఇద్దరూ బాగా అలిసి\nపోయారు.\n“ ఈ ప్రయాణంలో మనం ఒకరికొకరు\nమార్చి మార్చి మోసుకుంటూ వెళితే హాయిగా\nఉంటుంది కదా?\" అని అడిగాడు హుస్సేన్.\n“ఒకరినొకరు మోసుకు వెళ్ళడమా? ఆ\nమాటల్లోని భావం ఏమైవుంటుందా?” అని\nఆశ్చర్యపోయాడు రెహ్మాన్.\nఆ సమయంలో వాళ్ళు కోతకు సిద్ధంగా\nఉన్న జొన్నపంట పొలం గట్టు వెంట నడుస్తు\nన్నారు. “పొలంలోని జొన్నలు తినేసినవా?\nమిగిలి ఉన్నవా?\" అని అడిగాడు హుస్సేన్.\nరెహ్మాన్కు ఆ ప్రశ్న అసలు అంతుబట్టలేదు.\n“నాకు తెలియదు...” అన్నాడు.\nఆరోజు సాయంకాలానికి ఆ ఇద్దరు ప్రయా\nణీకులూ ఒకగ్రామం చేరుకున్నారు. వాళ్ళొక\nమసీదులోకి వెళుతూ ఉంటే ఎవరూ సలాం\nచేయలేదు; రమ్మని పిలవలేదు. “ఈశ్మశానంలో\nమనం ఏంచేస్తున్నాం?\" అని అడిగాడు హుస్సేన్\nఆశ్చర్యంతో.\n\"ఇక్కడ ఉన్న మనుషులు నీకు కనిపించ\nడంలేదా? ఇది శ్మశానం కాదు,\" అన్నాడు రెహ్మాన్.\nవాళ్ళు అక్కడి నుంచి బయటకు వచ్చి,\nకొంతదూరం వెళ్ళాక శ్మశానవాటికలో, కొందరు\nమనుషులు చనిపోయిన తమవాళ్ళ జ్ఞాపక\nచిహ్నంగా డమ్ గోష్ట్, కుల్చాన్ అనే మధుర\nపదార్థాలు పంచుతూ ఉండడం కనిపించింది.\n\"ఆహా! ఎంత అద్భుత నగరం!\" అంటూ\nమురిసిపోతూ వాట్ని తీసుకుని తిన్నాడు\nహుస్సేన్.\nరెహ్మాన్, “ఏమిటీ పిచ్చిమనిషి? మట్టి\nబెడ్డను నీళ్ళు అనీ, నీళ్ళను మట్టిబెడ్డ అనీ\nఅనగల సమర్థుడు, \"అని మనసులో అనుకు\nన్నాడుగాని, పైకి మాత్రం ఏమీ అనలేదు.\nవాళ్ళు నగరం శివార్లకు చేరుకుని, రెహ్మాన్\nఇంటిని సమీపించారు. అప్పుడురెహ్మాన్, \"యువ\nమిత్రమా! నువ్వు ఇక్కడ ఉన్నంత వరకూమా\nఇంట్లోనే బసచేయవచ్చు, \"అన్నాడు ఆప్యా\nయంగా నవ్వుతూ.\n“తమ దయకు కృతజ్ఞతలు! పొద్దుగూకేంత\nవరకు నేను ఇక్కడే ఉంటాను. మీఇంటివాసాలు\nదృఢమైనవేనా చెప్పు మరి,” అన్నాడు హుస్సేన్.\nయువకుడి మూర్ఖత్వాన్ని తలుచుకుని\nపగలబడినవ్వుకుంటూ హుస్సేన్ అక్కడి\nనుంచి బయలుదేరాడు.\nఇల్లు చేరగానే, ఆయన తనతో ప్రయాణం\nచేసిన వింత మనిషిని గురించీ, అతని విచిత్ర\nప్రశ్నల గురించీ, తన కూతురు జోహ్రాకు వివ\nరించి, \"ఆ యువకుణ్ణి మన ఇంటికి పిలిస్తే,\nమన ఇంటి వాసాల గురించి ఆరా తీస్తున్నాడు,\nవెర్రివాడు!\" అన్నాడు.\n“అయినా, ఆ యువకుడు చాలా తెలివి\nగలవాడని అనిపిస్తోంది, నాన్నా!\" అన్నది జోహ్రా.\n“ఆ సంగతి నువ్వెలా చెప్పగలవు? అతడు\nఅడిగిన ప్రశ్నలన్నీ అర్థం పర్థం లేనివే!” అన్నాడు\nరెహ్మాన్.\n'కాదు, నాన్నా! ఆయనవాసాలను గురించి\nఅడిగినప్పుడు, ఆయన్ను భరించే స్థోమత\nమనకు ఉందా అని తెలుసుకోగోరాడు, అంతే,”\nఅన్నది జోహ్రా.\nకూతురి జవాబుతో రెహ్మాన్ కాస్త మెత్త\nబడ్డాడు. 'బహుశా ఈమె హుస్సేన్ ఇతర ప్రశ్న\nలకూ, అభిప్రాయాలకూ కూడా సరైన వివరణ\nఇవ్వగలదేమో!ఎవరికి తెలుసు? అడిగిచూద్దాం!'\nఅనుకున్నాడు.\n“అదిసరే తల్లీ! మరి, ఒకరినొకరు మార్చి\nమార్చి మోసుకువెళ్ళడం మాటేమిటి?\nఅని అడిగాడు రెహ్మాన్.\n“ఇద్దరిలో ఒకరు కథలు చెప్పడమనేది\nఅందులోని భావం. కథలు చెప్పుకుంటూ నడిస్తే\nమార్గాయాసం తెలియదు. అలాంటప్పుడు\nకథలు చెప్పేవారు మరొకరిని మోసుకు\nవెళ్ళి నట్టే కదా మరి!” అంటూ వివరిం\nచింది జోహ్రా.\n“రెండవ ప్రశ్న; తినేసిన జొన్నలు\nఅంటేఏమిటి?\" అని అడిగాడు రెహ్మాన్.\nజోహ్రా గట్టిగా నవ్వి, “మీరూ ఒక\nరైతుగా ఉండికూడా అదేమిటో గ్రహించ\nలేదా? రైతులు సక్రమంగా పన్నులు\nచెల్లించకపోతే అధికారులు వచ్చి జరిమా\nనాగా ధాన్యాన్ని తీసుకువెళతారు. అలాం\nటప్పుడు రైతుకు అది తినేసిన ధాన్యం\nకాక మరేమిటి?\" అని అడిగింది.\n“అది సరే, మరి అతను మసీదును\nశ్మశానం గానూ, శ్మశానాన్నీ నగరంగానూ\nఎందుకు అన్నాడు?\" అని అడిగాడు\nరెహ్మాన్.\n'దయ, కరుణ కలిగిన మను షులు\nనివసించే ప్రదేశమే నగరం అని ఆయన\nఅభిప్రాయం. అలాంటివాళ్ళు లేనిచోటు\nజనంతో కిటకిటలాడినా శ్మశాన సదృశమే.\nమసీదులో ప్రజలు దయాదాక్షిణ్యాలు, సలాం\nలాంటి ఆహ్వానం లేకుండా ప్రవర్తించారు.\nఅయితే శ్మశానంలో దానికి విరుద్ధమైన\nదృశ్యం ఎదురయ్యింది. అందుకే ఆయన\nమసీదును శ్మశానమనీ, శ్మశానాన్ని నగరమనీ\nచెప్పాడు,” అని జోహ్రా తండ్రికి వివరించింది.\n'నీ వివరణలు చూస్తూంటే అతడు తెలివి\nగల యువకుడిలాగే కనిపిస్తున్నాడు!\"\nఅన్నాడు తండ్రి.\nఆ తరవాత హుస్సేన్ ఎప్పుడు వస్తాడా అని\nజోహ్రా ఎదురుచూడసాగింది. ఆఖరికి అతడు\nచెప్పినట్టు భోజనానికి రానేవచ్చాడు.\n\"మీరు ఎవరు? ఇంతదూరం ఎందుకు\nవచ్చారో తెలుసుకోవచ్చా?\" అని అడిగింది జోహ్రా.\nహుస్సేన్ఆమెకు, నవ్విన వింతచేపగురించీ,\nరాజుగారి హెచ్చరిక గురించీ వివరంగా చెప్పాడు.\n“అలాగా! ఆ ప్రశ్నకు జవాబు చాలా\nసులభం. రాజును హతమార్చడానికి, రాజ\nభవనంలో ఎవరో పథకం వేస్తున్నారు, అన్నదే\nచేప నవ్వులోని ఆంతర్యం,” అన్నది జోహ్రా.\nఆమె చెప్పింది నిజమే అని హుస్సేన్\nగ్రహించాడు. ఆమెనూ, ఆమె తండ్రినీ వెంట\nబెట్టుకొని రాజధానికి తిరిగి వెళ్ళాడు. రాజ\nదంపతులను దర్శించి, రాజుకు సలాం చేసి,\n\"జహాపనా! మేము ఒక రహస్య సందేశాన్ని\nవివరిస్తుంది!” అన్నాడు.\n“నవ్విన చేపకు భవిష్యజ్ఞానం ఉన్నది.\nకళ్ళకు కనిపించేవి కొన్ని నిజం కాకపోవచ్చు.\nఒక్కొక్కసారి మనకళ్ళే మనల్ని మోసగిస్తాయి.\nఆ సత్యం ఎరిగినందువల్లే – ఆడా,మగా చేపల\nప్రస్తావన వచ్చినప్పుడు ఆ వింత చేప నవ్వింది.\nతమను హతమార్చడానికి, రాజభవనంలోకి\nస్త్రీవేషంలో ప్రవేశించిన పురుషుణ్ణి గురించి\nచేప తన నవ్వుద్వారా తమను హెచ్చరించింది!”\nఅని వివరించింది జోహ్రా.\n“దానిని నువ్వు నిరూపించగలవా?” అని\nఅడిగింది రాణి.\n“తప్పకుండా, మహారాణీ! అందుకు ఒక\nచిన్న పరీక్ష పెడదాం,” అన్నాడు హుస్సేన్.\nరాజభవనంలోని పరిచారికలను పరీక్షించ\nడానికి రాజదంపతులు అంగీకరించారు.\nహుస్సేన్సలహాప్రకారం ఒక లోతైన గోతిని\nతవ్వించారు. ఆ తరవాత, పరిచారికలలో\nఒక్కొక్కరుగా ఆ గోతిని దాటాలని ఆజ్ఞాపిం\nచారు. ఒక్క పరిచారిక తప్ప ఎవ్వరూ ఆ\nగోతిని దాటలేకపోయారు. ఆ గోతిని సునా\nయాసంగా దాటిన ఒకే ఒక పరిచారిక మగ\nవాడని త్వరలో తెలిసిపోయింది. విచారణ\nజరిపారు. ఆడవేషంలోనివాడే రాజుగారిని\nహతమార్చడానికి పథకం వేసి తగిన అవకాశం\nకోసం ఎదురుచూస్తున్నాడు!\nరాజదంపతుల ఆనందానికి అవధులు\nలేకుండా పోయింది. తమ ప్రాణాలను కాపాడి\nనందుకు హుస్సేన్ నూ, జోహ్రానూ అభినం\nదించి విలువైన కానుకలతో సత్కరించారు.\nహుస్సేన్, జోహ్రాల వివాహం వైభవంగా\nజరిగింది. తెలివైన తన కుమార్తెకు తగిన\nవరుడు లభించినందుకు రెహ్మాన్ చెప్పలే\nనంతగా ఆనందించాడు.",
            "book_page_end": 57
        },
        {
            "title": "అప్పిచ్చువాడు!",
            "book_page_start": 58,
            "pdf_page_start": 58,
            "pdf_page_end": 60,
            "author": "వసుంధర",
            "genre": "నీతి కథ",
            "moral": "మనుషులు గుర్తింపును కోరుకుంటారు. ఆ గుర్తింపును ఉపయోగించి మన పనిని సాధించుకోవచ్చు.",
            "keywords": [
                "అప్పు",
                "గణపతి",
                "దివాకరుడు",
                "ఉపాయం",
                "దానకర్ణుడు",
                "గుర్తింపు"
            ],
            "characters": [
                "గణపతి",
                "చలపతి",
                "దివాకరుడు"
            ],
            "locations": [
                "శ్రామికుల ఊరు",
                "ధనవంతుల ఊరు"
            ],
            "content": "గణపతి తెలివైనవాడని పేరు. అతడికి వున్న\nట్లుండి, వెయ్యి రూపాయలు కావాల్సివచ్చాయి.\nపొరుగూళ్ళో తన మిత్రుడు చలపతి తప్పక\nఆదుకుంటాడన్న నమ్మకంతో, అతడు అక్కడికి\nబయల్దేరి వెళ్ళాడు. దురదృష్టంకొద్దీ చలపతి\nఅప్పటికే డబ్బు ఇబ్బందుల్లో వున్నాడు.\n\"మాది శ్రామికుల ఊరు. మీది ధనవం\nతుల ఊరు. ఇక్కడ నీకు డబ్బు ఇబ్బంది\nఅంటే ఆశ్చర్యంగా వుంది. ఈ ఊళ్ళో అప్పులిచ్చే\nనాధుడే లేడా?” అని అడిగాడు గణపతి నిరు\nత్సాహంగా.\nచలపతి కూడా నిరుత్సాహపడిపోయి,\n“ఎందుకు లేరూ? ఇక్కడ దివాకరుడికి దాన\nకర్ణుడన్న పేరుంది. కానీ వాడు మహాతలతిక్క\nమనిషి. ఎవరితోనూ కలవడు. పదిమందిలోకీ\nరాడు. ఒక్కొక్కసారి పదివేల రూపా యలుకూడా\nదానంగా ఇవ్వగలడు. ఒకోసారి రెండే రెండు\nవందలు అప్పుగా ఇవ్వమన్నా లేదంటాడు.\nవాడినర్థం చేసుకోవడం కష్టం!\" అన్నాడు.\nపదివేల రూపాయలు దానంగా ఇవ్వగల\nవాడు, రెండువందలు అప్పుగా ఇవ్వనంటా\nఉంటే, గణపతికి ఆశ్చర్యంవేసింది. ఎవరెవరికి\nఎప్పుడెప్పుడు దివాకరుడు అప్పులిచ్చాడో,\nఎవరెవరికి ఎప్పుడెప్పుడు లేదన్నాడో అతడు,\nచలపతిని అడిగి తెలుసుకున్నాడు.\n“ఈ వివరాలన్నీ నీకెందుకూ?” అన్నాడు\nచలపతి అన్నీ చెప్పాక.\n“ప్రతి మనిషి ప్రవర్తనకూ ఏదో కారణ\nముంటుంది. మనం బాగా ఆలోచిస్తే చిక్కు\nముడి విప్పడం కష్టం కాదు. నా అభిప్రాయంలో\nదివాకరుడు తలతిక్కమనిషి కాదు. నేనొక\nసారి వెళ్ళి ఆయనను కలుసుకుని వస్తాను,”\nఅంటూ గణపతి అక్కణ్ణించి బయల్దేరి దివా\nకరుడింటికి వెళ్ళాడు.\nఆ సమయానికి దివాకరుడు తన ఇంటి\nపెరట్లోని పూలతోటలో వున్నాడు. ఆయనకు\nతోటపని అంటే చాలా ఇష్టం. అక్కడ ఆయన\nఅపూర్వమైన పూలమొక్కలను సేకరించి పెంచు\nతూంటాడు. గణపతి ఆయనను సరాసరి\nపూలతోటలోనే కలుసుకుని, ఆయన అభి\nరుచులను అదేపనిగా కొంతసేపు మెచ్చు\nకుని ఉబ్బేసి, అప్పుడు తన పరిచయం చేసు\nకున్నాడు.\n“నువ్వు మా చలపతి మిత్రుడివా? వాడు\nనాకెంతో కావలసినవాడు. పొరుగూరువాడివి\nనిన్ను పంపి తను రాలేదేమిటి?\" అన్నాడు\nదివాకరుడు వెంటనే.\n“నేను ఒకతరహా నల్లగులాబుల కోసం\nవెతుకుతున్నాను. అవి నీ తోటలో ఉంటా\nయని తెలియగానే, ఇలా పరుగెత్తుకొచ్చాను.\nఅదిగో, ఆ కనిపిస్తున్న నల్లగులాబీయేనేను\nవెతుకుతున్నది!\" అంటూ గణపతి ఒక\nమొక్కను సమీపించాడు.\n“ఆ నల్లగులాబిలోని ప్రత్యేకత ఏమిటి?”\nఅన్నాడు దివాకరుడు ఆశ్చర్యంగా.\nగణపతి ఆ పువ్వునే గుచ్చి గుచ్చి చూస్తూ,\n\"ఈ పువ్వును వరుసగా పదిమంది పురుషులు\nఅరచేతులతో తాకినతర్వాత నీళ్ళలో వేసి మరి\nగించి, ఆ నీటిని పురిసెడు పుచ్చుకుంటే కైలాస\nగిరిని దర్శించినంత పుణ్యంవస్తుందంటారు!”\nఅన్నాడు గణపతి.\nదివాకరుడు అప్పటికప్పుడు పంచాంగం\nచూసి, శుభఘడియలు వచ్చి చాలాసేపే\nఅయిందని నిర్ణయించాడు.\n“అయితే మన అదృష్టం పండింది! నువ్వు\nచుట్టుపక్కలవారిని ఏడుగురు పురుషుల్ని\nపిలువు. ఈ లోగా నేను చలపతిని వెంట\nబెట్టుకుని వస్తాను. నీతో కలిసి పదిమందిమి\nఅవుతాము. మనందరకూ పుణ్యయోగం\nపట్టబోతున్నది!” అన్నాడు గణపతి.\nదివాకరుడు సరేనని ఏడుగురుని పిలు\nచుకు వచ్చాడు.\nకాసేపటికి అక్కడి నల్లగులాబీని నీళ్ళలో\nమరిగించి, పదిమంది పురుషులేకాక, దివా\nకరుడి ఇంటిలోని స్త్రీలు, పిల్లలుకూడా తాగి\nఎంతో సంతోషించారు. అందరూ ఎంతో ఉత్సా\nహంగా ఉన్న ఆ సమయంలో, గణపతి నెమ్మ\nదిగా చలపతి చెవిలో, “ఇప్పుడు దివాకరుణ్ణి\nఅయిదువేల రూపాయలు అప్పడుగు. ఒక\nవెయ్యి నాకిచ్చి, మిగతావి నువ్వుంచుకో. అను\nమానించకు; ఆయన తప్పక అప్పు ఇస్తాడు.\nఇవ్వకపోతే నేను నీకు పదివేల రూపాయలు\nబాకీవున్నట్టు, తెలిసిందా!” అని చెప్పాడు.\nతటపటాయిస్తూనే చలపతి, దివాకరుణ్ణి\nసమాపించి తన అవసరం చెప్పుకున్నాడు.\n\"అప్పడుగుతూ దానం పుచ్చుకునేవాడిలా\nమొహమాట పడతావేమిటి? నువ్వు నాకెంతో\nకావలసినవాడివి. అయిదువేలు కాకపోతే\nపదివేలు తీసుకో,” అన్నాడు దివాకరుడు.\n“పది వద్దు, అయిదు చాల్లే,” అని చల\nపతి ఆయనవద్ద అప్పుతీసుకున్నాడు.\nగణపతితో కలిసి ఇంటికి వెళ్ళాక, అతడికి\nవెయ్యిరూపాయలనిచ్చిన చలపతి, ” గణపతీ,\nనువ్వడగమన్నావని అడిగాను కానీ, దివాకరుడి\nచేత లేదనిపించుకోవాల్సి వస్తుందని మనసులో\nతెగ మథనపడిపోయాను. వాడు అప్పిస్తాడని\nఅంత ఖచ్చితంగా ఎలా చెప్పగలిగావో చెప్పు!”\nఅన్నాడు.\n“దివాకరుడికి గుర్తింపు కావాలి. నలుగు\nరిలో అడిగినప్పుడు ఆయన్నేమడిగినా ఇస్తాడు,\nఅంతా దానకర్ణుడంటారని. ఒక్కడూ ఉన్నప్పు\nడడిగితే పైసాకూడా విడవడు. ఎవరూ చూడ్డం\nలేదు కాబట్టి! ఆయన్నడిగి లేదనిపించుకున్న\nవాళ్ళందరూ, ఒంటరిగావుండగా అడిగినవాళ్ళే!\nఅయితే, దివాకరుడు డబ్బు జాగ్రత్త మనిషి.\nనలుగురిలో ఉండగా లేదనడం ఇష్టంలేక,\nఅలాగని ఇవ్వడమూ ఇష్టంలేక, ఆయన\nఒంటరిగా వుండడానికే ఇష్టపడతాడు. ఇది\nగ్రహించిననేను, ఆయనకు అనుమానం రాని\nవిధంగా, ఆయన చుట్టూ పదిమందిని చేర్చి,\nఅప్పుడు నీచేత అప్పు అడిగించాను,” అన్నాడు\nగణపతి.\nమిత్రుడి తెలివితేటలకు చలపతి, “ఔరా!”\nఅంటూ ముక్కున వేలేసుకున్నాడు.",
            "book_page_end": 60
        },
        {
            "title": "విఘ్నేశ్వరుడు",
            "book_page_start": 61,
            "pdf_page_start": 61,
            "pdf_page_end": 66,
            "author": "చందమామ బృందం",
            "genre": "పౌరాణికం, ధారావాహిక",
            "moral": "భగవంతుడు అనేక రూపాలలో అవతరించి ధర్మాన్ని రక్షిస్తాడు. వినాయకుడు విఘ్నవినాశకుడు.",
            "keywords": [
                "విఘ్నేశ్వరుడు",
                "మూషికం",
                "గజాసురుడు",
                "అవతారాలు",
                "కుమారస్వామి జననం"
            ],
            "characters": [
                "విఘ్నేశ్వరుడు",
                "విష్ణువు",
                "నారదుడు",
                "మూషికాసురుడు (వజ్రదంతుడు)",
                "మహాశ్వేత",
                "శివుడు",
                "పార్వతి"
            ],
            "locations": [
                "కైలాసం",
                "శరవణ సరస్సు"
            ],
            "content": "“విఘ్నేశ్వరా! ఇప్పుడు నీవు చేసిన గజాసుర\nనిర్మూలన జ్ఞాపకంగా గణపతి నవరాత్రి\nఉత్సవాలు కలకాలం ఘనంగా జరుగుతూం\nటాయి. ముందుకాలంలో ప్రజల స్వేచ్ఛ,\nశ్రేయస్సుల కోసం సాగే ఉద్యమాలు గణేశ\nఉత్సవాలతో జయప్రదంగా కొనసాగి ఫలి\nస్తాయి. భూలోకంలో వైభంగా జరిగే ఉత్స\nవాలన్నిటికీ గణపతి నవరాత్రి ఉత్సవం\nతిలకంగా ఉంటుంది!” అని ఆకాశవాణి\nపలికింది.\nవిష్ణువు విఘ్నేశ్వరుడితో, “పార్వతీనందనా!\nమేనల్లుడివని చెప్పి నాకు మరొకపని కూడా\nకల్పించావా!” అన్నాడు.\nవిఘ్నేశ్వరుడు, “మేనమామ వరసపెట్టి\nకాలనేమి అయిన కంసుణ్ణి మేనమామ\nగండాన నువ్వెలాగూ పుట్టి చంపుతావుగదా!\nఇలాంటి వరసలన్నీ నీవు నేర్పిన విద్యలేగదా\nనీరజాక్ష!” అన్నాడు.\nవిష్ణువు, “విఘ్నవినాశకా! నీ పరశువు\nముందు, నా చక్రాయుధం ఏపాటి? నీ గొడ్డలి\nసాము చూసినప్పుడు మహముచ్చటేసింది\nసుమా!” అన్నాడు.\n“పరశురామావతారంలో నా గొడ్డలి ఎరువు\nతీసుకెళ్ళి గర్వపోతులైన క్షత్రియుల్ని తెగ\nనరుకుదువుగానిలే! \" అన్నాడు విఘ్నేశ్వరుడు.\nవిష్ణువు, “గజవిఘ్నాసురుడి మీద ఎక్కి\nమర్దిస్తున్నప్పుడు నీ బుడిబుడి నడకల గుజ్జు\nరూపం కూడా నన్నెంతో మురిపించిందోయి!”\nఅన్నాడు.\n“అలాగైతే, వామనుడివై బలిచక్రవర్తిని\nపాతాళానికి అణగదొక్కుదువుగానిలే!” అని\nవిఘ్నేశ్వరుడు అన్నాడు.\n“నీ బుద్ధి విశేషం కూడా నన్ను అమితంగా\nఆకర్షించుతోంది, ఏంచెయ్యను,” అని విష్ణువు\nఅనగా, విఘ్నేశ్వరుడు, “యుగానికి అవసర\nమైన ధర్మాన్ని ఆ యుగంలో స్థాపించడమే\nగదా, నీ అవతారాలకు మూలకారణం! ధర్మ\nసంస్థాపనకు, అసలుఅర్థం, సంఘం హింసతో,\nమూఢాచారాలతో కుళ్ళిపోతున్న రోజుల్లో\nబుద్ధుడవై అవతరించి మానవులకు సక్రమ\nసంఘజీవనాన్ని, నిర్వాణాన్ని బోధించుతావులే!\nమాయాదేవి స్వప్నంలో నా తెల్లని ఏనుగు\nరూపం గర్భంలో ప్రవేశించి బుద్ధుడైన సిద్ధా\nర్థుడి అవతారానికి నాంది పలుకుతుంది!\"\nఅని చెప్పాడు.\nఆ మాటలకు విష్ణువు మహదానందం\nపొందాడు.\nపరమాణు రూపంలో ఉన్న విఘ్నం\nనమస్కరించి, “విఘ్నరాజా, నీ భానిసను,\nనీ ఆజ్ఞానువర్తిని, వెళుతున్నాను,” అని శలవు\nతీసుకొని కాళింది మడుగుచేరి కాళీయు\nడుగా దాక్కుంది.\nవిఘ్నంవెనకనే మూషికాసురుడు మూషిక\nరూపంతో వచ్చి ప్రచ్ఛన్నంగా దాగి, విఘ్నానికి\nపట్టినగతి చూసి పటపట పళ్ళుకొరికి, నిజ\nరూపంతో బోర విరుచుకొని విఘ్నేశ్వరుడి\nముందు నిలబడి దిక్కులు అదిరేలా సింహ\nనాదం చేశాడు.\nవిఘ్నేశ్వరుడు బలిష్ఠమైన అతని శరీ\nరాన్ని సంతృప్తిగా చూశాడు. మూషికాసురుడు\nనిర్లక్ష్యంగా విషపునవ్వు నవ్వుతూ, “విఘ్నం\nనీ బానిస కనుక ఏంచేసినా చేశావుగాని, నేను\nనీ జన్మవిరోధిని. సింహస్వప్నం అనేమాట\nవినే ఉంటావే, సింహాన్నై నీ కుంభస్థలాన్ని\nచీలుస్తాను!\" అని అంటూ సింహంగా మారి\nపెద్దగా గర్జించాడు.\nవిఘ్నేశ్వరుడు, “సింహమా! నువ్వు జగ\nజ్జనని వాహనానివి, నిన్ను గౌరవిస్తున్నాను!”\nఅన్నాడు.\nసింహం మళ్ళీ గర్జించి ఉరకబోతూంటే,\nవిఘ్నేశుడు, “శివా, శరభా!” అని స్మరించాడు.\nసింహానికి ఎదురుగా శివుని శరభావతారం\nఘీంకార గర్జనలుచేస్తూ నిలిచింది. శరభానికి\nసింహశరీరము, కేసరాలు, కోరలు ఉంటూ\nఏనుగు తొండమూ, దంతాలు ఉన్నాయి.\nమహాసర్పం లాంటి తోకచివర జ్వాలలు కక్కే\nమకర ముఖము ఉంది. శరభం జూలు అగ్ని\nశిఖల్లాగా ఎగురుతున్నాయి. శరభం తొండంతో\nసింహం ముఖం వాచేలా కొట్టింది. సింహం\nతోకముడిచి పరుగుతీసింది. శరభావతారం\nమాయమైంది.\nఉండి ఎందుకూ?” అంటూ ఒక దంతాన్ని\nపటుక్కున సగానికి విరిచి, పారేసినట్టుగా\nదూరంగా విసిరేశాడు.\nఆ దంతం గాలిలో గిర్రున తిరుగుతూ\nఇంద్రజాలం ప్రదర్శించి వెళ్ళి వజ్రదంతుణ్ణి\nగుచ్చిగుచ్చి పొడవడం ప్రారంభించింది. రక్తం\nధారలుకట్టి కారసాగింది. మహాశ్వేత అది\nచూడలేక మూర్ఛపోయింది. వజ్రదంతుడు\nచిన్న ఎలుకగా మారి తుర్రున పారిపోయి\nరాళ్ళ మధ్య కలుగు చేసుకొని దూరాడు. ఒక\nదంతాన్ని విరుచుకొని విఘ్నేశ్వరుడు ఏక\nదంతుడు అనిపించుకున్నాడు.\nదంతం కూడా కలుగులో దూరి ఎలుకను\nఅలా పొడుస్తూనే వెంబడించింది. తోక వెంట\nరక్తం జాడకడుతుంటే ఎలుక సొరంగం\nదొల్చుకుంటూ పాతాళానికీ, పాతాళం నుంచి\nభూమ్మీదకూ వచ్చి పరుగులుతీసి లోక\nమంతా చుట్టి చివరకు విఘ్నేశ్వరుడి శరణు\nజొచ్చి, “నాకా చావురాదు. నీ దంతం గుచ్చి\nగుచ్చి చంపుతున్నది, బాధ తప్పించు దేవా!”\nఅని వేడుకున్న మూషికాసురుడికి విఘ్నేశ్వ\nరుడు అభయం ఇచ్చాడు. దంతం వచ్చి\nఅతనిహస్తం అలంకరించింది.\nవిఘ్నేశ్వరుడు, “మూషికా! చూట్టానికి\nచిట్టెలుకవే గాని మహాబలుడివి. మహా\nకూర్మావతారంతో మంధరపర్వతాన్నీ, ఆది\nవరాహావతారంతో భూమినీ ఎత్తిన విష్ణువు\nకంటె బలశాలివి! తగిన వాహనం కుదరక\nనేను నా లంబోదరంతో నడవలేక అవస్థపడు\nతున్నాను. నీలాంటి...” అంటూ చెప్పడానికి\nసందేహిస్తున్నట్టు నసిగాడు.\nవిఘ్నేశ్వరుడి పొగడ్తకు మూషికాసురుడు\nపొంగిపోయి, \"స్వామీ! నీ దంతం నాలోని\nఅజ్ఞానాన్ని పారదోలి గుచ్చి గుచ్చి జ్ఞానాన్ని\nనింపింది. నీకు వాహనం కావడం నా భాగ్యంగా\nభావిస్తున్నాను,\" అంటూ ఏనుగంత ఎలుకగా\nపెరిగాడు.\nవిఘ్నేశ్వరుడు దానిపై కాలుమోపి కూర్చో\nబోగా మహామూషికం కీచుకీచుమంటూ\nఅణుక్కుపోయింది.\nవిఘ్నేశ్వరుడుమందహాసం చేసి, “నాయనా\nమూషికా, నీవు చిట్టెలుకగా ఉంటేనే నన్ను\nసునాయాసంగా మోయగలవు. నా ఆకారా\nనికి చిట్టెలుక వాహనమే అన్నివిధాలా అమరు\nతుంది,” అన్నాడు.\nమూషికాసురుడు యధాప్రకారంగా\nచిట్టెలుకగా తగ్గిపోయాడు. విఘ్నేశ్వరుణ్ణి\nఎక్కించుకొని చకచకా తిరుగుతూ, “ఔను\nస్వామీ! ఇప్పుడు నిన్ను మోస్తున్నట్టే లేదు!”\nఅన్నాడు.\nమూర్ఛనుండి తేరుకున్న ధవళ, విఘ్నేశ్వ\nరుడికి నమస్కరించి, “దేవా! నా భర్త నీకు\nచిట్టెలుక వాహనంగా ఉంటాడు, నేనుకూడా\nనీకు శ్వేతఛత్రమై ఉంటాను. ఈ వరం అను\nగ్రహించు,” అన్నది.\nవిఘ్నేశ్వరుడు, “అమ్మా! నీ తెల్లని గొడుగు\nచల్లని నీడ నాకు రక్ష! నా భాగ్యం కొద్ది దొరికింది,\"\nఅంటూ ఎలుకను చూసి, “వజ్రదంతా, దేవి\nఅనుగ్రహం పొందిన సాధ్వి ధవళ మాటకు\nతిరుగులేదు. నా వాహనంగా ఉండు, నాతో\nబాటే నాకు పెట్టేవన్నీ, నువ్వూహాయిగా తిను!\nఅందరూ మొట్టికాయలు పెట్టుకొని, మూడు\nగుంజీలు తీసి లెంపలేసుకుంటూంటే,\nచాలా సంతోషంగా తృప్తిగా ఉంటుంది. నా\nముందు, నీ ముందు కూడా అలాగే అంతా\nచేస్తూంటారు!\" అన్నాడు.\n“ ఔను దేవా! నేనూ అలాగే కోరదామను\nకున్నాను. నేను వజ్రదంతుడిగా నా ముందర\nదేవతల చేత అలాగే చేయిస్తూండేవాణ్ణి. నీ\nవాహనాన్నై కృతార్థుడినయ్యాను!” అని\nమూషికుడు అన్నాడు.\nధవళ తెల్లని గొడుగుగా విఘ్నేశ్వరుడిపై\nనిలిచింది. ఆ దంపతులు చిరంజీవులై వినా\nయకుణ్ణి అలాగే సేవిస్తూ ఉంటారు. విఘ్నే.\nశ్వరుడు మూషిక వాహనుడయ్యాడు.\nవిష్ణువు విఘ్నేశ్వరుడితో, “ఏకదంతా!\nమూషికోత్తమవాహనా! నీ వాహనం చూస్తే\nనాకు అసూయగా ఉందోయి. ఎంత మంచి\nవాహనాన్ని సంపాదించావు!!,” అన్నాడు.\nవిఘ్నేశ్వరుడు, “నీ కల్కి అవతారంలో\nనా వాహనం నీకు తెల్లని గుర్రమై అంతరి\nక్షాన్ని దాటి గ్రహాంతరాలకు తీసుకెళ్తుందిలే!\nమానవులకు కొత్త వలస రాజ్యాలను సమ\nకూర్చు!” అన్నాడు.\nవిష్ణువు, “ఆహాహా! నీ నోటిచలవ వల్ల\nఅలాగే జరగాలి!\" అని ఆనందించాడు.\nనారదుడు, “విజయవిఘ్నేశ్వరా! ఇప్ప\nటికి నీతోబాటే విష్ణువు తొమ్మిది అవతారాలు\nతెలిశాయి, ఒక్కటి మిగిలింది!\" అన్నాడు.\nవిష్ణువు నారదుణ్ణి చూసి కన్నుగీటి, \"త్వర\nలోనే ఆ కళ్యాణ ఘడియ వచ్చినప్పుడు అదీ\nతెలుస్తుందిలే! మరీ అంత తొందరెందుకు,\"\nఅన్నాడు.\n\"ఎవరి కళ్యాణం దేవా?\" అని అడిగాడు\nనారదుడు.\n“మన కళ్యాణ చక్రవర్తి విజయవిఘ్నేశ్వ\nరుడిదే!” అన్నాడు విష్ణువు.\nవిఘ్నేశ్వరుడు చిరుకోపంగా చూశాడు.\n“వెయ్యి విఘ్నాలు కల్పించుకోక తప్పదు!”\nఅని గట్టిగా అనుకున్నాడు.\n“నాయన్నాయన, అంతటితో సరిపెట్టు!\nవెయ్యి విఘ్నాలు పూర్తి అయ్యాక అరవిఘ్నం\nఅయినా కల్పించుకోడానికి చెల్లేది లేదు\nసుమీ!\" అని విష్ణువు హెచ్చరించాడు.\nనారదుడు, “వెయ్యి విఘ్నాలనగా ఏమా\nత్రం? వెయ్యి విఘ్నాల తర్వాత విఘ్నేశ్వరుడి\nపెళ్ళి తప్పదు- తప్పదు! సరిసరి మాగరి,\nఅని పాడుతూ ముల్లోకాలు తిరిగాడు.\nశివుడికి పార్వతిపై గల మోహానురాగం\nతేజస్సుగా మారింది. అగ్నిదేవుడు దాన్ని తీసు\nకెళ్ళి శరవణ సరస్సు చేరేలాగ చేశాడు. ఆరు\nముఖాలతో కుమారస్వామి అవతరించాడు.\nఆరుగురు ఋషి భార్యలు అతణ్ణి పెంచి\nపార్వతీ పరమేశ్వరులకు అప్పగించారు.\nకుమారస్వామి పెరిగి పెద్దవాడయ్యాడు. గరు\nత్మంతుడు అతనికి నెమలి వాహనం ఇచ్చాడు.\nఇంద్రుడు అతనికి ఎన్నో ఆయుధాల్ని ఇచ్చాడు.\nపార్వతి శక్తిబళ్లాన్ని ఇచ్చింది. కుమారస్వామి\nపెరిగి పెద్ద అవుతూంటే తారకాసురుడు తల్ల\nడిల్లిపోతూ భయంతో పీడకలలు కనసాగాడు.\nకుమారస్వామి గొప్ప తపస్సు చేసి బ్రహ్మ\nజ్ఞానాన్ని విడమర్చి చెప్పి సుబ్రహ్మణ్యస్వామి\nఅనిపించుకున్నాడు. ఓంకారం గురించిన\nనిగూఢ రహస్యాల్ని శివుడంతటివాడికే గురువై\nఉపదేశించాడు. అన్నదమ్ములైన విఘ్నేశ్వ\nరుడు, కుమారస్వామి కైలాసంలో పార్వతీ\nశివుల కనులపండుగగా ఎంతో సఖ్యంగా\nఆటపాటలతో విహరిస్తున్నారు.",
            "book_page_end": 66
        },
        {
            "title": "సావిత్రి తెలివి",
            "book_page_start": 67,
            "pdf_page_start": 67,
            "pdf_page_end": 70,
            "author": "కోలపల్లి ఈశ్వర్",
            "genre": "సామాజిక కథ/నీతి కథ",
            "moral": "అన్యోన్య దాంపత్యం కోసం భార్యాభర్తలు ఇద్దరూ సర్దుకుపోవాలి. ఇతరుల జోక్యం సమస్యలను పెంచుతుంది.",
            "keywords": [
                "సావిత్రి",
                "భాగ్యమ్మ",
                "సూరయ్య",
                "గొడవలు",
                "ఉపాయం",
                "దాంపత్యం"
            ],
            "characters": [
                "భాగ్యమ్మ",
                "సూరయ్య",
                "ధర్మయ్య",
                "సావిత్రి"
            ],
            "locations": [
                "గ్రామం"
            ],
            "content": "భాగ్యమ్మకు, సూరయ్యతో పెళ్ళిజరిగి ఏడాది\nతిరక్కుండానే, వాళ్ళసంసారంలో గొడవలు\nఆరంభమయ్యాయి. ఉదయం నిద్రలేచిన\nదగ్గరనుంచీ, రాత్రి పడుకునే వరకూ రోజూ\nఏదో ఒక విషయంలో పోట్లాట జరిగేది.\nఉదయం దోసెలు చేయమని సూరయ్య\nఅంటే ఇడ్లీలు చేసేది భాగ్యమ్మ. పండగకు\nతన పుట్టింటికి వెళ్లామని భాగ్యమ్మ అంటే వద్దని\nతనచెల్లెలి ఊరికి తీసుకువెళ్ళేవాడు సూరయ్య.\nముచ్చటపడి భాగ్యమ్మ పెంచుకుందామని\nపిల్లిని తెచ్చుకుంటే, దాన్ని తీసుకువెళ్ళి\nఎవరింట్లోనో వదిలి, కుక్కపిల్లను తెచ్చాడు\nసూరయ్య.\nఒకనాడు భాగ్యమ్మ, కుక్కపిల్ల ఎంత\nకుయ్యో మొర్రో అంటున్నా దానికి ఆహారం\nపెట్టక, సమయానికి చేతిలోవున్న తెడ్డుతో\nదాన్ని కొట్టబోయింది. ఆ సమయంలో ఇంట్లో\nఅడుగుపెట్టిన సూరయ్య అది చూసి కోపం\nపట్టలేక భార్య చేతిలోని తెడ్డు లాక్కుని,\nఆమె వీపుమీద గట్టిగా కొట్టాడు.\nభాగ్యమ్మ గావుకేకలు పెడుతూ, ఏడుస్తూ\nపక్కవీధిలోనేవున్న అన్న ధర్మయ్య ఇంటికి\nవెళ్ళింది. ఏం జరిగిందని ధర్మయ్య అడగ్గా, జరి\nగిందానికి చిలవలూ పలవలూ అల్లి, ఇక తాను\nసూరయ్యతో కాపరం చేయలేనని చెప్పింది.\nధర్మయ్య చాలామృదుస్వభావంగలమనిషి.\nఎవరికైనా కష్టంవస్తే ఆదుకోకుండా వుండలేడు..\nపైగా, అతడికి చెల్లెలంటే అమిత ప్రేమ.\n“సరేలే, సూరయ్యతో నేను మాట్లాడతాను.\nఅంతవరకూ నువ్విక్కడే వుండు,” అన్నాడు\nధర్మయ్య, భాగ్యమ్మతో.\nమర్నాడు సూరయ్య వచ్చాడు. ధర్మయ్య\nఅతణ్ణి కూర్చోబెట్టి హితవుచెప్పాడు. సంసారం\nఅన్నాక ఇద్దరికీ సమానబాధ్యత వుంటుందనీ,\nఒకరి ఇష్టాన్ని మరొకరు గౌరవించాలనీ అన్నాడు.\nచెప్పిందాని కంతకూ తల ఊపి సూరయ్య,\nభాగ్యమ్మను తీసుకుని మౌనంగా ఇంటికి\nవెళ్ళిపోయాడు.\nకానీ వారం తిరక్కుండానే భాగ్యమ్మమళ్ళీ\nధర్మయ్య దగ్గరకు వచ్చింది. భర్తలో ఏమాత్రం\nమార్పు రాలేదనీ, మరింతగా బాధిస్తున్నాడనీ\nచెప్పుకుని ఏడ్చింది. ఆ మర్నాడు మళ్ళీ\nసూరయ్య రావడం, ధర్మయ్య నచ్చజెప్పి,\nఅతడితో భాగ్యమ్మను పంపించడం జరిగింది.\nఅయితే, ఈ వ్యవహారం అలా కొనసాగు\nతూనే వచ్చింది. నాలుగు రోజులకొకసారి\nఇద్దరూ పోట్లాడుకోవడం, ధర్మయ్య సర్దిచెప్పి\nపంపడం పరిపాటి అయిపోయింది.\nధర్మయ్య ఇంటి చుట్టుపక్కల జనం\nభాగ్యమ్మనే కాకుండా, ధర్మయ్యను గురించి\nకూడా చులకనగా మాట్లాడుకోవడం మొదలు\nపెట్టారు. ఏం చెల్లెలో! ఏం అన్నయ్యో! అంటూ\nచిన్నగా నవ్వుకోసాగారు.\nఇదంతా గమనించిన ధర్మయ్య ఎంతో\nబాధపడ్డాడు. అతడు అదోలా విచారంగా\nవుండడం చూసి, ధర్మయ్యభార్య సావిత్రి కారణం\nఅడిగింది. భాగ్యమ్మ విషయంలో ఏంచేయాలో\nఅర్థంకావడంలేదన్నాడు, ధర్మయ్య. సావిత్రి నవ్వి,\n\"ఏ సమస్యా పరిష్కారం కాకుండా వుండదు.\nమీరేం దిగులుపడకండి,” అన్నది.\nఆ మరసటిరోజు మధ్యాహ్నం, యధా\nప్రకారం ముక్కు చీదుకుంటూ, భర్తను శాప\nనార్థాలు పెడుతూ ధర్మయ్య ఇంటి గుమ్మంలో\nఅడుగుపెట్టిన భాగ్యమ్మ, శిలాప్రతిమలా\nఅలాగే నిలుచుండిపోయింది. ఇంటిలో\nవస్తువులన్నీ చెల్లాచెదురుగా పడివున్నాయి.\nలోపలి గదిలో ధర్మయ్య పెద్ద గొంతుతో\nభార్య సావిత్రిని, “నీకు పిచ్చిపట్టి సామాను\nనాశనం చేస్తున్నావే!\" అంటున్నాడు.\n“అవునండీ, పిచ్చిదాన్నే. మిమ్మల్ని కట్టు\nకున్నాకే, నా బుద్ధి పనిచేయడం మానేసింది.\nమీది ఇలాంటి కుటుంబం అని తెలీక, మా\nఅమ్మానాన్నలు నా గొంతు కోశారు!” ఉక్రో\nషంగా అన్నది సావిత్రి.\n\"ఆట్టే పేలకు! మాది పిచ్చివాళ్ళ కుటుం\nబమా?\" అంటూ ధర్మయ్య రెట్టించాడు.\n“ముమ్మాటికీ అంతే. మీకు పిచ్చి, మీ\nవాళ్ళందరికీ పిచ్చి,\" అన్నది సావిత్రి కీచు\nగొంతుతో. ఈ మాటలు విన్న భాగ్యమ్మకు\nఎక్కడ లేని కోపం వచ్చింది. ఆమె సర్రున\nగదిలోకి పోయి, “ఏంటన్నయ్యా! వదిన అంత\nఅవమానంగా మాట్లాడుతూంటే, వట్టి మాట\nలతో సరిపెడుతున్నావు,\" అన్నది.\nధర్మయ్య, భాగ్యమ్మను చూసి ముఖం\nచిట్లించుకుని, “చూడమ్మా! ఇది మా భార్యా\nభర్తలకు సంబంధించిన విషయం. మామధ్య\nఎన్నో ఉంటాయి. మధ్యలో నువ్వు కలుగ\nజేసుకోకూడదు,” అన్నాడు.\nభాగ్యమ్మ తెల్లబోయింది. వదిన ముందు\nతననిలా తీసిపారేయడం, ఆమెకు అవమా\nనంగా తోచింది. “అదేంటన్నయ్యా! వదిన\nమన కుటుంబాన్ని అంతలేసి మాటలం\nటూంటే...” అని ఏదో చెప్పబోయింది.\nఅంతలో సావిత్రి కలగజేసుకుని, “మధ్యలో\nనీ గొడవేంటమ్మా! అసలు నువ్వెవరు, మా విష\nయంలో తలదూర్చడానికి? కాపురం అన్నాక\nఏవేవో సమస్యలొస్తుంటాయి. కోపంలో, చికా\nకులో భార్యాభర్తలు ఒకరినొకరు ఏదేదో\nఅనుకుంటారు. తర్వాత ఏం జరగనట్టు\nకలిసిపోతారు. అయినా ఇవన్నీ నీకర్థంకావు\nకానీ, అసలు నువ్విక్కడికి వచ్చిన పనేమిటో\nచెప్పు,” అన్నది.\nభాగ్యమ్మ బిత్తరపోయింది. అసలు తను\nవచ్చిన సంగతి మరిచిపోయి, ఏదో ఒకటి\nఅనాలి కాబట్టి, \"ఏం లేదు. అన్నయ్యను\nచూడ్డానికి వచ్చాను,\" అన్నది వాడిపోయిన\nమొహంతో.\nధర్మయ్య చిరాగ్గా మొహం పెట్టి, “ఏం\nటమ్మా నన్ను చూసేది, పక్కవీధిలోనేగా\nవున్నావు! వారానికి రెండుసార్లన్నా వస్తున్నా\nవాయె. సరేగానీ, ఇప్పుడు నువ్వొచ్చిన పనే\nమిటి?” అన్నాడు కసురుతున్నట్టు.\nఅన్న మాటలు వింటూనే భాగ్యమ్మకు\nతల కొట్టేసినట్లయింది. ఇద్దరూ కలిసి తగవు\nలాడుకుంటూనే, తనను చీదరించుకుంటు\nన్నారు. తను భర్తతో పాట్లాడి వచ్చానని, తన\nకళ్ళ ముందు పోట్లాడుకుంటున్న అన్నా\nవదినెలకు ఎలా చెప్పగలదు! అందుకని\nఅసలు విషయం దాచి, \"మరేం లేదు, మేం\nతిరుపతి వెళ్తున్నాం. మీరూ మాతో వస్తే బావుం\nటుందనుకున్నాం. ఆ సంగతి అడగడానికొస్తే,\nమీరిలా చిన్న పిల్లల్లా కొట్లాడుకుంటున్నారు.\nసరేలే! ఈసారికి మేమే వెళ్ళి వస్తాం,\" అంటూ\nవిసురుగా వెళ్ళిపోయింది భాగ్యమ్మ.\nఅంత త్వరగా ఇంటికి తిరిగి వచ్చిన భార్యను\nచూసి, ఆశ్చర్యపోయాడు సూరయ్య. అన్నగారి\nఇంటిదగ్గర ఏం జరిగిందో అతడికి అంతుబట్ట\nలేదు. ఏమైనా, భార్య త్వరగా ఇంటికి తిరిగి\nరావడం, అతడికి చాలా సంతోషం కలిగిం\nచింది. భాగ్యమ్మ ఏమీ జరగనట్టే, భర్తకు\nభోజనం వడ్డించింది.\nఆ రోజు రాత్రి ఉల్లాసంగా కనిపిస్తున్న\nసూరయ్యతో భాగ్యమ్మ, \"ఏమండీ! మనకేదో\nశనిపీడ పట్టుకున్నట్టున్నది. అందువల్లే మన\nమధ్య చీటికీ మాటికీ గొడవలొస్తున్నాయి.\nఒకసారి తిరుపతి వెళ్ళి దేవుణ్ణి దర్శించుకు\nవద్దాం!\" అన్నది.\nసూరయ్య, భార్యలో వచ్చిన మార్పుకు\nఎంతగానో ఆనందిస్తూ, “సరే, అలాగే, నీ ఇష్ట\nప్రకారం వెళదాం!\" అన్నాడు.\nఅన్నయ్యా, వదినెలు తనను అవమానించి\nనందుకు, తనుకూడా వాళ్ళకు తగినబుద్ధి\nచెప్పానని, భాగ్యమ్మ ఆనందపడింది. మర్నాడు\nఆమె భర్తను వెంటబెట్టుకుని, ధర్మయ్య,\nసావిత్రులు చూస్తూండగా తిరుపతికి సంతో\nషంగా ప్రయాణమైంది.\nహాయిగా అన్యోన్యంగావున్న, ఆ దంపతు\nలను చూసి, ధర్మయ్య తన భార్య తెలివిని\nఎంతో మెచ్చుకున్నాడు. అతడు భార్యతో,\n“సావిత్రీ! నువ్వు చెప్పిన ఉపాయం బహు\nచక్కగా పనిచేసింది. భాగ్యమ్మ, తన భర్తతో\nగొడవపడి మన ఇంటికి వచ్చిన సమయంలో,\nమనం పోట్లాడుకుంటూ వుండడం చూసి,\nనిజమేననుకున్నది! ఇలా చేద్దామని నువ్వి\nచ్చిన సలహావల్ల, ఒక కాపురంలో గొడవలు\nలేకుండా పోయినై,\" అన్నాడు.\nసావిత్రి నవ్వుతూ, “ఆలోచిస్తే ఏ సమస్య\nనైనా పరిష్కరించుకోవచ్చునని చెప్పానుకదా!\nఇక మీ చెల్లెలు, వారానికి ఒకటి రెండుసార్లు\nవీధిన పడి మన ఇంటికి వస్తూ, నలుగురిలో\nనవ్వులపాలు కాదు, హాయి!\" అన్నది.",
            "book_page_end": 70
        },
        {
            "title": "చందమామ కబుర్లు",
            "book_page_start": 71,
            "pdf_page_start": 71,
            "pdf_page_end": 71,
            "author": "చందమామ బృందం",
            "genre": "సమాచారం/వ్యాసం",
            "moral": "చందమామ బృందం",
            "keywords": [
                "ఊరగాయలు",
                "పాథక్ గ్రూపు",
                "మాంచెస్టర్",
                "త్రాచుపాములు",
                "అభయారణ్యం"
            ],
            "characters": [],
            "locations": [
                "మాంచెస్టర్ (ఇంగ్లాండు)",
                "విజయనగరం జిల్లా (ఆంధ్రప్రదేశ్)"
            ],
            "content": "ఒక భారతీయ రికార్డు!\nఒకప్పుడు మాంచెస్టర్ నగరం ఇంగ్లాండు పారి\nశ్రామిక రాజధానిగా పేరుగాంచింది. వస్త్ర,\nరబ్బరు పరిశ్రమలు రసాయనిక పదార్థాలు\nతయారుచేసే కర్మాగారాలు అంటూ జాబితా\nమొదలవుతుంది. ఇప్పుడు ఈ జాబితాకు\nఊరగాయలు కూడా జత చేయవచ్చు. ఎందు\nకంటే భారతీయుల యాజమాన్యంలోని పాథక్\nగ్రూపు ఇక్కడొక ఊరగాయల కర్మాగారాన్ని\nప్రారంభించింది. దీనిని ప్రపంచంలోనే పెద్ద\nఊరగాయల ఫ్యాక్టరీగా చెబుతున్నారు.ఒక\nదాని పక్కన ఒకటిగా ఆరు ఫుట్బాల్ గ్రౌండ్లు\nఉన్నంత విస్తీర్ణంలో ఈ ఊరగాయల కర్మాగారం\nఉంటుంది. యాభై ఏళ్ళక్రితం పాథక్ కుటుంబీ\nకులు స్వగృహంలో సమోసాలు తయారుచేసి\nఅమ్ముకుంటుండేవాళ్ళు. ఇప్పుడు ఎంత పైకి\nఎదిగారో చూశారా?\nత్రాచుల అభయారణ్యం!\nఆంధ్రప్రదేశ్ విజయనగరం జిల్లా అన్సాభద్ర\nరిజర్వుడు అడవుల్లో త్వరలోనే 318 ఎకరాల విస్తీర్ణంలో\nత్రాచుపాముల (కింగ్ కోబ్రా) అభయారణ్యం ఏర్పాటు కాను\nన్నది. ఇలాంటి అభయారణ్యం మనదేశంలో, బహుశా ప్రపంచంలోనే ఇదే\nమొట్టమొదటిది కావచ్చు. ఈ త్రాచుల అభిమాన ఆహారం చిన్న పాములు ఇక్కడ\nఎక్కువగా ఉన్నాయి. ఈ త్రాచులను నశిస్తూన్న పాముల జాతిగా ప్రకటించారు.\nఇప్పుడు ఇక్కడ దాదాపు 20 త్రాచుపాములు ఉన్నాయి. అభయారణ్యం వీటికి తగిన\nరక్షణ కల్పిస్తుంది. ప్రపంచంలో చాలా పొడవైన విషపు నాగులుగా చెప్ప\nబడే ఈ పాములు 12(4 మీ) అడుగుల పొడవు వరకూ పెరుగుతాయి.",
            "book_page_end": 71
        },
        {
            "title": "మెట్టవేదాంతి!",
            "book_page_start": 72,
            "pdf_page_start": 72,
            "pdf_page_end": 72,
            "author": "కుమారి కుంతల",
            "genre": "హాస్యం/సామాజిక కథ",
            "moral": "నిజమైన వేదాంతం ఇతరుల కోసం జీవించడంలో ఉంటుంది, కేవలం మాటల్లో కాదు.",
            "keywords": [
                "గురులింగయ్య",
                "పిసినారి",
                "వేదాంతం",
                "ఆస్తి",
                "శ్మశానం"
            ],
            "characters": [
                "గురులింగయ్య",
                "భార్య",
                "కొడుకులు",
                "సకలయ్య"
            ],
            "locations": [
                "రాఘవాపురం"
            ],
            "content": "రాఘవాపురంలో, గురులింగయ్య పేరు తెలియనివారు లేరు. నూలు వ్యాపారంచేసే అతడికి\nసంపాదన చాలా ఎక్కువే. అయినా, డబ్బును తన అవసరాలక్కూడా ఆచితూచి మరీ ఖర్చుపెడు\nతూండేవాడు. అతి సామాన్యమైన నూలుదుస్తులు వేసుకుని, ఒక పెంకుటింట్లో భార్యా, ఇద్దరు\nకొడుకులతో కలిసి జీవిస్తూండేవాడు. తను సంపాదిస్తున్న డబ్బును ఎప్పటికప్పుడు ఇతరులను\nఆదుకోవడానికి వినియోగిస్తూండేవాడు. అతణ్ణి అందరూ వింతగా చూసేవారు.\n“ఏం లింగయ్యా! సంపాదనంతా వాళ్ళ వీళ్ళ కోసం ఖర్చుపెట్టేస్తున్నావు. అసలు నీకోసం ఏమైనా\nదాచుకుంటున్నావా లేదా?\" అని మిత్రులూ, శ్రేయోభిలాషులూ తరచుగా అడుగుతూండేవాళ్ళు.\n“నాకాబాధేమీ లేదయ్యా! నాక్కావలసినంత భూమి వుంది. ఇంకా దిగులెందుకూ?” అని\nబదులుచెప్పేవాడు గురులింగయ్య.\nఆయన ఇంట్లోవాళ్ళుకూడా, ఆయన చేసే ఖర్చులకు అడ్డు చెప్పకపోవడానికి కారణం\nఎక్కడో కొంత భూమి కొని, ఆ సంగతి రహస్యంగా వుంచుతున్నాడనుకునేవాళ్ళు. కానీ, గ్రామపెద్ద\nసకలయ్య మాత్రం, “గురులింగయ్య ఏదో వేదాంతపుబాటలో వున్నాననుకుంటున్నాడని, నా\nఅనుమానం. చూడబోతే, అతడి ధోరణి అంతా మెట్టవేదాంతంలా కనబడుతున్నది,” అనేవాడు.\nకొన్నాళ్ళకు గురులింగయ్య ఏదో విషజ్వరంతో హఠాత్తుగామరణించాడు. కొడుకులిద్దరూ\nగ్రామపెద్దను పిలిచి, తండ్రి ఆస్తిపాస్తుల గురించి వదిలిపోయిన కాయితాలకోసం, ఆయన\nసమక్షంలో పాతకాలపు భోషాణం తాళం తీసి చూశారు.\nఅక్కడ వాళ్ళకు, గురులింగయ్య రాసిన కాగితం ఒకటి కనిపించింది. అందులో--\"నేను\nచనిపోయాక, నా శవాన్ని పాతిపెట్టడానికి శ్మశానంలో ఆరడుగుల భూమి ఉండనే వున్నది,” అని వున్నది.\nఅది చూసి సకలయ్య, \"ఆహా, నేననుమానించినట్టే గొప్ప మెట్టవేదాంతి!” అన్నాడు.\n-కుమారి కుంతల",
            "book_page_end": 72
        },
        {
            "title": "అజేయుడు గరుడుడు 16",
            "book_page_start": 74,
            "pdf_page_start": 74,
            "pdf_page_end": 77,
            "author": "చందమామ బృందం",
            "genre": "చారిత్రక ధారావాహిక/సాహసం",
            "moral": "కుట్రలను, దుష్టశక్తులను ఎదుర్కొని ప్రజలకు న్యాయం అందించడమే రాజు యొక్క ధర్మం.",
            "keywords": [
                "గరుడుడు",
                "నరేంద్రదేవుడు",
                "తాంత్రికుడు",
                "బలి",
                "రాజద్రోహం",
                "ఆదిత్యుడు"
            ],
            "characters": [
                "నరేంద్రదేవుడు",
                "తాంత్రికుడు",
                "నాగబంధు",
                "గరుడుడు (యువకుడి రూపం)",
                "ఆదిత్యుడు",
                "వీరబాహు",
                "అరుణ",
                "రాజు"
            ],
            "locations": [
                "రాజభవనం",
                "కొండ స్థావరం",
                "రాజధాని"
            ],
            "content": "తాంత్రికుడు, తన గురువుకు సంతోషం కలిగించడానికి తాను\nస్త్రీ పురుషులను ఎలా బలి ఇస్తున్నదీ వివరించాడు.\nగరుడుడు నీ శత్రువు అని కదా చెప్పావు?\nఅవును, వాడు నా శత్రువే! ఇప్పటికే యాభైతొమ్మిదిమందిని బలి ఇచ్చాను. వాళ్ళందరూ హస్తాల్లో గరుడరేఖ ఉన్నవాళ్ళే! ఆఖరివాణ్ణి మాత్రమే బలి ఇవ్వవలసి ఉన్నది. అయినా, నా పథకం నెరవేరకముందే వాడు తప్పించుకుని పారిపోయాడు.\nతాంత్రికుడి మాటలు విని\nనరేంద్రదేవుడు దిగ్భ్రాంతి\nచెందాడు.\nబహుశా ఆ అరవైయ్యో యువకుడి బలి, నీ రాజ్యంలో ఉన్న యువకుడు కావాలని నా గురుదేవుడి అభీష్టం కాబోలు!\nఆ యువకుడి దగ్గరికి నన్ను తీసుకు!..... వా, ఈ యువకుడి పేరు ఆదిత్యుడు. నా శత్రువు వాణ్ణి ఆవహించి ఉన్నాడు.\nఆఖరికి నరేంద్రదేవుడి ముఖంలో చిన్న నవ్వు కదలాడింది.\nఆదిత్యుడా?\nఅదే సమయంలో కొండ స్థావరాన్ని చేరు\nకున్న ఆదిత్యుడికి వీరబాహు, అరుణ\nస్వాగతం పలికారు.\nఇప్పుడు కదా అర్ధమవుతోంది.. ఎవరు ఏమిటో?\nమీ కోసమే ఎదురు చూస్తున్నాం!\nమీరు రాజుగారిని వెంటనే దర్శించడం, మంచిది!\nరాజధానిలో జరుగుతూన్న పరిణామాలు\nతలుచుకుని రాజు కలవరపడ్డాడు.\nపరిస్థితి అంత దారుణంగా ఉందా? నేను వెంటనే...\n... రాజధానికి తిరిగివెళ్ళాలి! నువ్వు రాజభవనంలో విశ్వాసపాత్రులైన అంగరక్షకులను ఏర్పాటు చెయ్.\nప్రభూ! ప్రస్తుతం రాజభవనం కాపలా నరేంద్రదేవుడి చేతుల్లో వుంది.\n... పెగా మనకు విశ్వాసపాత్రులైన వారందరినీ తొలగించాడు; మిగిలినవారిని జైల్లో పెట్టాడు.\nఅందువల్ల, నరేంద్ర, రవీంద్రదేవుల బెడద తీరేంతవరకు ప్రభువులు రాజధానికి తిరిగి వెళ్ళకుండా ఉండడమే క్షేమం.\nవాళ్ళ సంభాషణలు వింటూ సమీపించిన అరుణ, ఆదిత్యుడి మాటకు అడ్డువచ్చింది.\nవీరబాహు, తన గూఢచారులు తీసుకు వచ్చిన సమాచారంతో వెలుపల ఉన్నారు.\nలోపలికి రమ్మని చెప్పు.\nవాడు రాజద్రోహే! వాణ్ణి బంధించాలి! బహిరంగంగా ఉరితీయించాలి!\nఏదైనా మాయమంత్రాలు ప్రయోగించి రాజుగారిని తనకు వశుడై ఉండేలాగా చేయమనీ, నిన్ను హతమార్చమనీ సేనాధిపతి, అంతేనా? మరేదైనా ఉందా? తాంత్రికుణ్ణి ప్రార్థించాడట!\nమరొక కొత్త ప్రాంతానికి తీసుకువెళతానని ఆదిత్యుడు సలహా ఇచ్చాడు.\nవద్దు. నేను రాజభవనానికే వెళతాను. ప్రజలే నా బలం. ఇకపై క్షణం కూడా వాళ్ళకు దూరంగా ఉండదలుచుకోలేదు.\nతమ అభీష్టానుసారమే చేయండి ప్రభూ!\nకుట్రదారులకు వ్యతిరేకంగా అందరూ ఐకమత్యంగా ఉండాలని ప్రజలకు విజ్ఞప్తిచేస్తాను...\nవీరబాహూ! నువ్వు ముందే వెళ్ళి నేను త్వరలో రానున్నానని ప్రజలకు తెలియజెయ్యి.\n... వాళ్ళ సమక్షంలోనే నా వీధి వ్రాతను ఎదుర్కొంటాను.\nచిత్తం, ప్రభూ!\nవీరబాహూ! రాజుగారి ప్రయాణానికీ, రక్షణకూ తగిన ఏర్పాట్లు చెయ్.\nప్రభూ! నేను రాజధానికి వెళ్ళి రాజభవనానికి తమ పునరాగమనాన్ని ప్రజలకు ప్రకటిస్తాను.అరుణ మీకు తోడుగా వస్తుంది.\nదుష్టశక్తుల నుంచి రాజుగారినీ, నా మాతృభూమినీ సంరక్షించాలి!\nఇంకావుంది",
            "book_page_end": 77
        }
    ],
    "statistics": {
        "total_stories": 18,
        "author_counts": {
            "సంపాదకుడు : విశ్వం": 1,
            "జి.సి.జీవి": 1,
            "చందమామ బృందం": 8,
            "ఎన్.వి.ఆర్. సత్యనారాయణమూర్తి": 1,
            "[ఆధారం: సుంకర భాస్కరరావు రచన]": 1,
            "బిందుసార్": 1,
            "మాచిరాజు కామేశ్వరరావు": 1,
            "చందమామ బృందం / కల్పవృక్ష & NBSAP": 1,
            "వసుంధర": 1,
            "కోలపల్లి ఈశ్వర్": 1,
            "కుమారి కుంతల": 1
        },
        "genre_counts": {
            "వ్యాసం/సంపాదకీయం": 1,
            "హాస్యం": 2,
            "ఫాంటసీ, ధారావాహిక": 1,
            "నీతి కథ": 2,
            "బేతాళ కథ": 1,
            "పౌరాణికం": 1,
            "క్విజ్/సమాచారం": 1,
            "ఫాంటసీ, నీతి కథ": 1,
            "వ్యాసం/సాంస్కృతికం": 1,
            "వ్యాసం/పర్యావరణం": 1,
            "జానపద కథ": 1,
            "పౌరాణికం, ధారావాహిక": 1,
            "సామాజిక కథ/నీతి కథ": 1,
            "సమాచారం/వ్యాసం": 1,
            "హాస్యం/సామాజిక కథ": 1,
            "చారిత్రక ధారావాహిక/సాహసం": 1
        }
    }
}