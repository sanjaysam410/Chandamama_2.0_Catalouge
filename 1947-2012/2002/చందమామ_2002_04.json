{
    "book_id": "చందమామ_2002_04",
    "stories": [
        {
            "title": "ఏడిపించేవాడు",
            "book_page_start": 9,
            "pdf_page_start": 9,
            "pdf_page_end": 10,
            "author": "వసుంధర",
            "genre": "హాస్యం",
            "moral": "ఇతరులను ఏడిపించడం సరదాగా భావించేవారికి, చివరికి అదే శిక్షగా మారుతుంది.",
            "keywords": [
                "వికారుడు",
                "మహారాజు",
                "బిచ్చగాడు",
                "హాస్యం",
                "శిక్ష"
            ],
            "characters": [
                "వికారుడు",
                "మహారాజు (మారువేషంలో బిచ్చగాడు)"
            ],
            "locations": [
                "ఒక ఊరు",
                "పాడుబడ్డ సత్రం"
            ],
            "content": "వికారుడనేవాడికి, వాళ్ళకూ వీళ్ళకూ లేనిపోని ఆశలుపెట్టి ఏడిపించడం సరదా. ఒకరోజున వాడు వీధిలో వెళుతూండగా, ఒక బిచ్చగాడు చెయ్యి చాపి, “దయగల మారాజువి. నాలుగు రాగిడబ్బు లిచ్చి నన్నాదుకో,” అన్నాడు.\nవికారుడు వాడివంకఎగాదిగా చూసి, \"నువ్వు నన్ను మారాజువన్నావు కానీ, నీలో నిజంగా రాచ కళ ఉట్టిపడుతోంది. నేను చెప్పినట్లు చేశావంటే, నీ దరిద్రం తీరిపోతుంది. నా వెంట వస్తావా?\" అని అడిగాడు.\nబిచ్చగాడు సరేనన్నాడు. వికారుడు వాణ్ణి తనింటికి తీసుకువెళ్ళి మంచిబట్టలు కట్టబెట్టాడు. తర్వాతవాణ్ణితీసుకుని ఒక ఇంటికి వెళ్ళి, “ఈయన మారువేషంలోని మహారాజు. మీ కష్టాలు స్వయంగా విచారించాలని వచ్చారు,” అని చెప్పాడు.\nఆ ఇంటివాళ్ళకుబోలెడు కష్టాలున్నాయి. ఎవరైనా వెయ్యి వరహాలు సాయంచేస్తే అవన్నీ తీరి పోతాయి. వాళ్ళావిషయం ఏకరువుపెడుతూంటే, వికారుడు మనసులో తెగ నవ్వుకుని పైకిమాత్రం, “రేపు ఉదయం ఊరి చివరవున్న పాడుబడ్డ సత్రా నికివస్తే, రాజుగారు మీక్కావలసిన డబ్బిస్తారు, \" అని చెప్పాడు.\nఅందుకా ఇంటివాళ్ళెంతో సంతోషించి, ఇద్ద రికీ తృప్తిగా మంచి భోజనం పెట్టారు.\nఅక్కడి నుంచి వికారుడు, బిచ్చగాణ్ణి మరొక ఇంటికి తీసుకెళ్ళాడు. ఇంటి యజమానిని రాజ భటులు అన్యాయంగా ఖైదు చేశారు. విడిపించ డానికి నూరువరహాలు లంచం అడుగుతున్నారు. అలా లంచం ఇవ్వడం నేరమని, ఆ ఇంటివాళ్ళు జంకుతున్నారు.\nవికారుడు వాళ్ళను మొత్తం విమాలన్నీ అడిగి, \"విలువైన మీ ఇంటి నగ ఏదైనా రాజుగారికి ఇవ్వండి. ఇది లంచంగా ఇచ్చిన మీ ఇంటి నగ అని గుర్తులు చూపించి, భటుల లంచగొండి తనం రాజుగారు బయటపెడతారు. మీకు న్యాయం జరుగుతుంది; నగా తిరిగొస్తుంది. రేపు ఉదయం ఊరి చివరవున్న పాడుబడ్డ సత్రానికి రండి,\" అన్నాడు.\nఇంకా ఆ ఊళ్ళో ఒకకవికి, తన కావ్యాన్ని రాజు కొలువులో చదివి వినిపించాలని వుంది. ఒక ముస లమ్మకు తన ఈడుదే అయిన రాజమాతను చూడా లనివుంది. ఇలా ఎందరో వున్నారు. అందర్నీ వికా రుడు మర్నాడు ఉదయం పాడుబడ్డ సత్రానికి రమ్మన్నాడు.\nఅలా సాయంత్రమైంది. అప్పుడు వికారుడు, బిచ్చగాణ్ణి తన ఇంటికి తీసుకువెళ్ళి, తానిచ్చిన బట్టలు తిరిగి తీసుకున్నాడు. తర్వాత, వాడితో, “పోయి మామూలుగా అడుక్కో!\" అన్నాడు.\n“ఇంకా అడుక్కోవడమెందుకు? ఈ రోజుతో, నా దరిద్రం తీరిపోతుందన్నారుగా!\" అన్నాడు బిచ్చగాడు.\n“అదా! ఇందాక ఊరందర్నీ ఏడిపించాను. వాళ్ళ కోర్కెలు తీరినట్లే నీవి తీరుతాయి,\" అని హేళనగా నవ్వాడు వికారుడు.\n“ఇలా అందర్నీ ఏడిపించడంవల్ల, మీకేమిటి లాభం?” అని అడిగాడు బిచ్చగాడు.\nకుంటూ. బిచ్చగాడు గొణుక్కుంటూ అక్కడి నుంచి వెళ్ళిపోయాడు.\nమర్నాడు ఉదయం వికారుడు ఊరి చివర పాడుబడ్డ సత్రానికి వెళితే- అక్కడ నిజంగానే మహారాజు వున్నాడు! ఆయన ముందు రోజున వికారుడి ద్వారా ఇవ్వబడ్డ వాగ్దానాలన్నింటినీ నిలబెట్టుకున్నాడు. వచ్చినవాళ్ళాయనకు జయ జయధ్వానాలు చేశారు.\nఅప్పటికి వికారుడికి అర్థమైంది--తాను నిన్న వీధిలో చూసిన బిచ్చగాడు, నిజంగానే మారు వేషంలో వున్న మహారాజని! వాడు వెంటనే రాజు కాళ్ళమీదపడి, \"ప్రభూ! నా కారణంగానే ఊళ్ళో ఎందరికో మేలుజరిగింది. నన్నుకూడా కనికరిం చాలి,” అన్నాడు.\n“సరే! ఈ రోజునుంచీ నువ్వు, ఊరి మధ్యవున్న పాతకాలపు మట్టిగోడల ఇంట్లో బందీగావుంటావు. ఊళ్ళో ఎవరికే అవసరాలు వచ్చినా నీతో చెప్పు కుంటే, అవి నీద్వారానే తీరుతుంటాయి. నువ్వు మాత్రం ఎప్పటికీ బందీవి,\" అన్నాడు మహారాజు.\n“ప్రభూ! నాకు ఇదేమి శిక్ష?\" అన్నాడు వికా రుడు దీనంగా,\n“ఏం చేసేది? నీవంటివాళ్ళను ఏడిపించ డం నాకు సరదా!\" అన్నాడు మహారాజు.",
            "book_page_end": 10
        },
        {
            "title": "మాయాసరోవరం-3",
            "book_page_start": 11,
            "pdf_page_start": 11,
            "pdf_page_end": 17,
            "author": "చందమామ బృందం",
            "genre": "సాహసం",
            "moral": "తెలియదు (కథ కొనసాగుతోంది)",
            "keywords": [
                "యువరాజు",
                "సిద్ధసాధకుడు",
                "తాళపత్ర గ్రంథం",
                "భూతం",
                "మొసలి"
            ],
            "characters": [
                "కనకాక్షరాజు",
                "జయశీలుడు",
                "సిద్ధసాధకుడు",
                "కాంచనమాల",
                "కాంచనవర్మ",
                "బోయభీమన్న",
                "వికృతాకారుడు (భూతం)"
            ],
            "locations": [
                "కనకాక్షరాజు రాజ్యం",
                "ఊడలమర్రి అరణ్యం",
                "కుగ్రామం"
            ],
            "content": "[జయశీలుడు అపూర్వ సాహసం ప్రదర్శించి సేనాని కొడుకు మంగళవర్మను, పులులబారినుంచి కాపాడాడు. అమితానందం చెందిన కనకాక్షరాజు అతణ్ణి చాలా మెచ్చుకుని, మంత్రి సలహాపై, అతడికి ఉద్యోగం ఇచ్చాడు. మంత్రి, జయశీలుడికి రాజకార్యం గురించి చెపుతున్న సమయంలో, ఒకసేవకుడు విరిగిన కత్తినీ, ఒక ముత్యాలహారాన్నీ తీసుకుని అక్కడికి వచ్చాడు. - తరవాత]\nకనకాక్షరాజూ, మంత్రి ధర్మమిత్రుడూ సేవకుడు తెచ్చిన విరిగినకత్తినీ, ముత్యాలహారాన్నీ చూసి చాలా ఆశ్చర్యం చెందారు. మంత్రి ముత్యాల హారాన్ని పరీక్షించి చూసి, “మహారాజా, ఈ హారం యువరాణీదే అయివుంటుందా? అలాగే ఈ విరిగిన కత్తి యువరాజుదై ఉండదు కదా?\" అన్నాడు.\nరాజు వాటిని పరీక్షించి చూసి, “ఇవి యువ రాజూ, యువరాణీ అరణ్యంలో కనబడకుండా పోయిన చెట్టుదగ్గర దొరికినవని చెప్పకపోతే, ఇవి వాళ్ళవే కావచ్చన్న అనుమానం కూడా నాక్కలిగేది కాదు,\" అన్నాడు.\n“నిజమే, మహారాజా! యువరాణిగారి ప్రధాన చెలికత్తె మల్లికను పిలిపిస్తే, ఈ కత్తి మాటకేంగాని, కనీసం ముత్యాలహారాన్నయినా గుర్తించగలదు,\" అన్నాడు మంత్రి ధర్మ మిత్రుడు.\nరాజు చెప్పగానే సేవకుల్లో ఒకడు వెళ్ళి, మల్లికను అక్కడికి తీసుకువచ్చాడు. మల్లిక తన యజమానురాలు కనబడకుండా పోయి నందుకు దుఃఖంలో వున్నది. రాజు ఆమెకు ముత్యాలహారం ఎక్కడ దొరికిందో చెప్పకుండా, హారాన్ని ఆమె చేతికిచ్చి, “దీన్ని అంతఃపురం లోనివాళ్ళెవరో పారేసుకున్నారు. తీసుకుపోయి వాళ్ళకిచ్చెయ్యి,\" అన్నాడు.\nమల్లిక ఆ హారంలోని ప్రతి ముత్యాన్నీ వేళ్ళతో తడివి చూస్తూ, ఒకచోట చప్పున ఆగి, \"మహారాజా, ఈ హారం యువరాణిది! మేం అరణ్యంలో విహారానికి వెళ్ళినప్పుడు, ఆమె దీన్ని ధరించి వున్నది,” అని చెప్పింది.\nఆ హారం తన కుమార్తెదే అని మల్లిక ధృవ పరచగానే, కనకాక్షరాజు మనస్సు చివుక్కు మన్నది. ఆయనమల్లికను ఏదో ప్రశ్నించబోయి కూడా, గొంతు పెగలక తలవంచుకు వూరుకున్నాడు.\nరాజు స్థితి గమనించిన మంత్రి ధర్మ మిత్రుడు మల్లికను, “అమ్మాయీ, ఇలాంటి ముత్యాల హారాలను సంపన్నులైన గృహస్థుల యువతులెందరో ధరిస్తూంటారు. మరి ఈ హారం యువరాణిదే అని నమ్మకంగా ఎలా చెప్ప గలవు?” అని ప్రశ్నించాడు.\nమల్లిక, మంత్రికి ఆ హారంలోని రెండు ముత్యాలను చూపుతూ, “చిట్లిన రెండు ముత్యాలనూ చూడండి! ఒకసారి యువ రాణికి నామీద కోపంవచ్చి, ఆ హారం తీసి నాకేసి విసిరింది. అది గురితప్పి ఒక చెట్టు బోదెకు తగిలింది. అప్పుడు ఈ రెండు ముత్యాలూ కొద్దిగ చిట్లినై,” అన్నది.\nమల్లిక జవాబుతో రాజుకూ, మంత్రికీ కూడా హారం యువరాణి కాంచనమాలదే అన్న నమ్మకం కలిగింది. అక్కడే దొరికిన కత్తి యువ రాజు కాంచనవర్మదే అన్నదాంట్లో ఎవరికీ అనుమానం కలగలేదు. రాజు మంత్రితో, \"ఇంతకూ, ఈ వస్తువులు కనుక్కున్న బోయ వాడి మాటేమిటి?” అన్నాడు.\nఆవెంటనే హారాన్నీ, కత్తినీ అరణ్యంనుంచి తెచ్చిన సేవకుడు మంత్రితో, \"అయ్యా, ఆ బోయవాడు మనం అడిగినదానికి బుద్ధిగా జవాబు చెప్పేస్థితిలో లేడు. మాటిమాటికీ 'రెండుకాళ్ళమొసలి!' అంటూ కేకలు పెడు తున్నాడు,” అన్నాడు.\nఆ జవాబు వింటూనే సిద్ధసాధకుడు అదిరి పడి, “మహారాజా! మహాకాలుడి పరివారం లోని భూతగణాలు కొన్ని అప్పుడప్పుడూ చిత్ర విచిత్ర వేషాలతో మనుషులకు కనిపించ డంలోకప్రసిద్ధమే కదా! ఆ బోయవాడికి పట్టిన భూతాన్ని లొంగదీసి, వాడిచేత అన్ని వివరాలూ చెప్పించగలను. నాకూ, జయశీలుడికీ అరణ్యా నికి వెళ్ళేందుకు అనుమతివ్వండి!\" అని కోరాడు.\nఇందుకు రాజు అనుమతించాడు. వెంటనే జయశీలుడూ, సిద్ధసాధకుడూ, రాజసేవకుణ్ణి వెంటబెట్టుకుని, అరణ్యంలోని పెద్ద ఊడల మర్రి దగ్గరకు చేరారు.\nఅప్పుడు ఆ ఊడలమర్రి దగ్గర కొందరు బోయవాళ్ళు పోగై ఉన్నారు. వాళ్ళమధ్య మతి పోయిన ఒక బోయవాణ్ణి పెడరెక్కలు విరిచి కట్టి, దయ్యాలపోతొకడు సాంబ్రాణి పొగ వేస్తూ, “హాం, హఠ్, హఠ్,ఫఠ్, ఫర్!\" అంటూ కేకలు పెడుతున్నాడు.\nజయశీలుడూ, సిద్ధసాధకుడూ, రాజ సేవ కుడూ, ఊడలమర్రి కిందికిపోయారు. సిద్ధ సాధకుడు, తన చేతిలోని పొన్నుకర్రను పైకెత్తి, దయ్యాలపోతును, “ఇక ఆగు, ఆగు!\" అన్నాడు. దయ్యాలపోతు, సాధకుడికేసి కోపంగా చూసి, అతడి మీదికి దూకబోయేసరికి, రాజసేవకుడు అడ్డుపడి, “ఓయ్, దయ్యాలపోతూ! ఈయన రాజుగారి ఆస్థాన మాంత్రికుడు,\" అన్నాడు.\nసిద్ధసాధకుడు ఒకడుగు ముందుకు వేసి, “ఒరే, నీచగ్రహోపాసకపు వెధవా! నా మంత్ర శక్తితో నిన్ను గడ్డిపోచగా మార్చి, చిటికెనవేలికి చుట్టుకోగలను!” అన్నాడు.\nదయ్యాలపోతు వణికిపోతూ చూడసాగాడు. సిద్ధసాధకుడు, పిచ్చిచూపులతో చుట్టూ కలయ చూస్తున్న బోయవాడితో, “ఒరే, బోయభీమన్నా! నిన్ను బెదరగొట్టిన రెండు కాళ్ళమొసలిని, ఇదిగో, ఈ వీరయువకుడు జయశీలుడు గుండెల్లో కత్తి గుచ్చి చంపాడు. ఇకనీకు భయం లేదు, లేచి నిలబడు. జయశీలుడు మొసలి గుండెల్లో దించిన కత్తి చూడు,\" అంటూ జయశీలుడి కత్తిని తానే ఒరలో నుంచి లాగి చూపాడు.\nబోయవాడు చప్పున లేచి నిలబడి, “దొరా, ఆ రెండుకాళ్ళ మొసలి పిశాచాన్ని చంపారా, దాని శవం ఎక్కడ?\" అని అడిగాడు. సిద్ధసాధ కుడు ఏమాత్రం తొణక్కుండా, “ఒరే, లోకంలో మనిషి చచ్చి శవం అవుతాడు గాని, పిశాచం చచ్చి శవం కావడం జరుగుతుందా? సరే, ఆ ముత్యాలహారం, విరిగిన కత్తీ ఎక్కడ దొరికి నయ్యో చెప్పు!\" అన్నాడు.\nబోయవాడు ఒకసారి గొంతు సవరించు కుని, \"దొరా, నేను గూడెం వదిలి వేటకు బయలుదేరాను. ఆ కనబడే మద్దిచెట్టు కొమ్మల్లోంచి అడవి కోడిపుంజు కూత వెయ్య డం వినిపించింది. దాన్ని బాణంతో కొట్టాను. అది దాని రెక్కలో గుచ్చుకున్నది. పుంజు పైకి లేచి, బాణం అడ్డుపడగా ఎగరలేక, దూరంగా వున్న రేగుపొదలో పడిపోయింది,” అంటూ వాడు జయశీలుణ్ణి, సిద్ధసాధకుణ్ణి గుబు రుగావున్న ఒక రేగుపొద దగ్గరకు తీసుకు పోయి, “దొరా, ఈ పొదలోనే నాకు ముత్యాల హారం, విరిగిన కత్తీ దొరికినై,\" అన్నాడు.\nబోయవాడు మాట పూర్తిచేసే లోపలే, సిద్ధ సాధకుడు వంగి పొదలోకి చూస్తున్నవాడల్లా ఎగిరి గంతేసి, “జయశీలా! మహారణ్యం మధ్యలోని ముళ్ళ రేగుపొదలో, పురాతన తాళపత్ర గ్రంథం! జై, మహాకాళా!\" అంటూ పొదలోంచి, ఒక చిన్న తాళపత్రాల కట్టను బైటికి లాగాడు.\nఆ తాళపత్రాలను చూసి, సిద్ధసాధకుడు అంతగా ఆవేశపడిపోవడం, జయశీలుడికి ఆశ్చర్యం కలిగించింది. సాధకుడు మాత్రం పత్రాలను ఒక్కొక్కదాన్నే తిప్పి చూస్తూ, \"ఇదె క్కడి భాష? ఏ లోకువాళ్ళు మాట్లేడేది! పత్రాలు తాటి ఆకుల నుంచో, భూర్జపత్రాల నుంచో తయారుచేసినవి కావు. మందంగా వుండే తామర ఆకుల నుంచి కత్తిరించినట్టుగా ఉన్నది!” అని గొణగసాగాడు.\nజయశీలుడు పత్రాలను సాధకుడి నుంచి తీసుకుని, ఒకసారి పరిశీలనగా చూసి, “వీటిని బోయవాడు చెప్పే, ఆ రెండుకాళ్ళ మొసలే ఇక్కడ పోగొట్టుకుని ఉండాలి!” అన్నాడు.\n“అంతే అయుంటుంది,” అని సిద్ధసాధ కుడు బోయవాడికేసి తిరిగి, “రెండుకాళ్ళ మొసలి ఇక్కడికి ఎందుకు వచ్చాడు?\" అని ప్రశ్నించాడు.\n“దొరా, నేను రేగుపొదలో పడ్డ అడవికోడిని బయటకు లాగేందుకు వంగాను. వెనక శబ్ద మయింది. తల తిప్పిచూతునుగదా! ఒళ్ళంతా మొసలిలా గగ్గులు గగ్గులుగా ఉన్న ఆకారం కంటబడింది. నేను చావుకేకపెట్టి నేలమీద పడిపోయాను,” అన్నాడు బోయవాడు.\nతర్వాత జయశీలుడు, బోయవాడి భుజం తట్టి, \"ఒరే, అబ్బీ! నువ్వు బాణంతో కొట్టిన అడవికోడి ఏమయింది?\" అని అడిగాడు. బోయవాడు ఏదో జవాబు చెప్పబోయేంతలో, దయ్యాలపోతు పళ్ళుకొరుకుతూ, “దాన్ని కొండ దేవత ఎత్తుకుపోయి ఉంటుంది! తెల్లవారు జామున కోడిపుంజును కొట్టి వీడు అపచారం చేశాడు,\" అన్నాడు.\nజయశీలుడు వాడికేసి కోపంగా చూసి, సిద్ధసాధకుడితో, “ఇక్కడ అంతా వెకిలి వెధ వలు చేరినట్టుంది. మనం ఈ చుట్టుపక్కల ఉన్న కొండల్లో, లోయల్లో కనీసం ఒక వారం రోజులపాటైనా తిరిగి, ఆ రెండుకాళ్ళ మొసలి గాడి జాడలేమైనా తెలుసుకోగలమేమో చూద్దాం!” అన్నాడు.\n\" ఇది మంచి యోచన, జయశీలా!\" అంటూ సిద్ధసాధకుడు, జయశీలుణ్ణి మెచ్చు కుని, “తాళపత్రగ్రంథాన్ని ఇక్కడ పోగొట్టు కున్నవాడే యువరాజు, యువరాణుల్ని ఎత్తుకు పోయినవాడైతేమాత్రం—వాడు తప్పక రాక్షస జాతివాడో, యక్ష, కిన్నెర, కింపురుష, గంధర్వ జాతివాడో అయిఉంటాడు!\" అన్నాడు.\nతర్వాత ఇద్దరూ కలిసి దాపులనున్న కొండల కేసి బయలుదేరారు. వాళ్ళ వెంట వచ్చిన రాజుగారి సేవకుడు వాళ్ళను, “అయ్యా, నేనిక తిరిగి వెళతాను. రాజుగారికి ఏమని చెప్ప మన్నారు?\" అని అడిగాడు.\nదానికి సిద్ధసాధకుడు, “ఒరే, రాజుగారికి ఈ శుభవార్త చెప్పు! ఆయన పిల్లలు అపహ రించబడిన ఊడలమర్రి దగ్గర, ఒక మహో ద్గ్రంథం దొరికిందనీ, దాని సాయంతో త్వరలోనే యువరాజూ, యువరాణులను ఎత్తుకుపోయిన దుష్టులను సంహరించి, వాళ్ళను క్షేమంగా రాజప్రాసాదానికి తేగలమనీ తెలియబరచు!\" అన్నాడు.\nఈ మాటలకు జయశీలుడు తనలో తాను నవ్వుకున్నాడు. తర్వాత, ఇద్దరూ దట్ట మైన చెట్లతో కప్పబడిన కొండప్రాంతం కేసి పోసాగారు. ఆ సమయంలో కొండ దిగువ నున్న ఒక కుగ్రామంలో, గ్రామస్థులంతా వీధుల్లో చేరి, భయకంపితులైపోతూ, ఏమి చేయడమా అని చర్చించుకుంటున్నారు.\nఈ గగ్గోలుకంతకూ కారణమైన సంఘ టన, ఆనాటి ఉదయాన, గ్రామానికి దాపుల నున్న జొన్నచేల దగ్గర జరిగింది. ఆ చేలల్లో ఒకచోట మంచె వున్నది. దానిమీద కూర్చుని జొన్నచేల కాపలా కాస్తున్న ఒక పధ్నాలుగేళ్ళ కుర్రవాడికి, దూరంగా చేలకేసి వస్తున్న ఏనుగు ఒకటి కనిపించింది. ఏనుగును వడిశెల దెబ్బతో తరమడం సాధ్యం కాదని వాడికి తెలుసు. కాని, ఆ కాపు కుర్రవాడు వయసుకు మించిన ధైర్యశాలి. ఏనుగు జొన్న చేలల్లో పడకుండా ఏదో ఒకటి చేయాలి గనక-వాడు వడిశెలలో మంచి కరకురాయి ఒకటి పెట్టి, ఏనుగుకేసి గురిగా విసిరాడు.\nరాయి జయమంటూ పోయి ఠపీమంటూ ఏనుగుకు తగిలింది. ఆ దెబ్బకు ఏనుగు ఘీంకరించడానికి బదులుగా, ఒక వింత ఆకారం ఏనుగు మీద లేచి కూర్చుని, “అరే ఒరే! ఎవడ్రా ఆ రాయి విసిరింది? నేనెవరను కున్నావు!\" అంటూ హుంకరించింది.\nఆ హుంకరింపుతో కాపు కుర్రాడి పై ప్రాణాలు పైనే పోయినంత జరిగింది. వాడు గడగడ వణికిపోతూ, మంచె నుంచి కిందికి దూకి పారిపోవాలనుకుంటూనే, కాళ్ళూ చేతులూ ఆడక, మంచెమీదనే స్థాణువులా నిలబడిపోయాడు. ఒకటి రెండు క్షణాల్లో ఏనుగు మంచెను సమీపించింది. ఆ ఏనుగు మామూలు ఏనుగులా లేదు.దాని శరీరమంతా చేపల పొలుసులతో కప్పబడి ఉన్నట్టు ఉన్నది. దాని మీద కూర్చున్నవాడు తలకు, మొసలి తల ఆకారంలో వున్న శిరస్త్రాణం ధరించి ఉన్నాడు. వాడిశరీరాన్ని గగ్గులు గగ్గులుగా వున్న మొసలి చర్మం కప్పి ఉన్నది.\nఈ వికృతాకారుడు, కాపుకుర్రాణ్ణి సమీ పించి, అభయం ఇస్తున్నవాడిలా చేఎత్తి, “ఒరే, నీకొచ్చిన భయం ఏమీలేదు; నేచెప్పి నట్టు చెయ్యి. నువ్వు గ్రామానికి పోయి నాకు మంచి ఆహారం తీసుకురా. దానితోపాటు మీ గ్రామంలో మంచి వైద్యుడుంటే, వాణ్ణికూడా వెంటబెట్టుకురా. బాగా శస్త్రచికిత్స తెలిసిన వాడైతే మేలు. ఇటు చూడు! డొక్కలో దిగి విరిగిపోయిన ఈ కత్తిని నేర్పుగా బయటికి లాగి, ప్రాణాపాయం కలక్కుండా కాపాడాలి. మీ ఇద్దరికీ గొప్ప ప్రతిఫలం ఉంటుంది!\" అన్నాడు కాస్త ఆయాసపడుతూ.\nకాపుకుర్రాడు నిలువెల్లా వణికిపోతూ, ఆ వికృతాకారుడు చెప్పినదంతా విన్నాడు. కాని, వాడికి మంచె దిగడానికి ధైర్యం చాలలేదు. అది గ్రహించిన వికృతాకారుడు ముందుకు వచ్చి, కాపుకుర్రాణ్ణి నడుం పట్టుకుని పైకెత్తి, ఏనుగు మీదికి దించి, తర్వాత చేతులు రెండూ పట్టు కుని నేల మీదికి జార్చాడు.\nకాళ్ళు రెండూ నేలను తాకగానే, కాపు కుర్రాడికి నూరు ఏనుగుల బలం వచ్చినట్ట యింది. వాడు యమకింకరుడి పట్టునుంచి బయటపడినవాడిలా కీచుమంటూ ఒక కేక పెట్టి, సుడిగాలిలా జొన్నచేలకు అడ్డంపడి పరిగెత్తుతూ, కొద్దిసేపటికల్లా గ్రామం చేరాడు.\nఆ సమయంలో గ్రామ మధ్యంలోని వేప చెట్టుకింది రచ్చబండ మీద గ్రామస్థులు కొందరు కూర్చుని, పిచ్చాపాటీ మాట్లాడు కుంటున్నారు. పరుగెత్తుకుంటూ వస్తూన్న కుర్రాణ్ణి చూస్తూనే వాళ్ళు, జొన్నచేల మీదికి ఏ అడవి పందుల గుంపో, లేళ్ళ మందో వచ్చి పడివుంటుందనుకుని, \"ఒరే, చిన్నా! ఏం జరిగింది? ఎందుకలా పరిగెత్తుతున్నావు?\" అని అడిగారు.\nచిన్నడు ఆగి రొప్పుతూ, తడబడే మాటల్తో జొన్నచేల దగ్గర జరిగిందంతా చెప్పాడు. గ్రామస్థుల్లో ఎవరికీ వాడి మాటల మీద నమ్మకం కలగలేదు. వాడికేదో మతిభ్రమ కలిగి ఉంటుందని కూడా కొందరనుకు న్నారు. కాని, ఆ సమయంలో అక్కడికొచ్చిన గ్రామ గణాచారి, గ్రామపెద్ద ద్వారా సంగ తంతా విని, “చిన్నా చెప్పింది అంత అబ్బుర మైనసంగతేం కాదు. నాకు అమ్మవారు పూని నప్పుడు ఇలాంటి నీటి ఏనుగుల్నీ, మొసలి మనుషుల్నే కాదు-రెండు తలల సింహాలనూ, మూడు తలల పులులనూ, పది తలలు గల వింత మనుషుల్నీ కూడా చూస్తూవుంటాను,” అన్నాడు.\n'అయితే, ఇప్పుడు మనం ఏం చేయడం? మనలందర్నీ చంపేందుకు, ఆ రాక్షసజాతి వాడు ఏదన్నా పన్నాగం పన్నాడేమో!\" అన్నాడు గ్రామపెద్ద.\nఅక్కడి నుంచి నలుగురూ గుమిగూడి, చర్చలూ, వాదులాటలూ ప్రారంభించారు.\n“చూశారా, వాడి శరీరంలో ఏదో కత్తి దిగి వున్నది. వాడు ఆహారంతోపాటు వైద్య సహా యంకూడా కోరుతున్నాడు. మనం, మన చరకాచారిని వెంటబెట్టుకుపోవడం బావుం టుంది,” అని సలహా ఇచ్చాడొకడు, గుంపులో వున్న గ్రామవైద్యుడు చరకాచారిని చూపుతూ.\nఅది విని చరకాచారి భయంతో కంపించి పోతూ, “వికృతాకార రాక్షసుడికి నేను వైద్యం చేయడమా? పైగా అది శస్త్రచికిత్స తెలిసిన వాడు చేయవలసిన పని. మన క్షౌరకుడు వీర నారాయుణ్ణి పిలిపించండి. వాడు రాక్షసుడి డొక్కలోంచి కత్తి లాగింతర్వాత, రక్తస్రావమై చావకుండా, నేను సంజీవనికి ఏమాత్రం తీసిపోని ఓషధులతో తయారుచేసిన మందు లిచ్చి, వాణ్ణి కాపాడగలను,” అన్నాడు.\nవెంటనే ఇద్దరు పోయి, జనం వెనక దూరంగా నిలబడివున్న వీరనారాయుణ్ణి తీసుకువచ్చారు. వాడు గిలగిలలాడిపోతూ, “ఆ మొసలి రాక్ష సుడంతటివాణ్ణి తాకి, శస్త్రం చేసి కత్తిని బయ టికి లాగేటంత శక్తి నాకున్నదనుకుంటు న్నారా!”అంటూమతిపోయినవాడిలా గంతులు వేయసాగాడు.\nజనంలోని ఇద్దరు దృఢకాయులు, వీర నారాయుణ్ణి వడిసి పట్టుకున్నారు. గ్రామ పెద్ద పెద్దగొంతుతో, “వీడికి శస్త్రచికిత్సలో వున్న నేర్పరితనం మాట తర్వాత. ముందు అందరూ కదలండి. ఎందుకైనా మంచిది, ఆయుధాలను-కత్తి, కర్రా, గొడ్డలీ, ఈటే, ఇలా ఏది అందితే దాన్ని చేతికి తీసుకోండి. ఇక చిన్నా చెప్పిన మాటల్లోని నిజానిజాలు జొన్నచేల దగ్గిర రుజువవాల్సిందే!” అన్నాడు.\nగ్రామస్థులు కర్రలూ, కత్తులూ, గొడ్డళ్ళూ పట్టుకుని తానున్న చోటుకు రావడం చూస్తూనే, ఏనుగు మీది వికృతాకారుడు దాన్ని అదిలిం చాడు. ఏనుగు తొండం ఎత్తిఘీంకరిస్తూ, వాళ్ళ కేసి దూకుతూ రాసాగింది. -(ఇంకావుంది)",
            "book_page_end": 17
        },
        {
            "title": "నీటిగండం",
            "book_page_start": 18,
            "pdf_page_start": 18,
            "pdf_page_end": 18,
            "author": "చందమామ బృందం",
            "genre": "సామాజిక కథ",
            "moral": "సమస్యను ధైర్యంగా ఎదుర్కొనే ముందు, దాని వాస్తవ పరిమితులను తెలుసుకోవాలి. భయం మతిని పోగొడుతుంది.",
            "keywords": [
                "చలమయ్య",
                "ఈత",
                "నీటిగండం",
                "చెరువు",
                "ధైర్యం"
            ],
            "characters": [
                "చలమయ్య"
            ],
            "locations": [
                "చోడవరం గ్రామం",
                "చెరువు"
            ],
            "content": "చోడవరం పెద్దగ్రామం. చుట్టూ మాగాణిభూములూ, కొంచెం దూరంలో పెద్ద కాలవా, గ్రామాన్నానుకుని ఒకచెరువూ ఉండేవి. గ్రామంలో చాలామంది పనిగట్టుకుని ఈతనేర్చుకునేవారు. అందువల్ల, ఎప్పుడైనా నిండుగా ప్రవహించే కాలవనుగానీ, వాగులనుగానీ దాటవలసివస్తే, నేర్చుకున్న ఈతపనికివస్తుందని, వాళ్ళ ఆలోచన.\nగ్రామంలో చలమయ్య అనే నలభైఏళ్ళ రైతుండేవాడు. మనిషి ఆజానుబాహువు; ఆరడుగుల పొడవు. అతడికి ఈత ఏమాత్రం రాదు. ఎవరైనా ఈత నేర్చుకోమని సలహా ఇస్తే, “నాకు నీరంటే మహాభయం. ఆరడుగుల పొడవరిని. ఈ చుట్టుపక్కల ఎక్కడా, నేను మునిగి పోయేంత లోతున్న కాలవలూ, చెరువులూ ఏమీ లేవు,\" అంటూంటేవాడు ధీమాగా.\nఒకసారి అతడు పొద్దుగూకేవేళ పొలంనుంచి ఇంటికి వస్తున్నాడు. అది వానాకాలం. ఉరుములూ, మెరుపులూ. చలమయ్య చెరువుగట్టునే నడుస్తూ, కాలుజారి చెరువులో పడిపోయాడు. వెంటనే అతడు, \"అయ్యో, నాకు ఈత రాదు. నీటిగండం తప్పదు!\" అనుకుంటూ, మునగడం, అంతలోనే పైకి తేలడం ప్రారంభించాడు.\nఇలా ఒక నిమిషకాలం గడిచేసరికి, ఆ చావుభయంలో మెరుపులా ఒక సంగతి గుర్తుకొచ్చింది. చెరువు ఎంతో కాలంగా మేటవేసిపోయివున్నది. అందులో ఐదడుగులకు మించి నీరుండదు. ఈ సంగతి గుర్తు రాగానే చలమయ్య లేచి నిటారుగా నిలబడి, “నీటిగండం భయం ఉన్న కాస్త మతీ పోగొట్టిందే! ఇకనైనా తప్పక ఈతనేర్చుకోవాలి,\" అనుకుంటూ గట్టుకెక్కాడు.",
            "book_page_end": 18
        },
        {
            "title": "రాజు వానప్రస్థం! (బేతాళ కథలు)",
            "book_page_start": 19,
            "pdf_page_start": 19,
            "pdf_page_end": 23,
            "author": "లక్ష్మీగాయత్రి రచన",
            "genre": "బేతాళ కథ",
            "moral": "మానవ సేవ చేయడమే నిజమైన మాధవ సేవ. వానప్రస్థం లేదా తపస్సు ద్వారా మాత్రమే ముక్తి లభిస్తుందనుకోవడం అజ్ఞానం. ప్రతి మనిషి తమ కర్తవ్యాన్ని నిర్వర్తించాలి.",
            "keywords": [
                "విక్రమార్కుడు",
                "బేతాళుడు",
                "సత్యకీర్తి మహారాజు",
                "వానప్రస్థం",
                "కర్తవ్యం"
            ],
            "characters": [
                "విక్రమార్కుడు",
                "బేతాళుడు",
                "సత్యకీర్తి",
                "కార్తికేయుడు"
            ],
            "locations": [
                "శ్మశానం",
                "వరాళిదేశం",
                "చంపకవనం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపైనుంచి శవాన్ని దించి భుజానవేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవం లోని బేతాళుడు, “రాజా, ఇంత అర్ధరాత్రి వేళ, నిర్మానుష్యమైన ఈ ప్రేత భూమిలో నువ్వు నిర్భయంగా సంచరించటం చూస్తూంటే, నీకేం కావాలో, నీ గమ్యమే మిటో అసలు నీకు తెలుసునా అన్న సందే హం కలుగుతున్నది. ఒక్కొక్కసారి సకల శాస్త్రపారంగతులూ, వివేకసంపన్నులూ కూడా, అగమ్యగోచరమైన స్థితిలో పడి పోతూంటారు. ఇందుకు ఉదాహరణగా, సత్యకీర్తి అనే రాజు కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nపూర్వం వరాళిదేశాన్ని సత్యకీర్తి అనే మహారాజు పరిపాలించేవాడు. అతడు ధర్మాధర్మ విచక్షణాశీలిగా పేరుబడ్డాడు. ప్రజలు సర్వ సౌఖ్యాలూ అనుభవిస్తూ, శాంతియుత సహ జీవనం చేసేవారు. ఇలా కాలంగడిచి సత్యకీర్తి వృద్ధుడయ్యాడు. రాజ్యవిషయాల్లో ఆయ నకు ఆసక్తి సన్నగిల్లింది. శరీరం విశ్రాంతిని కోరుకోవటం ప్రారంభించింది. ఇదంతా గమ నించిన మహారాజు, తానిక రాజ్యవ్యవహారాల నుంచి నెమ్మదిగా తప్పుకోవటం ఉత్తమమని భావించాడు.\nసత్యకీర్తికి నలుగురు కొడుకులు. నలు గురూ వీరులూ, విద్యావంతులూ, బుద్ధిమం తులే. అందుచేత అతడు మంత్రి సామంతు లతో యోచించి, పెద్దకొడుకు రామభద్రుడికి పట్టాభిషేకం చేసి రాజ్యపరిపాలనా బాధ్యత అప్పగించాడు.\nమహారాణి అంతకు రెండు సంవత్సరాల క్రితమే స్వర్గస్థురాలవటం వల్ల, గృహస్థాశ్ర మంలో ఒంటరి అయిన సత్యకీర్తి, కాలక్షేపం కోసం వయోధర్మంగా పురాణేతిహాసాలనూ, భక్తి మార్గాన్నీ అనుసరించటం మంచిదని భావించాడు. అలా కొన్నాళ్ళు గడిచేసరికి సత్యకీర్తికి, తాను భక్తిమార్గంలో మనసును పూర్తిగా నిమగ్నం చెయ్యలేకపోతున్నాననే చింత బాధించటం ప్రారంభించింది. ఆయన బాగా ఆలోచించి, తాను గృహస్థజీవితానికి దూరమై, ఏ సాధుసన్యాసుల సాంగత్యంలోనో ఆశ్రమజీవితం గడపటం ముక్తికి దగ్గిరిమార్గం అనుకున్నాడు. ఈ తన మనోగతాన్ని నిత్యం తన వద్దకు వచ్చి వెళుతున్న బృహస్పతిభట్టు అనే పండితుడికి వివరించి, ఆయన అభిప్రాయం అడిగాడు.\nనడివయసు దాటిన బృహస్పతిభట్టు, సత్యకీర్తి ఆలోచన విని పరమానందం చెంది, \"దివ్యమైన ఆలోచన చేశారు, ప్రభూ! ప్రాపం చిక లంపటాలకు ఆమడదూరంలో వుండే సాధుసన్యాసుల సాంగత్యం, ఆధ్యాత్మికతకూ, జీవన్ముక్తికి అసలు సిసలైన మార్గం,” అన్నాడు.\nసత్యకీర్తి కొద్దిసేపు మౌనంగావుండి, “నిజమే! కాని, పుట్టినదాదిగా ఆహారశయ్యాది సుఖా లకు అలవాటుపడిన జీవితం మాది. అందు చేత, కఠోరమైన ఆశ్రమజీవితాన్ని గడపగలనా అన్న సందేహం నన్ను పీడిస్తున్నది,” అన్నాడు.\nఆ మాటలకు బృహస్పతిభట్టు చిన్నగా నవ్వి, “అటువంటి భయం అనవసరం, ప్రభూ! మొదటి కొద్దిరోజులు కష్టంగా అని పించినా, తర్వాత తమకు అదే అలవాటవు తుందని, నా గట్టి నమ్మకం,” అన్నాడు.\nభట్టు మాటలకు రాజు సాలోచనగా తల పంకించాడు. క్షణం ఆగి భట్టే తిరిగి మాట్లా డుతూ, “పోనీ, ఒక పని చెయ్యండి, ప్రభూ! మన రాజధానికి సమీపంలోనే వున్న చంపక వనంలో కార్తికేయుడనే సన్యాసి తపోదీక్షలో వున్నాడు. ముందుగా అక్కడికి వెళ్ళి కొన్నాళ్ళ పాటు వుండి చూడండి,\" అన్నాడు.\nఆ మాటలు రాజు సత్యకీర్తికి తృప్తి కలి గించాయి. ఆయన తన ప్రయాణానికి వెంటనే తగిన ఏర్పాట్లు చేసుకున్నాడు. తండ్రి ప్రయా ణానికి, ఆయన కొడుకులు నలుగురూ మొదట అభ్యంతరం చెప్పినప్పటికీ, తనకే మాత్రం కష్టంగావున్నా వెంటనే తిరిగి వస్తా నంటూ ఆయన నచ్చచెప్పటంతో చివరకు అంగీకరించారు.\nసత్యకీర్తి ఒక భటుణ్ణి, ఒక పరిచారికనూ మాత్రం వెంటతీసుకుని, చంపకవనం చేరుకునేసరికి, అక్కడ సన్యాసి కార్తికేయుడి కుటీ రానికి కొద్దిదూరంలో, ఆయనకోసం పర్ణ కుటీరం ఒకటి నిర్మించబడి వున్నది. అందులో మామూలు పట్టెమంచం మీద మెత్తటి పరుపు వేసిన పడక, దానిపక్కనే చిన్న బల్లమీద వివిధ ఫలజాతులూ, సాత్విక ఆహారపదార్థాలూ మొదలైనవి సిద్ధంగా వున్నవి. కుటీరంలో ఒక మూలగా వివిధ దేవతామూర్తుల చిత్ర పటాలూ, చిత్రాసనమూ, రుద్రాక్షలతో కూర్చిన జపమాలా ఉన్నవి.\nసత్యకీర్తి, ఇవన్నీ ఏర్పరచి వెళ్ళిన భటు లనూ ఇప్పుడు తనకోసం వేచివున్న భటుణ్ణి, పరిచారికనూ మెచ్చుకున్నాడు.\nరాత్రి వేరే ఆలోచన లేకుండా భుజించి విశ్ర మించిన సత్యకీర్తి, మరునాటి ఉదయాన్నే కార్తికేయుడి దర్శనార్థం బైలుదేరాడు. ఆయన వెళ్ళేసరికి కార్తికేయుడు ఆవరణలోగల ఒక చెట్టుకింద నిశ్చలంగా ధ్యానంలో కూర్చుని కనిపించాడు.\nసత్యకీర్తి నిశ్శబ్దంగా నడిచివెళ్ళి కుటీరం ముందుగల అరుగుమీద కూర్చున్నాడు. నిమిషాలు గంటలై కాలంగడిచింది గాని, కార్తి కేయుడు అణుమాత్రం కూడా కదలలేదు. సత్యకీర్తి నెమ్మదిగా లేచి, అటూఇటూ తిరు గుతూ పరిసరాలను పరికించటం ప్రారం భించాడు. కొంతసేపటికి వెనుక నుంచి, “రాజా!” అంటూ మృదుగంభీరమైన పిలుపు వినిపించింది.\nసత్యకీర్తి ఉలికిపాటుగా తిరిగి చూసేసరికి, ఎదురుగా ప్రశాంత మందహాసంతో సన్యాసి కార్తికేయుడు నిలబడి కనిపించాడు. సత్యకీర్తి చప్పున తలవంచి అతడికి నమస్కరించాడు.\n“సుఖీభవ!” అంటూ ఆశీర్వదించిన కార్తి కేయుడు, “రా, అలా కూర్చుందాం! \"అంటూ వెళ్ళి అరుగుమీద కూర్చుని, సత్యకీర్తికి తన పక్కనే చోటు చూపించాడు. ఆయన కూర్చున్న తర్వాత చిరునవ్వు నవ్వుతూ, “నీభటులంతా వెళ్ళిపోయారా?” అంటూ ప్రశ్నించాడు. ఆ ప్రశ్నకు సత్యకీర్తి కాస్త బిడియపడి, “పర్ణకుటీ రంలో నా సౌకర్యం కోసం అన్ని ఏర్పాట్లూ చేసి రాజధానికి తిరిగిపోయారు, స్వామీ! ఒక్క భటుడూ, పరిచారికా మాత్రం ఉన్నారు. నాకు, ఈ వానప్రస్థ జీవితం బాగా అలవడినాక వాళ్ళుకూడా వెళ్ళిపోతారు. మొదటినుంచీ సుఖాలకు అలవాటుపడిన జీవితాలు కదా మావి!\" అంటూ తన రాకలోని ఆంతర్యమంతా వివరంగా చెప్పుకొచ్చాడు.\nరాజు చెప్పినదంతా శ్రద్ధగా విన్న కార్తికే యుడు, “అయితే, నువ్విక్కడికి వచ్చి చాలా సేపయిందన్నమాట! ఇంతసేపూ ఏం చేశావు? విసుగు కలిగిందా?\" అని అడిగాడు.\nసత్యకీర్తి సంకోచంగానే, “కాస్త విసుగు కలిగింది, స్వామీ! లేచి, అలా చంపకవన పరిస రాలను పరికిస్తూ కొంతసేపు తిరిగేసరికి ఏవేవో ఆలోచనలు వచ్చినై,” అన్నాడు. “ఏమిటా ఆలోచనలు?\" అని అడిగాడు కార్తికేయుడు.\n“స్వామీ! ఈ చంపకవనంలో ఫలవృక్షాలే కాక ఓషధీ విలువలున్న లతలూ, మొక్కలూ వున్నట్టు తోచింది. రాజవైద్యుడు భీష్మాచార్యుణ్ణి ఇక్కడికి పిలిపించి, అతడిద్వారా ఇక్కడ ఔషధాలకు పనికివచ్చే లతలూ, మొక్కలూ ఏపాటివున్నవో తెలుసుకోవాలనుకున్నా. అలాం టివి వుంటే-ప్రజల్లో రోగ నిరోధకశక్తీ, జవ సత్వాలూ మరింత వృద్ధిచెందేలా రాజవైద్యుణ్ణి, ఏదైనా సరికొత్త ఔషధం తయారు చేయమని ఆదేశించాలనుకున్నాను!\" అన్నాడు సత్యకీర్తి.\nఅంతా విన్న కార్తికేయుడు గంభీరంగా, “రాజా! నువ్వు అజ్ఞానివి కావు. నేను విన్న దాన్నిబట్టి, నువ్వు సకల శాస్త్రపారంగతుడివి. కేవలం కళ్ళుమూసుకుని ధ్యానమో, తపమో చేస్తేనే ముక్తి లభిస్తుందని, అంత గుడ్డిగా విశ్వసిస్తున్నావా?\" అంటూ ప్రశ్నించాడు.\nసత్యకీర్తి ఆ ప్రశ్నకు జవాబివ్వలేక మౌనంగా వుండిపోయాడు. అప్పుడు కార్తికేయుడు చిరునవ్వు నవ్వి, “రాజా! నువ్వు వెంటనే రాజ ధానికి తిరిగి వెళ్ళిపో. హాయిగా జీవిస్తూ, వాన ప్రస్థంలోనూ, తపస్సులోనూ పడదలచు కున్న శ్రమను, రాజుగా నీ అభిరుచి ప్రకారం వినియోగించు. చంపకవనం గురించిన నీ ఆలోచన ఎంతగానో మెచ్చదగింది! వెళ్ళిరా,” అన్నాడు.\nసత్యకీర్తి మారుమాట్లాడకుండా లేచి, కార్తికేయుడి పాదాలు తాకి నమస్కరించి వచ్చే శాడు. ఆ మర్నాడే ఆయన రాజధానికి తిరుగు ప్రయాణమయ్యాడు.\nబేతాళుడు ఈ కథ చెప్పి, “రాజా, సత్యకీర్తిని, సకలశాస్త్ర పారంగతుడివి అన్న సన్యాసి కార్తికే యుడు, ఆయనకు వానప్రస్థానికీ, తపస్సుకూ అవసరమైన జ్ఞానోపదేశం చేయడానికి బదులు, తిరిగి రాజధానికి వెళ్ళిపొమ్మని ఆదేశించటం న్యాయసమ్మతంగా వున్నట్లు కనబడదు. సర్వ సంగపరిత్యాగులై, ఏ వనాల్లోనో ఆధ్యాత్మిక చింతనతో తపస్సుచేసుకునే యోగులకూ, సన్యాసులకూ స్వాభావికమైన అహంకారంకొద్దీ కార్తికేయుడు అలా అన్నప్పటికీ, రాజు సత్యకీర్తి అయినా అతడిని ప్రాథేయపడి వుండిపోక, వెళ్ళిన రెండవ రోజునే రాజధానికి తిరిగి బయలుదేరడం అవివేకమైన పనికాదా? ఇక, ఆయనకు వానప్రస్థం, తపస్సులద్వారా ముక్తి లభించటం కల్లకాదా? ఈ సందేహాలకు సమా ధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.\nదానికి విక్రమార్కుడు, “మానవసేవే మాధవసేవ అనేది, తిరుగులేని ఆర్యోక్తి! సత్య కీర్తి ఎంతకాలం నుంచో, ఆ రకమైన మాధవ సేవ చేస్తూనేవున్నాడు. అయితే, వృద్ధాప్యంవల్ల పరిపాలనా బాధ్యతల నుంచి వైదొలగిన ఆయన, కేవలం వానప్రస్థ జీవితం గురించీ, తపస్సు గురించీ ఆలోచించటం ప్రారంభించాడు. వీటి వల్ల మాత్రమే ముక్తి లభిస్తుందనుకోవటం సత్యకీర్తి అజ్ఞానం. దాన్నే కార్తికేయుడు ఎత్తి చూపాడు. ప్రతి మనిషీ వృత్తీ-ప్రవృత్తుల సమ్మిశ్రమం. రాజు ప్రవృత్తిరీత్యా ప్రజల బాగు, క్షేమంకోరే ధర్మశీలి. ఆ కారణం వల్లనే, ఆయన కార్తికేయుడి ఆశ్రమం చేరినా, చంపకవనంలో లభించే ఓషధీలతలా, మొక్కల గురించే ఆలో చించటం ప్రారంభించాడు. పైగా, సుఖభోగా లకూ, సేవకుల పరిచర్యలకూ అలవాటుపడిన ఆయన, వెంట ఇద్దరు పరిచారకులను తీసుకు వెళ్ళటం కూడా జరిగింది. సన్యసించటం, సర్వ సంగపరిత్యాగం, తపస్సు- ఇలాంటివి అంచెల వారిగా మనిషి చేయగలగటం అసంభవం. ఇవన్నీ గమనించే కార్తికేయుడు, సత్యకీర్తిని తిరిగి రాజ్యపాలనా విషయాలు చూసుకోమని ఆదేశించాడు. సూక్ష్మగ్రాహి అయిన సత్యకీర్తి, సన్యాసి చెప్పినదానిలోని ఆంతర్యం గ్రహించి, తన తాత్కాలిక వైరాగ్యభావాలను వదిలి, తన కర్తవ్యాన్ని నిర్వహించడానికి తిరిగి రాజధాని చేరాడు. అంతేగాని, ఇందులో సన్యాసి కార్తికే యుడి అహంకారం గానీ, రాజు సత్యకీర్తి అజ్ఞానం గానీ ఏమీ లేదు,” అన్నాడు.\nరాజుకు ఈవిధంగా మౌనభంగం కలగగానే, బేతాళుడు శవంతోసహా మాయమై, తిరిగి చెట్టెక్కాడు.",
            "book_page_end": 23
        },
        {
            "title": "మనదేశం గురించి తెలుసుకుందాం-క్విజ్",
            "book_page_start": 24,
            "pdf_page_start": 24,
            "pdf_page_end": 24,
            "author": "చందమామ బృందం",
            "genre": "క్విజ్",
            "moral": "తెలియదు",
            "keywords": [
                "భారతదేశం",
                "చరిత్ర",
                "క్విజ్",
                "ఒలింపిక్స్",
                "నోబెల్"
            ],
            "characters": [
                "మిల్కాసింగ్",
                "ఐడా స్కడ్డర్",
                "వి. ఎస్. నైపాల్",
                "జె.ఆర్.డి.టాటా",
                "రొనాల్డ్ రాస్"
            ],
            "locations": [
                "భారతదేశం",
                "నాసిక్",
                "అంటార్కిటికా"
            ],
            "content": "1. ఒలింపిక్ క్రీడల 400 మీ. పరుగుపందెంలో మిల్కాసింగ్ ప్రపంచరికార్డు సృష్టించాడు. అది ఏ సంవత్సరం, ఎక్కడ జరిగిన ఒలింపిక్స్లోనో చెప్పగలరా?\n2. 1900 వ. సం.లో ఐడా స్కడ్డర్, దక్షిణ భారతదేశంలోని చిన్నపట్టణంలో ఒంటిగది క్లినిక్ ప్రారంభించారు. అది ఇవాళ ప్రపంచప్రసిద్ధిపొందిన సంస్థగా ఉంటోంది. దాని పేరేమిటి?\n3. గత సంవత్సరం భారతీయ సంతతికి చెందిన వి. ఎస్. నైపాల్ నోబెల్ సాహిత్యబహుమతి పొందారు. 1971 లో ఆయన బూకర్ బహుమతి అందుకున్నారు. ఆయన రచించిన ఏఏ గ్రంథాలు ఆయనకు ఆ బహుమతులు తెచ్చిపెట్టాయి?\n4. జె.ఆర్.డి.టాటా విమానంలో బొంబాయి చేరుకోవడంతో 1932 వ. సం. భారత ఉపఖండంలో ‘కమర్షియల్ ఫ్లైట్' ఆరంభమయింది. ఆయన ఎక్కడినుంచి బయలుదేరాడో తెలుసా?\n5. నాసిక్ లోని ఒక నదీతీరంతో సహా మనదేశంలో నాలుగు ప్రదేశాలలో మహాకుంభమేళా జరుగుతుంది. నాసిక్ ఏ నదీతీరంలోనో చెప్పగలరా?\n6. 1977 లో ఐక్యరాజ్యసమితి సామాన్య సభలో ప్రప్రథమంగా హిందీభాషలో ఉపన్యసించిన వారెవరో తెలుసా?\n7. ప్రస్తుతం మన జాతీయ మృగం రాయల్ బెంగాల్ టైగర్ (పెద్దపులి). ఇంతకుపూర్వం ఆ ప్రత్యేకత మరొక మృగానికి ఉండేది. అది ఏమిటో తెలుసా?\n8. భారతదేశం 1982 లో మొట్టమొదటిసారిగా ఆంటార్కిటికాలో తన స్థావరాన్ని ఏర్పరచు కున్నది. ఆ స్థావరం పేరేమిటి?\n9. రొనాల్డ్ రాస్ మలేరియా క్రిములను గుర్తించినప్పుడు భారతదేశంలోని ఒక ఆస్పత్రిలో పనిచేసేవారు. ఏ ఆస్పత్రిలోనో తెలుసా?\n10. గత 200 సంవత్సరాలలో మొట్టమొదటిసారిగా 1991 వ.సం. లో భారతదేశంలో అగ్ని పర్వతం ఒకటి ప్రజ్వరిల్లింది. అది ఎక్కడ జరిగిందో తెలుసా? (సమాధానాలు వచ్చే సంచికలో)",
            "book_page_end": 24
        },
        {
            "title": "భారత సంస్కృతి-చరిత్ర - 27. పంచతంత్ర కథలు",
            "book_page_start": 25,
            "pdf_page_start": 25,
            "pdf_page_end": 28,
            "author": "విశ్వావసు",
            "genre": "విద్యా కథనం",
            "moral": "మానవజాతి ఒకే ప్రపంచానికి చెందినది. ఏ దేశం చేసిన దుందుడుకు చర్య అయినా మొత్తం ప్రపంచానికి హానికరమే.",
            "keywords": [
                "పంచతంత్రం",
                "విష్ణుశర్మ",
                "అమరశక్తి రాజు",
                "విద్య",
                "నీతి కథలు"
            ],
            "characters": [
                "దేవనాధుడు",
                "శ్యామల",
                "సందీపుడు",
                "అమరశక్తి రాజు",
                "విష్ణుశర్మ"
            ],
            "locations": [
                "మహిళారూప్య రాజ్యం"
            ],
            "content": "“అంటే, బృహత్కథ ప్రపంచంలోనే మొట్ట మొదటి కథాసంకలనం అన్నది మీ అభి ప్రాయం. అంతేకదా తాతయ్యా?\" అని అడి గింది శ్యామల దేవనాధుణ్ణి ఉత్సాహంగా.\n'అవును, తల్లీ!\" అన్నాడు దేవనాధుడు. శ్యామల చేతిలోని పత్రికపుటలు తిప్పి, అందులోని ఒకవ్యాసాన్ని తాతయ్యకు చూపింది. మరొక ప్రాచీనగ్రంథమైన 'పంచతంత్రం' గురించిన వ్యాసం అది. ఆ వ్యాస రచయిత పంచతంత్రమే భారతదేశంలో రచింపబడిన మొట్టమొదటి కథా సంకలనంగా పేర్కొన్నాడు.\n'బృహత్కథ ప్రపంచంలోనే మొట్టమొదటి కథాసంకలనం అయినప్పుడు భారతదేశంలో కూడా అదే మొదటి సంకలనం అవుతుంది. అవునా! మరి పంచతంత్రం మనదేశంలోని మొట్టమొదటి కథాసంకలనం అంటున్నాడీ వ్యాస రచయిత. మరి అదేకదా ప్రపంచంలోని మొట్టమొదటి కథాసంకలనం కావాలి?” అని అడిగింది శ్యామల.\n“అవును, శ్యామలా! ఈ వ్యాసరచయిత అభిప్రాయం కూడా కొంతవరకు నిజమే. గుణాఢ్యుడి బృహత్కథ పంచతంత్రం కన్నా, ప్రాచీనమైనదిగా భావించబడినప్పటికీ, అది మానవజాతి పోగొట్టుకున్న మహత్తర సాహితీ సంపద! మనం ఇప్పుడు చదువుతూన్న 'కథా సరిత్సాగరం' అందులో ఒక భాగం మాత్రమే. దీనిని 11వ శతాబ్దంలో సోమదేవుడు రచిం చాడు. అయితే పంచతంత్రం, 3వ శతాబ్దం లోనో అంతకుపూర్వమో రచింపబడింది,\" అన్నాడు దేవనాధుడు.\n“సందీపుడు టీ తెస్తున్నాడు. టీ తీసు కున్నాక మిగిలిన సంగతులు చెబుదురు లెండి,\" అన్నది శ్యామల.\n“అదేం ఫరవాలేదు. నెమ్మదిగా రానీ. తొందరేం లేదు,” అన్న దేవనాధుడు మళ్ళీ, “నేనన్నట్టు, కథాసరిత్సాగరం, పంచతంత్రం ఈ రెంటిలో ఏది మొదటిది అన్న విషయంలో పెద్ద వివాదం అవసరంలేదు. రెండూ మొద టివే: కథాసరిత్సాగరం తొలి కథాసంకలనం. పంచతంత్రం తొలికల్పిత నీతి కథాసంకలనం!” అని కొంతసేపు ఆగి, “అయినా, విష్ణుశర్మ మహానుభావుడు! ఆయన ఎంత పెద్ద సమ స్యను స్వీకరించి దానిని ఎంత విజయవంతంగా పరిష్కరించాడో తెలుసా?” అన్నాడు.\n“సమస్యా! అదేమిటి తాతయ్యా? బృహ త్కథ ఎలా రచింపబడిందో చెప్పారు. అలాగే పంచతంత్రం రచన వెనకఉన్న కథను కూడా చెప్పండి, తాతయ్యా!\" అంటూ టీ కప్పుతో గదిలోకి వచ్చాడు సందీపుడు.\n“ఆసక్తికరమైన కథే ఉంది,\" అంటూ టీ కప్పును అందుకున్న దేవనాధుడు ఇలా చెప్పసాగాడు:\nమహిళారూప్యమనే రాజ్యాన్ని అమరశక్తి అనే రాజు పరిపాలించేవాడు. రాజ్య ప్రజలకు ఎలాంటి లోటూ లేదుగానీ, తన ముగ్గురు కుమారుల ప్రవర్తన కారణంగా రాజు మాత్రం తీరని విచారానికి లోనయ్యాడు. అలా అని రాకుమారులు దుష్టులూ, దుర్మార్గులూ కారు. కాని దేన్నయినా నేర్చుకోవాలంటే పరమ బద్ధకం. చదువంటే విముఖత. గురువులను చూస్తేనే గిట్టేది కాదు! వాళ్ళను మంచిమార్గంలో పెట్టడానికి రాజు ఎన్నోవిధాలుగా ప్రయత్నిం చాడు. అయినా, ఆయన ప్రయత్నాలన్నీ బూడిదలోపోసిన పన్నీరయింది.\nతన తదనంతరం తన ముగ్గురు కొడు కులలో ఒకడు రాజ్యసింహాసనాన్ని అధిష్ఠిం చాలి. అయినా విద్యాగంధం లేనివాడికి రాజ్యాన్నెలా కట్టబెట్టడం? అన్న విచారంతో రాజు రాజ్యంలోని పండితులనూ, విద్యా వేత్తలనూ సమావేశపరచి తన సమస్యను చెప్పి, “నా పిల్లలను విద్యావంతులను చేసే మార్గం సూచించండి,\" అని కోరాడు.\nపండితులు రకరకాల సలహాలిచ్చారు. అయినా రాజుకు అవి ఏవీ ఉపయుక్తంగా ఉన్నట్టు తోచలేదు. విషాదవదనంతో ఉన్న రాజును చూసి, ఒక పండితుడు చివరకు, \"ఎలాంటి జటిలసమస్యకైనా చక్కని పరిష్కార మార్గం చూపే విష్ణుశర్మను సంప్రదించండి,” అని సలహా ఇచ్చాడు.\nరాజు ఆహ్వానం అందుకొని విష్ణుశర్మరాజ భవనానికి వచ్చాడు. ఆయన వాక్చాతుర్యా నికీ, జ్ఞానానికీ రాజు ముగ్ధుడయ్యాడు. తన సమస్యను చెప్పాడు. రాజకుమారులకు విద్యా బుద్ధులు నేర్పి, వారిని విద్యావంతులనూ, వివేకసంపన్నులనూ చేసే బాధ్యతను విష్ణు శర్మ స్వీకరించాడు. రాజు విష్ణుశర్మకు ధనం ఇవ్వచూపాడు. కాని విష్ణుశర్మ, “రాజా! నేను విద్యను అమ్మబోను! పైగా నేను వృద్ధుణ్ణి. ఇకపై నాకెందుకు ధనం?” అని దానిని సున్నితంగా తిరస్కరించాడు.\nఆ తరవాత రాకుమారులతో స్నేహంగా మాట్లాడుతూ, రాజప్రాసాదం మీది ఏకాంత ప్రదేశానికి తీసుకువెళ్ళాడు. అక్కడ దాపుల నున్న మర్రిచెట్టు నీడ పడుతోంది. ఆ చల్లని నీడలో నలుగురూ కూర్చున్నారు. “గోదావరీ నదీతీరంలోని ఒక బ్రహ్మాండమైన బూరుగు చెట్టుమీద దశదిశల నుంచీ, రకరకాల పక్షులు వచ్చి నివసించేవి!” అంటూ కథ చెప్పడం ప్రారంభించాడు విష్ణుశర్మ.\nఆ తరవాత ఆయన కథ తరవాత కథ చెప్పసాగాడు. మనుషులలోని మంచిచెడ్డలు, నమ్మకం-నమ్మకద్రోహం, వివేకం-అవివేకం, అదృష్ట-దురదృష్టాలు, నేరాలూ-శిక్షలూ, అమాయకులూ-మోసగాళ్ళూ ఇలా ఒకటే మిటి? రకరకాల మనస్తత్వాల గురించి ఎన్నో కథలు చెప్పాడు. ఒక కథలో మరికొన్ని ఉప కథలు, చిన్న కథలు విలక్షణమైన ప్రాచీన భారతీయ బాణీలో కథనం సాగింది. ఈ కథా కథనశైలి ఉత్తరోత్తరా అరేబియన్ నైట్స్లో అనుకరించబడింది.\nవిష్ణుశర్మ కొన్నినెలలపాటు ఇలా కథలు చెప్పాడు. కథలన్నీ ఉత్సాహంగా వినడంతో, రాకుమారులు వివేకవంతులుగా మారారు. విష్ణుశర్మ తమకు వినోదం కోసం కథలేవో చెబుతున్నాడని భావించారుగాని, ఆయన వాటిద్వారానే ఎన్నో విషయాలు బోధించాడు. రాజకుమారులు నేర్చుకోవలసిన రాజనీతి, దౌత్యనీతి, మనస్తత్వం, లోకవ్యవహారం గురించిన వివిధ విషయాలు ఆ కథల ద్వారా వివరించాడు. పంచతంత్రం అంటే అయిదు విభాగాల జ్ఞానం అని అర్థం!\nదేవనాధుడు ఇంతవరకు చెప్పి ఆగాడు. వెంటనే శ్యామల, \"తాతయ్యా! ఆ గొప్ప పుస్తకం నుంచి కనీసం ఒక్క కథ అయినా చెప్పు,” అని అడిగింది కుతూహలంగా.\n'పంచతంత్ర కథలు మీకు చాలామటుకు తెలిసే ఉంటాయి తల్లీ! నిద్రిస్తూన్న తన యజమాని నుదుటిపై వాలిన ఈగను తోలే ప్రయత్నంలో యజమానినే చంపేసిన కోతి కథ మీకు తెలియదా? రెండు హంసలు ఆకాశ మార్గాన తీసుకువెళుతూన్న కర్రను కరుచు కునివున్న తాబేలు, అనవసరంగా నోరు తెరిచి మాట్లాడి ప్రాణాలు పోగొట్టుకున్న వైనం మీకు తెలుసుకదా? అదేవిధంగా సింహం బారినుంచి తమను కాపాడుకోవడం ఎలాగో తెలియకుండానే, చనిపోయిన సింహానికి ప్రాణం పోసిన ముగ్గురు మిత్రుల కథ కూడా మీకు తెలిసిందే కదా?\" అన్నాడు దేవనాధుడు.\n“తెలుసుగాని, అవన్నీ పంచతంత్ర కథలేనా?” అని అడిగాడు సందీపుడు.\n“అవును. సరే, అందులో నుంచి చాలా చిన్నకథ ఒకటి చెబుతాను. కథ చిన్నదే అయినా అందులోని సందేశం చాలా గొప్పది. ప్రస్తుత పరిస్థితుల్లో మరీ విలువైనదని చెప్పాలి. రెండుతలల పాములు, దూడలు; అప్పుడ ప్పుడూ పిల్లలు కూడా పుట్టారని పత్రికలలో చదువుతూ ఉంటారు కదా! పంచతంత్రంలో రెండుతలల పక్షి కథ ఒకటి ఉంది. ఆ పక్షి ఒకే శరీరానికి రెండు తలలు. రెండు తలలు రెండు దిక్కులకేసి చూస్తూంటాయి. అంటే ఒకటి ఉత్తరంకేసి చూస్తూంటే రెండవది దక్షిణం కేసి చూస్తూ ఉంటుంది. ఒక రోజు ఒకతల శంఖంలో ఉన్న అమృతాన్ని చూసింది. రెండవ తల తనకూ అందులో భాగం కావా లన్నది. అయితే మొదటి తల ఇవ్వలేదు. అంతే, రెండవ తలకు విషం కనిపించడంతో వెంటనే తాగేసింది. రెండు తలలూ ఒకే శరీరానికి చెందినవి కావడంతో రెండు తలల పక్షి చచ్చిపోయింది!\" అని చెప్పి దేవనాధుడు పిల్లలకేసి భావగర్భితంగా చూశాడు.\n“మాకు అర్థమయింది తాతయ్యా! మానవజాతి సమస్తం ఒకే ఒక భూప్రపంచా నికి చెందినది. భూమి మీది ఏ ఒక్క దేశం అనాలోచితంగా దుందుడుకు చర్యకు పాల్ప డినా, అది భూమికంతటికీ ఘోరాపాయంగా పరిణమిస్తుంది. అదీ ప్రస్తుత పరిస్థితి!\" అన్నాడు సందీపుడు.\nప్రొఫెసర్ దేవనాధుడు ఆ మాటకు తృప్తిగా నవ్వాడు. - (ఇంకావుంది)",
            "book_page_end": 28
        },
        {
            "title": "మన పండుగలు",
            "book_page_start": 29,
            "pdf_page_start": 29,
            "pdf_page_end": 33,
            "author": "చందమామ బృందం",
            "genre": "సాంస్కృతికం",
            "moral": "తెలియదు",
            "keywords": [
                "నూతన సంవత్సరం",
                "బైసాఖి",
                "గుడిపాడ్వా",
                "విషు",
                "ఉగాది"
            ],
            "characters": [
                "గురుగోవింద్ సింగ్",
                "బ్రహ్మదేవుడు"
            ],
            "locations": [
                "పంజాబ్",
                "మహారాష్ట్ర",
                "అస్సాం",
                "కేరళ",
                "ఆంధ్రప్రదేశ్"
            ],
            "content": "**నూతన సంవత్సర వేడుకలు**\nవసంత ఋతువుతోపాటు వచ్చే ఏప్రిల్నెలకు మనదేశంలో ఒక ప్రత్యేకత ఉంది. మనదేశంలోని వివిధ ప్రాంతాలలో అప్పుడే నూతన సంవత్సరం ఆరంభమవుతుంది. ఆ సమయంలోనే కొన్ని ప్రాంతాలలో పంట నూర్పిడి పండుగ కూడా జరుపుకుంటారు.\n\n**బైసాఖి**\nపంజాబీలకు ఏప్రిల్ 13 (అరుదుగా 1 4) న వచ్చే బైసాఖి నూతన సంవత్సరారం భాన్ని సూచిస్తుంది. దీనిని నూర్పిడి పండుగ గానూ జరుపుకుంటారు.\nరబీ పంట నూర్పిడికి సిద్ధమవుతుంది. బంగారంలాంటి ధాన్యంతో పచ్చటి పొలాలు ఎటు తిరిగినా కనులపండుగ చేస్తుంది. సిరులు పొంగే సమయం అది. సహజంగానే పల్లెసీమల ప్రజల మనసులు ఆనందంతో నిండి ఉంటాయి. అందుకే ఆటపాటలతో ఉల్లాసంగా పండుగ జరుపుకుంటారు.\nబైసాఖి ఒక సామూహిక పర్వదినం. అదే దాని ప్రత్యేకత. స్త్రీ పురుషులు కలిసి ఉత్సా హంతో ఉరకలు వేస్తూ భాంగ్రా, గిద్దా నృత్యాలు చేస్తారు.\nఈ పండుగకు ప్రత్యేకంగా రంగురంగుల సంప్రదాయ దుస్తులను ధరిస్తారు. మామూ లుగా ఈ సామూహిక ఉత్సవాలు నదీ తీరా లలో జరుగుతాయి. తాజా గోధుమ పిండితో తయారుచేసిన రొట్టెలను నెయ్యి, బెల్లంతో కలిపి తింటారు. మొత్తం మీద విందు భోజనాలతో, ఆటపాటలతో సాగే సంబరం ఇది. పెద్ద మంటను రగిలించి చుట్టూ నాట్యం చేస్తారు.\nశికులకు బైసాఖి ఖల్సా ఉద్యమ ఆరంభాన్ని కూడా సూచిస్తుంది. పదవ శిక్షు గురువు గురుగోవింద్ సింగ్ 1699 లో బైసాఖినాడే శికు సౌభ్రాతృత్వాన్ని చాటే ఖల్సా ఉద్య మాన్ని ప్రారంభించాడు.\n\n**గుడిపాడ్వా**\nమహారాష్ట్ర ప్రజలకు గుడిపాడ్వా నూతన సంవ త్సరారంభం. చైత్రమాసం మొదటి రోజున దీనిని జరుపుకుంటారు. దీనిని నూర్పిడిపంటగానూ జరుపు కుంటారు. నూతన కార్యాలను ఆరంభించడానికి శుభతరు ణంగా దీనిని భావిస్తారు.\nప్రజలు తమ వాకిళ్ళలో ఆరోజు విజయానికి సంకే తమైన ‘గుడిని’ ప్రతిష్ఠిస్తారు. ఒక కలశం లేదా కుండను ఒక స్తంభం మీద బోర్లించ డాన్ని 'గుడి' అంటారు.\nకలశానికి పట్టుబట్టను చుట్టి పసుపురంగు పూలతో, మామిడాకులతో అలంకరిస్తారు. ఈ 'గుడి' అరిష్టాలను తొలగించి; అదృష్టాన్నీ, సంపదలనూ కలిగిస్తుందని విశ్వసిస్తారు. దీనిని ఒక ప్రకృతి పూజగా కూడా భావిస్తారు.\nగుడిని సూర్యోదయ సమయంలో ప్రతిష్ఠించి, సూర్యాస్తమ యందాకా ఉంచుతారు.\nనూతన వస్త్రాలు ధరించి, విందు వినోదాలలో పాల్గొం టారు. వాకిళ్ళను రంగు రంగుల ముగ్గులతో అలంక రిస్తారు. ఉదయం పరకడు పున వేపచిగురు, కొత్తచింత పండు, బెల్లం కలిపి తయారు చేసిన మిశ్రమాన్ని తింటారు. ఇది రక్తాన్ని శుద్ధి చేస్తుందని విశ్వసిస్తారు.\nఈ రోజునే రామచం ద్రుడు వానరరాజు వాలిని హతమార్చినట్టు మహారా ష్ట్రులు చెబుతారు. మహావిష్ణువు వేదాలనూ తద్వారా లోకాలనూ, రక్షించడానికి మత్స్యావ తారం ఎత్తినదానికి గుర్తుగానే ఈ పర్వదినం ఏర్పడినట్టు మరికొందరు విశ్వసిస్తారు.\n\n**నవవర్ష**\nబైసాఖ్ మాసం తొలిరోజును బెంగాలీలు అమితోత్సాహంతో నూతన సంవత్సరరాదిగా జరుపుకుంటారు. దీనిని పొలియా బైసాఖ్ అని కూడా అంటారు. వాకిళ్ళలో ఆకర్షణీయ మైన ముగ్గులు, పవిత్ర జలంతో నింపి, కొబ్బరికాయ ఉంచి మామిడాకులతో అలంకరించిన కలశం, తీపి తినుబండారాలూ ఈ పండుగ ప్రధాన అంశాలు.\n\n**రొంగాలీ బిహు**\nఅస్సామీ ప్రజల కొత్తసంవత్సరం రొంగాలీ బిహు ఏప్రిల్ మధ్యన వస్తుంది. దీనిని నూతన వ్యవసాయ సంవత్సరంగానూ భావిస్తారు. ఇప్పుడే నాట్లు ఆరంభమవుతాయి. దీనిని బొహాగ్ బిహు అనికూడా అంటారు. యేటా అస్సామీలు జరుపుకునే పండుగలన్నిటిలోకీ ఇది చాలా ఉత్తేజభరితమైనది.\nఈ పండుగ ప్రధాన ఆకర్షణ ఆటపాటలు, ఆనందోత్సాహాలు. సంప్రదాయ సామూహిక సమావేశాలలో అమ్మాయిలూ, అబ్బాయిలూ బిహూగీత్స్ అనే జానపద గీతాలకు అనుగు ణంగా సుప్రసిద్ధమైన బిహూ నాట్యం చేస్తారు. ఈ ఆటపాటలకు ధోల్, మద్దెల, గేదె కొమ్ము లతో తయారుచేసిన ‘పెపా' అనే వాయిద్యాలు నేపథ్య సంగీతాన్ని సమకూరుస్తాయి.\n\n**విషు**\nమలయాళ నూతన సంవత్సరారంభాన్ని విషూ అంటారు. మలయాళమొదటి మాసం మేషం తొలిరోజు విషు. విషుకనిని చూడడం ఈరోజు ప్రత్యేక సంప్రదాయం.\nసంపదను సూచించే మంగళకరమైన పచ్చిబియ్యం, కొత్తబట్టలు, బంగారం, దోస కాయ, తమలపాకులు, వక్కలు, అద్దం, పసుపురంగు రేలుపువ్వులు, పవిత్ర గ్రంథాలు, నాణాలు మొదలైనవాటిని గంటాకారంలోని 'ఉరుళి' అనే లోహపు పాత్రలో పెడతారు. దీనినే 'కని' అంటారు.\nవిషూకు ముందు రోజు రాత్రి కుటుంబంలోని వృద్ధ స్త్రీ వీటిని అమరుస్తుంది. ఉదయం లేచి మొదట దానిని దర్శించినవారికి ఆ సంవ త్సరం సకల సంపదలు కలుగుతాయని నమ్ముతారు.\nఈ సందర్భంగా 'కొడివస్త్రం' అంటే నూతన వస్త్రాలు ధరిస్తారు. కుటుంబంలోని పెద్దలు, నమస్కరించే పిన్నలకు నాణాలు, మధురభక్షణాలు ఇచ్చి ఆశీర్వదిస్తారు. దీనిని 'విషుకైనీటం' అని అంటారు. పిల్లలు దీనిని ఎక్కువగా ఇష్టపడతారు. దీవెనలతో పాటు కానుకల కోసం పెద్దల దగ్గరికి వెళతారు. అలా చేర్చిపెట్టిన డబ్బును 'విషువేలా' ఉత్సవంలో ఖర్చుపెట్టి తమకు ఇష్టమైన వాటిని కొను క్కుంటారు. అది ఆనందోత్సవ సమయం!\n\n**పుత్తాండు**\nతమిళులు చిత్తిరైమాసం తొలిరోజును నూతన సంవత్సరారంభంగా జరుపుకుం టారు. మామూలుగా ఇది ఏప్రిల్ 14న వస్తుంది. పుత్తాండు అంటే కొత్త సంవత్సరం అని అర్థం. దీనిని వరుషపిరప్పు అంటే సంవత్సరారంభం అని కూడా అంటారు.\nకొన్ని ప్రాంతాలలో ‘కన్ని' అనే శుభ దర్శ నంతో రోజును ఆరంభిస్తారు. బంగారం, వెండి, కాయగూరలు, తమలపాకులు, వక్కలు, పువ్వులు, పచ్చిబియ్యం, కొబ్బరి కాయ మొదలైనవాటిని ఒకచోట ఉంచు తారు. దీనినే 'కన్ని' అంటారు. సంవత్సర రాదిరోజున దానిని దర్శిస్తే సంవత్సరమంతా సంపదలూ, అదృష్టమూ లభిస్తాయని ఒక నమ్మకం.\nఈ రోజు ప్రజలు దేవాలయాలకు వెళ తారు. ఒకరికొకరు శుభాకాంక్షలు తెలియ జేసుకుంటారు. సాయంకాలం తమ భవిష్య త్తును తెలిపే 'పంచాంగ శ్రవణం' చేస్తారు.\n\n**ఉగాది**\nఆంధ్ర, కర్నాటక ప్రాంతాలలో కొత్త సంవ త్సరరాదిని ఉగాది అని అంటారు. చైత్ర శుద్ధ పంచమితో తెలుగు కొత్తసంవత్సరం ఆరంభ మవుతుంది. వసంతఋతు ఆగమనాన్ని ఇది సూచిస్తుంది. కొత్త చిగుళ్ళతో ప్రకృతి నూతన శోభను సంతరించుకుంటుంది.\nయుగానికి ఆది యుగాది. అదే క్రమేణా ఉగాది అయింది. సృష్టికర్త అయిన బ్రహ్మ ఈరోజే లోకసృష్టిని ప్రారంభించాడని పురాణాలు పేర్కొంటున్నాయి. ఆవిధంగా అది యుగాది అయిందని చెబుతారు. నూతనంగా వృత్తి వ్యాపారాలు ప్రారంభించడానికి దీనిని శుభ ప్రదంగా భావిస్తారు.\nఇల్లూ వాకిలీ శుభ్రపరచి, ద్వారాలను మామిడి తోరణాలతో అలంకరిస్తారు. కొత్త బట్టలు కట్టుకుని దేవాలయాలకు వెళతారు. సాయంకాలం పంచాంగ శ్రవణం చేస్తారు.\nకొత్తబెల్లం, కొత్తచింతపండు, పచ్చిమిరప కాయలు, వేపపువ్వులు, మామిడి పిందెలు కలిపి ఉగాదిపచ్చడి చేయడం ఈనాటి ప్రత్యేకత. జీవితంలో ఎదురయ్యే రకరకాల అనుభవా లకు ఈ షడ్రుచులు సంకేతం. ఈ సుఖదుఃఖాలు మనకేవీ అంటకుండా ఉండాలన్న ఆశయంతో అందులో నెయ్యిని కలపడం విశేషం!",
            "book_page_end": 33
        },
        {
            "title": "హాస్యచతురులు: బీర్బల్",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "హాస్యం",
            "moral": "స్వార్థం వల్ల లేదా ఇతరులను మోసం చేయాలనే ఉద్దేశంతో ప్రతి ఒక్కరూ స్వప్రయోజనాల కోసం ప్రయత్నించినప్పుడు, ఆ సమష్టి ప్రయత్నం విఫలమై అసలు నిజం బయటపడుతుంది.",
            "keywords": [
                "అక్బర్",
                "బీర్బల్",
                "నిజాయితీ",
                "హాస్యం",
                "తెలివి"
            ],
            "characters": [
                "అక్బర్ చక్రవర్తి",
                "బీర్బల్",
                "ప్రజలు"
            ],
            "locations": [
                "రాజభవనం"
            ],
            "content": "అక్బర్ చక్రవర్తి ప్రజల సంక్షేమం కోసం ఎన్నో సంస్కరణలను అమలుచేశాడు. అయినా, ఆయనను కొంతకాలంగా ఒక అనుమానం పీడించసాగింది. తన ప్రజలలో నిజంగానే నిజాయితీపరులు ఎంతమంది? అన్నదే ఆ అనుమానం. తన అనుమానాన్ని ఆయన ఒకనాడు బీర్బల్ దగ్గర వ్యక్తం చేశాడు.\nబీర్బల్ కొంతసేపు తీవ్రంగా ఆలోచించిన తరవాత, “అదెంతపని? సులభంగా కను గొనవచ్చు షాహెన్షా! 'పేద ప్రజలకు విందు ఏర్పాటు చేస్తున్నాం. అందువల్ల ఇంటికి ఒక చిన్న కడివెడు పాలు ఇవ్వాలి!' అని మొదట ఒక చాటింపు వేయించండి,\" అన్నాడు.\n“ఫలానారోజు రాజభవనం ముందు పెద్ద పాత్ర ఉంచబడుతుంది. ఇంటికొకరు వచ్చి కడివెడు పాలు అందులో పోయాలి,\" అని చాటింపు వేయించమని రాజు ఆజ్ఞాపించాడు. చాటింపు జరిగింది.\n\"అయినా, దానిద్వారా ఎవరు నిజాయితీ పరులు, ఎవరు కారు అన్న విషయం ఎలా తెలుస్తుంది?\" అని అడిగాడు చక్రవర్తి అనుమానంగా. \"ప్రభూ! దయచేసి నేను చెప్పినట్టు చాటింపు వేయించండి. సమాధానం దానంతట అదే వస్తుంది,” అన్నాడు బీర్బల్.\nఆ రోజు, రానే వచ్చింది. ప్రజలందరూ కడవలతో రాజభవనం ముందు వరుసలు వరుసలుగా నిలబడి, కొద్దిగా ఎత్తులో పెట్టబడిన పెద్ద పాత్ర లోకి పాలు కుమ్మరించి వెళ్ళారు.\nచివరివాడు కూడా పోసిన తరవాత, భటులు ఆ పాత్రమీద మూతపెట్టి, జాగ్రత్తగా కిందికి దించారు. ఆ తరవాత దానిని అక్బర్ చక్రవర్తి, బీర్బల్, మరికొందరు ప్రముఖులు కూర్చున్న చోటికి మోసుకువెళ్ళారు.\nబీర్బల్ అక్బర్ చక్రవర్తికేసి చూశాడు. అక్బర్ చక్రవర్తి అంగీకార సూచకంగా తల ఊపిన తరవాత, బీర్బల్ భటులను ఆ పెద్దపాత్ర మూత తొలగించి, అందులో ఉన్న దానిని ఒక పెద్ద గరిటలోకి తీసుకుని అక్కడున్న వాళ్ళందరికీ చూపమన్నాడు.\n“నీళ్ళు!” అని ఆశ్చర్యపోయాడు అక్బర్ చక్రవర్తి.\n“అవును, ప్రభూ! మంచినీళ్ళలాగే మన ప్రజల నిజాయితీ కూడా చాలా తేటతెల్లం!” అన్నాడు బీర్బల్.",
            "book_page_end": 35
        },
        {
            "title": "భారతదర్శని",
            "book_page_start": 36,
            "pdf_page_start": 36,
            "pdf_page_end": 37,
            "author": "చందమామ బృందం",
            "genre": "విజ్ఞానం/సమాచారం",
            "moral": "తెలియదు",
            "keywords": [
                "ఒరిస్సా",
                "గాలిపటం",
                "భీమ్బక్తా గుహలు",
                "సంప్రదాయ చిత్రకళ",
                "మల్-స్తంభ"
            ],
            "characters": [
                "రాంసింగ్ మహారాజా",
                "చూడామణి",
                "కాలూరాం"
            ],
            "locations": [
                "సత్యాభయా (ఒరిస్సా)",
                "జైపూర్",
                "భోపాల్ (మధ్యప్రదేశ్)"
            ],
            "content": "**మహిళా అర్చకులు!**\nఒరిస్సాలోని ఈ దేవాలయం చాలా భిన్నమైనది. దానికి కారణం ఇక్కడి ఎత్తయిన గోపురం, అద్భుతమైన ఆలయ విగ్రహం మొదలైనవేవీ కావు. ఇక్కడ అర్చకులందరూ స్త్రీలే.\nఅదీ ఇక్కడి విశేషం. ఒరిస్సా సముద్రతీర కేంద్రపారా జిల్లా సత్యాభయాలో ఉన్న పంచు బారాహీదేవాలయంలో దాదాపు 1300 సంవత్సరాలుగా మహిళలే పూజలు జరుపు తున్నారు. పురుష అర్చకులను ఆలయ గర్భగృహంలోకి అను మతించడం లేదు. ‘దాలీ' అనే స్థానిక పల్లెకారుల కుటుం బాలకు చెందిన స్త్రీలే ఆల యంలో పూజాది కార్యక్రమా లను నిర్వహిస్తారు.\n\n**గాలిపటాలు!**\nఎగిరేదేమో ఆకాశంలో. కానీ, దాన్ని నియంత్రించేది నేలపై నుంచి. అదేమిటో తెలుసా? చాలా సులభం. గాలిపటం! గాలి పటం ప్రియులందరికీ తెలుసు దానికికట్టే నూలుదారం మామూలు దారుకాదని. మెత్తటి గాజుపొడి కలిపిన మైదాపిండి గంజిని దారానికి పట్టిస్తారు. అందుకే అది తెగకుండా అంత దృఢంగా ఉంటుంది.\n1800 వ సంవత్సరాలలో జైపూర్ మహారాజా రెండవ సవాయ్ రాంసింగ్ తన మిత్రు లతో కలిసి రాజభవనం పైనుంచి గాలిపటం ఎగురవేసేవాడని చెబుతారు. అలా ఒకనాడు ఎగురవేస్తున్నప్పుడు వాళ్ళకూ వేరొక గాలిపటానికీ గట్టిపోటీ వచ్చిందట. కొంతసేపటికి అవ తలిగాలిపటం రాజావారి గాలి పటాన్ని తెంచివేసింది.\nదాంతో ఆశ్చర్యం చెందిన రాజా, ఆ గాలి పటం ఎవరిదో ఆరా తీశాడు. అది కుండలు చేసే చూడామణి, కాలూరాం అనే ఇద్దరుఅన్నదమ్ములదనీ, నూలు దారంతెగకుండా దృఢంగా ఉండ డానికి వాళ్ళు గాజుపొడికలిపిన గంజి మిశ్రమాన్ని పూసే పద్ధతిని కనుగొన్నారనీ తెలియవచ్చింది. ఇకపై మీరు, మీ గాలి పటంతో అవతలివాళ్ళగాలిపటాన్ని తెంచి నప్పుడు-చూడామణి, కాలూ రాంసోదరులకు కృతజ్ఞతలు చెప్పడం మరిచిపోరుకదూ!\n\n**‘సంప్రదాయ చిత్రకళ’**\nసుద్దముక్క, పెన్సిల్ దొరికితే చాలు; పసిపిల్లలు గోడలపై బొమ్మలు గీయడం మొదలెడతారు. పెద్దలు కోప్ప డతారు. అయితే, పసిపిల్లలు ఇప్పుడు చేస్తూన్న పనినే అతి ప్రాచీనులైన మన పూర్వులు చేసేవారు.\nమధ్యప్రదేశ్ భోపాల్ సమీ పంలోని వింధ్యపర్వత సాను వులలో భీమ్బక్తా గుహాల యాలు ఉన్నాయి. ఈ గుహా లయాల కుడ్యాలపై రకరకాల వర్ణచిత్రాలు కనిపిస్తాయి. ఇవి దాదాపు 10,000 సంవత్స రాలనాటివని చరిత్రకారులు చెబుతారు.\nఆనాటి నిత్యజీవితంలోని వేట, తేనె సేకరణ, ముసుగు నాట్యాలు, జంతువుల యుద్ధం, స్వారీ చేయడం మొదలైన దృశ్యాలూ; రకరకాల ఆయు ధాలూ చిత్రించబడి ఉన్నాయి. అడవి పందులు, ఎలుగు బంట్లు, జింకలు, సింహాలు, పులులు, కుక్కలు మొదలైన జంతువుల చిత్రాలు కూడా ఉన్నాయి. ఈ చిత్రాలు చాలా వరకు ఎరుపు, తెలుపు రంగులలో ఉన్నా, అక్కడ క్కడ ఆకుపచ్చ, పసుపు రంగులు కూడా కనిపిస్తాయి.\n\n**‘మల్—స్తంభ’**\nమనదేశం కొన్ని ప్రాంతా లలో 12వ శతాబ్దంలో 'మల్-స్తంభ' అనే ఒక వింత క్రీడ ఆడేవారు. ఇది ఒక రక మైన మల్లయుద్ధం. అయితే, మల్లయుద్ధవీరులు నేలపై నిలబడి యుద్ధం చేసేవారు కాదు. రెండవ స్థానంలో వచ్చిన మల్లయుద్ధ వీరుల భుజాలపై కూర్చుని యుద్ధం చేసేవారు.\nవాళ్ళను అంతటితో వదిలి పెట్టేవారనుకున్నారా? కాదు. వాళ్ళను మొలలోతు నీళ్ళల్లో నిలబెట్టి, వాళ్ళ భుజాల పైకి ఎక్కి మరీ యుధ్ధం చేసేవారు. చూపరులకు వినోదంగా ఉన్నా రెండవ స్థానం వచ్చినవారి పాట్లు ఎలా ఉండేవో ఒక్కసారి ఊహించుకోండి!",
            "book_page_end": 37
        },
        {
            "title": "మల్లెల యువరాణి! (కర్నాటక జానపద కథ)",
            "book_page_start": 38,
            "pdf_page_start": 38,
            "pdf_page_end": 43,
            "author": "చందమామ బృందం",
            "genre": "జానపద కథ",
            "moral": "ధైర్యం, దయ, మరియు మంచితనం ద్వారా సాధించలేనిది ఏదీ లేదు. మనస్ఫూర్తిగా చేసిన సహాయం ఎప్పుడూ తిరిగి మేలు చేస్తుంది.",
            "keywords": [
                "రాకుమారుడు",
                "యువరాణి",
                "సర్పరాజు",
                "పరీక్ష",
                "చింతచెట్టు రాక్షసుడు"
            ],
            "characters": [
                "రాకుమారుడు",
                "మల్లెల యువరాణి",
                "సర్పరాజు",
                "చింతచెట్టు రాక్షసుడు",
                "చీమల దండు"
            ],
            "locations": [
                "కర్నాటక",
                "పడమటి కనుమలు",
                "దక్షిణ దిక్కు రాజ్యం",
                "రాక్షసుడి చింతచెట్టు"
            ],
            "content": "కర్నాటక రాష్ట్రం దక్కను పీఠభూమి పశ్చిమదిశలో దాదాపు 1,92,000 చ.కి.మీ. వైశాల్యంలో విస్తరించి ఉంది. తూర్పున ఆంధ్రప్రదేశ్, ఉత్తరదిశలో మహారాష్ట్ర, దక్షిణదిశలో తమిళనాడు, కేరళరాష్ట్రాలను సరిహద్దులుగా కలిగి ఉంది. భారత భూభాగంలో పదహారు శాతం విస్తరించి ఉన్న కర్నాటక రాష్ట్రం జనాభా ఐదు కోట్లా ఇరవై లక్షలు. కన్నడం మాతృ భాషగాగల కర్నాటక ప్రజలను కన్నడిగులు అంటారు. నల్లటి నేల (కరినాడు) కలిగిన దేశం గనక దీనికి కరినాడు-కర్నాటక అనే పేరు వచ్చిందని కొందరంటారు. 'కరునాడు' అంటే అందమైన దేశం. 'కరునాడు' కర్నాటకగా రూపాంతరం చెందింది అని మరికొందరి అభిప్రాయం.\nభారతదేశంలో ఇవాళ 'సైన్స్ సిటీ’గా పేరుతెచ్చుకున్న బెంగుళూరు-కర్నాటక రాజధాని. మనదేశంలోని ఎక్కువభాగం ఎలక్ట్రానిక్ పరిశ్రమలు ఇక్కడే కేంద్రీకృతం కావడంవల్ల బెంగుళూరును 'ఎలక్ట్రానిక్స్ నగరం' అని కూడా అంటారు. ఆసియా ఖండంలోనే అమితవేగంగా అభివృద్ధిచెందు తూన్న నగరం ఇది!\nపడమటి కనుమలలో ఒక కొండపై చిన్న నీటి బుగ్గగా పుట్టే కావేరీనది—మల్లెలూ, గులా బీలూ గుబాళించే అడవులూ; పచ్చటి పొలాలూ, సుందర ఉద్యానవనాలగుండా ప్రవహిస్తోంది. ఒకానొకప్పుడు ఆ ప్రాంతాన్ని ఒకరాజు పరిపా లించేవాడు. ఉన్నట్టుండి ఆ రాజ్యంలో పాముల బెడద ఎక్కువయింది. ప్రజలు భయభ్రాంతు లయ్యారు. రాజుకు ఏం చెయ్యాలో తోచలేదు. ఆయనకు అందగాడూ, బుద్ధిమంతుడూ అయిన ఒక కొడుకు ఉన్నాడు. అతడు పాముల బెడదను రూపుమాపుతానని తండ్రి అనుమతితో అడవికి బయలుదేరాడు. అడవిలో కనిపించిన పాములన్నిటినీ చంపసాగాడు.\nఒకనాడు అలా చాలాసేపు పాముల వేట సాగించిన రాకుమా రుడు, అలిసిపోయి ఒక పెద్ద చెట్టు కింద కూర్చుని అలాగే నిద్రపోయాడు. అతడి వెంటవచ్చిన అంగరక్షకులు అతనికి కాపలా కాస్తున్నారు. అప్పుడు ఆ చెట్టు కొమ్మలపై నుంచి ఏడు తలల సర్పం ఒకటి మెల్లగా దిగి రాజకుమా రుణ్ణి సమీపించింది. రాజకుమారుడికి కాపలా కాస్తున్న రక్షకభటులు దానిని నరకడానికి కత్తులు దూశారు. అయితే అప్పుడే కళ్ళు తెరిచిన రాకుమారుడు పచ్చగా మెరిసే ఆ సర్పం కళ్ళల్లోకి చూశాడు. వెంటనే అతడు, \"ఆగండి! ఆ ఉన్నత ప్రాణిని చంపకండి! దాని కళ్ళనిండా విషాదం నిండివుంది. ఏదో చెప్పాలనుకుంటున్నది!\" అన్నాడు.\nభటులు అలాగే ఆగిపోయారు. ఆ తర వాత రాకుమారుడు సర్పంకేసి తిరిగి, “నీకు నేనేం సాయంచేయాలో చెప్పు, చేస్తాను,\" అన్నాడు ఆప్యాయంగా.\n'యువరాజా! గత ఏడేళ్ళుగా తీరని శిరోవేదనతో బాధపడుతున్నాను. భయంకర మైన ఆ తలనొప్పి కారణంగా ఈ రాజ్యంలోని పాములకు రాజుగా వుండికూడా వాటిని సక్రమంగా అదుపు చేయలేకపోతున్నాను. ఈ విషయంలో నాకు నీ సాయం కావాలి,\" అన్నది పాము దీనంగా.\n“నేను, ఏం చేయాలో చెప్పు,” అని అడి గాడు రాకుమారుడు.\n“మీ రాజ్యానికి దక్షిణంగా ఏడు యోజనాల దూరంలో వేరొక రాజ్యం ఉంది. ఆ రాజ్యాన్నేలే రాజుకు చాలా సుకుమారి అయిన కూతురు ఉంది. ఆమె ఏడుమల్లెల బరువే ఉంటుంది. ఆ మల్లెల యువరాణి ఇంతవరకు నవ్వి ఎరుగదు. ఆమె నవ్వితే ఆమె నోటినుంచి మూడు మల్లెపువ్వులు రాలుతాయి. వాటిలో రెండవదాన్ని నేను వాసన చూస్తే నా తలనొప్పి మాయమైపోతుంది. నువ్వు నాకా పువ్వును తెచ్చి ఇచ్చావంటే, రాజ్యంలో పాముల బెడద లేకుండా చేస్తాను,” అన్నది సర్పం.\nరాకుమారుడు ఇప్పుడే వెళ్ళి మల్లెల యువరాణిని చూసి, పువ్వులతో తిరిగి వస్తానని సర్పానికి చెప్పాడు. ఈ సంగతిని తన తల్లితండ్రు లకు చెప్పమని భటులద్వారా వర్తమానం పంపి, తాను దక్షిణ దిశగా బయలుదేరాడు.\nమార్గమధ్యంలో అతనికి ఒక పెద్దసరస్సు కనిపించింది. సరస్సులో నీళ్ళు చాలా నిర్మ లంగా ఉన్నాయి. దప్పిక తీర్చుకుందామని అతడు నీళ్ళకేసి వంగాడు. అప్పుడు అతనికి ఒక చీమల తుట్టె నీళ్ళపై తేలడం కనిపించింది. “అయ్యో, పాపం!” అనుకుంటూ అతడు తన తలపాగాను విప్పి, తుట్టెకింద ఉంచి దానిని నీళ్ళల్లో నుంచి అలాగే గట్టు మీదికి తెచ్చి వదిలాడు.\n“కృతజ్ఞతలు రాకుమారా! నీ పరోపకార బుద్ధి మెచ్చుకోతగింది. మునుముందు మా అవసరం కలిగితే మమ్మల్ని తలుచుకో. వచ్చి సాయపడగలం,\" అన్నవి చీమలు ఒక్కసారిగా సన్నటి స్వరంతో.\nసరేనని రాకుమారుడు దప్పిక తీర్చుకుని ముందుకు సాగాడు. అతడు చాలాదూరం వెళ్ళాక ఒకచోట పెద్ద మూలుగు వినిపించింది. రాకుమారుడు ఆ దిశకేసి వెళ్ళాడు. అక్కడ రాక్షసుడొకడు బ్రహ్మాండమైన చింత చెట్టుచేత నేలకు గుది గుచ్చబడి ఉన్నాడు. బహుశా ఆ రాక్షసుడు నోరు తెరుచుకుని నిద్రపోతున్నప్పుడు, ఏదో కాకి చింతగింజను వాడి నోట్లో జార్చి ఉంటుంది. ఆ గింజ మొలిచి, పెరిగి పెద్దదై వృక్షమై ఉంటుంది. రాక్షసుడు చాలా కాలానికి నిద్రలేచి చూసే సరికి, చింత మాను వేళ్ళు కొన్ని వాడి శరీరం గుండా నేలలోకి చొచ్చుకొని పోయాయి. అందువల్లనే ఆ రాక్షసుడు, నేలకు అతుక్కు పోయి, పైకి లేవలేక అటూ ఇటూ కదలలేక మూలుగుతూ రోదిస్తున్నాడు. రాకుమారుడు తన పదునైన కత్తితో, చింతచెట్టు వేళ్ళను తెగ నరికాడు. రాక్షసుడు సంతోషంగా లేచి కూర్చున్నాడు.\n“నువ్వేగనక ఇటు రాకుండా ఉంటే నాగతి ఏమై ఉండేదో ఊహించుకుంటేనే భయంగా ఉంది. నీ మేలు ఈ జన్మలో మరవను. మును ముందు నీకేదైనా అపాయమో, అవసరమో ఏర్పడితే, నన్ను తలుచుకో. ఆ క్షణమే నీ ముందు వాలి సాయపడతాను,” అన్నాడు రాక్షసుడు కృతజ్ఞతాభావంతో.\nరాకుమారుడు అక్కడి నుంచి బయలు దేరి, ఎలాంటి అవాంతరాలూ లేకుండా పొరుగు రాజ్యం పొలిమేరను చేరుకున్నాడు. ఆ తరవాత రాజధానీనగరం చేరి, ఒక పెద్దసత్రంలో బసచేసి, తాను ఉత్తరంగా ఉన్న రాజ్యానికి యువరాజు ననీ, మల్లెల యువరాణిని వివాహమాడడానికి వచ్చాననీ, రాజుకు వర్తమానం పంపాడు. అంద గాడూ, బుద్ధిమంతుడూ, సాహసవీరుడూ అయిన పొరుగురాజ్యం రాకుమారుడు తన కుమార్తెను వివాహమాడవచ్చాడని తెలియగానే రాజు ఆనం దంతో స్వయంగా వెళ్ళి, రాకుమారుడికి స్వాగతం పలికి తన భవనానికి తీసుకుపోయాడు.\n“మా కుమార్తెకు తగిన వరుడివే నువ్వు. అయినా, మా కుటుంబంలో ఒక ఆచారం ఉంది. యువరాణిని వివాహమాడాలంటే మూడు పరీక్ష లలో నెగ్గాలి. అవి నీకు అల్పమైన పనులుగా కనిపించవచ్చు. అయినా వాటిని జయప్రదంగా ముగిస్తేనే యువరాణి పాణిగ్రహణం సాధ్యమవు తుంది,” అన్నాడు రాజు.\n“ఆ మూడు పరీక్షలేమిటో చెప్పండి మరి,” అన్నాడు రాకుమారుడు.\n“ఒక ధాన్యపుకొట్టు నిండుగా బియ్యమూ, మినుములూ కలిసిపోయి ఉన్నాయి. ఒక రాత్రి లోపల బియ్యం వేరుగా, మినుములు వేరుగా చేయాలి. దీనిని పూర్తిచేశాక రెండవ పరీక్ష ఏమిటో చెబుతాను,” అన్నాడు రాజు.\nరాకుమారుడు ధాన్యాగారం దగ్గరికి వెళ్ళాడు. దాని నిండుగా బియ్యమూ, మిను ములూ కలిసిపోయి ఉన్నాయి. వాటిని ఎలా విడదీయడమా అని ఆలోచిస్తూ ఉంటే అతనికి ఉన్నట్టుండి దారిలో కనిపించిన చీమలు జ్ఞాపకం వచ్చాయి. మరుక్షణమే అతడిముందు చీమల దండు ప్రత్యక్షమయింది. రాకుమారుడు చెప్పక ముందే అవి బియ్యాన్నీ, మినుములనూ వేరు చేయడానికి యుద్ధప్రాతిపదికలో పూనుకు న్నాయి. అర్ధరాత్రికల్లా బియ్యం ఒక రాసిగానూ, మినుములు వేరొక రాసిగానూ ఏర్పడ్డాయి.\nరాకుమారుడు ఏంచేశాడో చూడడానికి, తెల్లవారాక రాజు అక్కడికి వచ్చాడు. అక్కడున్న రెండు రాసులను చూసి సంతోషంగా, “బావుంది! మొదటి పరీక్షలో నెగ్గావు. ఇప్పుడు వంద సోలల వరి అన్నాన్ని వంద మానికల మజ్జిగతో కలిపి తినే యాలి! సరేనా?” అంటూ, రాజు క్షణాలలో అన్నం, మజ్జిగ తెప్పించి అక్కడ ఉంచి వెళ్ళిపోయాడు.\nరాకుమారుడు ఇప్పుడు రాక్షసుణ్ణి స్మరించ గానే వాడు, అతడి ముందు ప్రత్యక్షమై వంగి నమస్కరించాడు. రాజకుమారుడు సంగతి చెప్పగానే, రాక్షసుడు అన్నాన్ని మింగేసి, మజ్జిగను గటగటా తాగేసి తన పెద్దపెద్ద పెద్ద వులు చప్పరిస్తూ, రాజకుమారుడికి ప్రత్యుప కారం చేయగలిగానన్న సంతోషంతో నిలబడ్డాడు.\nఅప్పుడు రాజు, తన మూడవ పరీక్ష ఏమిటో రాకుమారుడికి చెప్పాడు:\nఒక కొండమీద ఒక బంగారు గంట వేలాడ దీయబడి ఉంది. చుట్టూ వున్న ఏడు రాజ్యాలకు వినిపించేలాగా ఆ గంటను మోగించాలి. ఇదీ రాకుమారుడు చేయవలసిన మూడవ కార్యం.\nరాజు ఆ మాట చెప్పగానే రాకుమారుడు ఆ కొండమీదికి చేరి, మళ్ళీ ఒకసారి రాక్షసుణ్ణి తలుచుకున్నాడు. మరుక్షణమే, “ఆజ్ఞాపిం చండి!\" అంటూ రాక్షసుడు చేతులు మోడ్చి అతని ఎదుట ప్రత్యక్షమయ్యాడు.\n“రాక్షసమిత్రమా! ఈ గంటను గట్టిగా మోగించగలవా?” అన్నాడు రాకుమారుడు.\nరాక్షసుడు గంటకు వేలాడుతూన్న తాడు అందుకుని దశదిశలూ మారుమ్రోగేలా గంటను మోగించాడు. ఆ గంటానాదం రాజుకు కూడా వినిపించడంతో ఆయన పెళ్ళి ఏర్పాట్లు ప్రారం భించాడు. మల్లెల యువరాణి, రాకుమారుల వివాహం ఘనంగా జరిగింది. రాజు ఇచ్చిన కాను కలతో, భార్యను తీసుకుని రాకుమారుడు రథంలో ఊరేగింపుగా తన రాజ్యానికి తిరుగు ప్రయాణమయ్యాడు.\nమార్గమధ్యంలో ఒక గ్రామం తారసపడింది. అక్కడ సంత జరుగుతోంది. అక్కడ కొందరు ఆటగాళ్ళు, శిక్షణపొందిన కోతులతో ఆటలా డిస్తున్నారు.\n“అదేమిటి?” అని భర్తను అడిగింది ఏడు మల్లెల బరువున్న మల్లెల యువరాణి. ఆమె సున్నితమైన పువ్వులా ఎంతో సుకుమారంగా పెంచబడింది. అంతకు ముందెన్నడూ ఇలాంటి దృశ్యాన్ని చూసి ఎరుగదు.\n“వెళ్ళి చూద్దాం, రా!\" అంటూ రాకుమా రుడు రథంపైనుంచి కిందికి దిగి, యువరాణికి చేయి అందించాడు. భర్త చేయి పట్టుకుని ఆమె మెల్లగా దిగింది. ఇరువురూ కోతుల ఆట జరుగుతూన్న చోటికి చేరారు.\nకోతులనూ, వాటి ఆటలనూ చూసి, అంతకు ముందెన్నడూ నవ్వి ఎరుగని మల్లెల యువరాణి ఆనందంతో పకపకా నవ్వింది. ఆమె నోటినుంచి మూడు మల్లెపువ్వులు రాలాయి. రాకుమారుడు వాటిని జాగ్రత్తగా తీసుకుని రెండవ పువ్వును తన తలపాగాలో భద్రంగా దాచాడు.\nతిరుగు ప్రయాణంలో రాజకుమారుడు, సర్పరాజును చూసిన మర్రివృక్షం వద్ద ఆగాడు. సర్పరాజుకు తాను తెచ్చిన మల్లెపువ్వును ఇచ్చాడు. దానిని వాసన చూడగానే సర్పరాజు తలనొప్పి మటుమాయమయింది. “నా అవసరం కలిగినప్పుడు ఈ మణిలోకి చూడు!\" అన్న అక్ష రాలుపొదిగిన విలువైన మణిని, సర్పం రాకుమా రుడికి బహుమతిగా ఇచ్చింది.\nఅలా పాముల బెడదను పోగొట్టడానికి వెళ్ళిన రాకుమారుడు, తన మంచి స్వభావంతో మిత్రు లెందరినో సంపాయించాడు. వాళ్ళ సాయంతో ఘనకార్యాలెన్నో సాధించి, అపురూప సౌందర్య వతిని పెళ్ళాడి రాజధానికి తిరిగి వచ్చాడు. రాకుమారుడి తల్లితండ్రులు, కుమారుడి రాకకు పరమానందంచెంది ఘనంగా వేడుకలు జరుపుకున్నారు.",
            "book_page_end": 43
        },
        {
            "title": "చందమామ కబుర్లు",
            "book_page_start": 44,
            "pdf_page_start": 44,
            "pdf_page_end": 44,
            "author": "చందమామ బృందం",
            "genre": "విజ్ఞానం",
            "moral": "తెలియదు",
            "keywords": [
                "అంతరిక్షం",
                "పర్యాటకులు",
                "కుజగ్రహం",
                "సంగీతం",
                "నాసా"
            ],
            "characters": [
                "మార్క్ షటిల్ వర్త్",
                "డెనిస్ టిటో",
                "బ్లర్ పాప్ బ్యాండ్ సభ్యులు"
            ],
            "locations": [
                "అంతర్జాతీయ అంతరిక్ష నిలయం (ISS)",
                "కుజగ్రహం",
                "భూమి"
            ],
            "content": "**అంతరిక్ష ప్రయాణానికిటిక్కెట్లు!**\nఅంతర్జాతీయ అంతరిక్ష నిలయానికి (ఇంట ర్నేషనల్ స్పేస్ స్టేషన్) రెండవ పర్యాటకుడు ఏప్రిల్ నెలలో వెళ్ళడం అన్నది దాదాపు రూఢి అయినట్టే. ఇందుకోసం దక్షిణ ఆఫ్రికాకు చెందిన వ్యాపారవేత్త మార్క్ షటిల్ వర్త్ అప్పుడే 20 మిలియన్ అమెరికన్ డాలర్లు చెల్లించాడు కూడా. ఆయన వయసు 28 సంవత్సరాలు. దాదాపు ఒక సంవత్సరం క్రితం అమెరికాకు చెందిన డెనిస్ టిటో అంతరిక్ష నిలయానికి వెళ్ళివచ్చిన విధానం అమెరికా అంతరిక్ష సంస్థ ‘నాసా' కు అంత సంతృప్తికరంగా లేదు. అందు వల్ల ఇప్పుడు వెళ్ళనున్న షటిల్వర్కు ఈ విషయంగా అవసరమైన శిక్షణ ఇవ్వాలని నిర్ణయించింది. ఆయన రష్యన్ రాకెట్లో బయలుదేరే ముందు రష్యాలో కూడా ప్రత్యేక శిక్షణ పొందుతాడు. అదేసమయంలో 'అంతరిక్ష ప్రయాణం' పట్ల ఆసక్తి ఉన్నవారికి బ్రిటన్ 'వీసా' నియమావళిని విడుదల చేసింది. మద్యం, సిగరెట్లు, మాదక ద్రవ్యాల అలవాటు ఉన్నవారు వీసాకు అర్హులు కారు. చక్కటి ఆరోగ్యం ఉండాలి. మంచి ఆంగ్లభాషా పరిజ్ఞానం కూడా తప్పనిసరి!\n\n**కుజగ్రహ వాసులకు సంగీతం!**\n2003 డిసెంబర్ 2 3 వ తేదీ బీగిల్ 2 అనే ఉపగ్రహం కుజగ్రహంపై దిగే సమయంలో-అందులోనుంచి బ్రిటిష్ పాప్ బ్యాండ్ 'బ్లర్' సమకూర్చిన సంగీతం వినిపిస్తుంది. బ్లర్ పాప్ బ్యాండ్ సంగీతాన్ని అభిమా నులు ‘లోకాతీత సంగీతం'గా అభివర్గిస్తూ ఉంటారు. ఆ మాటను అక్షరాలా నిజం చేయాలన్న ఆశయంతో బృంద సభ్యులు తమ సంగీతాన్ని భూ ప్రపంచానికి దూరంగా తీసుకు వెళ్ళాలని నిర్ణయిం చారు! 'బీగిల్ హేస్ ల్యాండెడ్ ' అనే గీతానికి 'బ్లర్' సంగీతం సమకూ ర్చింది. దానిని కుజగ్రహంపై ఉన్నవాళ్ళూ, భూమిమీద ఉన్న వాళ్ళూ ఒకే సమయంలో వినడా నికి ఏర్పాట్లు జరుగుతున్నాయి!",
            "book_page_end": 44
        },
        {
            "title": "విఘ్నేశ్వరుడు - 4",
            "book_page_start": 45,
            "pdf_page_start": 45,
            "pdf_page_end": 50,
            "author": "చందమామ బృందం",
            "genre": "పౌరాణికం",
            "moral": "విఘ్నేశ్వరుడు జ్ఞానానికి, బుద్ధిబలానికి సంకేతం. ఏ కార్యమైనా ప్రారంభించే ముందు విఘ్నాలను తొలగించేందుకు ఆయన్ను పూజించాలి.",
            "keywords": [
                "విఘ్నేశ్వరుడు",
                "పార్వతి",
                "శివుడు",
                "గజేంద్రుడు",
                "విశ్వరూపం"
            ],
            "characters": [
                "విఘ్నేశ్వరుడు/గణపతి",
                "శివుడు",
                "పార్వతి",
                "బ్రహ్మ",
                "విష్ణువు",
                "గజేంద్రుడు",
                "ఇంద్రుడు"
            ],
            "locations": [
                "కైలాసం",
                "సహ్యాద్రి పర్వతం",
                "దేవలోకం"
            ],
            "content": "పార్వతి పుత్రగణపతి కేకకు బిరబిరా వచ్చి, తల తెగిపడి ఉన్న బాలుణ్ణి చూసి, శివుణ్ణి చురచుర చూస్తూ, “ఎంత పనిచేశావు! మన పుత్రుణ్ణి నరికావు! పుత్రహంతకుడివి!\" అంటూ కుప్పలా కూలబడి భోరుమని శోకించసాగింది.\nఅంతవరకు స్తంభించిపోయి చూస్తున్న గుంపులో ఒక్కసారిగా కలకలం సముద్ర ఘోషలాగా చెలరేగింది. పెద్దనేరం చేసిన వాణ్ణిలాగ శివుణ్ణి చూడసాగారు. శివుడికి ముచ్చెమటలు పోశాయి. బిక్కముఖం పెట్టి, “నాకు తెలియని పుత్రుడా! ఎలాగవచ్చాడు?\" అన్నాడు.\nపార్వతి తనవంటికి పెట్టుకున్న నలుగు ముద్ద ఏవిధంగా పుత్రగణపతి అయినదీ చెప్పింది. దానికి శివుడు పెదవి విరిచి, కోపంగా చూస్తూ, “నీకు కుమారుడైతే కావచ్చు. అందుకే అమ్మ, అమ్మ అంటూ తెగవాగాడు. మన పుత్రుడంటున్నావు, ఆ పొగరుబోతు నాకు పుత్రుడెలాగ అవుతాడు?\" అని అడిగాడు.\nపార్వతి తెల్లబోయింది. అప్పుడు విష్ణువు బ్రహ్మకు సైగచేశాడు. బ్రహ్మ ముందుకు వచ్చి, \"శివుడు పార్వతి చేతిని పుచ్చుకున్న ప్పుడే శివుడి తేజస్సు పార్వతి శరీరం నిండా ప్రవేశించి పులకరింపజేసింది. అది మొదలు శివుడు, పార్వతిలో సగభాగంగా అంతర్లీనమై ఉంటూనే ఉన్నాడు. పుత్రగణపతి శివుడి కుమారుడే!\" అని నాలుగు నోళ్ళతో నొక్కి చెప్పాడు.\nశివుడు చేతులు నలుపుకుంటూ దిక్కులు చూస్తూంటే, పార్వతి బాలుడి కళేబరం మీద పడి ఏడుస్తూంటే, ఆకాశం నుండి, “ఉత్తర దిక్కుకు తలపెట్టి నిద్రిస్తూన్న తలను తెచ్చి నాకు అతకండి, నేను లేస్తాను!\" అన్న పుత్ర గణపతి వాక్కులు వినిపించాయి.\nవెంటనే దేవతలూ, ప్రమథులూ చుట్టు పక్కల అంతా గాలిస్తూ ఎంత వెతికినా ఉత్తర దిక్కుకు తలపెట్టి నిద్రిస్తున్నవాళ్ళెవ్వరూ కనిపించలేదు.\nఇంకా వెతుకుతూ పోగాపోగా సహ్యాద్రి పర్వతం మీద బిల్వవనంలో ఒక తెల్లని ఏనుగు గున్న మాత్రం ఉత్తర దిక్కుకు తెలపెట్టి నిద్రిస్తూనే, నిరంతరాయంగా శివస్మరణ చేస్తూ కనిపించింది.\nఆ ఏనుగుగున్న దేవలోకంలో దేవతా గజమైన ఐరావతం కుమారుడైన గజేం ద్రుడు. ఐరావతం ఇంద్రుడి వాహనం. ఒక సారి ఇంద్రుడు ఐరావతం ఎక్కి ఉల్లాసంగా అలా వస్తూంటే గజేంద్రుడు అతణ్ణి లెక్క చేయకుండా తన ధ్యాసలో తానుండటం చూసి ఇంద్రుడు కళ్ళెర్రజేసి, “నా వాహనం కొడుక్కు ఇంతపొగరా!\" అని దుర్భాషలాడాడు.\nఅప్పుడు గజేంద్రం ఎంతో శాంతంగా, “నా తండ్రి తన విధిని తాను చేస్తున్నాడు. అంత మాత్రం చేత నీవు మమ్మల్ని తక్కువచేసి మాట్లాడవలసిన పనిలేదు. అంతకన్నా నేను నీకు భయపడాల్సిందేమీలేదు,” అన్నాడు.\n“నేను దేవేంద్రుణ్ణిరా, ఏనుగా!\" అన్నాడు ఇంద్రుడు గర్వంగా.\n“ఔను, నేను ఏనుగును, గజేంద్రుణ్ణి! మరొకరు నాగేంద్రుడైతే, ఇంకొకరు పక్షీం ద్రుడు. ఇలా ఎంతమంది ఇంద్రుళ్ళున్నా ఉండవచ్చు. నూరు యజ్ఞాలు చేస్తే చాలు, ఇంద్రపదవి పొందవచ్చు, తపస్సుతో సాధించ వచ్చు. అందుకే ఎవరెక్కడ ఏది చేస్తున్నారని తెలిసినా నీకు తగని భయం! అయినా ఇంద్రత్వం ఏమంత గొప్పదని నీవు జ్ఞానంతో చెప్పుకుంటున్నావు?\" అన్నాడు గజేంద్రుడు.\nఇంద్రుడు రెచ్చిపోయి శపించుతున్న ట్లుగా, “నీ తల తెగా!\" అని తిట్టాడు.\nగజేంద్రం నవ్వుతూ, “శివుడి ఆజ్ఞలేనిదే చీమైనా కుట్టదుగదా, మునుముందు ఆ తల ముందే నీ తల వంచవలసివస్తుందేమో ఎవరికెరుక!\" అన్నాడు.\nగజేంద్రం గొప్ప జ్ఞాని అని గుర్తించలేని గర్వాంధుడైన ఇంద్రుడు, “ఆ శివుణ్ణి నమ్ముకో, భూమ్మీద పడు!\" అని గజేంద్రాన్ని స్వర్గం నుంచి కిందకు తోసేశాడు. గజేంద్రం సహ్యపర్వతం మీద పడి, ఎల్లప్పుడూ శివ సంస్మరణం చేసుకుంటూ, శివుడి నివాసమైన కైలాసం ఉండే ఉత్తర దిక్కుకే తలపెట్టుకొని నిద్రిస్తూండేది.\nదేవతలు గజేంద్రం తలను నరికి తీసు కెళ్ళారు. ఆ తలను శివుడు బాలుడి కళేబరా నికి అతికించిన మరుక్షణమే పుత్రగణపతి ఏనుగు ముఖంతో కళకళలాడుతూ లేచి నించున్నాడు.\n“నా ముద్దులయ్యకు ఏనుగు ముఖం ఏమిటి? నేను చూడలేను,” అని పార్వతి దుఃఖంతో కళ్ళు మూసుకుంది.\nఅప్పుడు గజముఖుడు వీనులు విందు చేసే స్వరంతో, “అమ్మా! ఎందుకు అలా విచారిస్తావు? జరగాల్సిందంతా నిర్విఘ్నంగా జరిగింది! ఆనాడు మీరిద్దరూ గోడమీద ఏను గుల చిత్రాన్ని చూస్తున్నప్పుడు కనిపించిన నన్ను గుర్తించలేదా? నేను విఘ్నేశ్వరుణ్ణి!\" అన్నాడు.\nఆ మాటలు వింటూనే పార్వతికి కల వచ్చినట్లుగా ఆ విశేషమంతా కనిపించింది. శివుడికీ అలాగే విఘ్నేశ్వరుడు స్ఫురణకు వచ్చాడు.\n“విఘ్నేశ్వరా! నీవా, మాకు పుత్రుడవై అవతరించావా! ఇందుకా నన్ను అంతగా కవ్వించి కయ్యానికి కాలుదువ్వి, నాకు కోపం తెప్పించింది! నాకు ఇప్పుడు అంతా బోధపడు తున్నది. నీ లీల అద్భుతం! మహాద్భుతం!\" అన్నాడు శివుడు.\n“లేకపోతే గజాసురుడికి, నువ్వు ఇచ్చిన వాగ్దానాలు ఎలాగ నెరవేరతాయనుకున్నావు?\" అని విఘ్నేశ్వరుడు జ్ఞాపకం చేశాడు.\nశివుడు, “బాగా జ్ఞాపకంచేశావు, నేను గజచర్మాన్ని కూడా కట్టుకోవలసి ఉన్నది. ఏనుగుతల నా కుమారుడికి ఉండనే ఉన్నది!\" అన్నాడు. ఆ తర్వాత గజచర్మాన్ని తెప్పించి కట్టుకున్నాడు.\nశివుడు, విఘ్నేశ్వరుడికి వినయంగా వంగి, \"విఘ్నేశ్వరా! నీ విశ్వరూపాన్ని చూపించు!\" అని కోరాడు.\nఅప్పుడు విఘ్నేశ్వరుడు ఆకాశానికి పెరిగి ఐదు తలలతో కనిపించాడు. భూమి, నీరు, అగ్ని, గాలి, ఆకాశము అనే పంచభూతాల రంగులైన ఆకుపచ్చ, మబ్బు రంగు, ఎరుపు, తెలుపు, నీలం రంగులు అయిదు ఏనుగు తలలకూ ఉన్నవి. ఆ తలలపై నక్షత్రాలు తల పూవులుగా మెరుస్తున్నవి. విఘ్నేశ్వరుడి గుండ్రని పెద్ద బొజ్జ మినుకు మినుకుమనే కాంతులతో ఆకాశాన్ని పోలిఉన్నది. అతని అనేకమైన చేతుల్లో అంకుశము, గొడ్డలి, పాశము, కలశములతోబాటు త్రిమూర్తు లకు చెందిన శంఖ చక్ర గదా పద్మఢమ రుక త్రిశూల వజ్రాయుధాలు, జపమాల, కమండలువు, వీణ, ఖడ్గము, శక్తి,ఈటె మొదలైనవన్నీ ఉన్నాయి. అతని రూపాన్ని తలలు పైకి సారించి చూస్తున్నవారంతా కళ్ళు మిరుమిట్లుగొలిపే అతని తేజస్సు చూడలేక తలలు దించారు. అప్పుడు అందరిలోనూ ఏదో మహానందం కలిగింది. సరస్వతి వీణ తీసి విఘ్నేశ్వరుడికి ప్రియ మైన హంసధ్వని రాగాన్ని సంరంభంగా దురితగతితో పలికిస్తూంటే, నారదుడు మాయామాళవ గౌళరాగాన్ని మధ్యమధ్య అద్భుతంగా జోడించాడు. శివుడు ఆనంద తాండవం చేశాడు.\nఇంద్రుడితో సహా ముక్కోటి దేవతలు తలలు వంచి విఘ్నేశ్వరుడికి నమస్కరిం చారు. అప్పుడు ఇంద్రుడి చెవుల్లో, 'ఆ తల ముందే నీ తల వంచవలసి వస్తుందేమో!' అని గజేంద్రం అన్నమాటలు గింగురుమన్నాయి. పుత్రగణపతికి అతికిన తల గజేంద్రానిదని అతనికి తెలుసు. ఇంద్రుడు చెవులు పట్టు కొని మూడు సార్లు వంగి లేస్తూ లెంపలేసు కుని సాష్టాంగపడి మ్రొక్కి, “గజేంద్రా! నీవు జ్ఞానివి, నేను అజ్ఞానిని, నా గర్వాన్ని మన్నించు!\" అని మనస్సులో భక్తితో అనుకున్నాడు. దేవతలంతా ఇంద్రుడు చేసినట్లే అనుకరించి మ్రొక్కారు.\nవిశ్వరూపం దాల్చిన విఘ్నేశ్వరుడితో శివుడు, “విఘ్నేశ్వరా! నీ రూపానికి ఎన్నో విశే షార్థాలున్నట్లుగా మాకు తోస్తున్నది, తెలుసు కోవాలని కుతూహలపడుతున్నాము,” అని అన్నాడు.\nవిఘ్నేశ్వరుడు, “శివభక్తుల సమ్మేళనమే ఈ విశ్వం. నేను విశ్వజననీ జనకులైన పార్వతీ శివులకు పుత్రుణ్ణి మాత్రమే, వారికి అంజలి ఘటిస్తున్నాను!\" అని అంటూ చేతులెత్తి జోడించి ఊరుకున్నాడు.\nబ్రహ్మ ముందుకు వచ్చి ఇలా చెప్పాడు:\n“మత్స్యావతారం ఎత్తి విష్ణువు సోమకాసు రుణ్ణి సంహరించి వేదాల్ని భద్రపరిచాడు. నిండు చందమామ కాంతుల్ని విరజిమ్ముతూ విఘ్నేశ్వరుడు సాక్షాత్కరించి వాటిని నాకు అందజేశాడు. నాకు జ్ఞానసిద్ధి కలిగింది. అప్పుడు విఘ్నేశ్వరుని గురించి విశేషాలు చాలా తెలుసుకున్నాను. సంకల్పసిద్ధికి మూలమైన విఘ్నేశ్వరుణ్ణి ధ్యానించి సక్ర మంగా సృష్టిచేయగల్గాను.\nవిఘ్నేశ్వరుడు విరాట్ స్వరూపుడు. వ్యాపించేవాడు గనుకనే, 'విష్ణుం' అని అనిపించుకున్నాడు. ఆకాశము, గాలి, అగ్ని, నీరు, మట్టి అనే పంచమహాభూత గణానికి అధిపతి గనుకనే విఘ్నేశ్వరుడు మహాగణాధిపతి! లక్ష్మీ సరస్వతుల నిల యంగా నడుమనున్న విశ్వరూప విఘ్నే శ్వరుడి ఐదు తలలూశ్వేతనీలము, ఊదా, ఎరుపు, శ్యామ నీలము, పచ్చ రంగులతో పంచమహాభూతాలకు ప్రతి రూపాలుగా ఉన్నవి.\nఏనుగు తల బలానికీమేధస్సుకీ చిహ్నం; బొజ్జ ఉండగానే సంబరం కాదు. తగినంత మేధస్సు ఉండాలని అర్థం. కొత్తవి పడుతూ ఉంటే, పాతవి జీర్ణం అవుతూండే తినుబం డారాలకుమల్లే, అనంతాకాశంలో నక్షత్ర మండలాలు, గ్రహాలు, ఉపగ్రహాలు, గోళాలు, లోకాలు నిండి ఉన్నాయని లంబోదరం గుర్తుచేస్తూన్నది. ఈయన త్వరలోనే చిన్న ఎలుకనెక్కి తిరగబోతు న్నాడు. అంటే సూర్యచంద్రాది గ్రహాలు, మహామండలాలు శూన్యాకాశంలో గతులు తప్పకుండా అంత లాఘవంగా తిరుగు తున్నాయనీ, విశ్వస్వరూపం చిట్టెలుకపై ఏనుగు స్వారీ లాంటి చిత్రాతి చిత్రమైన విజ్ఞానంతో నిండి ఉన్నదనీ చెప్పడం అన్న మాట! విశ్వవిజ్ఞానానికి విఘ్నేశ్వరుడు సంకేతం; అందుకే విజ్ఞానేశ్వరుడు అన బడుతున్నాడు.\nవిశ్వానికి అధినేత, నియంత అంకుశాన్ని ధరించాడు. బుద్ధిబలానికి విఘ్నేశ్వరుడు గురుతు! బుద్ధి వెర్రితలలు వేయకుండా మావటివాడు ఏనుగును ఉంచినట్లుగా, అదుపులో ఉంచాలని అంకుశం మనోనిగ్ర హానికి ప్రతిరూపంగా ఉన్నది. సర్వమూ తమ తమ ధర్మాలకు కట్టుబడి ఉన్నదని విఘ్నే శ్వరుని చేతనున్న పాశము చెబుతున్నది. పరిపూర్ణత తొణకని బెణకని నిండుకుండ లాంటిదని, కలశాన్ని ధరించాడు. పరశువుతో విఘ్నాన్ని చిన్నాభిన్నంచేస్తాడు. విశ్వం నాదా త్మకమైనది. అనేక ఓంకార ఝంకారాల్ని ధ్వనించే విశ్వవీణనే విఘ్నేశ్వరుడు మీటు తున్నాడు. చరాచర జీవకోట్ల మొరలన్నీ వినడానికే అంత పెద్ద చెవులు రిక్కించి ఉన్నాడు. ఏనుగు కళ్ళు చిన్నవైనా సూక్ష్మ దర్శనం కలిగి, నిశితంగా చూడగల్గినట్లే, పరమాణువు మొదలుకొని బ్రహ్మాండాల్ని పరిశీలిస్తున్నాడు. వంపు పెట్టిన వక్రతుండం వంకల్ని తుండతుండాలుగా చేసి సరిదిద్దు తుంది. తొండం నిడుపుగా సాగి ఎన్నిటినైనా అందుకుంటుంది, అందిస్తుంది!\nసస్యసమృద్ధికి విఘ్నేశ్వరుడు అధినా ధుడు. భోజనప్రియుడు గనుక, ఆహారం వల్లనే కండబలమూ, కండబలం ఉంటేనే బుద్ధిబలానికి నిలకడ, సార్థకత ఉంటా యని పండ్లూ, పిండివంటలూ, ఆకు కూరలూ వద్దనకుండా స్వీకరిస్తాడు. భాద్రపదమాసంలో ఏనుగుల్లాంటి మేఘాలు తొండాల వంటి వర్షపుధారలు కురుస్తాయి.మేఘ గణాలకు నాథుడు గణనాథుడు! విఘ్నేశ్వరుడు అవతరించినది భాద్రపద మాసమే. భాద్రపద శుక్లచవితినాడు విఘ్నేశ్వరుణ్ణి అర్చించిన వారికి సంకల్పసిద్ధితోపాటు, అన్ని విఘ్నా లను అరికట్టుకోగల బుద్ధి నిబ్బరము కలుగుతుంది.\nతన దంతపు గంటాన్ని మోపినది ఎత్త కుండా విఘ్నేశ్వరుని చేతి మీదుగానే పంచమ వేదం అనదగ్గమహాభారతం అక్షరసిద్ధిపొంది, చిరస్థాయిగా నిలుస్తుంది. విఘ్నరాజు మహి మలు వర్ణించడం నాతరం కాదు. ఏ కార్యమైనా తలపెట్టే ముందు విఘ్నేశ్వరుణ్ణి ధ్యానించి, పూజించి మరీ ప్రారంభించాలి. శుభం కలుగు తుంది అంటూ అభయముద్రపట్టి ఉన్నాడు.\nమహాగణాధిపతి అందరికీ ప్రధమ ఆరాధ్య దైవము!\" అని బ్రహ్మముగించాడు.\nఅప్పుడు శివుడు అందర్నీ కలయజూసి, \"బ్రహ్మవాక్కు విన్నారుకదా. విఘ్నేశ్వరుడు తొలిపూజ దేవర!\" అన్నాడు.\nఅందరూ ఔను, ఔను అని తలలూపారు. నారదుడు హంసధ్వనిరాగాన్ని వీణపై హోరెత్తి స్తూంటే, సరస్వతి హంసానంది రాగాన్ని అందుకుంది. ఆ సంరంభంలో పార్వతి విఘ్నేశ్వరుడికి నమస్కరించబోతూంటే, విశ్వరూప మహాగణాధిపతి, “అమ్మా, అమ్మా వద్దు!\" అని వారిస్తూ చప్పున విశ్వ రూపాన్ని ఉపసంహరించుకుని, గుజ్జు వినాయకుడై తల్లి కాళ్ళు చుట్టేసుకున్నాడు.",
            "book_page_end": 50
        },
        {
            "title": "మానవధర్మం",
            "book_page_start": 51,
            "pdf_page_start": 51,
            "pdf_page_end": 54,
            "author": "డా.జొన్నలగడ్డ మార్కండేయులు",
            "genre": "నీతి కథ",
            "moral": "ఏ వృత్తి అయినా సరే, తల్లిదండ్రులను సేవించడం, వారి కోరికలను నెరవేర్చడం అత్యుత్తమ మానవధర్మం.",
            "keywords": [
                "సుబుద్ధి",
                "కుశలయ్య",
                "మానవధర్మం",
                "సిద్ధుడు",
                "వృత్తి"
            ],
            "characters": [
                "విష్ణుశర్మ",
                "సుబుద్ధి",
                "రాజన్న",
                "కుశలయ్య",
                "గురునాధం",
                "సిద్ధుడు"
            ],
            "locations": [
                "విష్ణుపురం (గ్రామం)",
                "రాజధాని"
            ],
            "content": "విష్ణుపురం అనే గ్రామంలో, విష్ణుశర్మ అనే పండితుడుండేవాడు. ఆయన గ్రామంలోని ఒక చిన్న గురుకులంలో గ్రామస్థుల పిల్లలకు విద్యాబుద్ధులు నేర్పుతూ సుఖంగా జీవిస్తు న్నాడు. ఆయనకు జ్ఞానశర్మ అని ఒక్కడే కొడుకు. జ్ఞానశర్మ చక్కగా చదువుకుని, గణి తంలో దిట్ట అనిపించుకుని రాజుకొలువులో ఉద్యోగిగా రాజధానిలో వుంటున్నాడు.\nవిష్ణుశర్మ ఉపాధ్యాయ వృత్తి కారణంగా, తనకు తాతలనాటి నుంచి వున్న పొలాన్ని స్వయంగా వ్యవసాయం చేయలేక, రాజన్న అనే కాపుకు సేద్యానికిచ్చాడు.\nఈ దంపతులకు నడివయసులో సుబుద్ధి అనే కొడుకు పుట్టాడు. ఆతడు పేరుకు తగ్గట్టు గానే, విష్ణుశర్మ గురుకులంలో శ్రద్ధగా చదివి యుక్తవయస్కుడయ్యాడు.\nఒకనాడు జ్ఞానశర్మ, తల్లిదండ్రులను చూసి వెళ్ళేందుకు భార్యాబిడ్డలతో విష్ణుపురం వచ్చాడు. అతడు రాజాస్థానంలో ఉన్నతపదవిలో వుండడం వల్ల, జోడు గుర్రాలు పూన్చిన బండిలో, వెంట ఐదారుగురు నౌకర్లతో రావడం జరిగింది. ఆ వైభవం చూసిన సుబుద్ధికి, తానుకూడా రాజు కొలువులో ఉద్యోగం సంపాయించాలన్న కోరిక కలిగి, ఆ సంగతి తల్లిదండ్రులకు చెప్పాడు.\nరాజన్న రమణమ్మలు, కొడుకు కోరిక విని విస్తుపోయారు. రాజన్న సుబుద్ధితో, \"బాబూ, వ్యవసాయం మన కులవృత్తి. అవకాశం వుండ డంచేత నిన్ను విష్ణుశర్మగారి గురుకులంలో చది వించాను. ప్రతివాడూ ఉద్యోగమే కోరుకుంటే, నేలతల్లిని సాకేదిఎవరు? చదువుకున్నాను కాబట్టి మట్టిపిసకడం అవమానం అని భావించి, ఉద్యోగం కోసం వెంపరలాడకు,\" అన్నాడు.\nతల్లి రమణమ్మకూడా, “ ఉద్యోగమంటూ నిన్ను దూరంగా పంపించలేం. నేలతల్లిని నమ్ముకున్న మేము, నీతో ఉద్యోగపుటూరుకు రాలేం,” అన్నది.\nతల్లిదండ్రుల మాటలు సుబుద్ధి మన స్సును మార్చలేకపోయాయి. సుబుద్ధి ఒక రాత్రివేళచేతిసంచీలో బట్టలు సర్దుకుని, తండ్రి ధాన్యం అమ్మి దాచిన డబ్బులోంచి కొంచెం తీసుకుని, ఉద్యోగం కోసం రాజధానికి బయల్దేరాడు.\nతెల్లవారేసరికి సుబుద్ధి ఒక గ్రామ పొలిమేర ప్రాంతాన్ని చేరుకున్నాడు. ఆ సమయంలో, తాటి చెట్టుపైనుంచి కల్లుముంతతో దిగిన, అతడి ఈడువాడే అయిన ఒక యువకుడు సుబుద్ధిని పలకరించాడు. సుబుద్ధి వాడికేసి చిరాగ్గాచూసి, “సప్త వ్యసనాల్లో ఒకటైన కల్లును తీసే నీకు, నాతో పనేమిటి? నీ దారిన నువ్వు పో,” అన్నాడు.\nఅందుకు కల్లుగీత యువకుడు నవ్వి, “నా చేతిలోవున్న కల్లుముంతను చూసి అంతగా చీదరించుకోకు. నా పేరు కుశ లయ్య. నేను కూడా చదువుకున్నాను. ఉద్యోగం చేస్తే సుఖాలే కాక, ఎంతో గౌరవం వుంటుందని భావించాను. కానీ, మనిషికి కొన్ని బాధ్యతలున్నాయి. అది తెలుసుకోలేక, ఇంట్లోంచి వెళ్ళిపోయాను. నాకోసం ఏడ్చి ఏడ్చి, నా తల్లిదండ్రులు గుడ్డివాళ్ళయ్యారు. ఆ విషయం తెలుసుకున్న నేను ఇంటికి వచ్చేశాను. ఇప్పుడు వాళ్ళ సంతోషం కన్నా, నాకు వేరే ఏ కోరికా లేదు,” అన్నాడు.\n“సరే, తాటిచెట్లెక్కడం, దిగడం, కల్లు కంపు, ఈగల ముసురు-ఇదంతా నీకు ఏమైనా మహదానందం కలిగిస్తున్నదా?\" అని అడిగాడు సుబుద్ధి వెటకారంగా,\nదానికి యువకుడు ఏమాత్రం నొచ్చుకో కుండా, “నేను కుటుంబ ధర్మాన్ని పాటిస్తు న్నాను, అదే నాకు మహదానందం. నీ అవ సరం నీ తల్లిదండ్రులకుంటే, వెంటనే తిరిగి పో,\" అన్నాడు.\nఆ జవాబుకు సుబుద్ధి ఒక క్షణం వెల వెలపోయి, \"కుశలయ్యా! నీ మాటలెంతో ప్రబోధాత్మకంగా వున్నాయి. కానీ, కోరికలనేవి వరదప్రవాహం లాంటివి. ప్రస్తుతానికి ఆ ప్రవాహాన్ని అదుపుచేయగల శక్తి నాలో లేదు, వస్తాను!\" అంటూ ముందుకు సాగాడు.\nఇప్పుడు సుబుద్ధికి తల్లిదండ్రులు గుర్తుకు రావడంతో, అతడిలో దిగులు మొదలైంది. మధ్యాహ్నం వరకు ప్రయాణం సాగించి, ఆకలి ప్రారంభంకావడంతో, ఒక గ్రామం సమీపంలో వున్న పూరి ఇంటిని సమీపించాడు. ఆ ఇంట్లో నడివయస్కుడొకడున్నాడు. అతడు చుట్టూ చిందరవందరగా పడివున్న ఏవో మూలికల మధ్య సగం నూరిన కల్వం పక్కన కూర్చుని, ఏదో ప్రాచీన గ్రంథంలోకి పరిశీలనగా చూస్తున్నాడు.\nఅతడు, సుబుద్ధి అడుగుల చప్పుడు వింటూనే తలెత్తి చూసి, “బాగా ఎండనపడి వచ్చారు. ఎక్కడికి ప్రయాణం?\"అని అడిగాడు.\nఆ ప్రశ్నా, ఆ నడివయస్కుడి ఎత్తయిన నుదురూ, అతడిలో కనిపిస్తూన్న ప్రశాంతతా చూసి, సుబుద్ధిచలించిపోయి, తన ప్రయాణం ఎక్కడికో, ఎందుకో వివరించాడు.\nఅంతా శ్రద్ధగా విన్న నడివయస్కుడు, “నా పేరు గురునాధం. నా అనేవాళ్ళు లేరు. జీవితం మీద విరక్తితో వున్న సమయంలో, ఒక సిద్ధుడు ఓదార్చి ఈ ప్రాంతానికి తీసుకు వచ్చాడు. ఆయన రచించిన వైద్యగ్రంథం ద్వారా పలు వైద్య విషయాలు తెలుసుకుంటున్నాను. ప్రస్తుతం, చూపు మందగించినవారికి చూపు తెప్పించే మూలికామందు తయారీలో వున్నాను. ఇది సిద్ధుడి ఆశ్రమం. ఆయన ఒక ముఖ్యమైన పనిమీద ఉదయానే బయటికి వెళ్ళారు, ఏక్షణాన అయినా తిరిగి రావచ్చు,\" అన్నాడు.\nఒక పావుగంట గడిచేలోపలే సిద్ధుడు ఆశ్రమానికి తిరిగి వచ్చాడు. ఆయన, సుబుద్ధి వృత్తాంతమంతా తెలుసుకుని సేద తీరేలా భోజనం పెట్టి ఆదరించాడు.\nతర్వాత సిద్ధుడు, సుబుద్ధితో, \"నీకు కనిపించిన కల్లుగీత కుశలయ్య గొప్ప జీవిత సత్యం'చెప్పాడు. నాలాంటి సిద్ధులు, ఈ గురు నాధంలాంటి వాళ్ళు ఎక్కడున్నా సరిపోతుంది. మాకు భవబంధాలు లేవు. లోకానికుపయో గించే కొత్త విషయాలు కనుక్కోవడమే, మా పని. కుశలయ్య ధన్యుడు. తల్లినీ, తండ్రినీ, కుటుంబాన్నీ సేవించాలన్న మానవధర్మంతో, తన వృత్తిలో గొప్పతనాన్ని చూశాడు. ఇందులో వున్న సత్యం నేను నిరూపిస్తాను. మనం ఆ కుశలయ్య ఇంటికి వెళదాం!” అన్నాడు.\nసిద్ధుడు, సుబుద్ధి, గురునాధం కలిసి కుశలయ్య ఇంటికి వెళ్ళారు. చూపులేని తన తల్లిదండ్రులకు, కుశలయ్య భారతం చదివి వినిపిస్తున్నాడు. అతడు వచ్చిన ముగ్గుర్నీ చూసి లేచి సాదరంగా ఆహ్వానించాడు.\nసిద్ధుడు అతడితో, “కుశలయ్యా! నీ తల్లిదండ్రుల సేవమెచ్చదగింది. నీ కథంతా, ఇదిగో ఈ సుబుద్ధివల్ల తెలిసింది. నీ తల్లి దండ్రులకు వెంటనే చూపు తెప్పించగలిగే మూలికామందు తెచ్చాను. మీ మనసుల్లో, వీరికి చూపు రావాలని కోరుకుంటూ, కళ్ళకు ఈ మందు పూయండి!\" అని, ముందుగా గురునాధానికి మందున్న చిన్నభరిణెఇచ్చాడు.\nగురునాధం దాన్ని కళ్ళకద్దుకుని, “సిద్ధ గురువర్యులు చెప్పినవిధంగా, నేనీమందు తయారుచేశాను. ఇన్నాళ్ళకు మందు ప్రభావాన్ని పరీక్షించే అవకాశం వచ్చింది. మీకు చూపువస్తే నా జన్మ ధన్యమవుతుంది!\" అంటూ, కుశలయ్య తల్లిదండ్రుల కళ్ళకు మందు పూశాడు.\nనాలుగైదు నిమిషాలు జరిగినా వాళ్ళకు చూపురాలేదు. తర్వాత సుబుద్ధిని ప్రయ త్నించమన్నాడు సిద్ధుడు.\nఅప్పుడు సుబుద్ధి, “నాకు తల్లిదండ్రు లంటే ప్రేమలేక కాదు. ఉన్నతస్థితిలో వుంటే, వారికానందం కలుగుతుందని ఊరు విడిచి ఉద్యోగం కోసం బయలుదేరాను. నా కోరిక మంచిదే అని భావిస్తున్నాను.. ఈ మందు తప్పకుండా ఫలితాన్నిస్తుందని నమ్ముతు న్నాను,\" అంటూ కుశలయ్య తల్లిదండ్రుల కళ్ళకు మందు పూశాడు.\nఅందువల్ల ఏమాత్రం ఫలితం కనిపించలేదు. ఇది చూసి సిద్ధుడు చిరునవ్వునవ్వి, “వినండి! నా అనేవాళ్ళు లేకపోయినా గురునాథంలో, తాను గొప్పవాడు కావాలన్న కీర్తికాంక్ష వుంది. గొప్పస్థితినీ, వైభవాలనూ ఆశించి, ఈ సుబుద్ధి తల్లిదండ్రులకు మనస్తాపం కలిగించాడు. ఇప్పుడు, ఈ కుశలయ్యద్వారా మందు ప్రయోజనకారి అవుతుందేమో చూద్దాం!\" అంటూ భరిణెను కుశలయ్యకిచ్చాడు.\nకుశలయ్య తలవంచి సిద్ధుడికి నమస్క రించి, “దేహమిచ్చిన తల్లిదండ్రులను సేవించి, వాళ్ళకోరికలకు అనుగుణంగా నడుచుకోవడ మనే ఉత్తమ మానవధర్మాన్ని మాత్రమే, నేను పాటించాను. బ్రతుకుతెరువుకు ధనం సంపా యించిపెట్టే ఏ వృత్తిధర్మమైనా, ఆదరించే ప్రజలుంటే ధర్మబద్ధమైనదని నేను విశ్వ సించాను!” అంటూ తన తల్లిదండ్రుల కళ్ళకు మందు పూశాడు.\nఅందరూ అద్భుతపడేట్టుగా కొద్దిక్షణాల్లో కుశలయ్య తల్లిదండ్రులకు తిరిగి చూపు వచ్చింది. కుశలయ్య సిద్ధుడికి తన కృతజ్ఞతలు చెప్పాడు. సుబుద్ధి చేతులెత్తి అందరికీ నమ స్కరించి, \"వృద్ధులైన కన్న తల్లిదండ్రులకు, ఆనందం కలిగించడమే మానవధర్మం అని తెలుసుకున్నాను,” అని, భక్తితో సిద్ధుడి పాదా లంటి, విష్ణుపురం తిరిగివెళ్ళి, తల్లిదండ్రులు చెప్పినవిధంగా నడుచుకుంటూ సుఖంగా జీవించాడు.",
            "book_page_end": 54
        }
    ],
    "statistics": {
        "total_stories": 13,
        "author_counts": {
            "వసుంధర": 1,
            "చందమామ బృందం": 9,
            "లక్ష్మీగాయత్రి రచన": 1,
            "విశ్వావసు": 1,
            "డా.జొన్నలగడ్డ మార్కండేయులు": 1
        },
        "genre_counts": {
            "హాస్యం": 2,
            "సాహసం": 1,
            "సామాజిక కథ": 1,
            "బేతాళ కథ": 1,
            "క్విజ్": 1,
            "విద్యా కథనం": 1,
            "సాంస్కృతికం": 1,
            "విజ్ఞానం/సమాచారం": 1,
            "జానపద కథ": 1,
            "విజ్ఞానం": 1,
            "పౌరాణికం": 1,
            "నీతి కథ": 1
        }
    }
}