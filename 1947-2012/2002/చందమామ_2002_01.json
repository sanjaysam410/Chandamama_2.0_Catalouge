{
    "book_id": "చందమామ_2002_01",
    "stories": [
        {
            "title": "హక్కులు-బాధ్యతలు!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "వ్యాసం",
            "moral": "స్వార్థ రహితంగా మాతృభూమికి సేవలందించాలి; దేశ సమైక్యతనూ, సమగ్రతనూ పరిరక్షించాలి.",
            "keywords": [
                "ప్రజాస్వామ్యం",
                "హక్కులు",
                "బాధ్యతలు",
                "నూతన సంవత్సరం",
                "భారత రాజ్యాంగం"
            ],
            "characters": [],
            "locations": [
                "భారతదేశం"
            ],
            "content": "మనం 2002 లోకి అడుగుపెడుతున్నాం. యాభైసంవత్సరాల క్రితం జవహర్లాల్\nనెహ్రూ నాయకత్వంలో ప్రప్రథమంగా మనదేశంలో ప్రజలు ఎన్నుకున్న\nప్రజాస్వామ్య ప్రభుత్వం అధికారంలోకి వచ్చింది. మన రాజ్యాంగం రూపొందిన\nరెండేళ్ళ తరవాత అది సాధ్యమయింది. 1950 జనవరి 26వ తేదీ మనదేశం\nసర్వసత్తాక ప్రజాస్వామ్య దేశంగా ప్రకటించబడింది. వయోజన ఓటుహక్కు\nప్రాతిపదికగా 1951 అక్టోబర్ 1952 ఫిబ్రవరి నెలల మధ్య మొట్టమొదటి\nఎన్నికలు జరిగాయి.\nప్రతి పౌరుడూ దేశ సార్వభౌమత్వాన్నీ, సమైక్యతనూ, సమగ్రతనూ పరిరక్షించా\nలని రాజ్యాంగం నిర్దేశిస్తున్నది. కన్నవారిపట్ల పిల్లలకున్న బాధ్యతలాగా, పౌరులంద\nరికీ దేశంపట్ల ఉన్న గురుతరమైన బాధ్యత ఇది!\nవాక్స్వాతంత్య్రం, వృత్తి స్వాతంత్య్ర్యం, మతస్వాతంత్య్రం మొదలైన హక్కులను\nమన రాజ్యాంగం కల్పించింది. అంతేకాదు; ఆ హక్కులకు సంబంధించిన బాధ్యత\nలనుకూడా ఆదేశించడం మన రాజ్యాంగంలోని విలక్షణ అంశం. హక్కులను కోరే\nముందు, మనబాధ్యతలను సక్రమంగా నెరవేర్చాలని మహాత్మాగాంధీఉద్బోధించారు.\nప్రస్తుతం మనదేశం వివిధ రంగాలలో రకరకాల ఒడిదుడుకులకూ,\nఒత్తిడులకూ లోనవుతున్నది. దేశ సౌభాగ్యంలోనే మన భవిష్యత్తు ఇమిడి ఉన్నది.\nఅందువల్ల స్వార్థ రహితంగా మాతృభూమికి సేవలందించాలనీ; దేశ సమైక్యతనూ,\nసమగ్రతనూ పరిరక్షించడానికి శాయశక్తులా కృషిచేయాలనీ ప్రతి ఒక్కరం ఈ\nనూతన సంవత్సరంలో నిర్ణయం తీసుకుందాం !\nసంపాదకుడు : విశ్వం",
            "book_page_end": 5
        },
        {
            "title": "వెంకన్న సన్యాసం!",
            "book_page_start": 7,
            "pdf_page_start": 7,
            "pdf_page_end": 8,
            "author": "ఆకెళ్ళ వెంకటసుబ్బలక్ష్మి",
            "genre": "జానపద కథ",
            "moral": "కష్టపడి సంసారాన్ని పోషించడమే నిజమైన గౌరవం. ఉన్న కష్టం నుండి పారిపోయి సన్యాసం పుచ్చుకోవడం సరైనది కాదు.",
            "keywords": [
                "బీదరికం",
                "సన్యాసం",
                "దొంగలు",
                "కుటుంబ బాధ్యత",
                "ధైర్యం"
            ],
            "characters": [
                "వెంకన్న",
                "వెంకన్న తల్లి",
                "దొంగలు"
            ],
            "locations": [
                "జోగిపురం",
                "అడవి"
            ],
            "content": "జోగిపురంలో వెంకన్న అనే బీదవాడొకడు\nఉండేవాడు. వాడికి భార్య ఇద్దరు పిల్లలు,\nముసలితల్లి వుండడంతో, ఎంతకష్టపడినా\nగొర్రెతోక బెత్తెడే అన్నట్టు సంపాదన తిండికి\nకూడా సరిపోయేదికాదు. ఆవిధంగా వాడు,\nనానా కష్టాలకూ లోనవుతూ, ఇక లాభంలేదని\nసన్యాసం పుచ్చుకోదలచి, అడవిలోవున్న ఒక\nసన్యాసుల మఠంకేసి బయలుదేరాడు.\nవెంకన్న విచారంగా తలవంచుకుని అడవి\nమార్గాన పోతూండగా, మార్గమధ్యలో ఒక\nడబ్బు సంచీ వాడి కంటబడింది. వాడు సంచీ\nతీసుకుని ఎక్కడలేని ఉత్సాహంతో, “నేను\nసన్యాసం పుచ్చుకోవడం, ఈ చుట్టుపక్కల\nవుండే వనదేవతకు ఇష్టం లేనట్టున్నది.\nఅందుకే, ఆ మహాతల్లి కరుణించి మార్గ\nమధ్యంలో డబ్బు సంచీ పెట్టింది! ఇంటికి\nతిరిగిపోయి, ఈ డబ్బుతో సుఖంగా బతుకు\nతాను,” అనుకుంటూ పట్టరాని సంతోషంతో\nవెనుదిరిగాడు.\nఆ మరుక్షణం, “ఒరే, ఆగు!” అంటూ\nపెద్దకేక వినబడింది.\nవెంకన్న ఆగి బెదురుగా తలతిప్పి చూశాడు.\nకండలు తిరిగిన ఇద్దరు దొంగలు, చేతిలో\nతళతళమెరిసే చురకత్తులతో వాడికంట\nబడ్డారు. వాళ్ళు దాపులనున్న ఊళ్ళో దొంగ\nతనంచేసి, ఆ డబ్బుతో తమ స్థావరానికి పోతూ,\nదొంగిలించిన డబ్బులో ఒక సంచీ చేజారి\nదారిలో పడిపోయిందని గ్రహించారు. వాళ్ళు\nడబ్బు సంచీ వెతుకుతూ వస్తూండగా, చేతిలో\nడబ్బు సంచీతో వెంకన్న కనిపించాడు.\nదొంగలిద్దరూ, వెంకన్నను సమీపించి,\n“నోరు మెదపకుండా, ఆ డబ్బు సంచీ ఇటివ్వు.\nమేము ఎంతో సాహసించి నేర్పుగాసంపాయిం\nచిన డబ్బును, ఉట్టినే దొంగిలించుకు పోదా\nమనుకున్నావా?” అంటూ గద్దించారు.\nవెంకన్న వణికిపోతూ, డబ్బు సంచీని\nదొంగలకిచ్చి, \"అయ్యలారా! ఇది మీ సొమ్మని\nనేనెరగను. ఎంతకష్టపడీ కుటుంబాన్ని\nపోషించలేక సన్యాసం పుచ్చుకుందామని\nబయలుదేరాను. దారిలో కంటబడిన ఈ\nడబ్బుసంచీని, నా కష్టాలు తీర్చడానికి ఏ\nవనదేవతో కరుణించి ప్రసాదించిందని పొర\nబడ్డాను,” అన్నాడు.\nఆ జవాబుకు దొంగలు పెద్దగా నవ్వి,\n“నీ బీదతనం పోగొట్టేందుకు వనదేవత\nసాయపడుతుందని లేనిపోని ఆశలు పెట్టు\nకోకు. అదుగో, ఆ రాళ్ళగుట్ట మలుపు తిరిగా\nవంటే సన్యాసుల మఠం కనబడుతుంది.\nవాళ్ళీసరికే పొట్టచేతబట్టుకుని, ఊళ్ళవెంట\nభిక్షాటనకు బయలుదేరి వుంటారు. పోయి,\nవాళ్ళగుంపులోచేరు,” అంటూ అక్కడినుంచి\nవెళ్ళిపోయారు.\nదొంగలమాట వినగానే వెంకన్నకు, సన్యా\nసులంటే ఏవగింపు కలిగింది. తనకు వ్యవ\nసాయప్పనులు తెలుసు, కాయగూరలు\nపండించడం తెలుసు. అలాంటి తను,\nసంసారం మోయడం భారంగా వున్నదని\nముసలి తల్లినీ, కట్టుకున్న భార్యనూ, కన్న\nపిల్లలనూ వదిలి సన్యాసుల వెంట జోలె కట్టు\nకుని తన ఒక్కడి తిండికోసం ఊళ్ళు తిరగ\nడమా? ఛీ!” అనుకుంటూ గబగబా నడిచి\nఇల్లు చేరాడు.\nవెంకన్న తల్లి, కొడుకు ఏదో విచారంగా\nవుండడం గమనించి, \"ఏరా, వెంకూ! ఏం\nజరిగిందేమిటి, అలా వున్నావు?” అని అడిగింది.\nవెంకన్న దాచకుండా జరిగిందంతా తల్లికి\nచెప్పాడు. ఆమె, వాణ్ణి ఓదారుస్తూ, “ఆఖరు\nక్షణంలో ఏ దేవుడో నీకు మంచిబుద్ధి పుట్టిం\nచాడు. ఆ సన్యాసులు ఎలా బతుకుతున్నా\nరనుకున్నావు? మనబోటి గృహస్థులు జాలి\nకొద్దో, ధర్మబుద్ధితోనో వేసే పిడికెడు మెతుకు\nలతో. అయినా, పుచ్చుకునేవారికన్నా ఇచ్చే వారికే\nపదిమందిలో చాలా గౌరవం కదా!” అన్నది.\n“ఆసంగతి నాకు మాత్రం తెలియదా\nఏం,” అన్నాడు వెంకన్న కాస్త విసుగ్గా.\nవెంకన్న తల్లి, ఒక క్షణం ఆగి, “తెలిసుండే\nసన్యాసుల్లో కలవబోవడం, బుద్ధిగల పనేనా?\nకష్టమో సుఖమో మరి నాలుగైదేళ్ళు ఓపిక\nపట్టు. నీ కొడుకులిద్దరూ ఈడువాళ్ళవుతారు.\nవాళ్ళూ నీకు సాయంగా పనిపాటుల్లో కలి\nసొస్తారు. ఆ తరవాత సంసారం సుఖంగా\nసాగిపోతుంది,” అన్నది.",
            "book_page_end": 8
        },
        {
            "title": "ప్రాణభయం!",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "నీతి కథ",
            "moral": "ప్రాణభయం అసాధ్యమైన పనులను సైతం సాధించేందుకు శక్తినిస్తుంది.",
            "keywords": [
                "ప్రాణభయం",
                "కుందేలు",
                "నక్క",
                "సహాయం",
                "స్వీయశక్తి"
            ],
            "characters": [
                "కుందేలు",
                "కోతి",
                "నక్క"
            ],
            "locations": [
                "అరణ్యం",
                "నీటిగుంట"
            ],
            "content": "అరణ్యంలో కుందేలొకటి, ఆహారంకోసం తిరుగుతూ, ఒకచోట కాళ్ళుజారి చిన్న నీటిగుంటలో\nపడిపోయింది. ఆ గుంటలోని నీరు అది మునిగిపోయేంత లోతుగా లేదు. కుందేలు నీటి గుంటనుంచి\nబయటపడేందుకు నానాప్రయత్నాలు చేసింది కానీ, అక్కడినుంచి పైకి రాలేక పోయింది.\n“ఇక నా చావు, ఈ నీటిగుంటలోనే!” అనుకుంటూ, కుందేలు, విచారపడుతున్న సమయంలో,\nఅటుగా వచ్చిన రెండు కుందేళ్ళూ, ఒక కోతీ దానిని బయటికి లాగేందుకు ప్రయత్నించినై.\nకానీ, అది వాళ్ళెంత సాయం చేసేందుకు శ్రమించినా గుంటనుంచి పైకి రాలేక, “మీ ప్రయత్నం\nఅంతా వృధా! ఇక మీ దారిన మీరు పొండి,\" అన్నది విసుక్కుంటూ.\nకుందేళ్ళూ, కోతీ దాని దుస్థితికి విచారపడుతూ అక్కణ్ణించి వెళ్ళిపోయినై. ఆ తర్వాత\nకొద్దిసేపటికి నక్క ఒకటి అరుస్తూ, కుందేలున్న నీటిగుంట ప్రాంతానికి రాసాగింది. నక్క అరుపు\nవింటూనే కుందేలు ప్రాణభయంతో కంపించిపోతూ, ఒక్క ఎగురున నీటిగుంట నుంచి బయటికి\nదూకి పారిపోసాగింది.\nకుందేలు అలా కొంతదూరం పోయాక, అంతకు ముందు దానికి సాయం చేయవచ్చిన\nకుందేళ్ళూ, ఎదురుపడి ఎక్కడిలేని ఆశ్చర్యంతో, “మేమంత సాయపడినా గుంటనుంచి బయటికి\nరాలేనిదానివి, నీకై నీవు ఎలా బయటికి రాగలిగావు,” అని అడిగినై.\nఅందుకు కుందేలు, \"నక్కబావ పాడుతూ నేను ఉన్నచోటికి రావడం గమనించాను. అంతే!\nఆ ఉత్సాహంతో ఒక్క ఎగురున గుంటనుంచి బయటపడ్డాను,” అన్నది.\nఆ మాట విని కుందేళ్ళూ, కోతీ నవ్వుకున్నాయి!",
            "book_page_end": 9
        },
        {
            "title": "యక్షపర్వతం",
            "book_page_start": 11,
            "pdf_page_start": 11,
            "pdf_page_end": 17,
            "author": "చందమామ బృందం",
            "genre": "ధారావాహిక",
            "moral": "నిజమైన మహావీరుడు దానధర్మాలకు, న్యాయానికి ప్రాధాన్యత ఇస్తాడు. అపకారం చేసినవారిని క్షమించడం గొప్ప లక్షణం.",
            "keywords": [
                "యక్షపర్వతం",
                "రాతిరథం",
                "రాజకుమార్తెలు",
                "గంధర్వులు",
                "రాక్షసులు"
            ],
            "characters": [
                "ఖడ్గజీవదత్తుడు",
                "ఖడ్గవర్మ",
                "మణిభూషణుడు",
                "మణిరంజితుడు",
                "పద్మావతి",
                "వసంతకుమారి",
                "యక్షరాజు",
                "రాక్షసులు",
                "గంధర్వులు"
            ],
            "locations": [
                "యక్షపర్వతం",
                "పద్మవీర పురం",
                "అడవి"
            ],
            "content": "[ఖడ్గజీవదత్తులూ, మణిభూషణుడూ విడిదిచేసిన చోటుకు రాత్రివేళ ఒక రాక్షసి వచ్చింది. దాని\nభర్తద్వారా జీవదత్తుడు యక్షపర్వతాన్ని గురించిన కొన్ని రహస్యాలు తెలుసుకున్నాడు. నడిరేయి\nవేళ మణిభూషణుడు ఏదో అలికిడి విని, నిద్రమేల్కొని, రాక్షసులు వచ్చి మీదపడుతున్నారని\n-తరవాత]\nభయంతో అరవసాగాడు.\nమణిభూషణుడి అరుపులు వింటూనే జీవ\nదత్తుడు నిద్రలేచాడు. ఖడ్గవర్మ మణిభూష\nణుడికి ధైర్యం చెబుతూ, “మణిభూషణా,\nనీకొచ్చిన భయం ఏమీ లేదు. ఆ వచ్చిన\nఇద్దరు రాక్షసులకూ నువ్వు యక్షమణిరం\nజితుడివి కాదనీ, అతడి సేవకుడివైన మణి\nభూషణుడివనీ చెప్పాను. వాళ్ళు నా మాట\nనమ్మి వెళ్ళిపోయారు,” అన్నాడు.\nఆ తరవాత మణిభూషణుడికి ఎంత\nప్రయత్నించినా నిద్ర పట్టలేదు. తెల్లవార్లూ\nఅతడు మేలుకునే వున్నాడు. సూర్యోదయం\nఅవుతూనే ఖడ్గజీవదత్తులు లేచారు. అందరూ\nకాలకృత్యాలు ముగించి, తిరిగి పడవ దగ్గిరకు\nపోయారు. మణిభూషణుడు పడవను తీరా\nనికి దగ్గిరగా నడపసాగాడు.\nఒక అరగంట కాలం గడిచిన తరవాత\nపడవ తీరంపక్కగా ఒకచోట ఆగింది. అక్కడ\nనది కొండపక్కన ఒక మలుపు తిరగటంతో\nచిన్న రేవు ఏర్పడింది. మణిభూషణుడు పడ\nవను అందులోకి పోనిచ్చి, ఒడ్డుకు దిగుతూ,\n“ఇదే యక్షపర్వతం! ఇక మీరు దిగవచ్చు.\nఅరెరె, నా యజమాని మణిరంజితుడు,\nమనలను కలుసుకునేందుకు ఇక్కడికి\nస్వయంగా వచ్చాడు,” అన్నాడు.\nఖడ్గజీవదత్తులు పడవలోంచి ఒడ్డుకు\nదిగి, కొండకేసి తలెత్తి చూశారు. అక్కడ వున్న\nఎగుడుదిగుడు రాళ్ళల్లో ఒకదాని మీద యువ\nకుడైన యక్షుడొకడు నిలబడి వున్నాడు. అతడి\nచేతిలో చిన్న గద వున్నది. ఆ యువకుడు కన్నా\nర్పకుండా ఖడ్గజీవదత్తులకేసే చూస్తున్నాడు.\nముందు మణిభూషణుడు దారితీయగా\nఖడ్గజీవదత్తులు ఆ యక్షుణ్ణి సమీపించారు.\nఅతడు ఖడ్గజీవదత్తులకేసి తీవ్రదృష్టితో\nచూస్తూ, “ఖడ్గజీవదత్తుల్లారా! మీ దుస్సా\nహసం నన్ను ఆశ్చర్యచకితుణ్ణి చేస్తున్నది.\nబుద్ధిః కర్మానుసారిణీ, అన్నారు పెద్దలు.\nపాపం, మిమ్మల్ని అని ఏం లాభం,\" అన్నాడు.\nజీవదత్తుడు, మణిరంజితుణ్ణి ఆపాద\nమస్తకం ఒకసారి పరీక్షగా చూసి, చిరునవ్వు\nనవ్వుతూ, “మణిరంజితా! రాజకుమారి\nపద్మావతికి, ఇక్కడున్న రాతిరథాన్ని కది\nలించినవాడు మహావీరుడన్న అభిప్రాయం\nకలిగించి, ఆ పనిమీద ఇక్కడికొచ్చేవారిని\nహతం చేయాలని నువ్వు మంచి పథకమే\nవేశావు. అదే నీ కంఠానికిప్పుడు ఉరితాడు\nకాబోతున్నది. ఏరీ, నువ్వు చెరబట్టి తెచ్చిన\nపద్మావతీ, వసంతకుమారీ రాజకన్యలు?\nఆ రాతిరథం ఎక్కడ?” అన్నాడు.\nఆ మాటలకు మణిరంజితుడు ఉగ్రు\nడైపోయి చేతనున్న గద ఎత్తబోయేంతలో,\nఖడ్గవర్మ కత్తి పిడిమీద చేయివేసి, “మణిరం\nజితా, ఆ రాతిరథాన్ని మేం కదిలించలేన\nప్పుడు నువ్వు మా ఇద్దర్నీ చంపే ప్రయత్నం\nచేయవచ్చు. అప్పుడు వసంతకుమారి మాట\nఏమోగాని, పద్మావతి మాత్రం నిన్ను మహా\nవీరుడుగా భావించి తప్పక వివాహం ఆడు\nతుంది. కనక, ముందు ఆ రాతిరథం ఎక్క\nడున్నదో చూపించు,\" అన్నాడు.\nమణిరంజితుడు కోపంగా ఏదో అనబో\nయేంతలో మణిభూషణుడు అతడితో,\n“తొందరపడకు, మణిరంజితా! ఈ యువకు\nలను ముందు ఆ రాతిరథం దగ్గిరకు తీసుకు\nపో,” అన్నాడు.\nమణిరంజితుడు కాస్త స్థిమితపడి బయ\nలుదేరాడు. కొద్దిసేపటికల్లా వాళ్ళు కొండ\nమీద సమతలంగా వున్న ఒక ప్రదేశాన్ని\nచేరారు. దానికి దిగువ ప్రదేశమంతా ఫల\nవృక్షాలతో, పూలతోటలతో ఎంతో రమణీ\nయంగా వున్నది. ఆ తోటల మధ్య ఒకదాని\nకొకటి కొంచెం ఎడంగా రథాకృతిలోవున్న\nరెండు భవనాలు వున్నవి. అందులో ఒకదాని\nమీద ఇద్దరు యువతులు నిలబడి ఖడ్గజీవ\nదత్తులకేసి చూస్తున్నారు.\nజీవదత్తుడు, ఆ యువతులకేసి ఓమారు\nచూసి, “మణిరంజితా, వారేనా నువ్వు తెచ్చిన\nరాజకుమార్తెలు పద్మావతీ, వసంత కుమారీ?”\nఅని ప్రశ్నించాడు.\n“అవును, మీ శౌర్యపరాక్రమాలు కళ్ళారా\nచూసేందుకు వాళ్ళక్కడ నిలబడి వున్నారు,”\nఅంటూ మణిరంజితుడు తల పక్కకు తిప్పి,\n“ఇదుగో, ఈ కనబడేదే రాతిరథం!” అన్నాడు\nపళ్ళు కొరుకుతూ.\nఅక్కడకు దాపులనే దాదాపు ఇరవై అడు\nగుల ఎత్తున్న ఒక రాతిరథం వున్నది. ఆ\nరథం వున్నచోటు నుంచి దిగువకు కొండ\nఏటవాలుగా పరుచుకుపోయింది. ఖడ్గజీవ\nదత్తులు ఆ రథంకేసి బయలుదేరగానే మణి\nరంజితుడు, “మణిభూషణా!\" అంటూ\nపక్కకు తిరిగి చూశాడు. కాని మణిభూష\nణుడు ఆ చుట్టుపక్కల ఎక్కడా లేడు.\nతన మిత్రుడు ఇలా చెప్పాచెయ్యకుండా\nవెళ్ళిపోయినందుకు ఆశ్చర్యపడుతూ మణి\nరంజితుడు రాతిరథం దగ్గిరకు వెళ్ళాడు.\nఆసరికి ఖడ్గజీవదత్తులు రథంచుట్టూ ఓమారు\nతిరిగి చూశారు. జీవదత్తుడు వంగి రథం అడుగు\nభాగాన్ని ఖడ్గవర్మకు చూపుతూ, \"ఖడ్గా, ఈ\nరథం కొండలో మలిచినది కాదు, వేరుగా ఇక్కడ\nపడివున్న రాతిని రథంగా చెక్కారు. దిగువనుంచి\nసన్నని వెలుగూ, మనుషులు మాట్టాడుకుం\nటున్నట్టుగా, అస్పష్టమైన ధ్వనులూ వినిపి\nస్తున్నవి,\" అన్నాడు.\nజీవదత్తుడు ఇలా అనగానే మణిరంజి\nతుడు కత్తిదెబ్బ తిన్నవాడిలా ఎగిరి గంతేసి,\n“రథం అడుగునుంచి వెలుగూ, మాటలూ\nనీకు వినబడుతున్నవా? అసంభవం!\nఅసంభవం!\" అన్నాడు. \"అసంభవం ఎలా\nఅవుతుంది? కొండలోపల వున్న మణిమాణి\nక్యాలనూ, బంగారాన్నీ తవ్వి బయటికి తీసే\nనీ బానిసలందరూ మూగవాళ్ళు కాదు\nగదా? ఏమంటావు?\" అన్నాడు జీవదత్తుడు\nకోపంగా.\nమణిరంజితుడు ఒక్క క్షణకాలం నిశ్చే\nష్టుడై, \" ఈ సంగతి నీకెవరు చెప్పారు? ఆ\nదుష్టుడు మణిభూషణుడా?\"అన్నాడు\nరౌద్రంగా.\n“పాపం, ఆ మణిభూషణుణ్ణి నిందిం\nచకు. అతను నీకు సేవకుడో, మిత్రుడో\nకూడా మాకు అర్థంకాని పద్ధతిలో నిన్ను\nగురించి మాట్లాడాడు. నేను నా దివ్యదృష్టితో\nఈ యక్షపర్వతానికి సంబంధించిన రహ\nస్యాలన్నీ తెలుసుకున్నాను,” అన్నాడు\nజీవదత్తుడు నవ్వుతూ.\nమణిరంజితుడు కోపంతో ముక్కుపుటాలు\nఅదురుతూండగా, “జీవదత్తా, ఈ ప్రగల్భాల\nకేంగానీ, రాతిరథాన్ని కదిలించగలవేమో ప్రయ\nత్నించి చూడు. నీ శక్తి సామర్థ్యాలను కళ్ళారా\nచూసేందుకు పద్మావతీ, వసంతకుమారీ ఆ\nభవనం మీద నిలబడివున్నారు,” అన్నాడు.\nజీవదత్తుడు, ఖడ్గవర్మకు కనుసైగ చేసి,\nదాపుల కొండ దిగువున రథాకృతిలోవున్న\nభవనాలకేసి చేయి చూపుతూ, “రాజకుమా\nర్తెలు నిలిచివున్న భవనం పక్కనున్న ఆ అంద\nమైన భవనం నీ నివాసగృహమే కదా, మణి\nరంజితా?”అని అడిగాడు.\n“అవును. ఈ ప్రశ్న అడగవలసిన అవసరం\nనీకెందుక్కలిగింది?”అన్నాడు మణిరంజితుడు.\n\"ఆ భవనం ఇప్పుడు తునాతునకలైనేల\nమట్టంకాబోతున్నది. ఇదుగో,చూడు!\" అంటూ\nజీవదత్తుడు మంత్రం జపించి, దండాన్ని రాతి\nరథానికి గట్టిగా ఆనించి, కాలితో ఒక్క తన్ను\nతన్నాడు.\nఆ వెంటనే భూమి బద్దలవుతున్నంత\nభయంకరమైన శబ్దంతో రాతిరథం కదిలి,\nఏటవాలుగా వున్న కొండ దిగువకు బాణ\nవేగంతో పోయి, మణిరంజితుడి భవనాన్ని\nఢీకొట్టింది. భవనం, దానితోపాటు రాతిరథం\nఫెళఫెళారావాలతో ముక్కలు చెక్కలయినై.\nవిరిగిన కొన్ని భవనభాగాలూ, రాతిరథం\nముక్కలూ వేగంగా అంత ఎత్తున పైకెగిరి,\nదాపులనున్న ఉద్యానవనంలో చెల్లాచెదు\nరుగా పడినై.\nకనుమూసి తెరిచేంతలో జరిగిపోయిన\nఈ భయంకర సంఘటన చూసి మణిరం\nజితుడు నిలువెల్లా కంపించిపోయాడు.\nఅయినా, అతడు ఒక్క క్షణకాలంలో తెప్ప\nరిల్లి చేతనున్న గదను జీవదత్తుణ్ణి కొట్టేందుకు\nపైకెత్తాడు. కానీ, అంతలో ఖడ్గవర్మ కత్తిదూసి\nఅతణ్ణి ఎదుర్కొన్నాడు.\nజీవదత్తుడు సంతోషం పట్టలేక ఒక్కసారి\nపెద్దగా నవ్వి, తనకు గంధర్వ వసుమతి\nఇచ్చిన కంచుఢక్కను చేతికి తీసుకుని\nగట్టిగా మోగించాడు. ఆ మరుక్షణం, రాతి\nరథం కదిలిపోగా దిగువ ఏర్పడిన బిలంలో\nనుంచి కొందరు రాక్షసులూ, గంధర్వులూ\nబిలబిలమంటూ కొండపైకి వచ్చి, గోలగోలగా\nఅరవసాగారు.\nజీవదత్తుడు వాళ్ళనందరినీ నిశ్శబ్దంగా\nవుండమని చెప్పి, “మీరందరూ ఈ క్షణం\nనుంచి స్వేచ్ఛా జీవులు, ఎవరి ఇళ్ళకు వాళ్ళు\nవెళ్ళిపొండి,” అని కంచుఢక్కను పైకెత్తి\nపట్టుకుని, “ఈ కంచు ఢక్కను మా దేశ\nప్రాంతాల ప్రవాసంలో వున్న వసుమతి అనే\nగంధర్వుడు నాకిచ్చాడు. మీలో గంధర్వు\nలెవరైనా వుంటే దీన్ని నిరభ్యంతరంగా తీసుకు\nపోవచ్చు,” అన్నాడు.\nగంధర్వుల్లో ఒకడు ముందుకొచ్చి, జీవ\nదత్తుడిచ్చిన కంచుఢక్కను తీసుకుని కళ్ళకు\nఅద్దుకున్నాడు. జీవదత్తుడు విముక్తులైన\nరాక్షసులకూ, గంధర్వులకూ ఏదో చెప్ప\nబోయేంతలో, “అబ్బా!\" అన్న మణిరంజి\nతుడి చావుకేక వినిపించింది. జీవదత్తుడు\nతలతిప్పి చూశాడు. ఖడ్గవర్మ, మణిరంజి\nతుణ్ణి గాయపరిచి, అతడు నేలమీద పడి\nపోగా, అతడి గుండెలమీద కాలుపెట్టి, కత్తిని\nఅతడి కంఠానికి గురిచేసి నిలబడి వున్నాడు.\nఆ దృశ్యం చూసి జీవదత్తుడికి కలిగిన\nఆనందం అంతా యింతా కాదు. ఖడ్గవర్మ,\nజీవదత్తుడితో, \"జీవా, ఈ దుర్మార్గుడైన\nమణిరంజితుణ్ణి చంపటమా, వదలటమా?\nవీడు రాజకుమార్తెలను అపహరించి తెచ్చి,\nవాళ్ళకేకాక, వాళ్ళ తల్లిదండ్రులక్కూడా\nమానసిక క్షోభ కలిగించాడు,” అన్నాడు.\nఆ సమయంలో అక్కడికి రాజకుమార్తె\nపద్మావతీ, వసంతకుమారీ వచ్చారు. వసంత\nకుమారి కళ్ళెర్రచేసి కిందపడివున్న మణి\nరంజితుడికేసి చూస్తూ, “ఈ నీచుడైన\nయక్షుణ్ణి చంపిన వీరుణ్ణి వివాహం ఆడతా\nనని నేను ప్రతిజ్ఞ చేశాను. వీడి మరణం నేను\nకళ్ళారా చూడకపోతే, ఇక నేను జీవితకాల\nమంతా బ్రహ్మచారిణిగా వుండవలసిందే!”\nఅన్నది.\nఖడ్గవర్మ, వసంతకుమారి కేసి చూసి,\nఆమె అద్భుత సౌందర్యానికి ముగ్ధుడైపో\nయాడు. ఆమెను భార్యగా పొందాలంటే\nమణిరంజితుణ్ణి తాను చంపితీరాలి! ఈ\nఆలోచన రాగానే అతడు కత్తిని మణిరంజితుడి\nకంఠంలో గుచ్చేందుకు పైకెత్తాడు. అంతలో\nఆకాశం నుంచి, “ఆగండి!\" అన్న భీకర\nస్వరం వినిపించింది. అందరూ తలలు\nపైకెత్తి చూశారు.\nహంసాకృతిలో వున్న విమానం ఒకటి వాళ్ళ\nముందుకు వచ్చి, నేలదిగింది. అందులో\nనుంచి యక్షరాజూ, మణిభూషణుడూ\nబయటికి వచ్చారు. యక్షరాజు అక్కడవున్న\nఅందరికేసి ఓమారు చూసి, \"ఖడ్గజీవదత్తు\nల్లారా! మీరు మహావీరులు, సందేహం\nలేదు. జరిగిన సంగతులన్నీ మణిభూష\nణుడిద్వారా విన్నాను. యక్షవంశంలో చెడ\nబుట్టిన ఈ మణిరంజితుణ్ణి ప్రాణాలతో\nవదలండి. వాడు ఈనాటినుంచీ బతికి వుండి\nకూడా, జీవచ్ఛవం!\" అన్నాడు.\nఖడ్గవర్మ ఏమిచేయటమా అని సందేహ\nహిస్తున్నంతలో జీవదత్తుడు, \"ఖడ్గా, యక్ష\nరాజు చెప్పింది విన్నావు కదా? మణిరంజి\nతుణ్ణి క్షమించి వదిలెయ్యి,” అన్నాడు.\n“వీరపుర రాజకుమార్తె వసంతకుమారి\nప్రతిజ్ఞ మాటేమిటి?” అన్నాడు ఖడ్గవర్మ\nఆమెకేసి నిశితంగా చూస్తూ.\nవసంతకుమారి ఎక్కడలేని సిగ్గుతో తల\nవంచుకుని, పద్మావతి చాటుకు పోవాలని\nచూసింది.\nయక్షరాజు చిరునవ్వు నవ్వి, “మణి\nరంజితుడు బతికుండి చచ్చినవాడికిందే\nలెక్క అని ఇంతకు ముందే చెప్పారుగదా?\nఅందువల్ల వసంతకుమారికి ప్రతిజ్ఞాభంగ\nదోషం అంటదు. ఇప్పుడు నేనే స్వయంగా\nరాతిరథం కదిలించిన మహావీరుడైన జీవ\nదత్తుడితో పద్మావతికీ, ఖడ్గవర్మతో వసంత\nకుమారికీ వివాహం చేయబోతున్నాను! పుష్ప\nమాలలెక్కడ?\" అన్నాడు.\nమణిభూషణుడు విమానంలో నుంచి\nనాలుగు పుష్పమాలలు తెచ్చి ఖడ్గజీవదత్తు\nలకూ, పద్మావతీ వసంతలకూ తలా ఒకటి\nఇచ్చాడు. పద్మావతీ, జీవదత్తులు ఒకరి మెడలో\nఒకరు పూలమాలలు వేశారు. ఖడ్గవర్మా,\nవసంతకుమారీ కూడా అలాగే చేశారు.\nచుట్టూ వున్నవాళ్ళ హర్షధ్వానాలతో ఆ ప్రదేశం\nమార్మోగిపోయింది.\nఆనాటివరకూ, యక్షమణిరంజితుడి\nకింద బానిసలుగా బతికిన గంధర్వులూ,\nరాక్షసులమధ్య నుంచి ఒక గంధర్వుడూ,\nఒక రాక్షసుడూ ముందుకు వచ్చి, ఖడ్గజీవ\nదత్తులకు పాదాభివందనంచేసి మౌనంగా\nనిలబడ్డాడు. వాళ్ళు తమకోరిక ఏదో చెప్ప\nదలచారని గ్రహించిన జీవదత్తుడు, స్వేచ్ఛకాక\nమరేదైనా కోరుకునేందుకు వచ్చారా? నిర్భ\nయంగా చెప్పండి,\" అన్నాడు.\nఆ వెంటనే గంధర్వుడు, \"మహావీరా!\nనేను, యక్షమణిరంజితుడికి బానిసలుగా\nబతికినవాళ్ళ నాయకుణ్ణి. నా కోర్కె ఏమంటే-\nకొండలోపలి విశాలమైన బంగారు, మణిమర\nకతాలుగల గనుల్లోవున్న, ఆ అమూల్య సంప\nదను మాకు బహూకరించాలని,\" అన్నాడు.\nఇది విన్న జీవదత్తుడు ఖడ్గవర్మకేసి\nచూశాడు. ఖడ్గవర్మ చిరునవ్వు నవ్వి, \"గంధర్వ\nనాయకుడి కోరికే, పక్కనున్న రాక్షసుల\nనాయకుడి కోరికా అయితే, మరికొంత సేపట్లో\nఇక్కడ గంధర్వ, రాక్షసుల మధ్య భీకర\nసమరం తప్పదు,” అన్నాడు.\nఖడ్గవర్మ మాట ముగించే లోపలే రాక్షసుల\nనాయకుడు, ఎంతో వినయంగా, \"ప్రభో!\nమేమందరం ఎంతోకాలంగా మణిరంజితుడి\nబానిసలుగా కష్టసుఖాల్లో అన్యోన్యంగా బతి\nకినవాళ్ళం. నా కోరిక ఆ మణిమాణిక్యాలు\nకాదు.ఈనాటినుంచి,ఈ యక్షపర్వత ప్రాంత\nమంతా మాకూ, మా సంతానానికీ ధారాదత్తం\nచేయకోరతాను,” అన్నాడు.\nఈ కోరిక ఖడ్గజీవదత్తులకు ఆశ్చర్యం\nకలిగించింది. వాళ్ళు యక్షరాజుతో, “ఇదంతా\nమీ రాజ్యభాగంగదా! దీనిని ఇతరులకు ధారా\nదత్తంచేడానికి నేనెవర్ని?\" అన్నాడు.\nయక్షరాజు ఒక క్షణకాలం మౌనంగా,\nతర్వాత గంధర్వ, రాక్షసులతో, “నాదైన ఈ\nరాజ్యప్రాంతాన్ని దానదమన సర్వహక్కులతో\nమీ పరం చేస్తున్నాను,\" అని ఖడ్గజీవదత్తుల్ని,\nవాళ్ళ భార్యలతో పాటు విమానంలో ఎక్కమని\nచెప్పి, వాళ్ళు విమానంలో ఎక్కి కూర్చోగానే,\n\"ఖడ్గ జీవదత్తుల్లారా! మీ ఇచ్ఛామాత్రంతో\nఈ విమానం మీరుకోరిన ప్రదేశానికి వాయు\nవేగంతో ప్రయాణిస్తుంది. ఈనాటినుంచి నెల\nరోజులపాటు దీన్ని మీరు యథేచ్ఛగా ఉపయో\nగించుకోవచ్చు. ఆ తరవాత నా విమానం నా\nదగ్గిరకు తిరిగి వస్తుంది! శుభం, వెళ్ళిరండి!\"\nఅన్నాడు.\n“మీ దయకు కృతజ్ఞులం, యక్షరాజా!\"\nఅని ఖడ్గజీవదత్తులూ, పద్మావతీ వసంతలూ\nయక్షరాజుకు నమస్కరించారు. విమానం\nరివ్వుమంటూ పైకిలేచి పద్మవీర పురాలకేసి\nబయలుదేరింది. - (అయిపోయింది.)",
            "book_page_end": 17
        },
        {
            "title": "మంచీ మర్యాదా!",
            "book_page_start": 18,
            "pdf_page_start": 18,
            "pdf_page_end": 18,
            "author": "చందమామ బృందం",
            "genre": "నీతి కథ",
            "moral": "మనుషులందరూ సమానమే. మనల్ని గౌరవించినవాళ్ళను మనం గౌరవించడంలోనే నిజమైన మంచీ మర్యాదా ఉంటుంది.",
            "keywords": [
                "గౌరవం",
                "మర్యాద",
                "పండితుడు",
                "సమానత్వం",
                "వృత్తి"
            ],
            "characters": [
                "పురుషోత్తమశర్మ",
                "రఘుపతి",
                "ఎల్లయ్య"
            ],
            "locations": [
                "అగ్రహారం"
            ],
            "content": "ఒకానొక అగ్రహారంలో, పురుషోత్తమశర్మ అనే పండితుడుండేవాడు. ఆయన శాస్త్ర, పురాణా\nలను క్షుణ్ణంగా చదివి అర్థంచేసుకున్న వ్యక్తిగా అందరూ చెప్పుకునేవారు. ఒకనాడు, దూర\nగ్రామంలో వుంటున్న రఘుపతి అనే పండితుడొకాయన పురుషోత్తమశర్మను చూడవచ్చాడు.\nమధ్యాహ్న భోజనానంతరం ఇద్దరూ వీధి అరుగుమీద కూర్చుని తీరిగ్గా ఏవేవో శాస్త్ర చర్చలు\nచేయసాగారు. ఆ సమయంలో వీధిన వెళుతున్న కట్టెలు కొట్టేవాడొకడు, పురుషోత్తమశర్మను\nచూస్తూనే తలమీద వున్న కట్టెలమోపును కిందికి దించి, రెండు చేతులూ ఎత్తి, “దణ్ణాలు\nశర్మగారూ!” అన్నాడు వినయంగా.\nఆ వెంటనే పురుషోత్తమశర్మ చేతులెత్తి వాడికి నమస్కరిస్తూ, “బావున్నావా, ఎల్లయ్యా!\"\nఅంటూ పరామర్శించాడు.\nఇది చూసిన రఘుపతి, పురుషోత్తమ శర్మను, “ఇదేమిటి, శర్మగారూ! ఆ కట్టెలు కొట్టుకు\nబతికేవాడికి, మీరు నమస్కరించడం?\" అని అడిగాడు.\nదానికి పురుషోత్తమశర్మ చిరునవ్వు నవ్వి, \"ఎల్లయ్య మంచీ మర్యాదా ఎరిగినవాడు. చేసే\nవృత్తులు ఏవైనా మనుషులందరూ ఒక్కటేకదా? మన శాస్త్రపురాణాలు బోధించేవీ అవే. మనల్ని\nగౌరవించినవాళ్ళను, మనం గౌరవించడంలోనే మన మంచీ మర్యాదా ఉన్నాయి,” అన్నాడు.",
            "book_page_end": 18
        },
        {
            "title": "సుశాంతుడి మౌనం!",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "కోపం వచ్చినప్పుడు తొందరపాటు నిర్ణయాలు తీసుకోకూడదు. మౌనం వహించి, మనసు కుదుటపడిన తర్వాత నిర్ణయం తీసుకోవడం ఉత్తమం.",
            "keywords": [
                "విక్రమార్కుడు",
                "బేతాళుడు",
                "కోపం",
                "మౌనం",
                "మనోనిగ్రహం"
            ],
            "characters": [
                "విక్రమార్కుడు",
                "బేతాళుడు",
                "సుశాంతుడు",
                "ప్రేమానందుడు",
                "సుమంగళుడు"
            ],
            "locations": [
                "శ్మశానం",
                "పుష్పగిరి రాజ్యం",
                "రాజోద్యానం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగివెళ్ళి, చెట్టుపై నుంచి శవాన్ని దించి\nభుజానవేసుకుని ఎప్పటిలాగే మౌనంగా\nశ్మశానంకేసి నడవసాగాడు. అప్పుడు\nశవంలోని బేతాళుడు, \"రాజా! అచంచల\nమైన నీ పట్టుదల, దీక్ష ప్రశంసింపతగినవే.\nకానీ, ఎందుకీపట్టుదల అని అడిగినప్పుడు\nనువ్వువహించే మౌనం మాత్రం నాకు నిగూ\nఢంగానే ఉన్నది. స్పష్టమైన అవగాహన లేని\nసుశాంతుడిలా అసంబద్ధంగా, పరస్పర\nవిరుద్ధంగా ఆలోచించినప్పుడు కూడా\nఒక్కొక్కసారిమౌనం పాటించవలసి వస్తుంది.\nనువ్వు అలాంటి పొరబాటు చేయకుండా\nఉండడానికి తగు హెచ్చరికగా నీకారాజు\nకథ చెబుతాను, శ్రమతెలియకుండా,\nవిను,” అంటూ ఇలా చెప్పసాగాడు:\n\"పుష్పగిరిరాజు సుశాంతుడు పరమ వివేకి;\nఉదాత్తస్వభావం కలవాడు. అయితే, పున్నమి\nచంద్రుడిలో మచ్చలాగా ఆయనకు ఉన్న ఒకే\nలోపం కోపం. తన ఇష్టానికి విరుద్ధంగా ఏదైనా\nజరిగితే ఆగ్రహానికి గురయ్యేవాడు. ఒకసారి\nరాజాస్థానానికి వచ్చినఅతిథులకు చేసినవంటలో\nఉప్పు కొంచెం ఎక్కువయిందని వంట వాళ్ళను\nపనిలోనుంచి తొలగించడమేగాక, రాజ్యంనుంచే\nవెడలగొట్టాడు. అధికారులు కర్తవ్య నిర్వహణలో\nచిన్న పొరబాటుచేసినా కఠినశిక్షలు అనుభవించ\nవలసి వచ్చేది. ఒక్కొక్కసారి ఉద్యోగాలతోపాటు\nప్రాణాలుకూడా పోగొట్టుకునేవారు. రాజులో ఉన్న\nఈ కోపం కారణంగా, రాజ్యంలో అన్నిసంపదలు\nఉన్నప్పటికీ ఏ క్షణంలో ఏ ఆపద ముంచు\nకొస్తుందోనని ప్రజలు భయాందోళనలతో కాలం\nగడిపేవాళ్ళు.\nఒకనాడు రాజు కొలువుతీరి ఉండగా ఒక\nసాధువువచ్చి, రాజును దర్శించి, “రాజా, నా\nపేరు ప్రేమానందుడు. పది సంవత్సరాలు\nహిమాలయాలలో ధ్యానంలో గడిపాను. అది\nనాకు ప్రశాంతచిత్తాన్ని ప్రసాదించింది. అయితే,\nవ్యక్తిగత మోక్షమే జీవితపరమార్థం కాదనీ;\nప్రజలకు మంచిమార్గం చూపవలసిన బాధ్యత\nనా మీద ఉందనీ గురువు నాకు కర్తవ్యబోధ\nచేశాడు. ఆయన ఆదేశానుసారం నేను హిమా\nలయాలు దిగివచ్చాను. తమ రాజ్యంలోని\nదేవాలయాలలో ధర్మబోధ చేయడానికి తమరు\nఅనుమతించాలి,\" అన్నాడు.\nరాజు ఆ మాటలకు పరమానందం చెంది,\n\"మహాభాగ్యం, స్వామీ! మీరు ఇక్కడే కొన్నా\nళ్ళుండి మాకూ, మా ప్రజలకూ మంచిమార్గం\nచూపండి,\" అన్నాడు.\n\"సర్వసంగ పరిత్యాగి అయినవాడు ఒకే\nచోట ఉండకూడదు. అయినా, నువ్వు కన\nబరుస్తూన్న ప్రేమాదరాలు నన్ను ఇక్కడి నుంచి\nకదలనివ్వడం లేదు,” అన్నాడు సాధువు.\nసాధువుకు రాజోద్యానంలో కుటీరం నిర్మించ\nబడింది. ఆయన అవసరాలు చూసుకునే\nబాధ్యతను ఉద్యానవన కాపలాభటుడూ, తోట\nమాలీ అయిన సుమంగళుడికి అప్పగించ\nబడింది. సుమంగళుడు తన భార్యా, ఇద్దరు\nపిల్లలతో ఉద్యానవనంలో ఉన్న గుడిసెలో\nనివసిస్తున్నాడు.\nసాధువు రోజూ వేకువజామునే లేచి, జప\nతపాలు పూర్తిచేసుకుని, రాజసభకు వెళ్ళి\nరాజు దగ్గర రెండు గంటలసేపు గడిపేవాడు.\nఆయన హితవచనాలను రాజు అమితాసక్తితో\nఆలకించేవాడు. సాయంకాలం సాధువు నగరం\nలోని దేవాలయాలవద్ద చేరే ప్రజలనుద్దేశించి\nప్రసంగించేవాడు. అడిగినవారికి తగిన సల\nహాలు ఇచ్చేవాడు. రాత్రికి కుటీరానికి తిరిగి\nవచ్చి, సుమంగళుడూ వాడి భార్యాపిల్లలతో\nకలిసి భోజనం చేసేవాడు. పడుకునే ముందు\nపిల్లలకు చక్కని కథలు చెప్పేవాడు.\nఒకనాటి సాయంకాలం రాజూ, సాధువూ\nఉద్యానవనంలో ఏదోమాట్లాడుకుంటున్నారు.\nసుమంగళుడు పూలమొక్కలకు నీళ్ళు\nపడుతున్నాడు. అప్పుడు సాధువు ముఖం\nదగ్గర తుమ్మెదలు తిరుగుతూ ఆయనకు\nఇబ్బంది కలిగించడం సుమంగళుడు గమ\nనించాడు. వెంటనేవాడు పరిగెత్తిపోయి, ఒక్క\nగెంతు గెంతి తుమ్మెదలను అవతలికి తరిమాడు,\nతమ సంభాషణకుఅంతరాయంగా తోట\nమాలి రావడంతో రాజుకు పట్టరాని కోపం\nవచ్చింది. “ఎవరు నిన్నిలా రమ్మన్నది? సాధు\nవుకు ఇబ్బంది కలిగిస్తే తుమ్మెదలను తరమ\nడానికి నేను లేనా? మామధ్య నువ్వెందుకిలా\nవచ్చావు? వెళ్ళిపో.. ఇకపై నీ ముఖం నాకు\nచూపకు!\" అని గద్దించాడు.\nసుమంగళుడికి భయంతో నోట మాట\nరాలేదు. అయితే అంతలో సాధువు రాజుతో,\n“నాయనా, అతన్ని దూషించకు. అతడి ఉద్దేశం\nదోషరహితంకదా? అయినా, కోపం తెచ్చుకోవ\nడం సులభం; అయితే, కోపావేశంతో తీసుకున్న\nనిర్ణయాలు సరైనవి కావన్న నిజం నిలకడమీద\nతెలుస్తాయి. కోపంవచ్చినప్పుడు మౌనంగా ఉండి,\nమనసు కుదుటపడి మామూలు స్థితికి వచ్చాక\nఆ విషయంపై నిర్ణయం తీసుకోవడమే సము\nచితం. కోపావేశంతో సుమంగళుణ్ణి వెళ్ళగొట్టా\nమటే, అతడిస్థానంలో అలాంటి సమర్థుడూ, నిజా\nయితీపరుడూ అయినవ్యక్తి లభించడం సులభం\nకాదు కదా!\" అన్నాడు మందహాసం చేస్తూ.\nరాజు సాధువు సలహాను పాటించి, సుమం\nగళుణ్ణి క్షమించాడు.\nసాధువు నీతిబోధలు రాజును ఎంతగానో\nప్రభావితం చేశాయి. కొన్ని నెలలు గడిచాక\nసాధువు రాజుతో, “సాధ్యమైనంతఎక్కువమందికి\nఉపయోగపడాలన్నదేనా జీవిత లక్ష్యం. పొరుగు\nరాజ్యాలకు వెళ్ళి మరింత మందికి మంచి\nమార్గం చూపాలని ఉన్నది,” అన్నాడు.\n“తమరిని వదిలి ఉండడం అసాధ్యం,\nమహాత్మా!” అన్నాడు రాజు.\n“నా మాట విను నాయనా. నేను ఎన్ని\nరాజ్యాలు తిరిగినా, ఎక్కడ ఉన్నా, మూడు\nనెలలకు ఒకసారి నీ వద్దకు వచ్చి, నీ క్షేమం,\nనీ ప్రజల బాగోగులను తెలుసుకుని వెళుతూ\nఉంటాను. సరేనా?” అన్నాడు సాధువు. రాజు\nఅందుకు అంగీకరించడంతో, ప్రేమానందుడు\nఆరోజే అక్కడి నుంచి బయలుదేరి వెళ్ళి,\nపొరుగురాజ్యమైన పవనగిరిలో మూడు నెలలు\nగడిపాడు. ఆ తరవాత ఒకనాడు పుష్పగిరికి\nతిరిగివచ్చాడు. రాజధానీనగరం చేరి రాజోద్యానం\nసమీపించే సరికి చీకటి అలముకుంటున్నది.\nఆయన రాకను సుమంగళుడు గమనించ\nలేదు. దాహం వేయడంతో ఉద్యానవనం\nమధ్య ఉన్న తటాకం దగ్గరికి వెళ్ళి కమండ\nలాన్ని నీళ్ళలోకి ముంచాడు. అలా ముంచి\nనప్పుడు నీళ్ళనుంచి గుడగుడమనే శబ్దం\nవచ్చింది. ఉద్యానవనంలోని గుడిసె చాటుగా\nచేతిలో ఈటెతో పొంచివున్న సుమంగళుడు ఆ\nశబ్దం విన్నాడు. ఈమధ్య వన్యమృగాలు\nరాత్రివేళ ఉద్యానంలో జొరబడి పాడు చేయడం\nవల్ల వాటికోసం వాడు మాటువేసి ఉన్నాడు.\nఏదో వన్యమృగం తటాకం దగ్గరికి వచ్చిందని\nభావించి, ఈటెను తటాకం కేసి విసిరాడు.\nఅదివెళ్ళి సాధువు వీపులో దిగబడింది. సాధువు\nఅబ్బా అంటూ బాధతో మూలిగాడు. సుమం\nగళుడు అక్కడికి పరిగెత్తిపోయి చూశాడు.\nసాధువు ఊపిరాడక విలవిలలాడుతున్నాడు.\nసుమంగళుడు ఆయన పాదాలపైబడి కన్నీరు\nమున్నీరుగా విలపించాడు.\n“ముందు వీపులో గుచ్చుకుని ఉన్న\nఈటెను వెలికి తీయి. ప్రశాంతంగా ప్రాణం\nవదులుతాను,\" అన్నాడు సాధువు.\nసుమంగళుడు ఈటెను లాగి, సాధువును\nనేలపై పడుకోబెట్టి, \"క్షమించండి స్వామీ! తెలి\nయక చేసిన నేరం ఇది,\" అన్నాడు ఏడుస్తూ.\n“నాకు తెలుసు నాయనా! నిన్ను క్షమిం\nచాను,\" అంటూ సాధువు చిరునవ్వుతో ప్రాణం\nవిడిచాడు. సుమంగళుడు భయంతో వణికి\nపోయాడు. ఈ సంగతి రాజుకు తెలిస్తే, తన\nగతీ, తనపిల్లల గతీ ఏమవుతుంది? అని\nఆలోచిస్తూ గుడిసెలోకి వెళ్ళి, జరిగినదాన్ని\nభార్యకుచెప్పి, రాత్రికిరాత్రే భార్యాపిల్లలతో\nసహా నగరం వదిలి వెళ్ళిపోయాడు.\nమరునాడు రాజభటులు ఉద్యానవనంలో\nసాధువు శవాన్ని చూసి సుమంగళుడి కోసం\nవెతికారు.వాడి జాడ తెలియలేదు. ఏకారణం\nవల్లనో సుమంగళుడే సాధువును హత్యచేసి\nఎటో పారిపోయాడన్న నిర్ణయానికి వచ్చారు.\nఆ సంగతి రాజుకు తెలియజేశారు. రాజు\nఆగ్రహావేశానికి అంతులేకుండా పోయింది.\nరాజ్యమంతటా సుమంగళుడి కోసం వెతక\nమన్నాడు. అయినా వాడు దొరకలేదు.\nసుమంగళుడు పొరుగు రాజ్యానికి వెళ్ళి\nపోయాడు. ఒకసంవత్సరకాలం గడిచింది. కాని\nవాడక్కడ సంతోషంగా ఉండలేకపోయాడు.\nవాడికి పుష్పగిరికి తిరిగి రావాలనిపించింది.\nఒకనాడు రహస్యంగా పుష్పగిరికి వచ్చి రాజా\nస్థానంలో ఉద్యోగంలో ఉన్న తన బాల్యమిత్రుణ్ణి\nకలుసుకుని జరిగినది చెప్పి సాధువు మరణా\nనికిసంబంధించి రాజు తనపై ఇంకా ఆగ్రహంగా\nఉన్నాడా లేదా అని తెలుసుకోమన్నాడు.\nవాడి మిత్రుడు రాజు మనోభావాన్ని తెలు\nసుకోవడానికి సరైన అవకాశం కోసం ఎదురు\nచూడసాగాడు. ఒకనాడు వేరొక రాజోద్యోగి రాజు\nదగ్గరికి వచ్చి, కొత్తగా పనిలోకిచేరిన తోటమాలి\nమాటిమాటికీ ఏవేవో పరికరాలు అడుగుతున్నా\nడని చెప్పడం విన్నాడు. ఇదే మంచి సమయం\nఅనుకుని, అతడు రాజుతో, \"సుమంగళుడు\nచాలా సమర్థుడైన తోటమాలి. పరికరాల కోసం\nఅంత ఖర్చుపెట్టేవాడు కాడు,\" అన్నాడు.\nఅయితే రాజు ఆ మాటకు బదులు పలక\nలేదు. అతడు ఆ సంగతి సుమంగళుడికి చెప్పి,\nమరికొన్నాళ్ళు దూరంగానే ఉండమని సలహా\nఇచ్చాడు. మరొక ఆరు నెలలు గడిచింది.\nసుమంగళుడు మళ్ళీ తన మిత్రుణ్ణి కలుసు\nకుని రాజుతో తన సంగతి విన్నవించమన్నాడు.\nమిత్రుడు ప్రయత్నించాడుకానీ, ఇప్పుడు\nకూడా రాజు మౌనంగానే ఉండిపోయాడు.\nమరొక ఆరు నెలలు గడిచాయి. సుమం\nగళుడు ఆగలేక, ప్రాణాలకు తెగించి, తన\nకుటుంబంతోసహా పుష్పగిరికి తిరిగి వచ్చాడు.\nతిన్నగా రాజాస్థానానికేవెళ్ళీ రాజు పాదాలపై బడి,\nసాధువు అకాలమరణం గురించి జరిగినదంతా\nవివరించి, తనను క్షమించమని వేడుకున్నాడు.\n“సుమంగళా, ఉద్దేశపూర్వకంగా నువ్వా\nపనిచేయలేదని నాకు తెలుసు. వచ్చి కొలువులో\nచేరు!\" అన్నాడు రాజు.\nబేతాళుడు ఈ కథ చెప్పి, \"రాజా! సుమం\nగళుడి బాల్యమిత్రుడు వాడి సమర్ధతనూ,\nమంచితనాన్నీ గురించి చెప్పిన రెండుసార్లూ\nరాజు సుశాంతుడు బదులేమీ పలకకుండా\nమౌనం వహించాడు. అయితే, రెండేళ్ళ తరవాత\nసుమంగళుడే స్వయంగా వచ్చి, పాదాలపై\nబడి జరిగినదంతా వివరించాక, వాణ్ణి క్షమించి\nకొలువులోకి తీసుకున్నాడు. ఇక్కడ రాజు\nప్రవర్తనలో అసంబద్ధత, వైరుధ్యం కనిపించ\nడంలేదా? సుమంగళుడు చెప్పిన తరవాతే\nరాజు అసలు విషయంగ్రహించాడా లేక అంతకు\nముందే గ్రహించాడా? ఈ ప్రశ్నలకు సమాధానం\nతెలిసికూడా చెప్పక పోయావో, నీ తల పగిలిపో\nతుంది,” అన్నాడు.\nదానికి విక్రమార్కుడు, “రాజు సుశాం\nతుడి ప్రవర్తనలో ఏమాత్రం అసంబద్ధతా,\nవైరుధ్యం లేదు. సాధువు మరణం ప్రమాదవ\nశాత్తు జరిగిందేతప్ప, సుమంగళుడు ఉద్దేశ\nపూర్వకంగా ఆయన్ను చంపలేదని రాజు\nఎప్పుడో గ్రహించాడు. ఆయనకు సుమంగ\nళుడి స్వభావం తెలుసు. అయితే, తాను\nఎంతో గౌరవించే సాధువు ప్రేమానందుడు\nహఠాత్తుగా ఘోరమరణం చెందడంతో రాజు\nఒకే ఒక బలహీనత కోపం అన్నసంగతి అందరికీ\nతెలుసు. కోపంగా ఉన్నప్పుడు ఏ నిర్ణయమూ\nతీసుకోవద్దనీ, మామూలుస్థితికి వచ్చిన తర్వాతే\nఒక నిర్ణయానికి రమ్మనీ ప్రేమానందుడు\nరాజుకు సలహా ఇచ్చాడు. సుమంగళుడి\nమిత్రుడు తొలిసారిగా వాడి మంచితనాన్ని\nప్రస్తావించినప్పుడు కూడా రాజు కొంత ఆగ్ర\nహంగానేఉన్నాడు. అయినా, సాధువు సలహాను\nపాటించి మౌనం వహించాడు. రెండవసారి ప్రస్తా\nవించినప్పుడు మరింత తీవ్రంగా ఆలోచించ\nసాగాడు. దుర్ఘటన జరిగి రెండేళ్ళు కావడంతో\nకాలమే ఆయన బాధను తగ్గించింది. అందు\nవల్లనే, సుంగళుడు స్వయంగా వచ్చి, క్షమాప\nణలు చెప్పుకోవడంతో వాణ్ణి క్షమించాడు.\nమొదటి రెండుసార్లూ మౌనం వహించడానికి\nకారణం- సాధువు సలహాను పాటిస్తూ ఆయన\nచూపిన మనోనిగ్రహం! అంతేగాని, ఆయన\nఆలోచనా విధానంలో ఎలాంటి అసంబద్ధతా,\nవైరుధ్యాలూ లేవు,\" అన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు. - (కల్పితం)",
            "book_page_end": 24
        },
        {
            "title": "విఘ్నేశ్వరుడు",
            "book_page_start": 25,
            "pdf_page_start": 25,
            "pdf_page_end": 29,
            "author": "చందమామ బృందం",
            "genre": "పురాణ కథ",
            "moral": "ఏ పని ప్రారంభించినా, విఘ్నాలు లేకుండా విజయం సాధించడానికి ముందుగా విఘ్నేశ్వరుడిని (జ్ఞానాన్ని, జాగ్రత్తను) పూజించాలి.",
            "keywords": [
                "విఘ్నేశ్వరుడు",
                "బ్రహ్మ",
                "సృష్టి",
                "విఘ్నం",
                "వటపత్ర గణపతి"
            ],
            "characters": [
                "బ్రహ్మ",
                "సరస్వతి",
                "విఘ్నేశ్వరుడు",
                "నరకాసురుడు",
                "మహావిష్ణువు",
                "శివపార్వతులు"
            ],
            "locations": [
                "సత్యలోకం",
                "కల్పాంతం"
            ],
            "content": "సత్యలోకంలో కమలాసనం మీద కూర్చుని,\nపగలంతా సృష్టి చేసి, చేసి అలసిన బ్రహ్మకు,\nకల్పాంతం సమీపించటంతో నిద్రమత్తు\nఆవరించింది. ఆ నిద్రమత్తులో ఆయన\nఆవులించినప్పుడల్లా పర్వతశిఖరాగ్రాలు\nచిట్లి, అగ్నులను వెదజల్లాయి. నిద్రపట్టే\nసమయాన కళ్ళు చెమ్మగిల్లగా, ఆకాశంలో\nగుంపులు, గుంపులుగా కూడిన ప్రళయ\nమేఘాలు మెరుపులతో, భయంకరంగా\nగర్జిస్తూ, ఏనుగు తొండాలవంటి ధారలతో\nవర్షించి, లోకాన్ని జలమయం చేశాయి.\nఆయన కనురెప్పలు బరువుగా వాలడం\nప్రారంభించేసరికి అన్ని దిక్కులా గాఢాంధకారం\nఅలుముకున్నది.\nఈప్రళయ పరిస్థితిలో బ్రహ్మ నిద్రిం\nచాడు. ఆయనకు ప్రళయమనేది రాత్రి\nకాలం. తిరిగి నూతన కల్పారంభంకానున్న\nసమయం ఆసన్నమైంది. సరికొత్త జగత్తు\nమీద వెలుగు ప్రసరించబోతున్న తరుణంలో\nసరస్వతీదేవి వీణ సవరించి భూపాల రాగ\nస్వరాలను మెల్లగా పలికిస్తూండగా బ్రహ్మకు\nమెలకువ వచ్చింది.\nఆయన పద్మాసనం వేసి కూర్చుని,\nనాలుగు ముఖాలతో, నాలుగు దిక్కులూ\nకలయచూశాడు. కిందవున్న జగత్తు అంతా\nనీటిమయమై మహాపర్వతాల్లాంటి కెరటా\nలతో కల్లోలంగా ఉంది. ఆ తరంగాల మధ్య\nఒకచోట కళ్ళను మిరుమిట్లుకొల్పే తెల్లని\nకాంతిరేఖ కనిపించింది. ఆ కాంతిలో తరంగా\nలపై తేలుతూ ఒక పెద్ద మర్రి ఆకు, దానిపై\nచందమామలాంటి పసివాడు పడుకుని కుడి\nకాలి బొటనవేలు చప్పరిస్తూ కనిపించాడు.\nబ్రహ్మచేతులు జోడించి, కన్నులుమూసి\nధ్యానించి తెరచినంతలో ఒక వింత దృశ్యం\nకనిపించింది. ఆ పసివాడు విశ్వవిరాట్\nస్వరూపుడైన పరబ్రహ్మమేనని – బ్రహ్మకు\nఅనుభవపూర్వకంగా తెలిసినవిషయమే.\nకాని ఇప్పుడా పిల్లవాని తల ఏనుగు తలను\nపోలి, చిన్నారి తొండంతో కుడిపాదాన్ని పట్టి\nనోటిలో పెట్టుతూన్నట్టుగా కనిపించింది.\nఆ ముఖం చాలా ప్రసన్నంగా ఉంది.\nపిల్లవాడు చంద్రకాంతితో ప్రకాశిస్తున్నాడు.\nనాలుగు చేతులు కలిగి ఉన్నాడు. బ్రహ్మ\nఆశ్చర్యంగా చూస్తూన్న మరునిముషంలో,\nఆకుతోసహా ఆ పిల్లవాడు అదృశ్యమయ్యాడు.\nబ్రహ్మకు ఆ ప్రదేశాన ఎత్తుగా లేచిన పెద్ద\nమట్టిదిబ్బ ఒకటి కనిపించింది. క్రమక్రమంగా\nనీటినుంచి సువిశాలమైన భూభాగాలూ,\nసముద్రభాగాలూ ఏర్పడ్డాయి.\nబ్రహ్మ సృష్టికి పూనుకున్నాడు. మొదట\nపర్వతాలూ, నదులూ ఏర్పడాలని సంకల్పించి\nకమండలం లోంచి నీరు తీసి జగత్తు మీద\n'చల్లాడు. తరవాత వృక్షాలనూ, సస్యాలనూ,\nఖనిజాలనూ సంకల్పించాడు. పిమ్మట కద\nలాడే జీవరాశిని–మొదట సముద్రంలో చేప\nలనూ, భూమ్మీద జంతుజాలాన్నీ, క్రిమికీట\nకాదుల్నీ, పక్షుల్నీ సృజించాడు. తరవాత మను\nష్యులను సంకల్పించి కమండలోదకాన్ని\nచిలికాడు.\nబ్రహ్మ సృష్టి చేస్తున్నంతసేపూ సరస్వతీ\nదేవి వీణ వాయిస్తూనే ఉన్నది. ఎందువల్లనో\nఅనుకోనివిధంగా వీణ అపశృతి పలికింది.\nసరస్వతి నివ్వెరపోతూ కిందకు చూసి మరింత\nనివ్వెరపడింది. బ్రహ్మ, అర్ధాంగి నివ్వెరపాటు\nఅర్థంకాక కమలాసనం నుంచి వంగి కిందికి\nచూశాడు.\nపర్వతాలు బోర్లపడుతూ శిఖరాలు భూమి\nలోకి పాతుకుని వెడల్పుగా పర్వత పాదాలు\nసూర్యరశ్మి పడకుండా గొడుగుల్లాగా ఎదుగు\nతూన్నవి. సముద్రతరంగాల మీద జలచరాలు\nతేలుతూ కుప్పిగంతులు వేస్తున్నవి. కొన్ని\nనిటారుగా పయనిస్తున్నవి. కొన్ని పక్షుల్లా\nఎగురుతున్నవి.\nజంతువులూ చాలా అనర్థాలతో పుట్టాయి;\nతలలు లేకుండా కొన్ని, వెనుక కాళ్ళు\nలేకుండా కొన్ని ఒంటికాలివీ, మూడు\nకాళ్ళవీ, కళ్ళూ, చెవులూ అన్నీ వుండి నోరు\nఅనేది లేనివీ, తోకలకు తలలున్నవీ, తలకు\nతోకలున్నవీ కనిపించాయి. పక్షులకు రెక్కలు\nలేవు. అవి నడవాలంటే కాళ్ళులేక నేల\nమీద దొర్లుకుంటున్నవి. ఈ వక్రతలన్నీ\nగమనించి బ్రహ్మ ఎంతగానో కలవరపడుతూ\nతన ఉత్తమోత్తమ మనుష్య సృష్టి ఎలాగుందో\nనని ఆత్రంగా చూశాడు.\nమనుషులలో కొందరికి రెండు తలలు\nఉన్నాయి. అందులో ఒకటి స్త్రీది, రెండోది\nపురుషుడిది.\nపురుషులు జానెడు, బెత్తెడుగా ఉన్నారు.\nస్త్రీలు పెద్ద ఏనుగుల్లాగా, తాటిచెట్లలాగా\nఉన్నారు. వీపులకు తలలు అతికించినట్లున్న\nవాళ్ళూ, నాలుగు, మూడు, ఒంటికాళ్ళ\nవాళ్ళూ, పొట్టకే పెద్దనోళ్ళున్న కబంధులూ\nఆక్రందనలు చేస్తూ కనిపించారు.\nజంతువులు మోరలు పైకెత్తి దీనంగా\nఅరుస్తున్నవి. మూగగా చూస్తున్నవి. బ్రహ్మను\nనిందిస్తూన్నట్లుగా గింజుకుంటున్నవి, కదను\nతొక్కుతున్నవి.\nఒక జానెడు మగవాడు తాటిచెట్టంత\nవికృతాకారిణి అయిన స్త్రీని చూపిస్తూ, “ఓ\nబ్రహ్మదేవా! ఇలాంటి స్త్రీతో నేనెలా సంసార\nసాగరం ఈదేది?” అంటూ ఆకాశానికి తలపెట్టి\nపెద్దగా అరుస్తున్నాడు.\n“నాలుగు తలలంటూ ఉన్నా, అసలు\nతల అంటూలేని ఓయి బ్రహ్మదేవుడా! మమ్మ\nల్నెందుకిలాగ పుట్టించావు?\" అంటూ వికృ\nతాకారాల మనుషులు చేస్తూన్న ఆక్రంద\nనలు మిన్నుముట్టుతున్నవి.\nబ్రహ్మ నాలుగు తలలూ గిర్రున తిరిగి\nపోయాయి. ఎనిమిది కళ్ళూ బైర్లుకమ్మాయి.\nతెల్లబోతూ బ్రహ్మ సరస్వతి వంక అయోమ\nయంగా చూశాడు. అతని నాలుగు తెల్ల\nమొహాలనూ చూసి సరస్వతి సరసంగా\nచిరునవ్వుతో సరిపెట్టి ఊరుకున్నది.\n“ఎందుకిలా జరిగింది? సక్రమమైన\nసృష్టి జరపాలనే సత్సంకల్పంతోనేకదానేను\nసృష్టికి పూనుకున్నాను; ఇలాగ ఎందుకు\n'జరిగింది?\" అని తనలోతాను అనుకుంటు\nన్నట్లుగా గట్టిగా తలలు పైకెత్తి అరిచాడు బ్రహ్మ.\nఅతని ప్రశ్న దశదిశలా మారుమ్రోగింది.\nఅయోమయంగా వెర్రిచూపులు చూస్తున్న\nబ్రహ్మకు పెద్ద వెలుగు కనిపించింది. ఆ\nవెలుగులో ఒక అద్భుతమూర్తి కనిపించాడు.\nఆ మూర్తికి ఏనుగు తల ఉన్నది. నాలుగు\nచేతులలో పాశము, అంకుశము, కలశము,\nపరశువు ధరించి ఉన్నాడు. పూర్ణచంద్రుడివలె\nప్రకాశిస్తున్నాడు. తెల్లని అతని ఉత్తరీయము\nఆకాశమంతటా రెపరెపలాడుతూ ఎగురుతు\nన్నది. అప్పుడు సరస్వతి వీణ ఓంకారనాదం\nచేసింది. సరస్వతీదేవి వేళ్ళు వాటంతట అవే\nవీణపై నాద నామక్రియారాగాన్ని పలికిస్తూ,\nమాయా మాళవ గౌళరాగానికి మారుతూ,\nహంసధ్వనిరాగాన్ని అందుకునువి. గజాననుడై\nసాక్షాత్కరించిన ఆ దివ్యమూర్తి వటపత్రంపై\nనిలుచుని బ్రహ్మను అభయముద్రతో ఆశీర్వ\nదించాడు. అతని చుట్టూరా శరత్కాల పూర్ణిమ\nనాటి వెన్నెలవంటి వెలుగు ఆవరించి ఉన్నది.\nబ్రహ్మ అప్రయత్నంగా చేతులు జోడించి\nనమస్కరిస్తూ, “మహానుభావా! అద్భుత\nమూర్తివైన నీ వెవ్వడవు? నీవెవరో తెలుసు\nకోలేని అజ్ఞానిని, అనుగ్రహించు!\" అని\nఅడిగాడు.\n“నాయనా! బ్రహ్మదేవా! సంకల్పం వెను\nకనే వికల్పం వెంటాడుతూంటుంది; అదే\nవిఘ్నం! విఘ్నాన్ని అరికట్టి సంకల్పాన్ని నెర\nవేర్చే నేను విఘ్నేశ్వరుడను! విఘ్నాలకు\nనాయకత్వం వహించే వికల్పాన్ని నా గొడ్డ\nలితో ఛేదించి ప్రతి కార్యాన్నీ నిండు కలశం\nలాగ జయప్రదం చేసే విఘ్న వినాయకు\nడిని. పంచభూతములనబడే పృథ్వి, నీరు,\nఅగ్ని, వాయువు, ఆకాశములనే భూత\n' గణానికి అధిపతినైన గణపతిని. ఆహార\nధాన్యాల్ని ఫలించే సస్యాల్ని నాశనం చేసే\nమదించిన ఏనుగులవంటి విఘ్నాలను నా\nవాడిగల అంకుశంతో అదుపులో పెడుతూ\nవాటిని నా పాశము అనే బలమైన తాటితో\nకట్టి ఉంచే నన్ను, విఘ్నేశ్వరుడు అని\nపిలువు!\" అని గంభీర స్వరంతో విఘ్నేశ్వ\nరుడు పలికాడు.\nఅప్పుడు బ్రహ్మ, “దేవా! విఘ్నేశ్వరా! నా\nసృజన శక్తికి ఎందుకలాగ ఘోరమైన విఘ్నం\nజరిగింది? ఇన్ని వంకరలెందుకు ఏర్పడ్డాయి?\nఉత్తమంగా సృష్టి జరిగే మార్గం వివరంగా\nచెప్పు! \" అన్నాడు.\n“విఘ్నం గురించి నీకు తెలియాలనే\nఇదంతా జరిగింది. మర్రి ఆకుపై బాలగణ\nపతిగా కనిపించిన వటపత్ర గణపతినే నేను.\nఅప్పుడు నా గురించి ఆలోచించలేకపోయావు.\nనాగురించి ఆలోచించడమంటే విఘ్నం గురించి\nముందు జాగ్రత్తపడే జ్ఞానాన్ని కలిగి ఉండ\nటమే! ఆ జ్ఞాన స్వరూపుణ్ణి నేను! బ్రహ్మ\nమొదలుకొని బుద్ధిగల ప్రతిజీవీ కార్యరంగా\nనికి దిగేముందు విఘ్నం రాకుండా జయ\nప్రదంకావడానికి తగు జాగ్రత్తనూ, జ్ఞానాన్నీ\nకలిగిఉండక తప్పదు! ఏనుగు అడుగు\nవేసేముందు నేల గట్టితనాన్ని తెలుసుకుని\nమరీ నడుస్తుంది; ప్రాణుల్లో ఏనుగు బుద్ధి\nబలం దానిలాగే చాలా పెద్దది. ఏనుగంత\nవిశేష మేధస్సును కలిగి ఉండాలనే సూచ\nనగా నేను గజాననుడిగా ఉన్నాను. నీవు నిద్రి\nస్తూన్న సమయంలో రాక్షసుడైన నరకా\nసురుడు నీ నాలుగు వేదాల్నీ అపహరించి\nసముద్రం అడుగున దాచాడు; మహావిష్ణువు\nమత్స్యావతారం దాల్చి వాణ్ణి సంహరించి నీ\nవేదాల్ని భద్రంగా తెచ్చి వటపత్రశాయినై\nఉన్న నా దగ్గర ఉంచాడు. ఇవిగో! వాటిని\nతిరుగ గ్రహించి సృష్టి నిర్వర్తించు!\" అని\nచెప్పి, విఘ్నేశ్వరుడు బ్రహ్మకు వేదాలను\nఇచ్చాడు.\nబ్రహ్మ వాటిని అందుకుని పరమానం\nదంతో విఘ్నేశ్వరుణ్ణి స్తుతించుతూ, “విఘ్నే\nశ్వరా! నేను సృష్టి సంకల్పించే ముందు నిన్ను\nధ్యానించి, మనసారా నిన్ను పూజించిమరీ కార్య\nరంగానికి ఉపక్రమించేవరం అనుగ్రహించు!\nఅవకతవకలుగా తయారైన సృష్టి ఉపసంహ\nరించుకునేలాగ చెయ్యి!” అని కోరాడు.\nవిఘ్నేశ్వరుడి ప్రభావం వల్ల అంతవరకు\nజరిగిన వంకరటింకరల సృష్టి అంతా క్షణంలో\nమటుమాయమైంది. అప్పుడు విఘ్నేశ్వ\nరుడు మళ్ళీ బ్రహ్మతో, \"బ్రహ్మదేవుడా! వక్ర\nతను తుండతుండములుగా ముక్కలు\nచేసేవాడిని గనుక, నేను వక్రతుండుడు అనే\nపేరుకు సార్థకంగా నా తొండాన్ని వక్రంగా\nఉంచుతూంటాను. వక్రతుండుణ్ణి అయిన\nనన్ను ధ్యానించి తలపెట్టిన నీ పని కూడా వంకర\nపోదు! నీవు కోరుకున్నట్లే నన్ను ధ్యానించి\nసృజించు. సృజించటం ఒక కళ! ఆ కళ\nఎటువంటి వంకరటింకరలు పోకుండా జగత్తు\nనీవు మలచిన కళానిలయంగా భాసిస్తుంది!\nనీకుమల్లే జగత్తులో అందరికీ అందుబాటుగా\nతొలి పూజలందుకునే విఘ్నేశ్వరుడిగా విఘ్నాల\nనుంచి కాపాడుతూ, సంకల్పసిద్ధిని కలిగించే\nసిద్ధివినాయకుడుగా, సకల గణాలకూ అధి\nపతిగా గణపతినై శివపార్వతులకు కొడుకుగా\nఅవతరిస్తాను!\" అని చెప్పి, బ్రహ్మను దీవించి\nఅంతర్థానమయ్యాడు.\nసరస్వతీదేవి బ్రహ్మకేసి చిరునవ్వు నవ్వి\nహిందోళ, శ్రీరాగాలతో మంగళస్వరాల్ని మహా\nకాశం పులకరించేట్లుగా వీణపై వినిపించింది.\nబ్రహ్మ, “విఘ్నేశ్వరాయనమః!\" అంటూ\nసృష్టిని ప్రారంభించాడు. సృష్టి మరింత\nఅందంగా నిర్విఘ్నంగా సాగింది. గంభీర\nమైన పర్వత పంక్తులూ, అమృతజలాలతో\nనదులూ, సుందర వనాలూ, రంగు రంగుల\nబొమ్మల్లాంటి జంతుజాలమూ, శారీరకం\nగానూ, మానసికంగానూ ఉన్నతులూ, బల\nవంతులూ అయిన మనుషులతో జగత్తు\nబ్రహ్మ చేసిన కళానిలయంగా విలసిల్లింది.\nవాగ్దేవి అయిన సరస్వతి తన వాణిని సంగీ\nతంలా ప్రాణికోటికి స్వరపరిచింది. జీవకోటి\nసలక్షణంగా పెరిగింది. ఊడలు చిమ్మే వట\nవృక్షంలాగ జగత్తు వర్థిల్లింది.",
            "book_page_end": 29
        },
        {
            "title": "హాస్యచతురులు: బీర్బల్",
            "book_page_start": 32,
            "pdf_page_start": 32,
            "pdf_page_end": 33,
            "author": "చందమామ బృందం",
            "genre": "హాస్యం",
            "moral": "తెలివైన హాస్యచతురులు క్లిష్టమైన ప్రశ్నలకు సైతం సులభంగా, సందర్భానుసారంగా సమాధానాలు చెప్పగలరు.",
            "keywords": [
                "బీర్బల్",
                "అక్బర్",
                "హాస్యం",
                "తెలివి",
                "రాజసభ"
            ],
            "characters": [
                "అక్బర్ చక్రవర్తి",
                "బీర్బల్",
                "షంసుద్దీన్",
                "సభికులు"
            ],
            "locations": [
                "రాజసభ"
            ],
            "content": "అక్బర్ సీసా మూత తీసి వాసన\nచూశాడు. సంతోషంతో మందహాసం\nచేస్తూ సభికుల కేసి చూస్తూ, “నేను\nఅత్తరు సీసాను మీక్షంసుద్దీన్ నుంచి\nపుచ్చుకోవడం మీరందరూ చూశారు.\nఅప్పుడు ఇచ్చిన అతని చేయిపైన,\nపుచ్చు కున్న నా చేయి, కిందఉన్నాయి.\nఅయితే, పుచ్చుకునేవాడి చేయి పైన,\nఇచ్చేవాడిచేయి కింద.ఎప్పుడు ఉంటుందో\nచెప్పగలరా?” అని అడిగాడు.\nతెలియదు అన్నట్టు తల ఊపి,\nషంసుద్దీన్ తన ఆసనంలో వచ్చి\nకూర్చున్నాడు. సభికులను తికమక\nపెట్టే ప్రశ్నలడగడం అక్బర్ చక్రవర్తికి\nఅలవాటే. ఈ రోజు అడిగిన ప్రశ్నకు\nఎవరికీ సమాధానం తెలియక సభా\nసదులు తమలో తాము గుసగుస\nలాడుకోసాగారు.\nఅక్బర్ చక్రవర్తి ఒకనాడు సభలో ఆసీనుడై\nఉన్నాడు. అప్పుడు ఒక సభికుడు ఆయన్ను\nసమీపించి మూడుసార్లు వంగి సలాంచేసి,\n\"ఇస్పహాన్ నుంచి ఒక కొత్తరకం అత్తరు\nవచ్చింది. ప్రభువులు కరుణించి దానిని\nగురించి అభిప్రాయం చెబితే బావుంటుంది,”\nఅంటూ తన చేతిలోని ఒక అత్తరు సీసాను\nఅక్బర్ చేతిలో పెట్టాడు\nషంసుద్దీన్ ఒక్కక్షణం భయపడి\nపోయాడు. అత్తరు సీసాను ప్రభు\nవుల అరచేతిలో పెట్టి తానేమైనా\nతప్పుచేశానా? అని ఆలోచిస్తూ\nఅక్బర్ అరచేతికేసి చూశాడు.\nఅతనేదో చెప్పబోతున్నంతలో\nఅక్బర్ అతనికేసి చేయి ఊపుతూ,\n“నువ్వు చెబుతావా సమాధానం?”\nఅని అడిగాడు.\nమరొక సభికుడు లేచి నిలబడి.\n“ఒకచేయి పెనా, మరొక చేయి కిందా\nఉండడం అంత ముఖ్యమైన విష\nయమా ప్రభూ,” అన్నాడు. అక్బర్\nమళ్ళీ ఒకసారి మందహాసం చేశాడు.\nఅక్బర్ ఎవరినో వెతుకుతున్నట్టు ఒక\nసారి సభాసదులను కలయజూశాడు.\n“అంటే, మీలో ఏ ఒక్కరికీ సమాధానం\nతెలియలేదన్నమాట? అవునూ, బీర్బల్\nఏడీ?” అని అడిగాడు అక్బర్. అందరి\nకళ్ళూ బీర్బల్ కోసం వెతకసాగాయి.\n“ఇక్కడ ఉన్నాను ప్రభూ!'” అంటూ\nబీర్బల్ వంగి నమస్కరిస్తూ సభలోకి\nఅడుగుపెట్టాడు. \"సరైన సమయానికి\nవచ్చావు, నా సందేహం తొలగించ\nడానికి,\" అంటూ అక్బర్ తన ప్రశ్నను\nమళ్ళీ అడిగాడు.\nబీర్బల్ సభికులను ఒకసారి కలయచూసి,\nమెల్లగా అక్బర్ దగ్గరికి నడిచాడు. ఆ తర వాత\nతన రొండిన దోపుకుని ఉన్న నశ్యం డబ్బీని\nపైకితీసి, మూత తెరిచి అక్బర్కేసి సాచాడు.\nఅక్బర్ చిటికెడు నశ్యం తీసుకున్నాడు.\nఅప్పుడు బీర్బల్, “చూశారా ప్రభూ! నశ్యం\nఇచ్చేప్పుడు ఇచ్చేవారి చేయి కిందా, పుచ్చు\nకునేవారి చేయి మీదా, ఉంటాయి. ప్రభూ!’'\nఅన్నాడు నవ్వుతూ.",
            "book_page_end": 33
        },
        {
            "title": "భారతీయ నృత్యాలు: కథక్!",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "చరిత్ర/కళ",
            "moral": "చందమామ బృందం",
            "keywords": [
                "కథక్",
                "భారతీయ నృత్యం",
                "మొగల్ సంస్కృతి",
                "హిందూస్థానీ సంగీతం",
                "రాజాస్థానం"
            ],
            "characters": [
                "బాజ్ బహదూర్",
                "రూపమతి",
                "అక్బర్ చక్రవర్తి",
                "మహరాజ్ బిందాదిన్",
                "బిర్జూ మహరాజ్"
            ],
            "locations": [
                "మాళ్వరాజ్యం",
                "మాండూ",
                "ఆగ్రా",
                "లక్నో"
            ],
            "content": "మాళ్వరాజ్యాన్ని పదహారవ శతాబ్దంలో\nయువకుడూ, కళాపోషకుడూ అయిన బాజ్\nబహదూర్ పరిపాలించేవాడు. ఆయన ఒక\nయుద్ధంలో ఓడిపోయి నర్మద లోయలో ఉన్న\nమాండూ అనే అందమైన పట్టణానికి పారి\nపోవలసివచ్చింది. ఆయన అక్కడ రూపమతి\nఅనే రాజపుత్ర రాకుమారిని ప్రేమించి పెళ్ళి\nచేసుకున్నాడు. రూపమతి అపురూప\nరూపలావణ్యాలను గురించి విన్న అక్బర్\nచక్రవర్తి, మాండూ కోటను ముట్టడించి\nఆమెను తీసుకురమ్మని ఆగ్రా నుంచి తన\nసేనను పంపాడు.\nఘోరయుద్ధం జరిగింది. బాజబహదూర్\nపరాజితుడై తప్పించుకుని పారిపోయాడు.\nరాణి రూపమతి ఆత్మాహుతి చేసుకున్నది.\nమొగల్ సేనలు రూపమతిని తమ\nవెంట తీసుకుపోలేకపోయినప్పటికీ\nమూడు వందలాయాభై మంది\nనాట్యగత్తెలను మాండూ పరిసర\nప్రాంతాల నుంచి మొగల్ ఆస్థా\nనానికి తరలించుకుపోయారు.\nఆ విధంగా స్థానిక నాట్య సంప్ర\nదాయం అక్కడికి చేరింది.\nఆనాటి భారతీయ నాట్యసంప్రదాయం,\nమొగల్ ఆస్థానాన్ని చేరిన వైనాన్ని తెలియజేసే\nఉదంతాలలో ఇదీ ఒకటి. అన్నీ విషాద\n'ఉదంతాలు కాకపోయినప్పటికీ, చరిత్రలో\nఇలాంటిసంఘటనలు చాలా జరిగాయి. స్థానిక\nహిందూ నాట్య సంప్రదాయం, అప్పుడప్పుడే\nవిస్తరిస్తూన్న ముస్లిం సంప్రదాయంతో మిళితం\nకావడానికి దోహదం చేశాయి. విభిన్నమైన\nహిందూ-ముస్లిం సంస్కృతులు కలిసి కథక్\nనాట్య ఆవిర్భావానికి దోహదం చేశాయి!\nఅక్బర్ పాలనాకాలంలో మొగల్, రాజ\nపుత్ర సంస్థానాల మధ్య సత్సంబంధాలు\nఉండేవి. ఇవి విస్పష్టమైన ఇండో-మొగల్\nకళా సంప్రదాయాల సత్వర అభివృద్ధికి\nదోహదం చేశాయి. అలాంటి సంప్రదాయా\nలలో ముఖ్యమైనది కథక్ నాట్యం!\nశాస్త్రీయ నాట్యం దేవాలయాల పరిథి\nనుంచి రాజాస్థానాలకు చేరుకోవడాన్ని కథక్\nసూచిస్తుంది.\nపద్దెనిమిదవ శతాబ్దానికల్లా కథక్ విల\nక్షణమైన నాట్యసంప్రదాయంగా పరిణ\nమించింది. మిగిలిన నాట్యాలకు భిన్నంగా\nతనకంటూ ప్రత్యేక శైలినీ, పద్ధతులనూ\nసంతరించుకున్నది.\nపదహారవ శతాబ్దారంభంలోనే కథక్\nనాట్యకారిణులు బిగువైన చురిదార్, పైజమా\nధరించేవారు. ఆనాటి మొగల్ చిత్రాలను\nదీనికి తార్కాణంగా చెప్పవచ్చు. పదహారవ\nశతాబ్దాంతంలో నాట్యకారిణులు గజ్జెలు\nఅమర్చిన ‘నూపురాల'నే లావుపాటి అందెలు\nధరించసాగారు.\nమిగిలిన నాట్యరీతులు' మెలొడీ'కి\nసంబంధించిన సంగీతంలోని స్వరం, రాగం\nఅనే రెంటి మీద ఆధారపడినవి. అయితే,\nకథక్ తాళం మీద ఆధారపడింది. క్లిష్టమైన\nకదలికలకూ, సునిశితమైన, లయాత్మక\nపాదాల కదలికకూ కథక్ పేరుగాంచింది.\nనాట్యగీతాలకు పురాణాల నుంచి ముఖ్యంగా\nకృష్ణలీలల నుంచి వస్తువును స్వీకరించి\nహిందూస్థానీ శాస్త్రీయ సంగీతం సమకూరు\nస్తారు. తోడుగా సారంగి, తబ్లా వాయిద్యాలు\nఉపయోగిస్తారు.\nలక్నోకు చెందిన సుప్రసిద్ధ నాట్యకారులు\nమహరాజ్ బిందాదిన్, ఆయన సోదరుడు\nకలాకా, వారి శిష్యులు ఆచన్ మహరాజ్,\nలుచ్చూ మహరాజ్ మొదలైనవారు కథక్\nనాట్యానికి అమిత ప్రాచుర్యం కలిగించారు.\nకథక్ను ఒక శక్తివంతమైన నాట్య సంప్రదా\nయంగా నిలబెట్టడానికి బిర్జూ మహరాజ్,\nశంభూ మహరాజ్ క్కూడాఎంతో కృషిచేశారు.\nకథక్ నాట్యవిన్యాసాలు కొన్ని...\nకథక్ నాట్యకారులు ఒక భుజంమీదికి మరొక భుజాన్ని పైకెత్తడం చేస్తూంటారు. ఈ\nపద్ధతిని 'కసక్ మసక్' అంటారు.\nకథక్ నాట్యకారులు ఎత్తుకు ఎగురుతూ చక్రంలా తిరుగుతూ ప్రేక్షకులను అలరిస్తారు.\nరెండు పాదాలను ఒక్కసారిగా పైకెత్తి కొన్ని క్షణాలు అలాగే గాలిలో నిలబడడం బహుశా\nఈ కథక్ శైలిలోనే కనిపిస్తుంది. నాట్యం చివరిదశలో అంటే ఉచ్ఛఘట్టంలో చక్రంలా\nతిరగడం కూడా కథక్ నాట్యశైలి ప్రత్యేకతగా చెప్పవచ్చు.\nఒక్క కథక్ శాస్త్రీయ నాట్యశైలిలోనే ప్రదర్శించే పాదవిన్యాసాలకు అనుగుణంగా,\nనాట్యకారిణే స్వయంగా పదాలు (బోల్స్) పాడుతుంది.",
            "book_page_end": 35
        },
        {
            "title": "మన పండుగలు: మకర సంక్రాంతి",
            "book_page_start": 36,
            "pdf_page_start": 36,
            "pdf_page_end": 39,
            "author": "చందమామ బృందం",
            "genre": "సాంస్కృతిక వ్యాసం",
            "moral": "చందమామ బృందం",
            "keywords": [
                "మకర సంక్రాంతి",
                "పొంగల్",
                "భోగి",
                "పంటల పండుగ",
                "ఉత్తరాయణం"
            ],
            "characters": [
                "భీష్మ పితామహుడు",
                "అర్జునుడు"
            ],
            "locations": [
                "భారతదేశం",
                "తమిళనాడు",
                "ఆంధ్రప్రదేశ్",
                "అస్సాం",
                "పంజాబ్"
            ],
            "content": "భారతదేశమంతటా, జనవరి నెలలో\nదాదాపు అన్ని ప్రాంతాలలో గొప్పగా\nజరుపుకునే పండుగ సంక్రాంతి.\nసూర్యుడు మకరరాశిలో ప్రవేశించ\nడాన్ని మకరసంక్రాంతిగా చెప్పడం మన\nసంప్రదాయం. దానితోనే ఉత్తరాయన\nపుణ్యకాలం ఆరంభమవుతుంది.\nఈ ఉత్తరాయన పుణ్యకాంలో మర\nణించిన వారికి జనన మరణాలులేని\nమోక్షం ప్రాప్తిస్తుందని మన పెద్దలు\nవిశ్వసించారు. భీష్మ పితామహుడు\nకురుక్షేత్ర యుద్ధంలో క్షతగాత్రుడై,\nఅర్జునుడు ఏర్పాటుచేసిన అంపశయ్యపై\nశయనించి, సూర్యుడు మకరరాశిలో\nప్రవేశించిన ఈ ఉత్తరాయన పుణ్యకాలం\nలోనే ప్రాణాలు వదిలాడనీ, ఆ విధంగా\nఆయన మోక్షప్రాప్తిని పొందాడనీ మహా\nభారతం పేర్కొంటున్నది.\nతమిళనాడు\nతమిళులకు చాలా ప్రధానమైన పండుగ\nపొంగల్. పంట ఇంటికి చేరాక రైతులు ‘తై' నెల\nమొదటిరోజున వాకిట్లో పొంగలి పెట్టి సూర్యభగ\nవానుడికి కృతజ్ఞతలు చెప్పుకునే పండుగ ఇది.\nపొంగల్ పండుగను నాలుగు రోజులపాటు\nజరుపుకుంటారు. దీనిని 'ఉళవర్ తిరునాళ్\nఅంటే రైతుల పండుగ అనడం కూడా కద్దు.\nమొదటిరోజు భోగిపండుగ. ఇల్లూ వాకిలీ\nశుభ్రపరచి, పనికిరాని వస్తువులను తెల్లవారు\nజామున ఇంటి ముందుభోగిమంటలలో తగల\nబెడతారు. మనలోని బూజుపట్టిన మౌఢ్యభావా\nలనూ, దురాచారసంప్రదాయాలనూ వదులు\nకోవడానికి సంకేతంగా కూడా దీనిని చెప్పడం\nకద్దు. ఆ రోజు అభ్యంగన స్నానాలు, విందు\nభోజనాలు చేస్తారు.\nమరునాడు పొంగల్. అదేమకరసంక్రాంతి.\nకొత్తబట్టలు ధరించి, కొత్త కుండలలో కొత్త\nబియ్యం, కొత్త బెల్లం వేసి పాలుపోసి పొంగలి\nపెడతారు. పంటలను ప్రసాదించే సూర్యభగ\nవానుణ్ణి ప్రార్థిస్తారు. కొన్ని గ్రామాలలో ప్రజలం\nదరూ ఒకే చోట చేరి పెద్దపెద్ద కుండలలో\nపొంగళ్ళు పెట్టే సంప్రదాయం కూడా ఉన్నది.\nపట్టణ ప్రాంతాలలో కూడా కొత్త బియ్యం,\nబెల్లం, పాలుకలిపి చక్కెరపొంగలి చేస్తారు.\nఇళ్ళను శుభ్రపరిచి వాకిళ్ళలో పెద్దపెద్దముగ్గులు\nపెడతారు. గుమ్మాలను మామిడాకుల తోరణా\nలతో అలంకరిస్తారు. సూర్యుణ్ణి ఆరాధిస్తారు.\nమూడవరోజు 'మాట్టుపొంగల్ అంటే పశు\nవులపండుగఅన్నమాట. వ్యవసాయానికిముఖ్య\nమైనది పశుసంపద. ఆ రోజు పశువులను కడిగి\nపూలతో, ఆకులతో అలంకరిస్తారు. మెడలకు\nగంటలు కడతారు. కొమ్ములకు రంగులు\nపూస్తారు. వ్యవసాయ పనిముట్లను కూడా శుభ్ర\nపరిచి బొట్లుపెడతారు. ఆరోజు ప్రత్యేకంగా\nతయారుచేసిన పొంగలిని పశువులకు తినిపిస్తారు.\nదక్షిణాది ప్రాంతాలలోని గ్రామాలలో యువ\nకులు ఆంబోతులను పట్టే 'జల్లిక్కట్టు' చాలా\nముఖ్యమైన ఆకర్షణ. కొన్ని ప్రాంతాలలో పశువు\nలను గుంపులు గుంపులుగా తరమడం కూడా\nచేస్తూ ఉంటారు.\nపండుగలో నాలగవరోజు అంటే ఆఖరురోజు\n'కాణుంపొంగల్'. అంటే, కుటుంబ సభ్యులం\nదరూ బయలుదేరి వెళ్ళి బంధుమిత్రులను\nకలుసుకునే సంబరం అన్నమాట. కొన్ని జిల్లా\nలలో దీనిని కన్నిపొంగల్’గాకూడా జరుపుకుం\nటారు. అంటే ఆడపిల్లలు అందంగా అలంకరిం\nచుకుని ఇళ్ళముందు కోలాటాలువేస్తూ, గొబ్బీలు\n(గుమ్మి) తడుతూ జానపదగీతాలు పాడతారు.\nగృహస్థులువారికి డబ్బులూ, కానుకలూఇస్తారు.\nఆంధ్రప్రదేశ్\nచలి, పొగమంచు, ఉషోదయ పవనాలు,\nహరిదాసు కీర్తనలు ముంగిట్లో గొబ్బెమ్మలు–ఇవీ\nతెలుగు నేలలో సంక్రాంతికి స్వాగతం పలికేవి.\nభోగికి ముందుగానే ఇల్లూ, వాకిలీ శుభ్రం\nచేస్తారు. గోడలకు సున్నం పూస్తారు. తలుపులకు\nరంగులు వేస్తారు. భోగినాడు వేకువజామున లేచి\nభోగిమంటలు వేస్తారు. భోగిమంటల చుట్టూ\nకూర్చుని పాటలు పాడతారు. పిల్లలు ఆడతారు.\nమకరసంక్రాంతి రోజు సూర్యుడికి పొంగళ్ళు\nపెడతారు. వ్యవసాయపు పనులలో తమకు\nసాయపడేపనివాళ్ళకు పిండివంటలతో విందు\nభోజనాలు వెడతారు. ఈనాములిస్తారు.\nమూడవరోజు కనుమపండుగ. అంటే ఇది\nబంధువులనూస్నేహితులనూ కలుసుకోవడం,\nఆటలతో పాటలతో గడపడం ఈరోజు ప్రత్యేకత.\nఆటలపోటీలు, పందాలు, పొటేలుపందాలు, ఎడ్ల\nపందాలు సాధారణంగా జరుపుతూ ఉంటారు.\nఆంధ్రరాష్ట్రంలోని కొన్ని ప్రాంతాలలో ముక్క\nనుముతో పెద్దపండుగ పూర్తవుతుంది. ఈ\nసందర్భంగా పశువులనూ, ఎడ్లనూ అలంకరించి\nపూజిస్తారు. సంక్రాంతిని పెద్దపండుగ అని చెప్పు\nకోవడం విశేషం. అంటే పండుగలన్నిటిలోకీ\nపంటల ఊర్పిడి తరవాత వచ్చే ఈ నాలుగు\nరోజుల పండుగ చాలా గొప్పదన్నమాట!\nఅస్సాం\nఈ పండుగ కోసం దుంగలను ఒకదానిపై\nఒకటి పేర్చి 'మేజీ' అనే వేదిక తయారు\nచేస్తారు. ఈ దుంగలచుట్టూ నాలుగువైపులా\nవేదుళ్ళను బిగిస్తారు. స్త్రీలు బియ్యంతో\nరొట్టెలూ, రుచికరమైన వంటలూ తయారు\nచేస్తారు. ఆ రాత్రంతా ఆ వేదిక మీద ఆట\nపాటలతో, వినోదాలతో సంతోషంగా గడుపు\nతారు. తెల్లవారగానే పుణ్యస్నానాలు చేసి\nపూజలు చేస్తారు. ప్రార్థనలు జరుపుతారు.\nపౌస మాసం ఆఖరిరోజున అంటే పండు\nగకు ముందురోజైన ‘రుకా' నాడు రైతులు-\nకోతలైపోయి బీడుగావున్న పొలాలలో గుడిసె\nవేస్తారు. దీనిని 'భేలా ఘర్' అని అంటారు.\nఇతర ప్రాంతాలలో\nమనదేశంలోని మరికొన్ని ప్రాంతాలలో\nకూడా మకర సంక్రాంతిని జరుపుకుంటారు.\nపంజాబులో దీనిని ‘లోహ్రి అంటారు. ఇక్కడ\nకూడా పంట ఇంటికి చేరే రైతుల పండుగగానే\nదీనిని జరుపుకుంటారు. గ్రామం మధ్య పెద్ద\nమంట రగిలించి దానిచుట్టూ స్త్రీ పురుషులు\nసంప్రదాయ దుస్తులు ధరించి, సుప్రసిద్ధ\n'భాంగ్రా' జానపద నృత్యంచేస్తారు. ఈ సంద\nర్భంగా స్త్రీలు తమ చేతులకూ, పాదాలకూ\n'మెహందీ' అనే గోరింటాకు పెట్టుకుంటారు.\nపశ్చిమబెంగాల్లో లో మకరసంక్రాంతి రోజున\nరాష్ట్రం నలుమూలల నుంచీ యాత్రీకులు\nగంగానది బంగాళాఖాతంలో సంగమించే\n'గంగాసాగర్' దీవులవద్ద గుమికూడుతారు. ఈ\nసందర్భంగా అక్కడ జరిగే, ‘గంగాసాగర్మేళా'\nచాలాముఖ్యమైనది. మకరసంక్రాంతి పుణ్య\nకాలంలో గంగాసంగమంలో స్నానం చేయడం\nపుణ్యప్రదమని భక్తులు విశ్వసిస్తారు.\nకర్నాటకరాష్ట్రంలో కూడా మకరసంక్రాంతిని\nఘనంగా జరుపుకుంటారు. పశువులను అలంక\nరిస్తారు. స్త్రీపురుషులు నూతనవస్త్రాలు ధరించి,\nబంధుమిత్రులను కలుసుకుంటారు. చెరకు,\nఎండుకొబ్బరి, పప్పులు పంచుతారు. ఈ సంద\nర్భంగా గాలిపటాలను ఎగురవేయడం కూడా\nసంప్రదాయంగా వస్తున్నది.\nగుజరాత్లోకూడా మకరసంక్రాంతి రోజున\nరంగురంగుల గాలిపటాలు ఎగురవేస్తారు.\nగుజరాతీలు మకరసంక్రాంతిని చాలా శుభ\nప్రదమైన దినంగా భావిస్తారు. అందువల్ల ఆ\nరోజున విద్యార్థులకు బహుమతులూ,ఉపకార\nవేతనాలూ, కానుకలూ ఇస్తారు.\nఇక కేరళకు వచ్చామంటే మకర సంక్రాం\nతితో శబరిమల అయ్యప్ప దేవాలయంలో\nమండల పూజలు-దూరపుకొండలమధ్య\nమకరజ్యోతి దర్శనంతో పరిసమాప్తమవుతాయి.\nలక్షలాదిమంది భక్తులు \"స్వామియే శరణం\nఅయ్యప్ప\" అంటూ అయ్యప్పనూ, మకర\nజ్యోతినీ సందర్శిస్తారు.\nఇలా మకరసంక్రాంతిని మనదేశమంతటా\nవివిధప్రాంతాలలో విభిన్నరీతులలోజరుపుకుం\nటున్నారు. అవి ఆయాప్రాంత ప్రజల అభిరుచు\nలకూ, ఆచారసంప్రదాయాలకూ అనుగుణంగా\nఉంటున్నాయి. అయితే ఎక్కువ ప్రాంతాలలో\nదీపావళి దీపాలపండుగ అయినట్టే, మకర\nసంక్రాంతి పంటల పండుగ. రైతులుపడిన\nకష్టాలకు ఫలితంగా పంటలు ఇళ్ళకు చేరే\nసమయం. దానిని ప్రసాదించిన సూర్యుడికి\nకృతజ్ఞతలు చెప్పి ప్రార్థనలు జరపడం; ఈ\nఆనంద సమయంలో బంధుమిత్రులతో కలిసి\nహాయిగా గడపడానికి దోహదం చేయడం ఈ\nపండుగ విశిష్టత. అందుకే ఇది నిజంగానే\nపెద్దపండుగ అయింది!",
            "book_page_end": 39
        }
    ],
    "statistics": {
        "total_stories": 10,
        "author_counts": {
            "విశ్వం": 1,
            "ఆకెళ్ళ వెంకటసుబ్బలక్ష్మి": 1,
            "చందమామ బృందం": 8
        },
        "genre_counts": {
            "వ్యాసం": 1,
            "జానపద కథ": 1,
            "నీతి కథ": 2,
            "ధారావాహిక": 1,
            "బేతాళ కథ": 1,
            "పురాణ కథ": 1,
            "హాస్యం": 1,
            "చరిత్ర/కళ": 1,
            "సాంస్కృతిక వ్యాసం": 1
        }
    }
}