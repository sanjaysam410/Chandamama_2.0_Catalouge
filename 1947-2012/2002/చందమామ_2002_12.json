{
    "book_id": "చందమామ_2002_12",
    "stories": [
        {
            "title": "పసివాడి అన్వేషణ!",
            "book_page_start": 5,
            "pdf_page_start": 5,
            "pdf_page_end": 5,
            "author": "చందమామ బృందం",
            "genre": "చారిత్రక కథాంశం",
            "moral": "జ్ఞానం మరియు నైపుణ్యం పెద్ద సమస్యలను కూడా పరిష్కరించగలవు.",
            "keywords": [
                "దేవాలయ నిర్మాణం",
                "ఒరిస్సా",
                "శిల్పకారుడు",
                "పసివాడు",
                "గోపుర శిఖరం"
            ],
            "characters": [
                "పసివాడు",
                "పసివాడి తల్లి",
                "పసివాడి తండ్రి (శిల్పకారుడు)"
            ],
            "locations": [
                "ఒరిస్సా (అనుమానం)",
                "గ్రామం",
                "దేవాలయం నిర్మాణ స్థలం"
            ],
            "content": "\"అమ్మా! మా నాన్నను గురించి గ్రామస్థులు చాలా గొప్పగా చెప్పుకుంటున్నారు. ‘పన్నెం డేళ్ళు ఇల్లు వదిలి వెళ్ళి ఎంత పెద్ద త్యాగం చేశాడాయన' అంటున్నారు. మా నాన్న ఎక్కడికి వెళ్ళాడు? ఎప్పుడు తిరిగి వస్తాడు?\" అని అడిగాడు ఒక పసివాడు తన తల్లిని.\n\"మీ నాన్న ఆధ్వర్యంలో బ్రహ్మాండమైన దేవాలయ నిర్మాణం జరుగు తున్నది. అనేకమంది శిల్పకారులనూ, పనివాళ్ళనూ మీ నాన్న పర్యవేక్షిస్తు న్నాడు. ఆ నిర్మాణం పూర్తికావడానికి ఇంకా ఎంతకాలం పడుతుందో ఏమో నాకు తెలియదు,” అన్నది తల్లి.\nపిల్లవాడు మౌనంగా కళ్ళు మూసుకుని కూర్చున్నాడు. వందలాది శిల్పులు తన తండ్రి పర్యవేక్షణలో దేవాలయ నిర్మాణానికి శ్రమిస్తూన్న దృశ్యం అతడి కళ్ళ ముందు కదలాడింది.\n“అమ్మా, నేను అక్కడికి వెళతాను. మా నాన్నను చూడాలి. దయచేసి అనుమతించు,\" అన్నాడు పసివాడు.\n“నాయనా! రాజాజ్ఞ ప్రకారం మీ తండ్రి ఈ గ్రామాన్ని వదిలి వెళ్ళిన ఒక నెల తరవాత నువ్వు పుట్టావు. ఆయన నిన్ను చూడలేదు. నువ్వు అక్కడికి వెళితే ఎలా గుర్తుపట్టగలడు?\" అన్నది తల్లి అనుమానంగా.\n\"మా నాన్న నన్ను తప్పక గుర్తుపట్టగలడు. ఆయన నన్ను చూస్తే చాలా సంతోషిస్తాడు. ఆయన్ను చూడాలని నాకూ ఆశగా ఉంది,\" అని ప్రాథేయపడ్డాడు పసివాడు.\nతల్లి ఆఖరికి బిడ్డ కోరికను కాదనలేక అనుమతించింది. తన భర్త ఇష్టంగా తినే పెరటిలోని చెట్టు పళ్ళను కోసి తెచ్చి మూటకట్టి ఆయనకివ్వమని బిడ్డ చేతికిచ్చింది.\nపసివాడు బయలుదేరి కొన్నాళ్ళకు ఆలయం నిర్మితమవుతూన్న స్థలానికి చేరుకున్నాడు. తండ్రి తనయుణ్ణి చూడగానే ఆనందబాష్పాలతో కౌగిలించుకున్నాడు.\nఆలయ గోపుర శిఖరం అమర్చే సూత్రం తెలియక తన తండ్రీ, సాటి శిల్పులూ సతమత మవుతూన్నట్టు పసివాడు గ్రహించాడు. ఆ విషయం గురించి తమ ఇంట్లో ఉన్న అరుదైన శిల్పగ్రంథంలో చదివి ఉండడంవల్ల వాడు ఆ సమస్యకు పరిష్కారమార్గం సూచించాడు. అతడి సూచనప్రకారం గోపుర శిఖర నిర్మాణం విజయవంతంగా పూర్తయింది.",
            "book_page_end": 5
        },
        {
            "title": "పిచ్చావరం",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పర్యాటక వ్యాసం",
            "moral": "చందమామ బృందం",
            "keywords": [
                "మాంగ్రోవ్ అడవులు",
                "చిదంబరం",
                "జలక్రీడలు",
                "పక్షులు",
                "తమిళనాడు"
            ],
            "characters": [
                "చందమామ బృందం"
            ],
            "locations": [
                "పిచ్చావరం",
                "చిదంబరం",
                "తమిళనాడు",
                "వెళ్ళార్ జలాశయం",
                "కోల్రూన్ జలాశయం"
            ],
            "content": "తమిళనాడులో సుప్రసిద్ధ నటరాజ దేవా లయం వెలసిన చిదంబర నగరానికి తూర్పుగా సముద్రతీరంలో ఉన్న సుందర వనప్రదేశం పిచ్చా వరం. తమిళనాడుకు వస్తే ఇక్కడికి తప్పక రండి. ప్రకృతి శోభతో నిండిన ఈ ప్రశాంత ప్రదేశం పర్యా టకులకు ఆహ్లాదం కలిగిస్తుంది.\nపిచ్చావరం అడవిలో చాలా అరుదైన మాంగ్రోవ్ చెట్లు విస్తారంగా ఉన్నాయి. ఈ చెట్ల వేళ్ళు ఎప్పుడూ నీళ్ళలోనే ఉంటాయి. ప్రపంచంలోనే చాలా ఆరోగ్యకరమైన మాంగ్రోవ్ చెట్లు పిచ్చావరం లోనే ఉన్నాయని చెబుతారు.\nసముద్రపు కాలువ జలాలతో చుట్టబడి 3,800 ఎకరాలలో విస్తరించి ఉన్న పిచ్చావరం అడవిలో చాలా దీవులు ఉన్నాయి. సముద్రం నుంచి ఈ అడవిని ఒక పెద్ద ఇసుకమేట (పర్ర) వేరు చేస్తున్నది. ఆ ఇసుకమేట కూడా అత్యంత మనోహరంగా కనిపిస్తుంది. వెళ్ళార్, కోల్రూన్ జలాశయాలు సముద్రపు కాలువతో కలవడంతో-- పడవల స్వారీ, కాయకింగ్, కనోయింగ్ లాంటి జలక్రీడలకు చక్కటి అవకాశాలు ఏర్పడ్డాయి.\nరెండువైపులా పచ్చటి వృక్షాలతో కమ్ముకున్న కాలువలూ, కొలనులూ, ప్రకృతి శోభను చూసి ఆనందించగలవారికి స్వర్గతుల్యంగా కనిపి స్తుంది. ఏవిసినియా, రిజోఫోరావంటి అరుదైన వృక్షజాతులు ఇక్కడ కనిపిస్తాయి.\nమీరు పిచ్చావరానికి వచ్చేప్పుడు కెమెరా, బైనాక్యులర్స్ తెచ్చుకోవడం మరిచిపోకండి. రక రకాల పక్షులను చూసి ఆనందించడానికి అన్ని విధాలా అనువైన ప్రదేశం ఇది. ఓదె కొంగలు, దూడబాతులు, అడవి బాతులు, నీటికోళ్ళు, నారాయణ పక్షులు, వాటర్స్నిప్స్, కార్మొరాంట్స్, ఎర్గెట్స్, స్టార్క్, హెరాన్, స్పూన్ బిల్, పెలికాన్ మొదలైన రకరకాల పక్షులు ఇక్కడ కనిపిస్తాయి.\nపర్యాటకులు పడవలలో వెళ్ళి తిరిగి చూడ డానికి వీలుగా తమిళనాడు పర్యాటకాభివృద్ధి సంస్థ పడవలను ఏర్పాటుచేసి ఉంది.",
            "book_page_end": 10
        },
        {
            "title": "భూతదయ",
            "book_page_start": 11,
            "pdf_page_start": 11,
            "pdf_page_end": 12,
            "author": "మన్నవ మారుతీపసాదు",
            "genre": "జానపద కథ",
            "moral": "భూతదయ కలిగి ఉండటం వలన వ్యక్తి జీవితంలో మంచి జరుగుతుంది.",
            "keywords": [
                "గంగయ్య",
                "గుర్రపుబండి",
                "పూజారి",
                "భూతదయ",
                "బెల్లంగడ్డ"
            ],
            "characters": [
                "గంగయ్య",
                "పూజారి",
                "శివశంకరయ్య (గ్రామపెద్ద)"
            ],
            "locations": [
                "గుంటుపల్లి గ్రామం",
                "శివాలయం",
                "కృష్ణానదీ తీరం"
            ],
            "content": "కృష్ణానదీ తీరాన గుంటుపల్లి అనే గ్రామంలో, గంగయ్య అనే గుర్రపుబండివాడు వుండేవాడు. వాడు కాస్త పొగరుబోతు. పైగా, గ్రామంమొత్తా నికి వాడిదొక్కటే గుర్రపుబండి కావడంతో, గ్రామాధికారినీ, ఇతర పెద్దలను కూడా వాడు లెక్క చేసేవాడు కాదు. మరొక గుర్రపుబండీ లేక పోవడంతో, ఇష్టమున్నా లేకపోయినా జనం కూడా వాళ్ళ అవసరాలకు వాణ్ణి పిలవక తప్పేది కాదు.\nఇలా వుండగా, గ్రామానికి దాపులనున్న నది నుంచి పంటకాలవ వచ్చింది. దానితో, ఎంతోకాలంగా బీడులుగా పడివున్న భూములు వ్యవసాయయోగ్యమయినై. గ్రామానికి కొత్త వాళ్ళు వచ్చి చేరడంతో జనాభా పెరిగింది. అవసరాలు పెరిగాయి. అందువల్ల, గంగ య్యకు పోటీగా మరి నాలుగు గుర్రబ్బళ్ళు తిరగడం మొదలైంది.\nపొగరుబోతు ముద్రపడ్డ గంగయ్యకు క్రమేపీ బేరాలు రావడం తగ్గిపోయింది. వాడి కళ్ళఎదటే జనం, మరొకడి గుర్రబ్బందీని కుదు ర్చుకుని వెళ్ళడం వాడిని చాలా బాధించింది. బేరాలు బాగా తగ్గిపోవడం వల్ల, వాడొక్కొక్క రోజు పస్తులు కూడా వుండేవాడు.\nఒక రోజున గంగయ్య మనశ్శాంతి కోసం గ్రామం నడిబొడ్డున వున్న శివాలయానికి వెళ్ళాడు. ఆ సమయంలో గుడి పూజారి, ఆలయానికి వచ్చిన కొందరు భక్తులతో, “మంచి ప్రవర్తన, దయ, జాలిగుణాలను అందరూ పెంపొందించు కోవాలి. చేసే పని పట్ల శ్రద్ధ వలన, నిరంతర కృషి వలన - ఎవ రైనా తన కార్యకలాపాలలో విజయం పొంది తీరుతారు,” అని చెప్పాడు.\nఅనుకోకుండా, పూజారి మాటలు గంగయ్య చెవిని పడ్డాయి. ఆయన ఇంకా ఏం చెపుతాడో విందామని వాడు మరికాస్త దగ్గరకు పోయి భక్తుల పక్కన నిలబడ్డాడు.\nపూజారి తిరిగి మాట్లాడడం ప్రారంభించి, “ఆలయానికి వచ్చినవాళ్ళు దైవదర్శనం చేసుకున్నాక, చిన్న బెల్లంముక్క నైనాసరే చీమలకు ఆహారంగా వుంచడం వలన, చాలా మేలు జరుగుతుంది. భోజనం చేసే ముందు కాకికి ఒక ముద్ద అన్నం గోడపైన పెట్టడంలాంటి జాలిగుణం వల్ల తప్పక మంచి జరుగుతుంది. ఎందువల్లనంటే, సృష్టిలో ప్రతిజీవీ ఆహారం కోసం ప్రయత్నిస్తుంది; దొరకకపోతే శుష్కి స్తుంది, శోకిస్తుంది. అందువల్ల, చీమలుగానీ, కాకులుగానీ మరే ఇతర జీవులయినా సరే - తమకు ఆహారం పెట్టినవారికి మేలు జరగా లని, వాటి వాటి స్థాయిలో సంకల్పిస్తాయి! అందువల్ల, మనిషి అన్నవాడికి భూతదయ అతిముఖ్యం,” అన్నాడు.\nపూజారి చెప్పిన బెల్లంగడ్డ విషయం అన్నిటికన్న గంగయ్య మనసుకు బాగా పట్టింది. వాడు గబగబా వెళ్ళి పచారికొట్లో ఒక అణాపెట్టి బెల్లంగడ్డ తెచ్చి దాన్ని శివాలయం పక్కనే వున్న మండపంమెట్లపైన ఒక మూలగా పెట్టి వీధిలోకి వచ్చాడు.\nఆ మరుక్షణం, \"ఒరే, గంగయ్యా, ఆగు!\" అన్న కేక విని వాడు వెనకకు తిరిగి చూశాడు.\nఆ కేకవేసింది మరెవరో సామాన్యుడు కాదు; గ్రామపెద్ద శివశంకరయ్య. ఆయన గంగయ్యతో, “సమయానికి కనిపించావురా అబ్బీ! నా చిన్నకూతుర్ని పొరుగూరి జంపన కుంటున్నాను. నువ్వు రోజూ నీ గుర్రబ్బండిలో దాన్ని తీసుకువెళ్ళి, తిరిగి తీసుకురావాలి. ఇందుగ్గాను నీకు నెలకు రెండువందల రూపా యలిస్తాను. గ్రామంలో ఎంతోకాలంగా గుర్ర బ్బండీ తోలుతున్నవాడివని నీకు ప్రత్యేకంగా చెబుతున్నాను, తెలిసిందా! ఏమంటావు?\" అని అడిగాడు.\nగ్రామపెద్ద మాటలు వింటూనే గంగ య్యకు ఆశ్చర్యంతోపాటు చాలా ఆనందం కలిగింది. ఇంత త్వరగా బెల్లంగడ్డ మహిమ ఫలించడమా, అనుకుంటూ వాడు, తన పాత పొగరుబోతుతనంగా కాక, శివశంకరయ్యకు రెండుచేతులూ జోడించి, \"అలాగే, బాబూ!\" అన్నాడు.\nఆనాటినుంచీ వాడు, ఒక్క చీమలకూ, కాకులకేకాక, ఆకలితో నకనకలాడుతూ, ఇంటిముందుకు వచ్చే కుక్కకు కూడా ఆహారం పెట్టసాగాడు. ఇది గమనిస్తున్న గ్రామస్థులు, వాణ్ణి పూర్వంలాగా పొగరుబోతు అని కాక మంచివాడుగా మారాడని భావించి, కేవలం బండికోసమే కాకుండా, తమ ఇళ్ళల్లో జరిగే శుభకార్యాలకు కూడా పిలవసాగారు.",
            "book_page_end": 12
        },
        {
            "title": "మాయాసరోవరం",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ, ధారావాహిక",
            "moral": "చందమామ బృందం",
            "keywords": [
                "మృత్యువృక్షం",
                "నరవానరం",
                "జయశీలుడు",
                "సిద్ధసాధకుడు",
                "సర్పనఖుడు"
            ],
            "characters": [
                "జయశీలుడు",
                "సిద్ధసాధకుడు (సాధకుడు)",
                "సర్పనఖుడు",
                "కృపాణజిత్తు",
                "మరుగుజ్జురాణి",
                "నరవానరం"
            ],
            "locations": [
                "మాయాసరోవరం",
                "అమరావతీ నగరం (ప్రస్తావన)",
                "అరణ్యం",
                "కొండగుహలు"
            ],
            "content": "[మాయాసరోవరాన్ని చేరటానికి, సర్పనఖుడి సహాయం అవసరం అని జయశీలుడు భావించాడు. అయితే, సర్పనఖుడు ముందుగా తన తమ్ముడు ఎక్కడ వున్నాడో తెలుసుకోదలిచాడు. నరవానరం యజమాని కృపాణజిత్తు కంటబడగానే, అతడు జలాశ్వం మీద వాడి వెంటబడ్డాడు. భయంతో పారిపోతున్న కృపాణజిత్తును మృత్యువృక్షం కొమ్మ ఒడిసి పట్టుకున్నది. తరవాత— ]\nమృత్యువృక్షం కొమ్మ ఒకటి కృపాణజిత్తు తల పట్టుకుని కొంచెం పైకి గుంజగానే, ఆ కొమ్మకు దాపులనున్న మరి రెండు చిన్న కొమ్మల్లో ఒకటి అతడి భుజాన్నీ, మరొకటి చేతినీ ఒడిసి పట్టు కుని చప్పున పైకిలాగినై. కృపాణజిత్తు వాటి పట్టును విడిపించుకునేందుకు కాళ్ళూ, చేతులూ ఆడిస్తూ, “రక్షించండి! రక్షించండి!\" అంటూ అరవసాగాడు.\nకృపాణజిత్తు ఆర్తనాదాలు విన్న మరుగుజ్జు లెవరూ అతడికి సాయపడేందుకు ప్రయ త్నించలేదు. ఏ పరిస్థితుల్లోనయినా సరే, మృత్యువృక్షాన్ని సమీపించటం అంటేవాళ్ళకు తగని భయం. జలాశ్వాన్ని మాత్రం మరు గుజ్జుల్లో కొందరు పారిపోకుండా పట్టుకున్నారు.\nకొంచెం దూరంలో రాళ్ళగుట్ట మీద నిల బడివున్న జయశీలుడూ, సిద్ధసాధకుడూ, గుట్టదిగి పరుగు పరుగున మృత్యువృక్షం దగ్గిరకు వచ్చేలోపలే, సర్పనఖుడు జలాశ్వం మీద అక్కడికి వచ్చి, “నా తమ్ముడు ఎక్కడ వున్నదీ ఎరిగిన ఒక్కగానొక్కడూ చచ్చిపోతు న్నాడు, కాపాడాలి!”అంటూ కృపాణజిత్తును పట్టుకున్న కొమ్మల్లో ఒకదాన్ని తన కత్తితో బలంగా కొట్టాడు.\nఆ దెబ్బకు మృత్యువృక్షం బోదె నుంచి, చివరి కొమ్మల వరకూ బలమైన గాలి తాకిడికి ఊగినట్టు ఊగిపోయింది. ఆ వెంటనే చిన్న మూలుగులాంటిది వినిపించింది. మరు క్షణం బొటనవేలంత లావుగల పొడవాటి కొమ్మ ఒకటి పాములా మెలికలు తిరుగుతూ కిందికి వంగి, సర్పనఖుడి మెడను చుట్టు కున్నది. సర్పనఖుడు, “హా, మాయాసరో 'వరేశ్వరా, రక్షించు!” అంటూ కీచుమన్నాడు. జలాశ్వం బెదిరి ముందుకు పరిగెత్తింది.\nజయశీలుడూ, సిద్ధసాధకుడూ ఒక్క దూకున అక్కడికి వచ్చారు. సిద్ధసాధకుడు సర్పనఖుడి రెండు కాళ్ళూ పట్టుకుని కిందికి లాగుతూండగా, జయశీలుడు కత్తి దూసి, సర్పనఖుడి మెడకు చుట్టబెట్టిన కొమ్మను ఒక్క వేటున నరికాడు. సిద్ధసాధకుడు, సర్ప నఖుడి తల నేలకు కొట్టుకోకుండా, అతణ్ణి తలకిందులుగా ఎత్తి పట్టుకుని, “ఒరే, నీటి పక్షి వెధవా! నువ్వుచేసిన దుస్సాహసం వల్ల, మాకు మాయాసరోవరానికి వెళ్ళే మార్గం చెప్పేవాడు లేకుండా పోయేవాడు!” అంటూ సర్పనఖుణ్ణి కాళ్ళమీద నిలబెట్టాడు.\nసర్పనఖుడు రెండు చేతులతో మెడ పట్టుకుని బాధగా ఒకసారి మూలిగి, “నాకు తెలుసు, మాయాసరోవరేశ్వరుడు తన సేవ కులను ఆపదలనుంచి తప్పక కాపాడతాడు,” అన్నాడు.\nఆ మాటలకు సిద్ధసాధకుడు కోపంగా పళ్ళు కొరికి, “ఒరే, సర్పముఖం! ఇప్పుడు నిన్ను కాపాడింది నీ యజమాని అనుకుంటు న్నావా?” అని అడిగాడు.\n\"స్వయానా ఆయన ఇక్కడికి రాకపో వచ్చు; కాని మీ ఇద్దర్నీ ఆవేశించి, నన్ను రక్షిం చాడు!\" అంటూ సర్పనఖుడు తల ఎత్తి మృత్యు వృక్షం కేసి చూసి, అక్కడ కొమ్మల నుంచి వేళ్ళాడుతున్న కృపాణజిత్తు కంటబడగానే, \"హా, నా తమ్ముడు సర్పస్వరుడెక్కడ వున్నదీ తెలిసినవాడు చచ్చిపోతున్నట్టున్నది, రక్షిం చాలి!\" అంటూ వృక్షంకేసి పరిగెత్తబోయాడు.\nజయశీలుడు అతడి భుజం పట్టుకుని వెనక్కు లాగి, అక్కడ చేరిన మరుగుజ్జులతో, “మీ సేనాని ఎక్కడ? ఇతగాడికి ప్రాణభయంతో మతిస్థిమితం తప్పింది. నదిలో నాలుగైదుసార్లు ముంచి, గట్టున ఎండబెట్టండి,” అన్నాడు.\nమరుగుజ్జుసేనానీ, అతడి అనుచరులూ వచ్చి పట్టుకోగానే సర్పనఖుడు పెద్దగా కేక పెట్టి, \"నాకేం మతిస్థిమితం తప్పలేదు, అంతా తెలుస్తూనే ఉన్నది! మీరు మరుగుజ్జులు; వాళ్ళు జయశీలుడూ, కాపాలికుడూ; అది మొసళ్ళ నది!” అన్నాడు.\n“ఒరే, నీటి మనిషీ, ఇక నోరు ముయ్యి. నిన్నామొసళ్ళకే ఆహారంగా వేయబోతున్నాం, అంటూ మరుగుజ్జులు, సర్పనఖుణ్ణి నదీ జలంలోకి లాక్కుపోయారు.\nఆ సమయంలో అక్కడికి మరుగుజ్జురాణి తన రథం మీద వచ్చింది. గడెకొండా, అతడి అనుచరులూ చేతులు కట్టుకుని, తలలు వంచి రథం వెంట వున్నారు. రాణీని చూస్తూనే జయశీలుడు, “మీ జాతి కలహాన్ని తన లాభం కోసం ఉపయోగించుకో చూసిన కృపాణ జిత్తును మృత్యువృక్షం బలి తీసుకున్నది. అందరూ హాయిగా బతకండి. ఇక మా దారిన మేం పోతాం. పోయేముందు ఈ మృత్యు వృక్షాన్ని అగ్నికి ఆహుతి చేయదలిచాం. ఇది ఏమరుపాటున వున్న చాలామంది ప్రాణాలను పొట్టన పెట్టుకుని ఉంటుంది,” అన్నాడు.\n“అయ్యా, అలాగేచేయండి. మీ సహాయా నికి చాలా కృతజ్ఞులం. ఆ నరవానరం యజమాని అంతమయ్యాడు కాని, ఆ భయంకర వానరం మాత్రం ఇంకా ఈ అరణ్యాల్లోనే ఎక్కడో తిరుగు తున్నది. రాత్రింబవళ్ళు మా జాగ్రత్తలో మేం వుండక, తప్పదు,” అన్నది రాణి.\nజయశీలుడు జాలిగా ఆమెకేసి చూసి, \"జలాశ్వాల మీద వచ్చిన సర్పనఖుడనేవాడు మాకు దొరికాడు. వాడి తమ్ముణ్ణి ఆ నర వానరం ఎత్తుకుపోయింది. సర్పనఖుణ్ణించి మాకు సాయం అవసరం కనక, అతడి తమ్ముణ్ణి వెతికే ప్రయత్నంలో ఆ వానరం మాకు తటస్థ పడితే, దాన్ని చంపి తీరుతాం,” అన్నాడు.\n“దాన్ని చంపటం కాదు, మచ్చిక చేసి నేను వాహనంగా వాడుకోబోతున్నాను. నిప్పెక్కడ? మృత్యువృక్షాన్ని కాల్చి బూడిద చెయ్యాలి,” అంటూ సిద్ధసాధకుడు చుట్టూ కలయ చూశాడు.\nమరుగుజ్జుల్లో నలుగురైదుగురు భగ భగ మండుతున్న కాగడాలతో ముందుకు వచ్చారు. సిద్ధసాధకుడు వాళ్ళల్లో ఒకడి చేతి నుంచి కాగడా తీసుకుని, “ప్రాణులను తిని బతికేది గనక, ఈ వృక్షంలో కొంత మాంస లక్షణాలూ, కొవ్వు లక్షణాలూ గల పదార్థం వుండకపోదు, ఈమండే కాగడాలు విసిరి చూద్దాం, ఏమవుతుందో!\" అంటూ కాగడాను చెట్టుకొమ్మల మీదికి విసరబోయాడు.\nఅంతలో చెట్టు వెనకనుంచి, “ఆగు! పాపీ, చిరంజీవి మృత్యు వృక్షాన్నే బూడిద చేయదలిచావా? అది నీ వల్లనవునా?” అన్న కేక వినిపించింది.\nసిద్ధసాధకుడూ, జయశీలుడూ తలలు తిప్పి ఆ కేక వేసినవాడెవడా అని చూశారు. మామూలు మరుగుజ్జుజాతివాడయినా, వాళ్ళకన్న రెండు మూడంగుళాల పొడవు వున్న వాడొకడు, మెడలో పూసలూ, భుజాన గొడ్డలీ పెట్టుకుని–జుట్టు విరబోసుకుని, కుప్పి గంతులు వేస్తూ వచ్చి జయశీల, సాధకుల ముందు నిలబడ్డాడు.\nసిద్ధసాధకుడు శూలంతో వాణ్ణి మృదు వుగా తాకి చూసి, “ఎవడవురా నువ్వు? మహా కాళుడి భక్తుణ్ణయిన నన్నే, పాపి అనగలి 'గిన సాహసం నీకెక్కణ్ణించి వచ్చింది?\" అని అడిగాడు.\nఆ వచ్చినవాడు నిర్భయంగా సిద్ధసాధ కుడి ముఖంలోకి ఒక్క క్షణం చూసి, తరవాత చేయి ఊపుతూ, “నేనీ మహా శక్తివంతమైన చిరంజీవి మృత్యువృక్షం పూజారిని. ఇంతకు ముందు మీరు వృక్షాన్ని కత్తితో కొట్టినప్పుడు, అది పెద్దగా మూలగటం విన్నారు గదా?” అన్నాడు.\nఆ మాటలు వింటూనే జయశీలుడు, “చెట్టు వెనక వుండి అలా మూలిగింది నువ్వే కదా? నిజం చెప్పు,” అని మెడపట్టుకున్నాడు.\nపొట్టి పూజారి ఏమాత్రం తొణక్కుండా, \"అవును, అలా మూలిగింది నేనే! కాని మూలగమని శాసించినది వృక్షాన్ని ఆవహించి వున్న మృత్యుదేవి. నేనామె పూజారిని, సేవ కుణ్ణి,” అన్నాడు.\nజయశీలుడు, ఇప్పుడు వీణ్ణి ఏం చేద్దాం అన్నట్టు సిద్ధసాధకుడికేసి చూశాడు. సాధ కుడు పొట్టి పూజారి భుజాన వున్న గొడ్డలిని తన చేతిలోకి తీసుకుని, “ఒరే, జిత్తులమారి పొట్టి వెధవా! ఈ నాటితో మృత్యువృక్షానికి ఆయువు తీరిపోయినట్టే. దాని పూజారివైన నీ ఉద్యోగం కూడా పోయింది. చేతిలో గొడ్డలి వున్నది గనక, అరణ్యంలో ఎక్కడైనా కట్టెలు కొట్టుకుని బతుకు. అమాయక జీవుల ప్రాణాలు బలి గొనే మృత్యువృక్షం కాలి బొగ్గు కాబోతున్నది,” అంటూ భగభగ మండుతున్న కాగడాను చెట్టు కేసి విసరబోయేంతలో, పొట్టి పూజారి ఎగిరి అతడిచేయి పట్టుకున్నాడు.\n\"దుర్మార్గుడా, ఈ మహాకాలుడి భక్తుణ్ణి తాకేంత దుస్సాహసం చేస్తావా?” అంటూ సిద్ధసాధకుడు పూజారిని విదిలించాడు.\nపొట్టి పూజారి అంతదూరాన పోయి పడి లేచి, \"అయ్యా, ఈ మృత్యువృక్షం దుర్మా రుల్నీ, మోసకారుల్నీ తప్ప ధర్మపరుల్నీ చంపదు,” అన్నాడు.\nఅప్పుడు జయశీలుడు చప్పునముందుకు పోయి పొట్టి పూజారిని పట్టుకుని, “నువ్వు ధర్మపరుడివే గదా? ఎన్నడూ ఎలాంటి మోసాలూ చేసినవాడివి కాదు, అవునా? \"అని అడిగాడు.\n\"అయ్యా, అందుకు సందేహమా?” అన్నాడు పొట్టి పూజారి.\nపూజారి ఇలా అనగానే జయశీలుడు అతణ్ణి పైకెత్తి, మృత్యువృక్షం కేసి విసిరి వేయబోయాడు. పూజారి ఒక చావుకేక పెట్టి, \"అయ్యా, నన్ను వదలండి. భయంకర మర ణంపాలు చేయకండి,\" అంటూ గడగడ వణికిపోసాగాడు.\nజయశీలుడు నవ్వుతూ అతణ్ణి నేల మీదికి దించి, “సాధకా, ఇక ఇక్కడ మనం కాలం వృథా చెయ్యటం ఎందుకు? మృత్యువృక్షానికి నిప్పు పెట్టు,” అన్నాడు.\nసిద్ధసాధకుడు మరుగుజ్జుల చేతుల్లోనుంచి మండుతున్న కాగడాలు తీసుకుని వృక్షం బోదె కేసి, కొమ్మల మీదికి విసిరాడు. మరుక్షణం నూనెలో తడిపిన ఎండుకట్టెలా మృత్యువృక్షం ముట్టుకుని, పెద్దమంటలతో పొగలతో కాలి పోసాగింది.\nజయశీలుడు చెట్టు కొమ్మల నుంచి వేళ్ళాడుతున్న కృపాణజిత్తు శవంకేసి చూసి, “వీడు అమరావతీ నగర రాజుగారి అశ్వదళ నాయకుడు. ఒక జూదగృహంలో వీడికీ, నాకూ వచ్చిన తగూ మూలంగానే, నేనిలా అరణ్యాల పాలు కావలసి వచ్చింది. దుర్మార్గుడికి మంచి చావు దుర్లభం! అదే జూదశాలలో నా మిత్రుడైన దేవశర్మ అనే అతనుండేవాడు. అతనూ దేశాలు పట్టి పోయాడు. ఎక్కడ తిరుగుతున్నాడో ఏమో!” అన్నాడు.\n“మనం మాయాసరోవరాన్ని చేరి, హిరణ్య పురం రాజుగారి పిల్లల్ని బంధవిముక్తుల్ని చేసే లోపల, అతడూ మనకెక్కడో తటస్థపడక పోడు,” అన్నాడు సిద్ధసాధకుడు.\n\"అవును, సాధకా! నీ మాటలు వింటూంటే, నాకూ నమ్మబుద్ధవుతున్నది. సర్పనఖు డెక్కడ?\" అంటూ జయశీలుడు చుట్టూ కలయచూశాడు.\nసర్పనఖుడు ఒక జలాశ్వాన్ని ఎక్కి దూరంగా వున్న కొండలకేసి చూస్తూ, ఏదో దీర్ఘంగా యోచిస్తున్నాడు. జయశీలుడు అక్కడ వున్న రెండవ జలాశ్వాన్ని సిద్ధసాధకుడికి చూపుతూ, “సాధకా, ఈ అశ్వాన్ని వృధాగా ఇక్కడ వదలటం ఎందుకు? మనలో ఎవరో ఒకరం ఉపయో • గించుకోవచ్చుగదా?\" అన్నాడు.\n\"జయశీలా, ఆ జలాశ్వం నీదే. నేను కాలి నడకన నిన్ను అనుసరించగలను. ఆ భయం కర నరవానరం నా కంటబడితే, దాన్ని క్షణాల మీద మచ్చికచేసి వాహనంగా చేసుకుంటాను,” అన్నాడు సాధకుడు.\n“సాధకా, నువ్వన్నంత పనీ చేయగలవు. సరే, ఇక బయలుదేరదామా?” అని జయ శీలుడు అక్కడ వున్న రాణీ, గడెకొండలతో పాటు మిగతా మరుగుజ్జులందరినీ ఉద్దేశించి, “మీ ప్రబల శత్రువైన కృపాణజిత్తు, అదుగో కాలిపోతున్న మృత్యువృక్షంతో పాటు బూడిద అయిపోతున్నాడు. ఇక మీకు వచ్చిన భయం ఏమీ లేదు. సుఖంగా జీవించండి, ఇక మా దారినమేం పోతాం,” అన్నాడు.\nజయశీలుడు ముందు జలాశ్వం మీదా, కొంచెం వెనకగా సిద్ధసాధకుడూ బయలు దేరేసరికి, మరుగుజ్జుజాతి వాళ్ళందరూ, జయజయధ్వానాలు చేశారు. అది విన్న సర్పనఖుడు చప్పున తల తిప్పి, దూరంగా పోతున్న జయశీల, సిద్ధసాధకులను కేకవేసి పిలుస్తూ, “జయశీల, సిద్ధసాధకులారా, కొంచెం ఆగండి! నా తమ్ముడి కోసం వెతకాలి గదా, నేనూ వస్తున్నాను,”అంటూ తన అశ్వాన్ని వేగంగా వాళ్ళదగ్గిరకు పరిగెత్తించాడు.\nజయశీలుడు అతణ్ణి ఒకసారి పరీక్షగా చూసి, “నదీ స్నానం నీకు మేలు చేసినట్టున్నది. ఇక నీ దారిన నువ్వు పోవచ్చు. మేం మాయా సరోవరం ఎక్కడ వున్నదో వెతికి తెలుసుకుని, దాని యజమానిని ముక్కలుగా నరికి, నీటి పక్షులకూ, జంతువులకూ ఆహారంగా వేయ బోతున్నాం,” అన్నాడు.\nఆ మాటలకు సర్పనఖుడు ముఖం అయిష్టంగా పెట్టాడే తప్ప, జవాబేమీ ఇవ్వ లేదు. తరవాత ముగ్గురూ ఒక అరగంట కాలం అరణ్యంలో ప్రయాణించి, లోగడ జయశీలుడూ, సిద్ధసాధకుడూ జలపాతం నుంచి నదిలో పడిన ప్రాంతాన్ని చేరారు.\nజయశీలుడు పూర్వం తమకు ఆ ప్రాంతాల కలిగిన అనుభవం గురించి సర్పనఖుడికి చెప్పబోయేంతలో, సర్పనఖుడు చేయెత్తి కొంచెం దూరంలో వున్న కొండగుహల్లో ఒక దాన్ని వాళ్ళకు చూపుతూ, \"ఆ గుహలో నుంచి తొంగి చూస్తున్న భయంకర మృగం నరవానరం కాదా?” అన్నాడు.\n“అవును, నరవానరమే!” అంటూ జయ శీలుడు ఆశ్చర్యపోయేంతలో నరవానరం భయంకరంగా అరుస్తూ, గుహనుంచి బయ టికి దూకింది. ఆ మరుక్షణం పెద్దగా ఘీంక రిస్తూ, మకరకేతు వాహనమైన జలగ్రహం గుహ నుంచి వెలువడి, నరవానరాన్ని తొండంతో వడిసి పట్టుకున్నది. —(ఇంకావుంది)",
            "book_page_end": 18
        },
        {
            "title": "భానుమంతుడి కథ",
            "book_page_start": 19,
            "pdf_page_start": 19,
            "pdf_page_end": 23,
            "author": "లక్ష్మీగాయత్రి రచన",
            "genre": "బేతాళ కథ",
            "moral": "బలవంతపు లేదా అన్యాయమైన ఆచారాలను రద్దు చేయడానికి ధర్మబద్ధమైన పద్ధతులను, నమ్మకాన్ని ఉపయోగించాలి. హుందాగా వ్యవహరించడం అహంకారం కాదు.",
            "keywords": [
                "విక్రమార్కుడు",
                "బేతాళుడు",
                "భానుమంతుడు",
                "చంపాలత",
                "విల్లు పోటీ"
            ],
            "characters": [
                "విక్రమార్కుడు",
                "బేతాళుడు",
                "భానుమంతుడు (శోణపురి రాజు)",
                "కేవలుడు (రాజోద్యోగి)",
                "చంపాలత",
                "రాముడు (చంపాలత మేనత్త కొడుకు)"
            ],
            "locations": [
                "శ్మశానం",
                "వింధ్యాటవీ ప్రాంతం",
                "శోణపురి రాజ్యం",
                "ఉత్తరారణ్యం",
                "రామాలయం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, “రాజా, ఎంతటి సాహసి వైనా, భీతిగొలిపే ఈ శ్మశాన ప్రాంతంలో ఇంత నిర్భీతిగా సంచరిస్తున్న నిన్ను చూస్తూంటే, నీ విజయం పట్ల ఎంత ప్రగాఢమైన నమ్మకంతో వున్నావో బాగా తెలుస్తున్నది. అయితే నమ్మకాలు అన్నివేళలా ఫలవంతం కావన్న సంగతి, నీకు తెలిసి వుండకపోవచ్చు. వెనకటికి నీలాగే తిరుగులేని నమ్మకంతో, సాక్షాత్తూ మహారాజుతో పోటీకి దిగిన ఒక గిరిజన యువకుడు, తాను గెలిచి కూడా ఫలితాన్ని చేజేతులా జారవిడుచు కున్నాడు. ఆ యువకుడి కథ నీకు కనువిప్పు కలిగించవచ్చు! చెబుతాను, శ్రమ తెలియ కుండా, విను,” అంటూ ఇలా ఇలా చెప్పసాగాడు:\nపూర్వం వింధ్యాటవీ ప్రాంతంలో గల అనేక చిన్న చిన్న రాజ్యాల్లో, శోణపురి రాజ్యం ఒకటి. ఆ దేశపు రాజు తీరని వ్యాధితో మర ణించడం వల్ల, అతడి ఏకైక కుమారుడు భానుమంతుడు చాలా చిన్నవయసులోనే రాజయ్యాడు. వయసు చిన్నదైనప్పటికీ సహజంగా మేధావీ, రాజనీతిజ్ఞుడూ అయిన భానుమంతుడు, అచిరకాలంలోనే రాజ్య వ్యవహారాలనూ, దేశపరిస్థితులనూ ఆకళింపు చేసుకుని, విజ్ఞుల సలహాలను స్వీకరిస్తూ, స్వబుద్ధితో పాలన సాగించాడు.\nఇలావుండగా ఒకనాడు రాజోద్యోగి, భానుమంతుడితో మాట్లాడుతూ, “మన దేశానికి తూర్పు, ఉత్తరపుటెల్లలు రెండూ దట్టమైన వింధ్యాటవీ ప్రాంతాలేనన్న విష యంమీకు తెలియందికాదు. నేనా ప్రాంతాల నుంచి వచ్చి, మీ తండ్రిగారి దయవల్ల, ఆస్థా నంలో ఉద్యోగినయ్యాను. నేను ఇంతకు ముందు చెప్పిన ఉత్తరారణ్యం ప్రకృతి సౌంద ర్యానికి పేరెన్నికగన్నది. అంతే కాదు; అక్కడ కనిపించేటంత ఎక్కువ జాతుల వన్య ప్రాణులు కూడా మరెక్కడా కనిపించవు!” అని చెప్పాడు.\nఆ మాటలు వినగానే, వేటపట్ల అమితా సక్తిగల భానుమంతుడికి, వెంటనే ఉత్తరా రణ్యం వెళ్ళాలన్న కోరిక కలిగింది. అతడు, కొద్దిపాటి పరివారాన్ని మాత్రం వెంటబెట్టు కుని ఉత్తరారణ్యానికి బయలుదేరాడు.\nఅరణ్యం చేరుకున్నాక, అక్కడ వన్యప్రాణు లతోపాటు గిరిజనులు కూడా కనిపించారు, భానువంతుడికి. వాళ్ళెవరు, ఏమిటి అన్న అతడి ప్రశ్నలకు, వెంటవచ్చిన వారిలో కేవ లుడు అనేవాడు జవాబిస్తూ, “వీళ్ళు లక్ష్మణ జాతి గిరిజనులు, మహారాజా! మామూలు గిరిజనులకంటే వీరిలో చదువు సంస్కారాలు అధికం. పూర్వం శ్రీరామచంద్రుడు, సీతాదేవి కోసం లంక దిశగా పయనిస్తూ, ఈ అరణ్య మార్గంగానే ప్రయాణించాడట! అప్పుడు ఇక్కడ నివసించే గిరిజనులు, ఆయనను ఎంతో భక్తిపురస్సరంగా సేవించగా, చాలా ఆనందించింది, మీరంతా లక్ష్మణుడికి సాటి రాగలవారంటూ, వారిని ఆదరించాడట! అప్పటి నుంచీ వీరి జాతికి లక్ష్మణజాతి అనే పేరు వచ్చింది. ఈ జాతిలో ఇంకో విశేషం ఏమంటే, ఇక్కడ క్రూరజంతు బాధ అధికం గనక, ఈ జాతి స్త్రీలు కూడా ఆయుధ ప్రయో గంలో మంచి నైపుణ్యం సాధిస్తారు,” అంటూ వివరించాడు.\nభానుమంతుడు ఆసక్తిగా కేవలుడి మాటలు విన్నాడు. తర్వాత కొద్దిసేపట్లోనే అతడు అటువైపు వచ్చిన ఒక అడవిదుప్పి మీద బాణం వేశాడు. దుప్పి బాణం దెబ్బ తప్పించుకుని ఛెంగున ముందుకు దూకింది. అంతలో మరొకవైపు నుంచి బాణం ఒకటి సర్రున శబ్దం చేస్తూ వచ్చి దుప్పి శరీరానికి తగిలింది. దుప్పి బాధగా అరిచి కిందపడి విలవిల తన్నుకోసాగింది.\nకళ్ళముందు కనిపించిన ఆ అద్భుత దృశ్యానికి ఆశ్చర్యపోతూ, భానుమంతుడు గుర్రాన్ని నిలిపివేసి అలాగే వుండిపోయాడు.\nఅంతలో ఒక నల్లని గుర్రం మీద స్వారీ చేస్తూ, ఒక లక్ష్మణజాతి యువతి దుప్పిని సమీ పించింది.\nఆయువతిని చూడగానే భానుమంతుడు మరింత ఆశ్చర్యపోయాడు. గిరిజనులకు సంప్రదాయకమైన వేషభూషల్లో వున్నప్పటికీ, ఆమె సౌందర్యం, మసిపూసిన మాణిక్యంలా ప్రకాశిస్తూనే వున్నది.\nదుప్పి సమీపంలో గుర్రం దిగిన ఆ యువతి, భానుమంతుణ్ణి గమనించి, ఒక క్షణం తబ్బిబ్బు పడి, వెంటనే తేరుకుని విన యంగా నమస్కరించింది. తర్వాత జరిగిన సంభాషణలో ఆమె లక్ష్మణజాతి నాయకుని కుమార్తె చంపాలత అని తెలుసుకున్న భాను మంతుడు, ఆమె ఆహ్వానంపై వాళ్ళింటికి బయలుదేరాడు.\nభానుమంతుడు రాకకెంతో ఆనందించిన చంపాలత తండ్రి, తమవద్ద రెండు రోజుల పాటు ఉండమని మరీమరీ కోరటంతో, భానుమంతుడు అక్కడ వుండిపోయాడు. ఆ రెండు రోజుల్లోనూ చంపాలత సుమధుర గానం, మృదుభాషణ, ఆమె తెలివితేటలు భానుమంతుణ్ణి మరింతగా ఆకర్షించాయి.\nఅతడు సమయం చూసుకుని, ఆమెను వివాహమాడాలన్న కోరికను వెలిబుచ్చాడు.\nచంపాలత తల వంచుకుని, \"ప్రభూ! భగవంతుడు నా మనోగతాన్నే మీ ద్వారా వినిపించాడు. అది నా అదృష్టమే! కానీ, మా మేనత్త కొడుకు రాముడు, నన్ను పెళ్ళాడాలని చాలా పట్టుదలగా ఉన్నాడు. నాకు తప్ప మిగిలినవారందరికీ కూడా, మా పెళ్ళి ఇష్టమే.\n\"మా ఆచారం ప్రకారం ఒక కన్యను ఒకరికంటే ఎక్కువ మంది వివాహమాడగోరితే, వారిలో వారికి పోటీ జరుగుతుంది. మా రామాల యంలో గల పురాతనమైన విల్లును, ఎవరైతే సునాయాసంగా ఎక్కుపెట్టగలరో, వారే ఆ కన్యను వివాహమాడాలి. నన్ను కోరుకుంటు న్నారు గనక, ఇప్పుడు మీకూ, రాముడికీ పోటీ తప్పదు. రాముడు స్వతహాగా బలహీనుడు; పైగా అవిటివాడు కూడా. దైవ లిఖితం ఎలా వుందో!” అంటూ నిట్టూర్చింది.\nభానుమంతుడు, ఆమె మాటలకు చిరు నవ్వు నవ్వి, “సరే, చూద్దాం ఏం జరుగు తుందో!” అన్నాడు.\nఆమర్నాడు పోటీ ఏర్పాటయింది. చుట్టూ చేరినవారందరూ ఆశ్చర్యంతో చూస్తూండగా, రాముడు విల్లుకు నమస్కరించి, వంగి దాన్ని ఒక్క ఉదుటున పైకెత్తి నారిని సంధించాడు.\nచంపాలత వాడిపోయిన ముఖంతో భాను మంతుడికేసి చూసింది.\nభానుమంతుడు, రాముడికేసి చూస్తూ నవ్వి, “రామా! నువ్వు విజయం సాధిస్తావని నాకు తెలుసు. కాని, ఒక్కసారి అటుచూడు! ఎవరికోసమైతే నువ్వు, ఈ విజయం సాధిం చావో, ఆమె నీ విజయం పట్ల సంతోషం కన బరుస్తున్నదా? గమనించు!\" అన్నాడు.\nఆ మాటలతో అప్రయత్నంగా చంపా లతవైపు తిరిగిన రాముడు, ఆమె ముఖంలో వ్యధ గమనించి, ఒక్కసారిగా నీరు కారి పోయాడు. తర్వాత, నెమ్మదిగా భానుమం తుడి దగ్గరకు వచ్చి, నమస్కరిస్తూ, “నా తప్పు నాకు తెలిసింది. నన్ను క్షమించి, మా చంపను రాణిగా చేసుకోండి,\" అన్నాడు.\nభానుమంతుడు ఆ మాటలకు నవ్వుతూ రాముడి భుజం తట్టి, చంపాలత తండ్రి వైపు తిరిగి, \"ఇది కలియుగం! త్రేతాయుగం నాటి మహిమలను తలచుకుంటూ మూఢ నమ్మకాలు పెంచుకోవడం మేలు కలిగించదు.\nమీ అనుచరుల మధ్య కాలానుగుణమైన న్యాయం పెంపొందేలా చూడటం, మీకర్తవ్యం! ఇక నుంచి వరుడి మంచి చెడ్డలు విచారించి, కన్య సమ్మతిని అనుసరించి, వివాహాలు జరిపించండి!” అని, విల్లును సమీపించి, ఒక చేత్తో దాన్ని అలవోకగా ఎత్తి దూరంగా విసిరి వేశాడు.\nబేతాళుడు ఈ కథ చెప్పి, \"రాజా, భాను మంతుడి ప్రవర్తన రాజునన్న అహంభావంతో కూడినది కాదా? అవిటివాడైనప్పటికీ ఆత్మ విశ్వాసంతో విజయాన్ని సాధించిన రాముణ్ణి, ఆయన ఉచితరీతిని గౌరవించలేదు. తానేమీ తప్పు చెయ్యకుండానే రాముడు, తన తప్పు తెలుసుకున్నానంటూ కోరి అపజయాన్నిస్వీక రించటం, రాజుపట్ల భయంవల్లనే గదా? ఈ సందేహాలకు సమాధానం తెలిసికూడా చెప్పక పోయావో, నీ తల పగిలిపోతుంది,” అన్నాడు.\nదానికి విక్రమార్కుడు, “భానుమంతుడు చెప్పినట్టు, అసలు లక్ష్మణజాతివాళ్ళ ఆచా రమే దురన్యాయంతో కూడుకున్నది. కన్య అభీష్టంతో పనిలేకుండా వివాహం జరిపించ టంచాలా అన్యాయం. అటువంటి దురా చారాన్ని ఒక్క ఆజ్ఞాపనతో రద్దుచేయగలిగి వుండీ ఆ పని చేయక, ప్రత్యక్షంగా ఆ దురా చారం వల్ల కన్యలు ఎంత బాధపడేదీ చూపించి, సామోపాయంతో దాన్ని రద్దుచేసిన భాను మంతుడి ప్రవర్తన ఎంతో ధర్మబద్ధమైనదీ, హుందా అయినదీ తప్పితే, అహంభావపూరిత మైనది ఎంతమాత్రం కాదు. ఇక రాముడి విషయానికొస్తే—చంపాలతకు తానంటే ఇష్టం లేదని తెలిసీ, ఆమె ఇష్టాయిష్టాలను లక్ష్యపెట్టక, పట్టుదలతో తన విజయం పట్ల తిరుగులేని నమ్మకాన్ని ఏర్పరచుకుని, విజయాన్ని సాధించాడు. రాజు భానుమం తుడు మృదువుగానే అయినా స్పష్టంగా చెప్పిన మాటలతో, తన తప్పు తెలుసుకుని క్షమాపణ కోరుకున్నాడు. గిరిజనుల్లో వున్న ఆ దురాచారాన్ని తొలగించటమే తన లక్ష్యంగా పెట్టుకున్న రాజు, రాముడి మాటలతో ఆ లక్ష్యాన్ని సాధించినట్టే! అయినా, గిరిజనుల్లో తన శక్తిసామర్థ్యాలపట్ల, ఏమాత్రమూ అను మానం కలగగూడదన్న దూరాలోచనతోనే, ఆయన విల్లును సునాయాసంగా ఎత్తి దూరంగా విసిరివేశాడు,” అన్నాడు.\nరాజుకు ఈవిధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడు. —(కల్పితం) [ఆధారం: లక్ష్మీగాయత్రి రచన]",
            "book_page_end": 23
        },
        {
            "title": "తండ్రికి విముక్తి కలిగించిన తనయుడు!",
            "book_page_start": 24,
            "pdf_page_start": 24,
            "pdf_page_end": 26,
            "author": "బిందుసార్",
            "genre": "పౌరాణికం",
            "moral": "జ్ఞానం, వాదనాపటిమ మరియు ఆత్మవిశ్వాసం వలన ఎంతటి కష్టంలో ఉన్నవారికి అయినా విముక్తి లభిస్తుంది.",
            "keywords": [
                "ఏకపాదుడు",
                "అష్టావక్రుడు",
                "వంది",
                "జనకమహారాజు",
                "వేదపండితుడు"
            ],
            "characters": [
                "ఏకపాదుడు (ముని)",
                "సుజాత (ఏకపాదుడి భార్య)",
                "వంది (పండితుడు)",
                "అష్టావక్రుడు",
                "జనక మహారాజు"
            ],
            "locations": [
                "నదీ తీరం",
                "జనక మహారాజు ఆస్థానం",
                "జలగర్భ కారాగారం"
            ],
            "content": "ఏకపాదుడు జ్ఞానసంపన్నుడైన ముని. ఆయన బ్రహ్మముహూర్తంలో లేచి, నదిలో స్నానం చేసి వచ్చి వేదమంత్రాలను పారాయణం చేసేవాడు. స్వరయుక్తంగా ఆయన మంత్రాలను పఠిం చడం చెవిని పడగానే అటు వెళ్ళేవారు అలాగే నిలబడి కొంతసేపు ఆగి విని మరీ వెళ్ళేవారు. ఏకపాదుడి భార్య సుజాత కూడా ఆయన వల్లించే వేదమంత్రాలను భక్తిశ్రద్ధలతో ఆలకించేది. ఆమె కొన్ని నెలల గర్భిణిగా ఉన్నది.\nఒకనాడు ముని యథాప్రకారం వేదపారా యణం చేస్తూండగా, \"ఆహా!\" అని ఎవరో సంతోషంతో ఆశ్చర్యపోతున్నట్టు చిన్న శబ్దం వినిపించింది. తన కుటీరం పక్కగా వెళుతూన్న వారెవరో మెచ్చుకుని వెళ్ళి ఉంటారని ముని అనుకున్నాడు. ఆయన వేదపారాయణాన్ని మనసారా అభినందించే మునులు ఆ ముని వాటికలో పలువురు ఉన్నారు.\nరెండుమూడుసార్లు అప్పుడప్పుడూ అలాంటి కంఠస్వరం వినిపించింది. ముని దానిని అంతగా పట్టించుకోలేదు. అయితే, ఒకనాడు అదే కంఠ స్వరం-వేదమంత్రాల ఉచ్చారణలో దోషం ఉన్నట్టు సూచించి, ఎలా ఉచ్చరించాలో చెప్పడం విని ముని ఉలిక్కిపడ్డాడు. ఆశ్చర్యంతో లేచి లోపల, బయట, చుట్టుపక్కల కలయచూశాడు. భార్య సుజాత తప్ప, కంఠస్వరం వినిపించేంత దూరంలో వేరెవ్వరూ కనిపించలేదు.\n“ఇప్పుడు మాట్లాడింది ఎవరు? నీపేరే మిటి? ఎక్కడున్నావు?\" అంటూ ముని గట్టిగా ప్రశ్నించాడు. దానికి సమాధానం రాలేదు. అదే ప్రశ్నను ఆయన ఏడుసార్లు అడిగాడు. అయినా సమాధానం రాలేదు. మునిలో ఓర్పుసన్నగిల్లింది.\n\"నా వేదపారాయణాన్ని తప్పుపట్టి వక్రంగా పలికినవాడెవడు? వెంటనే నా ఎదుటికిరా! నువ్వు మానవ మాత్రుడివా? అతీత శక్తివా? ఎంతకూ రావేమిటి? రావా? నేను ఇంతవరకు ఎనిమిది సార్లు అడిగినా నువ్వెవరో చెప్పలేదు. నీ వక్రమైన చర్యకు సమాధానం చెప్పలేదుగనక నీ శరీరం ఎనిమిది వంకరలైపోవుగాక!\" అని శపించాడు.\nఆ తరవాత కొన్నాళ్ళకు భార్య ప్రసవకాలం సమీపిస్తుండడంతో, ఏకపాదుడు కుటుంబ పోషణకు జనకమహారాజు వద్ద ధనం అర్థించ డానికి బయలుదేరాడు.\nఆ సమయంలో జనకమహారాజు కొలు వులో వరుణపుత్రుడైన వంది అనే సుప్రసిద్ధ పండితుడు వేదాంతచర్చ సాగిస్తూ, తనతో వాదానికి రమ్మని పండితులను పందానికి పిలు స్తున్నాడు. వాదంలో తనను ఓడించిన వారికి విలువైన బహుమతులు ఇస్తాననీ; తనచేత పరాజయంపాలైనవారు జలగర్భ కారాగారంలో జీవితాంతం గడపాలనీ విచిత్ర నిబంధనలను విధించాడు వంది!\nఏకపాదుడికి తన వేదాంత పరిజ్ఞానం, వాదనా పటిమపట్ల అపార విశ్వాసం ఉంది. అందువల్ల వందితో వాగ్వివాదానికి అంగీకరించాడు. అయితే వంది ఆయన్ను వాదంలో ఓడించి జలగర్భ కారాగారానికి పంపాడు.\nఅక్కడ మునిపత్ని కొన్నాళ్ళకు ఒక మగ శిశువును ప్రసవించింది. అయితే ఆ బిడ్డ శారీ రకంగా ఎనిమిది వంకరలు కలిగిఉన్నాడు. తల్లి గర్భంలో ఉన్నప్పుడే, తండ్రివేదపారాయణం విని ఆ బిడ్డ వేదజ్ఞానాన్ని సముపార్జించాడు. గర్భస్థ శిశువుగా ఉన్నప్పుడే తండ్రి వేదపారాయణంలో తప్పు పట్టినవాడూ, ఆ కారణంగా తండ్రి శాపానికి గురైనవాడూ ఆ బిడ్డడే! శరీరంలో ఎనిమిది వంకరలు కలిగి ఉండడంవల్ల ఆ బిడ్డకు అష్టా వక్రుడని నామకరణం చేశారు.\nతన భర్తకు పట్టిన దుర్గతికి విలపిస్తూన్న సుజాత, అంగవైకల్యంతో పుట్టిన బిడ్డను చూసి మరింత విషాదం చెందింది. అయితే, బిడ్డ పెరిగేకొద్దీ అద్భుతమైన తెలివితేటలతో, ఆ ప్రాంతంలోని వేదపండితులందరినీ మించే పాండిత్యాన్ని ప్రదర్శించసాగాడు.\nపన్నెండేళ్ళ ప్రాయంలో అష్టావక్రుడు జనక మహారాజు ఆస్థానానికి బయలుదేరాడు. గర్వాం ధుడైన వందిని మించిన పండితులున్నారని ప్రపంచానికి చాటాలన్న దృఢనిశ్చయంతో అక్కడికి చేరాడు.\nజనకుడి ఆస్థానంలోని పండితులు, మహా పండితుడైన వందితో వాదించడానికి సిద్ధపడిన పసివాణ్ణి వింతగా చూడసాగారు. ఆ పసివాడి శరీరంలాగే వాడి మనసులో సైతం ఏదైనా వైకల్యం ఉండవచ్చని కొందరు భావించారు. అయితే, వివేకసంపన్నుడైన జనకమహారాజు మాత్రం ఆత్మవిశ్వాసం తొణికిసలాడే ఆ పసి వాణ్ణి చూడగానే బాలమేధావియై వుంటాడని గ్రహించాడు. వందితో వాదించడానికి అతన్ని అనుమతించాడు.\nవంది, అష్టావక్రుల మధ్య వాగ్వివాదం ఆరంభమయింది. మితిమించిన గర్వంతో వాదాన్ని ప్రారంభించిన వంది క్రమంగా పసి వాడి వాదనాపటిమనూ, తెలివితేటలనూ, తర్క చాతుర్యాన్నీ గ్రహించసాగాడు. పసివాడు తర్కంతో తనను మళ్ళీమళ్ళీ అధిగమిచడం చూసి హడలిపోయాడు. పసివాడి అసమాన వేదపాండిత్యం, తర్కపటిమ, వివేకం, సమయ స్ఫూర్తి, వాక్చాతుర్యం, వినయం చూసి సభ లోని పండితులు ముగ్ధులయ్యారు. వంది కన్నా మునికుమారుడు అన్నివిధాలా ఉత్తము డని నిర్ణయించారు. ఆఖరికి వంది తన ఓట మిని అంగీకరించాడు.\n“వాదంలో గెలుపొందినందుకు నీకేంబహు మతికావాలి నాయనా?\" అని అడిగాడు జనకుడు.\n“మొదట నా తండ్రినీ, ఆయనలాగే వాదంలో వందితో గెలుపొందలేక చెరసాలపాలైన పండి తులందరినీ విడుదల చేయాలి!” అన్నాడు అష్టావక్రుడు.\nవెంటనే ఏకపాదుణ్ణి, ఇతర పండితులనూ విడుదల చేశారు.\nఏకపాదుడు జలగర్భ కారాగారంలో ఉన్న ప్పుడు- ధ్యానంతో, యోగాభ్యాసం ద్వారా మరిన్ని శక్తులు సముపార్జించాడు. కుమారుణ్ణి ఆప్యా యంగా కౌగిలించుకుని దీవించి, వెళ్ళి నదిలో స్నానంచేసి రమ్మన్నాడు. అతడు వెళ్ళి నదిలో మునిగి లేవగానే అతని శరీరంలోని వంకర లన్నీ మటుమాయమయ్యాయి. అందమైన బాలుడిగా నడిచి వచ్చాడు. రాజు ఇచ్చిన కానుక లను పుచ్చుకుని, తండ్రిని వెంటబెట్టుకుని తల్లి దగ్గరికి బయలుదేరాడు.\nక్రమేణా అష్టావక్రుడు గొప్ప వేదపండి తుడుగా కీర్తి గడించాడు. పండితుల ప్రశంస లను పొందిన 'అష్టావక్ర సంహిత' అనే సుప్ర సిద్ధ గ్రంథాన్ని రచించాడు.",
            "book_page_end": 26
        },
        {
            "title": "భారత దర్శిని",
            "book_page_start": 27,
            "pdf_page_start": 27,
            "pdf_page_end": 27,
            "author": "చందమామ బృందం",
            "genre": "సాంస్కృతికం, వ్యాసం",
            "moral": "చందమామ బృందం",
            "keywords": [
                "వాన",
                "కప్ప నాట్యం",
                "ఒరిస్సా",
                "మాంత్రికులు",
                "మాయాజాలం"
            ],
            "characters": [
                "చందమామ బృందం"
            ],
            "locations": [
                "ఒరిస్సా",
                "అస్సాం",
                "నౌగాంగ్ జిల్లా",
                "మయోంగ్ గ్రామం"
            ],
            "content": "వానల కోసం!: రుతుపవనాలు రాక, ఇక వానలు లేవు, కరువు కాటకాలు తప్పవు అనే పరిస్థితిలో వరుణ జపాలు, పూజలు చేయడం మన దేశంలో అక్కడక్కడ ఆనవాయితీ. అదే కోవలో ఒరిస్సా గ్రామ ప్రజలు 'బెంగే నాని నచా' అనే ‘కప్ప నాట్యం' జరుపుతారు. దీన్ని చేయడం వల్ల వాన కురుస్తుందని వాళ్ళ నమ్మకం. మొదట ఒక కప్పను పట్టి నీళ్ళకుండలో వేస్తారు. ఆ తరవాత కుండను, ఒక వెదురుగడకు మధ్యగా కట్టి దానిని ఇద్దరు పట్టుకుని ముందు నడుస్తారు. వాళ్ళ వెనక గ్రామ ప్రజలు పిల్లలతో కలిసి నాట్యం చేస్తూవెళతారు. ఊరేగింపు గ్రామదేవత ఆలయాన్ని చేరుకున్నాక అక్కడ ప్రత్యేక పూజలు జరిపిస్తారు. ఆ తరవాత కుండలోని కప్పను దాపులనున్న కొలనులోనో, ఏటిలోనో వదిలి పెడతారు.\nమాయా మయోంగ్!: చేపను బాగా కడిగి వేయించి, పులుసులో ఉడి కించి, వడ్డించడానికి తెచ్చిపెట్టాం. అప్పుడు ఆ చేపకు ప్రాణం వచ్చి పులుసులో హుషారుగా తిరుగుతూ కనిపించిందంటే - భోజనం చేయ డానికి కూర్చున్న అతిథుల పరిస్థితి ఎలా ఉంటుంది? అస్సాం నౌగాంగ్ జిల్లాలోని మయోంగ్ గ్రామ మాంత్రికుల మాయాజాల విద్యను గురించి తెలియజేసే కథలలో ఈ ఘట్టం ప్రముఖంగా కనిపిస్తుంది. ఒకానొకప్పుడు ఈ గ్రామంలో గొప్ప గొప్ప మాంత్రికులు ఉండేవారని చెబుతారు. మధ్యయుగాలకు చెందిన కొన్ని కథలు - అస్సాంపై దండెత్తి వచ్చిన సైనికులు సైతం మంత్రశక్తి కారణంగా మాయమైపోయేవారని చెబుతాయి.",
            "book_page_end": 27
        },
        {
            "title": "సత్తిగాడి కోరిక",
            "book_page_start": 28,
            "pdf_page_start": 28,
            "pdf_page_end": 30,
            "author": "మాచిరాజు కామేశ్వరరావు",
            "genre": "సాంఘిక కథ",
            "moral": "కేవలం ధనం ఇవ్వడం కంటే, సోమరితనాన్ని పోగొట్టి, కష్టపడే మార్గాన్ని చూపించడం ఉత్తమం.",
            "keywords": [
                "సత్తిగాడు (సత్యం)",
                "భూపతి (కోటీశ్వరుడు)",
                "భానుమతి",
                "బిచ్చగాడు",
                "బద్ధకం"
            ],
            "characters": [
                "భూపతి",
                "భానుమతి",
                "సత్తిగాడు (సత్యం)",
                "వెంకటేశ్వరస్వామి (ప్రస్తావన)"
            ],
            "locations": [
                "వెంకటేశ్వర ఆలయం",
                "భూపతి గ్రామం"
            ],
            "content": "కోటీశ్వరులైన భూపతి, భానుమతులకు, వివాహం అయిన ఇరవై ఏళ్ళవరకూ సంతానం కలగలేదు. పొరుగూరి వెంకటేశ్వర ఆల యంలో స్వామికి కళ్యాణం చేయించాక, భానుమతి గర్భం ధరించి, మగపిల్లవాడిని కన్నది. తెల్లవారితే, ఆ పిల్లవాడి మూడవ పుట్టినరోజు.\n“రేపు ముందుగా వెంకటేశ్వరస్వామి ఆలయంలో అర్చన చేయించి వద్దాం,” అన్నది భానుమతి, బాబును నిద్రపుచ్చుతూ.\n\"ఒక్క రేపనే కాదు, బాబు ప్రతి పుట్టిన రోజునా, ఆ స్వామిని దర్శించుకుని రావాలి!” అన్నాడు భూపతి.\nభార్యాభర్తలు తెల్లవారగానే స్నానాలు చేసి, గుర్రపుబండిలో పొరుగూరు బయలు దేరారు. భూపతి కుటుంబానికి పూర్ణ కుంభంతో స్వాగతం పలికారు అర్చకులు. బాబు పుట్టగానే స్వామికి బంగారు కిరీటం చేయించాడు భూపతి.\nఅర్చన జరుగుతూండగా బయట ఏదో కలకలం వినిపించింది. తల్లిదండ్రులు కళ్ళు మూసుకుని పూజలో వుండగా, పిల్లవాడు బయటకు వెళ్ళి, కోనేరులో కలువపూలు చూసి, మెట్లు దిగిపోయి కాలుజారి అందులో పడిపోయాడు. ఆ సమయంలో కోనేరు మెట్లమీద గుడ్డ పరుచుకుంటున్న బిచ్చగా డొకడు, చప్పున నీళ్ళలోకి దూకి పిల్లవాడిని కాపాడాడు.\nసంగతి తెలుసుకున్న భానుమతి, కొడు కును గుండెలకు హత్తుకుని కళ్ళనీరు పెట్టుకున్నది. భూపతి, ఒక పక్కగా తడిసిన పంచెను పిండుకుంటున్న, ఆ బిచ్చగాడి దగ్గరకు వెళ్ళి, “మా బాబుకు పునర్జన్మ ప్రసాదించిన నీమేలు ఈ జన్మకు మరవను! నీ పేరేమిటి? నీకేం కావాలో అడుగు,” అన్నాడు.\n\"అయ్యా, నా పేరు సత్యం; అందరూ సత్తిగాడని పిలుస్తారు. నేను అంతగా చేసిం దేమీ లేదు. అడుక్కునే నా బొచ్చె నీళ్ళల్లో పడినా, అలాగే దూకి తీసేవాడిని,”అన్నాడు సత్తిగాడు.\n“అయినా, నా సంతోషం కోసం ఏదైనా కోరుకో,” అన్నాడు భూపతి.\nసత్తిగాడు కాస్సేపు ఆలోచనలో పడి, “నాకు జీవితంలో కనీసం ఒక్కరోజయినా, పదిమందీ గౌరవించే విధంగా గొప్పగా బతకా లని వుంది. అందుకు మీరు అవకాశం కల్పిం చండి, చాలు!” అన్నాడు.\n\"అలాగే, సత్యం! ఇప్పుడే మాతోపాటు బండెక్కు. మా గ్రామానికి వెళదాం,\"అన్నాడు భూపతి సంతోషంగా.\nభూపతి కొడుకు పుట్టినరోజు కావడంతో అనేకమంది వ్యాపారస్థులూ, మిత్రులూ శుభాకాంక్షలు తెలియజేయడానికి, ఆయన ఇంటికి రావడం ప్రారంభించారు.\nఆసరికే భూపతి, సత్తిగాడిచేత విలువైన దుస్తులు ధరింపజేశాడు. వచ్చినవారందరికీ ఆయన సత్తిగాణ్ణి చూపుతూ, \"ఈయన సత్యం, నా చిన్ననాటి స్నేహితుడు. పట్నంలో పేరుమోసిన వ్యాపారి,”అంటూ గొప్పగా పరిచయం చేశాడు.\nమెత్తటి పట్టుపరుపులు అమర్చినదివానుల మీద, సంపన్నుల మధ్య కూర్చోవడం-అంతా కలలా తోచింది సత్తిగాడికి. ఆ సాయంత్రం గొప్పవిందు జరిగింది. గ్రామంలోని ధనికు లందరూ కుటుంబాలతో ఆడంబరంగా వచ్చారు.\nవాళ్ళు భూపతి పక్కనే వున్న సత్తిగాడిని, భూపతితో సమానంగా గౌరవించారు.\nవాళ్ళల్లో కొందరు, “సత్యంగారూ! మీరు తప్పక ఒకసారి మా ఇంటికి వచ్చి వెళ్ళాలి, మరిచిపోవద్దు,” అంటూ సత్తిగాడిని తమ ఇళ్ళకు ఆహ్వానించారు.\nఅంతా సద్దుమణిగేసరికి అర్ధరాత్రి అయింది. సత్తిగాడు, భూపతి ఇచ్చిన దుస్తులు విడిచి, తన దుస్తులు ధరించి, అటుగా వచ్చిన భూపతికి నమస్కరించి, “అయ్యా, నా జీవితకాలపు కోరిక, మీ దయ వల్ల తీరింది. ప్రతివారూ నన్ను ఒరేయ్, ఏరా, అంటూ అమర్యాదగా పలకరించేవారే.\nఅందువల్లనే, జీవితంలో ఒకసారయినా అందరూ నన్ను గౌరవించాలనీ, మనిషిగా చూడాలనీ ఆశపడేవాడిని. నా కోరిక తీరింది. ఇప్పుడు నేనెంతో సంతోషంగా ఉన్నాను. ఇక, వెళతాను!” అన్నాడు.\nభూపతి నవ్వి, “అందరూ నిన్ను నీచంగా ఎందుకు చూస్తున్నారో తెలుసా?” అని ప్రశ్నించాడు.\n\"మరేం లేదు, బిచ్చగాడినని!\" అన్నాడు సత్తిగాడు.\n“అయితే, నే చెప్పే నాలుగు మాటలూ శ్రద్ధగా విను,” అంటూ భూపతి, సత్తిగాడి భుజం తట్టి, “నీకేజబ్బూ లేదు, ఎలాంటి అంగవైకల్యం లేదు. నువ్వు కష్టపడి సంపా యించుకోక అడుక్కుతినడం దేనికి? అందరూ గౌరవంగా చూడాలని గుడిమెట్ల మీద జోలె పరుచుకుని కలలు కనకపోతే, కష్టంచేసి సంపాయించుకోవచ్చు కదా! నువ్వు అడుక్కు తింటున్న ఖర్మానికి భిక్ష వేయనివాడు కూడా ఛీ, పోరా, అంటాడు. అవునా?” అన్నాడు.\nఆ మాటలలో వున్న వాస్తవాన్ని గ్రహించిన సత్తిగాడు, “మీ మాట నిజమే. అయితే, నాకు పని ఎక్కడ దొరుకుతుంది!\" అన్నాడు దీనంగా.\n\"అలాంటి కుంటిసాకులు చెప్పకు. నువ్వు నిజంగానే చేస్తానంటేపని నేను ఇస్తాను. రేపే వచ్చి నా బట్టల దుకాణంలో చేరు,” అన్నాడు భూపతి.\n“అలాగే, బాబూ! తప్పకుండా వస్తాను,” అంటూ అక్కడి నుంచి ఆనందంగా వెళ్ళి పోయాడు సత్తిగాడు.\nపక్క గదిలోంచి, ఈ సంభాషణ అంతా విన్న భానుమతి, భూపతితో, “మన బంగారు బాబుకు ప్రాణభిక్ష పెట్టిన, ఆ దేవుడిలాంటి వాడికి, దుకాణంలో ఏదో చిన్నపని ఇచ్చి చేతులు దులుపుకుంటారా? అతడికి పది లక్షలు ఇచ్చినా, అతడి ఋణం తీరినట్టు కాదు!\" అన్నది కాస్త ఆవేశంగా.\nఆమాటలకు భూపతి పెద్దగానవ్వి, “అలా ఆవేశపడక, నేచెప్పేది విను. ముందుగా, ఏళ్ళతరబడి సోమరిగా బతికిన, అతడిలోని బద్దకాన్ని పోగొట్టాలి. అతడు అంతో ఇంతో కష్టం చేయడానికి అలవాటుపడ్డాక, ఆ బట్టల దుకాణం అతడికే ఇచ్చేద్దాం. స్వయంగా కష్ట పడకుండా, వాళ్ళా వీళ్ళా మీద ఆధారపడే వాడు వ్యాపారంలో పైకి రాలేడు; సంపద నిలుపుకోలేడు,” అన్నాడు.\nభర్త ముందుచూపుకు మనస్ఫూర్తిగా అతడిని మెచ్చుకున్నది, భానుమతి.",
            "book_page_end": 30
        },
        {
            "title": "చందమామ కబుర్లు",
            "book_page_start": 31,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "వార్తలు",
            "moral": "చందమామ బృందం",
            "keywords": [
                "రిచర్డ్ వాన్ ఫామ్",
                "సముద్రం",
                "కుజగ్రహం (మార్స్‌)",
                "ఎలుకలు",
                "పరిశోధనలు"
            ],
            "characters": [
                "రిచర్డ్ వాన్ ఫామ్",
                "చందమామ బృందం"
            ],
            "locations": [
                "కాలిఫోర్నియా",
                "లాంగ్ బీచ్",
                "వియత్నాం",
                "కుజగ్రహం (మార్స్‌)"
            ],
            "content": "దిక్కు తోచని నాలుగు నెలలు!: వియత్నాం నుంచి అమెరికాలో స్థిరపడిన పెద్దమనిషి అరవైరెండేళ్ళ రిచర్డ్ వాన్ ఫామ్. ఒకనాడు ఆయన రోజంతా సముద్రంలో ప్రయాణం చేయాలని కాలిఫోర్నియా లాంగ్ బీచ్ నుంచి పడవలో ఒంటరిగా బయలుదేరాడు. అయితే మధ్యాహ్నానికల్లా ఆయన దిక్కుతోచక సముద్రంలో దారి తప్పాడు. అలా నాలుగు నెలల పాటు ఒంటరిగా పడవలో ఎక్కడెక్కడో తిరగసాగాడు. ఆఖరికి అమెరికా నౌకాదళానికి చెందిన యుద్ధనౌక, అతడు బయలుదేరిన చోటికి 4000 కి.మీ. అవతల కనిపించిన అతన్ని కాపాడింది. ఇంతకూ ఈ నాలుగు నెలలూ ఆయన ఏం తిని ఎలా ప్రాణాలు నిలుపుకున్నాడా అని ఆశ్చర్యపోతున్నారు కదూ! పడవ తెరచాప కొయ్యకు ఎరలను కట్టి, వాటిని తినడానికి వచ్చే తాబేళ్ళనూ, చేపలనూ, పక్షులనూ పట్టి తింటూ ప్రాణాలు నిలుపుకున్నాడు!\nకుజగ్రహానికి ఎలుకలు!: భూమిమీదా, ఆకాశంలో ఎన్నో పరిశోధనలు, ప్రయోగాలు జరుగుతున్నప్పటికీ మనిషి ఎప్పుడు కుజగ్రహానికి వెళ్ళగలడో ఈనాటికీ తెలియడం లేదు. శాస్త్రవేత్తలు వేస్తున్న ప్రస్తుత లెక్కల ప్రకారం కుజగ్రహాన్ని చేరుకోవడానికి ఏకధాటిగా ప్రయాణం చేస్తే ఆరు నెలలు పడుతుంది. అయినా, భూమి మీదికన్నా 38 శాతం తక్కువ ఆకర్షణశక్తి గల కుజగ్రహం మీద మనిషి నివసించగలడా అని తెలుసుకోవడానికి శాస్త్రవేత్తలు తీవ్రంగా పరిశోధనలు జరుపుతున్నారు. అమెరికాలోని మాసాచుసెట్స్ సాంకేతిక సంస్థతో కలిసి ఆస్ట్రేలియా, అమెరికా దేశ పరిశోధకులు కుజగ్రహానికి 2003 ప్రాంతంలో ఎలుకలను పంపాలని ప్రతి పాదిస్తున్నారు. కుజగ్రహ వాతావర ణంలో ఎలుకలు ప్రాణాలతో నిలబడ గలిగినట్టయితే మనిషి కూడా అక్కడ జీవించగలడు!",
            "book_page_end": 31
        },
        {
            "title": "ఇద్దరూ ఇద్దరే!",
            "book_page_start": 32,
            "pdf_page_start": 32,
            "pdf_page_end": 34,
            "author": "వసుంధర",
            "genre": "నీతి కథ",
            "moral": "నమ్మకం లేని చోట వ్యాపారం నడవదు. మోసం చేసినవారు, మోసపోయేవారు ఇద్దరూ ఒకటే.",
            "keywords": [
                "భూషయ్య",
                "ఈశ్వరుడు",
                "దానిమ్మపళ్ళు",
                "నమ్మకం",
                "మోసం"
            ],
            "characters": [
                "భూషయ్య",
                "ఈశ్వరుడు (సత్తిగాడు)",
                "భూస్వామి (ప్రస్తావన)"
            ],
            "locations": [
                "రంగాపురం",
                "సీతాపురం",
                "గౌరీపురం"
            ],
            "content": "రంగాపురంలోని భూషయ్యకు పెద్దజబ్బు చేసి తగ్గింది. గాలిమార్పు కోసం కొన్నాళ్ళు సీతాపురంలో వుండి రమ్మని వైద్యుడు చెప్పాడు. భూషయ్య ఆ ప్రకారం సీతాపురంలోని దూరపుబంధువుల ఇంటికి వెళ్ళి వున్నాడు. బంధువుల ఇంట భూషయ్యకు చక్కని ఆదరణ లభించింది.\nప్రతిరోజూ సాయంత్రం చల్లని గాలిలో నడు చుకుంటూ సంతకు వెళ్ళేవాడు, భూషయ్య. అక్కడ దానిమ్మపండ్లు కొనేవాడు. కాలినడక, దానిమ్మపండ్లు ఆయన ఆరోగ్యానికి ఎంతో అవసరమని వైద్యుడు చెప్పివున్నాడు.\nభూషయ్యకు ఏ రోజూ చక్కని దానిమ్మ పళ్ళు దొరికేవి కాదు. కొన్నిటికి డాగులుండేవి. కొన్ని ఇంటికి వెళ్ళాక వలిచి చూస్తే, సగంపైన గింజలు కుళ్ళి వుండేవి. అప్పటికీ భూషయ్య పళ్ళను ఎంతో కష్టపడి ఏరుకునేవాడు. ఒక రోజు కొన్నవాడివద్ద మళ్ళీ కొనేవాడు కాదు.\nఅలా వారం రోజులు గడిచాక ఒకరోజు సాయంత్రం సంతలో తిరుగుతూంటే, “ఊరికి కొత్తవాణ్ణి; పళ్ళనాణ్యతకు మాత్రం కాదు. నా దగ్గర ఒకసారి పళ్ళు కొంటే ఇంకెప్పుడూ నా దగ్గరే కొంటారు!”అంటూ అరుస్తున్న ఒక యువకుడి వద్దకు వెళ్ళాడు భూషయ్య. తర్వాత వాణ్ణి చిరాగ్గా చూసి, “అంతా ఇలాగే అంటారు. కానీ పచ్చి మోసం,” అంటూ ఆయన వాడికి తన అనుభవం చెప్పాడు.\n“అదంతా నాకు తెలియదు, బాబూ! వ్యాపారమంటేనే నమ్మకానికి మరొక పేరు అనుకుంటాను నేను. మంచిసరుకు తెస్తాను, ఒక్కటే ధర చెబుతాను, ఒక్కసారికి నావద్ద కొని చూడండి,\" అన్నాడా యువకుడు.\nభూషయ్య ఆ యువకుణ్ణి పేరడిగి ఈశ్వరుడని తెలుసుకున్నాడు. చూడ్డానికి వాడిదగ్గర దానిమ్మపళ్ళు బాగున్నా, బేరం ఒప్పుకోలేదు. అలాగే పళ్ళలోంచి ఏమీ ఏరుకోనివ్వలేదు.\n“సరుకంతా మంచిదే బాబూ! ఈ ఒక్క రోజుకూ నన్ను నమ్మండి. రేపటి నుంచి ఎలాగూ మీరు నన్నే నమ్ముతారు,” అన్నాడు ఈశ్వరుడు.\nభూషయ్య వాడి మాటలకు ఆకర్షితు డయ్యాడు. అదీకాక, ఇంతవరకూ నమ్మకమైన పళ్ళదుకాణంవాడు దొరకలేదు కూడా!\nనిజంగానే ఈశ్వరుడిచ్చిన పళ్ళు బాగు న్నాయి. ఇంట్లో బంధువులు కూడా ఆయని చ్చిన పళ్ళుతిని, అంత రుచికరమైన దానిమ్మ పళ్ళను తాము ఆ ఊరు దుకాణాల్లో ఎరగ మని చెప్పారు. మర్నాటినుంచి భూషయ్య రోజూ ఈశ్వరుడి దగ్గరే పళ్ళు కొనడం కొనసా గించాడు. ఈశ్వరుడు కూడా ఆయనకు చెడ్డసరుకన్నది ఇవ్వలేదు.\nఅలా నెల రోజులు గడిచాయి. ఆసరికి భూషయ్య ఆరోగ్యం ఎంత మెరుగయిం దంటే - జబ్బు చేయడానికి పూర్వం కూడా లేని మెరుపిప్పుడు ఆయనలో కనబడుతు న్నది. ఇక రంగాపురం తిరిగివెళ్ళే సమయం వచ్చిందని ఆయన అనుకున్నాడు.\nఆ రోజే భూషయ్యకు సీతాపురంలో చివరి రోజు. తనకు చక్కని పండ్లనిచ్చిన ఈశ్వరుడి వద్ద వీడ్కోలు తీసుకోవాలని ఆయన అనుకు న్నాడు. సాయంత్రం ఈశ్వరుడి దుకాణానికి వెళ్ళి చూస్తే, వాడి దగ్గర సరుకు చూడ్డానికేమీ బాగాలేదు.\n“అలా కనబడుతున్నది కానీ బంగారం లాంటి సరుకు, బాబూ! తటపటాయించ కండి. తమర్ని మోసం చేస్తే, రేపు మళ్ళీ నా దగ్గరకు రారుకదా!\" అని, ఈశ్వరుడు పళ్ళు తూకం వేస్తూంటే, ఆ పళ్ళకు ఎప్పటిధర ఇవ్వడానికి మనస్కరించని భూషయ్య, \"అనుకోకుండా దారిలో ఒక ఎరిగున్నాయన అప్పడిగితే ఇచ్చేశాను. జేబులో ఆట్టే డబ్బు ల్లేవు. అన్ని పళ్ళు తూకం వెయ్యకు,” అన్నాడు.\n“తమదగ్గర డబ్బులేమైపోతాయ్, బాబూ! ఎంతవుంటే అంతే ఇవ్వండి. మిగతాది రేపు చూసుకుందాం,” అన్నాడు ఈశ్వరుడు.\n“అదైనా సరుకు బాగుంటేనే,” అన్నాడు భూషయ్య. సరుకెందుకు బాగుండదన్నట్లు నవ్వేశాడు, ఈశ్వరుడు.\nతాను ఊరు విడిచిపోతున్నట్లు ఈశ్వరుడికి చెప్పాలని భూషయ్యకు నాలుక చివరిదాకా వచ్చింది. కానీ ఆ రోజు వాడిచ్చిన పళ్ళమీద ఆయనకు చాలా అనుమానంగా వుంది. అందుకని, సరుకు బాగుంటేనే బంధువు లింట్లో మిగతా డబ్బిచ్చి వెళ్ళాలనీ, లేకుంటే ఆ డబ్బు ఎగవేయాలనీ అనుకున్నాడాయన.\nఈ ఆలోచనతో, ఈశ్వరుడు అడిగిన దాంట్లో సగం డబ్బే ఇచ్చి పళ్ళు తీసుకుని ఇల్లు చేరాడు, భూషయ్య. ఆ రాత్రి వలిచి చూస్తే ఏ పండూ బాగోలేదు.\n“ఈ పళ్ళకుగాను ఇప్పటికి ఈశ్వరుడి కిచ్చిందే ఎక్కువ. వాడికింక మిగతాడబ్బు ఇవ్వక్కర్లేదు!” అనుకున్నాడు భూషయ్య.\nఈశ్వరుడు తన గురించి ఏమనుకుం టాడో అన్నదానికంటే, వాడు అబద్ధం చెప్పి తనను మోసం చేశాడనే భూషయ్య ఎక్కువ బాధపడ్డాడు.\nమర్నాడుదయమే రంగాపురం వెళ్ళే గుర్రబ్బండి ఎక్కాడు, భూషయ్య. అందులో ఆయనతో పాటు మరి ముగ్గురున్నారు. భూషయ్య బండిలో వెనుకగా కూర్చున్నాడు. దారిలో బండిని ఎవరో ఆపారు.\n“నడచి వెళదామనుకుంటే కాలు బెణి కింది. రంగాపురం ఇవతల గౌరీపురంలో దిగి పోతాను. అంతగా డబ్బిచ్చుకోలేను. నన్ను కాస్త నీ ముందుగా నీ పక్కనే కూర్చోని స్తావా?\" అని వచ్చినవాడు బండివాడిని అడుగుతున్నాడు.\nఆ మాటలు విని పరిచయమైన గొంతులా వుందే, అనుకున్నాడు భూషయ్య.\n\" ఇంత మాట్లాడావు- ఇంతకూ నువ్వె వరివోచెప్పావుకాదు!\" అన్నాడు బండివాడు కాస్త విసుగ్గా.\n“నా పేరు ఈశ్వరుడు. సీతాపురంలో పళ్ళవ్యాపారం చేశాను. మా ఊళ్ళో పళ్ళతోటలు చూడమంటూ, భూస్వామి ఒకాయన కబురు పెడితే, సీతాపురం వదిలి వెళ్ళిపోతున్నాను,” అన్నాడు వాడు.\nభూషయ్య తల తిప్పి వాణ్ణి చూశాడు. అప్పుడే ముందునుంచి బండెక్కుతున్న ఈశ్వ రుడూ తల తిప్పి, భూషయ్యను చూశాడు. ఇద్దరూ క్షణం మాత్రమే ఒకరినొకరు అలా చూసుకున్నారు.\nదానిమ్మపళ్ళు బాగాలేవని భూషయ్య అనలేదు. బాకీ డబ్బులిమ్మని ఈశ్వరుడూ అడగలేదు. ఇద్దరూ ఇద్దరే కదా మరి!",
            "book_page_end": 34
        },
        {
            "title": "వెయ్యివరహాల మూట",
            "book_page_start": 35,
            "pdf_page_start": 35,
            "pdf_page_end": 37,
            "author": "శ్రీరామకమల్",
            "genre": "నీతి కథ",
            "moral": "నిజాయితీ లేని ఉన్నతాధికారుల కంటే, స్వతహాగా నిజాయితీ కలిగి ఉన్న దొంగ కూడా గొప్పవాడు. నాయకుడు ఎప్పుడూ న్యాయబద్ధంగా, నిజాయితీగా ఉండాలి.",
            "keywords": [
                "రాజు (మారువేషం)",
                "దొంగ",
                "కొత్వాలు (ధనసేనుడు)",
                "నిజాయితీ",
                "వరహాలు"
            ],
            "characters": [
                "రాజు",
                "కొత్వాలు (ధనసేనుడు)",
                "సత్రం యజమాని",
                "దొంగ",
                "రాజభటులు"
            ],
            "locations": [
                "చంపానగరం",
                "సత్రం",
                "కారాగారం"
            ],
            "content": "చంపానగరంలోదొంగతనాలుఎక్కువయ్యాయి. కొత్వాలు ధనసేనుడు దొంగలతో చేతులు కలపడం వల్ల, ఫిర్యాదులు రాజుకు చేరడం లేదని పుకారు పుట్టింది. ఆ పుకారులోని నిజానిజాలు తెలుసుకునేందుకు, రాజు మారువేషం వేసుకుని, రాత్రిపూట నగర సంచారం చేస్తూ, ఒక సత్రంలో బస చేశాడు.\n“నీ దగ్గర డబ్బేమైనా వుంటే, నా దగ్గర దాచుకో, క్షేమంగా ఉంటుంది. నగరంలో దొంగల భయం జాస్తిగా ఉన్నది కాబట్టి హెచ్చరి స్తున్నాను, \"అన్నాడు సత్రం యజమాని రాజుతో.\n“నా వద్ద కాసులమూటఉన్నది. అందులో వెయ్యి వరహాలున్నాయి. కానీ ఆమూటను నా దగ్గరే ఉంచుకుంటాను. ఏ దొంగా నన్ను దోచుకోలేడు,” అని రాజు నిర్భయంగా చెప్పి, తనకిచ్చిన గదిలోకి వెళ్ళిపోయాడు.\nఈ మాటలు బాటసారిగా నటిస్తున్న ఒక దొంగవిన్నాడు. వాడు రాత్రికిరాత్రి రాజు గదిలో ప్రవేశించి, ఆయనవద్దవున్న వరహాల మూటను దొంగిలించి వెళ్ళిపోయాడు. తెల్లవారుఝా మునే నిద్రలేచిన రాజు విషయం గ్రహించి సత్రం యజమాని వద్దకు వెళ్ళి, “నా వరహాల మూట పోయింది. నేనిప్పుడు అవసరం అయిన పనిమీద బయటకు వెళుతున్నాను, రాత్రికి తిరిగి వస్తాను. ఈలోగా వెయ్యి వరహాలున్న నా మూట దొంగిలించబడిందని, నీవు కొత్వా లుకు ఫిర్యాదు చెయ్యి. నా మూట దొరికితే తగిన బహుమతి ఇచ్చి సత్కరిస్తాను,”అన్నాడు.\nఅందుకు సత్రం యజమాని, “అయ్యా! ఈ దేశపు రాజు మంచివాడు, సమర్థుడు. కానీ కొత్వాలు దుష్టుడు. అందువల్లనే సత్రంలో బాటసారులను దొంగలు దోచుకున్నా, నేనేమీ చెయ్యలేకపోతున్నాను. నిన్ను నేనుముందుగా హెచ్చరించిన కారణమూ అదే! బాటసారుల ధనాన్ని దాచేందుకు, నా వద్ద భద్రతాదళము న్నది. ఏ దొంగా ఆ దళం జోలికి రాడు. కానీ బాట సారులను దోచుకోకుండా ఆపడం, నావల్ల కాదు. అందుకు కారణమైన కొత్వాలుకు ఫిర్యాదునివ్వడం చెవిటివాని ముందు శంఖం ఊదడమే అవుతుంది,” అన్నాడు రాజుతో.\n“ ఇదంతా ఒట్టి పుకారు. నాకు కొత్వాలు మీద కూడా నమ్మకముంది. నీవు నేను చెప్పి నట్లు చేయి,” అని రాజు వెళ్ళిపోయాడు.\nమళ్ళీ రాత్రికి రాజు మారువేషంలో సత్రం చేరుకునేసరికి, సత్రం యజమాని నవ్వుతూ, “నేను కొత్వాలుకు ఫిర్యాదు చేశాను, కానీ ఫలితమేమీ వుండదు,” అన్నాడు.\nరాజు తన గదిలోకి వెళ్ళాడు. కొద్ది సేప టికి, ఒక అపరిచితుడు రాజు గదిలోకి వచ్చి, “నువ్వుత్త అబద్ధాలకోరువు!” అన్నాడు. రాజు ఆశ్చర్యంగా, “నేను నిన్ను ఇదే మొదటి సారిగా చూస్తున్నాను. నేను అబద్ధాల కోరు నని, నీకెలా తెలుసు?\" అని అడిగాడు.\n“నిన్న రాత్రి నీ వరహాలమూటను దొంగి లించింది నేనే. మూట చాలా పెద్దదిగా వున్నా అందులో గుడ్డముక్కలు, చిన్నచిన్న రాళ్ళు వున్నాయి. వరహాలు మాత్రం వంద వున్నాయి. కానీ నువ్వేమో వెయ్యి వరహాలు పోయినట్లు కొత్వాలుకు ఫిర్యాదు చేయించావు,” అన్నాడు దొంగ ఈసడిస్తున్నట్టు.\nరాజు, వాడికేసి తీవ్రంగా చూస్తూ, “దొంగ తనం చేయడమే కాక, ఆ సంగతి నిర్భయంగా చెబుతున్నావు. నువ్వు గుండెలు తీసిన బంటు లాగున్నావే!” అన్నాడు.\n“అదంతా వేరే సంగతి. నువ్వు ఇప్పటి కిప్పుడు కొత్వాలు ఇంటికి వచ్చి, నీ మూటలో వున్నవి నూరువరహాలేనని నిజం చెప్పాలి,” అన్నాడు దొంగ.\n“చెప్పకపోతే?” అన్నాడు రాజు.\nదొంగ తన దుస్తుల్లోంచి చిన్న కత్తి తీసి బెదిరిస్తూ, \"చెప్పకపోతే నీ ఒంటినిండా గాయాలు చేస్తాను!\" అన్నాడు.\nరాజు ఒడుపుగా వాడిచేయి పట్టుకుని, చిన్న దెబ్బతో వాడి చేతిలోని కత్తి కిందపడేలా చేశాడు.\nతర్వాత వాడి రెండు చేతులూ విరిచి కట్టి, “నిన్ని ప్పుడే కొత్వాలుకప్పగిస్తాను,\" అన్నాడు.\n“సరే, నన్ను కొత్వాలుకు అప్పగించు. కానీ ఆయనకు నీ మూటలో వున్నవి వెయ్యి వరహాలు కాదనీ, నూరువరహాలేననీ చెప్పు, లేకుంటే కొత్వాలు నన్ను బ్రతకనివ్వడు, అన్నాడు దొంగ ఏడుస్తూ.\n“దొంగగా పట్టుబడ్డందుక్కూడా భయ పడక, మూటలో ఎంత డబ్బు పోయిందో చెప్పితీరాలని ఇంతగా గోలపెడుతున్నావు, నీ తీరు నాకు చిత్రంగా వుంది,\" అన్నాడు రాజు.\nదొంగ ఒకసారి పెద్దగా మూలిగి, “నేను దొంగనే అయినప్పటికీ నిజాయితీపరుణ్ణని కొత్వాలు నమ్మాలి. నేను దొంగిలించిన మూటలో నూరు వరహాలే వున్నాయని, ఆయన నన్ను కొరడాదెబ్బలు కొట్టించాడు. కావాలంటే నా వీపు చూడు!\" అన్నాడు దొంగ.\nరాజు వెనక్కు వెళ్ళి చూస్తే, వాడి వీపు మీద దెబ్బల గుర్తులున్నాయి.\n\"కొత్వాలు తన బాధ్యతను చక్కగా నిర్వ హిస్తున్నాడు. దొంగతనం చేసినందుకు, నీకీ శిక్ష పడి తీరవలసిందే!” అన్నాడు రాజు.\n“అయ్యా! నీకు పోయినవి నూరు వరి హాలే కదా? నీకు నేను రెండు నూర్ల వరహా లిస్తాను, కొత్వాలుకు నిజం చెప్పు. నా నిజా యితీని ఆయన నమ్మకుంటే, నాకు బ్రతుకే భారమైపోతుంది,” అన్నాడు దొంగ.\nఇది మరింత ఆశ్చర్యంగా తోచి రాజు, దొంగను నిలదీస్తే-వాడు దొంగతనం చేయగానే కొత్వాలు వద్దకు వెళ్ళి, మూటలో నూరు వర హాలున్నాయని చెప్పి, సగం వాటా ఆయనకు, యాభై వరహాలిచ్చి వచ్చినట్లు చెప్పాడు. కానీ, ఆ తరవాత సత్రం యజమాని చేసిన ఫిర్యా దులో, పోయినవి వెయ్యి వరహాలని తెలిసి, తన వాటా మిగిలిన నాలుగు వందల యాభై వరహాల కోసం, కొత్వాలు వాడిని బాగా హింసిం చాడు. దొంగ తన నిజాయితీని రుజువు చేసు' కునేందుకు సత్రానికి వచ్చాడు.\nఆ సరికి రాజుకు అసలు విషయం అర్థ మైంది. ఆయన దొంగకు తానెవరో తెలియ జెప్పి, ఇకనుంచి బుద్ధిగా బ్రతకమని హెచ్చ రించి పంపేశాడు.\nతర్వాత ఆయన రాజభటులను పంపి కొత్వాలును బందీ చేయించాడు. “ఇదేమిటి, మహారాజా!” అంటూ గోలపెట్టిన కొత్వాలుతో, \"నువ్వు దొంగల నుంచి నిజాయితీని ఆశిస్తు న్నావు. అయితే, నీలోమాత్రం నిజాయితీ లేదు. కొంతకాలం పాటు కారాగారంలో దొంగల మధ్య గడుపుతూ, వాళ్ళ నుంచి నిజాయితీ నేర్చుకో,” అన్నాడు రాజు.\nతర్వాత చంపానగరంలో దొంగతనాలు ఆగిపోయాయి.",
            "book_page_end": 37
        },
        {
            "title": "దయ్యం అంగీ",
            "book_page_start": 38,
            "pdf_page_start": 38,
            "pdf_page_end": 43,
            "author": "చందమామ బృందం",
            "genre": "జానపద కథ",
            "moral": "స్వార్థం మరియు బద్ధకం అధికమైతే, మంత్రశక్తి లేదా అదృష్టం కూడా ఎక్కువ కాలం నిలవదు.",
            "keywords": [
                "పుంచోక్ (జ్యోస్యుడు)",
                "సాతింగ్రి దయ్యం",
                "గొంపూ దయ్యం",
                "దయ్యం అంగీ",
                "హిమాచల్ ప్రదేశ్"
            ],
            "characters": [
                "పుంచోక్ (జ్యోస్యుడు)",
                "సాతింగ్రి దయ్యం",
                "గొంపూ దయ్యం",
                "నౌకరు",
                "పుంచోక్ భార్య"
            ],
            "locations": [
                "హిమాచల్ ప్రదేశ్",
                "లాహౌల్",
                "పుయ్కార్ గ్రామం",
                "సాతింగ్రి గ్రామం"
            ],
            "content": "పర్వతాల రాష్ట్రమైన హిమాచల్ ప్రదేశ్, పశ్చిమ హిమాలయాల మధ్య ఉన్నది. ఇది సముద్రమట్టానికి 350-675 మీ. ఎత్తులో ఉంటున్నది.\nస్వాతంత్ర్యానంతరం ఇక్కడి పర్వత ప్రాంతాలన్నిటినీ కలిపి ఒక కేంద్రపాలిత ప్రాంతాన్ని ఏర్పాటు చేశారు. ఇవన్నీ సిమ్లా చుట్టూ ఉన్న ప్రాంతాలే. 1966 మే 1 వ తేదీ పంజాబ్ ప్రాంతంలోని కొండల ప్రదేశాలు ఇందులో కలుపబడ్డాయి.\n1971 జనవరి 25 వ తేదీ పరిపూర్ణ హిమాచల్ ప్రదేశ్ రాష్ట్రం ఏర్పాటయింది.\nఈ రాష్ట్రంలో సట్లజ్, రావి, బీయస్, పార్బతి నదులు ప్రవహిస్తున్నాయి. రాష్ట్రంలో చాలా తటాకాలూ ఉన్నాయి. రేణుక, రేవల్సర్, ఖజ్జియార్, దాల్, బీస్కుండ్, దాసావుర్, బ్రిఘు, ప్రషార్, మణిమహేష్, చందర్ తాల్, సూరజ్రాల్, కరేరి, స్ట్రెయో ల్సార్, గోవింద్ సాగర్, నాకా మొదలైనవి వాటిలో ముఖ్యమైనవి.\n5 5,673 చ.కి.మీ వైశాల్యం గల ఈ రాష్ట్ర జనాభా 60,77,248. ఉత్తర దిశలో జమ్ము-కాశ్మీర్; ఆగ్నేయ దిశలో ఉత్తరప్రదేశ్; దక్షిణంగా హర్యానా; పశ్చిమ వాయవ్యాలలో పంజాబ్; తూర్పున చైనా సరిహద్దులుగా కలిగిన రాష్ట్రం ఇది.\nరాష్ట్ర రాజధాని సిమ్లా. హిందీ అధికార భాష. జిల్లాలలో పలు మాండలికాలు మాట్లాడే ప్రజలు ఉన్నారు.\nఒకానొకప్పుడు లాహౌల్లోని పుయ్కార్ గ్రామంలో పుంచోక్ అనే పేరుమోసిన జ్యోస్యుడు ఉండేవాడు. చుట్టుపక్కల నుంచీ, దూరప్రాం తాలనుంచీ అతని సలహాలకోసం, సహాయం కోసం ప్రజలు వచ్చేవారు. జాతకాలు చూడడం, ముహూర్తాలు పెట్టడం మాత్రమే కాదు; ఫుంచోక్ పితృదేవతలను రప్పించి, వారితో సంభాషించే వాడు. సాక్షాత్తు గ్రామదేవత అతన్ని ఆవహించి, అతని కంఠస్వరంతో మాట్లాడేది. అతని కార ణంగా ఫుయ్కార్ గ్రామం, చుట్టుపక్కల ఎంతో ప్రసిద్ధిగాంచింది.\nఒకనాడు పొరుగు గ్రామమైన సాతింగ్రి గ్రామపెద్ద నౌకరు ఫుంచోక్ను చూడడానికి వచ్చాడు. అతడు ఫుంచోక్కు నమస్కరించి, “మా గ్రామాన్ని ఒక అల్లరిదయ్యం పట్టి పీడిస్తు న్నది. అది చిల్లరమల్లర దొంగతనాలు చేస్తుంది. కుండలు పగులగొడుతుంది. కొట్టాల నుంచి గొడ్లను విప్పి తరిమేస్తుంది. పంటపొలాలను నాశనం చేస్తుంది. వంటచెరకు కోసం తెచ్చిపెట్టిన కట్టెలకు నిప్పంటిస్తుంది. పిల్లలను భయపెడు తుంది. ఇన్ని తుంటరి పనులు చేసినప్పటికీ, ఇన్నాళ్ళు పోనీలే అని ఊరుకున్నాము. ఇటీవల దాని ఆగడాలు మరీ ఎక్కువైపోయాయి,” అని చెప్పి ఆగి, ఫుంచోక్ భార్య తెచ్చి ఇచ్చిన లోటా ఛాంగ్ను తీసుకున్నాడు.\n\"అది ఇప్పుడు ఏం చేసిందేమిటి?” అని అడిగాడు ఫుంచోక్,\n\" ఆ దయ్యం నిన్న క్షమించరాని నేరం చేసింది,” అన్నాడు నౌకరు.\n“అలాగా! ఏమిటా నేరం?\" అని అడిగాడు ఫుంచోక్.\nనౌకరు ఛాంగ్ను తాగి ముగించి, \"నిన్న సాయంకాలం గ్రామపెద్ద పంచాయతీలో ఉన్నాడు. ఇద్దరు గ్రామస్థుల మధ్య ఏర్పడిన తగాదాకు పెద్దల సమక్షంలో పరిష్కారం చెబు తున్నాడు. ఉన్నట్టుండి గ్రామపెద్ద గుబురు గడ్డం కనిపించకుండా పోయింది,” అన్నాడు.\n\"ఎక్కడికి పోయింది?\" అని అడిగాడు ఫుంచోక్.\n“అంతా ఆ అల్లరి దయ్యం పని! ఆయన గడ్డాన్ని దయ్యం తినేసింది. మేము అంత మంది ఉండీ ఏమీ చెయ్యలేకపోయాం. మాలో కొందరు దాని వెంటబడి పట్టుకోవడానికి ప్రయ త్నించారు. కాని, ఫలితం లేకపోయింది. మీరు వచ్చి ఆ తుంటరి దయ్యాన్ని ఎలాగైనా గ్రామం నుంచి తరుమగొట్టాలి!” అన్నాడు నౌకరు కళ్ళ నీళ్ళు పెట్టుకుంటూ.\nఫుంచోక్ ఏవో మూలికల పుల్లలకట్టా, దండం, కమండలం అంటూ తన సాధన సామ గ్రిని తీసుకుని వచ్చిన నౌకరు వెంట బయలు దేరాడు.\nసాతింగ్రి గ్రామపెద్ద ఇల్లు శోకంలో మునిగి ఉంది. ఇంట్లో పిల్లలూ, పెద్దలూ కన్నీళ్ళు కారుస్తూ, కళ్ళుతుడుచుకుంటూ కనిపించారు.\nపుంచోక్ గ్రామపెద్దను సమీపించాడు. ఆయన జరిగిన దుర్ఘటన దిగ్భ్రాంతి నుంచి ఇంకా కోలుకోలేదు. పక్కనున్న ఆసనాన్ని చూపి ఫుంచోక్ను కూర్చోమని చెప్పినప్పుడు ఆయన పెదాలు వణికాయి. జ్యోస్యుడికి తేనీరు తెచ్చి ఇవ్వమన్నాడు.\n'మా నౌకరు మీకు అంతా వివరించి ఉంటాడు. నిన్న నాగడ్డం తినేసిన ఆ దయ్యం, రేపు మరొకరి జుట్టు తినేయవచ్చు. ఎల్లుండి వేరొకరి ముక్కు తినవచ్చు. దాన్ని వదిలిపెట్ట గూడదు. ఎలాగైనా ఊరి నుంచి తరుమ గొట్టాలి!” అన్నాడు గ్రామపెద్ద ఆగ్రహంతో,\n'దానిని ఇప్పుడే తరుమగొడతాను,” అంటూ ఫుంచోక్ తన సాధనసామగ్రి సంచీ విప్పాడు. తలకు చుట్టూ పలుచటి బట్ట బిగిం చాడు. మంత్ర దండాన్ని తీసి బయటపెట్టాడు.\nవెంట తెచ్చిన హోమం పుల్లలను పేర్చి, నిప్పం టించాడు. క్షణాలలో ఇల్లంతా దట్టమైన పొగ కమ్ముకున్నది. ఆ పొగ ఘాటుకు అందరూ. తుమ్మసాగారు. పుంచోక్ తన బుగ్గలపై సూదులు గుచ్చుకుని కనుగుడ్లు పైకి తిప్పుతూ గట్టిగా మంత్రాలు ఉచ్చరించసాగాడు.\nకొంతసేపటికి సాతింగ్రి దయ్యం వచ్చి అతని ఎదుట నిలబడింది. తనను నిప్పుల్లోకి ఏదో లాగుతున్నట్టు గ్రహించి, ఆ దయ్యం తన ఒంటిపై ఉన్న అంగీని తీసి మంటలకేసి విసిరి, తూర్పు దిక్కుగా పారిపోయింది. అందరూ ఎంతో సంతోషించారు. తృప్తిగా నిట్టూర్చారు.\nదయ్యం తీసి విసిరిన దాని అంగీ నిప్పుల్లో పడలేదు. కొద్ది దూరంలో పడిన దానిని ఫుంచోక్ తీసి, విదిలించి మడిచి సంచీలో పెట్టుకున్నాడు.\nబయలుదేరడానికి సిద్ధమవుతూన్న ఫుంచోక్కు గ్రామపెద్ద కృతజ్ఞతతో డబ్బూ, విలువయిన కానుకలూ ఇచ్చాడు. ఫుంచోక్ వాటన్నిటినీ తీసి మూట కట్టుకుని తిరుగుప్రయాణ మయ్యాడు.\nఅతడు కొండలగుండా నడిచి వెళుతూం డగా ఏదో దభీమని శబ్దం వినిపించి తలెత్తి చూశాడు. ఎదురుగా సాతింగ్రి దయ్యం. “నా అంగీ నాకిచ్చెయ్. నీకు ఏం కావాలన్నా ఇస్తాను,” అన్నది దయ్యం.\n'ఇవ్వను,” అంటూ ఫుంచోక్ మూటను గట్టిగా పట్టుకున్నాడు. ఆ దయ్యానికి ఈ అంగీ చాలా అవసరం. లేకుంటే అది తననెందుకు ఇంతగా అడుగుతుంది? అని ఆలోచించసాగాడు.\n“అది లేకుంటే చలితో చచ్చిపోగలను. నాకున్నది అదొక్కటే అంగీ!\" అన్నది దయ్యం.\nపుంచోక్ ఆ మాటను నమ్మకుండా, దయ్యం ఇలా వెంటబడడానికి ఏదో బలవత్తరమైన కారణమే ఉండాలి, అనుకుంటూ ముందుకు నడిచాడు.\n“నీకు నేను జీవితాంతం సేవలు చేస్తూ బతకలేను. నా అంగీ నాకిచ్చెయ్,” అని బతి మాలుతూ దయ్యం జ్యోస్యుడి వెంట వెళ్ళ సాగింది.\n\"ఆహా! అంటే నీ అంగీ నాదగ్గర ఉన్నంత కాలం, నువ్వు నాకు సేవకుడిగా ఊడిగం చేస్తావన్నమాట! అవునా?\" అన్నాడు ఫుంచోక్ పట్టరాని ఆనందంతో.\nదయ్యం మాట్లాడకుండా మౌనంగా వెళ్ళి పోయింది.\nపుంచోక్ ఉత్సాహంతో ఇల్లు చేరాడు. పక్క ఊరి గ్రామపెద్ద ఇచ్చిన డబ్బునూ, కానుక లనూ భార్యకు ఇచ్చాడు. దయ్యం అంగీ విషయం మాత్రం ఆమెకు చెప్పకుండా దానిని అటకపై భద్రంగా దాచాడు.\nఆ రోజు నుంచి అతడు తలుచుకుంటే దయ్యం ప్రత్యక్షమయ్యేది. చెప్పిన పని క్షణా లలో చేసి ముగించేది. శీతాకాలంలో ఇంటి గుమ్మంలో కురిసే మంచును తొలగించేది.\nకొండ దిగువన ఉన్న బుగ్గల నుంచి నీళ్ళు మోసుకొచ్చేది. వసంతకాలంలో పుంచోక్ పొలం దున్ని బార్లీ చల్లేది. పంట సిద్ధమయ్యాక కోసి, నూర్పిడి చేసి ధాన్యాన్ని ఇంటికి చేర్చేది. చెప్పి నప్పుడు బార్లీ పిండి తయారుచేసేది. వేసవి కాలంలో కొండలమధ్య ఉన్న దేవదారు అడవు లకు వెళ్ళి వంటచెరకు తెచ్చేది.\nపుంచోక్కు ఇప్పుడు రోజులు సుఖంగా గడిచిపోతున్నాయి. దయ్యానికి పనులు పురమా యిస్తూ హాయిగా తిరగసాగాడు. తన వృత్తిపర మైన పనులను కూడా మానుకున్నాడు. పనీ, పాటూ లేకపోవడం వల్ల క్రమంగా లావెక్క సాగాడు. దయ్యం మాత్రం ఊడిగం చేసి చేసి నీరసించిపోసాగింది.\nఅప్పుడప్పుడు దయ్యం, అతన్ని తన అంగీ తిరిగి ఇవ్వమని అడుగుతూ ఉండేది. అయితే, ఫుంచోక్ నవ్వి ఊరుకునేవాడు.\nఒకనాడు ఫుంచోక్ దూరంలో ఉన్న ఒక గ్రామానికి వెళ్ళవలసి వచ్చింది. ఆ గ్రామ పెద్దలు వచ్చి, తమ దేవాలయంలో ప్రత్యేక పూజలు జరిపించాలని పుంచోక్ను కోరారు. అది చాలా ప్రతిష్ఠాత్మకమైన పూజావిధానం కావడంవల్లా, పెద్దల మాట కాదనలేకా ఫుంచోక్ వారి వెంట బయలుదేరాడు.\nఅదే మంచి అవకాశంగా భావించిన సాతింగ్రి దయ్యం, గొంపూ దయ్యం దగ్గరికి వెళ్ళి తన గోడు వెళ్ళబోసుకున్నది. గొంపూ దయ్యం దయ్యాల కన్నిటికీ పెద్ద. ప్రపంచంలోని దయ్యాల సమ స్యలకన్నిటికీ అది చక్కని పరిష్కారమార్గాలు చూపేది.\nసాతింగ్రి దయ్యం మాటలను శ్రద్ధగా విన్న గొంపూ దయ్యం తలాడించి, “దయ్యాలు తమ పరిమితుల్ని దాటడంవల్ల దాపురించే అగచాట్లు ఇవి.గ్రామస్థులందరి సమక్షంలో నువ్వు గ్రామ పెద్ద గడ్డం లాగి తినడం పెద్ద నేరం కాదా? అలా ఎందుకు చేశావు? దయ్యాలు అల్లరి పనులు చేయవచ్చు. అది దయ్యాల హక్కు కూడానూ. అయితే పొగరుతో హద్దు దాటితే ఫలితం అను భవించక తప్పదు. నీ విషయంలోనూ అదే జరిగింది!” అన్నది.\nసాతింగ్రి దయ్యం కన్నీళ్ళు కారుస్తూ, గొంపూ దయ్యం కాళ్ళు పట్టుకుని, “ఈ ఒక్క సారి నన్ను క్షమించి కనికరించు. ఇకపై ఇలాంటి తప్పు చేయను. హద్దులెరిగి బుద్ధిగా నడుచు కుంటాను,” అన్నది.\n“సరే, ఫుంచోక్ నుంచి నీ అంగీని తిరిగి రాబట్టడానికి ప్రయత్నిస్తాను, నువ్వు వెళ్ళు,\" అన్నది గొంపూ దయ్యం.\nసాతింగ్రి దయ్యం సంతోషంగా తిరిగి వచ్చింది.\nగొంపూ దయ్యం ఒక గొర్రెలకాపరి రూపంలో పుంచోక్ ఇంటికి వెళ్ళి, అతని భార్యతో, “నేనూ, పుంచోక్ బాల్యమిత్రులం. అయితే ఒకరినొకరు చూసి కొన్నేళ్ళయింది. ఆ దారిగుండా వెళుతూ పాత స్నేహితుణ్ణి పలకరించి వెళదామని వచ్చాను,”. అన్నాడు.\n“ఆయన ఇంట్లో లేరు. ముఖ్యమైన పని మీద పొరుగూరు వెళ్ళారు. రేపే రాగలరు. ఈ రోజు ఇక్కడే ఉండి చూసి వెళ్ళండి,\" అన్నది ఫుంచోక్ భార్య మర్యాదపూర్వకంగా.\n“వీలుకాదమ్మా! రేపు వేకువజామునే ఒక పెళ్ళి తప్పక వెళ్ళాలి. తిరుగుప్రయాణంలో నా స్నేహితుణ్ణి చూస్తాను. అయితే ఒక విషయం. నువ్వు సాయపడగలవేమో చూడు చెల్లెలా! నేను కొన్నాళ్ళ క్రితం ఒక పాత అంగీని నా స్నేహి తుడి దగ్గర భద్రపరచమని ఇచ్చాను. అది ఇప్పుడు కావాలి. చూసి ఇచ్చావంటే బావుం టుంది,” అన్నాడు గొర్రెలకాపరి.\n“అదెంత పని! అలాగే చూసి ఇస్తాను. ఇంతదూరం వచ్చారు, భోజనం చేసి వెళ్ళండి,” అంటూ రుచికరమైన భోజనం వడ్డించింది.\nఅతడు భోజనం చేసి విశ్రాంతి తీసుకుంటున్న సమయంలో, అతడు చెప్పిన అంగీ కోసం ఇల్లంతా వెతికింది. ఆఖరికి అటకమీద అంగీ కనిపించింది. అది తన భర్తది కాదని ఆమెకు తెలుసు గనక, దానిని తెచ్చి అతనికిచ్చి, “ఇదే నేమో చూడండి!\" అన్నది.\nదానిని చూడగానే పరమ సంతోషంతో గొర్రెలకాపరి, “అవును తల్లీ, ఇదే నాది. పెద్ద ఉపకారం చేశావు. కృతజ్ఞతలు!\" అంటూ దానిని తీసుకుని వెళ్ళిపోయాడు.\nఆ తరవాత దానిని అది సాతింగ్రి దయ్యా నికి ఇచ్చింది. దానిని తీసుకుని సంతోషంగా తొడుక్కున్న సాతింగ్రి దయ్యం పరమానం దంతో, \"ఈ జన్మలో ఇక మానవుల జోలికి పోను; హాని తలపెట్టను. నీ మేలు మరవను,” అంటూ అక్కడి నుంచి ఎగిరి వెళ్ళిపోయింది.\nఫుంచోక్ మరునాడు తిరిగి రాగానే, అతని భార్య-ఫుంచోక్ బాల్యస్నేహితుడు రావడం గురించీ, అతనికి భోజనం పెట్టి పాత అంగీని వెతికి ఇవ్వడం గురించీ చెప్పి, “ఆయన తిరుగు ప్రయాణంలో మిమ్మల్ని చూడడానికి వస్తాన న్నాడు,” అన్నది.\nఫుంచోక్ ఒక్క క్షణం దిగ్భ్రాంతి చెందాడు.\nఆ తరవాత కోలుకుని, \"ఎంతపని చేశావు!” అంటూ దయ్యం తనను మోసం చేసిందని గ్రహించి బాధపడ్డాడు.\nపుంచోక్ ఆ రోజునుంచి ఎప్పటికప్పుడు పొలం పనులు చేసుకోవడం; గుమ్మంలోని మంచును శుభ్రపరచడం; కొండ కింది నుంచి పైకి నీళ్ళు మోసుకురావడంతోపాటు—మనుషు లను బాధించే దయ్యాలను వదలగొట్టడం, జాతక ఫలాలు చెప్పడం అంటూ తన వృత్తిపరమైన పాత పనులను మళ్ళీ మొదలుపెట్టాడు.",
            "book_page_end": 43
        },
        {
            "title": "మనదేశం గురించి తెలుసుకుందాం",
            "book_page_start": 44,
            "pdf_page_start": 44,
            "pdf_page_end": 44,
            "author": "చందమామ బృందం",
            "genre": "క్విజ్/సమాచారం",
            "moral": "చందమామ బృందం",
            "keywords": [
                "భారతదేశ చరిత్ర",
                "క్విజ్",
                "గాంధీజీ",
                "ఎన్నికలు",
                "కుంభమేళా"
            ],
            "characters": [
                "చందమామ బృందం"
            ],
            "locations": [
                "భారతదేశం",
                "ఢిల్లీ"
            ],
            "content": "ఇండియా గత యాభై అయిదు సంవత్సరాలుగా స్వతంత్రదేశంగా ఉంటోంది. అర్ధ శతాబ్ద కాలంగా ఎన్నో ఒడిదుడుకులను అధిగమిస్తూ మన ప్రజాస్వామ్యం ముందుకు సాగుతోంది. ఈ నెల క్విజ్లో కొన్ని ముఖ్యమైన సంఘటలను గుర్తు చేసుకుందాం.\n1. మన జాతిపిత గాంధీజీ 1948 జనవరి 30 న హత్యకు గురయ్యారు. అంతకు పదిరోజుల ముందే ఆయన మీద హత్యాప్రయత్నం జరిగింది. ఆ సంఘటన ఏది?\n2. భారత సైన్యానికి 1949 జనవరి 15 తేదీ మహోజ్వలమైన రోజు. ఆ తారీఖు ప్రాముఖ్యత ఏమిటి?\n3. 195 1 అక్టోబర్ - 195 2 ఫిబ్రవరి మధ్య మొట్టమొదటి సాధారణ ఎన్నికలు జరిగాయి. ఎన్నికలలో ఎన్ని పార్టీలు పోటీ చేశాయి? వాటిలో జాతీయపార్టీలు ఎన్ని?\n4. ఎక్కువసార్లు బడ్జెట్ సమర్పించిన కేంద్ర ఆర్థికమంత్రి ఎవరో తెలుసా? ఎన్నిసార్లు?\n5. మనదేశంలో ప్రసిద్ధిగాంచిన పర్వదినాలలో 'కుంభమేళా' ముఖ్యమైనది. మొట్ట మొదటిసారిగా అక్కడ తొక్కిసలాట జరిగింది. అదెప్పుడు జరిగింది? ఎందరు ప్రాణాలు కోల్పోయారో తెలుసా?\n6. భారతరత్న పురస్కారం ఎప్పుడు నెలకొల్పబడింది? మొట్టమొదటి గ్రహీతలు ఎవరు?\n7. 1951 లో ఢిల్లీలో ప్రథమ ఆసియా క్రీడలు జరిగాయి. భారతదేశానికి తొలి బంగారు పతకం సాధించినవారెవరు?\n8 . ఇండియా ప్రథమ కార్డినాల్ ఎవరు? ఎప్పుడు నియమించబడ్డారు?\n9. 1948 లో రాష్ట్రాల అతిపెద్ద యూనియన్ ఏర్పడింది. దాని పేరేమిటి? రాజధాని ఏది?\n10. 1950 ఏప్రిల్, డిసెంబర్ నెలలలో మనదేశానికి చెందిన ఇద్దరు సుప్రసిద్ధ ఆధ్యాత్మిక గురువులు పరమపదించారు. వారెవరు?",
            "book_page_end": 44
        }
    ],
    "statistics": {
        "total_stories": 13,
        "author_counts": {
            "చందమామ బృందం": 7,
            "మన్నవ మారుతీపసాదు": 1,
            "లక్ష్మీగాయత్రి రచన": 1,
            "బిందుసార్": 1,
            "మాచిరాజు కామేశ్వరరావు": 1,
            "వసుంధర": 1,
            "శ్రీరామకమల్": 1
        },
        "genre_counts": {
            "చారిత్రక కథాంశం": 1,
            "పర్యాటక వ్యాసం": 1,
            "జానపద కథ": 2,
            "ఫాంటసీ, ధారావాహిక": 1,
            "బేతాళ కథ": 1,
            "పౌరాణికం": 1,
            "సాంస్కృతికం, వ్యాసం": 1,
            "సాంఘిక కథ": 1,
            "వార్తలు": 1,
            "నీతి కథ": 2,
            "క్విజ్/సమాచారం": 1
        }
    }
}