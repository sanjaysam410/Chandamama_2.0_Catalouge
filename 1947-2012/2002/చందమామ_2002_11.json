{
    "book_id": "చందమామ_2002_11",
    "stories": [
        {
            "title": "బొర్రా-కొండ గుహలలో రమణీయ దృశ్యాలు!",
            "book_page_start": 4,
            "pdf_page_start": 4,
            "pdf_page_end": 5,
            "author": "చందమామ బృందం",
            "genre": "యాత్రా వ్యాసం",
            "moral": "బొర్రా గుహలను తప్పక సందర్శించండి!",
            "keywords": [
                "ఆంధ్రప్రదేశ్",
                "బొర్రా గుహలు",
                "ప్రకృతి",
                "పర్యాటకం",
                "అరకులోయ"
            ],
            "characters": [],
            "locations": [
                "ఆంధ్రప్రదేశ్",
                "తూర్పుకనుమలు",
                "విజయనగరం",
                "విశాఖపట్నం",
                "అరకు లోయ",
                "భీమునిపట్నం"
            ],
            "content": "మనదేశంలోనే చాలా పొడవైన సముద్రతీర రేఖ గల ఆంధ్రప్రదేశ్-అందమైన అడవులూ, కొండలూ, కోనలూ, లోయలూ, మైదానాలూ, నదులతో అద్భుత ప్రకృతి సౌందర్యంతో అలరారే అందమైన రాష్ట్రం!\nమనదేశంలో సమతల మైదాన ప్రదేశంలో ఏర్పడిన అతిపెద్ద గుహల సముదాయంగా కర్నూలు జిల్లాలోని బెలుం గుహలు పేరుగాంచాయి. బొర్రా గుహలు కూడా వాటిలాగే చాలా ప్రాచీనమైనవి. అయితే ఇవి కొండ గుహలు.\nతూర్పుకనుమలలో విజయనగరం జిల్లా పరిథిలో వున్న గ్రామం బొర్రా, విశాఖపట్నం నుంచి, అరకు లోయకు వెళ్ళే రోడ్డుమార్గానికి ఆరు కి.మీ. దూరంలో ఉన్నదీ గ్రామం.\nసున్నపురాయితో ఏర్పడిన ఈ గుహలు దాదాపు 150 అడుగుల లోతు వరకు వెళతాయి. ఈ గుహలలోనే పుట్టే గోస్తనీ నది కొండల గుండా ప్రవహిస్తూ మైదానప్రదేశాన్ని చేరి భీమునిపట్నం వద్ద సముద్రంలో కలుస్తున్నది. గుహలలో ఒక శివలింగం ఉంది. ఆ లింగం పైభాగంలో ఒక గోవురూపం కనిపిస్తుంది. గోవు పొదుగునుంచి పుట్టడంవల్ల ఈ నదికి గోస్తనీ నది అనే పేరు వచ్చిందని చెబుతారు.\nపర్యాటకులు లోపలికి వెళ్ళి 'స్టెలాక్ట్ టైట్స్' అనే అద్భుత స్ఫటిక లింగాలనూ, 'స్టాలగ్మెట్స్' అనే సున్నపురాయి ఆకృతులనూ చూడడానికి వీలుగా ఆంధ్రప్రదేశ్ పర్యాటకాభివృద్ధి శాఖ గుహల లోపల విద్యుత్ దీపాలంకరణ ఏర్పాటుచేసి ఉంది. నీళ్ళలోని బొగ్గుపులుసు వాయువు తగలడం కారణంగా సున్నపురాయి ఏళ్ళ తరబడి కరిగి బొట్లుబొట్లుగా పడడంవల్ల ఏర్పడిన స్ఫటికలింగాకార రూపాలను 'స్టెలాక్ట్ టైట్స్' అని అంటారు. బొర్రా గుహలలోని సున్నపురాయి లక్షలాది సంవత్సరాలనాటిది. వేలాది సంవత్సరాలకు పూర్వమే ఈ గుహలలో మనుషులు నివసించినట్టు చెబుతారు.\nఅరకు లోయకు వచ్చే పర్యాటకులు టైడా జంగిల్ క్యాంప్ లో బసచేసి, లక్షలాది సంవత్సరాలనాటి రహస్యాలను స్వయంగా తెలుసుకుని ఆనందించడానికి బొర్రా గుహలను తప్పక సందర్శిస్తారు.\nఇక్కడికి చేరుకోవడం ఎలా? విశాఖపట్నం నుంచి 90 కి.మీ.; అరకులోయ నుంచి 14 కి.మీ. దూరంలో ఉంది. విశాఖపట్నం నుంచి రోడ్డు మార్గం గుండా కానీ, రైలుమార్గం గుండా కానీ బొర్రా గుహలను చేరుకోవచ్చు. విశాఖపట్నం- అరకులోయల మధ్య రెండువైపులా అందమైన ప్రకృతి దృశ్యాల గుండా వెళ్ళే రైలు మార్గంలో బొర్రా గుహల స్టేషన్ ఉంది.\nబొర్రా గుహలను తప్పక సందర్శించండి!",
            "book_page_end": 5
        },
        {
            "title": "ఏకైక మార్గం!",
            "book_page_start": 7,
            "pdf_page_start": 7,
            "pdf_page_end": 7,
            "author": "సంపాదకుడు : విశ్వం",
            "genre": "సంపాదకీయం",
            "moral": "చుట్టూ పరచుకున్న అమావాస్య చీకట్లను దీపావళి చిరుదివ్వెలు దూరంచేసే విధంగా, మనం మన మనసుల్లోని దురాలోచనా తిమిరాలను వివేకంతో తరిమికొట్టాలి!",
            "keywords": [
                "క్రమశిక్షణ",
                "బాధ్యత",
                "వివేకం",
                "హింస",
                "దీపావళి"
            ],
            "characters": [
                "పూజారి",
                "భక్తులు"
            ],
            "locations": [
                "ప్రార్థనామందిరం",
                "మనదేశం"
            ],
            "content": "అది ఒక ప్రార్థనామందిరం. ప్రార్థనానంతరం పూజారి పవిత్రగ్రంథం నుంచి ఒక భాగాన్ని చదువుతూన్నప్పుడు అందరూ నిశ్శబ్దంగా వినాలన్నది నియమం. ఒకరోజు పూజారి అలా చదవడం ప్రారంభించినప్పుడు, ఆ ప్రార్థనా సమావేశంలోని ఒక వ్యక్తి, పక్కనున్న పెద్దమనిషితో, “పూజారి అధ్యాయాన్ని మార్చి చదువుతున్నాడని నా అనుమానం,\" అన్నాడు మెల్లగా.\n“ప్రార్థనా సమయంలో మాట్లాడకూడదని మీకు తెలియదా?\" అని మందలించాడు ఆ ఇద్దరికీ వెనుక వరుసలో కూర్చున్న ఇంకొక పెద్దమనిషి. ఆ తరవాత మరొక వ్యక్తి, వేరొక పెద్దమనిషి ఒకరిపై ఇంకొకరు విమర్శలు గుప్పించారు వినిపించీ వినిపించకుండా. పూజారి వాళ్ళకేసి తీక్షణంగా చూశాడు. \"నేను మౌనంగానే ఉన్నాను,\" అన్నాడు ఐదో భక్తుడు.\nప్రస్తుత ప్రపంచం తీరుకు, ముఖ్యంగా ఈనాడు మనదేశం పోకడకు ఈ సంఘటన ఒక ఉదాహరణ. “తప్పంతా ఎదుటివాళ్ళదే. నాదేం కాదు,\" అనే మనస్తత్వం మనది. మనలో ఇలాంటి మనస్తత్వం పాతుకుపోవడంవల్లే - తీవ్రవాదంతోసహా రకరకాల రూపాలతో హింస మనమధ్య మనగలుగుతోంది. మనం మానసిక క్రమశిక్షణను అలవరచుకుని బాధ్యతా యుతంగా నడుచుకున్నట్టయితే- మన శత్రువులు ఇప్పుడు చేస్తున్నట్టు, మనకెలాంటి హానీ తలపెట్టలేరు!\nప్రస్తుత అస్తవ్యస్త పరిస్థితులను చక్కదిద్దడం ఎలాగా? ప్రతి ఒక్కరం బాధ్యతనెరిగి నడుచుకోవడంతోనే అది సాధ్యం. మొదట మనం మనపట్ల నిజాయితీగా ఉన్నామా అని ఆత్మపరిశీలన చేసుకోవాలి. పెచ్చరిల్లుతూన్న అరాచకం, క్రమశిక్షణారాహిత్య సుడిగాలు లలో మనం కూడా కొట్టుకుపోకుండా జాగ్రత్తపడాలి. మన ఆత్మసాక్షి ఆధారంగా స్థిరంగా నిలబడగలగాలి. అదొక్కటే సరైన మార్గం!\nచుట్టూ పరచుకున్న అమావాస్య చీకట్లను దీపావళి చిరుదివ్వెలు దూరంచేసే విధంగా, మనం మన మనసుల్లోని దురాలోచనా తిమిరాలను వివేకంతో తరిమికొట్టాలి!",
            "book_page_end": 7
        },
        {
            "title": "మాయాసరోవరం",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "ఫాంటసీ, సాహసం",
            "moral": "మిత్రుల సహాయం, తెలివైన వ్యూహాల ద్వారా శత్రువులను సులభంగా ఓడించవచ్చు.",
            "keywords": [
                "మాయాసరోవరం",
                "ప్రతిజ్ఞ",
                "కృపాణజిత్తు",
                "సర్పనఖుడు",
                "సిద్ధసాధకుడు"
            ],
            "characters": [
                "సర్పనఖుడు",
                "సర్పస్వరుడు",
                "జయశీలుడు",
                "సిద్ధసాధకుడు",
                "కృపాణజిత్తు",
                "మరుగుజ్జు సేనాని",
                "మకరకేతు"
            ],
            "locations": [
                "మరుగుజ్జుల గూడెం",
                "అరణ్యం",
                "నదీతీరం",
                "మాయాసరోవరం"
            ],
            "content": "[సర్పనఖుడు, సర్పస్వరుడు అనే అన్నదమ్ములిద్దరు, జలాశ్వాలమీద మరుగుజ్జుల గూడేనికి వచ్చారు. సర్పనఖుడు అక్కడ కృపాణజిత్తు మెడకు తాడు బిగించాడు. నరవానరం, సర్పస్వరుడిపైన బడి, అతణ్ణి ఎత్తుకుపోయింది. ఈ సంగతి విన్న జయశీలుడూ, సిద్ధసాధకులూ గూడెంకేసి బయలుదేరి వచ్చేంతలో, సర్పనఖుడు జలాశ్వం మీద వస్తూ కనిపించాడు. – తరవాత]\nసర్పనఖుడు ఒక పెద్ద చెట్టు కిందికి వచ్చి, జలాశ్వాన్ని ఆపి, “సర్పస్వరా!\" అంటూ కేకపెట్టాడు. ఆ కేకకూ జవాబు లేదు. సర్పనఖుడు దిగాలుపడిపోయి, అంతలోనే పట్టరాని కోపంతో ఒరలోంచి కత్తి లాగి, దాన్ని పక్కనే వున్న చెట్టు బోదెలో బలంగా గుచ్చి, “ఇదే, నా ప్రతిజ్ఞ! నా తమ్ముణ్ణి ప్రాణాలతో చూడలేకపోయానో, వాణ్ణి చంపిన నరవాన రాన్నీ, దాని యజమానినీ కంఠాలు నరికి గాని, ఈ ప్రాంతాలు వదలను!\" అంటూ అరిచాడు.\nపొదల వెనక దాగి వుండి ఈ మాటలు విన్న జయశీలుడు తృప్తిగా నవ్వి, సాధకుడితో, “సాధకా, ఈ సర్పనఖుడి ప్రతిజ్ఞ విన్నావు కదా! వాడు అరణ్యవృక్షాల సాక్షిగా గొప్ప కఠోర ప్రతిజ్ఞ చేశాడు,\" అన్నాడు.\n“జయశీలా, తమ్ముడు కనబడలేదన్న దిగులుతో, వాడికి మతి స్థిమితం తప్పి ఉంటుంది. సరే, వాణ్ణి ప్రాణాలతో పట్టుకోవ డంఎలా?\" అని అడిగాడు సిద్ధసాధకుడు.\nజయశీలుడు ఒక క్షణకాలం ఆలో చించి, \"సాధకా, నీ రూపం, మాట తీరూ కూడా మామూలు మనుషులకు భిన్నంగా ఉం టుంది. కనుక నువ్వే వాణ్ణి ప్రాణాలతో పట్టగ లవు. నువ్వు ఏదో విధంగా వాణ్ణి సమీ పించి, వాడిదగ్గర నుంచి ఆ కత్తి తీసుకోవాలి. వాడి ద్వారా, ఆ మాయాసరోవరానికి పోయే దారి తెలుసుకునే పని నేను చూస్తాను,\" అన్నాడు.\nఆ వెంటనే సిద్ధసాధకుడు, సర్పనఖుడి దగ్గరకు బయలుదేరాడు. జయశీలుడు, మరుగుజ్జు సేనానితో, \"సేనానీ, ఈ వింత రూపుడి శక్తిసామర్థ్యాలేమిటో, మనకు తెలి యవు. నీవు అవసరమైతే సాధకుడికి సాయ పడేందుకు, ఏ చెట్టుచాటునైనా దాగి వుండ గలవా?\" అని అడిగాడు.\n“అయ్యా, అదెంతపని!” అంటూ మరు గుజ్జుసేనాని, తన వాహనం కట్టివేసివున్న రేగు పొదలకేసి బయలుదేరాడు.\nఇంతలో సిద్ధసాధకుడు శూలాన్ని ఎత్తి పట్టుకుని, సర్పనఖుణ్ణి సమీపిస్తూ, \"ఎవడ్రా, నా పెంపుడు సాలవృక్షాన్ని కత్తితో పొడిచి గాయపరిచింది? అతి దీనమైనదాని మూలుగు విని నాకు నిద్రాభంగమైంది!” అంటూ కేకపెట్టాడు.\nఅది వింటూనే సర్పనఖుడు చప్పున కత్తిని చెట్టు బోదెనుంచి లాగి, దాన్ని సాధ కుడికేసి గురిచేసి అలాగే నిబ్బరంగా నిల బడ్డాడు.\nసాధకుడు, వాడికేసి తీవ్రంగా చూస్తూ, “ఒరే, నువ్వు చూడగా మాయాసరోవరే శ్వరుడి బంటులావున్నావు, అవునా?\" అని ప్రశ్నించాడు.\nఇంత భయంకరారణ్యంలో తనను చూస్తూనే, తన ప్రభువెవరైందీ గ్రహించిన ఇతడెవరో గొప్ప మంత్రవేత్త అయివుంటా డనుకుని సర్పనఖుడు భయపడిపోయాడు.\nసిద్ధసాధకుడు తన ఎత్తు పారినందుకు లోలోపల సంతోషిస్తూ, \"ఆ సరోవరేశ్వరుడి బంటుననే గర్వంతో, అలా గుర్రం మీద ఠీవిగా కూర్చుంటావా? ముందు గుర్రం దిగు!\" అన్నాడు గద్దిస్తూ.\nసర్పనఖుడు చప్పున జలాశ్వంపైనుంచి కిందికి దూకాడు.\nసాధకుడు అతడి ముందుకు వచ్చి, “ఏదీ నా పెంపుడు వృక్షాన్ని గాయ పరిచిన, ఆ కత్తి ఇటివ్వు,\" అన్నాడు.\nసర్పనఖుడు, సాధకుడికేసి అనుమానంగా చూస్తూ, \"నీకు, నా యజమాని పేరు ఎలా తెలుసు? చెట్టు మూలుగు వినగలిగినంత గొప్ప మంత్రవేత్తవా?\" అన్నాడు.\nసిద్ధసాధకుడు పెద్దగా నవ్వి, “ఒరే, సర్ప నఖా! నేను నీ మిత్రుడైన మకరకేతుణ్ణి కూడా ఎరుగుదును. ఆ కత్తి నీ చేతిలో వుండ డం, నీకే ప్రమాదం,\" అంటూ సర్పనఖుడి కేసి రెండడుగులు వేశాడు.\nసర్పనఖుడు అన్నిటికీ తెగించినవాడిలా పళ్ళు కొరికి, “ఇప్పుడు నువ్వెవరివైందీ నాకు గుర్తొస్తున్నది. నరవానరం యజమాని కృపాణ జిత్తు అనేవాడు, నిన్నూ, నీ మిత్రుణ్ణి అర ణ్యంలో చూశాడు. నువ్వు కాపాలికుడివి, అవునా?\" అన్నాడు కత్తి పైకెత్తి పట్టుకుని.\nసిద్ధసాధకుడు శూలాన్ని నేలలో గుచ్చి, “నువ్వనుకున్నట్టు నేను మామూలు కాపా లికుణ్ణి కాదు, సిద్ధసాధకుణ్ణి!\" అన్నాడు కోపంగా.\n\"ఆహా, నీ ఎత్తుగడ నాకు తెలుసు! నన్ను పట్టుకుని, ఏ క్షుద్రదేవతకో బలి ఇవ్వాలను కుంటున్నావు,\" అంటూ కత్తి చాచి, సాధకుడి మీదికి లంఘించబోయాడు.\nకాని, అదే క్షణంలో మరుగుజ్జుసేనాని వెనక నుంచి వచ్చి, తన పొట్టేలుతో సర్పన ఖుణ్ణి ఢీకొట్టించాడు. సర్పనఖుడు బోర్లా ముందుకు పడిపోయాడు. కత్తి జారి దూరంగా పడింది.\nసిద్ధసాధకుడు చప్పున పోయి కత్తిమీద పాదం మోపాడు. అంతలో అక్కడికి జయ శీలుడు వచ్చాడు. అతడు బోర్లాపడి వున్న సర్పనఖుణ్ణి లేపి, \"ఒరే, సర్పనఖా! నీ పేరే ఒక వింత. సర్పానికి కోరలుండడం ఎరుగుదుం గాని; గోళ్ళుండడం ఎరగం!\" అంటూ సిద్ధ సాధకుడి నుంచి, సర్పనఖుడి కత్తిని తీసు కుని, దాన్ని అతడికి ఇవ్వజూపుతూ, “ఇంకా కత్తియుద్ధం చేయాలన్న ఉబలాటం నీలో ఏమైనా వున్నదా?\" అని అడిగాడు.\nదానికి సర్పనఖుడు ఈసడింపుగా, “ఇప్పుడు జరిగింది కత్తియుద్ధమా? ఛీ, మల్లయుద్ధం కన్న కూడా అధమంగా వున్నది!\" అన్నాడు.\nఆ మాటలకు జయశీలుడు నవ్వి, సాధకుడితో, “ఈ మహావీరుడు తాను మల్ల యోధుణ్ణనుకుంటున్నాడేమో! కాస్త చేయీ చేయీ కలిపి చూడు,\" అన్నాడు.\nఆ మరుక్షణం సర్పనఖుడు కాళ్ళతో నేలను గట్టిగా తాటించి, సిద్ధసాధకుడి మీదికి ఉరికాడు. ఒక్క నిమిష కాలం గడవకుండానే సాధకుడు, వాడి నడుం పట్టుకుని పైకెత్తి విసిరి, వాడు నేలమీద పడకముందే పట్టు కోవాలని చూశాడు. ఆ సమయంలో సాధకు డికి వాడి మెడా, ఒక కాలూ దొరికినై. సాధకుడు పరమానందపడిపోతూ, సర్పనఖుణ్ణి గాలిలో గిరగిరా తిప్పి, “ఆహా, వీడు మహాకాలుడికి ప్రశస్తమైన బలిపశువవుతాడు. ఏమాత్రం సందేహం లేదు!\" అంటూ నేల మీద దభీ మని పడవేశాడు.\nసర్పనఖుడు వెల్లికిలా పడి లేచి కూర్చుని గడగడ వణికిపోతూ, \"అయ్యలారా! నన్ను చంపకండి. నేనూ, నా తమ్ముడూ మకర కేతు అనేవాణ్ణి వెతుకుతూ, ఈ ప్రాంతాలకు వచ్చాం. నా తమ్ముడు సర్పస్వరుణ్ణి, భయం కరమైన నరవానరం ఒకటి ఎత్తుకుపోయింది. వాణ్ణి ఈ అరణ్యంలో వెతికి పట్టుకుని, నా దారిన నేను పోతాను,\" అన్నాడు.\n\"సర్పనఖా, అలా దారికి రా,” అని జయ శీలుడు సిద్ధసాధకుడితో, “సాధకా, వీణ్ణి బలిపెట్టడానికి ఇంకా సమయం వున్నది,\" అంటూ నవ్వి, సర్పనఖుడితో, “ నీ తమ్ముణ్ణి వెతికే ప్రయత్నంలో మేము సాయపడ తాము. కాని, నువ్వనే మాయాసరోవరేశ్వరు డుండే చోటుకు మమ్మల్ని తీసుకుపోతానని మాత్రం ముందుగా వాగ్దానం చెయ్యి,\" అన్నాడు.\nఇది వింటూనే సర్పనఖుడు వెలవెల పోతూ గుడ్లు తేలవేసి, \"ఆయన వుండే సరోవరం ఎక్కడ వున్నదో చెబితే, నా తల బద్దలవుతుంది. అలా అని శాపం!\" అన్నాడు.\n\"ఆ శాపమేదో నేనే అమలుచేస్తాను!\" అంటూ జయశీలుడు కత్తి దూసేంతలో, దూరంగా కేకలు వినిపించినై. అందరూ తలలు తిప్పి అటుకేసి చూశారు.\nకృపాణజిత్తు ఒక జలాశ్వాన్ని ఎక్కి కత్తి తిప్పుతూ, \"జయశీలుడెక్కడ? వాడి నేస్త గాడు కాపాలికుడెక్కడ? వాళ్ళను నా కత్తికి బలిపెడతాను,\" అంటూ దూరంగా చెట్ల కింద గుర్రాన్ని పరిగెత్తించసాగాడు.\nకృపాణజిత్తును చూస్తూనే సిద్ధసాధకుడు శూలాన్ని పైకెత్తి, “ఆహా, ఎంతకాలానికి ఈ కృపాణజిత్తు, నా శూలం పోటుకు దొరకపో తున్నాడు,\" అంటూ బయలుదేరాడు.\nసర్పనఖుడు చప్పున పోయి సిద్ధసాధకుడి చేయి పట్టుకుని, \"అయ్యా, ఆగండి, ఒక్క మాట! ఈ దుష్టుడి నరవానరమేగదా, నా తమ్ముణ్ణి ఎత్తుకుపోయింది. వీణ్ణి చంపే ముందు, ఆ వానరం ఎక్కడున్నదో తెలుసుకో నివ్వండి,\" అన్నాడు.\nజయశీలుడు కత్తిని సర్పనఖుడికి ఇచ్చి వేసి, “ఆ కృపాణజిత్తు కత్తియుద్ధంలో ఆరి తేరినవాడు. తగు జాగ్రత్తలో వుండు!\" అని హెచ్చరించి, సాధకుడితో కలిసి చెట్టు చాటుకు వెళ్ళాడు.\nఅంతలో కృపాణజిత్తు జలాశ్వాన్ని పరి గెత్తిస్తూ, సర్పనఖుణ్ణి చూసి ఆగి, \"ఎవరు నువ్వు? గడెకొండగూడెంలో నా మెడకు తాడు బిగించినవాడివా?\" అని ప్రశ్నించాడు.\n“అవును! నువ్విప్పుడు ఎక్కివున్నది, నా తమ్ముడి జలాశ్వం. వాణ్ణి ఏం చేశావు?\" అంటూ సర్పనఖుడు తన అశ్వాన్ని, కృపాణ జిత్తుకేసి అదిలించాడు.\nకృపాణజిత్తు రెండు చేతులూ పైకెత్తి, “నువ్వు వున్న చోటునే ఆగు. నరవానరం హఠాత్తుగా పైనపడి జలాశ్వం మీద వున్న, నీ తమ్ముణ్ణి ఎత్తుకుపోయింది. దీన్ని గూడెం పక్కన వున్న చెట్లలో తిరుగుతూవుంటే పట్టు కున్నాను, \" అన్నాడు.\n“నేనడిగినదానికి సూటిగా జవాబు చెప్పు. నా తమ్ముడెక్కడ?\" అంటూ సర్పనఖుడు కత్తి పైకెత్తాడు.\n“సర్పనఖా, తొందరపడకు. విధి బలీయం అన్నారు. నీ తమ్ముడికి ఆ వానరం చేతిలో చావు రాసిపెట్టి వుంటే- ఈపాటికి అదే జరిగి ఉంటుంది! నేను మనిద్దరి శత్రువులైన జయ శీల, కాపాలికులను వేటాడేందుకు అరణ్య మంతా గాలిస్తున్నాను. వాళ్ళిద్దరూ, నీ తోటి వాడైన మకరకేతును ఎంతగా హింస పెట్టారో, అరణ్యంలోని ఆదివాసులద్వారా లోగడ నేను విని వున్నాను,\" అన్నాడు కృపాణజిత్తు.\nకృపాణజిత్తు మాట ముగించే లోపలే సర్పనఖుడు పెద్దగా అరిచి, “ఓరే, దుర్మా ర్గుడా! నీమాటలు వింటూంటే, నా తమ్ముడు మరి లేదనిపిస్తున్నది. ముందు నీ తల నరికి, నా తమ్ముడి ఆత్మకు శాంతి చేకూర్చాలి,\" అంటూ, అశ్వాన్ని కత్తి పిడితో గట్టిగా కొట్టాడు.\nజలాశ్వం వేగంగా తనకేసి రావడం చూస్తూనే, కృపాణజిత్తు భయంతో కంపించి పోతూ, తన అశ్వాన్ని వెనక్కు తిప్పి, “నా గర్భ శత్రువైన జయశీలుణ్ణి చంపిగాని, నేను చావను. అందువల్ల ప్రస్తుతానికి నేను నీతో పోరాడదలలేదు,\" అంటూ అశ్వాన్ని దౌడు తీయించసాగాడు.\nసర్పనఖుడు, అతడి వెంటబడ్డాడు. చెట్ల చాటున వుండి ఇదంతా చూస్తున్న జయ శీలుడు, సిద్ధసాధకుడితో, \"సాధకా, ఆ పారిపో తున్నవాళ్ళల్లో ఒకడు మనకు పరమశత్రువు. రెండోవాణ్ణి మిత్రుడుగా చేసుకోగలిగితే, మనం మాయాసరోవరాన్ని చేరవచ్చు,\" అన్నాడు.\n\"బహుమంచి ఆలోచన! కాని, ఇద్దరూ మనకందకుండా పారిపోయేలా వున్నారు. ఇప్పుడేం చేసేట్టు?\" అని అడిగాడు సిధ్ధ సాధకుడు.\nఈ జరుగుతున్నదంతా దూరంగా నిల బడి ఆశ్చర్యపోతూ చూస్తున్న మరుగుజ్జు సేనానిని, జయశీలుడు దగ్గరకు పిలిచి, “సేనానీ, ఆ పారిపోతున్నవాళ్ళను పట్టు కోవాలి. ఈ చుట్టుపక్కల అంతటా మీ జాతి వాళ్ళు వున్నారు కదా! వాళ్ళను హెచ్చరించి, వాళ్ళిద్దర్నీ ప్రాణాలతో పట్టుకుని బంధించ గలవా?\" అని అడిగాడు.\n\"అయ్యా, అదెంతపని! డప్పులువాయించి, అంచెలంచెలుగా మావాళ్ళందర్నీ హెచ్చరి స్తాను,\" అని మరుగుజ్జుసేనాని, తన పొటేలు వాహనాన్ని గూడెంకేసి పరిగెత్తించాడు.\n“సిద్ధసాధకా, మనం ఆ కనబడే గుట్ట మీదికి పోయి, మరుగుజ్జుజాతివాళ్ళు ఏం చేస్తారో చూద్దాం,\" అంటూ జయశీలుడు బయలుదేరాడు.\n“జై, మహాకాళా! మనం హిరణ్యపురా న్నుంచి బయల్దేరిన వేళావిశేషం మంచిది కాదు. ఎన్ని చిక్కులు, ఎన్ని ఇక్కట్లు!\" అంటూ సిద్ధసాధకుడు నిట్టూర్చి, జయ శీలుడి వెంట నడిచాడు.\nఆ సమయంలో కృపాణజిత్తును తరు ముకుపోతున్న సర్పనఖుడు, అతణ్ణి ఆ అరణ్యవృక్షాల మధ్య తరిమి పట్టుకుని చంపడం సాధ్యమయ్యే పనికాదని గ్రహించి, \"ఒరే, కృపాణజిత్తూ, ఆగు! ఒకవేళ నా తమ్ముడు బతికేవున్నాడేమో, మనకు తెలి యదుగదా! నువ్వు, మా జలాశ్వాన్నిచ్చి నీ దారిన పో,\" అన్నాడు.\n\"అశ్వాన్ని తీసుకుని నన్ను కత్తికి బలి పెట్టవన్న నమ్మకమేమిటి? అట్లనినేను, నీతో పోరాడేందుకు భయపడుతున్నానుకోకు. యుద్ధంలో విజయం ఎవరిదవుతుందో, ఆ పైనున్న ఒక్క దేవతలకుతప్ప మరెవరికీ తెలియదు. నేను ముందుగా ఆ జయశీలుణ్ణి చంపాలి. ఆ తర్వాత నీ సంగతి చూస్తాను,\" అంటూ కృపాణజిత్తు, జలాశ్వాన్ని మరింత వేగంగా పరిగెత్తిస్తూ నదీతీరాన్ని చేరాడు.\nసర్పనఖుడు తనూ జలాశ్వాన్ని గట్టిగా అదిలించి, కొద్దిసేపటికల్లా నదీతీరాన్ని చేరి, దాని ఒడ్డు వెంట పారిపోతున్న కృపాణజిత్తు వెంట పడ్డాడు.\nఆ సరికి డప్పుల మోతలు విన్న మరుగుజ్జు జాతివాళ్ళల్లో కొందరు కృపాణజిత్తునూ, సర్పనఖుణ్ణి చూసి, వాళ్ళ దారిని అటకా యించేందుకు, ఒక గుంపుగా చేరి బళ్ళాలు ఎత్తి పట్టుకుని నిలబడ్డారు. కృపాణ జిత్తు వాళ్ళను అంతదూరంలో వుండగానే చూశాడు. ముందుకు పోతే, తను అంతకు పూర్వం నానా హింసలపాలు చేసిన మరుగుజ్జు వాళ్ళు; వెనుదిరిగితే, తన తమ్ముడికి జరిగిన హానికి, పగ తీర్చుకునేందుకు వెంట తగిలి వస్తున్న సర్పనఖుడు!\nఆ స్ధితిలో కృపాణజిత్తుకు అశ్వంతో పాటు నదిలో దూకడమొక్కటే మేలైన మార్గంగా కనిపించింది. ఇలా ఆలోచించి అతడు జలాశ్వాన్ని గట్టుమీది నుంచి నది కేసి మళ్ళించేసరికి, అక్కడ నదీజలంలో తేలియాడుతూ రెండు మొసళ్ళు కనిపించినై. వాటిని చూస్తూనే కృపాణజిత్తు గుండె గుభేలుమన్నది. \"గుండెలో గుచ్చుకునే బల్లెంపోటు మంచిదా? వెన్నుమీద పడే కత్తివేటు మంచిదా? లేక నీళ్ళపై తేలుతున్న మొసళ్ళ కరకు కోరల పట్టు మంచిదా? ఛీ, ఇవన్నీ ప్రాణాంతకాలే,\" అనుకుంటూ, ఎలాగూ చావు తప్పదన్న నిస్పృహలో మొండి ధైర్యం తెచ్చుకుని, \"మరుగుజ్జువాళ్ళకన్నా, సర్పనఖుడికన్నా-ఈ మొసళ్ళే కాస్త సాధు జీవులు. పైగా, నేనెక్కి వున్నది నీటి గుర్రం కనక, నీటిలో తన ప్రాణరక్షణ చేసుకునే ప్రయత్నంలో నన్నూ రక్షించక పోదు!\" అను కుంటూ అశ్వాన్ని నదిలోకి దూకించాడు.\nకృపాణజిత్తు వెనక వస్తున్న సర్పనఖుడు . ఇది చూసి, “ఔరా, మతిమాలిన వెధవా, ఎంతపని చేశావు! మొసళ్ళు నీతోపాటు, జలాశ్వాన్ని కూడా తినకుండా కాపాడుకోవాలి. మాయాసరోవరాన్ని చేరడానికి, ఒకవేళ నా తమ్ముడు బతికుంటే, ఈ అశ్వమొక్కటే ఆధారం,\" అంటూ తనూ అశ్వాన్ని నదిలోకి దూకించాడు.\nమొసళ్ళు రెండూ, నీటివాలున పడి కొట్టుకుపోతున్న కృపాణజిత్తు వెంట పడినై. సర్పనఖుడు కత్తి ఎత్తి, వాటిని పొడిచి చంపేం దుకు వెంటబడ్డాడు. ఒడ్డున ఉన్న మరుగుజ్జు వాళ్ళు అక్కడ దొరికిన రాళ్ళనూ, ఎండు కట్టె లనూ కృపాణజిత్తుకేసి విసరసాగారు.\nసర్పనఖుడు గొంతెత్తి, వాళ్ళతో, \"నేను మీ మిత్రుణ్ణి. ఈ దుర్మార్గుణ్ణి ప్రాణాలతో పట్టుకో బోతున్నాను; వాణ్ణి రాళ్ళతో కొట్టకండి!\" అని హెచ్చరిస్తూ, మొసళ్ళలో ఒకటి నోరు తెరిచి కృపాణజిత్తు కాలు పట్టుకోబోయేంతలో, దాని వెన్నుమీద కత్తితో బలంగా కొట్టాడు.\nఆ దెబ్బకు మొసలి బాగా గాయపడి, నీళ్ళను అల్లకల్లోలం చేస్తూ తన్నుకోసాగింది. రెండవ మొసలి నది దిగువకు పోయి, పెద్దగా నోరు తెరిచి కృపాణజిత్తుకేసి రాసాగింది. ఇది చూసిన జలాశ్వం బెదిరి, కృపాణజిత్తు ఎంత గట్టిగా కళ్ళెం పట్టుకుని లాగుతున్నా ఆగ కుండా, నది ఒడ్డుకేసి వేగంగా ఈదుకుంటూ పోయి, అక్కడ ప్రాణులను పట్టుకు తినే మృత్యువృక్షం వున్న ప్రదేశాన రొప్పుతూ గట్టుమీదికి ఎక్కింది.\nఆ మృత్యువృక్షానికి కొంచెం దూరంలో నిలబడి వున్న మరుగుజ్జువాళ్ళు, పెద్దగా కేకలుపెడుతూ, \"ఒరే, మహాకాయా! గుర్రాన్ని వెనక్కు తిప్పు. లేకపోతే నువ్వు ప్రాణాలు తీసే చెట్టుకు నిలువునా బలైపోతావు,\" అంటూ కృపాణజిత్తును హెచ్చరించారు.\nకాని, జలాశ్వం అతడు ఎంత కళ్ళాన్ని బలంగా లాగినా ఆగకుండా మృత్యువృక్షం కిందకి వచ్చేసింది. అందుబాటులో వున్న కృపాణజిత్తును, మృత్యువృక్షం కొమ్మ ఒకటి మెల్లగా కిందికి వంగి గట్టిగా పట్టుకుని పైకి గుంజసాగింది.",
            "book_page_end": 18
        },
        {
            "title": "తప్పు ప్రజలది (బే.క)",
            "book_page_start": 19,
            "pdf_page_start": 19,
            "pdf_page_end": 23,
            "author": "శిల్పి",
            "genre": "బేతాళ కథ",
            "moral": "ప్రజల సుఖదుఃఖాలు వారి గుణగణాలపై, వారు ఎంచుకున్న నాయకులపై ఆధారపడి ఉంటాయి.",
            "keywords": [
                "విక్రమార్కుడు",
                "బేతాళుడు",
                "రాజకీయం",
                "దైవశక్తి",
                "ప్రజాక్షేమం"
            ],
            "characters": [
                "విక్రమార్కుడు",
                "బేతాళుడు",
                "విక్రమసింహుడు",
                "సుశాలుడు",
                "కుశాలుడు",
                "దేవుడు"
            ],
            "locations": [
                "శ్మశానం",
                "విశాలదేశం",
                "రాజధాని",
                "అరణ్యం"
            ],
            "content": "'పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, \"రాజా, భీతిగొలిపే ఈ శ్మశానంలో, అర్ధరాత్రివేళ ప్రతి ఒక్క సారీ కార్యభంగం కలుగుతున్నా, మరింత పట్టుదలతో కార్యసాధనకు పూనుకోవడంలో నువ్వు కనబరుస్తూన్న ఓర్పూ, దీక్షలను మెచ్చుకోవలసిందే. కాని, ఇంతకూ నువ్వుసాధించదలచిన కార్యం లేక పరిష్కరించ చూస్తున్న సమస్యా, ఏమైవుంటుందో తెలియ డంలేదు. వెనకటికి, విక్రమసింహు డనే రాజు, తన రాజ్యాన్ని చక్కని పరి పాలనాదక్షులైన వారికి అప్పగించే ప్రయత్నంలో భంగపడినట్టు, నీకూ జరగగల దన్న శంక కలుగుతున్నది. అతడి కథచెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nవిశాలదేశాన్నేలే విక్రమసింహ మహా రాజుకు పిల్లలు లేరు. అయినా తన ప్రజలనే కన్నబిడ్డల్లా భావించే ఆ రాజుకు పిల్లల గురించి చింత లేదు. కానీ దేశపౌరులు మాత్రం విక్రమసింహుడి తర్వాత తమ కెలాంటి ప్రభువు వస్తాడోనని బెంగపెట్టు కున్నారు. పౌరుల్లోని కొందరు ప్రముఖులు రాజును కలుసుకుని, \"ప్రభూ! తమరు యోగ్యుడైన చిరంజీవిని దత్తతగా తీసుకుని, ఇప్పటినుంచీ తగిన శిక్షణ ఇస్తే, మాకు మీ అంతటి మహారాజు మళ్ళీ లభ్యం కావచ్చు,\" అని చెప్పారు.\nవిక్రమసింహుడికీమాటలు వినగానే, రాజు కావాలంటే తనకు వారసుడేకానవసరం లేదనీ, శిక్షణ వుంటే చాలనీ అనిపించింది. ఆ విషయం రాణికి చెబితే, ఆమెకూ అలా చేయడం మంచిదనిపించింది. ఇద్దరూ కలిసి బాగా ఆలోచించాక, మహారాజు వద్ద శిక్షణ పొంది కొత్తరాజు కావడానికి సమర్థులైన యువ కులు ముందుకు రావలసిందని, దేశమం తటా చాటింపు వేయించారు. ఆ చాటింపు విని ఎందరో యువకులు రాజధానికి వచ్చారు. మహారాజు స్వయంగా వారందర్నీ పరీక్షిం చాడు. చిట్టచివరకు అన్నివిధాలా సరిసమా నులూ, మిగతా అందరికంటే అధికులూ అనిపించుకున్నారు–సుశాలుడు, కుశాలుడు అనే ఇద్దరు యువకులు.\nఆ ఇద్దరిలో ఒక్కడిని మాత్రమే ఎన్నిక చేయడం రాజుకు అసాధ్యమనిపించింది. ఆయన వారితో, “మీరిద్దరూ ఎందులోనూ ఒకరికొకరు తీసిపోరు. కానీ మీలో ఒక్కరు మాత్రమే విశాలదేశానికి రాజుకాగలరు. రాజు అంటే సామాన్యమైన పదవి కాదు. రాజు దేవు డితో సమానం. మీరు మానవ ప్రయత్నంతో ఎన్నో విద్యలు నేర్చారు. దైవశక్తితో మరికొన్ని విద్యలు నేర్చుకుని రండి. అందుకు మీకు ఏడాది గడువిస్తున్నాను. ఏడాది తర్వాత మీలో ఎవరెక్కువ దైవానుగ్రహం పొందితే, వారిని విశాలదేశపు రాజును చేస్తాను. ఇక వెళ్ళిరండి!\" అని చెప్పి పంపాడు.\nసుశాలుడు, కుశాలుడు సమీపారణ్యం లోకి వెళ్ళి తీవ్రంగా తపస్సు చేశారు. ఏడాది తిరక్కుండా వారిరువురికీ దేవుడు ప్రత్యక్షమై ఏం కావాలో కోరుకోమన్నాడు.\n\"నా దేశంలో ప్రజలు సుఖంగా వుండాలి,\" అని కోరాడు సుశాలుడు.\nదేవుడు ప్రసన్నుడై, \"నాయనా! నీవు ఎటువంటి క్లిష్టసమస్యనైనా పరిష్కరించగల మేధాశక్తిని కలిగి వుంటావు. ప్రకృతి ఋతు ధర్మాన్ని పాటిస్తుంది. ఎటువంటి రోగానికైనా మందు కనిపెట్టగల వైద్యప్రముఖులు నీ దేశంలో రాణిస్తారు. ఎటొచ్చీ నీవు దేశానికి రాజువు కావాలి. అప్పుడే నేనిచ్చిన వరాలు నీకు పనిచేస్తాయి,\" అని చెప్పి మాయ మయ్యాడు.\nఆ తర్వాత దేవుడు, కుశాలుడికి ప్రత్య క్షంకాగానే అతడు, “నా ప్రజలు నా మాటను శిలాశాసనంగా భావించాలి. నాకెదురు తిరి గినవారిని సర్వనాశనం చేయగల శక్తి నాకుం డాలి. నాకూ, నన్ను నమ్మినవారికీ నిరంతరం విలాసాలూ, వైభోగాలూ వుండాలి,\" అని కోరుకున్నాడు.\n“తథాస్తు! అయితే, నీవు దేశానికి రాజు వైనప్పుడే నేనిచ్చిన వరాలు పనిచేస్తాయి. నా వరాలు నీకూ, నీ దేశానికీ మాత్రమే పరి మితమవుతాయి,\" అని వరమిచ్చి మాయ మయ్యాడు దేవుడు.\nకుశాలుడు, సుశాలుడు విశాల రాజ ధానికి తిరిగివెళ్ళి, రాజు విక్రమసింహుణ్ణి కలుసుకుని, తాము సాధించిన దైవశక్తుల గురించి చెప్పారు. ఆయన జరిగినదంతా విని, “ఏదేశానికైనా ప్రజలను కన్నబిడ్డల్లా చూసుకునే రాజుండాలి. శత్రువులను సర్వ నాశనం చేయగల శక్తి, ఆ రాజుకుండాలి. ఇందుకుగాను–మీలో ఇద్దరికీ చెరిసగం లక్షణాలు మాత్రమే వున్నాయి. పోనీ ఒకరిని రాజు, ఇంకొకరిని సేనాధిపతి చేద్దామా అంటే, మీరు రాజుకాగలిగినప్పుడే మీ శక్తులు పని చేస్తాయి. ఇద్దరి శక్తులూ ఒకేసారి ఉపయో గించుకునే అవకాశం దేశానికి లేకుండా పోవడం, నాకు అంతగా నచ్చలేదు. అందు వల్ల, నేను అరణ్యానికి వెళ్ళి దేవుణ్ణి ప్రార్థించి మీ శక్తుల్ని దేశానికి ఉపయోగపడేలా చేస్తాను. ఈ లోగా మీరు కొంత కాలంపాటు ప్రజలమధ్య సంచరిస్తూ, వారి కోసం మీరే మేంచేయగలరో చెప్పుకుని ప్రజాభిమానం పొందండి,\" అని చెప్పాడు.\nఆ ప్రకారం సుశాలుడు, కుశాలుడు ప్రజల మధ్యకు వెళ్ళారు. రాజ్యాన్ని మంత్రులకప్ప గించి విక్రమసింహుడు సమీపారణ్యానికి వెళ్ళి, మూడుమాసాలపాటు కఠోర తపస్సు చేయగా, ఆయనకు దేవుడు ప్రత్యక్షమ య్యాడు. ఆయన రాజు మనస్తాపం గురించి తెలుసుకుని, “నాయనా! సుశాలుడు మంచి వాడు, కుశాలుడు చెడ్డవాడు. తమ బుద్ధులకు తగినట్టు వారు కోర్కెలు కోరారు. వారి తప స్సుకు మెచ్చి నేను వారి కోర్కెలు తీర్చాను,\" అని వివరించి చెప్పాడు.\nవిక్రమసింహుడు వెంటనే, “లోకపాలకా! మంచివాడి కోర్కెలు తీర్చావు సరే, చెడ్డవాడని తెలిసే నువ్వు కుశాలుడి కోరిక ఎందుకు తీర్చావు?\" అని అడిగాడు.\n“నాకు వాళ్ళవాళ్ళ నియమనిష్ఠలే తప్ప మంచిచెడ్డలు ముఖ్యం కాదు. అయినా, రాజైనప్పుడే వారి వరాలు పనిచేస్తాయని నియ మంపెట్టాను గదా! వారిలో ఎవరిని రాజును చేయాలన్న శంక నీకు తగదు. ఆ నిర్ణయాన్ని ప్రజలకే విడిచిపెట్టు. ప్రజల్లోనూ మంచివారూ, చెడ్డవారూ వుంటారు. నీ విశాలదేశాన్ని రెండు భాగాలు చేయి. సుశాలుణ్ణి కోరుకున్న వారం దరూ ఒక భాగంలో వుంటారు. కుశాలుణ్ణి కోరుకున్నవారందరూ రెండో భాగంలో వుం టారు. వాళ్ళిద్దరూ చెరోభాగానికీ చెరొకరూ రాజుగా వుంటారు. నీ సమస్య తీరినట్లేకదా! ఇక ప్రజల సమస్య అంటావూ, అది వారు కోరి తెచ్చుకున్నదే కాబట్టి, నీకు చింత వలదు,\" అని మాయమయ్యాడు దేవుడు.\nతెలిసీ తెలిసీ చెడ్డవాళ్ళను రాజుగా కోరు కునే ప్రజలుంటారా అని విక్రమసింహు డనుకున్నాడు. కానీ ఆయన రాజధానికి వెళ్ళి సుశాలుణ్ణి, కుశాలుణ్ణి రాజులుగా ప్రకటించ గానే, ఎక్కువభాగం ప్రజలు సుశాలుణ్ణి, తక్కువభాగం ప్రజలు కుశాలుణ్ణి కోరు కున్నారు. ప్రజల నిష్పత్తి ప్రకారం పెద్దభాగాన్ని సుశాలుడికీ, చిన్నభాగాన్ని కుశాలుడికీ అప్పగించాడు, విక్రమసింహుడు.\nబేతాళుడు ఈ కథ చెప్పి, “రాజా! విక్రమ సింహుడు తీసుకున్న నిర్ణయంలో నాకు ముఖ్యంగా రెండు సందేహాలు కలుగు తున్నాయి. ప్రజలను కన్నబిడ్డల్లా పాలించే విక్రమసింహుడు—తపస్సు చేసి దేవుణ్ణి మెప్పించి ప్రజాక్షేమమే వరంగా పొందిన సుశా లుణ్ణి రాజుగా చేయక, తానే మళ్ళీ తపస్సుకు వెళ్ళడం విడ్డూరంగా లేదా? ఇకదేవుడు వరా లివ్వడానికి, నియమ నిష్ఠలతో చేసే తపస్సు తప్ప, వాళ్ళ గుణగణాలు ముఖ్యం కాదు అనడం ఎంతవరకు సమంజసం? ఈ సందే హాలకు సమాధానం తెలిసికూడా చెప్పక పోయావో నీ తల పగిలిపోతుంది,\" అన్నాడు.\nదానికి విక్రమార్కుడు, “ఏదేశప్రజలైనా సుఖశాంతులతో వర్థిల్లాలంటే ప్రజాక్షేమం, శత్రు నిర్మూలనం రెండూ అవసరం. అయితే, సుశాలుడూ, కుశాలుడూ పొందిన వరాలలో చెరిసగం లక్షణాలు మాత్రమే ఉన్నాయి. ఒకవేళ సుశాలుణ్ణి రాజును చేస్తే, కుశాలుడు దుర్బుద్ధితో అతన్ని హతమార్చే అపాయం కూడా లేకపోలేదు. అందుకే రాజు తపస్సు చేసి దేవుడిచ్చిన సహాలను పాటించాడు. ఇక వరాల గురించి దేవుడు చెప్పిన సంగతి అక్ష రాలా నిజం. దుర్మార్గ స్వభావులు ఎంతటి నియమ నిష్ఠలతో కఠోర తపస్సు చేసి వరాలు పొందినప్పటికీ, వాటి పర్యవసానాలు వారికి కీడు కలిగిస్తాయే తప్ప మేలుచేయవు. ఇందులో దేవుడి ప్రమేయం ఏమీలేదు. దుష్టస్వభా వులు దుష్టవరాలనే కోరుకుంటారు. చివరికి అవే వారికి వినాశం కలిగిస్తాయి. పురాణాలు చాటే సత్యం కూడా ఇదే. అయితే, అలాంటి దుర్మార్గుల బారినుంచి మంచివారిని రక్షించ డం, దుష్టుల నుంచి దూరంగా ఉంచడం పాలకుల బాధ్యత. అందుకే తమ రాజును నిర్ణయించే బాధ్యతను ప్రజలకే వదిలిపెట్ట మని దేవుడు విక్రమసింహుడికి సూచిం చాడు. అధిక సంఖ్యాకులైన మంచివారు సుశాలుణ్ణి, అల్పసంఖ్యాకులైన చెడ్డవారు . కుశాలుణ్ణి కోరుకున్నారు. మనుషుల స్వభా వాలే వారి మంచి చెడ్డలను నిర్ణయిస్తాయి. వాటినిబట్టే సుఖదుఃఖాలు ప్రాప్తిస్తాయి. అతిక్రమించలేని ప్రకృతి ధర్మం ఇది. అందు వల్ల దేవుడు ఇచ్చిన వరం ఏమాత్రం అసమం జసం, అసహజం కాదు,\" అన్నాడు.\nరాజుకు ఈవిధంగా మౌనభంగం కలగగానే, బేతాళుడు శవంతోసహా మాయమై, తిరిగి చెట్టెక్కాడు.",
            "book_page_end": 23
        },
        {
            "title": "ఐరావతం కథ!",
            "book_page_start": 24,
            "pdf_page_start": 24,
            "pdf_page_end": 26,
            "author": "చందమామ బృందం",
            "genre": "పౌరాణికం",
            "moral": "ఇతరుల పట్ల నిర్లక్ష్యం లేదా అగౌరవం తీవ్ర పరిణామాలకు దారి తీస్తుంది.",
            "keywords": [
                "దుర్వాసముని",
                "ఇంద్రుడు",
                "ఐరావతం",
                "శాపం",
                "అమృతం"
            ],
            "characters": [
                "దుర్వాసముని",
                "ఇంద్రుడు",
                "విద్యాధరకాంత",
                "ఐరావతం"
            ],
            "locations": [
                "దేవ లోకం",
                "భూలోకం",
                "క్షీరసాగరం"
            ],
            "content": "కోపానికి మారుపేరు దుర్వాసముని. ఎదుటి వారు చిన్న పొరబాటు చేస్తే చాలు మండి పడేవాడు. అపరాధం, ధిక్కారం అణుమాత్రం ఉన్నా ఆగ్రహావేశంతో శపించే మనస్తత్వం ఆయనది. గొప్ప తపోసంపన్నుడు కావడంతో ఆయన శాపం తప్పక ఫలించేది. ఒకవేళ ఆయనే కావాలనుకున్నా శాపవిముక్తి దుర్ల భంగా ఉండేది, అయినా శాపం ఇచ్చాక శాంతించి, శాప ప్రభావాన్ని కొంచెం తగ్గించేవాడు. ఆయన ఇచ్చిన శాపమే శాపగ్రస్తులకు చివరికి వరంగా పరిణమించిన సందర్భాలు కూడా లేకపోలేదు.\nమన పురాణాల ప్రకారం సృష్టిస్థితి లయా లకు కారకులైన త్రిమూర్తులు బ్రహ్మ విష్ణు మహేశ్వరులు సర్వశక్తి సంపన్నులు. సత్వ గుణ సంపన్నులైన ఇతర దేవతలు దేవ లోకంలో ఉండేవారు, ఇంద్రుడు వీరి అధిపతి. దేవతలకు జరామరణాలు లేవు. నిత్య యౌవ నులు! వీరికీ, రాక్షసులకూ తరచూ యుద్ధాలు జరుగుతూ ఉండేవి.\nఒకానొకప్పుడు దుర్వాసముని దేవ లోకా నికి బయలుదేరాడు. మార్గమధ్యంలో వన విహారం చేస్తూన్న ఒక విద్యాధరకాంత మునిని చూసి నమస్కరించి, ఆయనకు ఒక పుష్ప మాలికను కానుకగా సమర్పించింది. ఆకర్ష ణీయమైన రంగురంగుల పుష్పాలతో దివ్య పరిమళాలు వెదజల్లుతోంది ఆ పుష్ప మాలిక. దానిని చూసి దుర్వాసుడు చాలా సంతోషిం చాడు. అయినా దానిని ధరించడానికి వెనుకా డాడు. మునులకు దేనిపట్లా బంధాలు ఉండ కూడదు కదా!\nఆయన తిన్నగా దేవసభకు వెళ్ళాడు. ఆయన్ను చూడగానే దేవేంద్రుడు సింహా సనంపైనుంచి లేచి సాదరంగా స్వాగతం పలి కాడు. ముని సంతసించి చేతిలోని మాలను ఇచ్చాడు. ఇంద్రుడు దానిని ఆనందంగా స్వీకరించాడు.\nదుర్వాసుడు మరికొంతసేపు అక్కడ గడిపి, భూలోకానికి పయనమయ్యాడు. ఇంద్రుడు ముని వెంట సభాభవనం వెలుపలిదాకా వచ్చి, సగౌరవంగా వీడ్కోలు పలికాడు.\nఆ తరవాత ఇంద్రుడు వెనుదిరిగి వెళుతూ బయట ఉన్న తన వాహనం ఐరావతాన్ని చూడ గానే, ఆయనకు ఒక ఆలోచన వచ్చింది. దుర్వాసముని ఇచ్చిన పుష్పమాలికను ఏను గుకు అలంకరించినట్టయితే, అది మరింత ఆకర్షణీయంగా కనిపించగలదని ఆయనకు అనిపించింది. మాలను తీసి ఐరావతం మెడలో వేశాడు. ఐరావతం సంతోషంతో ఉప్పొంగి పోయింది. దానిని చూసి నవ్వుతూ దేవేంద్రుడు సభలోకి వెళ్ళాడు.\nఆ తరవాత కొంతసేపటికి, పుష్పమాలిక సువాసనకు ఆకర్షింపబడిన తేనెటీగల గుంపొ కటి దానిపై వాలింది. ఇది ఐరావతానికి ఇబ్బంది కలిగించింది. ఎంతకూ తేనెటీ గల బాధ తగ్గక పోయేసరికి ఏనుగు తొండంతో ఆ మాలను తీసి దూరంగా విసిరివేసింది. దాంతో తేనెటీగల బాధనుంచి బయటపడింది.\nఈ సంగతి తర్వాత దుర్వాసుడికి తెలియవచ్చింది. తాను ఇచ్చిన పుష్పమాలి కను ఉదాసీనం చేసి తనను ఇంద్రుడు కించ పరిచాడని కుంచించుకుపోయాడు. పైగా, ఇంద్రుడు నిర్లక్ష్యంగా పుష్పమాలను ఏనుగు మీదికి విసిరాడనీ, ఏనుగు ఆడుకుంటూ దానిని చిందరవందర చేసిందనీ ఎవరోచెప్ప డంతో ముని ఆగ్రహంతో భగ్గుమన్నాడు.\n\"యౌవన గర్వంతో కన్నుగానక విర్రవీగు తున్న దేవతలారా! మీ యౌవనం నశించుగాక! మానవుల్లాగా జరాభార పీడితులగుదురు గాక! \" అని శపించాడు.\nఆ శాపాన్ని విన్న అక్కడి మునులందరూ దిగ్భ్రాంతి చెందారు. “ఎంతపని చేశావు ముని సత్తమా!\" అని వాపోయారు.\nకోపం తగ్గాక దుర్వాసముని సైతం, తన శాపపర్యవసానాలను ఊహించి విచారించాడు. దేవతలు సైతం మానవుల్లాగే వృద్ధులైపోతే, బలహీనులై దానవుల చేతుల్లో ఓడిపోగలరు. రాక్షసులు జయిస్తే, దేవతలతోపాటు మానవు లకు కూడా ముప్పు తప్పదు. రాక్షసులు దుర హంకారపూరితులూ, దుర్మార్గులూ గనక, మానవులకు స్వేచ్ఛ ఉండదు. సత్య ధర్మా లను అనుసరించడాన్ని అనుమతించరు. భూలోకం రాక్షసుల వశమైతే మానవ ప్రగతి ఆగిపోతుంది!\nదీనినంతా గ్రహించిన మునులు శాప విమోచన మార్గం సూచించమని దుర్వాసుణ్ణి వేడుకున్నారు. దుర్వాసముని వాస్తవ పరి స్థితులను గ్రహించి, \"క్షీరసాగరాన్ని మథించి అందులో నుంచి వెలువడే అమృతాన్ని సేవించి నట్టయితే, దేవతల ముసలితనం పోయి మళ్ళీ యౌవనం పొందగలరు!\" అని చెప్పాడు.\nదిక్కు తోచక విచారస్తున్న దేవతలకు ఇది ఆశాజ్యోతిలా కనిపించింది. అయినా క్షీరసాగ రాన్ని ఎలా మథించడం? ఆ మహత్కార్యాన్ని తామొక్కరే స్వయంగా చేయలేరు కదా? అందుకు రాక్షసుల సహకారం కూడా కావాలి. వెళ్ళి అడిగారు. తమకూ అమృతం లభిస్తుందన్న ఆశతో అసురులు అందుకు అంగీకరించారు.\nఆ తరవాత జరిగినదంతా వేరొక పెద్ద కథ!\nఇక ఐరావతం విషయానికి వస్తే — పుష్ప మాలికను తాను దూరంగా విసిరినందువల్లే దేవతలకు ఇన్ని కష్టాలు దాపురించాయన్న అపరాధభావంతో కుంగిపోయింది. దేవతల ముందు నిలబడలేక, వారికి తన ముఖం చూపలేక క్షీరసాగరంలో వెళ్ళి దాక్కున్నది.\nక్షీరసాగర మథన సమయంలో అమృతం రావడానికి ముందు, ఐరావతం వెలుపలికి వచ్చింది. అయితే ఇప్పుడు దాని ఒళ్ళంతా తెల్లగా మారిపోయింది. కొంతకాలం క్షీర సాగర గర్భంలో ఉండడం వల్ల, దానికీ శ్వేత వర్ణం వచ్చింది. మునుపటిలా అది మళ్ళీ ఇంద్రుడి వాహనం అయింది!",
            "book_page_end": 26
        },
        {
            "title": "రాజకీయం",
            "book_page_start": 27,
            "pdf_page_start": 27,
            "pdf_page_end": 29,
            "author": "చందమామ బృందం",
            "genre": "నీతి కథ, సామాజికం",
            "moral": "పరిపాలనా రాజకీయాల్లో నటన పాత్ర, అనుభవం ద్వారానే నేర్చుకోవాలి. బాధ్యతను గుర్తించడం ముఖ్యం.",
            "keywords": [
                "రాజకీయం",
                "రాజ్యపాలన",
                "నటన",
                "క్షత్రియ ధర్మం",
                "బాధ్యత"
            ],
            "characters": [
                "శివతేజ",
                "విశ్వసేనుడు",
                "బుధాదిత్యుడు",
                "జయంతుడు",
                "వసంతసేనుడు"
            ],
            "locations": [
                "మేరుపురి రాజభవనం",
                "సంభ్రమపురి",
                "నలంద విశ్వవిద్యాలయం"
            ],
            "content": "మేరుపురి రాజభవనంలోని, ఒక విశాలమైన గదిలో, మహా రాజు శివతేజ, మంత్రి బుధా దిత్యుడు, యువరాజు విశ్వ సేనుడు తమతమ ఆసనాల మీద మౌనంగా కూర్చుని వన్నారు. ఈ మౌనానికి కారణం మహారాజు తన కుమారుడు విశ్వసేనుణ్ణి రాజ్యపాలనా బాధ్యతలు తీసుకోమని కోర డం, అందుకు యుమాజు నిరాకరించడం! రాజు ఈ నిరాకరణకు కారణమేమి టని ప్రశ్నించినప్పుడు, యువ రాజు ఏ కొద్దిపాటి జంకూ కొంకులు కూడా లేకుండా తండ్రితో, “నాన్నా! రాజ్య పాలన అనేది ఒక రాజకీయ వలయం. అందులో ప్రవేశించాలన్న కోరిక నాకు లేదు. నా జీవితాశయం గొప్పనటుడు కావాలని!\" అని జవాబిచ్చాడు.\nఈ జవాబు విని రాజు శివతేజ ఖిన్నుడైపోయి మౌనంగా వూరుకున్నాడు. మంత్రి బుధాదిత్యుడికి అది వింతగానే కాక, ఏమాత్రం క్షత్రియోచితం అనిపించ లేదు. ఆయన కొద్దిసేపుతర్వాత యువరాజును, \"క్షత్రియ ధర్మమైన రాజ్యపరిపాలనా బాధ్యతలు వదిలి, నటుడిగా జీవితం గడపాలనే, ఈ వింత ఆలోచన మీకెలా కలిగింది?\" అని అడిగాడు.\nఅందుకు విశ్వసేనుడు మందహాసం చేసి, “మంత్రి వర్యా! ఉన్నది లేనట్టుగా, లేనిది ఉన్నట్టుగా భ్రమింప జేసి, ప్రజలకు సంభ్రమాశ్చర్యాలు కలిగించేది నటన. ఆ నటనద్వారా ప్రజలను ఆహ్లాద పరచడం, నా జీవితాశయం.\nనలంద విశ్వవిద్యాలయంలో త్వరలో నిర్వహించబడే నటనా శిబిరంలో చేరి, ఉన్నత స్థాయి నటుణ్ణి కాదలచాను. అంతగా నాన్నగారు రాజ్యభారాన్ని అప్ప గించాలనుకుంటే, నా తమ్ముడు చిరంజీవి జయం తుడికి అప్పగించవచ్చు,\" అన్నాడు.\nఇది విన్న శివతేజ మహారాజు ఒక్కసారిగా ఆగ్ర హోదగ్రుడై \"మూర్ఖుడా! క్షత్రియ వంశంలో పుట్టి, రాజోచితమైన విద్యలభ్యసించిన నీవు, నటన పేరుతో ఊరూరా తిరుగుతూ తైతక్కలాడతావా? మర్యాదగా నేను చెప్పినట్టు చేయడం తప్ప, నీకు మరే గత్యం తరమూ లేదు. బుద్ధిగా మసలుకో!\" అన్నాడు.\nఈ అతితీవ్రవాతావరణాన్ని శాంత పరిచేందుకు మంత్రి, “మహా రాజా! ప్రశాంతంగా ఆలోచించు కోవడానికి యువరాజుకు రెండు రోజుల వ్యవధి ఇవ్వటం ఉచితం!\" అన్నాడు.\nఇందుకు రాజు శివతేజ తన అంగీకారం తెలిపాడు. ఆ రెండు రోజులూ గడిచాక తిరిగి ముగ్గురూ సమావేశమయ్యారు.\nవిశ్వసేనుడు తాను నటుడి జీవితాన్నే కోరుకుంటు న్నానని తన పాతపాట మరొకసారి వినిపించాడు.\nఅప్పుడు మంత్రి, “యువరాజా! నువ్వు నీ నిర్ణయాన్ని మార్చుకోవని, మేము ముందే ఊహించాం, సరే! నిన్ను నలంద విశ్వవిద్యాలయానికి పంపడానికి, మీ నాన్నగారు సమ్మతించారు. అయితే, ముందుగా మీ నాన్నగారికి ఒక చిన్నపని చేసిపెట్టాలి,\" అన్నాడు.\nఇందుకు విశ్వసేనుడు సంతోషంగా అంగీక రించాడు. అప్పుడు రాజు, \"బాబూ! మన సామంత రాజు వసంతసేనుడు కొద్దిరోజులుగా జబ్బుతో మంచం పట్టి వున్నాడు. ఆయన కోలుకోవడానికి నెలరోజులు పట్టవచ్చన్నది వైద్యుల అంచనా. అందువల్ల నువ్వు సంభ్రమపురికి వెళ్ళి, ఆయనకు బదులుగా రాజ్య పాలన చూడాలి,\" అన్నాడు.\n“నాన్నా, మీ ఆజ్ఞ నాకు శిరోధార్యం!\" అన్నాడు విశ్వసేనుడు ఎంతో అణకువగా. ఆ తర్వాత నాలుగు రోజులకు విశ్వసేనుడు సంభ్రమపురికి చేరుకున్నాడు.\nఆ మరునాడు అతడు సభామందిరానికి బయలు దేరుతూండగా భటుడొకడు చక్రవర్తి నుంచి లేఖ అంటూ, అతడికి ఒక ఉత్తరం ఇచ్చాడు. అందులో రాజు శివతేజ, విశ్వసేనుడి తల్లిని ఉద్యానంలో పాము కాటు వేసిందనీ, వైద్యులు చికిత్స చేస్తున్నారనీ రాసి వున్నది. అది చదివి అతడు మ్రాన్పడిపోయాడు.\nఅంతలో మంత్రి అక్కడికి వచ్చి, అతడికోసం సభి కులు ఎదురు చూస్తున్నట్టు విన్నవించాడు.\nమనస్సు కకావికలమయిపోతున్న విశ్వసేనుడు, చిరునవ్వుతో మంత్రిని అనుసరించి సభకు వెళ్ళాడు. సభలో పరిపాలనకు సంబంధించిన ఎన్నో విష యాల గురించి చర్చలు జరిగాయి. అన్నిటినీ అతడు ఎంతో చాకచక్యంగా నిర్వ హించాడు.\nరెండవ రోజున విశ్వ సేనుడు ఉదయం ఉద్యా నంలో వుండగా సంభ్రమపురి మంత్రి అక్కడికి వచ్చి, \"యువరాజా!మన రాజ్యంలో చెరువులు తవ్వించ డానికి పదివేల వరహాలు అనుమతిస్తున్న ఈ పత్రంలో తమ చేవ్రాలు కావాలి,\" అన్నాడు.\n“పదివేల వరహాలతో ఎన్ని చెరువులు తవ్వించ బోతున్నారు?\" అని అడిగాడు విశ్వసేనుడు.\nదానికి మంత్రి కాస్త వెటకారంగా, \"మేము చక్రవర్తికి చాలా పెద్దమొత్తమేకప్పం కడుతున్నాం,\" అని ఒక క్షణం ఆగి, \"పదివేలతో నాలుగైదు చెరు వులు తవ్వించవచ్చు,\" అన్నాడు.\nఆ సమాధానానికి మనసులో మండిపడిన విశ్వ సేనుడు దాన్ని పైకి కనబరచకుండా, \"మంత్రివర్యా! పోయిన ఏడాది మీరు మాకు కట్టిన కప్పం రెండు లక్షల వరహాలు. ఏదో రాజ్యం ఈతిబాధల్లో వున్నదని వినతిపత్రాలు పంపి, మా నుంచి మీరు పొందిన సహాయం మూడు లక్షల వరహాలు. ఇదంతా మరిచి పోయినట్టున్నారే!\" అన్నాడు.\nఆ జవాబుతో మంత్రి మారు పలకకుండా అక్కడి నుంచి చల్లగా జారుకున్నాడు. రాత్రి తొలి జాము గడుస్తూండగా, అతడికి తండ్రి నుంచి వార్తా హరుడిద్వారా ఒక లేఖ వచ్చింది. అందులో, అతడి తల్లికి పాము కాటునుంచి ప్రాణాపదభయం తీరిపోయిందనీ, క్రమంగా కోలుకుంటున్నదనీ వున్నది.\nఈ వార్త విశ్వసేనుణ్ణి ఎంతో సంతోషపరిచింది.\nఅతడిక నిద్రకు ఉపక్రమిద్దామనుకుంటూండగా, నగరరక్షకుడు హడావిడిగా వచ్చి, “యువరాజా, నగరం చుట్టుపక్కల వున్న అడవుల నుంచి బందిపోట్లు వచ్చి పడ్డారు. వాళ్ళల్లో ప్రతివాడి చేతిలో ఒక కాగడా! వాళ్ళు కేకలతో అరుపులతో పౌరుల్ని భయభ్రాంతుల్ని చేస్తున్నారు,\" అని చెప్పాడు.\nవిశ్వసేనుడు, కాగడా అన్నమాట వింటూనే ఆశ్చర్యపోయి, “ఈనాటి పున్నమి వెన్నెలలో దొంగలు కాగడాలతో నగరాన్ని దోచుకునేందుకు రావడమా, ఆశ్చర్యం! వాళ్ళంత రాటుతేలిన బందిపోట్లయి వుండరు. నేను వస్తున్నాను. కాగడా చేతిలో వున్న ప్రతి ఒక్కణ్ణి పట్టిబంధించడం చాలా తేలిక,\" అంటూ బయలుదేరి, వెంట వచ్చిన భటులను ప్రోత్సహించి ఒక గంట కాలం గడవకముందే, దొంగలను పట్టి కారాగారంలో వేయించాడు.\nతెల్లవారాక, రాజు వసంత సేనుడు అతణ్ణి చూడవచ్చి, \"యువరాజా, మీరు వచ్చిన ఈ రెండు రోజులలోనే, నా ఆరోగ్యం కుదుట పడటం, మీరు కాలుమోసిన వేళా విశేషం. ఇక నేను రాజ్యబాధ్యతలను స్వీకరించ గలను.\" అన్నాడు వినయంగా.\nవిశ్వసేనుడు ఎంతో తృప్తిగా, “వసంతసేనా! ఈ రెండు రోజులూ రాజ్యపాలనా వ్యవహారాల్లో మునిగి తేలటంవల్ల నాకెంతో మేలుజరిగింది. ఈ రోజునే బయలుదేరి మా రాజ్యానికి వెళుతున్నాను,\" అన్నాడు.\nవిశ్వసేనుడు తిరిగి రాగానే తండ్రీ, మంత్రులతో సమావేశం జరిగింది. మంత్రి అతడితో, “యువరాజా! మీరు నలంద విశ్వవిద్యాలయానికి వెళ్ళేందుకు అన్ని ఏర్పాట్లూ చేస్తున్నాం. ఒక వారంలో మీ ప్రయాణం, \" అన్నాడు.\n“అలాగా!\" అంటూ విశ్వసేనుడు చిరునవ్వు నవ్వి, “మంత్రివర్యా! సంభ్రమపురి రాజ్యం బాధ్యతలు స్వీక రించినప్పటినుంచీ, నేను రాజు అనే వేషం వేశాను. నా మనసులోని భావాలకు వ్యతిరేకమైన భావాలను ఎన్నిటినో క్షణాలలో నటించాను. ఎటువంటి అభ్యా సముకానీ, ముందుగా తయారు చేసుకున్న సంభా షణలు కానీ, ఎదుటా, పక్కలా వెలిగే దీపాలుగానీ లేకుండానే-నా రాజు పాత్రలో నేను జీవించాను, నా నటనాసక్తికి ఇదే సరియయిన, సంతృప్తికరమైన పద్ధతి అని, నాకనిపించింది. పరిపాలనా రాజకీయాల్లో నటన పాత్ర, నాకర్థమయింది. అందువల్ల, నేను ప్రత్యేకంగా నటనను గురించిన శిక్షణను అభ్య సించటం వ్యర్థం అని గ్రహించాను. నాన్నగారి ఆలో దనను శిరసావహించి, రాజ్యభారం స్వీకరించాలని నిర్ణయించుకున్నాను,\" అన్నాడు.\nఇది వింటూనే శివతేజ మహారాజు సంతోషంతో లేచి వచ్చి కొడుకును కౌగలించుకుని, \"బాబూ! వారం రోజుల్లో నీ పట్టాభిషేకం జరగబోతున్న ది!\" అని చెబుతూ, మంత్రిమేసే చూడగా, మంత్రి చిరు నవ్వులు చిందించాడు.",
            "book_page_end": 29
        },
        {
            "title": "చిలుకపలుకు!",
            "book_page_start": 30,
            "pdf_page_start": 30,
            "pdf_page_end": 31,
            "author": "సోమనాథ్ బారిక్ జైపూర్",
            "genre": "నీతి కథ, పర్యావరణం",
            "moral": "పర్యావరణ పరిరక్షణ, ముఖ్యంగా చెట్లను నాటడం, వానలు సకాలంలో కురవడానికి ఏకైక మార్గం.",
            "keywords": [
                "చిలుక",
                "వాన",
                "కరవు",
                "చెట్లు నరకడం",
                "పర్యావరణం"
            ],
            "characters": [
                "విక్రమభానుడు",
                "మంత్రి",
                "రాధూ",
                "చిలుకలు"
            ],
            "locations": [
                "విక్రమపురి",
                "రాజధాని శివార్లు"
            ],
            "content": "విక్రమపురి రాజు విక్రమభానుడు ఎల్లవేళలా విలాసాలలో తేలియాడే స్వభావం కలవాడు. ప్రజల బాగోగుల గురించిగానీ, వారి సమస్యల గురించిగానీ పట్టించుకునేవాడు కాదు.\nఒకనాడు మంత్రి, ప్రజలు తినడానికి తిండి కూడా లేకుండా అలమటిస్తున్నారనీ, రాజ్యంలో ఆకలిచావులు పెరిగిపోతున్నాయనీ రాజుతో చెప్పాడు.\n“ఆహారధాన్యాలకేమయింది?\" అని అడిగాడు రాజు.\n“మూడేళ్ళుగా వర్షాలు లేవు ప్రభూ! పంటలు పండక ఆహారధాన్యాల కొరత ఏర్ప డింది,\" అని చెప్పాడు మంత్రి.\n“మరి మేఘాలకేమయింది? ఎందుకు వర్షించడం లేదు? ఇంతమంది ఉంటూ సకాలంలో వర్షాలు కురిపించలేరా?\" అని గద్దించాడు రాజు.\nమంత్రి సమాధానం చెప్పలేక మౌనం వహించాడు.\n“సరే, ఈ సమస్యను నేనే పరిష్కరిస్తాను. వానలు సకాలంలో కురిపించినవారికి, లేదా కురవడానికి ఉపాయం చెప్పినవారికి నూరు బంగారు నాణాలు బహుమతి ఇస్తామని రాజ్య మంతటా చాటింపు వేయించండి! !\" అని ఆజ్ఞా పించాడు రాజు,\nఊరూరా చాటింపు వేయించారుకాని, ఏ ఒక్కరూ మేఘాలు వర్షించే మార్గం చెప్పలేక పోయారు.\nరాజధాని శివార్లలోని గ్రామంలో ఉంటూన్న రాధూ అనే రైతుకు చిన్న పళ్ళతోట ఉన్నది. వానలు లేకపోయినప్పటికీ ఉన్న కొద్దిపాటి నీళ్ళతో అతడు తోటను వాగ్రత్తిగా కాపాడుకుంటూవస్తున్నాడు.\nఒకనాడు రాధూ తన తోటలో గడ్డి కోస్తూండగా, ఒక చిలుకల జంట వచ్చి ఆయన పక్కన ఒత్తుగా ఉన్న పచ్చగడ్డి మీద వాలింది. చిలుకలు బాగా అలిసిపోయి, విచారంతో కనిపించాయి. రాధూ వాటికేసి జాలిగా చూశాడు. అప్పుడొక చిలుక, \"మిత్రమా! దప్పికగా ఉంది, మీ కొలనులో నీళ్ళు తాగడానికి అనుమతిస్తావా?\" అని అడిగింది.\n\"ఈ భాగ్యానికి నన్ను అడగాలా? - కావల సినంత తాగి దప్పిక తీర్చుకోండి,\" అన్నాడు రైతు సంతోషంగా,\nచిలుకలు వెళ్ళి, కొలనులో దాహం తీర్చు కుని, నేలబారుగా ఉన్న చెట్టుకొమ్మ మీద వాలి కూర్చున్నాయి.\nఎంత దారుణమో చూడు! గొంతు తడుపు కోవడానికి గుక్కెడు నీళ్ళ కోసం కటకటలాడే కాలం దాపురించింది!\" అని వాపోయింది ఒక చిలుక.\n“ఇందులో వింతే ముంది? అడవులు నశించి పోయాయి. గ్రామ సమీపాలలోనూ, వృక్షాలూ, తోటలూ లేవు. అందువల్ల నేల, ఆకాశంలో వెళ్ళే మేఘాలను చల్లని గాలులతో ఆకర్షించలేక పోతున్నది. పైకి పీల్చుకునే వేళ్ళు లేవు గనక భూగర్భజలాలు కూడా మరీ లోతుకు వెళ్ళి పోయాయి,\" అన్నది రెండవ చిలుక.\n“అలాగా!\" అన్నది మొదటి చిలుక ఆశ్చ ర్యంగా.\n\"అవును మరి. మిగతా వాటిలాగా ఈ కొలను ఎందుకు ఎండిపోలేదో తెలుసా? ఈ రైతు కొలను చుట్టూ దట్టమైన తోటను చక్కగా పెంచుతున్నాడు గనక!\" అన్నది రెండవ చిలుక.\n“మరి రాజ్యమంతటా వానలు కురవా లంటే ఏం చెయ్యాలి?\" అని అడిగింది మొదటి చిలుక.\n“అంటే, ప్రజలు మొదట చెట్లు నరకడం మానాలి. ఆ తరవాత మొక్కలు నాటి పెంచాలి. అది తప్ప వానలు కురిపించడానికి వేరొక మార్గం లేదు,\" అన్నది మళ్ళీ రెండవ చిలుక.\n“నువ్వన్నది నిజం!\" అన్నది మొదటి చిలుక.\nఆ తరవాత చిలుకలు రెండూ రైతుకు కృతజ్ఞతలు చెప్పి, అక్కడి నుంచి రివ్వున ఎగిరి పోయాయి.\nఆ మాటలు విన్న రైతు రాధూ అప్పటి కప్పుడే బయలుదేరి వెళ్ళి రాజును దర్శించి చిలుకలమధ్య జరిగిన సంభాషణ గురించి చెప్పాడు. రాజు పరమానందం చెందాడు.\nరాధూకు వంద బంగారు నాణాలు బహుమతి ఇచ్చాడు. రాజ్యంలో చెట్లు నరకడం నిషేధిం చాడు. రాజ్యంలో ప్రతి ఒక్కరూ ప్రతిరోజూ ఒక్కొక్క మొక్కను నాటి పెంచాలని ప్రకటిం చాడు. తన ఆజ్ఞను అతిక్రమించిన వారిని కఠినంగా శిక్షిస్తానని హెచ్చ రించాడు.\nరాజుగారి ప్రకటన తమ మంచికే అని ప్రజలు కూడా గ్రహించారు. రాజాజ్ఞను శిరసా వహించారు. మొక్కలు నాటి పెంచసాగారు.\nత్వరలోనే పరిస్థితులు మారాయి. ఋతు పవనం సకాలంలో కావలసినంత వానలు కురిపించింది. పచ్చని పంటలతో, చెట్టు చేమ లతో రాజ్యం సుభిక్షమయింది. ప్రజల ఆకలి బాధ తీరిపోయింది. అందరూ సుఖశాంతులతో జీవించారు.",
            "book_page_end": 31
        },
        {
            "title": "చెడు సహవాసం",
            "book_page_start": 32,
            "pdf_page_start": 32,
            "pdf_page_end": 33,
            "author": "పి.కవిత మదురై",
            "genre": "నీతి కథ, సామాజికం",
            "moral": "చెడు సహవాసం అన్ని విధాల ప్రమాదకరం. మంచి స్నేహితుల మాట విని, పశ్చాత్తాపపడితే తప్పక మంచి మార్గాన్ని పొందవచ్చు.",
            "keywords": [
                "స్నేహం",
                "చెడు సహవాసం",
                "విద్యాభ్యాసం",
                "పశ్చాత్తాపం",
                "రౌడీలు"
            ],
            "characters": [
                "అజయుడు",
                "విజయుడు",
                "విజయుడి తల్లిదండ్రులు",
                "వృద్ధురాలు"
            ],
            "locations": [
                "పాఠశాల",
                "బస్టాపు"
            ],
            "content": "పన్నెండవ తరగతి చదువుతూన్న అజయుడూ, విజయుడూ స్నేహితులు. ఒకే వీధిలో ఉంటూ న్నవారు గనక, ఇద్దరూ కలిసే పాఠశాలకు నడిచి వెళ్ళేవారు. ఇద్దరివీ పేద కుటుంబాలు. తమ పిల్లలు బాగా చదివి మంచి ఉద్యోగాలు సంపా యించి తమను ఆదుకోగలరని వారి తల్లి దండ్రులు కొండంత ఆశతో ఉన్నారు.\nఇద్దరూ స్నేహితులే తప్ప, వాళ్ళ మనస్త త్వాలు మాత్రం పరస్పర విరుద్ధంగా ఉండేవి. అజయుడు నెమ్మదస్థుడు; ప్రతిదానినీ ముందు వెనకలు ఆలోచించి చేసేవాడు. విజయుడు లేని దానికి అర్రులు సాచేవాడు. ఇంట్లో ఇడ్లీలు చేస్తే, దోసెలు కావాలనేవాడు. దోసెలుచేస్తే, పూరీలు కావాలనేవాడు. పూరీలు చేస్తే, పొంగల్అడిగేవాడు.\nఒకరోజు పాఠశాలకు వెళుతూ విజయుడు మిత్రుడితో, \"అజయ్! మనం ఆటోలో స్కూలుకు వెళదామా?” అన్నాడు.\n“స్కూలుకు దగ్గర్లోనే కదా మన ఇళ్ళున్నాయి? ఆటో అవసరమేమిటి?\" అని అడిగాడు అజయుడు.\n\"ఆటోలో వెళ్ళి దిగితే మన తోటి విద్యార్థులు మనల్ని గొప్పగా చూస్తారు కదా?\" అన్నాడు విజయుడు.\n\"మన తల్లిదండ్రులు ఆటోకు ఖర్చు పెట్ట గల స్థితిలో ఉన్నారా? దాన్ని కాస్త ఆలోచించి చూడు,\" అన్నాడు అజయుడు.\nఅయినా మిత్రుడిమాటలేవీ విజయుడి చెవికెక్కలేదు. తల్లిదండ్రులకు ఎలాగో నచ్చ జెప్పి, తనుకూడా ఇతర మిత్రులతో కలిసి ఆటోలో వెళ్ళడం ప్రారంభించాడు.\nఅలా ఆటోలో విజయుడితో కలిసి వెళ్ళే వాళ్ళు, మంచివాళ్ళు కాదని గ్రహించిన అజ యుడు ఒకనాడు, భోజన సమయంలో, “విజయ్, వాళ్ళు రౌడీల్లా ప్రవర్తిస్తూంటారు. వాళ్ళతో స్నేహం చెయ్యొద్దు,\" అన్నాడు.\n'వాళ్ళేమో మంచివాళ్ళే. నువ్వే అసూయ కొద్దీ వాళ్ళమీద అవాకులు చవాకులు చెబుతు న్నావు,\" అన్నాడు విజయుడు.\n\"లేదు. వాళ్ళకు చాలా దురలవాట్లున్నాయి. దయచేసి వాళ్ళకు దూరంగా ఉండు. అది నీకే మంచిది,\" అని హెచ్చరించాడు అజయుడు.\n“నా మంచేదో, చెడేదో నాకు తెలుసు. నీ ఉపదేశాలు నాకొద్దు. నీ పని నువ్వు చూసుకో,\" అన్నాడు విజయుడు దురుసుగా.\nఆ తరవాత వాడు అజ యుడికి పూర్తిగా దూరమై కొత్త మిత్రులతో కలిసి పోయాడు.\n\"విజయ్, రాత్రికి చిన్న వినోదం వుంది. తప్పక రావాలి,\" అన్నాడు కొత్త మిత్రుడు.\n“సరే, అలాగే,\" అన్నాడు విజయుడు. కొత్తమిత్రులతో రహ స్యంగా విందు వేడుకలకు వెళ్ళడం, వాళ్ళతో కలిసి అప్పుడప్పుడు మాదకద్రవ్యాలు పుచ్చు కోవడం విజయుడికి అలవాటైపోయింది.\nకన్నవాళ్ళకు సైతం దూరంగా ఉంటూ, చదువుల గురించి అడిగినప్పుడు బాగా చదువు తున్నానని అబద్ధం చెప్పేవాడు.\nకొద్దిరోజుల్లోనే మిత్రులతో కలిసి గుంపుగా బస్సుల్లో జొరబడడం, గొడవచేయడం, పరిహ సించడం, జేబులు కత్తిరించడం అలవాటయింది.\nఒకరోజు విజయుడూ, వాడి మిత్రులూ స్కూలు సమీపంలో ఉన్న బస్టాపులో నిలు చున్నారు. బస్సు రాగానే గుంపుగా అందులోకి ఎక్కి, చేతిలో సంచీతో ఉన్న ఒక వృద్ధురాలి చుట్టూ మూగారు. వీళ్ళేం చేయగలరో ఊహించిన వృద్ధు రాలు భయపడి వాళ్ళబారి నుంచి తప్పించు కోవడానికి, హడావుడిగా బస్సు దిగబోయి, కాలు జారి కింద పడిపోయింది.\nవిజయుడూ, అతడి మిత్రులూ బస్సు దిగి పారిపోవడానికి ప్రయత్నించారు. కాని, సహ ప్రయాణీకులు వాళ్ళను తరిమి పట్టుకున్నారు. దేహశుద్ధి చేసి పోలీసులకు అప్పగించారు.\nసంగతి తెలిసిన విజయుడి తల్లిదండ్రులు, నెత్తీ నోరూ మొత్తుకుంటూ వెళ్ళి, పోలీసులకు క్షమాపణలు చెప్పుకుని వాణ్ణి విడిపించుకుని వచ్చారు.\nఅజయుడికి విష యంతెలిసి, పాతమిత్రుణ్ణి పరామర్శించడానికి వెళ్ళాడు.\nవాణ్ణి చూడగానే విజయుడు కన్నీళ్ళు కారుస్తూ, “నీ మాట వినకుండా ఇలా పాడైపోయాను. నా చెడుసహవాసాల వల్ల నా తల్లిదండ్రులు అవమానం పాలయ్యారు. నన్ను కన్నందుకు సిగ్గుపడుతున్నారు,\" అన్నాడు పట్టరాని వేదనతో.\nఅజయుడు, \"మిత్రమా! ఇప్పుడైనా నీ పొరబాటు గ్రహించావు. అదే చాలు. తప్పును సరిదిద్దుకుని మంచిమార్గంలో పయనిస్తే, బాగా చదువుకుని మునుముందు ఎంతో సాధించవచ్చు. నువ్వూ బాగుపడి, పదిమందికీ ఉపయోగపడవచ్చు. విచారించకు. నీ తల్లి దండ్రులతో నేను మాట్లాడతాను,\" అని విజయుడి వెన్ను చరిచి ఓదార్చాడు.\nవిజయుడు మిత్రుడి మాటల్లోని సత్యాన్ని గ్రహించాడు. చేసిన తప్పుకు పశ్చాత్తాపపడ్డాడు. లేనిపోని ఆశల జోలికి పోకుండా మంచి అలవా ట్లతో చదువులపై శ్రద్ధవహించి, తల్లిదం డ్రుల ప్రేమకు పాత్రుడయ్యాడు.",
            "book_page_end": 33
        },
        {
            "title": "తృటిలో తప్పిన అపాయం",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "విజ్ఞానం, సామాజికం",
            "moral": "విద్యుత్ ఉపకరణాలను ఉపయోగించేటప్పుడు జాగ్రత్తగా ఉండాలి, ముఖ్యంగా ఉరుములు మెరుపులు ఉన్నప్పుడు.",
            "keywords": [
                "విద్యుద్ఘాతం",
                "ఉరుములు",
                "మెరుపులు",
                "రియా",
                "పోంగో",
                "జాగ్రత్త"
            ],
            "characters": [
                "రియా",
                "రిచూ",
                "రియా తల్లి",
                "పోంగో",
                "నాబా"
            ],
            "locations": [
                "ఇల్లు",
                "ప్రయోగశాల"
            ],
            "content": "\"పోంగో! ఇంతలో ఎంతపని చేశావు? నా ప్రయోగాన్నంతా నాశనం చేసేశావే! అల్లరి కుక్కపిల్లా! వెళ్ళూ ఇక్కణ్ణించి!\" అని అరిచింది రియా. కుక్కపిల్ల తోక ముడిచి వెలుపలికి నడిచింది. రియా మేజా దగ్గరికి వెళ్ళి, “ఆహా! నా శ్రమ అంతా అటు వెళ్ళి వచ్చే లోగా ఇలా నేలపాలైపోయిందే! ఇప్పుడేం చేయడం? అంతా ఆ కుక్కపిల్ల చేసిన పని. ఎంత పెద్ద తప్పు చేసిందో దానికి తెలియదు!\" అనుకుంటూ కళ్ళనీళ్ళ పర్యంతమైపోయింది రియా.\nరియా ఉద్వేగపూరితమైన ప్రయోగం మధ్యలో ఉంది. దోమలు, ఈగలు, ఇతర కీటకాలను తరమడానికి ఏవేవో రసాయనిక పదార్థాల మిశ్రమాలను తయారుచేస్తోంది. ఇంట్లో తను చదువుకునే గదినే ప్రయోగ శాలగా మార్చుకున్నది. లోపలికి ఎవరినీ రానిచ్చేది కాదు. అయితే రియాతోపాటు అన్నయ్య రిచూ, వాళ్ళింట్లో ఉన్న కుక్కపిల్ల పోంగో ఆమె చేసే ప్రయోగాలను చెడగొట్ట డంలో తెగ మురిసిపోతున్నారు.\nరియాకు విజ్ఞానశాస్త్రం అంటే చాలా అభి మానం. ప్రయోగాలు చేయడం అంటే మహా ఇష్టం. ముఖ్యంగా విద్యుత్తు, వాహకాల పట్ల అమిత ఆసక్తి కనబరచేది.\nఆమె పుట్టినరోజుకు మిత్రులందరినీ పిలిచింది. అది మంచి వర్షాకాలం. రియా స్నేహి తులతో కలిసి సంతో షంగా ఇల్లంతా తిరుగుతూ సరదాగా మాట్లాడు తూంటే - ఆమె తల్లి టీవీ సీరియల్ చూస్తూ కూర్చున్నది. ఆ తరవాత పిల్లలు కార్టూన్ సినిమాల గురించి మాట్లాడు కున్నారు. పుట్టినరోజు కేక్ కట్ చేశాక అందరూ కేక్ తిని శీతలపానీయాలు తాగారు. ఆ తరవాత ఆటపాటల్లో దిగారు. పోంగో ఉత్సాహంగా వాళ్ళ వెంట తిరుగుతోంది.\nపుట్టినరోజు వేడుక జరుగుతూండగా వాళ్ళ కళ్ళముందు పెద్ద మెరుపు మెరిసింది.\n\"ఆహా! మెరుస్తున్నది. మబ్బులు దట్టంగా ఉన్నాయి. వర్షం రాబోతోంది.\" అన్నది రిమా బిగ్గరగా.\n“అవును, పెద్ద వర్షం రాబోతోంది,\" అన్నది రియా.\nవాళ్ళనుకున్నట్టే కొద్ది నిమిషాలలో వర్షం ఆరంభ మయింది.\n“నేను ఎలా ఇంటికి వెళ్ళను?\" అన్నది అమృత.\n\"కాస్త పెద్దవాన కురిస్తే చాలు. రోడ్లన్నీ జలమయ మైపోతాయి!\" అన్నది రియా విచారంగా.\nరియా తల్లి ఉన్న హాల్లోకి వచ్చారు. అక్కడి దృశ్యం చూసి దిగ్భ్రాంతి చెందారు. రియా తల్లి టీవీ ప్లగక్కు అతుక్కుపోయి, కదలా మెదలక ఉంది. ఉరుముతున్నప్పుడు ప్లగ్ కనెక్షన్ విడదీయడానికి ప్రయత్నించి, విద్యుద్ఘాతానికి గురైంది!\n\"నాన్నా! తాక్కండి, తాక్కండి!\" అని అరిచింది రియా, తన తండ్రి తల్లి అరుపు విని భయపడి ఆమెదగ్గరికి వెళుతూండడం చూసి. రియా ఒక్క గెంతున వెళ్ళి పొడవాటి కర్రను తెచ్చి, తల్లి చేయిమీద బలంగా కొట్టింది. ప్లగ్ నుంచి ఆమె చేయి ఊడి రావడంతో ఆమె సొమ్మసిల్లి పడిపోయింది. రిజూ పరిగెత్తి పోయి పక్కనే ఉన్న ఎలక్ట్రిషియన్ నాబాను పిలుచుకుని వచ్చింది.\nతల్లిని మెల్లగా పడకగదిలోకి తీసుకు వెళ్ళి పడుకోబెట్టారు. కొంతసేపటికి తాగ డానికి నీళ్ళిచ్చారు. ఆమె కళ్ళు తెరిచి లేచి కూర్చున్నది.\nనాబా ప్లగ్ కనెక్షన్ను తొలగించాడు. ఆ తరవాత అతడు, “రియా! చాలా మంచిపని చేశావు. సమయస్ఫూర్తితో పెద్ద అపాయం జరక్కుండా కాపాడావు. నువ్వు అలా జాగ్రత్త పడకుండా ఉన్నట్టయితే, మీ తల్లికి ప్రాణా పాయం కూడా వాటిల్లి ఉండేది!\" అన్నాడు.\n“ఉరుములూ,మెరుపులూ టీవీని పాడు చేస్తాయనీ, టీవీని చూసేవారికి అపాయం కలిగిస్తాయనీ నాకు తెలుసు,\" అన్నది రియా.\n“అవును, నిజం!\" అన్నాడు నాబా.\nరియా సైన్సు పరిజ్ఞానాన్ని అందరూ మెచ్చుకుంటూ చప్పట్లు కొట్టారు!",
            "book_page_end": 35
        },
        {
            "title": "మోసపోయిన మోసగాడు",
            "book_page_start": 36,
            "pdf_page_start": 36,
            "pdf_page_end": 37,
            "author": "చందమామ బృందం",
            "genre": "నీతి కథ, సామాజికం",
            "moral": "మోసం చేసిన వ్యక్తి చివరకు తానే మోసపోతాడు, అతడు పశ్చాత్తాపపడి మంచి మార్గాన్ని అనుసరిస్తాడు.",
            "keywords": [
                "మోసం",
                "భూస్వామి",
                "చంద్రయ్య",
                "పేరాశ",
                "పశ్చాత్తాపం"
            ],
            "characters": [
                "భూషయ్య",
                "చంద్రయ్య"
            ],
            "locations": [
                "కుమారపాలెం గ్రామం"
            ],
            "content": "కుమారపాలెం గ్రామంలో భూషయ్య ధనికుడైన భూస్వామి. కష్టాలలో ఉన్నవారికి సాయం చేసినట్టు నటించి ఆ తరవాత వారికున్న కొద్దిపాటి ఆస్తిపాస్తులనూ, భూములనూ వశపరచుకునేవాడు. గ్రామస్థులు ఎక్కువ మంది చదువురానివారు గనక, భూస్వామి ధనబలం ముందు వారిమాట చెల్లేదికాదు.\nఇలా ఉండగా, ఒకనాడు దూరప్రాంతం నుంచి చంద్రయ్య అనే యువకుడు ఆ గ్రామానికి వచ్చాడు. వ్యవసాయం చేయడానికి తగిన భూమి లభిస్తే, ఆ గ్రామంలోనే స్థిరపడా లనే ఉద్దేశంతో అతడు భూస్వామి భూషయ్య దగ్గ రికి వెళ్ళి సంగతి చెప్పాడు.\nమనిషిని చూస్తే వెర్రి బాగులవాడిలా ఉన్నాడు. అయినా చేత డబ్బు ఉన్న ట్టున్నది. ఎందుకువదులు కోవాలి? ఊరికి ఉత్తరంగా ఉన్న పనికిరాని పర్రను వీడికి అంటగడతాను, అని భూషయ్య ఆలోచించి, “బంగారంలాంటి భూమి ఉంది. కష్టపడితే నవ రత్నాలు పండించుకో వచ్చు,\" అన్నాడు.\nచంద్రయ్య ఆయన అడిగినంత డబ్బు చెల్లించి, భూమిని కొనుక్కున్నాడు. మరునాడే పనులు ప్రారంభించాలని పొలం దగ్గరికి వెళ్ళాడు. కాని నేలంతా రాయి రప్పలు. ఎంత కష్ట పడ్డా అక్కడ మొక్క మొలుస్తుందనే నమ్మకం ఏమాత్రం లేదు.\nచంద్రయ్య అక్కడి నుంచి భూస్వామి దగ్గరికి వెళ్ళి, \"అయ్యా! మీరు అడిగినంత డబ్బు ఇచ్చాను కదా? ఎందుకూ పనికిరాని నేలను నాకు అంటగట్టా రేమిటి? ఇది పచ్చి మోసం! నా డబ్బు నాకు తిరిగి ఇవ్వండి,\" అన్నాడు.\nఆ మాటకు భూస్వామి, \"చంద్రయ్యా, మాటలు కాస్త జాగ్రత్తగా రానీ, భూమి కొనేవాడివి చూసికదా కొనాలి. నాకు సొంతంగా ఎక్కడ చూసినా పొలం ఉంది. మంచిదే అను కుని ఇచ్చాను. నన్ను తప్పుపడతావేమిటి?\" అన్నాడు కోపంగా.\n\"మరి, నేనిచ్చిన డబ్బు నాకు తిరిగి ఇవ్వు. నీ పొలం నువ్వు పుచ్చుకో,\" అన్నాడు చంద్రయ్య.\n“అదేం సాధ్యపడదు. పొలం వెళ్ళి కష్టపడుకో. అదే నీకు తప్పక తిండి పెడుతుంది,\" అన్నాడు. భూస్వామి.\nచంద్రయ్య మరేమీ మాట్లాడలేక మౌనంగా ఆలోచిస్తూ తిరిగి వచ్చేశాడు.\nమామూలుగా ప్రతి నెలా మొదటి మంగళవారంనాడు, భూస్వామికి తన పొలాలన్నిటినీ తిరిగి చూడడం అలవాటు. దానిని గమనించాడు చంద్రయ్య.\nఆ నెల మొదటి మంగళవారం నాడు తెల్లవార గానే, చంద్రయ్య పారా, పలుగూ తీసుకుని పొలానికి వెళ్ళి వంచిన నడుం ఎత్తకుండా కష్టపడుతున్నట్టు నటించసాగాడు. ఆ సమయంలో అటువైపు వచ్చిన భూస్వామి దానిని చూసి, “ఏముందక్కడ? చంద్రయ్య అలా కష్టపడి పోతున్నాడేమిటి?\" అని ఆశ్చర్యపోయాడు.\nఆ తరవాత భూస్వామి కాశీయాత్రకు వెళ్ళాడు. ఆయన తిరిగి రావడానికి ఆరు నెలలయింది. భూస్వామి యాత్ర నుంచి మరి రెండు రోజులలో వస్తాడని తెలియ గానే చంద్రయ్య పక్కనున్న పట్టణానికి వెళ్ళి చెరుకు గడలను కొని తెచ్చి, తన పొలంలో గుంతలు తీసి నాటాడు. మరునాటి ఉదయం భూస్వామి అటు వస్తూండడం గమనించి, పొలంలోని చెరుకు గడలను నరికి గట్టు మీదికి చేరవేస్తున్నట్టు చంద్రయ్య నటించ సాగాడు.\nగట్టుమీదా, పొలంలో ఉన్న చెరకు గడలను చూసిన భూషయ్యకు ఆశ్చర్యంతో నోట మాట రాలేదు.\nచంద్రయ్య అతణ్ణి సమీపించి, \"అయ్యా, తమవద్ద నుంచి కొన్న పొలంలో నిజంగానే బంగారం పండుతోంది. తమ వాక్కు ఫలించింది. యేడాది పంట ఆరు నెలల్లో చేతికందింది. వద్దనకుండా దీనిని తీసుకోండి,\" అంటూ ఒక మోపు చెరుకును ఆయన ముందు ఉంచాడు.\nభూస్వామి ఒక చెరుకుగడను తిని చూశాడు. చాలా తియ్యగా ఉంది. అంతే, అతడి పేరాశ పెరిగి పోయింది. వెంటనే తన పొలాన్ని వెనక్కు తీసు కోవాలను కున్నాడు.\n\"చంద్రయ్యా! నువ్వి చ్చిన డబ్బు నీకిచ్చేస్తాను. నా పొలం నాకిచ్చెయ్,\" అన్నాడు భూస్వామి గంభీరంగా.\n\"అదెలా, బాబయ్యా? పడ్డ కష్టానికి ఇప్పుడే కదా ప్రతిఫలం కళ్ళజూస్తున్నాను,\" అన్నాడు చంద్రయ్య.\n“కావాలంటే నువ్విచ్చిన మొత్తానికి రెండిం తలు ఇస్తాను. నా పొలం నాకిచ్చెయ్,\" అన్నాడు భూస్వామి మళ్ళీ.\n\"ఆ పొలాన్నే నమ్ముకుని బతుకుతున్నవాణ్ణి. అంత సారవంతమైన బంగారంలాంటి పొలాన్ని వదులుకోమంటే ఎలా?\" అన్నాడు చంద్రయ్య.\n“సరే నీకు కావల సింది పొలమేకదా. నాకున్న మాగాణిలో దీనికి సమంగా పొలం ఇస్తాను. రెండింతలు డబ్బిస్తాను. ఈ పొలం మాత్రం నాకు వదిలెయ్,\" అన్నాడు భూస్వామి.\n“పెద్దలు. తమరు ఇంతగా అడుగుతున్నారు. కాదనగలనా? తమ ఇష్టాను సారమే చేయండి,\" అన్నాడు చంద్రయ్య.\nభూస్వామి పొలం మార్పిడి చేసుకుని, తను ఇస్తానన్న రెండితల ధనమూ ఇచ్చేశాడు. భూస్వామికి చక్కని గుణపాఠం నేర్పానని చంద్రయ్య చాలా సంతో షించాడు.\nకొన్నాళ్ళకు చంద్రయ్య చేసిన మోసం భూస్వామికి తెలిసి, ఆగ్రహం చెందాడు. అయినా, తానేస్వయంగా మోసపోయానని నెమ్మదిగా గ్రహించాడు. ఆ తర వాత ఇతరులను దోచుకోవడం మానివేశాడు.",
            "book_page_end": 37
        },
        {
            "title": "శశి సాహసాలు",
            "book_page_start": 38,
            "pdf_page_start": 38,
            "pdf_page_end": 39,
            "author": "చందమామ బృందం",
            "genre": "జంతు కథ, సాహసం",
            "moral": "తల్లి మాట వినకపోవడం వల్ల ప్రమాదంలో పడ్డా, సమయస్ఫూర్తితో బయటపడి, సరైన స్నేహాన్ని పొందడం.",
            "keywords": [
                "కుందేలు",
                "సాహసం",
                "నక్క",
                "ఏనుగుపిల్ల",
                "తేనెతుట్టె",
                "సమయస్ఫూర్తి"
            ],
            "characters": [
                "శశి",
                "శశి తల్లి",
                "ఎలుగుబంటి",
                "నక్క",
                "ఏనుగుపిల్ల",
                "చ్యవనుడు",
                "పులోమ"
            ],
            "locations": [
                "అడవి",
                "బొరియ"
            ],
            "content": "అందమైన కుందేలుపిల్ల శశి తన తల్లితో కలిసి ఒక బొరియలో నివసిస్తూండేది. దానికి ఒకనాడు సమీపంలో ఉన్న అడవికి వెళ్ళాలనిపించింది. ఆ మాట తల్లితో చెప్పింది. “ఒంటరిగా అడవి లోకి వెళ్ళే సాహసం చెయ్యొద్దు. నువ్వు చాలా చిన్నదానివి. అక్కడి పెద్ద జంతువులు నిన్ను తినేస్తాయి. జాగ్రత్త!\" అని హెచ్చరించింది తల్లికుందేలు.\nఅయినా పిల్లకుందేలు వినిపించుకోలేదు. మరునాడు తెల్లవారగానే తల్లిలేని సమయం చూసి ఒంటరిగా అడవిలోకి గెంతుతూ వెళ్ళింది.\nఉన్నట్టుండి దానికేదో వింతశబ్దం వినిపించింది. శశి ఆగి శబ్దం వచ్చిన వైపుకు తిరిగింది. ఎలుగుబంటి ఒకటి తనకేసి రావడం చూసి హడలి పోయింది. అంతలో పైనుంచి ఎండుపుల్ల ఒకటి విరిగి తన పాదాలదగ్గర పడడంతో దానిని ఎత్తి బలంగా ఎలుగుబంటి మీదికి విసిరి, తిరిగి చూడ కుండా పరిగెత్తసాగింది.\nఅది ఒక పొదను సమీ పించి అలసట తీర్చుకోవ డానికి కూర్చున్నది. కొంతసేపటికి తలను అటూ ఇటూ తిప్పి చూసింది. ఒక నక్క తనకేసి మెల్లగా రావడం గమనించి, అక్కడి నుంచి మళ్ళీ పరుగు లంకించుకున్నది.\nకొంతదూరం వెళ్ళాక, ఒక చెట్టు నీడను చేరి, తలపైకెత్తి చూసింది. ఆ చెట్టు కొమ్మకు పెద్ద తేనెతుట్టె వేలాడుతూ కనిపించింది. కుందేలు పిల్ల ఉత్సాహంకొద్దీ చిన్న రాయిని తీసి తుట్టేకేసి విసిరి, అక్కడి నుంచి వెళ్ళిపోయింది.\nదెబ్బతిన్న తేనెటీగల గుంపు గుయ్ంటూ వచ్చి, అప్పుడే అక్కడికి వచ్చిన నక్కను చూసి, అదే రాయి విసిరి ఉంటుందని అనుకుని దాని మీదికి దాడిచేశాయి!\nపరిగెత్తి పరిగెత్తి బాగా అలిసిపోయిన కుందేలు పిల్ల, ఒక పెద్దచెట్టు నీడలో కూర్చుని కొంతసేపటికి అలాగే నిద్రపోయింది.\nఅది నిద్రలేచి చూస్తే ఎదుట కొన్ని క్యారట్ ముక్కలు కనిపించాయి. ఆకలిగా ఉండడంతో వాటిని ఆవురా వురుమని తినేసింది. ఆ తరవాత తల వెనక్కు తిప్పి చూసింది. తనకేసే చూస్తూ ఒక ఏనుగు పిల్ల ఉండడం చూసి శశి బెదిరిపోయి, ఎలా తప్పించుకోవడమా అని ఆలోచించసాగింది.\nఅప్పుడు ఏనుగుపిల్ల, “భయపడకు! నేను నీ స్నేహితుణ్ణి! నిన్ను మీ ఇల్లు చేరుస్తాను,\" అన్నది.\nశశి సంతోషంగా ఏనుగుపిల్ల వీపుమీద ఎక్కి కూర్చున్నది. ఏనుగుపిల్ల శశి బొరియకేసి బయలుదేరింది. తన బిడ్డ క్షేమంగా తిరిగి రావ డంచూసి తల్లికుందేలు పరమానందం చెందింది.\nతల్లీపిల్లలు రెండూ ఏనుగుపిల్లకు కృతజ్ఞతలు చెప్పుకున్నాయి.\nశశి తనకు అడవిలో ఎదురైన అనుభవాలను తల్లికి వివరించి, \"అమ్మా, ఇకమీదట నీ మాట తప్పక వింటాను. నేను పెద్దదాన య్యేదాక ఒంటరిగా అడవి దరిదాపులకు వెళ్ళను,\" అన్నది. ఆ తరవాత తల్లి ఒడిలో హాయిగా నిద్రపోయింది.\nతల్లిని రక్షించిన తనయుడు!\nమనపురాణాలలో కనిపించే అతి పిన్న వయసు వీరుడు భృగువు కుమారుడు చ్యవనుడు! భృగుమహర్షి భార్య పులోమ నిండు గర్భిణిగా ఆశ్రమంలో ఒంటరిగా ఉన్నప్పుడు, ఒక రాక్షసుడు ఆమెను అపహరించడానికి ప్రయత్నించాడు. తనను రక్షించమని ఆమె దీనంగా విలపించింది. అయినా రక్షించడానికి ఎవరూ రాలేదు. \"నువ్వు ఎంత రోదించినా వినిపించుకోవడానికి చుట్టుపక్కల ఎవరూ లేరు. పైగా నన్ను ఎదు ర్కొనే ధైర్యం ఎవడికుంటుంది?\" అని రాక్షసుడు దిక్కులు పిక్కటిల్లేలా వికటాట్టహాసం చేశాడు.\nఆ క్షణమే కళ్ళు మిరమిట్లుకొలిపే మెరుపు మెరిసినట్టయింది. రాక్షసుడు చూడలేక కళ్ళు మూసుకున్నాడు. కళ్ళు తెరిచి చూడగానే ఎదురుగా అమిత తేజస్సుతో చిన్న శిశువు కనిపించాడు. తల్లిని రక్షించడానికి ఆమె గర్భం నుంచి వెలుపలికి వచ్చిన చ్యవనుడు అతడే. శిశువు తీక్షణమైన చూపులకే సగం చచ్చిన రాక్షసుడు, ఒక్క దెబ్బతో నేలకొరిగి ప్రాణాలు విడిచాడు.",
            "book_page_end": 39
        },
        {
            "title": "అంతరిక్షంలో అపూర్వ అనుభవం",
            "book_page_start": 40,
            "pdf_page_start": 40,
            "pdf_page_end": 42,
            "author": "పి.కార్తిక్ రామస్వామి చెన్నయ్",
            "genre": "వైజ్ఞానిక కల్పన, సాహసం",
            "moral": "వైజ్ఞానిక సమస్యలు వచ్చినప్పుడు సమయస్ఫూర్తిని ఉపయోగించడం వల్ల విజయం సాధించవచ్చు.",
            "keywords": [
                "అంతరిక్షయానం",
                "వ్యోమనౌక",
                "ఉల్క",
                "ఐఎస్హెచ్",
                "సమయస్ఫూర్తి"
            ],
            "characters": [
                "కథకుడు (పి.కార్తిక్)",
                "బాబాయి"
            ],
            "locations": [
                "నాసా స్పేస్ స్టేషన్",
                "స్పేస్ క్వీన్",
                "అంతర్జాతీయ అంతరిక్ష గృహం",
                "పసిఫిక్ సముద్రం"
            ],
            "content": "అది ఒక ఆహ్లాదకరమైన ఉదయం. అంతా మామూలుగానే ఉంది. అయినా నాకు మాత్రం అది చాలా ప్రత్యేకమైన రోజు. ఎందుకంటారా? అంతరిక్షయానం కోసం నాసా స్పేస్ స్టేషన్కు కారులో వెళుతున్నాను కదా! కొంతసేపటికి నేనక్కడికి చేరుకున్నాను.\nనేను మా బాబాయితో కలిసి వెళుతున్నాను. ఆయన అంతరిక్షగామి. అంతరిక్షం గురించీ, అంతరిక్ష నౌకలు అంటే స్పేస్క్రిప్స్ గురించీ, వాటిని నడపడం, నియంత్రించడం అంతా ఆయనకు క్షుణ్ణంగా తెలుసు. 'స్పేస్ క్వీన్' అనే వ్యోమనౌకలోకి మేము వెళ్ళాము. నేను చుట్టూ ఎంతో ఆసక్తితో చూశాను. లోపల ఉన్న నియంత్రణ ఏర్పాట్లు నాకెంతో ఆశ్చర్యాన్ని కలి గించాయి.\nమా బాబాయి అక్కడి అధికారులతో కొంతసేపు ఏదో చర్చించిన తరవాత, వాళ్ళు వెళ్ళిపోయారు. ఇప్పుడు మేము బయలుదేరడానికి సిద్ధంగా ఉన్నాం. కౌంట్ డౌన్ ఆరంభమయింది. నాలో ఉత్కంఠ పెరిగింది. ఉత్సాహానందాలు పెల్లుబికాయి. కౌంటౌన్ పూర్తయిన క్షణమే స్పేషిప్ అంతరిక్షం కేసి దూసుకుపోతోంది.\nకొంతసేపటికి మేము భూమి ఆవరణను వదిలి దూరంగా వెళుతున్నాం. వ్యోమనౌక భద్రమైన ఆద్దాల గవాక్షాల గుండా సూర్య చంద్రులను చూడగలిగాము. అంతరిక్షంలో మెరిసే నక్షత్రాలు కూడా కనిపించాయి.\nనేను నా చేతి గడియారాన్ని చూశాను. గ్రీన్విచ్ మీన్ టైమ్ ప్రకారం సాయంత్రం 6.30 గం. సమయం అమితవేగంగా గడిచి పోతోంది. బాబాయి వ్యోమనౌకనంతా చూపాడు. అత్యవసర పరిస్థితిలో నియంత్రణ పరికరాలను ఉపయోగించి వ్యోమనౌకను ఎలా నడపాలో కూడా నేర్పాడు.\nనాకిప్పడు ఆకలివేయసాగింది. భోజనం చేసి కొన్ని యేళ్ళయినట్టనిపించింది. మా బాబాయికీ అలాగే అనిపించింది. ఆయన ఒక పొట్లాన్ని విప్పాడు. వాటిలో చాలా శాండ్విచ్లు ఉన్నాయి. వెంటనే తినేశాం.\nత్వరలో నిద్ర ముంచుకు వస్తున్నట్టని పించింది. పడుకున్నాను. అయినా నిద్రపోలేక పోయాను. అంతరిక్షయానం చేస్తూన్న ఉద్వేగం నాలో ఉందిలాగుంది. అయినా బాబాయి మాత్రం నిద్రపోయాడు. రేపు ఏం చేయాలా అని ఆలోచించసాగాను. అలా ఆలోచిస్తూ నాకు తెలియకుండానే నిద్రలోకి జారుకునా ను.\nమరునాడు తెల్లవారుజామున మేలు కునా ను. గడియారం చూశాను. సమయం 5.30 గం. బాబాయి ఎప్పుడో లేచి భూమి మీది స్టేషన్తో సంప్రదిస్తునా డు.\nఉదయం అల్పాహారం ముగించి కాస్సేపు మాట్లాడుకునా ం. అంతర్జాతీయ అంతరిక్ష గృహాని అంటే ఇంటర్నేషనల్స్పేస్ హౌస్ను (ఐ ఎస్ హెచ్) చేరుకోవడానికి ఇంకా ఆరు రోజులు పడుతుందని బాబాయి చెప్పాడు. అక్కడే మేము ఒక్క నెల గడపవలసి ఉంది!\nఐదు రోజులు గడిచాయి. ఆరవ రోజు వేకువజామున, బాబాయి మరో కొద్ది నిమిషా లలో ఐ ఎస్ పాచ్ ను చేరుకోగలమని చెప్పాడు. నా మనసు ఉద్వేగంతో పరవళ్ళు తొక్కింది.\nమేము ' ఐ ఎస్ హెచ్ని చేరుకున్నాం. దిగవలసిన చోట వ్యోమనౌక దిగింది. మేము ఐ ఎస్ హెచ్లో ప్రవేశించాం. అది అచ్చం మన ఇల్లులాగా ఉండడం చూసి విస్మయం చెందాను. టీవీ, కంప్యూటర్, ఫర్నిచర్, సాధన సామగ్రి అన్నీ చక్కగా అమర్చబడి ఉన్నాయి!\nబాబాయి ఆరు రోజులుగా స్వయంగా వ్యోమనౌకను నడుపుతున్నాడు కదా! బాగా అలిసిపోయాడు. పడుకుని నిద్రపోయాడు.\nనేను టీవీ చూస్తూ కూర్చున్నాను. ఉన్నట్టుండి బయటి నుంచి ఏదో వింత శబ్దం వినిపిం చింది. మొదట దానిని నేను పట్టించుకోలేదు. అయితే, అది మరింత ఎక్కువ కావడంతో స్పేస్ సూట్ ధరించి, అంతరిక్ష వస్తువులను సులభంగా గుర్తించడానికి వీలుగా ఉన్న స్పేస్ గ్లాసెస్ను పెట్టుకున్నాను. ఏం జరుగు తున్నదో చూద్దామని వెలుపలికి నడిచాను.\nఅక్కడున్నదాన్ని చూడ గానే వెలుపలికి ఎం దుకు వచ్చామా? అనిపిం చింది.\nఅదొక ఉల్క. అంతరిక్ష అంధ కారంలో అది స్పష్టంగా కనిపిస్తోంది. అది నేనున్న ఐ ఎస్ హెచ్ కేసి వేగంగా వస్తున్నట్టు అనిపించింది. హడలిపోయాను. బాబాయిని తట్టి లేపి దాన్ని గురించి చెప్పాను.\nమొదట ఆయన కూడా ఉద్రిక్తతకు లోన య్యాడు. లేచి వేగంగా టెలిస్కోప్ ఉన్న పరి కరం దగ్గరికి వెళ్ళాడు. నేను చూపిన దిక్కు కేసి దాంతో కొన్ని క్షణాలు పరిశీలించి చూశాక చిన్నగా నవ్వాడు. నాకేమీ అంతుబట్టలేదు. ఎందుకలా నవ్వుతున్నాడు? ఉల్క ఐ ఎస్ హెచ్ ్కసి వస్తు న్నదా? రావడం లేదా?\n“ఎందుకు నవ్వుతున్నావు?\" అని అడిగాను.\nనిజానికి ఉల్క మా నుంచి దూరంగా వెళుతు న్నట్టు చెప్పాడు. నన్ను కూడా పిలిచి ఆ టెలి స్కోప్లాంటి పరికరం గుండా చూడమన్నాడు. చూశాను. అవును, అది దూరంగా వెళుతున్నది. ఊరటతో ఊపిరి పీల్చుకున్నాను.\nమూడు వారాలు గడిచి పోయాయి. పెద్దగా ఏమీ జరగలేదు. అంతరిక్షగృహం నుంచి బయలు దేరేసమయం దగ్గరయింది. నాకేదో విచారం కలిగింది. అక్కడున్నవాటిని వదలలేక వదలలేక వదిలిపెట్టి తిరుగుప్రయాణమయ్యాను.\nఐ ఎస్ హెచ్ కనుచూపు నుంచి మరుగ యింది. ఇద్దరికీ నిద్ర ముంచుకు రాసాగింది. ఆరురోజులు అంతరిక్షం లోనే గడిచిపోయాయి.\nఅంతరిక్షంలో ఆఖరి రోజున ఆలస్యంగా నిద్ర లేచాము. ఉదయం అల్పా హారం ముగించాం. ఉన్న ట్టుండి వ్యోమనౌక వెనక భాగు నుంచి పొగరాసాగింది. ఏదో కాలుతూన్న వాసన వచ్చింది. వెంటనే వెళ్ళి చూశాము.\nమా కళ్ళను మేమే నమ్మ లేకపోయాము. ప్రధాన నియంత్రణా విభాగం కాలిపోతోంది. అది ఎలా జరిగిందో మాకు తెలియడం లేదు. చిన్న ఉల్క వ్యోమనౌకకు తగలడంవల్ల మంటలు ఏర్పడ్డా యని భూమిస్టేషన్ నుంచి సమాచారం అందింది. మంటలు వ్యోమనౌకను పూర్తిగా చుట్టుముట్టే అపాయం ఉందని హెచ్చరించింది.\nమేము భయభ్రాంతులమయ్యాము. మామూలు వేగంతో భూమిని చేరుకోవడానికి రెండున్నర గంటలు పడుతుందని బాబాయి చెప్పాడు.\nఆలోగా మంటలు మమ్మల్ని దహించివేస్తాయి కదా!\nమంటలార్పే సాధనంతో మేము ఆ మంటను ఆర్పడానికి ప్రయత్నించాం. అయినా ప్రయో జనం లేకపోయింది. రకరకాల ప్రయత్నాలు చేశాం. కాని అంతకంతకూ మంటలు ఎక్కు వవుతూనే ఉన్నాయి. వ్యోమనౌకను కొద్దికొద్దిగా హరించేస్తున్నాయి!\nహఠాత్తుగా నాకొక ఆలోచన తట్టింది. బాబా యితో చెప్పాను. బ్రహ్మాండం అన్నాడు! వెంటనే అతడు నౌకను అత్యంత వేగంతో భూమికేసి నడి పించాడు.\nభూమిని చేరడానికి ఇంకా అరగంట పడు తుంది. వ్యోమనౌక సగం కాలిపోయింది. నౌకలోపల వేడి భరించలేనంతగా ఉంది.\nఅయినా, మేము అనుకున్న దానికన్నా ముందుగానే భూ ఆవరణలో ప్రవేశిం చాము. ప్యారాచూట్లు తగిలించు కుని వ్యోమనౌక నుంచి కిందికి దూకేశాం!\nవ్యోమనౌక పూర్తిగా కాలి పసిఫిక్ సముద్రంలో పడి పోయింది. మేము ఆ లోపల ఎక్కడో దూరంగా ఆకా శంలో తేలుతున్నాం. చివరకు సిడ్నీలో దిగాం.\nమాకు ప్రథమచికిత్స అందించి, న్యూయార్కు చేర్చారు.\nనాసా చేరుకోగానే మమ్మల్ని అక్కడి అధికా రులు వచ్చి చూశారు. బాబాయి వారికి జరిగిన దంతా చెప్పాడు. మంచి ఉపాయం చెప్పి ప్రాణాలు కాపాడుకున్నందుకు అధికారులు నన్ను అభినందించారు. నాకు సాహస బాలల పురస్కారం లభించింది.",
            "book_page_end": 42
        },
        {
            "title": "విఘ్నేశ్వరుడు- 11",
            "book_page_start": 45,
            "pdf_page_start": 45,
            "pdf_page_end": 50,
            "author": "చందమామ బృందం",
            "genre": "పౌరాణికం",
            "moral": "దైవకార్యం ఆపడం ఎవరి తరమూ కాదు. భక్తి, శ్రద్ధతో చేసిన పూజలు తప్పక ఫలిస్తాయి.",
            "keywords": [
                "విఘ్నేశ్వరుడు",
                "హనుమంతుడు",
                "రాముడు",
                "శివలింగం",
                "జయశ్రీ",
                "వారధి"
            ],
            "characters": [
                "విఘ్నేశ్వరుడు",
                "లక్ష్మి",
                "పార్వతి",
                "నారాయణుడు",
                "వాయుదేవుడు",
                "జయశ్రీ",
                "రాముడు",
                "దశరథుడు",
                "సీత",
                "హనుమంతుడు"
            ],
            "locations": [
                "మానస సరోవరం",
                "కైలాసం",
                "అయోధ్య",
                "లంక",
                "సముద్రతీరం"
            ],
            "content": "ఒకానొకప్పుడు లక్ష్మి మానస సరోవరంలో జలకమాడుతూండగా, పార్వతి విష్ణువు వేషం ధరించి లక్ష్మిని సమీపించింది. నవమోహనంగా కనిపించిన నారాయణుని లక్ష్మి చూసింది. నారాయణుడి వేషంలో ఉన్న పార్వతికి కూడా లక్ష్మి అద్భుత సౌందర్యం అత్యంత మనోహ రంగా కనిపించింది. ఇద్దరూ ఒకసారి సాభి ప్రాయంగా చూసుకున్నారు. ఆ చూపుల కలయికలో సరోవరంలో ఒక స్వర్ణకమలం లేచింది. అందులో ధగధగ మెరిసిపోతున్న పసిపాప ఉన్నది.\nలక్ష్మి, నారాయణుని దగ్గిరచేరి ఆప్యా యంగా కౌగలించుకోబోయింది. పార్వతి పగలబడి నవ్వుతూ, “నేను నారాయణుడిని కాను, లక్ష్మీ!\" అని ఆ క్షణమే నిజరూపంతో కనిపించింది.\nలక్ష్మి, “అన్నకు తగ్గ చెల్లెలివే, నారాయణి అనిపించుకున్నావులే!\" అన్నది చిన్నగా నవ్వుతూ.\nపార్వతి, \"అప్పుడు విష్ణువు మోహినీ రూపంతో శివుణ్ణి మాయబుచ్చినదానికి ఇది చెల్లువేసుకో!\" అన్నది.\nస్వర్ణకమలంలోని పసిదాన్ని చూసి ఇద్దరూ మురిసిపోయారు. అపార ప్రేమ పుట్టి చేతు లకు తీసుకున్నారు. అప్పుడు విఘ్నేశ్వరుడు వచ్చి, \"తల్లులారా! మీ ఇద్దరి అంశలతో అవత రించిన ఈ బిడ్డ పార్వతి పరంగా జయ, లక్ష్మి పరంగా శ్రీ కలిసి జయశ్రీగా పెరుగుతుంది. ఆమెకు వరుడు కూడా శివకేశవుల అంశలతో అవతరించి ఉన్నాడు!\" అని చెప్పి, పసిదానితో ఉన్న స్వర్ణకమలాన్ని తీసుకువెళ్ళి కావేరీ నదిలో ఉంచి రమ్మని వాయుదేవుడికి చెప్పాడు.\nవాయుదేవుడలాగే జయశ్రీని కావేరినదికి చేర్చాడు.\nదక్షిణ ప్రాంతాన్ని పాలించే చక్రవర్తి స్వర్ణ కమలంలో కనిపించిన బాలికను, వరప్రసా దంగా లభించిన పుత్రికగా భావించి, పరమా నందంతో తీసుకువెళ్ళి, నామకరణ మహో త్సవం జరిపించుతూండగా, ఆకాశవాణి, “జయశ్రీ అని పిలవండి!\" అని పలికింది.\nజయశ్రీ రాకుమారిగా పెరిగి ముల్లోకాల్లో అంత సౌందర్యవతి, సాహసవంతురాలు ఉండదనిపించుకున్నది.\nజయశ్రీకి రాజభవనం కంటే ప్రకృతి సౌందర్యంతో నిండి ఉండే అరణ్యాల్లో విహ రించడమే ఇష్టంగా ఉండేది. ఎల్లప్పుడూ విల్లమ్ములు ధరించి, అరణ్య మధ్యానికి వెళ్ళి వన్యమృగాలను అదుపులో ఉంచుతూ తిరుగుతూండేది.\nహరిహరాంశలతో అవతరించిన స్వామి కైలాసం వెళ్ళి, విఘ్నేశ్వరుణ్ణి, కుమారస్వామిని కలుసుకోవాలని ఎన్నాళ్ళుగానో అనుకుంటు న్నాడు. ఒకనాడు అలాగే బయలుదేరి కైలాసం వెళ్ళాడు స్వామి. విఘ్నేశ్వరుడు, కుమార స్వామి ఆనందంగా ముచ్చటలాడుతూ, మానససరోవరం జలవిహారం చేస్తూండగా, విఘ్నేశ్వరుడు, “ఈ మానససరోవరంలోనే లక్ష్మీ పార్వతుల అద్భుత తేజస్సులతో స్వామికి కాబోయే దేవేరి ఉదయించింది!\" అని ఊరు కున్నాడు\nస్వామికి కుతూహలం కలిగినా అణుచు కొని, మరి కొంతకాలం అక్కడ గడిపి, వెళ్ళ బోతున్నప్పుడు, విఘ్నేశ్వరుడు, \"స్వామీ! మాకంటే పెద్దవాడివైన నీవు బ్రహ్మచారిగా ఉండటం బాగాలేదు. సత్వరంగా నీకు కళ్యా ణంతప్పదు!\" అన్నాడు.\nకుమారస్వామి, విఘ్నేశ్వరుడు స్వామికి ఘనంగా వీడ్కోలు ఇచ్చారు. స్వామి నిజ నివాసానికి చేరుకున్నాడు.\nఒకనాడు స్వామి వినోదంగా పెద్దపులి మీద స్వారీ చేస్తూ అరణ్యంలో తిరుగుతూండగా, పులిని ముందుకూ, అటు ఇటూ కదల నివ్వ కుండా చుట్టూరా బాణాలు రివ్వురివ్వున నాటుకున్నాయి. స్వామి బాణాలు వచ్చిన దిశగా కోపంగా చూశాడు. ఆయన కోపం పటా పంచలైంది. విల్లమ్ములతో ఠీవిగా నిల్చుని చిరునవ్వు విసిరిన జయశ్రీ కనిపించి, స్వామి గుండెలో బాణంలాగ గుచ్చుకున్నది. స్వామి అంతర్థానమయ్యాడు.\nజయశ్రీకి స్వామిని గురించి విఘ్నేశ్వరుడు కలలో కనిపించి అదివరకే చెప్పిఉన్నాడు.\nఅతనికోసమే వెతుకుతూ అరణ్యాల్లో తిరుగు తున్నది.\nనారదుడి ఆదేశంతో, చక్రవర్తి జయశ్రీకి స్వయంవరం ఏర్పాటు చేశాడు. రాజాధిరాజు లుగా మారురూపాలతో ఇంద్రాది దేవతలు కూడా వచ్చారు. స్వామి ఒక సాధారణ శబర యువకుడి రూపంతో విల్లమ్ములు ధరించి, పెద్ద నల్లని కుక్కను వెంటబెట్టుకొని వచ్చాడు.\nరాజాధిరాజులు ఠీవి ఒలకబోస్తూ శబర యువకుణ్ణి, అతని పెంపుడు కుక్కనూ ఎక సక్కెం చేశారు.\nస్వామి సింహద్వారానికి అడ్డంగా, అందర్నీ కారాగారంలో బందీలు చేసినట్టు కుక్కమీద కూర్చున్నాడు. కుక్క పెద్దపులిగా మారింి. భయంకరంగా గాండ్రుమన్నది.\nజయశ్రీ స్వామిని గుర్తించి చరచరా వచ్చి వరమాల వేసి వరించింది. స్వామి జయశ్రీని పులిమీద ముందు కూర్చుండబెట్టుకున్నాడు. దేవతలకు కోపం వచ్చింది. శబరయువకుడి మీద ఒక్కుమ్మడిగా విరుచుకుపడి, ఆయు ధాలు తీశారు. స్వామి విల్లమ్ములు తీసి అందర్నీ ఎదుర్కొన్నాడు.\nఅతని బాణప్రయోగధాటికి దేవతలు చెల్లాచెదరై, నిజరూపాలతో అస్త్రాలు ప్రయో గించారు. స్వామిని ఎలాంటి అస్త్రమూ తాకలేక పోయింది. ఇంద్రుడి వజ్రాయుధం కూడా పనికిమాలినదైంది. అప్పుడు స్వామి తన నిజ రూపంతో హరిహరస్వామిగా సాక్షాత్కరిం చాడు. దేవతలు చేతులు మోడ్చారు, \"శరణం స్వామీ!\" అన్నారు.\nస్వామి జయశ్రీల కళ్యాణం దేవాదిదేవ తలమధ్య మహావైభవంగా జరిగింది. జయశ్రీతో కలిసి స్వామి ఆనందంగా నిజనివాసానికి వెళ్లాడు.\nత్రేతాయుగంలో ఆర్యావర్తంలో కోసలుడు, కేకయుడు, వసుమిత్రుడు అనే రాజులు ముగ్గురూ ఆప్తమిత్రులుగా ఉండేవారు. కోసలుడికి కౌసల్య, కేకయుడికి కైకేయి, వసుమిత్రుడికి సుమిత్ర అనే కుమార్తెలు ఉన్నారు. అయోధ్యను పాలించే దశరథుడికి తమ కుమార్తెలను ఇచ్చి పెళ్ళి చేయాలని ముగ్గురు రాజులకూ ఏకాభిప్రాయం కలి గింది. దశరథుడు వారిని వివాహమాడడానికి అంగీకరించాడు.\nముగ్గురు రాజులూ జైమినిమహర్షి చేత వివాహానికి తగిన లగ్నం పెట్టించారు. జైమిని ముహూర్తం నిర్ణయించి, \"నేను పెట్టిన ముహూర్తబలం ఎటువంటిదంటే, విఘ్నే శ్వరుడి సాక్షిగా ఈ ముగ్గురి వివాహం దశరథు డితో జరిగితీరుతుంది! అయితే, వివాహం జరిగే ముందు రాకుమార్తెలకు ఒక రాక్షస గండం కనిపిస్తున్నది. కనుక, వధువులు ముగ్గుర్నీ చాలా జాగ్రత్తగా ఉంచాలి!\" అని చెప్పాడు.\nముగ్గురు కన్యలనూ రాజులు ఒక పెద్ద పెట్టెలో భద్రంగా దాచారు.\nఆ సమయంలో లోకసంచారం చేస్తూ, లంకకు చేరిన నారదుడు రావణాసురుడితో, \"లంకేశ్వరా! అతి త్వరలోనే దశరథుడికి ముగ్గురు రాజకుమార్తెలతో వివాహం కాబో తున్నది. దశరథుడి కుమారుడు నిన్ను హతమారుస్తాడు!\" అని చెప్పాడు.\nరావణుడు రాకుమార్తెలను ఎత్తుకు రమ్మని మహోదరుడు అనే గొప్ప రాక్షసుణ్ణి పంపాడు. మహోదరుడు కన్యలను పెట్టెలో భద్రపరిచినది కనిపెట్టి, ఆ పెట్టెను మ్రింగే శాడు. వాడు ఆకాశమార్గంగా సముద్రం మీదుగా లంకకు వెళ్తూండగా, కడుపు నొప్పి వచ్చి పెట్టెను కక్కేశాడు. సముద్రంలో పడి పెట్టె కెరటాలమీద మెల్లగా కొట్టుకుంటూ పోయింది.\nదశరథుడు సముద్రం మీద దూరతీరా లకు వెళ్ళి పెద్ద నౌకలో తిరిగి వస్తున్నాడు. ప్రయాణం ఆలస్యమైంది. అనుకున్ననాటికి చేరలేకపోతున్నందుకు విచారిస్తూ, దశరథుడు సముద్రాన్ని చూస్తూండగా, నౌకవైపే కొట్టుకొని వస్తున్న పెద్ద పెట్టె కనిపించింది. పెట్టె నౌకను ఢీకొని పైకప్పు ఊడిపోయింది. అందులో రాకుమార్తెలు కనిపించారు. తాళ్ళ నిచ్చెనలతో వాళ్ళను నౌక మీదకు రప్పించాక, ఆ ముగ్గురూ తాను వివాహం చేసుకోనున్న పెండ్లికుమార్తెలే నని దశరథుడు తెలుసుకున్నాడు. సరిగ్గా అదే సమయానికి జైమినిమహర్షి ముహూర్తం పెట్టాడు. అప్పుడు అక్కడ విఘ్నేశ్వరుడు ప్రత్య క్షమై, ముగ్గురు రాకుమార్తెలతో దశరథుడి వివాహం జరిపించి, అంతర్థానమయ్యాడు.\nముగ్గురు వధువులతో దశరథుడు ఆనందంగా స్వదేశం చేరుకున్నాడు.\nచిరకాలానికి దశరథుడికి నలుగురు కుమారులు పుట్టారు. పెద్దవాడైన రాముడు కైకేయి కారణంగా సీతతో, లక్ష్మణుడితో అరణ్యవాసం వెళ్ళాడు. రావణుడు సీతను ఎత్తుకుపోయి లంకలో పెట్టాడు. రాముడు హనుమంతుడు, సుగ్రీవుడు మొదలైన వాన రుల సహకారంతో లంకను ముట్టడించి, రావణ సంహారం చేశాడు. ఆ తరవాత సీతతో పుష్పక విమానంలో బయలుదేరి, వారధి కట్టడం ప్రారంభించిన సముద్రతీరంలో ఆగి, అక్కడ శివపూజ జరిపి, అయోధ్యకు వెళ్ళా లనుకున్నాడు.\nశివలింగ ప్రతిష్ఠకు తగిన లింగాన్ని తీసుకు రమ్మని హనుమంతుడిని కైలాసానికి పంపాడు.\nహనుమంతుడు మనోవేగంతో కైలాసం చేరు కొని, అక్కడ ఉన్న శివలింగాల్లో పెద్దలింగాన్ని చూసి రెండు చేతులతో ఎత్తబోయాడు. లింగం కొంచమైనా కదల్లేదు. దానికంటే చిన్న లింగాన్ని తీయబోయాడు. అదీ కదల్లేదు. చివరికి అన్నిటికంటే చిన్నలింగాన్ని కూడా ఎత్తలేకపోయడు.\nకాలం మించిపోతున్నది. తన అసమర్థ తకు హనుమంతుడు విచారిస్తుండగా, బుడి బుడి నడకలతో అక్కడికి ఒక పిల్లవాడు వచ్చాడు. “ఎవరయ్యా నీవు? హనుమం తుడిలాగే ఉన్నావు, కాని కావు!\" అన్నాడు పిల్లవాడు.\n“నేను హనుమంతుడినే! ఒక శివలిం గాన్ని తీసుకురమ్మని రాముడు పంపాడు. ఇంతకూ, నీవెవరవోయి, బాలుడా?\" అన్నాడు హనుమంతుడు.\n“ ఇక్కడి లింగాలను ఎవరూ ఎత్తుకు పోకుండా నన్ను కా ఏలా ఉంచారు గాని, నీవు హనుమంతుడవని చెబుతున్నావు, హను మంతుడు శివుడి అవతారమే అనీ, పంచ ముఖాంజనేయుడనీ విన్నాను. నీ పంచ ముఖాలు ఏవీ?\" అన్నాడు పిల్లవాడు అమాయకంగా,\nఅప్పుడు హనుమంతుడు గరుడ, వరాహ, సింహ, అశ్వముఖాలను కలుపుకొని, పంచ ముఖాంజనేయుడై, ఉన్నతంగా పెరిగి పిల్ల వాడితో నవ్వుతూ, “విఘ్నేశ్వరా! నా వంతు అయింది. పంచముఖ విఘ్నేశ్వర రూపంతో కనిపించడం నీ వంతు!\" అన్నాడు.\nఅప్పుడు బాలుడి రూపంలో ఉన్న విఘ్నేశ్వరు డు, ఐదు తలలతో సమాన ఎత్తున పెరిగి విశ్వరూపంతో కనిపించాడు.\nహనుమంతుడు పంచముఖ విఘ్నేశ్వ రుడికి నమస్కరించి, \"పిల్లవాడి రూపంతో వస్తున్నప్పుడే విఘ్నేశ్వరుడివని గ్రహించాను. ఇక్కడి శివలింగాలు కదలకుండా చేసింది నీవే కదా? నీవే ఒక లింగాన్ని ప్రసాదించు!\" అన్నాడు.\nవిఘ్నేశ్వరుడు, “హనుమా! నీ పంచముఖ రూపం చూడాలన్న కుతూహలంతో నేను ఇలా చేశాను. నీవు శివాంశతో పుట్టినవాడవు, నీకు అడ్డేమిటి? అయినా అడిగావు గనక విశేషాంశలు గల లింగాన్ని నీకు ఇవ్వాలనే, ఎంచి ఉంచాను, తీసుకువెళ్ళు,\" అని చెబుతూ, హనుమంతుడి దోసిట్లో గొప్పదైన జ్యోతిర్లింగాన్ని ఉంచాడు.\nహనుమంతుడు మామూలు రూపంతో దోసి ట్లోని లింగాన్ని పదిలంగా పట్టుకొని, రివ్వున ఎగిరివెళ్ళాడు. అప్పటికి కాలాతిక్రమణ జరిగింది.\nసమయం మించిపోకుండా సీతాదేవి ఇసు కతో శివలింగాన్ని చేసింది. రాముడు జలాభి షేకం చేసి, పూజకు ఉపక్రమించబోతూండగా, హనుమంతుడు లింగంతో అక్కడ వాలాడు.\nహనుమంతుడు జరుగుతున్నది చూసి, తోకతో సైకతలింగాన్ని చుట్టి తీసివేయ బోయాడు. కాని ఇసుకలింగం చెక్కుచెదరలేదు.\nహనుమంతుడు మరింత'తోక గట్టిగా బిగించి లాగితే తోకనొప్పిపెట్టిందేగాని లింగం ఏమాత్రం కదల్లేదు.\nఅప్పుడు రాముడు హనుమంతుణ్ణి శాంత పరిచి, “హనుమా! బుద్ధిమంతులు కూడా ఒక్కొక్కప్పుడు పొరపాటు పడుతూంటారు సుమీ! అన్నీ తెలిసినవాడివి, సైకతలింగ మైనా, అది శివునికి ఆనవాలు కదా? ఇంతకూ, ఇప్పుడేం మించిపోయిందిగనక. నీవు తెచ్చిన లింగాన్ని సైకతలింగం దాపునే ప్రతిష్ఠించి, పూజించి మరీ వెళతాను!\"అని చెప్పాడు.\nహనుమంతుడు తను తెచ్చిన లింగాన్ని రాముడికి ఇచ్చి, లెంపలు వేసుకొని సైకత లింగానికి మ్రొక్కాడు.\nరాముడు హనుమంతుడు తెచ్చినలిం గాన్ని ప్రతిష్ఠించి, యధావిధిగా పూజాక్రమం సీతతో కలిసి జరిపిన పిమ్మట, అందరితోపుష్పకం మీద అయోధ్యకు చేరి, పట్టాభిషిక్తుడయ్యాడు.",
            "book_page_end": 50
        }
    ],
    "statistics": {
        "total_stories": 13,
        "author_counts": {
            "చందమామ బృందం": 8,
            "సంపాదకుడు : విశ్వం": 1,
            "శిల్పి": 1,
            "సోమనాథ్ బారిక్ జైపూర్": 1,
            "పి.కవిత మదురై": 1,
            "పి.కార్తిక్ రామస్వామి చెన్నయ్": 1
        },
        "genre_counts": {
            "యాత్రా వ్యాసం": 1,
            "సంపాదకీయం": 1,
            "ఫాంటసీ, సాహసం": 1,
            "బేతాళ కథ": 1,
            "పౌరాణికం": 2,
            "నీతి కథ, సామాజికం": 3,
            "నీతి కథ, పర్యావరణం": 1,
            "విజ్ఞానం, సామాజికం": 1,
            "జంతు కథ, సాహసం": 1,
            "వైజ్ఞానిక కల్పన, సాహసం": 1
        }
    }
}