{
    "book_id": "చందమామ_2002_02",
    "stories": [
        {
            "title": "ప్రేమ-కరుణ",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "సంపాదకీయం",
            "moral": "మానవ సంబంధాలకు ప్రేమ, కరుణ పునాదులు. మానవజాతి మనుగడకు అవి జీవనాడి.",
            "keywords": [
                "ప్రేమ",
                "కరుణ",
                "ఉగ్రవాదం",
                "మానవ సంబంధాలు",
                "శాంతి"
            ],
            "characters": [],
            "locations": [],
            "content": "కంటికి కనిపించకుండా వాతావరణాన్ని కలుషితంచేసి, మానవశరీరాలను వ్యాధిగ్రస్తంచేసే\nవిషక్రిములను గురించి తరచూ వింటూ ఉంటాం. ఇవి ప్రకృతిలో పుట్టి గాలీ, నీరూ,\nమొక్కలూ, జంతువులద్వారా మానవశరీరాలలోకి ప్రవేశిస్తాయి. ఇలాటి అపాయకరమైన\nక్రిములను నియంత్రించి, నిరోధించి, నాశనంచేసే పద్ధతులను విజ్ఞానవేత్తలు\nఎప్పటికప్పుడు కనుగొంటున్నారు. ఆరోగ్యానికి రక్షణ కల్పిస్తున్నారు.\nఅయితే, మరోరకం విషక్రిములు ఉన్నాయి. ఇవి అనారోగ్యకరమైన మానవ\nమస్తిష్కాలలో పుడతాయి. సిద్ధాంతాలనే ముసుగులు తగిలించుకుంటాయి. సిద్ధాంతం\nఅంటే నిర్ణీతభావాలపట్ల అచంచల విశ్వాసం. ఆశయాల సాధనకు ఈ సిద్ధాంతాలు\nఉపయోగపడతాయి. అయితే అన్ని సిద్ధాంతాలూ మానవకల్యాణానికి దోహదంచేయవు.\nకొన్ని మారణకాండకు ఆజ్యం పోస్తాయి. నిజానికి వీటిని సిద్ధాంతాలు అనడంకూడా\nసబబు కాదు.\nఉదాహరణకు ఈనాటి ఉగ్రవాదాన్నే తీసుకుందాం. ప్రపంచవ్యాప్తంగా అక్కడక్కడా\nఏదో ఒక లక్ష్యం పేరుతో పడగవిప్పి, హింసాత్మకచర్యలతో భయోత్పాతం సృష్టిస్తోంది.\nఅమాయక ప్రజాజీవితాలను అతలాకుతలం చేస్తున్నది!\nమనం 21వ శతాబ్ధంలో జీవిస్తున్నప్పటికీ, పలువురి మనసులలో మాత్రం 'కన్నుకు\nకన్ను, పన్నుకు పన్ను' అనే ఆటవిక సిద్ధాంతమే రాజ్యమేలుతోంది. పగ, ప్రతీకారం\nవిలయతాండవం చేస్తున్నాయి. ఆ మనస్తత్వమే ప్రస్తుత దారుణస్థితికి కారణం.\nమానవసంబంధాలకు పునాదులు ప్రేమ-కరుణ అన్న సత్యం కేవలం మాటలకు,\nరాతలకు మాత్రమే పరిమితమైపోయి, చేతలలో కరువైపోతున్నది. దానిని ఆచరణలోకి\nతీసుకురావాలి. అదొక్కటే తరుణోపాయం. ఎందుకుంటే-మానవ ప్రగతికేకాదు;\nమానవజాతి మనుగడకే అది జీవనాడి!",
            "book_page_end": 5
        },
        {
            "title": "నాకేంలాభం?",
            "book_page_start": 8,
            "pdf_page_start": 8,
            "pdf_page_end": 9,
            "author": "కోలపల్లి ఈశ్వర్",
            "genre": "నీతి కథ",
            "moral": "స్వార్థాన్ని వీడి, ఇతరులతో మంచిగా ప్రవర్తిస్తేనే నలుగురిలో మంచి పేరు తెచ్చుకోగలం. దురాశ మంచిది కాదు.",
            "keywords": [
                "స్వార్థం",
                "దురాశ",
                "మీనాక్షి",
                "గుణపాఠం",
                "మార్పు"
            ],
            "characters": [
                "తిమ్మయ్య",
                "చెన్నయ్య",
                "మీనాక్షి"
            ],
            "locations": [
                "కోటిపల్లి"
            ],
            "content": "కోటిపల్లిలో తిమ్మయ్య అనే వ్యాపారి ఉండే\nవాడు. అతడు పరమ దురాశాపరుడు.\nధనికుడే కానీ కరుడుకట్టిన స్వార్థబుద్ధి\nకలవాడు. తనకు లాభం లేనిదే ఏపనీ\nచేసేవాడు కాదు.\nపక్క ఊరి నుంచి బతుకుతెరువుకు ఆ\nఊరికి వచ్చిన చెన్నయ్య అనే వ్యక్తి తన\nకుటుంబంతో, తిమ్మయ్య ఇంట్లో కొత్తగా\nఅద్దెకు దిగాడు.\nఒక రోజు తిమ్మయ్య అంగడి నుంచి\nఇంటికి వస్తూంటే చెన్నయ్య కూతురు\nపన్నెండేళ్ళ మీనాక్షి ఎదురుపడింది.\n“ఏమిటమ్మా ఇలా వచ్చావు?\" అని\nఅడిగాడు తిమ్మయ్య.\n“కొబ్బరి బోండాలు కొట్టుకోవడానికి మీ\nఇంట్లో కత్తి అడిగి తీసుకువెళ్ళాను. పని\nఅయిపోయింది. ఇవ్వడానికి వచ్చాను,”\nఅన్నది మీనాక్షి. తిమ్మయ్య చిరుకోపంగా,\n“నువ్వు చేసిన పని ఏం బాగా లేదు తల్లీ.\nకత్తయితే ఇచ్చావుగానీ, మరి ఆ కత్తి\nవాడుకున్నందుకు నాకొక కొబ్బరి బోండాం\nఅయినా ఇచ్చావా?” అన్నాడు.\nవెంటనే ఆ అమ్మాయి వాళ్ళ ఇంట్లోకి\nపరిగెత్తి పోయి, ఒక కొబ్బరి బోండాం తెచ్చి\nతిమ్మయ్యకు ఇచ్చింది.\nరెండు రోజులు గడిచాయి. మూడో రోజు\nమధ్యాన్నం భోజనానికి వచ్చిన తిమ్మయ్య\nఅక్కడ మీనాక్షిని చూసి, “ఏమిటి సంగతి?\"\nఅని అడిగాడు.\n“ఈ రోజు పండుగ కదా మామయ్యా!\nపిండివంటలు చేసుకోవడానికి అమ్మ తెమ్మని\nచెప్పిందని మీ ఇంట్లో నుంచి బాణలి తీసుకు\nవెళ్ళాను. పని అయిపోయింది. బాణలి\nఇవ్వడానికి వచ్చాను,\" అన్నది మీనాక్షి\nనవ్వుతూ.\n“హు.. బాణలి ఇచ్చావుగానీ, మరి\nదానిని వాడుకున్నందుకు ఏం తెచ్చావు తల్లీ?”\nఅని అడిగాడు తిమ్మయ్య నిష్టూరంగా.\nమీనాక్షి నాలుక్కరుచుకుని, “ఒక్క\nనిముషం,” అంటూ వెంటనే వాళ్ళ ఇంట్లోకి\nపరిగెత్తిపోయి, ఒక గిన్నెలో గారెలు, బూరెలు\nతెచ్చి తిమ్మయ్యకు ఇచ్చింది.\nతిమ్మయ్య సంతోషంతో ఉబ్బి తబ్బి\nబ్బవుతూ, మీనాక్షిని ఆప్యాయంగా దగ్గరికి\nతీసుకుని వీపు తడుతూ, \"బావుంది... ఇక\nనుంచి నాచేత అడిగించుకో కూడదు. ఏదైనా\nవస్తువు మా ఇంటి నుంచి తీసుకువెళితే,\nఅది వాడుకున్నందుకు ఏదైనా ఇచ్చావనుకో,\nనాకు చాలా సంతోషంగా ఉంటుంది, తెలి\nసిందా?” అన్నాడు.\nమీనాక్షి తెలిసిందన్నట్టు తలాడించి,\nనవ్వుతూ అక్కడి నుంచి చరచరా వెళ్ళి\nపోయింది.\nవారం రోజుల తరవాత, ఏదో పనిమీద పక్క\nఊరికి వెళ్ళి అప్పుడే తిరిగి వస్తున్న తిమ్మయ్య,\nతన ఇంట్లోంచి వస్తూన్న మీనాక్షిని చూశాడు.\n“ఏం మీనాక్షీ! ఏదైనా తిరిగి ఇవ్వడానికి\nవచ్చావా?” అన్నాడు ఆశగా నవ్వుతూ.\n“అవును, మామయ్యా! తిరిగి ఇవ్వ\nడమే కాదు, మీరు చెప్పినట్టుగా, మీరు\nఅడగకముందే మిగతా పనికూడా పూర్తి\nచేశాను,” అన్నది మీనాక్షి.\nఇంతకూ ఏం తీసుకెళ్ళావు?\" అని\nఅడిగాడు తిమ్మయ్య.\n\"ఎలుకల బోను. మా ఇంట్లో ఎలుకల\nబెడద ఎక్కువగా ఉంటే పట్టుకెళ్ళాను. పని\nఅయిపోయింది. బోను తీసుకెళ్ళినందుకు\nమీకేదైనా ఇవ్వాలికదా! అందుకే బోనులో\nపడ్డ రెండు పెద్ద ఎలుకలను మీ ఇంట్లో\nవదిలి, బోను మీ అబ్బాయికిచ్చాను,\nఅంటూ వెళ్ళిపోయింది మీనాక్షి.\nతిమ్మయ్యకు బుర్ర తిరిగిపోయింది.\nఒక్క క్షణం నోట మాట రాలేదు. అయితే,\nఈ సంఘటన తరవాత తిమ్మయ్యలో\nక్రమంగా మార్పువచ్చింది. ఏ పనిచేసినా\nనాకేం లాభం? అని ఆలోచించే ధోరణిని\nవదులుకున్నాడు. నలుగురిలో మంచిపేరు\nతెచ్చుకున్నాడు.",
            "book_page_end": 9
        },
        {
            "title": "మాయాసరోవరం- 1",
            "book_page_start": 11,
            "pdf_page_start": 11,
            "pdf_page_end": 17,
            "author": "చందమామ బృందం",
            "genre": "జానపద కథ",
            "moral": "దుర్వ్యసనాలు మనిషిని దారిద్య్రంలోకి నెట్టివేస్తాయి. నిజమైన స్నేహితుడు కష్టకాలంలో సరైన సలహా ఇస్తాడు.",
            "keywords": [
                "జూదం",
                "దారిద్య్రం",
                "అరణ్యం",
                "కాలకాలుడు",
                "రాజదండన"
            ],
            "characters": [
                "జయశీలుడు",
                "కులశేఖరుడు",
                "దేవశర్మ",
                "కృపాణజిత్తు",
                "కనకాక్ష రాజు",
                "మంత్రి",
                "వృద్ధురాలు",
                "కాలకాలుడు",
                "సిద్ధసాధకుడు",
                "నగర రక్షకుడు"
            ],
            "locations": [
                "అమరావతీ నగరం",
                "హిరణ్యపురం",
                "జూదగృహం",
                "శ్మశానం"
            ],
            "content": "చాలాకాలం క్రిందట అమరావతీ నగర\nరాజుగారి ఆస్థానంలో, కులశేఖరుడనే\nరాజోద్యోగి వుండేవాడు. ఆయనకు జయ\nశీలుడనే ఒక్కగానొక్క కొడుకు. బాల్యంలోనే\nతల్లిని పోగొట్టుకున్న జయశీలుణ్ణి, కుల\nశేఖరుడు ఎంతో గారాబంగా పెంచాడు.\nజయశీలుడు ఇరవై ఏళ్ళ వయసువాడయ్యే\nసరికి, అన్ని విద్యలతో పాటు, క్షత్రియోచిత\nమైన యుద్ధవిద్యలలో కూడా ప్రవీణుడని\nపించుకున్నాడు.\nకులశేఖరుడు తన కొడుకును రాజు\nగారికి పరిచయంచేసి, ఆస్థానంలో ఏదైనా\nఉద్యోగంలో ప్రవేశపెట్టుదామని ఆలోచిస్తూం\nడగా హఠాత్తుగా జబ్బుచేసి, కొద్దిరోజుల్లోనే\nమరణించాడు.\nజయశీలుడిప్పుడు ఒంటరివాడు. మంచీ,\nచెడూ చెప్పే పెద్దలెవరూ లేరు. అతడికి\nక్రమంగా దుర్వ్యసనాల్లో మునిగి తేలే\nకొందరు యువకులతో స్నేహం ఏర్పడింది.\nఅతడు వాళ్ళతో కలిసి, తండ్రి వదిలిపోయిన\nఆస్తిని విచ్చల విడిగా ఖర్చుచేస్తూ, త్వరలోనే\nజూదగృహాలకు వెళ్ళడం కూడా ప్రారం\nభించాడు.\nఈ విధంగా, తండ్రి పోయిన నాలుగ\nయిదు నెలల్లోపునే జయశీలుడు తనకున్న\nఆస్తి అంతా పోగొట్టుకున్నాడు. ఆ దుర్దశలో\nఅతడు ఒకసారి మూడురోజుల పాటు తిండి\nకూడా లేకుండా, మాసిన గుడ్డలతో వీధిలోకి\nవచ్చేందుకు సిగ్గుపడి, జూదగృహంలోనే\nఉండిపోయాడు.\nఇది చూసిన దేవశర్మ అనే అతడి\nమిత్రుడు, జయశీలుడికి దుఃఖం మాని\nముందుమార్గమేమిటో ఆలోచించమని\nచెప్పి, “జయశీలా! మనం ఆడే పాచికలు\nదరిద్రదేవత నేత్రాలనీ, బ్రహ్మ జూదగాడి\nముఖాన, దుమ్మే పట్టుపరుపుగా, వీధులే\nఇళ్ళుగా లిఖిస్తాడనీ, నీకు తెలిసినట్టు\nలేదు. నువ్వు విద్యావంతుడివి. దుఃఖిస్తూ\nకూర్చోవడం ఎందుకు?” అంటూ హితబోధ\nచేశాడు.\nజయశీలుడు కొంచెంసేపు మౌనంగా\nఆలోచిస్తూ వూరుకుని, “దేవశర్మా, నువ్వు\nనిజమైన మిత్రుడివ్వదగిన సలహా ఇచ్చావు,\nఅన్నాడు.\nదేవశర్మ ఏదో జవాబివ్వబోయేంతలో,\nజూదగృహం ముందు కలకలం బయలు\nదేరింది. కృపాణజిత్తు అనే రాజుగారి అశ్వ\nదళనాయకుడు, వెంట మరి నలుగురు\nభటులు రాగా, జూదగృహం ప్రవేశించి,\nఅక్కడ వున్నవాళ్ళను కొరడాతో ఎడాపెడా\nకొట్టసాగాడు.\nఇది చూసిన జయశీలుడు, \"అయ్యా,\nఏమిటీ దురన్యాయం? మీ బోటివారికి ఇది\nఏమాత్రం ధర్మం అనిపించుకోదు,” అన్నాడు\nబాధగా.\n\"ఆహా, వ్యసనపరుడైన జూదరి నాకు\nధర్మబోధ చేయటం! అద్భుతం!” అంటూ\nకృపాణజిత్తు, జయశీలుణ్ణి కొరడాతో గట్టిగా\nకొట్టాడు.\nజయశీలుడు దెబ్బ తగలగానే, చర్రున\nఎగిరి, దాపులనున్న కర్రతో కృపాణజిత్తు\nతల మీద గట్టిగా మోదాడు. దెబ్బతింటూనే\nకృపాణిజిత్తు అబ్బా అంటూ ఒక్క అరుపు\nఅరిచి, కత్తి దూయబోయాడు. అంతలో\nజయశీలుడు అతడి నడుం మీద బలంగా\nఒక్క తన్ను తన్నాడు.\nకృపాణజిత్తు ఒక చావుకేక పెట్టి కిందపడి\nలేచి, తన గుర్రాన్కెక్కి పారిపోజూశాడు.\nఅయితే, జయశీలుడు అతడి వెనకగా గుర్రం\nమీద దూకి, ఒకచేత్తో దాని కళ్ళాలు పట్టుకుని,\nరెండవ చేత్తో కృపాణజిత్తు జుట్టు పట్టుకుని,\nమోచేతులతో అతణ్ణి కుమ్మసాగాడు. గుర్రం\nఅలవాటు ప్రకారం పోయి రాజభవనం\nముందు ఆగింది.\nఆ సమయంలో, రాజుగారు భవనం\nపైభాగాన నిలబడి, మంత్రితో ఏవో సంప్ర\nతింపులు చేస్తున్నాడు. ఆయన నౌకరొకణ్ణి\nపిలిచి, “నడివీధిలో గొడవచేస్తూన్న ఆ తాగు\nబోతు వెధవల్ని, నా దగ్గరకు తీసుకురా,\"\nఅని ఆజ్ఞాపించాడు.\nనౌకరు, కృపాణజిత్తునూ, జయశీలుణ్ణి\nవెంటబెట్టుకుని రాజుగారి దగ్గరకు వచ్చాడు.\nరాజు తన అశ్వదళనాయకుణ్ణి గుర్తుపట్టి,\n\"జిత్తూ! నువ్వు, నా అశ్వదళనాయకుడివి.\nరాజవీధిలో గుర్రం మీద, సిగ్గుమాలిన ఈ\nదొమ్మరి విద్యాప్రదర్శన ఏమిటి?\" అని\nగద్దించి అడిగాడు.\nకృపాణజిత్తు ఏమీ దాచకుండా జరిగిం\nదంతా చెప్పాడు. అంతా విన్న రాజు కోపంగా,\n\"జిత్తూ! నీ పిరికితనం కారణంగా, నా\nసైన్యం అంతకూ తలవొంపులు తెచ్చావు.\nనీకిదే, దేశబహిష్కరణ విధిస్తున్నాను. కత్తి\nఅక్కడ పెట్టి, తక్షణం దేశం వదిలి వెళ్ళిపో!\"\nఅన్నాడు.\nకృపాణజిత్తు కత్తిని నేలమీద పెట్టి, తల\nవంచుకుని వెళ్ళిపోయాడు. అప్పుడు రాజు\nజయశీలుడికేసి కొరకొర చూస్తూ, “ఒరే,\nజూదరీ! నీకు శిరశ్ఛేద శిక్ష విధించాను. ఏమైనా\nచెప్పుకోవాలంటే చెప్పుకో,” అన్నాడు.\nతన దారిద్ర్యావస్థను తలచుకుంటూ,\nనిరాశా నిస్పృహల్లో వున్న జయశీలుడు, రాజు\nమాటలకేమీ భయపడక, “మహారాజా!\nతమరు నాకు శిరశ్ఛేదం విధించాక, ఇక నేను\nచెప్పుకునేందుకేమున్నది?” అన్నాడు.\n\"నీకు ప్రాణభయం లేదా?\" అని అడి\nగాడు రాజు ఆశ్చర్యపోతూ.\n\"దారిద్య్రం భయం ముందు, ప్రాణ\nభయం ఏపాటి, మహారాజా!\" అన్నాడు\nజయశీలుడు.\n\"అవునవును. జూదం, వ్యసనాల తల\nమానికం, అన్నారు గదా పెద్దలు!\" అన్నాడు\nరాజు. అప్పుడు మంత్రి కల్పించుకుని,\n“మహారాజా! ఈ యువకుడు, ఒకప్పుడు\nమన ఆస్థానంలో పనిచేసిన కులశేఖరుడి\nఒక్కగా నొక్కకొడుకు. కులశేఖరుడు చని\nపోయాడు. తమరు ఇతడి మీద కొంచెం కరుణ\nచూపాలి,” అన్నాడు.\n\"అయితే, ఇతడికి శిరశ్ఛేదం కాదు, దేశ\nబహిష్కరణ శిక్ష విధిస్తున్నాను!\" అన్నాడు\nరాజు. జయశీలుడు, రాజుకు నమస్కరించి\nవెనుదిరిగేంతలో, రాజు అతడితో, “ ఇదుగో,\nఆ కృపాణజిత్తు వదిలిపోయిన కత్తి తీసుకో.\nఒక్క వారం రోజుల లోపల, నా రాజ్యసరిహ\nద్దులు దాటిపోవాలి, తెలిసిందా?\" అన్నాడు.\nజయశీలుడు అప్పటికప్పుడు బయలు\nదేరి నగరం వదిలి, అరణ్యమార్గాలు పట్టి\nనడవసాగాడు. ఇలా అతడు ఒక వారం\nరోజులు ప్రయాణం చేసి, అరణ్యంలో దొరి\nకిన కాయలూ, పళ్ళూ తింటూ, ఒకనాటి\nసూర్యాస్తమయవేళకు, మరొక దేశం రాజ\nధానీనగర పరిసరాలకు చేరాడు.\nఆ రాత్రికి జయశీలుడు అక్కడ వున్న\nఒక పెద్ద ఊడలమర్రి కింద కాలం గడప\nదలిచి చెట్టు పాదంలో భూమినుంచి పైకి\nవచ్చిన, ఒక లావుపాటి వేరును తలగడగా\nపెట్టుకుని పడుకున్నాడు. కొంతసేపటికి\nఅతడికి నిద్ర ముంచుకు వచ్చింది. సరిగ్గా\nనడిరేయివేళ, దాపుల నక్కల కూతలు విని,\nఅతడు కళ్ళు తెరిచాడు. కొంచెం దూరంలో\nచెట్ల చాటు నుంచి చిన్న వెలుగూ, పొగా\nఅతడి కంటబడినై,\nజయశీలుడు ఆశ్చర్యపోతూ అటుకేసి\nచూసేంతలో, “రక్షించండి! రక్షించండి!\nమహాకాలుడు మింగజూస్తున్నాడు,” అన్న\nఆర్తనాదం వినిపించింది.\nజయశీలుడు చప్పున లేచి, కత్తి దూసి,\nఆ ఆర్తనాదం వచ్చిన వైపుకు పరిగెత్తాడు.\nఅదొక శ్మశానం! రెండు, మూడు శవాలు\nచితుల్లో కాలుతున్నవి. ఆ మంటలు వెలు\nగులో, నల్లటి వస్త్రాలు ధరించి, జుట్టు\nవిరబోసుకుని ఆర్తనాదాలు చేస్తూ పరిగెత్తు\nతున్న మనిషి ఒకడు, అతడికి కనిపించాడు.\nనిలువెల్లా తెల్లని వస్త్రం కప్పుకున్న ఆకారం\nఒకటి, అతణ్ణి వెంటబడి తరుముతూ,\n\"ఆగు! ఆగు! మహాకాలుడి బంటునైన ఈ\nకాలకాలుడిని చూసే భయపడే నువ్వు,\nమహాకాలుణ్ణి ఆవాహన చేయచూస్తావా?\nఅని అరుస్తున్నది.\nజయశీలుడు, ఆ కాలకాలుణ్ణని చెప్పు\nకునేవాణ్ణి అడ్డగించి, “ఓరీ, నువ్వెవరైనా\nనాకు భయంలేదు. కానీ, వెన్నిచ్చి పారి\nపోయేవాణ్ణి, వెంటబడి తరిమి చంపాలని\nచూడటం మాత్రం సహించను!” అన్నాడు.\nఆ మాటలు వింటూనే కాలకాలుడు\nవికృతంగా నవ్వి, “మెచ్చితిరా యువకుడా,\nఏదీ నా నిజరూపం చూడు!\" అంటూ కప్పు\nకున్న తెల్లవస్త్రాన్ని తీసి దూరంగా విసిరివేశాడు.\nఇప్పుడా కాలకాలుడి రూపం అతి\nభయంకరంగా వున్నది. నల్లని శరీరచ్ఛా\nయతో, నిప్పులు చెరుగుతున్న కళ్ళతో, నోట\nమంటలు కక్కుతూ అతడు భయంకరంగా\nగర్జన చేశాడు.\nజయశీలుడు ఒక్క తృటికాలం నిశ్చేష్టు\nడయ్యాడు. కానీ, అంతలోనే తెప్పరిల్లి,\nకత్తిని కాలకాలుడి గుండెలకేసి గురిచేసి,\n“దుష్టుడా! నీ వికృతాకారానికి నేను భయ\nపడతాననుకోకు!రిపోయేవాణ్ణి చంప\nచూసే నీవు, ఏ రకం పిరికిపందవై వుంటావు?”\nఅని అడిగాడు.\nకాలకాలుడు ఒక్కడుగు వెనక్కువేసి,\n\"యువకుడా, నీ ధైర్యానికి మెచ్చాను. అమా\nనుషశక్తుల్ని, మహాసత్వులు మాత్రమే అధీ\nనంలో వుంచుకోగలరు. ఇప్పుడు నన్ను ఆవా\nహనచేసిన సిద్ధసాధకుడు అల్పసత్వుడు!\nఅలాంటి వాణ్ణి ప్రాణాలతో వదలరాదు. అడ్డం\nతొలగు!\" అంటూ ముందుకు దూకబోయాడు.\nజయశీలుడు కత్తిని, కాలకాలుడి వక్షానికి\nఅడ్డుగా పెట్టి, సిద్ధసాధకుడు ఎక్కడ ఉన్నాడో\nఅని వెనక్కు తిరిగి చూశాడు. అంతలో\nకాలకాలుడు హుమ్, అంటూ కత్తిని చేత్తో\nపక్కకు నెట్టాడు.\nజయశీలుడు చప్పున కాలకాలుడి\nకంఠాని కేసి కత్తి విసిరాడు. ఆ దెబ్బకు వాడి\nతల మొండెం నుంచి వేరయిపోయి, అంత\nదూరాన పడింది. మరుక్షణం తెగి కింద పడిన\nతల ఎగిరెగిరి పడుతూ, బిగ్గరగా నవ్వి,\n“జయశీలా! నిస్సంశయంగా నువ్వు మహా\nసత్వుడివి. నా కంఠరక్తంతో తడిసిన నీ కత్తి,\nఅమోఘ శక్తులుగలదవుతుంది. వెళ్ళు,\nనీవు కోరినవన్నీ ప్రయత్నించి సాధించుకో!”\nఅన్నది.\nజయశీలుడు ఆ మాటలకు అబ్బుర\nపాటు చెందాడు. అతడు తెగిపడిన తలను\nసమీపించి కత్తితో దాన్ని అటూ ఇటూ కదిపి\nచూశాడు; జీవం వున్నట్టులేదు. ఈ చచ్చిన\nవాడెవడోగాని మంచి బలాఢ్యుడు. చెవు\nలకూ, ముక్కులకూ వెండిపోగులూ; పుస్తె\nమీసాలూ, కంఠానికి గట్టిగా బిగించివున్న\nపూసలదండా, జయశీలుడి కంటబడినై.\nఅతడు కత్తిని తిరిగి ఒరలోపెట్టి, రక్షించ\nమంటూ పరిగెత్తిన నల్లటి దుస్తులవాడి కోసం\nచుట్టూ కలయజూశాడు. ఈసారి వాడెక్కడా\nవున్న సూచనలే లేవు. వాడేమైవుంటాడు?\nభయంతో గుండె పగిలి, ఈ చుట్టుపక్కల\nవున్న చెట్లకింద ఎక్కడైనా పడిపోలేదు కదా!\nఇలా ఆలోచిస్తూ జయశీలుడు, తాను\nముందు పడుకున్న ఊడల మర్రికేసి\nనడిచాడు.\nఇప్పుడు మర్రిచెట్టు కొమ్మల్లో గుడ్ల\nగూబల అరుపులతో పాటు, దూరంగా\nనక్కల కూతలు కూడా ప్రారంభమయినై.\nఇక అక్కడ తాను నిద్రించటం సాధ్యపడ\nదనుకున్నాడు, జయశీలుడు. పైగా దాహంతో\nఅతడి నాలుక పిడచకట్టుకుపోతున్నది.\n\"రాత్రి మూడవజాము గడిచినట్టున్నది!\nఈ చుట్టుపక్కల ఎక్కడైనా కొలను లాంటిది\nవుంటే దాహం తీర్చుకుని, స్నానం చేసి\nతూర్పు తెల్లనవుతూండగానే నగరంలోకి\nపోవాలి. దుస్తులు చీలికలూ వాలికలూ\nఅయివున్నా, నడుం నుంచి వేలాడుతున్న\nకత్తి ఒరమీదా, పిడిమీదా ఎన్న నగిషీ పని\nచూసి, నేనేదో గొప్ప కులీనుణ్ణనే జనం\nఅనుకుంటారు. ఈ చిరుగు దుస్తులకు\nకారణం, అరణ్యంలో ఒక సింహాన్నెదుర్కొని\nహోరాహోరీగా పోరాడటం అని చెపుతాను!\"\nఅనుకుంటూ జయశీలుడు మర్రిచెట్టు\nదగ్గరనుంచి బయలుదేరాడు. అతడు ఆ\nభయంకర శ్మశాన ప్రదేశాన్ని వదిలి కొంత\nదూరం నడిచేసరికి, ఒక చిన్న ఇల్లూ, ఆ\nఇంటి కిటికీలోంచి వెలుగుతున్న దీపం\nఅతడి కంటబడినై. ఆ ఇంటివారిని అడిగి\nముందు దాహం తీర్చుకోవచ్చుననుకుంటూ,\n“అయ్యా, నేను బాటసారిని. ఇంత మంచి\nనీరిచ్చి దాహం తీర్చగలరా!” అని కేకపెట్టాడు.\nవెంటనే ఇంటి తలుపు తెరుచుకున్నది.\nఒక వృద్ధురాలు దీపం చేతబట్టుకుని, బయటి\nచీకటిలోకి చూస్తూ, “బాబూ! చీకటిపడగానే,\nఏ సత్రంలోనో పడుకుని నిద్రించక, ఇంత\nరాత్రివేళ ప్రయాణం చేస్తున్నావా? లోపలికి\nరా, మంచినీరిస్తాను,” అన్నది.\nజయశీలుడు లోపలికి వెళ్ళాడు. వృద్ధు\n'రాలు అతణ్ణి దీపపు కాంతిలో పరీక్షగా\nచూసి, ఆశ్చర్యపోతూ, “నువ్వేదో వయసు\nమళ్ళిన, తీర్థయాత్రలకు పోయే బాటసారి\nవనుకున్నాను. అదేమిటి? ఇంత పిన్నవయ\nసులో కత్తి నడుముకు కట్టుకుని, అర్ధ\nరాత్రివేళ ఈ అరణ్యప్రాంతాల్లో తిరుగు\nతున్నావు?” అన్నది.\nజయశీలుడు నీళ్ళుతాగి, “అమ్మా, నా\nప్రాణాలు నిలిపావు. ఇంటిలో మరెవరూ\nవున్నట్టులేదే!” అన్నాడు.\n“ఎవరూ లేరు, నాయనా! నాకు సంతా\nనంకలగలేదు. నా భర్త సంవత్సరం కిందట\nచనిపోయాడు. ఆయన రాజాశ్రితుడు.\nనిరాధారురాలనై నాకు, రాజుగారు, నా భర్త\nజీతంలో మూడోవంతు భరణంగా ఇస్తు\nన్నాడు. దాని ఆధారంతో ఒంటరిగానే, ఈ\nఇంట్లో కాలం వెళ్ళబుచ్చుతున్నాను,” అన్నది\nవృద్ధురాలు.\n'అమ్మా, నేనీ ప్రాంతాలకు కొత్తగా వచ్చిన\nవాణ్ణి, ఇక్కడికి దాపులలో వున్న నగరం\nపేరేమిటి? రాజుగారి పేరేమిటి?\" అని\nఅడిగాడు జయశీలుడు.\nఆ ప్రశ్నకు వృద్ధురాలు చిన్నగా నిట్టూర్చి,\n“అది హిరణ్యపురం. రాజుగారి పేరు కనకా\nక్షుడు. ఎంతో ప్రజాహితంగా రాజ్యపాలన\nచేసే ధర్మాత్ముడు. కానీ, ఆ మధ్య నెల రోజుల\nకిందట పెళ్ళీడుకొచ్చిన ఆయన కుమా\nరైనూ, యౌవరాజ్య పట్టాభిషేకం చేసుకోనున్న\nఆయన కుమారుణ్ణి, ఎవరో అపహరించుకు\nపోయారు. ఆనాటినుంచీ రాజుగారు దిగు\nలుతో మంచం పట్టారు,” అన్నది.\nకూతురూ, కొడుకూ కనిపించకుండా\nపోయిన దిగులుతో మంచం ఎక్కిన రాజును,\nఉద్యోగం కోసం అర్థించటం ఎలా? అను\nకున్నాడు జయశీలుడు. ఆ వెంటనే అతడికి\nతన భుక్తిగడిచే మార్గంకన్నా, ముందు\nరాజుగారు పడ్డ చిక్కుల గురించి తెలుసు\nకోవాలనిపించింది.\n\"అమ్మా, రాజుగారి కొడుకూ, కుమా\nర్తెల్ని ఏ శత్రురాజో రహస్యంగా ఎత్తుకుపోయి\nవుంటాడు. అంతేగదా?” అని అడిగాడు\nజయశీలుడు.\n“అలా జరిగివుంటే చిక్కేమున్నది,\nనాయనా! శత్రురాజును చంపి కనకాక్ష\nరాజుగారు, తన పుత్రీ పుత్రుల్ని ఇంటికి\nతెచ్చుకునేవాడు. ఆ ఎత్తుకుపోయినవా\nడెవడో రాక్షసుడో, యక్షుడో అనుకుంటు\nన్నారు,” అన్నది వృద్ధురాలు.\nఆమె మాట ముగించే లోపలే ఇంటి\nముందు కలకలం బయలుదేరింది. ఒకడు\nఏడ్పు గొంతుతో, “అయ్యా, శ్మశానంలో నా\nతండ్రి తల నరికినవాడు ఇటే రావడం నా\nకళ్ళారా చూశాను. ఈ బ్రాహ్మణావిడ ఇంట్లో\nదీపం వెలుగుతున్నది. ఆమె ఏమైనా వాణ్ణి\nచూసిందేమో అడగండి,\" అంటున్నాడు.\n“ఒరే, కాటికాపరి వెధవా, నోరు మూసుకో!\nఆ మహావీరుడు తల నరికింది, భూత\nప్రేతాలకు పెద్దనని చెప్పుకునే కాలకాలుణ్ణి.\nసిద్ధ సాధకుణ్ణయిన నాకు, ఇలాంటివి\nక్షుణ్ణంగా తెలుసు!\" అంటున్నాడు మరొ\nకడు కోపంగా.\nవాళ్ళిద్దర్నీ పెద్దగా గదమాయిస్తూ మరొక\nగొంతు, “మీరిద్దరూ కాస్త నోళ్ళు మూయండి.\nచచ్చిన ముసలి కాటికాపరి మళ్ళీ ఎలా\nబతికాడు, అన్నదానితో పాటు సర్వం\nవిచారించమని నగర రక్షకుణ్ణయిన నన్ను,\nమంత్రిగారు పంపారు. నాకు అడ్డు రాకండి!\"\nఅన్నది.\nఈ సంభాషణ విన్న జయశీలుడు, వృద్ధు\nరాలిని, \"అమ్మా, నా కోసం నగర రక్షకుడూ,\nకొందరు భటులూ వచ్చినట్టుంది. నీ ఇంట\nనేను కనబడడం క్షేమమా లేక పెరటిద్వారం\nగుండా బయటికి వెళ్ళమన్నావా?” అని\nఅడిగాడు.\nవృద్ధురాలు జవాబు చెప్పేలోపలే, నగర\nరక్షకుడు ద్వారాన్ని సమీపించి, తలుపు\nతడుతూ, “లోపల వున్నవారెవరో వెంటనే\nతలుపు తెరవండి!” అంటూ అధికార స్వరంతో\nకేకపెట్టాడు..",
            "book_page_end": 17
        },
        {
            "title": "దళనాయకుడు!",
            "book_page_start": 18,
            "pdf_page_start": 18,
            "pdf_page_end": 18,
            "author": "చందమామ బృందం",
            "genre": "సాహస కథ",
            "moral": "నాయకుడు కేవలం ఆజ్ఞాపించడం కాదు, స్వయంగా పనిలో పాల్గొని ఇతరులను ఉత్తేజపరచాలి.",
            "keywords": [
                "నాయకత్వం",
                "సహకారం",
                "బండరాయి",
                "సేనాపతి",
                "గండికోట"
            ],
            "characters": [
                "దళనాయకుడు",
                "సైనికులు",
                "వీరప్పనాయుడు (సేనాపతి)"
            ],
            "locations": [
                "గండికోట"
            ],
            "content": "గండికోట రాజుకూ, పొరుగున వున్న మరొక శత్రురాజుకూ మధ్య యుద్ధం ప్రారంభమైంది. ఒక కొండదారికి\nఅడ్డంగా పడివున్న ఒక పెద్దరాయిని అక్కడి నుంచి తొలగించేందుకు గండికోట సైనికులు నానాశ్రమా\nపడుతున్నారు. కొంచెందూరంలో నిలబడివున్న వాళ్ళ దళనాయకుడు వాళ్ళను కసురుకుంటూ,\n“మందకట్టుకుని పదిమంది చవటలు వున్నారు! త్వరగా రాయిని పక్కకు నెట్టేయండి. రాజుగారి రథం\nఏ క్షణంలో అయినా రావచ్చు!\" అంటూ గట్టిగా కేకలుపెడుతున్నాడు.\nఆ సమయంలో గుర్రం మీద అటుగా వచ్చిన ఒక వ్యక్తి, ఒక క్షణకాలం జరుగుతున్నదంతా చూసి,\nదళనాయకుడితో, “నువ్వూ, ఆ పదిమంది సైనికులతోపాటు ప్రయత్నిస్తే, బండరాయిని సులువుగా\nపక్కకు నెట్టవచ్చునేమో, ఆలోచించావా?\" అన్నాడు.\n\"నేనా? నేను దళనాయకుణ్ణి!\" అన్నాడు దళనాయకుడు ధీమాగా.\nఆ జవాబు వింటూనే ఆ వ్యక్తిగుర్రం మీది నుంచి దిగి, సైనికుల దగ్గరకుపోయి, వాళ్ళను ఉత్సాహపరుస్తూ,\n\"ఊ, నేను పదకొండోవాణ్ణి వచ్చాను! బలంగా పట్టండి ఒకపట్టు,” అన్నాడు.\nక్షణాలమీద బండరాయిని దారి పక్క నుంచి దూరంగా నెట్టేశారు. గుర్రం మీద వచ్చిన వ్యక్తి తృప్తిగా\nతలాడించి, తిరిగి గుర్రాన్నెక్కి దళనాయకుడితో, “మరొకసారి దారికడ్డంగావున్న బండరాళ్ళను తొలగించవలసిన\nఅవసరం కలిగితే, మీ సేనాపతి వీరప్పనాయుడికి కబురుచెయ్యి!\" అంటూ గుర్రాన్ని అదిలించి అక్కడి\nనుంచి వెళ్ళిపోయాడు.\nఆ మాటలతో, ఆ వచ్చినవాడు గండికోట సేనాపతి అని దళనాయకుడికీ, సైనికులకూ అర్థమైంది.",
            "book_page_end": 18
        },
        {
            "title": "తిట్లభూతం (బే.క)",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "ఇతరులకు మంచి చేయాలనే ఉద్దేశంతో తెలివిగా వరాన్ని ఉపయోగించడం అనాలోచితం కాదు. గయ్యాళి స్వభావాన్ని ప్రేమ, సహనం మార్చగలవు.",
            "keywords": [
                "గయ్యాళి",
                "తిట్లు",
                "భూతం",
                "వరం",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "వీరమ్మ",
                "భీముడు",
                "అరుణ",
                "వీరయ్య",
                "బిల్వమహర్షి"
            ],
            "locations": [
                "గంగవరం",
                "శ్మశానం"
            ],
            "content": "పట్టువదలని విక్రమార్కుడు చెట్టు\nవద్దకు తిరిగివెళ్ళి, చెట్టుపైనుంచి శవాన్ని\nదించి భుజానవేసుకుని, ఎప్పటిలాగే\nమౌనంగా శ్మశానంకేసి నడవసాగాడు.\nఅప్పుడు శవంలోని బేతాళుడు, “రాజా,\nనువ్వు దేన్ని సాధించగోరి, భీతి గొలిపే ఈ\nశ్మశానంలో అర్ధరాత్రివేళ ఇంతగా శ్రమల\nపాలవుతున్నావో, ఇంకా నిగూఢంగానే\nఉండిపోయింది. సాధారణంగా వ్యక్తులు\nతమ కోర్కెలను సఫలం చేసుకోవాలన్న\nప్రయత్నంలో, బలమైన మానసిక వత్తి\nళ్ళకు గురై విసిగి వేసారి, చివరకు తాము\nసాధించదలచినదేమిటో కూడా మరిచిపో\nతూండడం వింత ఏమీ కాదు. అరుణ అనే ఒక\nపెళ్ళీడు యువతి, ఒక మహర్షి ఇచ్చిన వరాన్ని\nఅనాలోచితంగా తన మేలుకు కాక, ఇతరుల\nమేలుకోసం కోరింది. నువ్వూ అలాంటి పొర\nబాటు చేయకుండా వుండేందుకు ఆమెకథ\nచెబుతాను, శ్రమ తెలియకుండా విను,\"\nఅంటూ ఇలా చెప్పసాగాడు:\nవీరమ్మ పరమగయ్యాళి. తలిదండ్రులు\nఆమెను పరమ శాంతమూర్తి వీరయ్యకిచ్చి\nపెళ్ళిచేసి హమ్మయ్య అనుకున్నారు. ఆనాటి\nనుంచీ వీరయ్య ఇంట్లో అసలు శాంతి లేకుండా\nపోయింది.\nవీరమ్మ కాపురానికి వచ్చేసరికి అత్తగారు\nమంచాన పడివుంది. మామగారు తనపనులు\nతాను చేసుకోలేని ముసలివాడు. సరైన సేవలు\nఅందక అత్తగారూ, మనశ్శాంతి లేక మామ\nగారూ ఎంతోకాలం బ్రతకలేదు. ఆ తర్వాత\nనుంచి వీరమ్మ, భర్తను సాధిస్తూ జీవితం కొన\nసాగించింది. ఆమెకొక కొడుకూ, కూతురూ\nపుట్టారు. వీరమ్మ వాళ్ళనూ సాధిస్తూండేది.\nకూతురు పెద్దదై పెళ్ళిచేసుకుని, అత్తవారి\nఇంటికి వెళ్ళాక ఊపిరి పీల్చుకుంది.\nభీముడు, వీరమ్మ కొడుకు. కండలు తిరిగి\nచూడ్డానికి మహావీరుడిలా వుంటాడు. కానీ\nవాడికి తండ్రి శాంతగుణం బాగా ఒంట\nబట్టింది. ఈ ప్రపంచంలో ఎవరికీ భయపడని\nభీముడు, తల్లికి మాత్రం భయపడేవాడు.\nఒకసారి భీముడు తల్లికోసం పట్టుచీర\nతేవాలని గంగవరం వెళ్ళాడు. గంగవరం\nపట్టుచీరలకు ప్రసిద్ధి. వీరమ్మకు అక్కడి\nనుంచి పట్టుచీర తెప్పించుకోవాలని చాలా\nకాలంగా మనసు. కొడుక్కు రంగులు, చుక్కలు\nవివరాలన్నీ చెప్పిందామె. భీముడు గంగ\nవరంలో ఏ నేతగాడింటికి వెళ్ళినా, తల్లి చెప్పిన\nవివరాలకు సరిపోయే పట్టుచీర కనబడలేదు.\nఅచ్చం తను చెప్పినలాంటి చీర తేకున్నా,\nఅసలు చీరే తేకున్నా వీరమ్మ పెద్ద రాద్ధాంతం\nచేస్తుందని, భీముడికి తెలుసు. అందుకని, ఏం\nచేయాలో తోచక, ఆ ఊరి కాలవ ఒడ్డున చెట్టు\nకింద దిగులుగా కూర్చున్నాడు.\nఆ సమయంలో కొందరాడపిల్లలు అక్క\nడికి బిందెలతో వచ్చారు. రోజూ ఆ సమయంలో\nవాళ్ళు కాలవలో స్నానాలుచేసి, బిందెలతో నీళ్ళు\nతీసుకుని వెళతారు.\nఆడపిల్లల్లో అరుణ అనే అమ్మాయి, చెట్టు\nకింద కూర్చున్న భీముణ్ణిచూసి, “ఎవరయ్యా,\nసిగ్గులేదూ, ఆడపిల్లలు స్నానం చేసే సమ\nయంలో ఇక్కడ కాపు కాశావు!” అని చీవాట్లు\nపెట్టింది.\nభీముడు దీనంగా ముఖంపెట్టి, తనకు\nవచ్చిన ఇబ్బంది అరుణకు చెప్పుకున్నాడు.\nఅది విన్న అరుణ హేళనగా నవ్వి, “హా,\nగొప్ప తెలివైనదే, మీ అమ్మ! చీరల ఎంపికకు\nతను రావాలి; ఎవరైనా ఆడవాళ్ళను పంపాలి.\nమగవాణ్ణి-అందులోనూ నీలాంటివాణ్ణి\nపంపుతుందా! సరేలే, నీకు నేను సాయపడ\nతానుకానీ, నువ్వు ముందు ఇక్కణ్ణించి లేచి,\nఊళ్ళోకి పో. అక్కడ సాంబయ్యగారిల్లెక్కడా\nఅని అడిగి తెలుసుకుని, ఆ ఇంటి వీధి\nఅరుగుమీద కూర్చో. నేను స్నానంచేసి వచ్చాక,\nమీ అమ్మ బాగుబాగు అని మెచ్చే చీర, నీ\nచేత కొనిపిస్తాను,\" అన్నది.\nభీముడు అక్కడినుంచి లేచి తిన్నగా\nఊళ్ళోకి పోయి, సాంబయ్య ఇల్లు తెలుసు\nకుని, ఆ ఇంటి అరుగు మీద కూర్చున్నాడు.\nకొంతసేపటికి అరుణ వచ్చి, వాణ్ణి పలకరించి,\nవీరమ్మ చూపులకెలా వుంటుందో అడిగి\nతెలుసుకున్నది. తర్వాత వాణ్ణి వెంటబెట్టు\nకుని, ఒక నేతగాడి ఇంటికి వెళ్ళింది. అక్కడ\nఒక చీర ఎంపిక చేసి బేరమాడి తక్కువ ధరకు\nవచ్చేలా చేసింది.\nఇలా పని ముగిశాక అరుణ, భీముడితో,\n\"ఇల్లు చేరాక చీరను అమ్మకివ్వు. తర్వాత,\nఆమెతో-నేతగాడు నువ్వు చెప్పిన చీర వివరా\nలన్నీ విని, అచ్చం అలాంటి చీరే ఆరేళ్ళక్రితం\nఈదేశపు మహారాణికోసంనేసి ఇచ్చానన్నాడని\nచెప్పు. మహారాణి అభిరుచులతో సరిపోలిన\nఅభిరుచులుగల మరొక స్త్రీ ఉన్నందుకు,\nఅతడు ఆశ్చర్యపోయాడని కూడా చెప్పు.\nఅయినా, అమ్మకు తృప్తి కలక్కపోతే-\nమహారాణి జాతకురాలికి, ఈచీర నచ్చి\nతీరుతుందనీ, ఒకవేళ నచ్చకపోతే ఆవిడ\nమహారాణి జాతకురాలు అయుండదనీ\nఅన్నాడు నేతగాడని చెప్పు. నీకే ఇబ్బందీ\nవుండదు,\" అంటూ భీముడికి హితబోధ\nకూడా చేసింది.\nభీముడు తిరిగి తన ఊరు వెళ్ళి, అంతా\nఅరుణ చెప్పినట్లే చేశాడు. తనను మహా\nరాణితో పోల్చినందుకు వీరమ్మ ఎంతో సంబ\nరపడి, భీముడు తెచ్చిన చీరను చాలా\nమెచ్చుకుంది.\nవాడు, తండ్రితో జరిగిందంతా చెప్పి,\n\"అరుణ ఈ ఇంటి కోడలైతే, అమ్మలో మార్పు\nతేగలదని నాకు ఆశగా వుంది,” అన్నాడు.\nమర్నాడు వాడు పనిమీద పొరుగూరుకు\nవెళుతున్నానని తల్లికి అబద్ధం చెప్పి, గంగవరం\nవెళ్ళాడు. వాడు కాలవకేసి రావడం అంత\nదూరంలోనే చూసిన అరుణ, గబగబా వాడి\nదగ్గరకు వచ్చి, “మీ అమ్మ నిన్ను బాగా\nచీవాట్లు పెట్టిందా?\" అంది, భీముడి మీద\nజాలిపడుతూ.\n“లేదు, చీరను బాగా మెచ్చుకుంది.\nనీతో ఒక ముఖ్య విషయం మాట్లాడదామని\nవచ్చాను,” అన్నాడు భీముడు.\nదానికి అరుణ ఆశ్చర్యపోయి, “ఏమిటా\nముఖ్య విషయం?\" అని అడిగింది.\nభీముడు కాస్త బెరుకుబెరుకుగా, \"నిన్ను\nపెళ్ళాడాలని వుంది,” అన్నాడు.\nనువ్వు నన్నడుగుతావేమిటి? మీపెద్ద\nలతో, మా పెద్దలను అడగమని చెప్పు,\nఅన్నది చిరాగ్గా అరుణ.\nపెద్దల సంగతి తర్వాత. నాకు నువ్వు\nనచ్చావు. నేను నీకు నచ్చానో లేదో తెలుసు\nకుందామనే, ఇప్పుడిలా వచ్చాను,\" అన్నాడు\nభీముడు.\nఅరుణ ఒక క్షణం భీముడి ముఖంకేసి\nచూసి, “నువ్వు అందంగా వున్నావు. మంచి\nవాడివి. నచ్చావుకాబట్టే చీర ఎంపికలో నీకు\nసాయపడ్డాను,\" అంటూ సిగ్గుపడింది.\nఅప్పుడు భీముడు, అరుణకు తన తల్లిని\nగురించి వివరంగా చెప్పి, “నీ తెలివి తేటలతో,\nమా అమ్మను మార్చగలవా? బాగా ఆలోచిం\nచుకో!” అన్నాడు.\nఆలోచించడానికి అరుణకు ఎంతోసేపు\nపట్టలేదు. ఆమెకు బిల్వమహర్షి గుర్తుకు\nవచ్చాడు. ఆయన ఒకసారి దేశసంచారం\nచేస్తూ, గంగవరం వచ్చి, కాలువ ఒడ్డున\nజారిపడ్డాడు. కాలు మడతపడడంతో ఆయన\nలేవలేక అవస్థపడుతూంటే, స్నానానికి వచ్చిన\nఆడపిల్లలు, ఆయన్ను అపహాస్యం చేయడమే\nకాక, తొందరగా అక్కణ్ణించి వెళ్ళిపొమ్మని\nకేకలు వేశారు.\nఅరుణ వాళ్ళను మందలించి, బిల్వమహ\nర్షికి తగిన శుశ్రూషచేసి లేవదీసి కూర్చోబెట్టింది.\nఅప్పుడాయన అరుణతో, “అమ్మాయీ, నీ\nసేవలకు సంతోషించాను. ఏదైనా వరం కోరుకో,\nఇస్తాను!\" అన్నాడు.\nఅయితే, ఏం కోరుకోవాలో అప్పటికి\nఅరుణకు తెలియలేదు. ఆమె కొంత గడువు\nకోరింది. బిల్వమహర్షి సరేనని, \"కళ్ళు\nమూసుకుని మూడుమార్లు నాపేరు తలచు\nకుంటే ప్రత్యక్షమై, నీ కోరిక తీరుస్తాను,”\nఅని వెళ్ళిపోయాడు.\nఅరుణ ఇప్పుడు భీముడికి, బిల్వమహర్షి\nకథచెప్పి, \"మీ అమ్మను మార్చడం మామూలు\nమనుషులవల్ల అయ్యే పనిలా కనిపించడం\nలేదు. మనం బిల్వమహర్షి సాయం అర్థిద్దాం!\"\nఅంటూ, ముమ్మారు ఆయన పేరు తలుచు\nకున్నది.\nబిల్వమహర్షి తక్షణమే ప్రత్యక్షమయ్యాడు.\nఅరుణ కోరిక తెలుసుకుని, భీముడితో, “పద\nనాయనా, మనం వెళ్ళి మీ అమ్మను కలుసు\nకుందాం,” అన్నాడు.\nమహర్షి భీముడితో వాళ్ళ ఊరుచేరి, భీముడి\nఇంట్లో ప్రవేశించి, మంచంమీద పడుకుని ఏదో\nఆలోచిస్తున్న వీరమ్మను పలకరించి, “అమ్మా,\nనాకు భిక్ష కావాలి!” అన్నాడు.\nవీరమ్మ ఉలిక్కిపడి లేచి కూర్చుని, “బిచ్చం\nకోసం వచ్చావు. మరి బిచ్చమడిగేపద్ధతి ఇదేనా?\"\nఅంటూ మహర్షిని తిట్టడం మొదలుపెట్టింది.\n\"అమ్మా! ఇష్టముంటే బిచ్చం వెయ్యి;\nలేకుంటే పొమ్మని చెప్పు. నీ తిట్లు భూతమై\nనిన్నే బాధిస్తాయి,” అన్నాడు బిల్వమహర్షి.\n\"తిట్టడం నాకు అలవాటు. అమ్మానాన్న\nలను తిట్టాను. నాకేమీ కాలేదు. అత్తమామ\nలను తిట్టాను, వాళ్ళే పోయారు. మొగుణ్ణి,\nకొడుకునూ తిడుతున్నాను. చచ్చినట్టు\nపడుతున్నారు. నాకు మాత్రం ఎన్నడూ ఏమీ\nకాలేదు!\" అన్నది వీరమ్మ నిరసనగా.\n“నావల్ల తప్పుందనుకో, నువ్వు నన్ను\nతిడితే, ఆ తిట్టు నాకు శాపమవుతుంది.\nఅకారణంగా నన్ను తిట్టావనుకో, అప్పుడా\nతిట్టు నీ దగ్గరే వుండి నీకు శాపమవుతుంది.\nఈ విషయం నీకు అర్థంకావడం కోసం, ఈ\nక్షణంలో--అకారణంగా ఇతరులను నువ్వు\nతిట్టిన తిట్లన్నీ భూతం రూపం ధరించాలని\nఆజ్ఞాపిస్తున్నాను,” అన్నాడు బిల్వమహర్షి.\nఅంతే! ఆ క్షణంలోనే వీరమ్మ ముందు\nభయంకరాకారంలో ఒక భూతం నిలబడి,\n\"అహో, వీరమ్మా! నేను నీ తిట్లభూతాన్ని!\nఇంకొక నాలుగేళ్ళతర్వాత, నిన్ను తీరని వ్యాధి\nరూపంలో బాధించాలనుకున్నాను. కానీ ఈ\nమహర్షి కారణంగా చాలా ముందుగానే, భూత\nరూపం వచ్చేసింది. నావల్ల మరేదైనా నాశనం\nకావాలంటే చెప్పు. లేకుంటే నేను ఇప్పుడే\nనిన్ను నాశనం చేస్తాను,” అన్నది.\nవీరమ్మ హడలిపోయింది. ఆమెకు వేరే\nదిక్కు తోచక, మహర్షి కాళ్ళమీద పడింది.\nఆయన ఆమెను లేవనెత్తి, \"భూతం నీకు\nప్రియమైనదాన్ని మాత్రమే నాశనం చేస్తుంది.\nమీ ఇంటి పెరట్లో నీకెంతో ప్రియమైన అంటు\nమామిడి చెట్టుందికదా! దాన్ని నాశనం చెయ్య\nమని చెప్పు. భూతం ప్రస్తుతానికి నిన్ను విడిచి\nపెడుతుంది,” అన్నాడు. వీరమ్మ సరేననగానే\nభూతం మాయమైంది. పెరట్లోకి వెళ్ళి చూస్తే,\nఅక్కడ మామిడి చెట్టు లేదు.\nఅప్పుడు బిల్వమహర్షి ఎంతో శాంతంగా,\n\"వీరమ్మా! నువ్వికనుంచి ఎవరినీ అకార\nణంగా తిట్టకు. అలా తిట్టినప్పుడల్లా భూతం\nనీ ముందు ప్రత్యక్షమవుతుంది. ఇకముందు\nమంచిగా వుంటే, నిన్నే భూతమూ బాధించదు.\nఒక ముఖ్యమైన సంగతి! నీ కొడుక్కు, గంగ\nవరంలో వుండే అరుణ అనే అమ్మాయితో పెళ్ళి\nచేయి. ఆమె చాలా మంచిది, తెలివైనది. నువ్వు\nనీ కోడల్ని ప్రేమగా చూసుకుంటే, క్రమంగా\nనీ తిట్లభూతం శక్తి నశించి మాయమవు\nతుంది. బాగా గుర్తుంచుకో. నీ కష్టసుఖా\nలిక నీలోనే వున్నాయి,” అని చెప్పి, బిల్వ\nమహర్షి అక్కణ్ణించి వెళ్ళిపోయాడు.\nతర్వాత కొద్దిరోజుల్లోనే భీముడికీ, అరు\nణకూ పెళ్ళయింది.\nబేతాళుడు ఈ కథ చెప్పి, \"రాజా, బిల్వ\nమహర్షి ఇచ్చిన వరాన్ని, అరుణ తగుపాటి వివే\nకంతో ఉపయోగించుకున్నట్టు కనబడదు.\nఆ వర ప్రభావంతో ఆమె, ఏ గొప్ప ధనవంతుడి\nఇంటికోడలో అయి సర్వసుఖాలూ అనుభ\nవించవచ్చు. ఆమె వరాన్ని, తన కోసం, తన\nవాళ్ళకోసం కాక భీముడి మేలుకోసం ఉప\nయోగించడం అనుచితం, అనాలోచితం కాదా?\nఈసందేహాలకు సమాధానం తెలిసికూడా చెప్పక\nపోయావో, నీ తల పగిలిపోతుంది,” అన్నాడు.\nదానికి విక్రమార్కుడు, “ఏ తలిదండ్రులైనా\nతమ కుమార్తెకు పెళ్ళికావాలి, పెళ్ళయ్యాక\nసుఖపడాలి అనేగదా కోరుకునేది! ఆ విధంగా\nఅరుణ తన వరాన్ని తలిదండ్రుల ఆనందం\nకోసమే ఉపయోగించుకున్నట్టు కనబడు\nతున్నది. ఇక ఆమె స్వవిషయానికొస్తే-సాధార\nణంగా మగవాళ్ళకు చిరాకెక్కువ. అలాంట\nప్పుడు, ఎన్నిమాటలన్నా నోరెత్తకుండా వుండే\nభీముడిలాంటివాణ్ణి ఏ ఆడపిల్లయినా కోరు\nకుంటుంది. అట్లని, తిట్లభూతం శక్తి చూసిన\nఅరుణ, భీముడిపట్ల గయ్యాళిలా ప్రవర్తించే\nఅవకాశం ఏమాత్రం లేదు. ఈ కారణాలవల్ల\nఅరుణ, మహర్షి ఇచ్చిన వరాన్ని తనకూ, తన\nవాళ్ళకూ శుభంకలిగే విధంగానే ఉపయోగించు\nకున్నది. అందువల్ల, అరుణ నిర్ణయంలో అను\nచితం, అనాలోచితం అంటూ ఏమీ లేదు,”\nఅన్నాడు.\nరాజుకు ఈవిధంగా మౌనభంగంకలగగానే,\nబేతాళుడు శవంతోసహా మాయమై, తిరిగి\nచెట్టెక్కాడు.",
            "book_page_end": 24
        },
        {
            "title": "మనదేశంగురించి తెలుసుకుందాం-క్విజ్",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "విజ్ఞాన వ్యాసం",
            "moral": "",
            "keywords": [
                "క్విజ్",
                "భారతదేశం",
                "సంస్కృతి",
                "చరిత్ర",
                "జ్ఞానం"
            ],
            "characters": [],
            "locations": [],
            "content": "ప్రకృతిసిద్ధంగా కొన్ని ప్రదేశాలు ప్రత్యేకతను సంతరించుకుని ప్రసిద్ధమయితే, మరికొన్ని ప్రాంతాలు\nఅక్కడి మహనీయుల కారణంగా; సాంస్కృతిక, మత, రాజకీయ సంఘటనల ద్వారా ప్రసిద్ధి పొందు\nతాయి. కొన్ని ప్రాంతాలకు సంబంధించిన విశేషాలు ఇక్కడ ఇవ్వబడ్డాయి. వాటిని గురించి మీకు\nఎంతవరకు తెలుసో ఆలోచించి చూడండి:\n1. జపానుదేశాన్ని 'సూర్యుడు ఉదయించే భూమి' అని అంటారు. మరి మనదేశంలో ఏ\n.... ప్రదేశాన్ని ఉదయభానుడి కిరణాలు మొట్టమొదట స్పృశిస్తాయో తెలుసా?\n2. ఆదిమతెగల జనాభా అత్యధిక శాతం ఉన్న రాష్ట్రం ఏది?\n3. ఒక రాష్ట్రానికి చెందిన విలక్షణ నాట్యశైలిని విశ్వకవి రవీంద్రనాధ టాగూర్ బయటి\nప్రపంచానికి పరిచయంచేసి ప్రాచుర్యం కలిగించాడు. ఆ రాష్ట్రం ఏది?\n4. ఒక రాష్ట్రానికి ఆ పేరు రావడానికి కారణం అక్కడ అధిక సంఖ్యలో ఉన్న బౌద్ధ ఆరామాలే\n(మఠాలు) కారణం. ఆ రాష్ట్రం ఏది?\n5. మనదేశాన్ని బ్రిటిష్వాళ్ళు ఢిల్లీనుంచి పరిపాలించినప్పుడు, వేసవికాలంలో వేరొక రాజధాని\nఉండేది. ఆ ప్రత్యేకతను సంతరించుకున్న నగరం ఏది? అది ఏ రాష్ట్రంలో ఉన్నది?\n6. ప్రపంచంలోనే ప్రప్రథమ ప్రజాస్వామ్యబద్ధంగా ఎన్నుకోబడిన కమ్యూనిస్టు ప్రభుత్వం\nకలిగిన రాష్ట్రం ఏది?\n7. ఫ్రెంచి శిల్ప (వాస్తు) శాస్త్రవేత్త లే కోర్బూసియర్ ఒక నమూనా నగరానికి రూపకల్పన చేశాడు. అది\nఇప్పుడు రెండు రాష్ట్రాలకు రాజధానిగా ఉన్నది. ఆ నగరం పేరేమిటి? రెండు రాష్ట్రాలు ఏవి?\n8. కుంభమేళా నాలుగు వేర్వేరు ప్రాంతాలలో జరుగుతున్నది. వాటిలో రెండు ప్రాంతాలు\nఒకే రాష్ట్రంలో ఉన్నవి. ఏ రాష్ట్రంలో?\n(సమాధానాలు వచ్చే సంచికలో)",
            "book_page_end": 25
        },
        {
            "title": "కోహ్లితో - కిన్నెర",
            "book_page_start": 26,
            "pdf_page_start": 26,
            "pdf_page_end": 31,
            "author": "చందమామ బృందం",
            "genre": "జానపద కథ",
            "moral": "పట్టుదల, శ్రమతో పాటు అదృష్టం కూడా తోడైతే గుర్తింపు వస్తుంది. ఇతరుల వ్యక్తిగత స్వేచ్ఛను హరించడం సరికాదు.",
            "keywords": [
                "కిన్నెరలు",
                "కోహితో",
                "బావి",
                "పట్టుదల",
                "స్వేచ్ఛ"
            ],
            "characters": [
                "కోహితో",
                "కిన్నెర",
                "గ్రామస్థులు",
                "తెల్లకాకి"
            ],
            "locations": [
                "జున్హే బోటో",
                "నాగాల్యాండ్",
                "మేఘాల లోకం"
            ],
            "content": "కొండలతో నిండిన నాగాల్యాండ్\nరాష్ట్రం మనదేశ ఈశాన్య దిశలో ఉంది.\nఉత్తరంగా అరుణాచల్ ప్రదేశ్, అస్సాం\nరాష్ట్రాలు; దక్షిణంగా మణిపూర్; పశ్చి\nమంగా అస్సాం; తూర్పున మియాన్మార్\n(బర్మా)లను సరిహద్దులుగా కలిగి ఉంది.\n16, 52 7 చ.కి.మీ. వైశాల్యంగల ఈ\nరాష్ట్ర జనాభా (2001 జనాభా లెక్కల\nప్రకారం) 19,88,636. ఈ రాష్ట్రం\nసముద్రమట్టానికి దాదాపు 1,490 మీ.\nఎత్తులో ఉంది.\nకోహిమా రాజధానిగా 1963\nడిసెంబర్ 1వ తేదీ నాగాల్యాండ్ రాష్ట్రం\nఏర్పాటయింది. మన భారత యూని\nయన్ లో ఇది 16 వ రాష్ట్రం. ఇక్కడి\nప్రజలు ప్రధానంగా హిందీ, నాగమీస్,\nఇంగ్లీషు భాషలు మాట్లాడుతున్నారు.\nనాగా పర్వతసానువులలో చాలా ఎత్త\nయిన సారామతి కొండ శిఖరం సముద్ర\nమట్టానికి 3.877 మీ. ఎత్తులో ఉంది.\nప్రకృతి సౌందర్యానికి పేరుగాంచిన\nకోహిమా వేసవి విడిది.\nసముద్రమట్టానికి 195 మీ. ఎత్తులో\nఉన్న దిమాపూర్ను ఈ రాష్ట్రానికి సింహ\nద్వారంగా చెబుతారు.\nనాగాల్యాండ్లోని జున్హే బోటో అనే చిన్న గ్రామంలో\nకోహితో నివసిస్తూండేవాడు. కోహ్లితోకు పధ్నాలు\nగేళ్ళు. వాడు నా అనేవాళ్ళులేని అనాథ. ఎవరిగొడవల్లో\nవాళ్ళు సతమతమవుతూ ఉండేవారు తప్ప గ్రామస్థు\nలెవరూ కోహ్లితోను పట్టించుకునేవారు కాదు. వాడు\n'మోరుంగ్' లో పొరుగూరు కుర్రవాళ్ళతో కలిసి\nతిరిగేవాడు. కోహితో కిందామీదా పడి, ఆ పనీ ఈ\nపనీచేసి పొట్ట నింపుకునేవాడు. కాని, కానీ మిగల్చ\nలేకపోయాడు వాడు, 'దావో' తయారుచేయడం,\nవెదురుబుట్టలు అల్లడం, అడవిలో జంతువులను\nవేటాడడం నేర్చుకోవాలనుకున్నాడుగాని, వాటిని\nనేర్పే నాధుడు లేకపోయాడు.\nగ్రామంలో బుట్టలల్లేవాడి దగ్గరికి వెళ్ళి నేర్ప\nమంటే, \"వెళ్ళువెళ్ళు, మా పని చెడగొట్టకు, పిల్ల\nవెధవా!” అని కసురుకునేవాడు. కోహ్లితో, పట్టరాని\nదిగులుతో వెనుదిరిగేవాడు. ఏం చేయడానికీ తోచక\nసతమతమయ్యేవాడు.\nఒకనాడు ఒక యువకుడు తన ఈటెకు పదును\nపెడుతూ ఉండడం, కోహితో చూశాడు. వాడి దగ్గరికి\nవెళ్ళి కోహ్లితో, “ఈటె తయారుచేయడం నాకు\nనేర్పుతావా?\" అని అడిగాడు.\n'ఇప్పుడు కాదు, తరవాత చెబుతాను. నీలాగా\nనేను తీరిగ్గా తిని కూర్చోలేదు,” అని విసురుగా\nవెళ్ళిపోయాడాయువకుడు.\nకోహ్లితోకు ఆ మాటతో పట్టరాని కోపం వచ్చింది.\nఊరి చివరికి వెళ్ళి అక్కడ గుంపుగా పడిఉన్న\nవెదుళ్ళకు ఆనుకుని తీవ్రంగా ఆలోచించసాగాడు.\n“నేను పనీపాటూ లేకుండా ఎవరికీ, ఎలాంటి ప్రయో\nజనమూ లేకుండా తిరుగుతున్నానా?” అంటూ\nబాధగా నిట్టూర్చి, ఆ తరవాత కొంతసేపటికి పిడికిలి\nబిగించి, “పదిమందీ గౌరవించేలాగా ఏదైనా ఒక\nపనిచేయాలి. ఇంతకు ముందు ఈ గ్రామంలోని\nవాళ్ళెవ్వరూ చేయని గొప్పకార్యాన్ని చేయాలి!\" అను\nకున్నాడు. ఆ ఆలోచనే వాడిలో నూతన ఉత్తేజాన్ని\nకలిగించింది. ఏ పనిచేస్తే సాటి గ్రామప్రజలు గౌర\nవించగలరా అని తీవ్రంగా ఆలోచిస్తూ ముందుకు\nనడవసాగాడు.\nఅప్పుడు వాడికి ఒక పాట వినిపించింది. ఆ\nగ్రామానికి చెందిన కొందరు ఆడపిల్లలు దూరంలో\nవెళుతున్నారు. ప్రతి ఒక్కరూ'ఖాంగ్' కడవను చంకన\nపెట్టుకుని కొండదిగువున ప్రవహిస్తూన్న నదిలో\nనుంచి నీళ్ళు తేవడానికి బయలుదేరారు. నదిని\nచేరుకోవాలంటే చాలాదూరం కాలినడకనే వెళ్ళాలి.\nనడకవల్ల అలసట తెలియకుండా ఆడపిల్లలు పాడు\nకుంటూ వెళుతున్నారు. వాళ్ళను చూడగానే కోహితో\nమనసులో ఒక ఆలోచన మెరుపులా మెరిసింది.\nఆ గ్రామంలో ప్రతి ఒక్కరూ ఎదుర్కొంటూన్న\nఅతిపెద్దసమస్య నీళ్ళఎద్దడి. తాను ఒక బావి తవ్వ\nకలిగితే గ్రామస్థులు నీళ్ళకోసం పడే కడగండ్లనుంచి\nగట్టెక్కుతారు. వాళ్ళు ప్రస్తుతం పడుతూన్న కష్టాలు\nతీరుస్తాను గనక, ఆ తరవాత తననెవ్వరూ తేలిగ్గా\nతీసిపారెయ్యరు. అందరూ గౌరవిస్తారు. ఈ ప్రాంతంలో\nబావి తవ్వడానికి ఇప్పుడే ప్రారంభించాలి. అయితే\nపని పూర్తయ్యేంతవరకు ఆ సంగతి వేరెవ్వరికీ\nచెప్పకూడదు. చెబితే తను చేస్తూన్నపని అసాధ్యమని\nఅపహాస్యం చేయవచ్చు!\nపారా, పలుగూ పట్టుకుని అప్పుడే బావి తవ్వ\nడానికి పూనుకున్నాడు. అది పసివాడినైన తనవల్ల\nఅంత సులభంగా సాధ్యమయ్యే పనికాదని వాడికీ\nతెలుసు. అయితే, ఎలాగైనా తవ్వి తీరాలన్న పట్టు\nదలతో తవ్వడం ప్రారంభించాడు. పొట్ట నింపుకోవ\nడానికి ఇతర పనులు చేసుకుంటూ, తీరిక దొరికి\nనప్పుడల్లా బావి తవ్వడం కొనసాగించాడు.\nఆ విధంగా రోజులు, వారాలు, నెలలు, సంవత్స\nరాలు గడిచిపోయాయి. వాడు బావి తవ్వడం మాత్రం\nమానలేదు. దిగువ నీళ్ళను సమీపించేసరికి కోహితో\nయుక్తవయస్కుడయ్యాడు. ఒకనాడు అతడు\nఎప్పటిలాగే గునపాన్ని ఎత్తి బలంగా నేలలో దించాడు.\nదాంతో పాతాళగంగవాడిముఖం మీదికి నీటి బుగ్గలా\nపైకి చిమ్మింది. కోహితో ఆనందంతో ఉక్కిరిబిక్కిరి\nఅయ్యాడు! క్షణాలలో బావి నీళ్ళతో నిండిపోయింది!\nకోహితో సంతోషంగా గట్టుమీదికి వచ్చాడు.\nదూరంగా కొందరు ఆడపిల్లలు పాడుకుంటూ\nనీళ్ళకోసం నదికేసి నడవడం గమనించాడు.\nవాడు గబాగబా పరిగెత్తి వాళ్ళదగ్గరికి వెళ్ళి, “నీళ్ళ\nకోసం మీరు ఇకమీదట అంతదూరం వెళ్ళ పని\nలేదు. నేను బావి తవ్వాను. నీళ్ళు మహాస్వచ్ఛంగా\nఉన్నాయి, వచ్చిచూడండి!” అన్నాడు. వాడి మాటలు\nవాళ్ళు మొదట నమ్మలేదు. అయినా, వెళ్ళి చూడ్డం\nవల్ల నష్టమేమిటి అన్న ఉత్సాహంకొద్దీ వాడి వెనక\nవెళ్ళారు. నిర్మలజలంతో నిండిన బావిని చూసి\nపట్టరాని ఆనందం చెందారు.\nక్షణాలలో కోహితో బావి గురించి ఊరు ఊరంతా\nతెలిసిపోయింది. పిల్లలూ, పెద్దలూ, ఆడా, మగా\nఅందరూ వచ్చి ఆ బావిని వింతగా చూడసాగారు.\nదానిని ఒంటరిగా తవ్విన కోహితో పట్టుదలనూ,\nశక్తిసామర్థ్యాలనూ మెచ్చుకున్నారు. ఇప్పుడు\nకోహితో నలుగురి మెప్పునూ పొంది గ్రామప్రముఖు\nలలో ఒకడుగా గుర్తింపు పొందాడు.\nఅయితే, ఇది అట్టేకాలం కొనసాగలేదు. కొన్నా\nళ్ళకు కోహితో బావిని గురించి మేఘాల మధ్య ఉన్న\nకిన్నెరలకూ తెలియవచ్చింది. కిన్నెర యువతులు\nరాత్రుల్లో చంద్రోదయమయ్యాక భూమి మీదికి\nదిగివచ్చి కోహితో బావిలో జలక్రీడలాడి సూర్యో\nదయానికి ముందు తమ లోకానికి వెళ్ళిపోయేవారు.\nఅలా వాళ్ళు జలకాలాడి వెళ్ళడంవల్ల బావిలో వాళ్ళ\nరెక్కల నుంచి రాలిన ఈకలు, తల పువ్వుల రేకుల\nవల్ల నిర్మలజలం కలుషితం కాసాగింది.\nదానిని చూడగానే గ్రామస్థులకు ఆగ్రహం\nకలిగింది. కోహ్లితోను పిలిపించి, \"ఈ బావిని ఇలా\nకలుషితం చేస్తున్నవారెవరు?\" అని నిలదీశారు.\n“నాకు తెలియదు!” అన్నాడు కోహ్లితో. అయినా\nగ్రామస్థులు వాడి మాటను నమ్మలేదు. \"నువ్వు\nనీ బావిని ఉపయోగించుకోవడానికి మరెవరినో\nఅనుమతిస్తున్నావు! అందువల్లే అంత త్వరలోనే బావి\nనీళ్ళు పాడయ్యాయి. ఇది ఇలాగే కొనసాగిందంటే\nనిన్ను గ్రామంనుంచి తరిమివేయక తప్పదు!\" అని\nహెచ్చరించారు.\nఈ విషయంలో ఏదైనా చేసితీరాలనే నిర్ణయా\nనికి వచ్చాడు కోహ్లితో. ఎందుకంటే సంవత్సరాల\nతరబడి ఎంతో శ్రమపడిన తరవాతే పదిమందిలో\nగౌరవం సంపాదించుకోగలిగాడు. దానిని అంతలోనే\nపోగొట్టుకోవడానికి వాడికి మనసొప్పలేదు.\nఒకనాటి అర్ధరాత్రి సమయంలో వాడు బావి\nదగ్గరికి వెళ్ళి ఒక వెదురుపొద చాటున కూర్చు\nన్నాడు. చంద్రోదయ సమయంలో యధాప్రకారం\nఅక్కడికి వచ్చిన కిన్నెరలు, నీళ్ళలో దిగడానికి\nముందు తమ వీపులకు ఉన్న రెక్కలను విప్పి ఒక\nబండమీద ఉంచారు. “ఆహా! ఈ పని చేస్తున్నది\nమీరా? నాకున్న మంచిపేరును కాస్తా చెడగొడుతున్న\nమీకు సరైన గుణపాఠం నేర్పుతాను!” అనుకుంటూ\nకోహితో అడుగుమీద అడుగువేసుకుంటూ ఆ రెక్క\nలున్నచోటికి వెళ్ళి, ఒక జత రెక్కలను తీసుకుని\nఇంటికి పారిపోయాడు.\nతూర్పుదిశలో అరుణరేఖలు విచ్చుకుంటూం\nడగా కిన్నెరలు బావిలోనుంచి పైకి వచ్చారు. రెక్క\nలను తీసి వీపులకు తగిలించుకుని తమ లోకానికి\nఎగిరి వెళ్ళిపోయారు. ఒక్క కిన్నెరమాత్రం అక్కడే\nఉండిపోయింది. \"ఆగండి... నేనూ వస్తున్నా..\nనారెక్కలెక్కడో కనిపించడంలేదు... వెళ్ళిపోకండి!'\nఅని వాళ్ళతో ఏకరువుపెట్టింది. అయినా ఒక్కరూ\nవినిపించుకోకుండా వెళ్ళిపోయారు. ఆఖరికి ఆ\nఒక్క కిన్నెరమాత్రం ఏడుస్తూ అక్కడే ఉండిపోయింది!\n\"నిన్ను ఇక్కడి నుంచి వెళ్ళనివ్వను. ఇది నీ\nస్నేహితురాండ్రకు గుణపాఠంగా ఉండాలి! ఇకపై\nఒక్కరూ నా బావి దరిదాపులకు రాకూడదు!” అంటూ\nఅక్కడికి వచ్చాడు కోహితో.\nకిన్నెర కన్నీరు మున్నీరుగా విలపించింది. దానిని\nచూసి కోహితో మనసు కాస్త మెత్తబడింది. పైగా\nఆమె చాలా అందంగా ఉంది. “నీకు ఏ కొరతా\nరాకుండా కాపాడతాను. నన్ను పెళ్ళిచేసుకుంటావా?”\nఅని అడిగాడు కోహ్లితో. కిన్నెర మరొక మార్గంలేక\nఅందుకు ఒప్పుకున్నది.\nఆమెను అప్పుడే పెళ్ళాడి తన వెంట గ్రామానికి\nతీసుకువెళ్ళాడు. ఇద్దరూ కలిసి సొంతంగా ఇల్లు\nకట్టుకున్నారు. కిన్నెర మాంసం కూర, అన్నం\nవండడం; జూతో, రుహీ బియ్యం బీరు\nతయారు చేయడం, బుట్టలల్లడం, నాగా\nగీతాలు పాడడం నేర్చుకున్నది. రోజులు\nసుఖంగానే గడిచిపోతున్నాయి కాని,\nఆమెకు మేఘాల మధ్య ఉన్న తమ\nస్వస్థలానికి వెళ్ళాలనే కోరిక మాత్రం\nరోజురోజుకూ ఎక్కువవుతూనే వచ్చింది.\nఇలా కొన్ని సంవత్సరాలు దొర్లిపోయాయి.\nకోహితో ఇంటిపట్టున లేనప్పుడల్లా\nఆమె తన రెక్కల కోసం ఇల్లంతా వెతికేది.\nఅయితే, కోహితో వాటిని కిన్నెర కంట\nబడనిచోట జాగ్రత్తగా దాచాడు. కిన్నెర\nఒకనాడు వాటిని ఎక్కడ దాచి ఉంటాడా\nఅని తీవ్రంగా ఆలోచించసాగింది. తాను\nచూడని చోటు, తాను వెళ్ళలేని చోటు\nఏదై ఉంటుందో అక్కడే దాచి ఉంటాడు.\nఅది ఏదై ఉంటుంది? అని ఆలోచిం\nచింది. చటుక్కున ఆమెకొక ఊహతట్టింది.\nకోళ్ళ గూటిలో దాచి ఉంటాడా? వెంటనే\nఆమె లేచి ఇంటి వెనక ఉన్న పాకలోకి\nవెళ్ళింది. అక్కడ భరించలేని దుర్గంధం.\nఅయినా, ఆమె పట్టుదలతో కోళ్ళ గూటిలో చేయి\nపెట్టి చూసింది. కోడి పిల్లలు అరవడంతో తల్లికోడి\nఆమె అందమైన చేతిని గోళ్ళతో, ముక్కుతో రక్కింది.\nఅయినా ఆమె చేతిని వెనక్కు తీయకుండా అక్కడ\nఏముందోనని వెతకసాగింది. ఆమె వేళ్ళకు ఏదో\nమెత్తగా తగిలింది. ఆమె దానిని మెల్లగా వెలుపలికి\nతీసింది. \"ఆహా! తన రెక్కలు! కాకపోతే కొంచెం\nకంపుకొడుతూ, మురిగ్గా, అంచులు మడతలుబడి\nఉన్నాయి. అయినా అవి పనికివస్తాయి!\" అను\nకుంటూ ఆమె వాటిని విదిలించి, తన వీపుకు కట్టు\nకున్నది. ఒక్క ఊపున పైకి ఎగిరి, తిరిగి చూడకుండా\nమేఘాలమధ్య ఉన్న తన లోకాన్ని చేరుకున్నది.\nపొద్దుపోయాక కోహితో ఇంటికి తిరిగి వచ్చాడు.\nభార్య జాడ కనిపించలేదు. ఇల్లంతా, పెరట్లో వెతి\nకాడు. ఇరుగు పొరుగును అడిగాడు. ఆ తరవాత\nపిచ్చివాడిలా తిరుగుతూ కనబడ్డవారినందరినీ తన\nభార్య గురించి అడగసాగాడు. అయితే, ఒక్కరు\nకూడా చూసినట్టు చెప్పలేదు. ఆత్రంగా కోళ్ళ గూటి\nదగ్గరికి వెళ్ళి కోళ్ళ గూట్లో చేయిపెట్టి రెక్కల కోసం\nవెతికాడు. అవి కనిపించలేదు. అప్పుడర్థమయింది\nవాడికి అసలు విషయం. భార్య వెళ్ళిపోయిన బాధను\nభరించలేకపోయాడు.\nవాడు తన గుడిసె ముందు కూర్చుని భోరుమని\nఏడ్వసాగాడు. ఉన్నట్టుండి ఒక తెల్లకాకి వాడి\nపక్కన వాలి, “ఏడవకు కోహితో. ఆమె ఆకాశంలోకి\nఎగిరిపోవడం నేను చూశాను. కావాలంటే నిన్ను\nకూడా అక్కడికి తీసుకువెళ్ళగలను. అయితే, నువ్వు\nఅందుకు నాకొక ప్రత్యుపకారం చెయ్యాలి!”అన్నది.\n\"అలాగే, మిత్రమా! ఏం చెయ్యాలో చెప్పు,\nఅన్నాడు కోహితో ఆతృతగా.\n'నన్ను నల్లకాకిగా మార్చాలి. తెల్లగా ఉండడం\nనాకు నచ్చలేదు. నేను వింతగా కనిపించడంవల్ల\nనా అన్నదమ్ములందరూ నన్ను వదిలి వెళ్ళిపోయారు,\nఅన్నది తెల్లకాకి.\n“కిన్నెరరాజ్యం చేరుకోగానే తప్పక చేస్తాను,\"\nఅని మాట ఇచ్చాడు కోహితో.\nఆ తరవాత వాడు తెల్ల కాకి వీపుమీద కూర్చు\nన్నాడు. అది ఆకాశం కేసి ఎగిరింది. చాలాదూరం\nపయనం చేసి వాళ్ళు మేఘాల మధ్య ఉన్న కిన్నెర\nలోకం చేరుకున్నారు. అక్కడున్న కిన్నెరలు వారిని\nకోహితో భార్య ఉన్నచోటికి తీసుకువెళ్ళారు. ఆమె\nకోహితోకు సాదరంగా స్వాగతం పలికింది. తాను చెప్పా\nపెట్టకుండా పారిపోయి వచ్చినందుకు ఆమెలోలోపల\nబాధపడింది. తనచర్యకు సిగ్గుపడింది. తనకేసి ప్రేమతో\nచూస్తూన్న భర్తతో, \"దయచేసి మళ్ళీ నన్ను భూలోకా\nనికి రమ్మని పిలవవద్దు, శాంతి సుఖాలతో ఇక్కడే\nహాయిగా ఉందాం!\" అన్నది చిన్నగా నవ్వుతూ.\nకోహితో అందుకు సంతోషంగా అంగీకరించాడు.",
            "book_page_end": 31
        },
        {
            "title": "హాస్యచతురులు: తెనాలి రామలింగడు",
            "book_page_start": 32,
            "pdf_page_start": 32,
            "pdf_page_end": 33,
            "author": "చందమామ బృందం",
            "genre": "హాస్యం",
            "moral": "తెలివైన హాస్యం సమయస్ఫూర్తిని తెలియజేస్తుంది.",
            "keywords": [
                "హాస్యం",
                "తెనాలి రామలింగడు",
                "కృష్ణదేవరాయలు",
                "చిత్రలేఖనం",
                "సమయస్ఫూర్తి"
            ],
            "characters": [
                "శ్రీకృష్ణదేవరాయలు",
                "తెనాలి రామలింగడు",
                "సభికులు",
                "చిత్రకారుడు",
                "భటులు"
            ],
            "locations": [
                "విజయనగర ఆస్థానం"
            ],
            "content": "శ్రీకృష్ణదేవరాయలు సభలో కొలువుతీరి ఉన్నాడు.\nఇద్దరు భటులు ఒక పెద్దచిత్రపటాన్ని చెరియొక\nపక్కన పట్టుకుని రాజుగారికీ సభికులకూ\nచూపారు. అది సకల రాజలాంఛనలతో నిండిన\nకృష్ణదేవరాయల చిత్రపటం. దానిని చూసి రాజు\nఎంతో సంతోషించాడు.\nసభికులు దానిని చూసి, 'ఆహా!' 'ఓహో' అనడం\nరాజుగారికి వినిపించింది. “ఆ చిత్రాన్ని గీసి\nనందుకు చిత్రకారుడికి వెయ్యి బంగారు\nనాణాలు బహుమతిగా ఇచ్చాను! దానిని గురించి\nఅభిప్రాయం ఏమిటి?” అని సమాధానం కోసం\nసభికులకేసి చూశాడు.\nరాజు సమీపంలో కూర్చున్న సభికుడొకడు లేచి\nనిలబడి, “చిత్రపటం చాలా అందంగా ఉంది\nమహారాజా! ఈ చిత్రం ముమ్మూర్తులా మిమ్మల్నే\nపోలిఉన్నది. దానిని ఎవరు చిత్రించారు ప్రభూ!\nఅన్నాడు నవ్వుతూ.\nరాజు సమాధానం చెప్పలేదు. “చాలా అందంగా\nఉంది!” “అద్భుతంగా ఉంది!\" అనే మాటలు\nరాజుకు వినిపించాయి. అయితే సభలోనే ఉన్న\nతెనాలిరామలింగడు మాత్రం నోరువిప్పకుండా\nఉండడం రాజు గమనించి, అతడికేసిచూస్తూ,\n“రామలింగా! నీ అభిప్రాయం ఏమిటి?” అని\nఅడిగాడు.\n- ఒక నెల గడిచింది. రామలింగడి ఆచూకీ తెలియలేదు.\nరాజు ఒకనాడు సభలో, \"రామలింగడెక్కడ? ఇంకా\nచిత్రలేఖనం చేస్తూనే ఉన్నాడా?” అని అడిగాడు.\n\"అతడు చిత్రం గీస్తూండడం మేమెవ్వరం చూడలేదు,\nప్రభూ!” అన్నాడు ఒక సభికుడు. \"అసలు కుంచె\nపట్టుకోవడం అతనికి చేతనవునా?\" అని మరొక\nసభికుడు అనడంతో సభికులు గొల్లున నవ్వారు. అప్పుడే\nతెనాలిరామలింగడు సభలోకి అడుగుపెట్టాడు.\n“మహాప్రభూ! ఒక చిత్రాన్ని చూసి ఆనందించా\nలంటే ఎంతో ఊహించుకోవాలి కదా ప్రభూ!\nమిగతావాటిని తమరే ఊహించుకోవాలి. గడ్డి\nతిన్నాక గుర్రం ముందుకు వెళ్ళిపోయింది.\nఅందువల్లే దాని శరీరం చిత్రానికి వెలుపల\nఉన్నది!\" అన్నాడు తెనాలి రామలింగడు.\n“అయినా, చిత్రంలో తమ మోము మరొకవైపు\nకనిపించడంలేదేం ప్రభూ! ఎప్పుడో ఒకప్పుడు నేను\nఇంతకన్నా ఉత్తమచిత్రం చిత్రిస్తాను, అన్నాడు\nతెనాలి రామలింగడు. రాజుకు ఆ మాట ఆగ్రహం\nకలిగించింది. “చిత్రాన్ని చూసి ఆనందించాలంటే\nఎంతో ఊహించుకోవాలి. వెళ్ళు! నువ్వు దీనికన్నా\nగొప్ప చిత్రం గీసేంతవరకు తిరిగి రావద్దు!\" అని\nఆజ్ఞాపించాడు రాజు.\nసభలోకి రాగానే రామలింగడు వంగి రాజుకు\nనమస్కరించి, “నేను గీసిన చిత్రం చూపడానికి\nప్రభువులు అనుమతించాలి!”అన్నాడు. తెనాలి\nరామలింగడి వెనకవచ్చిన ఇద్దరు భటులు, అతడు\nచుట్టగాచుట్టి తెచ్చిన పొడవాటి వస్త్రాన్ని విప్పి\nచూపారు. సభికులు ఒక చివరినుంచి ఇంకొక\nచివరివరకు చిత్రాన్ని ఒక్కసారిగా చూడలేక\nపోయారు. “ఏమిటీ చిత్రం! పెద్ద గుర్రం తోక తప్ప\nమరేదీ కనిపించడంలేదు!' అన్నాడు రాజు",
            "book_page_end": 33
        },
        {
            "title": "భారతదర్శని",
            "book_page_start": 34,
            "pdf_page_start": 34,
            "pdf_page_end": 36,
            "author": "చందమామ బృందం",
            "genre": "విజ్ఞాన వ్యాసం",
            "moral": "చారిత్రక, సాంస్కృతిక విషయాలపై వ్యాసం. నీతి లేదు.",
            "keywords": [
                "సుశ్రుతుడు",
                "శస్త్రచికిత్స",
                "చవిట్టు నాటకం",
                "మల్లఖంబ్",
                "అపాటివిస్"
            ],
            "characters": [
                "సుశ్రుతుడు",
                "పీష్వా బాజీరావు"
            ],
            "locations": [
                "భారతదేశం",
                "కేరళ",
                "కాశ్మీరు",
                "మహారాష్ట్ర",
                "అరుణాచల ప్రదేశ్"
            ],
            "content": "వింత వింత ఆచారాలతో, విచిత్రమైన సంప్రదాయాలతో నిండిన విభిన్న జీవన రీతులకు\nనిలయం మన విశాల భారతదేశం. భారతీయ జీవన విధానాలకు సంబంధించిన\nఆసక్తి కరమైన విషయాలను మీకు అందించడమే ఈ శీర్షిక ఉద్దేశం.\nమన ప్రజలనూ, వారి జీవన సరళినీ ఆకళింపు చేసుకోవ\nడానికి వీలుగా ఆయా విషయాలను మరింత\nసునిశితంగా పరిశీలించడానికి\nఇది దోహదం చేస్తుంది!\nప్రపంచంలోనే మొట్టమొదటి శస్త్రచికిత్సవేత్త!\nఆయన నివసించిందేమో\nఅతి ప్రాచీన కాలంలోనే.\nఅయినా, ఆయన తన కాలా\nనికి ఎంతో ముందుగా ఆలో\nచించి, ప్రపంచంలోనే మొట్ట\nమొదటి శస్త్రచికిత్సాకారుడుగా\nచరిత్రలో నిలిచిపోయాడు.\nఆయన ఎవరో మీకు తెలుసా?\nసుశ్రుతుడు! కళ్ళల్లో ఏర్పడే\nశుక్లాలను తొలగించడం; ప్రసవ\nశస్త్రచికిత్సలు, మూత్రాశయం\nలోని రాళ్ళు తీసివే యడం;\nసౌందర్యం కోసం శస్త్రచికిత్సలు\nఅంటూ ఆయన చాలా\nచేశాడు. ఎప్పుడనుకున్నారు?\nక్రీ. పూ.800సం.లో!\nవెలుపలి గాయాలను\nకలిపి కుట్టడానికి సుశ్రుతుడు\nచెట్లనుంచీ, జంతువులనుంచీ\nతీసిన నారనూ, వెంట్రుకలనూ\nఉపయోగించేవాడు. శరీరం\nలోపలి గాయాలను కలిపి కుట్ట\nడానికి గండుచీమలను ఉప\nయోగించేవాడు.\nగాయం అంచులను ఒక\nటిగా కలిపి చీమలను ఒకదాని\nపక్కన ఒకటి అమర్చేవాడు.\nచీమలు అంచులను పట్టికరు\nస్తూన్నప్పుడు వాటి శరీరభాగా\nలను కత్తిరించి వెలుపలికి తీసేసే\nవాడు. వాటి తలలుమాత్రం\nమానవ శరీరంలోనే ఉండిపో\nయేవి. గండుచీమలు ఎలా\nఉపయోగపడ్డాయో చూశారా!\nకొయ్య పలకలతో అమ\nర్చిన వేదికపై యాభైమంది\nదృఢకాయులు అదేపనిగా\nగెంతులు వేస్తూ దూకితే ఏమ\nవుతుంది? కొంత సేపటికి వేదిక\nవిరిగిపోయి నేలమట్టమవు\nతుంది. కేరళకు చెందిన\nఅంతగా ప్రాచుర్యం పొందని\n'చవిట్టునాటకం' పతాక\nసన్నివేశం ఇది!\n16వ శతాబ్దంలో పోర్చు\nగీసులు కేరళ ప్రాంతంలో\nఅడుగుపెట్టినప్పుడు, తమతో\nపాటు యూరోపియన్ ఓపెరా\nసంప్రదాయాన్ని కూడా వెంట\nబెట్టుకుని వచ్చారు. ఈ సంప్ర\nదాయమూ, స్థానికంగా ఉన్న\n‘కథకళి' సంప్రదాయమూ\nకలిసి 'చవిట్టు నాటకం' అనే\nసరికొత్త నాట్యపద్ధతి రూపొం\nదడానికి దోహదం చేశాయి.\nకథాంశాలను క్రైస్తవ మత\nసంబంధమైన కథల నుంచీ,\nయూరపు చరిత్ర నుంచీ\nస్వీకరించి, ఈ నృత్య నాటిక\nలను తయారు చేస్తారు.\nపాత్రధారులే తమ పాటలను\nపాడటం వీటి ప్రత్యేకత.\nకథకళిలో లాగే ఈ నృత్య\nనాటికలు కూడా యుద్ధం\nతోనే ముగుస్తాయి. దీనికోసం\nదాదాపు యాభైమంది దృఢకా\nయులు ఒక్కసారిగా వేదిక\nమీదికి వస్తారు. వేదిక ఎంతటి\nబలమైన చెక్కలతో అమర్చిన\nదైనప్పటికీ, దానిమీదికి\nవచ్చిన ఈ 'యుద్ధవీరుల’\nగెంతులకు అది విరగకపోతే\nప్రదర్శన విజయవంతం\nకానట్టే లెక్క!\nమీరెప్పుడైనా కాశ్మీరుకు\nవెళ్ళారా? మరీ శీతాకాలంలో\nఅయితే నెత్తురు గడ్డకట్టే చలి!\nఅయినా ఇంతటి శీతల వాతా\nవరణంలో కాశ్మీరీలు ఎలా\nహాయిగా ఉండగలుగుతు\nన్నారు? అందంగానూ, అంద\nమైన నవ్వులతోనూ ఎలా తిర\nగ్గలుగుతున్నారు? అని మీరు\nఆశ్చర్యపోతున్నారా? తమ\nబట్టలకింద భద్రపరిచే 'అంగితి’\nలోనే అసలు రహస్యం ఉంది!\n'అంగితి'అంటే నిప్పుకణిక\nలతో నిండిన మట్టిపిడత. దాని\nనొక చిన్న వెదురుబుట్టలోపెట్టి,\nనడుముచుట్టూ ఉన్న వస్త్రాల\nమధ్య బిగించి కట్టుకుంటారు.\nఅది వాళ్ళ శరీరాలకు కావలసిన\nవెచ్చదనాన్నిస్తుంది! అదన్న\nమాట అసలు రహస్యం!\nభారతదేశంలో ముఖ్యంగా\nమహారాష్ట్ర ప్రాంతంలో ప్రసిద్ధి\nగాంచిన ప్రాచీన క్రీడ ‘మల్ల\nఖంబ్'. క్రీడాకారుల శక్తిసామ\nర్థ్యాలనూ, శరీరం రబ్బరులా\nవంగే స్వభావాన్నీ, వేగంగా\nతిరిగే శక్తినీ ప్రదర్శించడానికి\nఇది ఉపయోగపడుతుంది.\nనెలమీద ఒక పొడవాటి గడను\nనాటుతారు. క్రీడాకారుడు ఆ\nగడ కొసకు చకచకాఎగబ్రాకి\nవెళ్ళి, బ్యాలెన్స్ తప్పకుండా\nరకరకాల విన్యాసాలను\nప్రదర్శిస్తాడు.\nపదవ శతాబ్దానికి చెందిన\nచాళుక్యుల నాటి సాహిత్యంలో\nఈ ‘మల్లఖంబ్’ క్రీడల ప్రసక్తి\nఉంది. ఆ తరవాత ఇది\nకనుమరుగైపోయినప్పటికీ\n19 వ శతాబ్దంలో రెండవ\nపీష్వా బాజీరావు కాలంలో\nపునఃప్రారంభమయింది.\nఈనాడు ‘మల్లఖంబ్’లో రక\nరకాల క్రీడలు వచ్చాయి.\nజాతీయ స్థాయిలో పోటీలు\nకూడా నిర్వహిస్తున్నారు!\nఇదేమిటి! అని ఆశ్చ\nర్యపోతున్నారా? అయినా\nఇది అక్షరాలా నిజం! అరు\nణాచలప్రదేశ్కు చెందిన\n'అపాటివిస్' అనే తెగల\nప్రజలు ఈ విలక్షణమైన\nపద్ధతిని అనుసరిస్తున్నారు.\nవెల్లువదారిలో ఉన్న వరి\nచేలలో-నాట్లు పూర్తయి,\nమొక్కలు వేళ్ళూని చిన్న\nచిన్న చేపల తాకిడికి తట్టు\nకోకలిగిన దశలో, చేపపిల్ల\nలనువదులుతారు. వాటితో\nపాటు చిన్నచిన్న పురుగుల్నీ\nమొక్కల్నీకూడా ఆహారంగా\nవేస్తారు. వరిపంట పెరిగి\nవెన్ను వచ్చి, పంట కోతకు\nసిద్ధమయ్యేలోగా, వాటి\nలోని చేపలు కూడా పెరిగి\nపెద్దవవుతాయి!",
            "book_page_end": 36
        },
        {
            "title": "మన పండుగలు: వసంత పంచమి",
            "book_page_start": 37,
            "pdf_page_start": 37,
            "pdf_page_end": 38,
            "author": "చందమామ బృందం",
            "genre": "సాంస్కృతిక వ్యాసం",
            "moral": "జ్ఞానాధిదేవత సరస్వతిని పూజించడం భారతీయ సంప్రదాయంలో భాగం.",
            "keywords": [
                "వసంత పంచమి",
                "సరస్వతి పూజ",
                "పండుగ",
                "వసంత రుతువు",
                "గాలిపటాలు"
            ],
            "characters": [
                "సరస్వతి దేవి"
            ],
            "locations": [
                "భారతదేశం",
                "పశ్చిమ బెంగాల్",
                "పంజాబ్"
            ],
            "content": "వసంతరుతువు రాకను భారతదేశమంతటా\nవసంతపంచమి పండుగగా ఉత్సాహంగా\nజరుపుకుంటారు. ఈ పండుగ మాఘ శుక్ల\nపంచమినాడు (జనవరి-ఫిబ్రవరి) వస్తుంది.\nతూర్పు భారతదేశంలో దీనిని సరస్వతీ పూజగా\nజరుపుకుంటారు. జ్ఞానానికి అధిదేవత\nసరస్వతి. ఆమె జ్ఞానస్వరూపిణి. శాస్త్రం,\nకళలు, విజ్ఞానం, హస్తకళలు మొదలైన\nవాటిని చదువుల తల్లి సరస్వతి అంశాలుగా\nమన పెద్దలు భావించారు. సృజనాత్మక శక్తికీ,\nస్ఫూర్తికీ కూడా వీణాపాణి అయిన సరస్వతిని\nసంకేతంగా చెప్పడం మన సంప్రదాయం.\nపశ్చిమబెంగాల్లో ఈరోజున సరస్వతీ\nవిగ్రహాలను పూజిస్తారు. పుస్తకాలనూ, సంగీత\nవాద్యాలనూ సరస్వతి విగ్రహం ముందు\nఉంచుతారు. ఈ రోజు పిల్లలు చదవరు!\nపూజానంతరం సరస్వతీ విగ్రహాన్ని సము\nద్రంలోనో, నదిలోనో నిమజ్జనం చేస్తారు.\nమరునాడు పూజలు చేసిన తరవాతే విద్యా\nర్థులు పుస్తకాలు తెరుస్తారు. ఈ ప్రాంతంలో\nసరస్వతి పూజ సందర్భంగా ఈ రోజున చిన్నారి\nపాపలు సైతం చీరలు కట్టుకోవడం విశేషం!\nఈ రుతువులో ప్రత్యేకంగా పూచే, 'బసాకా’\nపువ్వులతో, పసుపురంగు 'గాండా' పుష్పాలతో\nసరస్వతీ దేవిని పూజిస్తారు.\nఉత్తర భారతదేశంలో ముఖ్యంగా పంజాబ్\nప్రాంతంలో వసంతపంచమి రోజున గాలి\nపటాలు ఎగురవేస్తారు. చాలా చోట్ల, ఈ రోజు\nగాలిపటాల పందాలు కూడా జరుపుతారు.\nచెట్లన్నీ చిగురిస్తాయి. ప్రకృతి వింత శోభతో,\nరకరకాల పూలతో కళకళలాడే కాలం వసంతం.\nఉత్తరభారతదేశంలో ఆవతోటలు మెరిసే పసుపు\nపచ్చపూలతో నేలతల్లికి బంగారు చేలం తొడిగి\nనట్టు కనిపిస్తాయి. మనుషులు కూడా పసుపు\nపచ్చరంగు దుస్తులు ధరించి, వసంతోత్సవాలలో\nపాల్గొనడం ఇక్కడ చెప్పుకోతగ్గ విశేషం!",
            "book_page_end": 38
        },
        {
            "title": "కార్నవాల్",
            "book_page_start": 38,
            "pdf_page_start": 38,
            "pdf_page_end": 39,
            "author": "చందమామ బృందం",
            "genre": "సాంస్కృతిక వ్యాసం",
            "moral": "ఫిబ్రవరి నెలలో గోవాలో జరిగే కార్నవాల్ సంస్కృతి గురించి వివరిస్తుంది.",
            "keywords": [
                "కార్నవాల్",
                "గోవా",
                "పండుగ",
                "ఫ్లోట్స్",
                "పోర్చుగీసులు"
            ],
            "characters": [
                "మోమోరాజు"
            ],
            "locations": [
                "గోవా"
            ],
            "content": "--ఫిబ్రవరి నెలలో గోవా సముద్రతీరం ఆనందో\nత్సాహాలతో, సంగీతంతో మారు మోగుతుంది.\nఇక్కడి ప్రజలు మూడు రోజులపాటు ఆనందో\nత్సాహాలతో 'కార్నవాల్' అనే పండుగ జరుపు\nకుంటారు. ఇది ఆటపాటలతో ఆనందం వెల్లి\nవిరిసే సమయం.\nకార్నవాల్ జరిగే మూడు రోజులూ తన\nదేశప్రజలు ఎలాంటి పనిపాటులూ చేయ\nకూడదని ఒకానొకప్పుడు గోవాను పరిపాలిం\nచిన మోమోరాజు ప్రకటించినట్టు గోవా ప్రజలు\nవిశ్వసిస్తారు!\nరకరకాల రంగులతో అందంగా అలంక\nరించబడిన తెప్పకొయ్యల (ఫ్లోట్స్) మీదా,\nశకటాలలోని వేదికలమీదా గాయనీ గాయ\nకులూ, నృత్యకారులూ ఆడుతూ, పాడుతూ\nప్రదర్శనలిస్తారు. వీటికని ప్రత్యేకంగా విభిన్న\nఆకారాలతో శకటాలు తయారు చేస్తారు.\nప్రదర్శకులు ముఖాలకు రంగు రంగుల\nతొడుగులు ధరిస్తారు.\nచారిత్రక అంశాలు, ఘట్టాలు ఆధారంగా\nచిన్నచిన్న నాటకాలు, నాటికలు ప్రదర్శిస్తారు.\nవీటిని 'ఫేలోస్' అని అంటారు. వీటిని కూడా\n'ఫ్లాట్స్' వేదికలపై ప్రదర్శిస్తారు. కార్న\nవాల్ సందర్భంగా ప్రదర్శించే నాటికలలో\nపురుషులే వివిధ పాత్రలు ధరించడం సంప్రదా\nయంగా వస్తున్నది. నాటికలలో అంతర్భాగంగా\nసంగీతం, నృత్యం ప్రేక్షకులను అలరిస్తాయి.\nపురుషులు ముఖాలకు గాఢమైన రంగులు\nపూసుకుని, చిత్ర విచిత్రమైన రంగుల దుస్తులూ,\nసంప్రదాయానుసారంగా వస్తూన్న తలపాగాలూ\nధరిస్తారు. కార్నవాల్ ఉత్సవాలకు కొన్ని నెలల\nముందు నుంచే వాళ్ళు ఈ ఆటపాటలలో\nశిక్షణ పొందుతూ, ఒద్దిగ చూస్తారు. తెల్లవార\nగానే ఆరంభమయ్యే ఈ నాటకాలు సాయం\nకాలంవరకు సాగి ఆ తరవాత రాత్రి కూడా\nజరుగుతాయి. ఒకచోటి నుంచి నాట్యకారులు\nమరొక చోటికి వెళతారు. వాళ్ళు ఎక్కడికి వెళ్ళినా\nప్రజలు తండోపతండాలుగా వస్తారు.\nగోవాను, పోర్చుగీసులు పరిపాలించినప్పుడు\n'కార్నవాల్'ను 'పోర్కో బ్రూటిల్' అనేవారు.\nక్రీ. శ. 1700 ప్రాంతంలో కార్నవాల సందర్భంగా\nవీధులలో (మాకా బ్యాటిల్స్) 'తమాషా' యుద్ధాలు\nజరిగేవి. కోడిగుడ్లు, పిండితో నిండిన సంచులు\nఒకరిపై ఒకరు విసురుకుంటూయుద్ధంచేసేవారు.",
            "book_page_end": 39
        },
        {
            "title": "దోస్మాచ్",
            "book_page_start": 39,
            "pdf_page_start": 39,
            "pdf_page_end": 40,
            "author": "చందమామ బృందం",
            "genre": "సాంస్కృతిక వ్యాసం",
            "moral": "లడక్‌లో దుష్టశక్తులను తొలగించడానికి బౌద్ధ లామాలు పాటించే సంప్రదాయం గురించి వివరిస్తుంది.",
            "keywords": [
                "దోస్మాచ్",
                "లడక్",
                "బౌద్ధమఠం",
                "లామాలు",
                "నృత్యనాటిక"
            ],
            "characters": [
                "లామాలు"
            ],
            "locations": [
                "లడక్",
                "లేహభవనం",
                "టాక్ డోక్ మఠం"
            ],
            "content": "లడక్, జమ్మూ-కాశ్మీర్ ప్రజలు ఇప్పటికీ\nపాటిస్తూన్న ప్రాచీన సంప్రదాయం-దోస్మాచ్.\nయేటా ఫిబ్రవరి నెలలో లేహభవనంలో మృదంగ\nసంగీతం ఆరంభమవుతుంది. ఈ రోజు చుట్టు\nపక్కలనున్న బౌద్ధమఠాలనుంచి వచ్చిన\nలామాలు ముఖాలకు తొడుగులు ధరించి\nనృత్యనాటికలు ప్రదర్శిస్తారు. సంప్రదాయాను\nసారం ఇచ్చే నైవేద్యాలను లామాలు తయారు\nచేస్తారు; వాటికి పవిత్రత కలిగించి, ఆఖరుగా\nఆహుతి ఇస్తారు.\nముఖ్యంగా వాళ్ళు సమర్పించే నైవేద్యం\nదారాలతో తయారుచేసే శిలువల్లాంటి చిక్కు\nముడులు. వీటిని లామాలు టాక్ డోక్ మఠంలో\nతయారుచేస్తారు. అక్కడి లామాలు జ్యోతిషం,\nమంత్రతంత్రాల వంటి విద్యలలో నిపుణులని\nచెబుతారు. లామాలు నిర్ణీత క్రతువును నిర్వ\nహించి, నిర్దిష్ట మంత్రాలను వల్లించినట్టయితే-\nదుష్టశక్తులనూ, ఆకలిగొన్న దయ్యాలనూ,\nరాక్షసశక్తులనూ తమలోకి ఆకర్షించి కట్టిపడేసే\nఅద్భుతశక్తి నైవేద్యాలకు వస్తుందని వాళ్ళు\nవిశ్వసిస్తారు. ప్రధానమైన నైవేద్యంతో విభిన్న\nపరిమాణాలలో మరొక పదిరకాల నివేదనలను\nకూడా సమర్పిస్తారు. వాటిని ఊరేగింపుగా ప్రధాన\nవీధులగుండా తీసుకువెళతారు. ముందు\nమఠాల వాద్యకారుల సంగీతం; దాని వెనక\nనల్లటోపీలు పెట్టుకున్నవారి నాట్యప్రదర్శన;\nదానికి వెనక లామాలు; వాళ్ళను అనుసరించి\nఅందమైన దుస్తులతో అలంకరించుకున్న\nస్థానిక ప్రజలు నడుస్తారు.\nపట్టణం చివరికి వచ్చాక ఊరేగింపు పూర్తవు\nతుంది. ఇక్కడేనైవేద్యాలను అమితోత్సాహంతో\nకాల్చి నాశనం చేస్తారు. దుష్టశక్తులన్నిటినీ,\nనాశపరచి రానున్న సంవత్సరంలో ప్రకృతివైపరీ\nత్యాలనుంచీ, గండాల నుంచీ తమకు రక్షణ\nకల్పించాలన్న కోరికతో ఈ తతంగం జరుపుతారు.\nఇటీవలి కాలంలో ఈ సంరంభానికి మధ్య కొన్ని\nజానపద నృత్యాలను కూడా ప్రదర్శిస్తున్నారు.",
            "book_page_end": 40
        },
        {
            "title": "'బూడిద బుధవారం’",
            "book_page_start": 40,
            "pdf_page_start": 40,
            "pdf_page_end": 40,
            "author": "చందమామ బృందం",
            "genre": "సాంస్కృతిక వ్యాసం",
            "moral": "క్రైస్తవుల ఉపవాస, పవిత్రీకరణ సంప్రదాయం గురించి వివరిస్తుంది.",
            "keywords": [
                "బూడిద బుధవారం",
                "క్రైస్తవులు",
                "ఉపవాసం",
                "ఏసుక్రీస్తు",
                "లెంట్"
            ],
            "characters": [
                "ఏసుక్రీస్తు",
                "బాప్టిస్ట్ జాన్",
                "ప్రధాన పూజారి"
            ],
            "locations": [],
            "content": "ఈ సంవత్సరం ఫిబ్రవరి 20వ తేదీన 'యాష్\nవెండ్స్ డే' (బూడిద బుధవారం) వస్తున్నది. ఈ రోజు\nక్రైస్తవులు తమ చిన్నా, పెద్దా పాపాలకు ప్రాయశ్చి\nత్తంగా నుదుట చిన్న బూడిదశిలువను ధరిస్తారు.\nప్రార్థనలు ప్రారంభించడానికి ముందు ప్రధాన\nపూజారి గుమిగూడిన ప్రజల నుదుట 'బూడిద\nశిలువ'ను దిద్దుతాడు.\nఈ శిలువను దిద్దడానికి ఉపయోగించే బూడి\nదను గతయేడాది 'పామ్ సండే' రోజున ఆశీర్వ\nదించబడిన ‘పామ్ చిగురుటాకుల' నుంచి\nతయారుచేస్తారు. ఈ బూడిదపై పవిత్రజలం\nచిలకించి, వాసనద్రవ్యాలు కలుపుతారు.\nఏసుక్రీస్తు తన బోధనలను బోధించడానికి\nముందు నలభైరోజులు ఉపవాసంతో ఏకాంతంలో\nగడిపాడని చెబుతారు. దాని జ్ఞాపకార్థంగానే క్రైస్తవులు\nదీనిని జరుపుకుంటారు. ఏసుక్రీస్తు 32 ఏళ్ళ\nవయసువాడుగా ఉన్నప్పుడు బాప్టిస్ట్ జాన్ ద్వారా\nజ్ఞానస్నానం చేయబడ్డాడని చెబుతారు. ఆ తరవాత\nఆయన తన సిద్ధాంతాలను బోధించి, దీనుల\nబాధలు తీర్చడానికి ఉపక్రమించడానికి ముందు\nనలభైరోజులు ఉపవాసంతో గడిపాడని చెబుతారు.\nనిర్మలజీవితం సాగిస్తూ ప్రత్యేక పవిత్రీకరణకు\nదోహదంచేసే 'లెంట్' అనే నలభై రోజుల వ్రతారం\nభాన్ని 'యాష్ వెండ్స్ డే' సూచిస్తుంది. ఈ రోజుల్లో\nక్రైస్తవులు కొందరు మాంసాహారానికిసైతం దూరంగా\nఉంటారు. ఇలా నలభైరోజులు సాగే తపస్సులాంటి\nదీక్ష ఈస్టర్ పండుగతో పూర్తవుతుంది.",
            "book_page_end": 40
        },
        {
            "title": "భారత సంస్కృతి- చరిత్ర",
            "book_page_start": 41,
            "pdf_page_start": 41,
            "pdf_page_end": 44,
            "author": "విశ్వావసు",
            "genre": "చారిత్రక వ్యాసం",
            "moral": "భాషతో సంబంధం లేకుండా ప్రజల కథలను రక్షించడం, సాహిత్యం యొక్క గొప్పతనాన్ని తెలియజేస్తుంది.",
            "keywords": [
                "గుణాఢ్యుడు",
                "విక్రమాదిత్యుడు",
                "సోమదేవుడు",
                "కథా సరిత్సాగరం",
                "బృహత్కథ"
            ],
            "characters": [
                "సందీపుడు",
                "శ్యామల",
                "దేవనాధుడు",
                "ప్రదీపుడు",
                "విక్రమాదిత్యుడు",
                "గుణాఢ్యుడు",
                "శాతవాహన రాజు",
                "సోమదేవుడు",
                "అనంతుడు"
            ],
            "locations": [
                "ఉజ్జయినీ",
                "ప్రతిష్ఠానపురం",
                "కాశ్మీరు"
            ],
            "content": "తమ పాఠశాల వార్షికోత్సవం సందర్భంగా తాము\nప్రదర్శించిన అభిజ్ఞాన శాకుంతల నాటకం\nవిజయవంతం కావడంతో సందీపుడు చాలా\nసంతోషించాడు. ఆ నాటకంలో సందీపుడు\nకణ్వముని పాత్ర ధరించి, చక్కగా నటించాడు.\nఅందరూ మెచ్చుకున్నారు.\n\"తాతయ్యద్వారా మన ప్రాచీన మునుల\nగురించి చాలా విని వుండడంవల్ల కణ్వ మహర్షి\nపాత్ర నాకు కొత్తగా అనిపించలేదు,” అన్నాడు\nసందీపుడు.\n“దుర్వాసముని పాత్ర అయితే ఇంకా బాగా\nచేసి 'ఉండేవాడివి. కావాలంటే నేను పందెం\nకడతాను,” అన్నది శ్యామల.\n“నోర్ముయ్!” అన్నాడు సందీపుడు కోపంగా.\n“ఆహా! నా అభిప్రాయం అక్షరాలా నిజమని\nనిరూపించావు. చాలా కృతజ్ఞతలు!” అంటూ\nచప్పట్లు కొడుతూ నవ్వింది శ్యామల.\nఆదివారం సాయంకాలం అక్కడ చేరిన\nవాళ్ళ స్నేహితులందరూ పకపకా నవ్వారు.\nసందీపుడి స్నేహితుడు తనచుట్టూ ఉన్న\nమిత్రులతో, \"ఎప్పుడో శతాబ్దాల పూర్వం రచించిన\nనాటకాన్ని ఇప్పుడు ప్రదర్శించడం; దానిని చూసి\nప్రేక్షకులు ఆనందించడం ఆశ్చర్యంగా వుంది.\nఒకానొకప్పుడు రాజు విక్రమాదిత్యుడు ఆ నాటకం\nచూసి ఆనందించినట్టు ఇప్పుడు తాతయ్యగారు\nఆనందించి ఉంటారు!” అన్నాడు.\n“నేను ఆనందించాను, నిజమే. అయితే\nనాకన్నా ఎక్కువ ఆనందాన్ని అనుభవించి ఉంటాడు\nరాజు విక్రమాదిత్యుడు. ఎందుకంటే అప్పుడు\nరాజు సంభాషణలను ఆ నాటకం రచింపబడిన\nసంస్కృత భాషలోనే విని ఉంటాడు. నాటకు మరొక\nభాషలోకి అనువదించబడేప్పుడు మూలభాష\nలోని అందం, గాంభీర్యం, మాధుర్యం కొంతలో\nకొంతైనా తగ్గిపోతాయి,” అన్నాడు దేవనాధుడు.\n'తాతయ్యా! మహాకవి కాళిదాసును తన\nఆస్థానంలో పోషించిన విక్రమాదిత్యుణ్ణి గురించే\nకదా మీరు చెబుతున్నారు?\" అని అడిగింది శ్యామల.\n“మీరు చరిత్ర పాఠాల్లో ఒకే ఒక విక్రమాది\nత్యుణ్ణి గురించేనా చదువుతున్నారు? విక్రమా\nదిత్యుడు అంటే సూర్యుడికి సమానమైన శౌర్య\nపరాక్రమాలు కలిగినవాడు అని అర్థం. ఆ బిరుద\nనామంతో పలువురు రాజులున్నారు. అటువంటి\nవారిలో క్రీ.శ. నాలుగవ శతాబ్దంలో ఉజ్జయినీ నగరం\nరాజధానిగా పరిపాలన సాగించిన గుప్తవంశానికి\nచెందిన రెండవ చంద్రగుప్తుడు ఒకడు. అయినప్ప\nటికీ, క్రీ.పూ. 1వ శతాబ్దంలో విక్రమాదిత్యుడనే\nగొప్పరాజు మనదేశాన్ని పరిపాలించాడు. ఆయన\nపరిపాలనకు గుర్తుగానే విక్రమశకం ఆరంభ\nమయింది. క్రీ.పూ. 5 8 వసంవత్సరంతో ఈ విక్రమ\nశకం ఆరంభమవుతున్నది. అయితే, చరిత్ర ఆ\nవిక్రమాదిత్యుణ్ణి గురించి ప్రస్తావించడం లేదు.\nఆయన కాలంలో సుప్రసిద్ధుడైన విక్రమశకానికి\nఆద్యుడైన విక్రమాదిత్యుడి ఆస్థానంలో గానీ,\nరెండవ చంద్రగుప్తుడి ఆస్థానంలోగాని మహాకవి\nకాళిదాసు ఉండి ఉండాలి!\" అన్నాడు దేవనాధుడు.\n“మరి, బేతాళ కథల్లో వచ్చే విక్రమార్కుడి\nమాటేమిటి, తాతయ్యా?” అని అడిగింది శ్యామల.\n“ఆయన క్రీ.శ. ఒకటవశతాబ్దంలో ఉజ్జయినిని\nపాలించిన విక్రమార్కుడే అయిఉంటాడు. ఎందు\nకంటే బేతాళ కథలను రచించిన గుణాఢ్యుడు\nఒకటవ శతాబ్దంలోనే జీవించాడు. ఆ రాజు శౌర్య\nపరాక్రమాలనూ, కీర్తిప్రతిష్ఠలనూ విని ఆ స్ఫూర్తితో\nగుణాఢ్యుడు తన రచనలు చేసి ఉంటాడు,”\nఅన్నాడు దేవనాధుడు.\n\" అయితే, బేతాళ కథలను సోమదేవుడు\nరచించినట్టు మా ఉపాధ్యాయులు చెప్పారే!”\nఅని తన సందేహం వ్యక్తం చేశాడు ప్రదీపుడు.\n“అవును. మీ ఉపాధ్యాయులు చెప్పిందీ\nనిజం; నేనన్నదీ నిజం. సుప్రసిద్ధమైన కథాసరిత్సా\nగరం అనే గ్రంథాన్ని సోమదేవుడు రచించాడు.\nనువ్వు చెప్పిన బేతాళ కథలు, ఈ గ్రంథంలోని ఒక\nభాగం. ఆ గ్రంథం పేరు బృహత్కథ. సోమదేవుడికి\nవెయ్యేళ్ళకు పూర్వం గుణాఢ్యుడు దానిని రచిం\nచాడు. ఆ మహాగ్రంథంలో మరెన్నో ఆసక్తికరమైన\nకథలు ఉండి ఉండాలి. ఆ గ్రంథంలోని ఎక్కువ\nభాగం నాశనమైపోయింది, \"అన్నాడు దేవనాధుడు\nబాధగా.\n“ఎలా నాశనమైపోయింది, తాతయ్యా?\"\nఅని అడిగాడు ప్రదీపుడు.\n\"అదొక విషాద ఉదంతం!\" అంటూ దేవ\nనాధుడు నిట్టూర్చి దానిని గురించి చెప్పసాగాడు:\nప్రస్తుతం మనం పైథాన్ అని పిలుస్తూన్న\nనగరం అసలు పేరు ప్రతిష్ఠానపురం. దాదాపు\nరెండువేల సంవత్సరాలకు పూర్వం ఆ నగరాన్ని\nశాతవాహన వంశస్థులు పరిపాలించారు. ఒకానొక\nశాతవాహనరాజు కొలువులో గుణాఢ్యుడు ఆస్థాన\nకనిగా ఉండేవాడు.\nఒకప్పుడు రాజుకు సంస్కృతం నేర్చుకోవాలనే\nకోరిక కలిగి, ఆ సంగతి గుణాఢ్యుడితో చెప్పాడు.\nసంస్కృతం చాలా క్లిష్టమైన భాష. దానిని నేర్చుకో\nవడానికి కొన్ని సంవత్సరాలు పట్టవచ్చని గుణా\nఢ్యుడు చెప్పాడు. అయితే, పక్కనే ఉండి ఆ\nమాట విన్న మరొక పండితుడు, \"అదేంకాదు;\nఆరు మాసాలలో నేను రాజుగారికి సంస్కృతం\nనేర్పగలను,\" అన్నాడు.\nఆ మాటకు ఆగ్రహించిన గుణాఢ్యుడు,\n“నువ్వేగనక ఆ పని చేయగలిగితే, నేను ఆ\nతరవాత సంస్కృతంలో రచనలు చేయడమే\nమానుకుంటాను,\" అన్నాడు.\nఆరు నెలలు గడిచింది. యువకుడైన రాజు\nకుశాగ్రబుద్ధి, అధ్యయనశీలీ కావడంతో నిజం\nగానే ఆరు నెలలలో పట్టుబట్టి సంస్కృత భాషను\nచక్కగా నేర్చుకున్నాడు. గుణాఢ్యుడు సంస్కృ\nతంలో రచించడం మానడమే కాదు; ఆ నగరాన్నే\nవదిలిపెట్టాలని నిర్ణయించి, ఆ విషయం రాజుకు\nచెప్పాడు.\n'మిత్రమా! నువ్వు మమ్మల్ని వదిలి వెళ్ళడం\nబాధాకరంగా ఉన్నది. అయినా, నువ్వు పట్టిన\nపట్టువదలనంటున్నావు. ఒక విన్నపం వింటావా?\nఅని అడిగాడు రాజు.\n“చెప్పండి!” అన్నాడు గుణాఢ్యుడు.\n\"అమూల్యమైన నీ జీవిత సమయాన్ని వృథా\nచేయకుండా దేశమంతా పర్యటించు. వివిధ\nప్రాంతాలలో ప్రజలు చెప్పుకునే కథలను సేక\nరించు. వాటిని మామూలు ప్రజల భాషలో\nరచించు. ఇదే నా కోరిక,\" అన్నాడు రాజు.\nగుణాఢ్యుడికి రాజు సూచన ఎంతగానో\nనచ్చింది. దానిని ఆజ్ఞగా శిరసావహించి, కొన్ని\nసంవత్సరాలు ఆసేతుహిమాచలం పర్యటించాడు.\nవేలాది ప్రజల నోళ్ళగుండా లక్షలాది కథలు విన్నాడు.\nవాటన్నిటినీ ఐదు భాగాలుగా విభజించి, సంకల\nనాలు తయారు చేశాడు. ఒక బండి నిండుగా\nతాళపత్ర గ్రంథాలతో, మనసు నిండా ఆనందంతో\nప్రతిష్ఠానపురానికి తిరిగి వచ్చాడు. రాజు తనకు\nఘనస్వాగతం పలుకగలడని ఆశించాడు. అయితే,\nఆయన ఆశించింది జరగలేదు. రాజు ఎందుకో\nఉదాసీనత కనబరచాడు. దాంతో గుణాఢ్యుడు\nతీరని ఆశాభంగానికి గురయ్యాడు. భరించరాని\nఆవేదనతో, తాళపత్రాలతో దాపులనున్న కొండ\nశిఖరానికి వెళ్ళాడు. అప్పటికే సాయంకాలమ\nయింది. ఆకాశం మేఘావృతమైవుంది. పెద్దమంట\nరగిలించాడు. ఆ మంట వెలుగులో తన సంకల\nనంలోని మొదటి భాగాన్ని తీసి ఆవేశంతో బిగ్గరగా\nచదివాడు. అది ప్రకృతికి సంబంధించినది.\nఆయన కథలు చదువుతూంటే ప్రకృతి పులకరిం\nచింది. మేఘాలు నర్తించాయి; మెల్లమెల్లగా\nగాలులు వీచాయి. అయితే ఆయన తాళపత్రా\nలను అగ్నికి ఆహుతి ఇచ్చినప్పుడు గాలులు\nచండప్రచండంగా వీచాయి; మేఘాలు ఉరుము\nలతో ప్రళయగర్జన చేశాయి!\nఆ తరవాత ఆయన రెండవభాగం చదవడం\nమొదలుపెట్టాడు. అది జంతువులకూ, పక్షు\nలకూ, చెట్లకూ సంబంధించినది. ఆయన గట్టిగా\nచదువుతూ ఉంటే—తమ కథలను వినడానికి\nజంతువులు ఆయన చుట్టూ చేరాయి. పక్షులు\nదాపులనున్న చెట్లమీదికి వచ్చి వాలాయి. చదవడం\nపూర్తిచేసి తాళపత్రాలను అగ్నిలో వేసినప్పుడు\nజంతువులు విలపించాయి; పక్షులు గోలపెట్టాయి;\nచెట్లు మంటలనార్పడానికి ముందుకు వాలాయి.\nఅయినా ప్రయోజనం లేకపోయింది!\nఅంతలో కొండమీద జరుగుతూన్న విల\nయాన్ని రాజుకు ఎవరో చెప్పారు. రాజు హుటా\nహుటిగా వచ్చి, గుణాఢ్యుణ్ణి కౌగలించుకుని,\nఅగ్నిని ఆర్పేలా చేశాడు. అయినా, అప్పటికే\nగుణాఢ్యుడు ఐదు భాగాలుగా రచించిన బృహ\nత్కథలోని నాలుగు భాగాలు అగ్నికి ఆహుతై\nపోయాయి!\nపదకొండవ శతాబ్దంలో కాశ్మీరును పరిపా\nలించిన అనంతుడి ఆస్థానకవి సోమదేవుడు దానిని\nసంస్కృత భాషలోకి అనువదించాడు. తమ\nపుత్రులు దుష్ప్రవర్తన కారణంగా బాధాతప్త హృద\nయులైన వృద్ధ రాజదంపతులకు, సోమదేవుడు\nరచించిన ఈ కథలు ఎంతో ఊరట, ఓదార్పు\nకలిగించాయని చెబుతారు.\n“ఆహా! కథల వెనక ఎన్నెన్ని ఆసక్తికరమైన\nకథలు ఉన్నాయి!\" అంటూ ఆశ్చర్యపోయింది\nశ్యామల!",
            "book_page_end": 44
        }
    ],
    "statistics": {
        "total_stories": 14,
        "author_counts": {
            "సంపాదకుడు : విశ్వం": 1,
            "కోలపల్లి ఈశ్వర్": 1,
            "చందమామ బృందం": 11,
            "విశ్వావసు": 1
        },
        "genre_counts": {
            "సంపాదకీయం": 1,
            "నీతి కథ": 1,
            "జానపద కథ": 2,
            "సాహస కథ": 1,
            "బేతాళ కథ": 1,
            "విజ్ఞాన వ్యాసం": 2,
            "హాస్యం": 1,
            "సాంస్కృతిక వ్యాసం": 4,
            "చారిత్రక వ్యాసం": 1
        }
    }
}