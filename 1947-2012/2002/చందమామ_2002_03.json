{
    "book_id": "చందమామ_2002_03",
    "stories": [
        {
            "title": "మనరైతులు–వాతావరణ సూచనలు!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "వ్యాసం",
            "moral": "చందమామ బృందం",
            "keywords": [
                "వాతావరణ సూచనలు",
                "రైతులు",
                "ఉపగ్రహాలు",
                "వరాహమిహిరుడు",
                "ప్రపంచ వాతావరణ దినం"
            ],
            "characters": [
                "వరాహమిహిరుడు",
                "భద్రీ"
            ],
            "locations": [
                "సౌరాష్ట్ర ప్రాంతం",
                "గుజరాత్"
            ],
            "content": "వాతావరణ పరిశీలనకు సహాయకారిగా ఉంటుందని, ఇతర దేశాలతోపాటు మన దేశం\nకూడా ఇటీవల ఉపగ్రహాలను ప్రయోగిస్తున్నది. ఈ శాటిలైట్స్ అందించే వాతావరణ సూచన\nలను రేడియో, టీవీ, వార్తాపత్రికలద్వారా ఎప్పటికప్పుడు ప్రజలకు తెలియజేస్తున్నారు.\nఅయినా, మన రైతులు మాత్రం వర్షం గురించి ముందుగానే తెలుసుకునే\nసంప్రదాయ పద్ధతులను ఇంకా మరిచిపోలేదు. సౌరాష్ట్రప్రాంతానికి చెందిన ఒకరైతు\nఫలానా పక్షం రోజులలో వర్షం కురుస్తుందని ముందుగానే చెప్పాడనీ; అది అక్షరాలా\nనిజమయిందనీ ఇటీవల ఒక వార్త వెలువడింది.\nసౌరాష్ట్ర రైతు ఆ విషయాన్ని గుజరాత్ వ్యవసాయ విశ్వవిద్యాలయంలోని ఒక\nశాస్త్రవేత్తకు ఉత్తరం ద్వారా తెలియజేశాడు. మన రైతులు వర్షంరాకను సంప్రదాయ\nపద్ధతుల ద్వారా ముందుగానే ఎలా తెలుసుకోగలుగుతున్నారన్న విషయంమీద ఆ\nశాస్త్రవేత్త కొంతకాలంగా అధ్యయనం చేస్తున్నాడు. ఈ విషయంగా విశ్వవిద్యాలయంలో\nజరుగుతూన్న పరిశోధనలకు ఉపయుక్తమైన సమాచారం అందించడానికి ఆయన\nదాదాపు 400 మంది రైతులతో ఒక సంఘాన్ని కూడా ఏర్పాటుచేశాడు.\nవర్షం రాకను సూచించడానికి వరాహమిహిరుడు (8వ శతాబ్దం), భద్రీ (12వ\nశతాబ్దం) వంటి పూర్వకాలంనాటి భారతీయ శాస్త్రవేత్తలు ప్రకృతిలో వచ్చే మార్పులను\nఎంతటి సూక్ష్మదృష్టితో పరిశీలించేవారో ఇది మనకు గుర్తుకు తెస్తున్నది. దీనికి వరాహ\nమిహిరుడి బృహత్సంహిత నుంచి ఒక ఉదాహరణ చెప్పవచ్చు: ఋతుపవనాలు\nప్రారంభం కావడానికి 45 రోజుల ముందు పసుపురంగు సంపాక పుష్పాలు అంటే\nరేలుపువ్వులు విరివిగా పూస్తాయని అది చెబుతున్నది. ఆకాశంలో మారే రంగులను\nబట్టే అనేక విషయాలను గ్రహించవచ్చని భట్లీ వెల్లడించాడు.\nమార్చ్ 23వ తేదీని ప్రపంచ వాతావరణ దినంగా జరుపుకుంటున్నాం. ఈ\nరంగంలో పూర్వకాలంనాటి మన శక్తిసామర్థ్యాలనూ; ఇటీవలి కాలంలో భూమిమీదా,\nజలంలో, అంతరిక్షంలో మనదేశం సాధిస్తూన్న ఘనవిజయాలనూ స్మరించుకునే\nఆనంద సమయం ఇది!\nసంపాదకుడు : విశ్వం",
            "book_page_end": 5
        },
        {
            "title": "రాక్షసుడి పుణ్యకార్యం",
            "book_page_start": 7,
            "pdf_page_start": 7,
            "pdf_page_end": 8,
            "author": "వసుంధర",
            "genre": "నీతి కథ",
            "moral": "చెడ్డవాడిని శిక్షించడం మంచి పనే.",
            "keywords": [
                "రాక్షసుడు",
                "పుణ్యకార్యం",
                "దుష్కాముడు",
                "ఋషి",
                "నిధి"
            ],
            "characters": [
                "దుష్కాముడు",
                "రాక్షసుడు",
                "విశాలాక్షి",
                "ఋషి"
            ],
            "locations": [
                "దండకారణ్యం"
            ],
            "content": "దుష్కాముడనేవాడు నిధికోసం వెతుకుతూ\nదండకారణ్యం చేరాడు. అక్కడ వాడిని రాక్ష\nసుడొకడు పట్టుకున్నాడు. దుష్కాముడికి\nపైప్రాణాలు పైనే పోయాయి.\nఅప్పుడు రాక్షసుడు వాణ్ణి సముదాయించి,\nతన కథ చెప్పాడు:\nవాడు చాలాకాలంగా మనుషుల్నీ, జంతు\nవుల్నీ పట్టి తింటూ, అతి నికృష్టమైన జీవితం\nగడుపుతున్నాడు. ఒక రోజున, ఆ అరణ్యంలో\nఅడుగుపెట్టిన ఒక ఋషీశ్వరుడితో, తన\nగోడు వెళ్ళబుచ్చుకుని, తనకీ రాక్షసజన్మ\nవద్దనీ, మామూలు పనులుచేసే మనిషిజన్మ\nకావాలనీ కోరాడు. ఋషి వాడిని ఏదైనా\nపుణ్యకార్యం చేయమని చెప్పి అక్కణ్ణించి\nవెళ్ళిపోయాడు.\nరాక్షసుడు ఇలా తన కథ చెప్పి, దుష్కా\nముడితో, “పుణ్యకార్యం చేసేందుకు ఇవ్వాళ\nనీవు దొరికావు. నా శక్తి చాలా గొప్పది. ఏం\nకావాలో కోరుకో ఇస్తాను,\" అన్నాడు. దుష్కా\nముడు తన పంట పండిందని సంతోషించి,\nనిధి ఎక్కడుందో చెప్పమన్నాడు.\n“నిధితో నీకేంపనో నిజం చెప్పు. అబద్ధం\nచెబితేమాత్రం, నేను చూపించినా నిధి నీకు\nకనబడదు,” అన్నాడు రాక్షసుడు.\nఅందుకు దుష్కాముడు, “నిధితో నేను\nభాగ్యవంతుడినౌతాను. ఆ డబ్బుతో కాకలు\nతీరిన మల్లులను పోషించి, నా మాటకు\nఎదురు చెప్పినవాళ్ళందర్నీ తన్నిస్తాను. నేను\nప్రేమించిన విశాలాక్షిని బలవంతంగానైనాసరే\nపెళ్ళిచేసుకుంటాను,” అన్నాడు.\n“ఈమాత్రపు దానికి డబ్బెందుకు, మల్లు\nలెందుకు, తన్నులెందుకు? నువ్వు ప్రేమించిన\nవిశాలాక్షికి మంచి మాటలతో, నీ మీద ప్రేమ\nపుట్టిస్తాను,”అన్నాడు రాక్షసుడు.\n“కానీ విశాలాక్షి రెండో పెళ్ళివాణ్ణి చేసుకు\nనేందుకు ఇష్టపడదు,” అన్నాడుదుష్కాముడు.\nఆ జవాబుకు రాక్షసుడు ఆశ్చర్యపోయి,\n“మరి మొదటి పెళ్ళాం ఏమయింది?” అని\nఅడిగాడు.\nఆ ప్రశ్న వింటూనే దుష్కాముడు భయ\nపడినవాడిలా చుట్టూ ఒకసారి కలయచూసి,\n“ఆమెను గ్రామదేవతకు నైవేద్యంగా పెడితే,\nనా ఇంట కాసులవాన కురుస్తుందని, ఒక\nమంత్రగాడు చెప్పాడు. వాడు చెప్పినట్టే\nచేశాను. కాసులవాన మాత్రం కురవలేదు.\nరాజభటులు నా వెంటబడ్డారు, వాళ్ళను\nవదిలించుకుందామన్నా డబ్బు కావాలి.\nవిశాలాక్షి నాకు దక్కాలన్నా డబ్బు కావాలి.\nఅందుకే, నిన్ను నిధి చూపించమని అడుగు\nతున్నాను,” అన్నాడు.\n“ఒక్కసారికి, ఒక మనిషికి పునర్జీవమివ్వ\nగల శక్తి నాకున్నది. నీ భార్యను బ్రతికిస్తాను.\nనీ కష్టాలన్నీ తీరిపోతాయి, సరేనా?” అన్నాడు\nరాక్షసుడు.\n“నా భార్య బ్రతికితే విశాలాక్షిని పెళ్ళి\nచేసుకోవడం కుదరదు. అందుకే నాకు నిధి\nకావాలి. ఆ డబ్బుతో అందర్నీ నా అదుపులో\nవుంచుకోగలను,” అన్నాడు దుష్కాముడు.\n“ఓరి దుర్మార్గుడా! నువ్వు మనిషివేకానీ,\nనాలాంటి రాక్షసుడికంటే అధముడిలా\nఉన్నావు! నిన్ను మంచిగా మార్చాలని, నా\nప్రయత్నం నేను చేశాను. మంచి మనిషికి\nసాయపడితేనే, నేను పుణ్యకార్యం చేసి\nనట్లు మరి! ఈ రోజుకిక నాకు పుణ్యకార్యం\nచేసే అవకాశం లేదు. మరొక రోజుకు ఎదురు\nచూస్తూ, ఈ రోజుకు నిన్ను మింగి నా ఆకలి\nతీర్చుకుంటాను!\" అంటూ రాక్షసుడు,\nదుష్కాముణ్ణి నోట్లో వేసుకుని గుటుక్కున\nమింగాడు.\nమరుక్షణం ఆ ఋషీశ్వరుడు, రాక్షసుడి\nముందు ప్రత్యక్షమై, \"దుష్కాముడివంటి\nనీచుణ్ణి మింగి ఒక మంచికార్యం చేశావు.\nఆ విధంగా ఇటీవలి కాలంలో నీకు తెలియ\nకుండానే, నీవెన్నో పుణ్యకార్యాలు చేశావు.\nకానీ, ఈ రోజు నువ్వు చేసిన పుణ్యకార్యం\nఅన్నింటి కంటే గొప్పది! ఇక నీకు రాక్షస\nజన్మ నుంచి విముక్తి లభించింది. త్వరలోనే\nనువ్వు మంచి మనిషిగా జన్మించగలవు-\nధన్యుడివి!” అని చెప్పి ఆశీర్వదించి అంత\nర్ధానమయ్యాడు.",
            "book_page_end": 8
        },
        {
            "title": "కుక్కలకు సన్మానం",
            "book_page_start": 9,
            "pdf_page_start": 9,
            "pdf_page_end": 9,
            "author": "కుమారి కుంతల",
            "genre": "హాస్యం",
            "moral": "నిష్కారణంగా ఇతరులను శిక్షించరాదు. (Recognize the true nature of action).",
            "keywords": [
                "రాజు",
                "కుక్కకాటు",
                "మారువేషం",
                "సైన్యాధికారి",
                "సన్మానం"
            ],
            "characters": [
                "రాజు",
                "సైన్యాధికారి",
                "వైద్యులు"
            ],
            "locations": [
                "రాజభవనం",
                "నగరం"
            ],
            "content": "రాజుగారిని కుక్క కరిచింది. క్రితం రోజు రాత్రి రాజుగారు మారువేషంలో, నగర సంచారానికి\nబయలుదేరినప్పుడు, ఈ దుర్ఘటన జరిగింది.\nగుబురు మీసాలు, పెద్ద తలపాగా, నుదుటిపై పెద్ద పులిపిరికాయతో, వీధిలో నడిచిపోతున్న\nరాజుగారిని దొంగలా భావించి, ఒక ఊరకుక్క ఆయనపై దాడిచేసి కాలును కరిచింది. రాజుగారు\nఏదోవిధంగా అక్కడినుంచి తప్పించుకుని, రాజభవనం చేరాడు.\nరాత్రికి రాత్రే వైద్యులు వచ్చి, కుక్కకాటుకు చికిత్స ప్రారంభించారు. ప్రమాదం\nతప్పిపోయింది.\nతెల్లవారుతూండగా ఈ వార్త తెలిసిన సైన్యాధికారి, భయంతో గజగజ వణికిపోతూ,\nపరుగుపరుగున రాజభవనం చేరాడు. బిక్కమొహం వేసుకుని, రాజుగారి ఎదుట నిలబడి,\n“మన్నించండి, ప్రభూ! ఊరకుక్కల్ని ఎప్పటికప్పుడు పట్టి చంపవలసిన బాధ్యత\nసైనికులకప్పగించాను. కానీ పొరబాటు జరిగింది. వెంటనే స్వయంగా నేనే బయలుదేరి,\nరాజ్యంలో ఊరకుక్క అనేదే లేకుండా చేస్తాను,\" అన్నాడు.\nరాజుగారు నవ్వి, “నీకు భుజబలమే కానీ బుద్ధిబలం లేదయ్యా! ఒక కుక్క నన్ను\nకరిచిందని రాజ్యంలోవున్న కుక్కలన్నింటినీ చంపుతానంటావా! అయినా, ఇందులో ఆ కుక్క\nతప్పేముంది. నా మారువేషం చూసి నన్ను దొంగనుకుంది, కరిచింది. నిజానికి దొంగల్ని\nపట్టుకోవడం కూడా సైనికుల పనే. అంటే, మనరాజ్యంలో సైనికుల పనికూడా కుక్కలే\nచేస్తున్నాయన్నమాట. అటువంటప్పుడు, ఆ కుక్కలకు సన్మానం చేయాలి గానీ, శిక్షించడం\nతప్పుకాదా!\" అన్నాడు.\nఅవమానంతో తల వంచుకున్న సైన్యాధికారి, నగరంలో కాపలాను కట్టుదిట్టం చేసి,\nఊరకుక్కలు కనబడకుండా చేశాడు.\nకుమారి కుంతల",
            "book_page_end": 9
        },
        {
            "title": "మాయాసరోవరం-2",
            "book_page_start": 11,
            "pdf_page_start": 11,
            "pdf_page_end": 17,
            "author": "చందమామ బృందం",
            "genre": "కల్పిత/సాహసం",
            "moral": "ఆత్మరక్షణ ధర్మం. విధి నిర్వహణకు ధైర్యసాహసాలు అవసరం.",
            "keywords": [
                "జయశీలుడు",
                "సిద్ధసాధకుడు",
                "కాలుడు",
                "కనకాక్షరాజు",
                "మంగళవర్మ"
            ],
            "characters": [
                "జయశీలుడు",
                "వృద్ధురాలు",
                "నగరరక్షకుడు",
                "కాటికాపరి కొడుకు",
                "సిద్ధసాధకుడు",
                "మంత్రి ధర్మమిత్రుడు",
                "కనకాక్షరాజు",
                "మంగళవర్మ"
            ],
            "locations": [
                "అమరావతి నగరం",
                "శ్మశానం",
                "రాజభవనం"
            ],
            "content": "[జయశీలుడు ఒక రాత్రివేళ ఆర్తనాదాలు విని నిద్రలేచి, శ్మశానంలో ఒక వింత ఆకారం\nతల నరికి, సిద్ధసాధకుణ్ణి రక్షించాడు. తరవాత అతడు దాపులనున్న ఒక ఇంటికి వెళ్ళి, ఆ\nఇంటి యజమానురాలైన వృద్ధురాలితో మాట్లాడుతూండగా, హిరణ్య నగర రక్షకుడు, ఇద్దరు\nమనుషులతో వచ్చి, తలుపు తెరవమంటూ కేకపెట్టాడు. తరవాత-]\nవృద్ధురాలు తలుపుదగ్గరకు పోయి ఆగి,\nజయశీలుణ్ణి, “నాయనా, నీవేదైనా పెద్దనేరం\nచేసి తప్పించుకోవడానికి, రాజభటులకు\nదొరక్కుండా పారిపోతున్నవాడివి కాదుగదా?\"\nఅని అడిగింది.\n\"అమ్మా, అలాంటి నేరం ఏమీ చెయ్య\nలేదు. బతుకుతెరువు కోసం దేశాలు పట్టు\nకుని తిరుగుతున్నవాణ్ణి, అంతే!\" అన్నాడు\nజయశీలుడు.\nవృద్ధురాలు తృప్తిగా తలాడించి గడితీసి,\nతలుపులు బార్లా తెరిచింది.\nనగర రక్షకుడు ద్వారందగ్గరే ఆగి, “అమ్మా,\nకాటికాపరి పెద్దకొడుకూ, ఒక సిద్ధసాధకుడూ\nతగవుపెట్టుకున్న కారణంగా నేను రావలసి\nవచ్చింది. ఇంతకు ముందు మీ ఇంటికి\nఎవరైనా యువకుడు- నడుముకు కత్తితో,\nవచ్చాడా?” అని అడిగాడు.\nఆ వెంటనే జయశీలుడు బయటికి\nవచ్చాడు. అతణ్ణి చూస్తూనే కాటికాపరి కొడుకు\nకీచుమంటూ వింతగా అరిచి, “అయ్యా, ఇతడే\nచచ్చిబతికిన నా తండ్రి తల నరికినవాడు!”\nఅన్నాడు.\nసిద్ధసాధకుడు అతడికేసి కోపంగా చూస్తూ,\n“ఒరే, వెధవా! చచ్చిన మనిషి తిరిగి బతకడం\nఎక్కడైనా కద్దా? ఈ యువకుడు చంపింది,\nతన అమోఘశక్తులు గల కత్తితో నీ తండ్రి\nనావేశించిన కాలుణ్ణి. ఆ సంగతి దాని నోటంట\nనేవిన్నాను,” అన్నాడు.\nనగరరక్షకుడు, వాళ్ళిద్దర్నీ కోప్పడి, తనకేసి\nతలతిప్పేంతలో జయశీలుడు, \"అయ్యా,\nనాపేరు జయశీలుడు, అమరావతీ నగరంవాణ్ణి.\nశ్మశానంలో ఒక వికృతాకారుడు నా మీద కల\nబడబోయేంతలో, ఆత్మరక్షణకోసం అతడి తల\nనరకవలసి వచ్చింది,” అన్నాడు.\n“నువ్వు కాలకాలుడి తలకాదు నరికింది,\nనా తండ్రి తల! ఆయన ఉదయంపూట\nచనిపోయినట్టు అందరూ అనగా శ్మశానానికి\nతీసుకువచ్చాను. కట్టెలకోసం నేను దూరంగా\nపోయిన సమయంలో ఏ దేవత దయవల్లనో\nఆయన బతికాడు. నేను తిరిగి వస్తూ, నువ్వా\nయనతల నరకటం చూశాను,\" అన్నాడు కాటి\n'కాపరి కొడుకు కోపంగా.\n“ఒరే ఆ శవం ఎవరిదో కూడా చూడకుం\nడానే, నేను నా మంత్రశక్తితో, దానిలోకి కాలుణ్ణి\nఆవాహన చేశాను. అప్పుడు, శవానికి ప్రాణం\nవచ్చింది. కాలుడి ధాటికి తట్టుకోలేక నేను\nపారిపోతూండగా, ఈ వీరయువకుడు వచ్చి,\nకాలుడి తల నరికి నన్ను కాపాడాడు,” అన్నాడు\nసిద్ధసాధకుడు మరింత కోపంగా.\nనగరాధికారి చిన్నగా నవ్వి, జయశీలు\nడితో, “నీ పేరు జయశీలుడని కదా చెప్పావు?\nసరే, ఈ ఇద్దరూ నాలుగైదు గంటల నుంచి\nఇలా అర్థం లేకుండా మాట్లాడుతూ, నువ్వు\nతల నరికినవాడెవడో అంతుబట్టకుండా నా\nమతి చెడగొడుతున్నారు. ఇందులో ఏదో ధర్మ\nసూక్ష్మం వున్నట్టు, నాకనుమానం కలుగు\nతున్నది. సరే, అంతా మంత్రిగారే చూసుకుం\nటారు. ఇక నావెంట రా!\" అంటూ నగరరక్ష\nకుడు అక్కడి నుంచి బయలుదేరాడు.\nవాళ్ళు రాజభవనాన్ని సమీపిస్తున్నంతలో,\nమంత్రి అప్పుడే రాజభవనంలో ప్రవేశించ\nబోతున్నాడు. నగర రక్షకుడు, ఆయనకు\nనమస్కరించి జరిగినదంతా పూసగుచ్చినట్టు\nవివరించాడు.\nఅంతా శ్రద్ధగా విన్న మంత్రి కొంచెంసేపు\nఆలోచించి, “వైద్యుడూ, బంధువులూ,\nఅంతా చచ్చిపోయినట్టు నమ్మిన కాటికాపరి\nతిరిగి బతకడం అసంభవం. సిద్ధసాధకుడు\nచెప్పినట్టు, వాడి శరీరంలో ఏ కాలుడో ప్రవే\nశించి వుండాలి. ఏమైనా వాడికి ప్రాణం వచ్చి,\nలేచి నడిచాడు గదా? అలాంటివాణ్ణి, ఈ యువ\nకుడు తల నరికాడు. అంటే హత్య చేసినట్టే\nగదా! కాని...\" అంటూ ఆగి, ఏం అనేందుకూ\nతోచక తల పంకించసాగాడు.\nఅది అవకాశంగా తీసుకుని జయశీలుడు,\n“అయ్యా, తమకు తెలియని ధర్మంకాదు.\nఆత్మరక్షణా ప్రయత్నంలో ప్రత్యర్థిని చంపడం\nనేరంకాదు గదా!\" అన్నాడు.\n\"అవును, ఆమాటా నిజమే!\" అన్నాడు\nమంత్రి, తలమీది నుంచి పెద్దభారం దిగి\nపోయినవాడిలా పెద్దగా నిట్టూరుస్తూ.\nతర్వాత, ఆయన వాళ్ళను అక్కడే ఉండ\nమని చెప్పి, రాజుగారిని చూడబోయాడు.\nఆ సమయంలో కనకాక్షరాజుగారితో, సేనాని\nకొడుకు మంగళవర్మ మాట్లాడుతున్నాడు.\nమంత్రిని చూడగానే రాజు, “మహామంత్రీ!\nమంగళవర్మ, యువరాజునూ, యువరాణినీ\nవెతకబోతానని, అనుమతి అడుగుతున్నాడు,\nనీ సలహా ఏమిటి?\" అని అడిగాడు.\n“మహారాజా! ఈ పనికి మంచి సాహ\nసంతోపాటు, ఏవో అలౌకికశక్తుల సహాయం\nకూడా గల జయశీలుడనే యువకుడు దొరి\nకాడు. అతడు ధరించిన కత్తికి ఏవో అమోఘ\nశక్తులున్నవట!\" అని చెప్పాడు మంత్రి.\nకనకాక్షరాజు ఆలోచనలో పడ్డాడు. మంగళ\nవర్మకు, మంత్రిమీద ఎక్కడలేని కోపంవచ్చింది.\nఅతడు కటువుగా, \"అయ్యా, ఈ జయశీలు\nడనే అతడు గొప్ప కులీనుడేనా? ఆ సంగతి\nతేల్చుకోవాలి. మహారాజుగారు, యువ\nరాణినీ, యువరాజునూ వెతికి తెచ్చినవారికి,\nఅర్ధరాజ్యం ఇస్తామని ప్రకటించారు. అందు\nకతడు అర్హుడేనా?” అని అడిగాడు.\nఈ అసందర్భపు ప్రశ్నకు మంత్రి చిరాకు\nపడుతూ, “యువరాజునూ, యువరాణినీ\nఅపహరించుకుపోయిన వాళ్ళు, మానవులో,\nదానవులో, దేవతలో కూడా తెలియదు. అలాంటి\nపరిస్థితుల్లో వారిని వెతికి తెచ్చినవాడు ఎంత\nశక్తిమంతుడై వుంటాడు! అలాంటివాడు\nమహారాజుగారు ప్రకటించిన అర్ధ రాజ్యానికి\nఎందుకర్హుడు కాడు?\" అన్నాడు.\n\"అతడి కత్తికి అమోఘశక్తులున్నమాట\nనమ్మదగిందేనా? ఒకసారి ఇవ్వమనండి,\nపరీక్షించి చూస్తాను,” అన్నాడు మంగళవర్మ.\n“బావుంది!\" అంటూ కనకాక్షరాజు తల\nవూపి, మంత్రితో, \"జయశీలుడి కత్తిని పరీ\nక్షించేందుకు మంగళవర్మకు ఇప్పించండి.\nశక్తిగలదైతే, ఆ యువకుడికి గొప్ప బహు\nమానం ఇచ్చి, మన ఆస్థానంలోనే ఉద్యోగం\nఇద్దాం,\" అన్నాడు.\n\"ఎలాంటి పరీక్ష పెడదాం, మహారాజా?”\nఅని అడిగాడు మంత్రి.\n“మన మృగశాల అధికారితో చెప్పి, బోనుల్లో\nవున్న రెండు పెద్దపులులను తెప్పించండి.\nమంగళవర్మ అమోఘశక్తులగల కత్తిని పట్టు\nకుని, బోనుల్లో నుంచి బయటకు వచ్చిన\nపులుల్ని ఎదుర్కొంటాడు,” అన్నాడు కన\nకాక్షరాజు.\nమంత్రి సంగతి చెప్పగానే, జయశీలుడు\nసంతోషంగా తన కత్తిని మంగళవర్మకు\nఇచ్చాడు. క్షణాలమీద పులులున్న బోనులు\nతెప్పించబడి చుట్టూ పది అడుగుల ఎత్తున్న\nప్రాకారం గోడలమధ్య పెట్టబడినై. మృగ\nశాలాధికారి, మంగళవర్మను హెచ్చరించి,\nపైనుంచి బోనుల తలుపులు ఎత్తి, రాజూ,\nమంత్రీ, జయశీలుడూ వున్న ప్రాకారం\nమీదికి వెళ్ళాడు. పులులు రెండూ భయం\nకరంగా అరిచి, మంగళవర్మకేసి రాసాగినై.\nసేనాని కొడుకు మంగళవర్మ, ఖడ్గ, ధనుర్వి\nద్యల్లాంటివి నేర్చినవాడే. కానీ, రెండు పులులు\nనోళ్ళు తెరిచి, కోరలు చాచి గర్జిస్తూ తనకేసి\nరావడం చూస్తూనే, అతడికి ఎక్కడలేని భయం\nపట్టుకున్నది.\nమంగళవర్మభయకంపితుడయ్యాడనీ,\nఆ భయంవల్ల కనీసం ఆత్మరక్షణకైనా కత్తిని\nఉపయోగించలేకపోవచ్చనీ, అనుమానిం\nచిన జయశీలుడు, ప్రాకారం పైనుంచి,\n“మంగళవర్మా! నీ చేతిలోనిది అమోఘ\nశక్తులు గల ఖడ్గం. భయపడకు!\" అని\nకేకపెట్టాడు.\nఆ మరుక్షణం పులుల్లో ఒకటి మంగళ\nవర్మ మీదికి దూకి పంజాతో అతడి భుజం\nమీద దెబ్బకొట్టింది. మంగళవర్మ గట్టిగా\nఅరిచి, తనకెలాగూ చావుతప్పదన్న తెగువతో\nకత్తి ఎత్తి పులిని గుండెల్లో పొడవబోయాడు.\nకాని గజగజ వణుకుతున్న అతడి చేతి\nనుంచి కత్తి జారి కిందపడింది.\nరానున్న ప్రమాదాన్ని గ్రహించిన సిద్ధ\nసాధకుడు, “వీర యువకా, జయశీలా!\nఅంటూ పెద్దగా అరిచాడు.\nవెంటనే జయశీలుడు గట్టిగా చప్పట్లు\nచరుస్తూ, పదడుగుల ఎత్తున్న ప్రాకారం\nమీదినుంచి పిడుగుపాటులా పులుల\nముందుకు దూకుతూనే, కిందపడి వున్న\nకత్తిని చేతికి తీసుకున్నాడు.\nఇది చూసిన కనకాక్షరాజు అబ్బురపడి\nపోతూ, మంత్రికేసి తలతిప్పి, “ఎంత సాహసం!\nఏమిధైర్యం! సాహసవీరుడైన ఇలాంటి\nయువకుడి సాయంవుంటే, యువరాజూ,\nయువరాణీ తిరిగి మనకు లభించే అవకాశం\nవున్నది,” అన్నాడు.\nఈ లోపల జయశీలుడు నేలను కాళ్ళతో\nఒకసారి గట్టిగా తాటించి, “ఏయ్!” అంటూ\nఅరిచి ప్రాకారం గోడకేసి పారిపోతున్నవాడిలా\nవెనక్కు నాలుగడుగులు వేశాడు. పులుల్లో\nఒకటి రెచ్చిపోయి, అతడికేసి ముందుకు\nదూకింది. అదే అదనుగా జయశీలుడు\nముందుకొక అడుగువేసి, పులి గుండెల్లో\nకత్తిని బలంగా గుచ్చాడు.\nఆ దెబ్బకు కిందపడి గిలగిల కొట్టు\nకుంటున్న తనతోటి పులిని చూసి, రెండవ\nపులి ఒక్కొక్క అడుగే వెనక్కు వేస్తూ, తెరిచి\nవున్న బోనులోకి బాణంలా పోయి పడింది.\nప్రాకారంపై నుంచి కనకాక్షరాజుతోపాటు\nఅందరూ హర్షధ్వానాలు చేశారు.\nమంగళవర్మ అప్పటిగ్గాని మూసిన కళ్ళు\nతెరవలేదు. అతడు చచ్చిపడివున్న పులినీ,\nబోనులోకి పోయి కోపంగా గుర్రుపెడుతున్న\nపులికేసీ ఓమారు చూసి, తలపైకెత్తి కనకాక్ష\nరాజుతో, “మహారాజా, ఈ కత్తికి అమోఘశక్తు\nలున్నమాట నిజం! దురదృష్టవశాత్తు, అది\nనా చేతినుంచి జారి కిందపడింది. అందువల్ల\nదాని శక్తిని నేను నిర్ణయించలేకపోయాను.\nజయశీలుడు ఆ పని గొప్పగా చేశాడు,”\nఅన్నాడు.\n\"లెస్స పలికితివి, మంగళవర్మా! అదృష్ట\nవంతుడివి. భుజంమీద తగిలింది చాలా\nస్వల్ప గాయంలా వుంది,\" అంటూ మంత్రి\nధర్మమిత్రుడు చిన్నగా నవ్వాడు.\n“నేను ముందే చెప్పాను. ఆ కత్తిని\nకాలుడు స్వయానా దీవించి, జయశీలుడికి\nఇచ్చాడు. దానితో కావాలనుకుంటే- అంతో\nఇంతో నా సాయంకూడా వుంటే ప్రపంచాన్నే\nజయించగలడు!\" అన్నాడు సిద్ధసాధకుడు\nపరమానందభరితుడైపోతూ.\n“కానీ, అంత శక్తులుగల కత్తే, మంగళ\nవర్మ చేతిలో వుండగా పులిని కూడా చంపలేక\nపోయింది!\" అన్నాడు కనకాక్షరాజు చిరాకు\nపడుతున్నట్టు.\nమంత్రి ధర్మమిత్రుడు ప్రాకారం మీది\nనుంచి వంగి చేయిచాచి జయశీలుడితో,\n“జయశీలా, ఇక పైకి రా! నీ ధైర్యసాహసా\nలనేకాక, మా సేనాని కుమారుణ్ణి ప్రాణాపా\nయంనుంచి రక్షించినందుకు అభినందిస్తు\nన్నాను,” అన్నాడు.\nఅందుకు జయశీలుడు, \"అయ్యా,\nముందుగా పారిపోయిన పులివున్న బోనును\nమూయించడం క్షేమం. నేను ప్రాకారం పైకి\nవస్తే, మంగళవర్మ నిరాయుధుడిగా ఒక్కడే\nఇక్కడ వుండిపోవలసి వస్తుంది,\" అన్నాడు.\nఆ మాటలు విన్న సిద్ధసాధకుడు పెద్దగా\nనవ్వి, “మంగళవర్మ చేతిలో ఆయుధం వున్నా\nనిరాయుధుడి కిందే లెక్క. ఆఖరికి ఇంద్రుడి\nవజ్రాయుధమైనా–దాన్ని పట్టినవాడు పారు\nబోతైతే, పూచికపుల్లకిందే జమ!\" అన్నాడు.\nజయశీలుడు, మంత్రి అందించిన చేతి\nసాయంతో ప్రాకారంపైకి రాగానే సిద్ధసాధకుడు\nఅతణ్ణి గట్టిగా కావలించుకుని, \"నువ్వు\nగుండెలుతీసిన బంటువు! నాకు కాలుణ్ణి వశ\nపరుచుకునేందుకు సాయపడడమేకాక,\nమహారాజుకు వారి కుమారుణ్ణి, కుమార్తెనూ\nతెచ్చేందుకు తోడ్పడగలవు కూడా,” అన్నాడు.\nతర్వాత అందరూ ప్రాకారం పైనుంచి\nదిగి, రాజు వెంట భవనంలోకి ప్రవేశించారు.\nఅంతలో, ద్వారందగ్గర నిలబడిన కాటికాపరి\nకొడుకు పెద్దగా గొంతెత్తి, “మహాప్రభో! చచ్చి\nబతికిన నా తండ్రిని చంపినాయన్నుంచి,\nనాకేదైనా నష్టపరిహారమైనా ఇప్పించండి,'\nఅని కేకపెట్టాడు.\nఆ కేక విని మంత్రి ధర్మమిత్రుడు వెనక్కు\nతిరిగి చూసి, రాజుతో ఏదోమాట్లాడి కాటికాపరి\nకొడుకుతో, “ఒరే, నీ తండ్రి పోయినందుకు\nదిగులుపడకు. మహారాజుగారు నిన్ను మొత్తం\nనగరం, చుట్టుపక్కలా వున్న వల్లకాడులూ,\nశ్మశానాలమీద పర్యవేక్షణాధికారిగా నియ\nమించారు. జీతం ఇప్పుడు నీకు ముట్టుతున్న\nదానికి పదింతలు ఎక్కువ ఇస్తారు. ఇక గొడవ\nచేయక పో!” అన్నాడు.\n“ప్రభో! చచ్చేవరకూ మీ మేలు మరవను.\nమా అయ్య చచ్చినందుకు ఒక దిగులు.\nబతికి మళ్ళీ చచ్చినందుకు మరొక దిగులు.\nఆయనే బతికుంటే, ఇప్పటి నా పదవి చూసి\nఎంతో సంతోషించేవాడు,\" అన్నాడు కాటి\nకాపరి కొడుకు కళ్ళనీళ్ళు తుడుచుకుంటూ.\nమంత్రి ధర్మమిత్రుడు చిన్నగా నవ్వుకుని,\n\"ఇకవెళ్ళు,\" అని కాటికాపరి కొడుకుతో చెప్పి,\nరాజూ, జయశీలుడూ, సిద్ధసాధకులతోపాటు,\nసభాభవనంలోకి వెళ్ళిపోయాడు.\nకనకాక్షరాజు ఒక ఉన్నతాసనం మీద\nకొంతసేపు ఆలోచిస్తూ కూర్చుని, తర్వాత\nమంత్రితో, “మహామంత్రి! ఇప్పుడేంచేద్దా\nమంటారు? యువరాజునూ, యువరాణినీ\nవెతికి తెచ్చే ప్రయత్నంలో మనవాళ్ళందరూ\nవిఫలులయ్యారు. ఆ భారం ధైర్యవంతుడూ,\nశక్తిమంతుడూ అయిన, ఈ జయశీలుడి\nపైన పెట్టడం ఎలా వుంటుంది?\" అన్నాడు.\nమంత్రి, జయశీలుడి కేసి ఓమారు చూసి\nఏదో చెప్పబోయేంతలో, సిద్ధసాధకుడు ఆవేశ\nపడిపోతూ, “మహాదివ్యంగా వుంటుంది,\nమహారాజా! తమ పిల్లల్ని వెతికి తెచ్చేందుకు\nఒక్క ధైర్యమూ, శక్తిసామర్థ్యాలూ మాత్రమే\nచాలవు! వాటితోపాటు అలౌకికజ్ఞానం కూడా\nవుండాలి. అందువల్ల, జయశీలుడితో వెళ్ళేం\nదుకు, నాకూ అనుమతివ్వండి,” అన్నాడు.\nజయశీలుడు అయిష్టంగా తలాడించి,\n“మహారాజా, నాదొక మనవి,” అన్నాడు.\n\"అదేమిటో చెప్పు. నీ అభిప్రాయం\nఎలావున్నదో వినాలనుకుంటున్నాను,\"\nఅన్నాడు కనకాక్షరాజు.\n“మహారాజా, నేను పుట్టి పెరిగిన దేశం\nవిడిచి, బతుకుతెరువుకు తమ దగ్గర ఏదైనా\nచిన్న ఉద్యోగం దొరుకుతుందేమో అని వెతు\nక్కుంటూ వచ్చినవాణ్ణి. అలాంటిదేదైనా ఇస్తే,\nకృతజ్ఞుణ్ణయి వుంటాను,” అన్నాడు.\nకనకాక్షరాజు, మంత్రికేసి సాభిప్రాయంగా\nచూశాడు. ఆవెంటనే మంత్రి, జయశీలుడితో,\n\"జయశీలా! మహారాజుగారు నీకు ఆస్థానంలో\nఉద్యోగం ఇచ్చి, తమ భృత్యుల్లో ఒకడుగా చేర్చు\nకున్నారు. రాజాజ్ఞ పాలించడం భృత్యుడి\nధర్మంగదా!” అన్నాడు.\n'ధర్మం ఒక్కటేకాదు, విధికూడా. తక్షణమే\nఆజ్ఞాపించండి!\" అన్నాడు జయశీలుడు\nవినయంగా.\nమంత్రి ధర్మమిత్రుడు తృప్తిగా తలాడించి,\n\"జయశీలా, నిన్ను యువరాజూ, యువరాణు\nలను వెతికితెచ్చేందుకు పోవలసిందిగా, మహా\nరాజుగారు ఆజ్ఞాపిస్తున్నారు,\" అన్నాడు.\nఅంతలో రాజుగారి భటుడొకడు, ఒక\nముత్యాలహారాన్నీ, సగం విరిగిన కత్తినొకదాన్నీ\nఅక్కడికి తీసుకువచ్చి, “మహారాజా, ఇవి\nయువరాజూ, యువరాణీ కనిపించకుండా\nపోయిన చెట్టుదగ్గర ఒక బోయవాడికి దొరికాయి.\nవాడు మతిపోయిన స్థితిలో పడివున్నాడు,”\nఅని చెప్పాడు.\n-( ఇంకావుంది)",
            "book_page_end": 17
        },
        {
            "title": "మారిన సన్యాసి",
            "book_page_start": 18,
            "pdf_page_start": 18,
            "pdf_page_end": 18,
            "author": "చందమామ బృందం",
            "genre": "నీతి కథ",
            "moral": "సన్యాసం స్వీకరించాలంటే సంసార బంధాలు, కోరికలపై నిగ్రహం తప్పనిసరి.",
            "keywords": [
                "సన్యాసి",
                "రామయ్య",
                "భార్య",
                "నిగ్రహం",
                "రంపపు పొట్టు"
            ],
            "characters": [
                "రామయ్య",
                "రామయ్య భార్య"
            ],
            "locations": [
                "ఇల్లు"
            ],
            "content": "భార్యా, ఇద్దరు పిల్లలూగల రామయ్యకు సన్యాసం పుచ్చుకోవాలన్న చిత్రమైన కోరిక\nపుట్టింది. తమను వదిలి వెళ్ళిపోవద్దని భార్య ఎంత బతిమాలినా రామయ్య వినలేదు.\n“సన్యాసానికి అందరూ అర్హులుకారు. నీ పిల్లలు మరీ చిన్నవాళ్ళు. వాళ్ళకు ఒక దారి\nచూపించే భారం నీమీదే ఉన్నది గదా!\" అని నలుగురూ చెప్పారు. రామయ్య వాళ్ళ\nమాటలూ లక్ష్యపెట్టలేదు.\nఒక ఉదయం రామయ్య ఇల్లు వదలటానికి సిద్ధమవుతూండగా, “అంత చద్ది అన్నం\nమూటగట్టి ఇస్తాను. తీసుకు వెళ్ళండి,\" అన్నది భార్య.\nరామయ్య భార్య ఇచ్చిన మూట తీసుకుని బయలుదేరి, మధ్యాన్నందాకా నడిచి,\nఒక చెట్టుకింద కూర్చుని, మూట విప్పాడు. మూటలో ఉన్నది రంపపు పొట్టు.\nపట్టరాని కోపంతో రామయ్య ఇంటికి తిరిగి వచ్చి, భార్యమీద విరుచుకుపడ్డాడు.\n\"సన్యాసికి బంధాలూ, కోరికలూ ఉండరాదు, నిగ్రహం ఉండాలి,” అన్నది భార్య.\nవెంటనే రామయ్య సన్యాసం పుచ్చుకునే ఆలోచన మానుకున్నాడు.",
            "book_page_end": 18
        },
        {
            "title": "స్వార్థపరుడు!",
            "book_page_start": 19,
            "pdf_page_start": 19,
            "pdf_page_end": 23,
            "author": "జొన్నలగడ్డ రామలక్ష్మి",
            "genre": "బేతాళ కథ",
            "moral": "వ్యక్తిగత స్వార్థం కంటే, ఎక్కువ మందికి మేలు చేసే సామర్థ్యాన్ని ఉపయోగించడం ఉత్తమం.",
            "keywords": [
                "విక్రమార్కుడు",
                "బేతాళుడు",
                "స్పందనదాసు",
                "కవిత్వం",
                "రాజభోగాలు"
            ],
            "characters": [
                "విక్రమార్కుడు",
                "బేతాళుడు",
                "స్పందనదాసు",
                "బాబులు",
                "రాజు"
            ],
            "locations": [
                "శ్మశానం",
                "దుర్గాపురం",
                "రాజధాని"
            ],
            "content": "పట్టువదలని విక్రమార్కుడు చెట్టు\nవద్దకు తిరిగి వెళ్ళి, చెట్టుపైనుంచి\nశవాన్ని దించి భుజాన వేసుకుని,\nఎప్పటిలాగే మౌనంగా శ్మశానంకేసి\nనడవసాగాడు. అప్పుడు శవంలోని\nబేతాళుడు, \"రాజా, భీతిగొలిపే ఈ\nశ్మశానంలో, అర్ధరాత్రివేళ ఎన్నో\nఇక్కట్లకోర్చిన తర్వాత, నీ ప్రయత్నం\nఫలించినా, నువ్వెవరికోసమైతే ఇన్ని\nకఠోర శ్రమలకోర్చావో, ఆ వ్యక్తి కేవలం\nస్వార్థపరుడూ, భోగలాలసుడూ అని\nతెలుసుకుని నువ్వు నిరాశకు గురయ్యే\nఅవకాశం వుంది. ఇందుకు ఉదాహర\nణగా, సుఖభోగాలకు అలవాటు\nపడి స్వార్థపరుడుగా మారిపోయిన\nస్పందనదాసు అనే ఒక కవి కథ చెబుతాను,\nశ్రమ తెలియకుండా, విను,\" అంటూ ఇలా\nచెప్పసాగాడు:\nదుర్గాపురం అనే గ్రామంలో స్పందన\nదాసు అనే ఒక యువకుడుండేవాడు. అతడు\nచెట్టూపుట్టా, రాయీ రప్పా, మనిషీ-మృగం\n- ఒకటేమిటి, దేనిమీదనైనాసరే మళ్ళీమళ్ళీ\nవినాలనిపించేటంత వీనులవిందుగా గొప్ప\nకవిత్వం చెప్పేవాడు.\nదుర్గాపురంలో పేదా గొప్పా, చిన్నా పెద్దా\nఅనే తేడా లేకుండా ప్రతి ఒక్కడూ స్పందన\nదాసు కవిత్వాన్ని ఆనందంతో తన్మయు\nలౌతూ వినేవారు. తృణమో పణమో కానుకగా\nఇచ్చేవారు. ఆ కారణంగా అతడికి రోజులు\nసుఖంగా గడిచిపోతున్నవి. ఇప్పుడతడికి\nగ్రామంలో పెద్ద ఇల్లు, నాలుగెకరాల పొలం,\nపదివేల వరహాల నగదు ఉన్నాయి. ఇక\nపెళ్ళిచేసుకుందామని అతడు ఆలోచిస్తూం\nడగా, గ్రామానికి పెద్ద కరువొచ్చింది.\nఆ గ్రామ పరిసరప్రాంతాల్లో వరసగా\nరెండేళ్ళు వానలు లేవు. ఉన్నవాళ్ళు తమ\nనిల్వధనంతో సుఖంగానే ఉన్నారు. దినదిన\nగండంగా రోజులు వెళ్ళబుచ్చుతున్న ఏమీ\nలేని పేదలు గ్రామం వదిలి వలసపోదామను\nకున్నారు. వాళ్ళను ఒక త్రాటిమీద నడిపించే\nబాబులు అనేవాడు, దూరంగావున్న కొన్ని\nప్రాంతాలు తిరిగివచ్చి, సివంగిపట్నం తమకు\nఅనుకూలంగా వుంటుందని తెలుసుకు\nన్నాడు. అయితే పేదవాళ్ళెవరూ ఈ వార్త విని\nసంతోషించలేదు.\n“మాకేవూరైనా ఒకటే. కానీ రోజూ కాసే\nపైనా స్పందనదాసు కవిత్వం వినకుండా\nవుండలేం. అతణ్ణి కూడా మనతో రావడానికి\nఎలాగైనా ఒప్పించు,\" అన్నారు పేదవాళ్ళు,\nబాబులుతో.\nబాబులు, స్పందనదాసును కలుసు\nకుని సంగతిచెప్పి, \"నువ్వూ మాతోపాటు\nసివంగిపట్నం వచ్చి వుండు,” అని కోరాడు.\nఇది విని స్పందనదాసు చలించిపోయి,\nగ్రామపెద్ద రాజయ్యను కలుసుకున్నాడు.\nఆయన విచారంగా, “మన కష్టాలు గురించి\nరాజుగారికి ఎంతగానో విన్నవించాను. అయినా\nచిన్నమెత్తు ప్రయోజనం కలగలేదు. వలస\nపోయేవాళ్ళను పోనివ్వడమే తప్ప చేయ\nగలిగిందేమీ లేదు,\" అన్నాడు.\nస్పందనదాసు పరిస్థితిని అర్థం చేసు\nకున్నాడు. అతడు బాబులు వద్దకు వెళ్ళి,\n\"మీరు మొత్తం రెండు వందల మంది\nఉన్నారు. మీ తిండికి రోజుకు మనిషికి వరహా\nచొప్పున రెండు వందల వరహాలవుతుంది. ఆ\nవ్యయం నేను భరిస్తాను. వలస పోవద్దు,\nఇక్కడే వుండండి,” అని చెప్పాడు.\nబాబులు తెల్లబోయి, “అయ్యా! నీ ధర్మ\nగుణం గొప్పది. కానీ ఇలా నువ్వు మమ్మల్నెంత\nకాలం పోషించగలవు?\" అన్నాడు.\n“నేను రెండు రోజులపాటు గ్రామం నలు\nమూలలూ తిరిగి అందరి కష్టాలూ తెలుసు\nకుని, ఆ కష్టాలమీద కవిత్వం రాస్తాను.\n-మహారాజును కలుసుకుని, ఆ కవిత్వం\nవినిపిస్తాను. అది విని గుండె కరిగి ఆయన\nమనకు సాయం చెయ్యకపోతే, నా కవిత్వం\nవృధా. నేను మళ్ళీ కవిత్వం చెప్పను. గ్రామా\nనికి తిరిగి రాను,” అన్నాడు స్పందనదాసు.\nఆ విధంగా స్పందనదాసు రెండు రోజుల\nపాటు గ్రామమంతా తిరిగాడు. ప్రజల\nదారుణ పరిస్థితులు కలిగించిన స్పందనతో,\nఅతడి నోట ఆసువుగా కవిత్వం వెలువడింది.\nఎప్పటికప్పుడు అతడు దాన్ని తాళపత్రాల\nమీద రాసుకున్నాడు. వాటిని తీసుకుని\nరాజధానికి ప్రయాణమయ్యాడు. ఆ ప్రయా\nణంలో అతడు ఎన్నో సుందర దృశ్యాలనూ,\nహృదయవిదారక విశేషాలనూ చూసి, తనలో\nవచ్చిన కవితావేశాన్ని తాళపత్రాల మీద పొందు\nపరిచాడు.\nస్పందనదాసు రాజధాని చేరుకున్నాక,\nఅతడు రాజు కొలువుకు వెళ్ళబోతే కాపలా\nభటులుఅడ్డగించారు. అప్పుడతడు, \"నేను\nవిష్ణుభక్తుణ్ణి. రాజంటే సాక్షాత్తూ మహావిష్ణువు.\n'మీరు జయ విజయుల్లా అడ్డు పడ్డారు. నా\nశాపం మీకు తగుల్తుంది. రాక్షస జన్మకు\nసిద్ధమవుతారో, రాజుకు నా గురించి విన్న\nవిస్తారో- అది మీ ఇష్టం!\" అంటూ ఒక\nపద్యం చెప్పి హుంకరించాడు.\nకాపలా భటులు, స్పందనదాసు గొప్ప\nతనాన్ని అర్థంచేసుకుని, వెంటనే లోపలకు\nవెళ్ళి రాజుకు విషయం విన్నవించారు.\nజరిగిందానికి రాజు అబ్బురపడి, స్పందన\nదాసును సగౌరవంగా లోపలికి తీసుకు\nరమ్మన్నాడు.\nస్పందనదాసు కొలువులో ప్రవేశించి,\nతన్నుతానే పరిచయం చేసుకుని, దుర్గాపుర\nగ్రామస్థుల కష్టాల గురించి తను రాసిన\nకవిత్వాన్ని వినిపించాడు. అది విన్న రాజుతో\nపాటు కొలువులోనివారందరూ కంట నీరు\nపెట్టారు.\nకొద్దిసేపు తర్వాత రాజు తేరుకుని, మంత్రి\nవంక తిరిగి, “దుర్గాపురానికి తగిన సాయం\nఅందే ఏర్పాట్లు వెంటనే చేయండి,” అని\nఆజ్ఞాపించాడు. తర్వాత స్పందనదాసుతో,\n\"కవివర్యా! నీ కవిత్వం మా మనసులను\nకలచివేసింది. మీ దుర్గాపురానికే కాదు,\nఇబ్బందులకు గురైన ప్రతి గ్రామానికీ\nవెంటనే తగిన సాయం జరిగే ఏర్పాట్లు\nచేస్తాను,” అన్నాడు.\nఈ మాటలు వింటూనే స్పందనదాసుకు\nఎక్కడలేని ఉత్సాహం కలిగింది. అతడు తన\nప్రయాణంలో చూసిన సుందర దృశ్యాలపై\nకావ్యగానం చేశాడు. రాజధాని వైభోగాన్నీ,\nరాజు గొప్పతనాన్నీ, ధర్మపాలననూ వర్ణిస్తూ\nకూడా అతడు కొన్ని పద్యాలు చెప్పగా, కొలు\nవులోవున్న వారందరూ ఉత్సాహభరితులై\nహర్షధ్వానాలు చేశారు.\nరాజు, స్పందనదాసును తన ఆస్థానకవిగా\nవుండమని కోరాడు. అయితే, అతడు తన\nగ్రామంవారిని సంప్రదించాలన్నాడు.\nఈలోగా, రాజాస్థానంలో స్పందన దాసుకు\nజరిగిన గౌరవసత్కారాలను గురించి విన్న\nబాబులు, దుర్గాపురం నుంచి వచ్చి, రాజును\nదర్శించి, \"ప్రభూ! స్పందనదాసు కవిత్వం\nకోసం మా గ్రామ పేదలు పస్తులైనా వుండాలను\nకున్నారు. అలాంటివాడిని మాకు దూరం\nచేయడం తమకు న్యాయం కాదు. స్పందన\nదాసును దుర్గాపురానికి పెద్దను చెయ్యండి.\nఆ విధంగా అతడు మాతోనే వుంటాడు. మా\nబాగోగులు చూసుకుంటాడు,” అన్నాడు.\nఅయితే, స్పందనదాసు, బాబులు మాట\nలకు ఒప్పుకోక, “నేను అక్కడ లేనప్పుడూ\nదుర్గాపురంలోని పౌరులు సుఖంగా, సంతో\nషంగా వున్నారు. నేను శాశ్వతం కాదు! నన్ను\nరాజాస్థానంలోనే వుండనివ్వు. అప్పుడప్పుడూ\nనేను దుర్గాపురం వచ్చి, మీ యోగక్షేమాలు\nతెలుసుకుని, మీకు నా కవిత్వం వినిపిస్తూ\nఉంటాను. నాకంటే, నా కవిత్వం కంటే మీకు\nతిండి, బట్ట, నిద్ర ముఖ్యం,\" అని చెప్పి\nబాబులును పంపేశాడు.\nబేతాళుడు ఈ కథ చెప్పి, “రాజా, దుర్గాపుర\nగ్రామస్థులు స్పందనదాసు పట్ల ఎంతో ఆప్యా\nయతా గౌరవాలు కలవాళ్ళు. కఠినమైన కాటక\nపరిస్థితుల్లోకూడా, అతడూ తమతోపాటు\nగ్రామం విడిచి వలసకు రాకపోతే, తాము\nగ్రామం నుంచి కదలమని పట్టుబట్టారు.\nస్పందనదాసు వాళ్ళ దుర్భర స్థితిని తన కవితా\nశక్తితో రాజుకు వినిపించి, ఆయన ద్వారా\nగ్రామానికి మేలు కలిగించాడు; అంతవరకూ\nబాగానే వున్నది. కానీ, గ్రామప్రజల ప్రతినిధిగా\nబాబులు వచ్చి, రాజాస్థానకవి పదవిని వదలి\nతిరిగి స్వగ్రామానికి రావలసిందిగా కోరినప్పుడు,\nఅతడన్న మాటలు కేవలం స్వార్థచింతనతో\nకూడినవిగా లేవా? స్పందనదాసు ఆస్థాన\nకవిగా రాజభోగాల కోసం, తను పుట్టి పెరిగిన\nగ్రామాన్నీ, అక్కడి ప్రజల ప్రేమాదరాలనూ\nఅతి సులువుగా తిరస్కరించినట్టు కనబడడం\nలేదా? ఈ సందేహాలకు సమాధానం తెలిసికూడా\nచెప్పకపోయావో, నీతల పగిలిపోతుంది,\"\nఅన్నాడు.\nదానికి విక్రమార్కుడు, “సాధారణంగా\nకవులైనవాళ్ళు, ఊహాలోకాల్లో విహరిస్తూం\nటారు. వాళ్ళ కవిత్వ ఫలితం విన్నవాళ్ళమీద\nఆధారపడి వుంటుంది. స్పందనదాసు కవిత్వం\nవిని అతడి గ్రామస్థులు పరవశించారు.\nఅంతకు మించి జరిగిందేమీ లేదు! అదే కవి\nత్వాన్ని రాజు విన్నప్పుడు, ఆయన వల్ల స్పంద\nనదాసు గ్రామస్థులకేకాక, రాజ్యంలో కరువు\nకాటకాలకు గురైన అనేక గ్రామాలవాళ్ళకు\nమేలు జరిగింది. ఇది తెలుసుకున్నాక స్పంద\nనదాసు, తన కవిత్వంతో తన గ్రామం వాళ్ళను\nసంతోషపరుస్తూ అక్కడ ఉండి పోవడంకన్న,\nరాజాస్థానంలో వుండి రాజుకు తన కవిత్వం\nవినిపిస్తూ, మొత్తం రాజ్య పౌరులందరికీ అంతో\nఇంతో మేలు కలిగించవచ్చని భావించాడు.\nఆ కారణంవల్లనే, అతడు రాజాస్థానంలో వుండి\nపోవడానికి నిర్ణయించుకున్నాడు. అంతే గాని\nస్వార్థం కొద్దీ అక్కడ లభించే రాజభోగాల\nకోసం మాత్రం కాదు,\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు.\n- (కల్పితం)\n[ఆధారం: జొన్నలగడ్డ రామలక్ష్మి రచన]",
            "book_page_end": 23
        },
        {
            "title": "మనదేశం గురించి తెలుసుకుందాం - క్విజ్",
            "book_page_start": 24,
            "pdf_page_start": 24,
            "pdf_page_end": 24,
            "author": "చందమామ బృందం",
            "genre": "క్విజ్",
            "moral": "చందమామ బృందం",
            "keywords": [
                "పురాణాలు",
                "ఇతిహాసాలు",
                "రామాయణం",
                "మహాభారతం",
                "క్విజ్"
            ],
            "characters": [
                "చందమామ బృందం"
            ],
            "locations": [
                "భారతదేశం"
            ],
            "content": "మన సంస్కృతిలో ప్రధానమైనవి పురాణ, ఇతిహాసాలు. భారత రామాయణాలు, పురాణ\nకథలు తెలియనివారంటూ మనదేశంలో ఉండరు. ఈనెల క్విజ్ మన పురాణాలకు\nసంబంధించినది. మీకు ఈ ప్రశ్నలలో ఎన్నిటికి సరైన సమాధానాలు తెలుసో సరిచూసుకోండి.\n1. అన్న పానీయాలు, నిద్ర- విశ్రాంతి లేకుండా కఠోరమైన తపస్సుచేయగల సమర్థులు.\nవీరి పేరేమిటో తెలుసా?\n2. హిమాలయపర్వత రాజకుమారి ఎవరో తెలుసా? పర్వత సంబంధాన్ని సూచించే\nఆమెకున్న రెండుపేర్లు చెప్పగలరా?\n3. ఋషి అయిన తన భర్తశాపకారణంగా ఆమె శిలగా మారిపోయింది. ఒక అవతారపురుషుడి\nపాదస్పర్శ తగలడంతో శాపవిముక్తి కలిగి మామూలు మనిషి అయింది. ఈ సంఘటనలోని\nముగ్గురి పేర్లు ఏమిటో చెప్పగలరా?\n4. దేవదానవులు అమృతం కోసం పాలసముద్రాన్ని మథించినప్పుడు దానినుంచి ఎన్నో\nవెలువడ్డాయి. వాటిలో తెల్ల ఏనుగు ముఖ్యమైనది. దానిని ఇంద్రుడు తన వాహనంగా\nస్వీకరించాడు. ఆ ఏనుగు పేరేమిటో తెలుసా?\n5. కృష్ణుడి మేనమామ కంసుడి తండ్రి పేరేమిటో తెలుసా?\n6. నలచక్రవర్తి మంటల నుంచి ఒక నాగుణ్ణి కాపాడాడు. ఆ నాగసర్పం పేరేమిటి?\n7. తన భర్తపుట్టుకతో అంధుడు కావడం వల్ల తన కళ్ళకు కూడా గంతలు కట్టుకుని తనుకూడా\nప్రపంచాన్ని చూడడం మానివేసిన మహిళ ఎవరు?\n8. సీతారామలక్ష్మణులు ఈ అరణ్యంలో వనవాసం చేస్తున్నప్పుడే రావణుడు సీతను\nఅపహరించాడు. ఆ అరణ్యం పేరేమిటి?\n(సమాధానాలు వచ్చే సంచికలో)",
            "book_page_end": 24
        },
        {
            "title": "భారత సంస్కృతి-చరిత్ర: 26. మారిన తలలు!",
            "book_page_start": 25,
            "pdf_page_start": 25,
            "pdf_page_end": 28,
            "author": "విశ్వావసు",
            "genre": "సంస్కృతి/తత్వశాస్త్రం",
            "moral": "వ్యక్తి యొక్క గుర్తింపు, స్వభావం శిరస్సు (తల) మీద ఆధారపడి ఉంటుంది.",
            "keywords": [
                "విక్రమాదిత్యుడు",
                "బేతాళ కథ",
                "శిరస్సు మార్పిడి",
                "దేవి",
                "గుర్తింపు",
                "చరిత్ర"
            ],
            "characters": [
                "దేవనాధుడు",
                "సందీపుడు",
                "శ్యామల",
                "డాలీ",
                "ధవళుడు",
                "విక్రమార్కుడు"
            ],
            "locations": [
                "ఆలయం",
                "అడవి"
            ],
            "content": "సందీపుడు, శ్యామల, వాళ్ళ మిత్రులు ఇంకా\nవిక్రమాదిత్యుణ్ణి గురించిన ఆలోచనల నుంచి\nబయటపడలేదు. మరుసటి వారం కలుసు\nకున్నప్పుడు కూడా ఆ రాజును గురించిన ప్రస్తావన\nవచ్చింది. “ఎంతటి ధైర్యశాలి ఆ రాజు!\" అంటూ\nముక్కున వేలేసుకుంది శ్యామల.\n“ధైర్యశాలి మాత్రమేకాదు. తన ఆస్థానంలో\nకాళిదాసు వంటి తొమ్మిదిమంది మేధావుల్ని\nపోషించాడంటే ఆయన కూడా తప్పక గొప్ప\nమేధావి అయి వుండాలి!\" అన్నది శ్యామల\nస్నేహితురాలు డాలీ.\n' \"గత ఆదివారం నేను చెప్పిన విషయాలను\nఅంతలోనే మరిచిపోయావా, తల్లీ!” అంటూ\nనవ్విన దేవనాధుడు మళ్ళీ ఇలా అన్నాడు:\n“నవరత్నాలనే ఆ తొమ్మిదిమంది మేధావులూ\nసమకాలంలో జీవించారని మన చరిత్రకారులు\nవిశ్వసించడం లేదు. అయితే, ప్రజలు మాత్రం\nవిక్రమాదిత్యుణ్ణి అసమాన ధైర్యసాహసాలు గల\nఅద్భుతమేధావిగా తరతరాలుగా చెప్పుకుంటు\nన్నారు. అలాంటి అసమాన పండితులను మరె\nవ్వరు పోషించగలరు చెప్పండి?”\n\"తాతయ్యా! క్రీ.శ. ఒకటవ శతాబ్దంలో విక్ర\nమాదిత్యుడనే గొప్ప రాజు ఉండేవాడు అన్న\nసంగతి చరిత్ర చెబుతున్నది కదా?” అన్నాడు\nసందీపుడు.\n“అవును. ఆయన అపురూప పరాక్రమశాలి\nఅయిన గొప్ప రాజే అయివుండాలి, అని అప్పుడే\nచెప్పానుకదా! ఆయన పేరు మీదుగానే విక్రమ\nశకం ఆరంభమయింది. విక్రమశకం ప్రకారం\nకాలాన్ని గణించేవాళ్ళు ఈనాటికీ మనదేశంలో\nపలువురున్నారు,” అన్నాడు దేవనాధుడు.\n“అదిసరే, ఆయన చుట్టూ బేతాళ కథలను\nఎవరుసృష్టించారు తాతయ్యా?\" అని అడిగింది డాలీ\nచిన్నగా నవ్వుతూ.\n'అది నాకు తెలియదు. ఇతర చరిత్రకారు\nలకు తెలిసివుంటుందని కూడా అనుకోను. విక్ర\nమార్కుడు సమయస్ఫూర్తికీ, వాక్చాతుర్యానికీ,\nమేధాసంపత్తికీ పేరుగాంచిన రాజై ఉండాలి.\nఆయన క్లిష్ట సమస్యలను ఇట్టే పరిష్కరించే నేర్పరి\nఅయిఉండాలి. సూక్ష్మమైన ధర్మాలను గ్రహించి\nఆయన ఇచ్చే తీర్పులను విని ఆయన సమకాలి\nకులు అబ్బురపడి ఉండాలి. మానవుల సమస్య\nలనేకాకుండా బేతాళుడి వంటి మానవాతీత\n. శక్తుల సమస్యలను కూడా పరిష్కరించగల\nసమర్థుడైన రాజుగా ఆయన్ను ఊహించుకుని\nఉంటారు. బేతాళుడి పట్ల ఆయన వ్యవహరిం\nచినతీరు ఆయన ధైర్యానికీ, బేతాళుడి సమస్యా\nత్మక ప్రశ్నలకు ఆయన ఇచ్చిన సమాధానాలు\nఅరుదైన ఆయన మేధాసంపత్తికీ తార్కాణాలుగా\nభాసిస్తున్నాయి. విక్రమార్కుడి సమాధానాలు\nధర్మసూక్ష్మ దర్శనాలు!” అన్నాడు దేవనాధుడు.\n“ఉదాహరణకు ఒకటి?\" అన్నది డాలీ.\n“బేతాళ పంచవింశతి అనే ఇరవై అయిదు\nబేతాళకథలు మీరు చదివారు కదా?\" అని\nఅడిగాడు దేవనాధుడు.\n“లేదు!\" అన్నట్టు తల అడ్డంగా ఊపింది డాలీ.\nసందీపుడికీ, శ్యామలకూ తప్ప తక్కిన\nవారికి వాటిని గురించి తెలియదని తేలింది.\nఅందరూ దేవనాధుణ్ణి బేతాళకథ ఒకటి చెప్ప\nమని పట్టుబట్టారు.\n“విజ్ఞానశాస్త్రం ఎంతగానో అభివృద్ధి సాధిం\nచిన ఈనాటికీ ఉపయోగపడే బేతాళకథ ఒకటి\nచెబుతాను, వినండి,\" అంటూ దేవనాధుడు\nఇలా చెప్పసాగాడు:\nఒకానొకప్పుడు ధవళుడనే యువకుడొకడు\nఉండేవాడు. వాడు బాల్యంలో ఒకానొక ముని\nప్రభావానికిలోనై తానూ గొప్ప ముని కావాలని\nకలలు కనసాగాడు. ప్రాపంచిక బంధాలన్నిటినీ\nతెంచుకుని బయటపడి సన్యాసజీవితం గడపా\nలని కోరుకునేవాడు.\nఅయితే, అతడు పెరిగి యుక్తవయస్కు\nడయ్యేసరికి, అతన్ని పెళ్ళిచేసుకోమని తల్లితం\nడ్రులు బలవంతపెట్టారు. అతడు సుగుణవతి\nఅయిన ఒక యువతిని పెళ్ళాడి సుఖంగా కాలం\nగడపసాగాడు.\nఒకనాడు ధవళుడి బావమరిది వచ్చి తమ\nఊళ్ళో తిరణాల జరుగుతున్నదని, అందుకు\nచెల్లెల్నీ, బావనూ రమ్మని పిలిచాడు. ధవళుడు\nభార్యతో కలిసి అతని వెంట బయలు దేరాడు.\nమార్గమధ్యంలో చిన్న అడవిని దాటవలసి\nవచ్చింది. కొంతదూరం నడిచాక ధవళుడి భార్య\nబాగా అలిసిపోయింది. విశ్రాంతి కోసం ముగ్గురూ\nఒక చెట్టు నీడన కూర్చున్నారు.\nఅప్పుడు ధవళుడు దాపులనున్న ఒక శిథి\nలాలయాన్ని గమనించాడు. ఆతురతకొద్దీ లేచి\nఆలయం లోపలికి వెళ్ళాడు. బ్రహ్మాండమైన దేవీ\nవిగ్రహంతో గర్భగృహంలోని గంభీర వాతావరణం\nభయంకరంగా కనిపించింది. ధవళుడికి హఠా\nత్తుగా సన్యాసి కావాలని తాను బాల్యంలో తీసుకున్న\nనిర్ణయం గుర్తుకువచ్చింది. దాంతోపాటు ఒక విధ\nమైన పశ్చాత్తాపం అతడి మనసును పిండినట్ట\nయింది. మానవజన్మ ఎత్తి దేవుడిపట్ల దృష్టి\nసారించకుండా, అతిసాధారణమైన జీవితం\nగడపడం వల్ల ఒరిగే ప్రయోజనం ఏమిటి?\nఅన్న వైరాగ్యభావంతో, దేవీవిగ్రహం చేతిలోని\nఖడ్గాన్ని లాక్కుని, ఒక్క వేటుతో తన తలను\nతెగనరుక్కున్నాడు!\nఆలయం లోపలికి వెళ్ళిన బావ ఎంతకూ\nతిరిగి రాలేదేమిటా అని అతని బావమరిది\nలేచి ఆలయంలోకి వెళ్ళాడు. అక్కడి దృశ్యాన్ని\nచూసి దిగ్భ్రాంతిచెందాడు. ఈ దారుణాన్ని\nచెల్లెలికి ఎలా చెప్పను? ఆమె ముఖం ఎలా\nచూడను? అనుకుంటూ భరించరాని విషాదంతో\nధవళుడిలాగే ఖడ్గం అందుకుని తన తలను\nకూడా తెగనరుక్కున్నాడు!\nగుడిలోపలికి వెళ్ళిన అన్నకూడా ఎంతసేప\nటికీ రాకపోయేసరికి, ఏం జరిగిందో చూద్దామని\nధవళుడి భార్య లేచి, గుడిలోకి వెళ్ళింది. అక్కడి\nదృశ్యాన్ని చూసి తట్టుకోలేకపోయింది. భర్తా,\nసోదరుడూ తలలు తెగి నెత్తుటి మడుగులో\nపడివున్న భీకరదృశ్యం చూసి, నిలబడలేకపో\nయింది. కిందపడివున్న ఖడ్గాన్ని అందుకుని\nతనుకూడా తల నరుక్కోవడానికి పైకెత్తింది.\nఅంతలో మెరుపు మెరిసినట్టయింది. “ఆగు!”\nఅన్నమాట వినిపించడంతో తల పైకెత్తి చూసింది.\n\"ప్రపంచాన్ని త్యజిస్తే తప్ప ఆధ్యాత్మిక\nజీవితం సాగించలేననుకున్న మూర్ఖుడు నీ భర్త!\nదుఃఖావేశంతో నీ భర్తను అనుసరించిన నీ సోద\nరుడుకూడా మూర్ఖుడే! తొందరపడి నువ్వుకూడా\nఆ బుద్ధిమాలిన పనికి పూనుకోవద్దు!” అన్న\nగంభీరమైన మాటలు దేవీ విగ్రహం నుంచి\nవినిపించాయి.\n\"తల్లీ! వాళ్ళిద్దరూ లేకుండా నేనెలా బత\nకను? ఎక్కడికి వెళ్ళను?” అని అడిగింది ఆ\nయువతి.\n\"నీకా విచారం వద్దు. వాళ్ళ శరీరాలకు\nతెగిపడిన శిరస్సులను చేర్చిపెట్టి, నా పాదాల\nవద్దవున్న కలశంలోని జలాన్ని చల్లు. వాళ్ళు\nమళ్ళీ సజీవులవుతారు!” అన్నది దేవీవాక్కు.\nఆ యువతి దేవి చెప్పినట్టే చేసింది. ఇద్దరూ\nగాఢనిద్రనుంచి లేచినట్టు, లేచికూర్చుని, “లోపలికి\nరాగానే ఎలానిద్రపోయామో, ఏమో!” అన్నారు.\nఆమె మరేదీమాట్లాడకుండా ఆలయం\nనుంచి వెలుపలికి వచ్చింది. ముగ్గురూ మళ్ళీ\nప్రయాణం సాగించారు. కొంతదూరం నడిచి\nవెళ్ళాక ఆ యువతి తాను చేసిన దారుణమైన\nపొరబాటు గ్రహించి పిడుగుపాటుకు గురైన\nదానిలా ఒక్క క్షణం అలాగే నిలబడిపోయింది.\nచీకటిగా ఉన్న దేవీ గర్భగృహంలో, భర్త శరీరానికి\nసోదరుడి తలా, సోదరుడి శరీరానికి భర్త తలా\nఅతికించింది!\nబేతాళుడు రాజుకు ఈ కథ చెప్పి, \"రాజా!\nఆ యువతి ఎవరిని భర్తగా స్వీకరించాలి? భర్త\nతలా-సోదరుడి శరీరమూ కలిగినవాణ్ణి భర్తగా\nస్వీకరించాలా? లేక సోదరుడి తలా భర్త శరీరమూ\nకలిగినవాణ్ణి భర్తగా స్వీకరించాలా?\" అని\nప్రశ్నించాడు.\n. దానికి రాజు, \"అంగాలన్నిటిలోకీ ప్రధాన\nమైనది శిరస్సు. అదే వ్యక్తి స్వభావాన్ని నిర్ణయి\nస్తుంది. అందువల్ల భర్త శిరస్సుగల వ్యక్తినే ఆ\nయువతి భర్తగా స్వీకరించాలి,” అని సమా\nధానమిచ్చాడు.\n“ఆసక్తికరమైన వింత కథ!\" అన్నారు పిల్ల\nలందరూ ముక్తకంఠంతో, దేవనాధుడు కథ\nపూర్తిచేయగానే.\n“నిజమే. చాలా విచిత్రమైన కథ. ఈ కథలో\nమరొక ఆసక్తికరమైన విశేషం కూడా ఉంది\nగమనించారా? ఆ సంగతి మీకు మొదటే చెప్పాను.\nమన వర్తమానకాలానికి సైతం ఉపయోగపడే\nఅంశం ఒకటి ఇందులో ఉంది. అదేమిటో\nచెప్పగలరా?” అని అడిగాడు దేవనాధుడు.\nపిల్లలు సమాధానం చెప్పకుండా ఒకరి ముఖా\nలొకరు చూసుకోసాగారు. అప్పుడు సందీపుడు,\n\"తాతయ్యా! కొన్ని నెలల క్రితం మరణించిన\nడా. క్రిస్టియన్ బెర్నార్డ్తో సంబంధం ఉన్న\nవిశేషమే కదా?\" అన్నాడు.\n“అవును. సరిగ్గా చెప్పావు. దాదాపు నాలుగు\nదశాబ్దాలకు పూర్వం డా. బెర్నార్డ్ గుండె మార్పిడి\nశస్త్రచికిత్స, అంటే - ఒక మనిషి గుండెను వేరొక\nమనిషికి మార్చి అమర్చిన అద్భుతం సృష్టించాడు.\nఆ సంఘటన మేధావులమధ్య - మునుముందు\nశిరస్సుమార్పిడి కూడా సాధ్యమవుతుందా? ఒకవేళ\nసాధ్యమైతే ఆ వ్యక్తిని ఎవరుగా గుర్తించాలి?\nశిరస్సును పొందిన వ్యక్తిగానా? శరీరాన్ని పొందిన\nవ్యక్తిగానా? మొదలైన చర్చలకు దారితీసింది.\nఅయినా, ఆ సమస్యకు విక్రమార్కుడు ఎప్పుడో\nచక్కటి పరిష్కారం చూపినట్టూ, నిర్ద్వంద్వమైన\nసమాధానం ఇచ్చినట్టూ గ్రహించారుకదా?”\nఅన్నాడు దేవనాధుడు.\n'అవును, తాతయ్యా! విస్పష్టమైన సమాధా\nనంఇచ్చాడు, \" అన్నారు పిల్లలు పట్టరాని ఆశ్చర్యా\nనందాలతో.\n- (ఇంకావుంది)",
            "book_page_end": 28
        },
        {
            "title": "భారతదర్శని: ఛత్రపతి గుడి!",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "చరిత్ర/సంస్కృతి",
            "moral": "చందమామ బృందం",
            "keywords": [
                "ఛత్రపతి శివాజీ",
                "సింధుదుర్గ్",
                "మరాఠా వీరుడు",
                "గుడి"
            ],
            "characters": [
                "ఛత్రపతి శివాజీ"
            ],
            "locations": [
                "సింధు దుర్గ్",
                "కొంకణ తీరం",
                "మహారాష్ట్ర"
            ],
            "content": "సాహసకార్యాలను చేసి చరిత్ర\nసృష్టించిన వీరులను గురించి\nకథలు కథలుగా చెప్పు\nకుంటారు. అది వ్యక్తిపూజకు\nకూడా దారితీస్తుంది. మహా\nరాష్ట్రం కొంకణ తీరంలోని\nసింధు దుర్గ్ మరాఠా\nవీరుడు ఛత్రపతి శివాజీ గుడి\nఉంది. గుడిలో లోహపు తొడు\nగుతో ఉన్న రాతి విగ్రహం\nప్రతిష్ఠించబడి ఉంది. ఈ\nవిగ్రహానికి పూజలు చేస్తారు.\nవిగ్రహం చేతిలో ఉన్న ఖడ్గం\nఆ మరాఠా వీరుడు ఉపయో\nగించిన ఖడ్గాలలో ఒకటి అని\nచెబుతారు! శివాజీ కొలు\nవులో పనిచేసినవారి సంత\nతికి చెందిన చాలా కుటుం\nబాలు సింధుదుర్గ్ ఇంకా\nఉన్నాయి.",
            "book_page_end": 29
        },
        {
            "title": "భారతదర్శని: అక్బర్ రహస్యం!",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "చరిత్ర/విజ్ఞానం",
            "moral": "చందమామ బృందం",
            "keywords": [
                "అక్బర్",
                "అక్బర్నామా",
                "లొనార్ తటాకం",
                "ఔషధ గుణాలు",
                "ఉల్కాపాతం"
            ],
            "characters": [
                "అక్బర్"
            ],
            "locations": [
                "ఔరంగాబాద్",
                "లొనార్ తటాకం"
            ],
            "content": "అక్బర్ చర్మ సౌందర్యానికి\nకారణం ఏమిటో తెలుసా?\nమహారాష్ట్రలోని ఔరంగా\nబాద్కు సమీప 'లొనార్’\nతటాకం నుంచి తెచ్చిన\nజలంతో తయారుచేసిన\nసబ్బునే ఆయన వాడేవాడని\n'అక్బర్నామా' తెలియజే\nస్తోంది. ఇక్కడి భూమిలోని\nఖనిజసంపదల కారణంగా\nఆ జలాలకు విశిష్ట ఔషధ\nగుణాలు ఉన్నాయని చెబు\nతారు. లక్షలాది సంవత్సరాల\nక్రితం పెద్ద ఉల్కాపాతంవల్ల\nబ్రహ్మాండమైన బిలం ఏర్ప\nడింది. అదే కొన్నాళ్ళకు తటా\nకంగా మారింది. ఇప్పుడు ఆ\nతటాకంలోని జలం క్షార\nమయమై పోవడం వల్ల చాలా\nప్రాణులకు ఉపయోగ\nకరంగా లేదు.",
            "book_page_end": 29
        },
        {
            "title": "భారతదర్శని: తోడా స్త్రీలు",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "సంస్కృతి/తెగ",
            "moral": "చందమామ బృందం",
            "keywords": [
                "తోడా తెగ",
                "నీలగిరి కొండలు",
                "కట్టుబాట్లు",
                "దేవాలయ ప్రవేశం",
                "టెకాయ్ దేవత"
            ],
            "characters": [
                "తోడా స్త్రీలు"
            ],
            "locations": [
                "నీలగిరి కొండలు",
                "ముంగ్స్"
            ],
            "content": "చల్లటి గాలులు వీచే నీలగిరి\nకొండ సానువులలో తోడా\nకొండజాతి ప్రజలు నివసిస్తు\nన్నారు. ముంగ్స్ అనే చిన్నచిన్న\nగ్రామాలలో నివసించే వీళ్ళు\nఎక్కువగా జీవనోపాధికి అడ\nవులనే నమ్ముకుని ఉన్నారు.\nవీళ్ళకు సామూహికంగా\nకొన్ని కట్టుబాట్లు ఉన్నాయి.\nవాటిని అతి కఠినంగా పాటి\nస్తారు. ఉదాహరణకు తోడా\nస్త్రీలు దేవాలయాలలో ప్రవే\nశించ కూడదు అనే నియమం\nఉంది. ఆలయానికి కొంత\nదూరంలోనే సంప్రదాయా\nనుసారం ఒక అడ్డంకును\nఏర్పరుస్తారు. ఆ చోటును\nదాటుకుని స్త్రీలు అవతలికి\nవెళ్ళకూడదు. ఇంతకూ\nతోడాలు ఎవర్ని కొలుస్తారో\nతెలుసా? 'టెకాయ్' అనే\nదేవతను!",
            "book_page_end": 30
        },
        {
            "title": "భారతదర్శని: రాజమహల్లో హోలీ!",
            "book_page_start": 30,
            "pdf_page_start": 30,
            "pdf_page_end": 31,
            "author": "చందమామ బృందం",
            "genre": "సంస్కృతి/చరిత్ర",
            "moral": "చందమామ బృందం",
            "keywords": [
                "హోలీ",
                "జైపూర్",
                "రాజభవనం",
                "రంగుల పండుగ",
                "హవా మహల్"
            ],
            "characters": [
                "రాజులు",
                "రాణులు",
                "యువరాణులు"
            ],
            "locations": [
                "జైపూర్",
                "హవా మహల్"
            ],
            "content": "మీరే రాజకుమారులయితే,\nరాజభవనం లోపలే హోలీ\nవేడుకలలో పాల్గొని భవనం\nగోడలనూ, నేలనూ మురికి\nచేయరుకదా? భవనం నుంచి\nవెలుపలికి వచ్చి బంధు\nమిత్రుల మీద రంగునీళ్ళు\nచల్లుతారు! అంతేకదా!\nసరిగ్గా అదేరీతిలోనే జైపూర్\nరాజులు, రాణులు సంప్రదా\nయానుసారం హోలీ వేడు\nకులు జరుపుకునేవారు.\nమనకు లభిస్తూన్న చారి\nత్రక ఆధారాలను బట్టి పరిశీ\nలించినట్టయితే, రాజులు\nఏనుగు మీద ఎక్కి హవా\nమహల్ వంటి భవనాల\nముందుకు వచ్చేవారు. వాళ్ళ\nచుట్టూ ఉన్న సేవకులు రంగు\nనీళ్ళూ, రకరకాల రంగుల\nపొడులూ తీసుకువచ్చేవారు.\nరాజులు వాటిని భవనాలలో\nగవాక్షాల వద్ద నిలబడిన\nరాణుల మీదికీ, యువ\nరాణుల మీదికీ చల్లేవారు.\nఅందంగా అలంకరించు\n- కున్న రాణులూ, యువ\nరాణులూ కూడా వీళ్ళ\nమీదికి ఆనందోత్సాహాలతో\nపైనుంచి రంగు నీళ్ళను\nపిచికారీ చేసేవారు!",
            "book_page_end": 31
        },
        {
            "title": "భారతదర్శని: యుబీ లక్సీ!",
            "book_page_start": 31,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "సంస్కృతి/క్రీడ",
            "moral": "చందమామ బృందం",
            "keywords": [
                "యుబీ లక్సీ",
                "మణిపురి క్రీడ",
                "కొబ్బరికాయ",
                "సామూహిక క్రీడ"
            ],
            "characters": [
                "కుర్రవాళ్ళు"
            ],
            "locations": [
                "మణిపుర్"
            ],
            "content": "ఒక కొబ్బరికాయ కోసం\nపధ్నాలుగుమంది పోటీ పడు\nతూంటే దానిని చూసి మీరే\nమనుకుంటారు? దాని వెనక\nఅలా పరిగెత్తుతున్నారు, దాని\nప్రత్యేకత ఏమిటా అని ఆశ్చ\nర్యపోతారు కదూ! అది ఒక\nఆట. దానిపేరు యుబీ లక్సీ.\nమణిపురి కుర్రకారు మధ్య\nఈ కొబ్బరికాయ ఆట చాలా\nప్రసిద్ధమైనది. దీనిని పదీ,\nపధ్నాలుగుమంది కుర్రవాళ్ళు\nకలిసి ఆడుతారన్నమాట.\nదీర్ఘ చతురస్రాకార మైదా\nనంలో యుబీ లక్పీని ఆడు\nతారు. ఈ మైదానం చివర ఒక\nవైపున గుండ్రంగా ఒక గీత\nగీస్తారు. బాగా నూనె పట్టించిన\nకొబ్బరికాయను ఈ ఆటలో\nబంతిగా వాడతారు. దానిని\nఒక చివర నుంచి నేలమీద\nదొర్లిస్తారు. ఆ కొబ్బరి 'బంతిని’\nమరోచివర గీసిన గీత లోప\nలికి చేర్చాలి. కొబ్బరికాయను\nసాధించగల ఆటగాడు దానిని\nవక్షానికి అదుముకుని గిరి\nలోపలికి ప్రవేశించాలి. అప్పుడే\nఅతడ్ని విజేతగా ప్రకటిస్తారు.\nఈ ఆటలాడేప్పుడు కోపతా\nపాలు ఎక్కువై ఒకరినొకరు\nకిందా మీదా తోసుకున్నప్పుడు\nవాళ్ళను విడదీయడానికి\nవాళ్ళమీద మంచినీళ్ళు\nకుమ్మరిస్తారు!\nయుబీలక్పీ ఎవరైనా ఆడ\nవచ్చుగదా! ఏమంటారు?",
            "book_page_end": 31
        },
        {
            "title": "హాస్యచతురులు: గోపాల్ భాండ్",
            "book_page_start": 32,
            "pdf_page_start": 32,
            "pdf_page_end": 33,
            "author": "చందమామ బృందం",
            "genre": "హాస్యం",
            "moral": "చతురతతో కష్టాల నుండి బయటపడవచ్చు.",
            "keywords": [
                "గోపాల్ భాండ్",
                "పురోహితుడు",
                "రుణం",
                "పనసగింజలు",
                "తెలివైన"
            ],
            "characters": [
                "గోపాల్ భాండ్",
                "పురోహితుడు",
                "పడవవాడు"
            ],
            "locations": [
                "నది"
            ],
            "content": "గోపాల్ భాండ్ తన తండ్రి తొలి సంవత్సరీకం\nజరిపించడానికి పురోహితుడు ఉన్నచోటికి\nపడవలో చాలాదూరం వెళ్ళవలసి వచ్చింది.\n“శుభఘడియలు దాటిపోకముందే కర్మకాండ\nపూర్తిచేయాలి. పడవను త్వరగా నడిపించు,”\nఅంటూ పడవవాణ్ణి తొందరపెట్టసాగాడు.\nకొంతసేపటికి నది దాటి, పురోహితుడు ఉన్న\nచోటికి చేరుకున్నాడు గోపాల్ భాండ్. మంత్రాలు\nవల్లిస్తూ, ఉన్నట్టుండి మధ్యలో ఆపి, “నాయనా!\nనీ తండ్రి నాకు వందరూపాయలు ఇవ్వాలి. ఆ\nమొత్తాన్ని ఇప్పుడే చెల్లించు. లేకుంటే ఈ కర్మ\nకాండ పూర్తిచేయను,” అన్నాడు పురోహితుడు.\nఅనుకున్నవిధంగా కర్మకాండ పూర్తయింది.\nఇక పురోహితుడికిచ్చిన మాట నిలుపుకోవాలి\nకదాఅని ఆలోచిస్తూ గోపాల్ అక్కడినుంచి బయలు\nదేరాడు. అది పనసపళ్ళకాలం. ప్రతి ఇంటి పెర\nట్లోనూ తొనలు తినిపారేసిన పనసగింజలు\nకావలసినన్ని ఉన్నాయి. గోపాల్ ఒక సంచీ\nతీసుకుని వాటినన్నిటినీ సేకరించుకున్నాడు.\nబాగా రాత్రయ్యాక, గోపాల్ ఆ విత్తనాల మూటను\nతీసుకుని పురోహితుడి ఇంటి దగ్గరికి వెళ్ళాడు.\nఇంటి గుమ్మం ముందు వరసలు వరసలుగా\nగుంటలు తవ్వి గింజలను పాతిపెట్టి, పురో\nహితుడు ఎప్పుడు వస్తాడా అని కాచుకుని\nకూర్చున్నాడు.\nతెల్లవారుతూండగా పురోహితుడు తలుపు తెరుచు\nకుని బయటకు వచ్చాడు. విత్తనాలు పాతినచోట\nగోపాల్ నేలను చదును చేస్తున్నాడు. నిద్రమత్తులో\nకళ్ళు నలుపుకుంటూ, \"ఇక్కడేం చేస్తున్నావు\nగోపాల్?\" అని అడిగాడు పురోహితుడు.\n“చనిపోయిన నా తండ్రి తమవద్ద పుచ్చుకున్న\nడబ్బును తిరిగి చెల్లిస్తానని మాట ఇచ్చాను\nకదా?\" అన్నాడు గోపాల్. అవును అన్నట్టు తల\nఊపాడు పురోహితుడు. “దానిని నెరవేర్చాను.\nకావలసినన్ని పనసగింజలను మీ వాకిట్లో పాతాను.\nఇకపై మీకు పళ్ళో పళ్ళు!\" అన్నాడు గోపాల్.\n\"పనసగింజలు డబ్బులుకావు కదా గోపాల్!”\nఅన్నాడు పురోహితుడు. “గింజలు మొలకెత్తి,\nచెట్లయితే మీకు కావలసినన్ని పళ్ళనిస్తాయి.\nవాటిని అమ్ముకుంటే బోలెడు డబ్బులు!”\nఅని గోపాల్బాండ్ కొంతసేపు ఆగి, \"డబ్బు మీ\nగుమ్మం ముందు ఉండేలా చేస్తానని మీకు మాట\nఇచ్చాను కదా? ఇప్పుడు చేశాను,”అంటూ\nపురోహితుడు ఆశ్చర్యం నుంచి తేరుకోకముందే\nఅక్కడినుంచి వెళ్ళిపోయాడు.",
            "book_page_end": 33
        }
    ],
    "statistics": {
        "total_stories": 14,
        "author_counts": {
            "విశ్వం": 1,
            "వసుంధర": 1,
            "కుమారి కుంతల": 1,
            "చందమామ బృందం": 9,
            "జొన్నలగడ్డ రామలక్ష్మి": 1,
            "విశ్వావసు": 1
        },
        "genre_counts": {
            "వ్యాసం": 1,
            "నీతి కథ": 2,
            "హాస్యం": 2,
            "కల్పిత/సాహసం": 1,
            "బేతాళ కథ": 1,
            "క్విజ్": 1,
            "సంస్కృతి/తత్వశాస్త్రం": 1,
            "చరిత్ర/సంస్కృతి": 1,
            "చరిత్ర/విజ్ఞానం": 1,
            "సంస్కృతి/తెగ": 1,
            "సంస్కృతి/చరిత్ర": 1,
            "సంస్కృతి/క్రీడ": 1
        }
    }
}