{
    "book_id": "చందమామ_2002_08",
    "stories": [
        {
            "title": "ఉజ్వల భవిష్యత్తుకోసం",
            "book_page_start": 7,
            "pdf_page_start": 7,
            "pdf_page_end": 7,
            "author": "విశ్వం",
            "genre": "వ్యాసం",
            "moral": "దేశమంటే మట్టికాదు; మనుషులు. అన్ని శక్తులకన్నా మానవశక్తే మహత్తరమైనది.",
            "keywords": [
                "స్వాతంత్ర్యం",
                "అభివృద్ధి",
                "దేశభక్తి",
                "గాంధీజీ",
                "వివేకానంద"
            ],
            "characters": [
                "గాంధీజీ",
                "స్వామి వివేకానంద"
            ],
            "locations": [
                "భారతదేశం",
                "జపాన్",
                "జర్మనీ"
            ],
            "content": "స్వాతంత్ర్యం పొందిన తరవాత గత యాభై ఐదు సంవత్సరాలలో వివిధరంగాలలో మనదేశం\nఎంతో ప్రగతిని సాధించింది. వ్యవసాయరంగంలోనేకాక, పారిశ్రామికరంగంలోనూ సత్వర\nఅభివృద్ధిని సాధించింది. అంతరిక్ష, సమాచార, సాంకేతికరంగాలలో మనం సాధించిన ప్రగతి;\nఅణ్వాయుధాల తయారీలో మనకున్న శక్తిసామర్థ్యాలు - వర్థమాన దేశాలనే కాకుండా అభివృద్ధి\nచెందిన దేశాలను సైతం అబ్బురపడేలా చేశాయి. ఇది మనమందరం గర్వించతగ్గ విశేషం!\n\nఅయితే, ఇలా ఒకవైపు సర్వతోముఖాభివృద్ధి స్పష్టంగా కనిపిస్తున్నప్పటికీ, మరోవైపు\nనిరుద్యోగం, పేదరికం, అధిక ధరలు, అల్లరులు జాతిని జలగల్లా పట్టి పీడిస్తున్నాయి.\nవీటన్నిటికీ కారణం ఏమిటి? కొందరి విపరీత స్వార్థం; దేశభక్తి లోపించడం; మహో\nన్నతమైన మన గత వైభవాన్ని మరిచిపోవడం. “నా ఇంటి చుట్టూ గోడలు లేపాలన్నదీ,\nకిటికీలను మూసుకుని కూర్చోవాలన్నదీ నా అభిమతం కాదు; ప్రపంచదేశాల సంస్కృతీ\nసుమవాయువులన్నీ నా ఇంట స్వేచ్ఛగా వీచాలి. అయితే, వాటి ఉధృతంలో నా కాళ్ళు\nనిలబడలేక కొట్టుకుపోవడం మాత్రం నాకిష్టంలేదు!\" అన్నాడు మన జాతిపిత గాంధీజీ.\n\n“మన సంస్కృతీ వారసత్వాలను దృఢంగా పరిరక్షించుకుంటూ, అభివృద్ధిచేసు\nకుంటూ మన ప్రత్యేకతను నిలబెట్టుకోవాలి!” అని పిలుపునిచ్చాడు స్వామి వివేకానంద.\nదేశభక్తితో ప్రజలు పాటుపడితే సాధించరానిదంటూ ఏదీ ఉండదు. ఉదాహరణకు\nజపాన్, జర్మనీ దేశాలనే తీసుకుందాం. రెండవ ప్రపంచయుద్ధం చివర రెండు దేశాలూ\nచిన్నాభిన్నమైపోయాయి. అయినా, కొద్దికాలంలోనే పూర్వస్థితిని సంతరించుకున్నాయి.\nకారణం - ఆ దేశ ప్రజల అకుంఠిత దీక్ష, పట్టుదల, దేశాభిమానం!\n\nదేశమంటే మట్టికాదు; మనుషులు. అన్ని శక్తులకన్నా మానవశక్తే మహత్తరమైనది.\nస్వాతంత్య్రదినోత్సవ సందర్భంగా ఈ సత్యాన్ని మరొక్కసారి స్మరించుకుని, మనదేశాన్ని మరింత\nపటిష్ఠమైన దేశంగా తీర్చిదిద్దుకుంటూ, ఉజ్వల భవిష్యత్తుకోసం ముందుకు సాగుదాం!",
            "book_page_end": 7
        },
        {
            "title": "శాస్త్రవేత్త-రాష్ట్రపతి",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "చరిత్ర",
            "moral": "వ్యక్తికన్నా దేశం చాలా గొప్పది అన్న ఉదాత్త భావంతో ప్రతి ఒక్కరూ పెరగాలి.",
            "keywords": [
                "అబ్దుల్ కలాం",
                "రాష్ట్రపతి",
                "క్షిపణి శాస్త్రవేత్త",
                "భారతరత్న",
                "ఏరోనాటిక్స్"
            ],
            "characters": [
                "డా. ఎ.పి.జె. అబ్దుల్ కలాం"
            ],
            "locations": [
                "రామేశ్వరం",
                "ధనుష్కోటి",
                "తిరుచిరాపల్లి",
                "మద్రాసు",
                "పోర్బందర్"
            ],
            "content": "భారతదేశ పదకొండవ రాష్ట్రపతి\nడా. ఎ.పి.. జె. అబ్దుల్ కలాం\nదేశంలోని ఉన్నత శాస్త్ర వేత్తలలో\nఒకరు. జూలై 2 4 వతేదీ ఆయన\nరాష్ట్రపతిగా అంటే మన దేశా\nధ్యక్షుడిగా పదవీ బాధ్యతలు\nస్వీకరించారు. దేశానికి ఒక శాస్త్ర\nవేత్త అధ్యక్షుడు కావడం బహుశా\nఇదే ప్రథమం.\nడా. అవుల్ పకీర్ జైనులద్దీన్ అబ్దుల్ కలాం\nఆయన పూర్తి పేరు. ఆయన 1931 లో\nరామేశ్వరంలో ఒక సాధారణ కుటుంబంలో\nజన్మించారు. రామేశ్వరం, ధనుష్కోటి మధ్య నడిచే\nరెండు పడవలు ఆయన తండ్రికిసొంతంగా ఉండేవి.\nఏడుగురు సంతానంలో ఏడవవాడు అబ్దుల్ కలాం.\nఅబ్దుల్ కలాం రామనాధపురంలోని ఒక క్రిస్టియన్\nమిషనరీ స్కూలో ఎస్. ఎస్. ఎల్. సి. వరకు\nచదివారు. తిరుచిరాపల్లి సెయింట్ జోసఫ్స్\nకళాశాలలో బి.ఎస్.సి. (భౌతికశాస్త్రం) చదివారు.\nఆ తరవాత మద్రాసు ఇన్స్టిట్యూట్ ఆఫ్ టెక్నా\nలజీలో 'ఏరోనాటిక్స్' చదివారు.\nస్నాతకోత్తరపట్టా పుచ్చుకుని డిఫెన్స్ రీసెర్చ్\nఆర్గనైజేషన్ (రక్షణ పరిశోధన అభివృద్ధి సంస్థ) లో\nచేరి నలభై సంవత్సరాలు పనిచేశారు. 'అగ్ని'\n'పృథ్వి' లాంటి క్షిపణుల తయారీలో ఆయన\nకీలకపాత్ర వహించారు. అందుకే ఆయన్ను 'క్షిపణి\nశాస్త్రవేత్త' అని చెబుతారు. ‘పోఖ్రాన్' విజయానికి\nకూడా ఆయన ఎంతగానో కృషి చేశారు. ఆయన\nభారత ప్రభుత్వానికి విజ్ఞాన సలహాదారుగా కూడా\nపనిచేశారు. కేంద్ర ప్రభుత్వం అత్యున్నతమైన\n'భారత రత్న' అవార్డుతో ఆయన్ను\nసత్కరించి గౌరవించింది.\nపదవీ విరమణ తరవాత\nఆయన తన సమయాన్ని బాల\nబాలికల మధ్య, యువతరం మధ్య\nగడపాలని ఆశించారు. తరచూ\nఆయన విద్యాలయాలకు వెళ్ళి\nమనదేశ భవిష్యత్తు గురించి\nపిల్లలమధ్య ముచ్చటించేవారు.\nఇటీవల గాంధీ జన్మస్థానమైన పోర్బందర్కు\nవెళ్ళినప్పుడు ఒక అమ్మాయి ఆయన పిల్లలకిచ్చే\nసందేశం ఏమిటని అడిగింది. “వ్యక్తికన్నా దేశం\nచాలా గొప్పది అన్న ఉదాత్త భావంతో ప్రతి ఒక్కరూ\nపెరగాలి!\" అని ఆయన చెప్పారు. భవిష్యత్తులో\nమనదేశం ఎలా అభివృద్ధి చెందాలో వివరిస్తూ\n'ఇండియా 2020 ఎ విజన్ ఫర్ ది న్యూ మిలీ\nనియం' అనే గ్రంథాన్ని రచించారు.\nఉర్దూలో ఖురాన్నూ, సంస్కృతంలో భగవ\nద్గీతనూ ఆయన సమాన ఆసక్తితో పఠిస్తారని చెబు\nతారు. ఆయనకు వీణ వాయించడం చాలా ఇష్టం.\n1947 ఆగస్టు 15వ తేదీ స్థానిక పత్రికలో\nజవహర్లాల్ నెహ్రూ జాతీయ పతాకావిష్కరణ\nచేస్తున్నట్టూ, కల్లోలపూరితమైన నవకాళీ వీధులలో\nగాంధీజీ నడుస్తూన్నట్టూ వెలువడిన ఫోటోలను\nగుర్తుచేసుకుంటూ, “నాయకత్వం అన్నది చాలా\nవిలక్షణమైన గుణం,” అన్నారు అబ్దుల్ కలాం.\nఅలాంటి విలక్షణమైన వ్యక్తే ప్రస్తుతం మనదేశ\nఅధ్యక్షులయ్యారు. అశేష పాఠకుల తరఫున చంద\nమామ నూతన రాష్ట్రపతికి తన శుభాకాంక్షలు\nతెలియజేస్తున్నది.",
            "book_page_end": 9
        },
        {
            "title": "పిన్నవయసు!",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "నీతి కథ",
            "moral": "అనుభవం, వివేకవంతమైన సలహాలు రాజ్యానికి శాంతినిస్తాయి.",
            "keywords": [
                "ప్రధానమంత్రి",
                "వయసు",
                "అనుభవం",
                "వివేకం",
                "విజయపురి"
            ],
            "characters": [
                "రమాకాంతశర్మ",
                "రాజు",
                "మంత్రులు"
            ],
            "locations": [
                "విజయపురి రాజ్యం",
                "వింధ్యపర్వత ప్రాంతాలు"
            ],
            "content": "పూర్వం వింధ్యపర్వత ప్రాంతాలగల విజయపురి రాజ్యం పట్ల, ఇరుగుపొరుగు రాజ్యాలు\nశత్రుభావంతో మెలుగుతూండేవి. ఆ కారణంగా, రాజ్యం ఎప్పుడూ యుద్ధవాతావరణంతో\nవుండేది. ఇలాటి పరిస్థితుల్లో ప్రధానమంత్రి మరణించాడు. రాజు, మిగిలిన మంత్రుల్లో\nరమాకాంతశర్మ అనే అతణ్ణి ప్రధానమంత్రిగా నియమించాడు.\n\nఈ కొత్త ప్రధాని, రాజుకిచ్చే వివేకవంతమైన సలహాలవల్లా, మంత్రాంగంవల్లా సంవత్సరం\nగడిచేలోపల విజయపురి రాజ్యానికి, పొరుగురాజ్యాలతో సత్సంబంధాలు ఏర్పడినై. ఇలా\nఎంతోకాలం గడిచింది. ఒకనాడు రమాకాంతశర్మ రాజుతో, \"మహారాజా నేనిక విశ్రాంతి\nతీసుకోదలిచాను; అనుమతించండి. రాజ్యానికి నాకంటే పిన్నవయసువాడు ప్రధానమంత్రి\nకావలసిన అవసరం వున్నది,” అన్నాడు.\n\nరాజు, రమాకాంతశర్మను మరికొంతకాలం వుండమని కోరాడు. కాని, అందుకు రమాకాంత\nశర్మ ఒప్పుకోలేదు. అప్పుడు, రాజు ఆయన్నే కొత్త ప్రధానమంత్రిని ఎంపికచేయమన్నాడు.\nరమాకాంతశర్మ, మంత్రులు ముగ్గురిలో ఒకరిని కొత్త ప్రధానిగా ఎంపికచేశాడు. ఇక్కడ\nవింతగొలిపే విషయమేమంటే - రమాకాంతశర్మ తొంభైయేళ్ళవాడు, ఆయన ఎంపికచేసిన\nప్రధాని వయసు ఎనభైయేళ్ళు!",
            "book_page_end": 10
        },
        {
            "title": "మాయాసరోవరం - 7",
            "book_page_start": 11,
            "pdf_page_start": 11,
            "pdf_page_end": 17,
            "author": "చందమామ బృందం",
            "genre": "ధారావాహిక",
            "moral": "ఆపదలో ఉన్నవారికి సహాయం చేయడం ధర్మం. వివేకంతో, ధైర్యంతో సమస్యలను పరిష్కరించాలి.",
            "keywords": [
                "జలగ్రహం",
                "మకరకేతు",
                "మాయాసరోవరం",
                "నరవానరం",
                "మరుగుజ్జులు",
                "సాహసం"
            ],
            "characters": [
                "జయశీలుడు",
                "సిద్ధసాధకుడు",
                "మకరకేతు",
                "జలగ్రహం (ఏనుగు)",
                "మరుగుజ్జు రాణి",
                "నరవానరం"
            ],
            "locations": [
                "కొండచెరువు",
                "మాయాసరోవరం (ఉదక గుహ)",
                "నదీతీరం"
            ],
            "content": "[ఆశ్విక భటులద్వారా జయశీలుడికి, మంత్రి ధర్మమిత్రుడు కొండచెరువు దగ్గిర విడిదిచేసినట్టు\nతెలిసింది. మకరకేతును, అతడు అక్కడికి తీసుకుపోవాలని బయల్దేరాడు. తనకు ఎలాగూ చావు\nతప్పదని భయపడిన మకరకేతు, జలగ్రహానికి నీరుపెట్టే నెపంమీద, దాన్ని కొండచెరువులోకి\nతీసుకుపోయి, జయశీల సిద్ధసాధకులతోపాటు నీళ్ళలో అమాంతం మునిగాడు.\n-తరవాత]\n\nజలగ్రహం హఠాత్తుగా నీట మునగడమేగాక,\nనీటి అడుగున వేగంగా ముందుకు బయలు\nదేరడంతో, జయశీలుడికీ, సిద్ధసాధకుడికీ,\nదాని మీదినుంచి పైకితేలే అవకాశం లేకుండా\nపోయింది. సిద్ధసాధకుడు తనకు చావు సమీ\nపించిందన్న భయంతో, “జై, మహాకాళా!”\nఅంటూ కేకపెట్టాడు.\nఆ కేక జయశీలుడికి స్పష్టంగా వినిపిం\nచింది. అంతేకాక, తనకు ముందున్న మకర\nకేతు కూడా కనిపిస్తున్నాడు. అంటే, నీటి\nఅడుగున తను చూడగలుగుతున్నాడు;\nధ్వనులు స్పష్టంగా వినగలుగుతున్నాడు.\nఏమిటీ విచిత్రం!\nజయశీలుడు, మకరకేతు భుజం పట్టు\nకుని, “ఒరే, దుర్మార్గుడా! నువ్వు చేసిన పనే\nమిటి? మమ్మల్ని నీట ముంచి చంపదలి\nచావా?\" అని అడిగాడు.\nదానికి మకరకేతు బిగ్గరగా నవ్వి, “జయ\nశీలా, మనం ఇప్పుడు తాటి ప్రమాణం గల\nనీటి అడుగున వున్నాం. మనిషి అయినవాడు\nఇంత లోతు నీటి అడుగున గాలి పీల్చ\nగలడా? మాట్లాడగలడా? చూడగలడా?”\nఅని ప్రశ్నించాడు.\n“అవును, జయశీలా, ఏమిటీ వింత!\nఅంతా, ఆ మహాకాళుడి దయ,\" అంటూ\nసిద్ధసాధకుడు చుట్టూ ఆశ్చర్యంతో కలయ\nచూశాడు.\nజలగ్రహం తలెత్తి సూటిగా ముందుకు\nదూసుకుపోతున్నది. ఎదురుగా ఒకచోట నీటి\nఅడుగున వున్న ఒక పెద్ద కొండగుహలోంచి,\nనీరు మహావేగంగా వచ్చి పడుతున్నది.\nమకరకేతు, “జలగ్రహా!” అని తన\nవాహనాన్ని హెచ్చరించి, కొండగుహకేసి\nనడుపుతూ, “జయశీలా, సిద్ధసాధకా! మాట్లా\nడరేం, ఆలోచిస్తున్నారా? నీటి అడుగున\nవుండీ, మీ ఇద్దరూ ప్రాణాలతో వుండడానికి\nకారణం అర్థమైందా?” అన్నాడు.\n“ఆ, అర్థమైంది! నిన్నూ, నీ జలగ్రహాన్నీ\nఅంటిపెట్టుకు వున్నంత వరకూ, మా బోటి\nమనుషులక్కూడా, నీటి అడుగున గాలి\nపీల్చుతూ బతగ్గలిగిన శక్తి వుంటున్నదన్న\nమాట!” అన్నాడు జయశీలుడు.\n\"బాగా గ్రహించావు! మరి కత్తిపిడి మీద\nచేయివేశావెందుకు?” అన్నాడు మకరకేతు\nపరిహాసంగా.\n“నీ తల నరకడానికి! ముందు జలగ్రహాన్ని\nనీటిపైకి తీసుకుపోతావా, లేదా?” అన్నాడు\nజయశీలుడు కోపంగా.\nసిద్ధసాధకుడు శూలాన్ని ఎత్తి, “జై, మహా\nకాళా! నీటి అడుగున నీకు ఏ ప్రాణినీ బలి\nఇచ్చిన భక్తుడు, ఈనాటి వరకూ భూప్రపం\nచంలో వుంటాడనుకోను!” అంటూ శూలాన్ని\nమకరకేతు మెడకు ఆనించాడు.\nమకరకేతు పెద్దగా నవ్వి, “మీ ఆజ్ఞపాటించ\nనందుకు, మీరు నా తల నరుకుతారా? సరే,\nఅలా జరిగిన మరుక్షణం మీ ఇద్దరికీ నీటి\nఅడుగున బతగ్గలిగిన శక్తి పోతుంది. ఆ\nతర్వాత, మీ ఇద్దరి శవాలూ నీటిపైన తేలి\nఆడగలవు,” అన్నాడు.\nమకరకేతు ఇలా అనేసరికి, జయశీలుడికీ,\nసిద్ధసాధకుడికీ, ఇప్పుడు తాము మకరకేతుడికి\nబందీలమన్న వాస్తవం తెలిసి మనసులో\nభయం కలిగింది.\nఇంతలో ఒక పెద్ద మొసలి, ఒక చేపను\nతరుముకుంటూ వాళ్ళకేసి వచ్చింది. మకర\nకేతు మొసలితోక పట్టుకుని దూరంగా విసిరి\nవేసి, “జయశీలా, మీరు నాకు బందీలు\nకారు; నేనూ మీకు బందీని కాను, జలగ్రహం\nగుహ నీటి నుంచి రెండు కోసుల దూరం\nపోయి, అవతలవున్న కొండమీది జలాశయం\nచేరగానే - అక్కణ్ణించి మీ దారిన మీరు\nపోవచ్చు,” అన్నాడు.\nఒక అరగంట కాలం గడిచేసరికి, కొండ\nమీది జలాశయాన్ని చేరింది జలగ్రహం.\nమకరకేతు ఆజ్ఞాపించగానే అది అక్కడ నీటి\nమీదతేలి, తొండం ఎత్తి పెద్దగా ఘీంకరించింది.\nజయశీలుడూ, సిద్ధసాధకుడూ ఒకసారి\nగట్టిగా గాలి పీల్చుకుని, ప్రాణాలతో బయట\nపడినందుకు సంతోషించారు. జయశీలుడు,\nమకరకేతును, “ఓయీ కేతూ! మాయాసరో\nవరం ఇదేనా?” అని అడిగాడు.\nఆ ప్రశ్నకు మకరకేతు వెంటనే జవాబు\nచెప్పక, శరీరంలో దిగివున్న కత్తినీ, బాణాన్నీ\nఒకసారి చూసుకుని, “హా, ఇప్పుడు జరిగిన\nజలచికిత్స, నా శరీర బాధను చాలావరకు ఉపశ\nమింపచేసింది, అంతా ఆ సరోవరేశ్వరుడి\nకరుణా కటాక్షం!” అంటూ ఒక క్షణం ఆగి,\n“జయశీలా, మాయాసరోవరం ఇది కాదు,\nదాన్ని చూసిన మానవమాత్రులెవరూ, ఈనాటి\nవరకూ, ఆ ప్రాంతాన్ని వదిలి రాలేదు,” అన్నాడు.\nజయశీలుడు మరేదో అడగబోయేంతలో,\nమకరకేతు, “జలగ్రహా!” అంటూ గట్టిగా కేక\nపెట్టాడు.\nజయశీలుడూ, సిద్ధసాధకుడూ రానున్న\nప్రమాదాన్ని గుర్తించి, ఏనుగు నీట మునుగు\nతూండగానే ఇద్దరూ చప్పున ఎగిరి కిందికి\nదూకి ఈదుకుంటూ పోయి, నీటి వాలున\nపడి వస్తున్న ఒక చెట్టును పట్టుకున్నారు.\nవాళ్ళు నీట పడి లేస్తూ, దాని కొమ్మల మీదికి\nపోయేసరికి, చెట్టు బోదె మీద బోర్లా పడు\nకుని, ముందు కాళ్ళతో విరిగిన కొమ్మలను\nపట్టుకుని వున్న ఒక పెద్దపులి కంట పడింది.\nచెట్టు నీటిలో మునుగుతూ తేలుతూ,\nదాపులనున్న జలపాతం చేరి దిగువకు పడు\nతూండగా, జయశీల సిద్ధసాధకులు ఇవి\nతమకీలోకంలో ఆఖరిక్షణాలనుకుంటూ\nగట్టిగా కళ్ళు మూసుకున్నారు.\nజలపాతం కొండపైనుంచి కిందికి దుమికే\nచోట, చిన్నా పెద్ద కొండరాళ్ళు చాలా వున్నవి.\nచెట్టు మధ్యమభాగం ఒక కొండరాయి మీద\nపడి, రెండుగా విరిగింది. ఒక భాగం మీద\nజయశీలుడూ, రెండవ భాగం మీద పులీ,\nసిద్ధసాధకుడూ వున్నారు.\nకొంతసేపటికి జయశీలుడు కళ్ళుతెరిచి\nచూశాడు. అతడిప్పుడు నీటి అంచునవున్నాడు.\nనడుము నుంచి దిగువభాగం నీటిలో తడుస్తు\nన్నది. తల మాత్రం కొంత మిట్టప్రదేశాన వున్నది.\nదూరంగా జలపాతం హోరు వినిపిస్తున్నది.\n“నేను బతికే వున్నానన్నమాట, గొప్ప అదృ\nష్టవంతుణ్ణి!” అనుకుంటూ జయశీలుడు\nలేచి నిలబడి, హఠాత్తుగా సిద్ధసాధకుడు\nజ్ఞాపకం రాగా, “సాధకుడెక్కడ?” అను\nకుంటూ ప్రవాహంకేసి చూశాడు. అక్కడ\nఅతడి జాడలేదు.\nవెంటనే జయశీలుడికి, ఎన్నో రోజులుగా\nతనకు మిత్రుడై, కష్టాల్లో భాగం పంచుకున్న\nసాధకుడి మీద ఎంతో జాలి కలిగింది.\nజయశీలుడు చప్పున కదిలి నది ఒడ్డున\nఅల్లిబిల్లిగా పెరిగిన చిన్నచిన్న పొదలమధ్యగా\nకొంతదూరం పోయేసరికి, హఠాత్తుగా పెద్దపులి\nఅరుపు వినిపించింది. వెంటనే అతడికి జల\nపాతంలో చిక్కుకున్న పులి గుర్తుకు వచ్చింది.\n“సాధకుడు, పులికి ఆహారం కాలేదుకదా!\"\nఅనుకుంటూ జయశీలుడు చప్పున కత్తి\nదూసి, ఆ ధ్వని వచ్చిన వైపుకు నడిచాడు.\nఒకచోట సిద్ధసాధకుడు కదలా మెదలక\nనీటి ఒడ్డున పడివున్నాడు. వెనక కాళ్ళు రెండూ\nరాళ్ళ దెబ్బలకు విరిగిపోయిన పులి చిన్నగా\nగాండ్రిస్తూ, ముందుకాళ్ళ మీద పాకుతూ,\nసాధకుణ్ణి సమీపిస్తున్నది.\nపులినుంచి సిద్ధసాధకుడికి రానున్న ప్రమా\nదాన్ని గుర్తించిన జయశీలుడు, వేగంగా\nపరిగెత్తుతూ, సమయానికి చేతికందిన ఒక\nచిన్న రాయిని గురిగా దానిమీదికి విసిరాడు.\nరాయి తగలగానే తల తిప్పి పులి కోపంతో\nభీకరంగా గాండ్రించింది.\nఆ గాండ్రింపుతో స్పృహ వచ్చిన సిద్ధసాధ\nకుడు తృళ్ళిపడి తలఎత్తి, పులి కంటబడగానే,\n“రక్షించు, మహాకాళా!” అంటూ కేకపెట్టాడు.\nఈ లోపల జయశీలుడు, పులికి వెనక\nరెండు కాళ్ళూ విరిగినవని గ్రహించి,వాటిని\nబలంగా పట్టుకుని దూరంగా లాగాడు.\nసిద్ధసాధకుడు నీళ్ళలో లేచి నిలబడి, “జయ\nశీలా, నువ్వు ఇక్కడే వున్నావా? పులి గాండ్రిం\nపుతో నాకు ప్రాణం తిరిగి వచ్చింది,” అన్నాడు.\nజయశీలుడు, బాధతో నేలమీద పొర్లాడు\nతున్న పులికేసి చూసి, “జలపాతం నుంచి\nకింద రాళ్ళ మీద పడి పులి రెండు కాళ్ళూ విర\nగ్గొట్టుకున్నది. ఇక దీనికి ఆహారం సంపాదించే\nశక్తిలేదు. ఏమైనా దీన్ని చంపడానికి నాకు\nచేతులాడడం లేదు,\" అన్నాడు.\nసిధ్ధసాధకుడికి నీటి ఒడ్డున కొద్ది దూరంలో\nశూలం దొరికింది. అతడు జయశీలుడి నుంచి\nకత్తి తీసుకుని, “ప్రాణాలతో నరకబాధపడే ఈ\nపులికి, బాధా నివృత్తి చేస్తున్నాను, అలా చేయ\nడంపుణ్యం!\" అంటూ కత్తితో ఒక్క వేటుకు\nపులి తలను మొండెం నుంచి వేరు చేశాడు.\nజయశీలుడు కొద్ది క్షణాలు ఆలోచిస్తూ\nమౌనంగా వూరుకుని, “మకరకేతును మనం\nవదలవలసిందికాదు!” అన్నాడు.\n\"జయశీలా! ఇప్పుడు ఆలోచించవల\nసింది, గతాన్ని గురించి కాదు. మనం ఎలాంటి\nప్రాంతానికి చేరాం అన్నది ప్రశ్న!” అన్నాడు\nసిద్ధసాధకుడు.\nఆ ప్రశ్నకు జవాబా అన్నట్టు, సాధకుడు\nమాట ముగించేలోపలే, నదికి దిగువనున్న\nగుబురుచెట్లప్రాంతాన్నుంచి,ఒకమనిషి పెట్టిన\nచావుకేకా, కొండగొర్రె అరుపూ వినిపించినై.\n“కొండగొర్రె మనిషిని పట్టిందా? లేక మనిషి\nకొండగొర్రెను పట్టాడా-ఇద్దరూ ప్రాణభయంతో\nఅరిచినట్టుందే!” అన్నాడు సిద్ధసాధకుడు, ఆ\nధ్వని వచ్చినవైపు తలతిప్పి చూస్తూ.\nఇద్దరూ ఆ ధ్వని వచ్చినవైపుకు నడిచారు.\nకొంతదూరం వెళ్ళేసరికి, వాళ్ళకు భయాశ్చ\nర్యాలు కలిగించే దృశ్యం ఒకటి కంటబడింది.\nనీటి ఒడ్డున వున్న ఒక మహావృక్షం కొమ్మ\nనుంచి ఒక గొర్రెపొటేలూ, ఒక మరుగుజ్జు\nమనిషీ వేళ్ళాడుతున్నారు.\nఇది చూస్తూనే సిద్ధసాధకుడు శూలం\nఎత్తి, “వీళ్ళను పట్టినదేదో అదృశ్యంగా వున్న\nభూతం! ఈ క్షణమే నా శూలంతో దాని\nగుండెల్ని చీల్చబోతున్నాను,\" అంటూ కొమ్మ\nకిందికి పోయి, శూలం ఎత్తబోయేంతలో,\nమరొక చెట్టుకొమ్మ చప్పున అతడికేసి వంగి\nభుజం పట్టుకున్నది.\nసిద్ధసాధకుడు ఎగిరి పక్కకు గంతువేసి,\n\"జయశీలా, జాగ్రత్తసుమా! వీళ్ళను పట్టింది\nఆయీ భూతం కాదు, అదృశ్యంగా చెట్టులో\nవున్న ఎవడో రాక్షసుడు,” అన్నాడు.\nజయశీలుడు మారు మాట్లాడకుండా\nముందుకుపోయి, చెట్టు కొమ్మను కత్తివేటుతో\nనరికాడు. మరుగుజ్జువాడూ, గొర్రెపొటేలూ\nదిగువనున్న నది నీటిలో దభీమంటూ పడ్డారు.\nనీళ్ళలో నుంచి వడవడ వణికిపోతూ బయ\nటికి వచ్చిన మరుగుజ్జువాడు, జయశీలుడూ,\nసిద్ధసాధకులకేసి కళ్ళు చికిలించి చూస్తూ,\n\"అయ్యాలారా! తన సేనానాయకుణ్ణి మను\nషులను తినే రాక్షసిచెట్టు నుంచి కాపాడి\nనందుకు, మాగడేకారిరాణి తమకు తప్పక\nమంచి బహుమానం ఇస్తుంది,” అన్నాడు.\nవాడు మాట ముగించే లోపలే, చెట్ల\nచాటున పెద్ద కలకలం బయలుదేరింది. ఆ\nమరుక్షణం, రెండు కొండపొటేళ్ళను పూన్చిన\nరథం మీద, జింక చర్మాలు ధరించి, కొంగా,\nనెమలి ఈకలూ కలిపి కుట్టిన కిరీటం పెట్టు\nకున్న, ఒక స్త్రీ వాళ్ళకేసి వచ్చింది. ఆ రథం\nవెనకా, పక్కలా పొటేళ్ళను ఎక్కి, చేత బళ్ళా\nలను పట్టుకున్న చాలామంది మరుగుజ్జు\nవాళ్ళు వున్నారు.\nవాళ్ళను చూస్తూనే మరుగుజ్జు సేనా\nనాయకుడు ముందుకు పోయి, \"మహా\nరాణీ!” అంటూ రథంలో వున్న మరుగుజ్జు\nస్త్రీకి వంగి నమస్కారం చేసి, ఆమెకు జయ\nశీలుణీ, సిద్ధసాధకుణ్ణి చూపుతూ, “ఈ ఇద్దరూ\nనన్ను జీవభక్షకవృక్షం నుంచి కాపాడారు,\"\nఅని చెప్పాడు.\nమరుగుజ్జు రాణి, “ఓహో, అలాగా!”\nఅంటూ తల వూపి, “ఓ, మహాకాయుల్లారా!\nరాత్రి నా కలలో కనిపించి, మాగడేకారి శత్రు\nవులనందరినీ హతమార్చి, మాకు శాశ్వత\nరక్షణ కల్పిస్తామని మాట ఇచ్చినవారు మీరే\nకదా?” అని అడిగింది.\n“ఈ రాణి ఏదో పెద్ద గడుసుపిండంలా\nగుందే! జయశీలా, మనం తగు జాగ్రత్తలో\nవుండాలి సుమా,\" అన్నాడు సాధకుడు\nమెల్లిగా జయశీలుడితో.\n'మంచి మాట నేర్పరి! పాపం, ఈ పొట్టి\nమనుషులకు ఎవరి నుంచి ప్రమాదం రాను\nన్నదో! వీలైనంత సాయం చేద్దాం,” అన్నాడు\nజయశీలుడు.\nఆ మాటలకు సాధకుడు అయిష్టంగా\nముఖంపెట్టి, “జయశీలా, మనం ఒకానొక\nమహోన్నత కార్యం సాధించేందుకు బయ\nల్దేరాం. ఆ సంగతి మరిచి, ఈ పిల్లిపెసర\nగింజలు ఏరే పనుల్లో పడ్డామంటే, ఎందుకూ\nకొరగాకుండా పోగలం,” అన్నాడు.\n“సాధకా, కనకాక్షరాజుగారి పిల్లల ప్రాణా\nల్లాంటివే, ఈ మరుగుజ్జు మనుషుల ప్రాణా\nలుకూడా. వీళ్ళకు ఎవరినుంచి ప్రమాదం\nరానున్నదో విని, చేతనైన సాయం చేయటం\nధర్మం అనిపించుకుంటుంది,” అన్నాడు\nజయశీలుడు.\nఅంతలో దాపులనున్న కొండగుట్ట మీది\nనుంచి భయంగొల్పే అరుపు వినిపించింది.\nఅందరూ అటుకేసి తలలు తిప్పి చూశారు.\nపదీ పన్నెండడుగుల ఎత్తున్న వికృతాకారం\nఒకటి గుట్టమీద నిలబడి వున్నది. దాని\nచేతులలో ఒక పెద్ద బండరాయి! దాని నడు\nముకు కట్టిన ఇనప గొలుసును ఒక చేత్తో\nపట్టుకుని,రెండవ చేతిలో కత్తి పట్టుకుని, ఒక\nమనిషి నిలబడి వున్నాడు.\nఆ వికృతాకారాన్ని చూస్తూనే, మరుగుజ్జు\nరాణితోపాటు, ఆమె అనుచరులందరూ\nగడగడ వణికిపోసాగారు. వికృతాకారం పక్కన\nనిలబడినవాడు, కత్తితో దాని వెన్నుమీద\nగీరాడు. వికృతాకారం రాయిని అలాగే పట్టు\nకుని అటూ ఇటూ గెంతసాగింది.\nజయశీలుడు, సిద్ధసాధకుడితో, “సాధకా,\nఆ భయంకర జంతువును మచ్చికచేసి ఆడి\nస్తున్నవాడు మరుగుజ్జు కాదు; మనలాంటి\nవాడే! అది ఏ జాతి జంతువైవుంటుంది?” అని,\nమరుగుజ్జురాణితో, “మహారాణీ! మీకు\nశత్రువులన్నావే, వాళ్ళు ఆ కనబడే భయం\nకర జంతువూ, దాని వెంటవున్న మనిషేనా?\"\nఅని ప్రశ్నించాడు. ఆ ప్రశ్నతో రాణి కాస్త\nస్థిమితపడి, రథం దిగి జయశీల, సిద్ధసాధ\nకుల ముందుకు వచ్చి, “మహాకాయుల్లారా!\nమా శత్రువులు, కొండ అవతలవున్న మా\nజాతివాళ్ళే! కాని, వాళ్ళు తాము యక్షజాతి\nనుంచి ఉద్భవించామనీ, మాకన్న ఉన్నతుల\nమనీ అహంకరించి, మమ్మల్ని నాశనం చేయా\nలని చూస్తున్నారు,\" అన్నది.\n“అంత భయంకర ప్రాణిని మచ్చిక చేసిన\nవాళ్ళు, మిమ్మల్ని ఏనాడో లొంగదీసుకుని\nవుండవలసిందే!” అన్నాడు సిద్ధసాధకుడు.\n“మహాకాయుల్లారా! ఆ భయంకర\nజంతువు, నరవానరం. దానిచేత మా మీదికి\nరాళ్ళు విసిరిస్తున్నవాడు, మీలాంటి మనిషి.\nఆ ఇద్దరూ పదీ పన్నెండు రోజుల క్రితమే, మా\nశత్రువులతో వచ్చి చేరారు,\" అన్నది మరు\nగుజ్జురాణి.\nరాణి మాట ముగించే లోపలే, నరవానరం\nప్రళయభయంకరంగా అరిచి, రెండడుగులు\nముందుకు వేసి ఎత్తి పట్టుకుని వున్న బండ\nరాయిని, కొండమీది నుంచి మరుగుజ్జుజాతి\nవాళ్ళకేసి బలంగా విసిరింది. - (ఇంకావుంది)",
            "book_page_end": 17
        },
        {
            "title": "తగిన భార్య!",
            "book_page_start": 18,
            "pdf_page_start": 18,
            "pdf_page_end": 18,
            "author": "చందమామ బృందం",
            "genre": "హాస్యం",
            "moral": "ఒక బంధంలో ఇద్దరూ ఒకరికొకరు తగినవారని భావించాలి.",
            "keywords": [
                "హోడ్జ్ నజీరుద్దీన్",
                "భార్య",
                "పెళ్లి",
                "లోకజ్ఞానం",
                "హాస్యం"
            ],
            "characters": [
                "హోడ్జ్ నజీరుద్దీన్",
                "మిత్రుడు"
            ],
            "locations": [
                "ఈజిప్ట్"
            ],
            "content": "హోడ్జ్ నజీరుద్దీన్ ఒకనాడు తన స్నేహితుడితో\nకూర్చుని ద్రాక్షరసం తాగుతూండగా, మరొక\nమిత్రుడు సంతోషంగా అక్కడికి వచ్చి, \"వచ్చే\nవారం నాకు పెళ్ళి. నువ్వు రావాలి,\" అన్నాడు.\n“తప్పకుండా వస్తాను. కూర్చో,” అంటూ\nద్రాక్షరసం అందించాడు హోణ్ణా.\nవచ్చిన మిత్రుడు లోటాను అందుకుంటూ,\n“అవునూ, చాలాకాలంగా నాకు ఒక అను\nమానం,” అన్నాడు.\n“ఏమిటి?” అన్నాడు హోణ్ణా.\nఇంతకాలంగా నువ్వు ఎందుకు పెళ్ళి\nచేసుకోలేదు? అసలు పెళ్ళి ప్రయత్నం చేశావా,\nలేదా?” అని అడిగాడు మిత్రుడు.\n“చేశాను, చేశాను. ఇప్పుడు కాదు. చాలా\nయేళ్ళక్రితం,” అన్నాడు హోణ్ణా.\n“అలాగా! తగిన వధువు దొరకలేదా ఏం?\"\nఅన్నాడు మిత్రుడు.\n\"దొరక్క కాదు; అది చాలా పెద్ద కథ. నేను\nయువకుడిగా ఉన్నప్పుడు తగిన భార్యను\nవెతుక్కుంటూ బయలుదేరాను. ఎంతోదూరం\nప్రయాణం చేశాను. కొండలూ, కోనలూ\nతిరిగాను. చివరికి ఒక చిన్న గ్రామంలో\nఒక అందమైన యువతిని చూశాను. ఆమె చాలా\nతెలివైనదీ, గుణవతీ కూడాను. కాని లోకజ్ఞానం\nశూన్యం. అలాంటి యువతి నాకు పెద్ద\nసాయంగా ఉండదు కదా. అందుకని తగిన\nభార్య కాదనుకున్నాను. అక్కడి నుంచి\nబయలుదేరి ఒక పట్టణం చేరు కున్నాను.\nఅక్కడొక యువతిని చూశాను. ఆమెకు\nఅందచందాలూ, దయాగుణంతో పాటు\nలోకజ్ఞానం కూడా ఉంది. ఆమే నాకు\nఇంచుమించు తగిన భార్య అనుకున్నాను,”\nఅని ఆగాడు హోజ్జా.\n“మరి ఆమెనెందుకు చేసుకోలేదు?\" అని\nఅడిగారు అతడి మాటలను ఆసక్తిగా వింటూన్న\nమిత్రులిద్దరూ ఏక కంఠంతో.\n\"ఆమెకు మన భాష రాదు. భాష రానిదాన్ని\nచేసుకుని ఎలా కాపురం చేసేదని ఆలోచించి\nఆమె తగిన భార్య కాదనుకున్నాను. ఆ తరవాత\nఅక్కణ్ణించి ఈజిప్టుదాకా వెళ్ళాను. అక్కడ ఒక\nచక్కని యువతిని చూశాను. ఆమెకు అందం,\nగుణం, లోకజ్ఞానం, దైవభక్తి అన్నీ ఉన్నాయి.\nమన భాష కూడా తెలుసు. ఆమెతో మాట్లాడి\nనంతసేపు ఎంతో ఆనందించాను. ఆమె నాకు\nఅన్నివిధాలా తగిన భార్య అని నిర్ణయించాను,”\nఅన్నాడు హోజ్జా.\n“అంతటి గొప్ప సౌందర్యరాశినీ, సుగుణ\nవతినీ ఎందుకు పెళ్ళిచేసుకోలేదు మరి?” అని\nఅడిగారు మిత్రులు.\n\"ఏం చేయను! నేను ఆమెను తగిన\nభార్య అనుకున్నానే తప్ప, ఆమె నన్ను\nతగిన భర్త అనుకోలేదే!” అంటూ\nగాఢంగా నిట్టూర్చాడు హోణ్ణా.",
            "book_page_end": 18
        },
        {
            "title": "పేర్రాజు మహిమ",
            "book_page_start": 19,
            "pdf_page_start": 19,
            "pdf_page_end": 24,
            "author": "వసుంధర",
            "genre": "బేతాళ కథలు",
            "moral": "కేవలం మాటల మహిమలను నమ్మకుండా, తార్కిక, హేతుబద్ధమైన ఆలోచనతో నిజమైన శక్తిని, వ్యక్తిత్వాన్ని గుర్తించాలి.",
            "keywords": [
                "పేర్రాజు",
                "వాక్శుద్ధి",
                "గవర్రాజు",
                "దొంగతనం",
                "విక్రమార్కుడు",
                "బేతాళుడు"
            ],
            "characters": [
                "విక్రమార్కుడు",
                "బేతాళుడు",
                "పేర్రాజు",
                "గవర్రాజు",
                "భీముడు",
                "నారాయణ",
                "మంత్రి"
            ],
            "locations": [
                "శ్మశానం",
                "గ్రామం",
                "పట్నం",
                "రాజధాని"
            ],
            "content": "పట్టువదలని విక్రమార్కుడు చెట్టువద్దకు\nతిరిగివెళ్ళి, చెట్టుపై నుంచి శవాన్ని దించి\nభుజానవేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు శవం\nలోని బేతాళుడు, “రాజా, కన్ను పొడుచు\nకున్నా కానరాని గాఢాంధకారంలో, నువ్వు\nశ్మశానమంతా కలయతిరుగుతూ పడు\nతున్న శ్రమ చూస్తూంటే జాలి కలుగు\nతున్నది. నీలాగా ఎలాంటి కఠోర శ్రమలూ\nపడకుండా, పేర్రాజు అనే సామాన్య\nగృహస్థు వాక్శుద్ధి, మహిమలూ ప్రదర్శిం\nచాడు. అయితే, అంత శక్తిమంతుణ్ణి ఆ\nదేశపుమంత్రి అజ్ఞాని అన్నాడు. వారిద్దరి\nకథా చెబుతాను, శ్రమతెలియకుండా,\nవిను,\" అంటూ ఇలా చెప్పసాగాడు:\n\nపేర్రాజుకు గ్రామంలో చాలా మంచివాడని\nపేరు. అతడి భార్య ఎంతో అనుకూలవతి. ఆ\nదంపతులకు ఒక కొడుకూ ఒక కూతురూ.\nఇద్దరికిద్దరూ ముత్యాలే.\nఒక రోజు పేర్రాజు సకుటుంబంగా\nపట్నం బయల్దేరాడు; అక్కడి వింతలు చూడా\nలని. దారిలో చిన్న అడవి దాటాలి. అది దాటు\nతూండగా రెండు చిరుతపులులు అతడి\nకుటుంబం మీద దాడిచేశాయి. పేర్రాజెలాగో\nతప్పించుకున్నాడు కానీ అతడి భార్యాబిడ్డలు\nపులులవాత పడ్డారు.\nకాసేపు పేర్రాజు భోరుమంటూ దుఃఖిం\nచాడు. తర్వాత గ్రామం దారిపట్టాడు. అక్కడి\nఆస్తిపాస్తులన్నీ అమ్ముకుని ఇంకో గ్రామానికి\nవెళ్ళిపోయాడు. ఆ గ్రామంలో పేర్రాజుకు\nదూరపుచుట్టం గవర్రాజు వుంటున్నాడు.\nఆయన పేర్రాజుకు తన ఇంట ఆశ్రయం\nఇచ్చాడు. అందుక్కారణముంది. గవర్రాజు\nబ్రతక నేర్చినవాడు. నాలుగు రూకల కోసం\nనలభై అబద్ధాలు చెప్పడానిక్కూడా వెనుకా\nడడు. పేర్రాజు దగ్గర చాలా డబ్బుందనీ,\nదాన్నెలాగైనా కాజేసి అతణ్ణి ఇంట్లోంచి ఏదో\nవంకన వెళ్ళగొట్టాలనీ గవర్రాజు ఆలోచన.\nఅయితే, చాలా తొందరగా పేర్రాజు తన\nమంచితనంతో గ్రామస్థులను ఆకట్టుకున్నాడు.\nఅవసరంలో వున్నవారికి అడక్కుండా సాయ\nపడుతూ ఎంతో మంచివాడనిపించుకున్నాడు.\nఇలా వుండగా ఒక రోజున భీముడనే\nవాడింటిలో దొంగతనం జరిగింది. ఏడాది\nపాటుపడ్డ కష్టాన్ని రూపాయలుగా మార్చు\nకుని దాచుకుంటే, దొంగ అదంతా ఎత్తుకు\nపోయాడు. భీముడు పొరుగూరి వడ్డీ వ్యాపా\nరికి కొంత బాకీ వున్నాడు. అది వెంటనే తీర్చక\nపోతే, ఆ వ్యాపారి ఇల్లు వేలం వేస్తానన్నాడు.\nభీముడు లబోదిబోమంటూ పేర్రాజు వద్దకు\nవచ్చి జరిగింది చెప్పుకున్నాడు.\nఈ వడ్డీవ్యాపారి విషయంలో నేను నీకు\nసాయపడతాను. కానీ నిన్నిలా ఉసురుపెట్టిన\nవాడు బాగుపడడు. ఏ చేతులతో దొంగతనం\nచేశాడో, ఆ చేతులు విరిగిపోతాయి. వాడు\nదొంగిలించిన డబ్బు వాడి అంత్యక్రియలకే\nఉపయోగపడుతుంది!\" అంటూ పేర్రాజు,\nభీముడికి డబ్బిచ్చి పంపాడు.\nఆ తర్వాత ఒక చిత్రం జరిగింది. భీము\nడింట్లో దొంగతనం చేసింది పొరుగింటివాడైన\nనారాయణ. అతడారాత్రి పెరట్లో పశువులను\nఅదిలిస్తూండగా ఒక ఎద్దు తిరగబడి కుమ్మింది.\nఅప్పుడతడి చేతులు విరిగాయి. వైద్యుడి\nవద్దకు వెళ్ళి కట్టుకట్టించుకుంటూండగా,\nవేరేపనిమీద అక్కడికొచ్చిన గవర్రాజు అది\nచూసి, “నారాయణా! భీముడింట్లో దొంగ\nతనంచేసినవాడి చేతులు విరిగిపోతాయని\nమా పేర్రాజు శాపం పెట్టాడు. వాడికి బాగా\nవాక్శుద్ధి వుంది. నీ చేతులు విరగడం చూస్తే\nనువ్వేదురాశకుపోయి, ఆ డబ్బుదొంగిలించా\nవనిపిస్తోంది. అదే నిజమయితే, వెంటనే\nభీముడి డబ్బు భీముడికిచ్చెయ్యి. లేకుంటే\nమా పేర్రాజు రెండో శాపం ప్రకారం, ఆ డబ్బు\nనీ అంత్యక్రియలకే ఉపయోగపడుతుంది!”\nఅన్నాడు.\nఆ మాటలకు నారాయణ హడలి\nపోయాడు. వెంటనే తన నేరం ఒప్పుకుని,\nభీముడి డబ్బు భీముడికిచ్చి, శాపం వెనక్కు\nతీసుకోమని పేర్రాజువద్దకు వెళ్ళి అడిగాడు.\n“నేను శాపమివ్వడమేమిటి? భీముడి\nదుస్థితి చూసి కోపం కొద్దీ ఒకమాట అన్నాను,\nఅంతే! నువ్వు ఏకంగా నీ తప్పునే సవరించు\nకున్నావు. నీ చేతికి ఏ ఎముకా విరక్కుండా\nరెండు రోజుల్లో నీ గాయాలు మటుమాయ\nమవుతాయిలే,” అని పేర్రాజు నవ్వేసి నారా\nయణకు ధైర్యం చెప్పి పంపేశాడు.\nచిత్రంగా రెండు రోజుల్లో నారాయణ చేతి\nగాయాలు మానిపోయాయి.\nగవర్రాజు ఇది అవకాశంగా తీసుకుని\nపేర్రాజుకు గొప్ప వాక్శుద్ధి వుందనీ, అది\nపేర్రాజుకే తెలియదనీ గ్రామంలో ప్రచారం\nప్రారంభించాడు. గవర్రాజు ఈ విషయం\nపేర్రాజుకు తెలియనివ్వలేదు. పేర్రాజు చేత\nమంచిమాట అనిపించడానికీ, చెడ్డమాట\nఅనిపించకుండా వుండడానికీ ధరపెట్టి గ్రామ\nస్థుల దగ్గర బాగా డబ్బు గుంజసాగాడు.\nగ్రామం గ్రామమంతా పేర్రాజు మాట\nకోసం ఎగబడుతూంటే, కొన్నాళ్ళకు అసలు\nవిషయం అతడికీ తెలిసిపోయింది. తన పేరు\nమీదుగా గవర్రాజు చేస్తున్న మోసానికి తీవ్ర\nమైన అసంతృప్తి పుట్టగా, ఒకనాటి రాత్రి\nఎవరికీ తెలియకుండా ఇల్లు విడిచిపెట్టాడు.\nగమ్యం తెలియని ప్రయాణం చేస్తున్న\nపేర్రాజుకు ఆకలిదప్పులు తెలిసేసరికిఎక్కడా\nచెట్టూ, పుట్టా, మనిషీ కనబడలేదు. “ఇప్పు\nడెవరైనా కనిపించి, నన్ను తన ఇంటికి చేర్చి\nవిందుభోజనం పెడితే బాగుండును కదా!”\nఅనుకున్నాడతడు.\nఆ సమయంలో అటుకేసి ఒక గుర్ర\nబ్బండి వచ్చింది. ఆ బండిలో వున్న ధనవం\nతుడు, పేర్రాజును తన బండిలో ఎక్కించు\nకుని ఇంటికి తీసుకువెళ్ళి చక్కని విందు\nభోజనం పెట్టాడు.\nఅప్పుడు పేర్రాజు, “ఇది కలో నిజమో\nతెలియడం లేదు!” అంటూ ధనవంతుడికి\nతన కథ చెప్పాడు.\nధనవంతుడు కూడా ఆశ్చర్యపడి, “మీకు\nనిజంగా మహిమలున్నట్టే తోస్తున్నది. నాకు\nదైవమే మిమ్మల్ని చూపించాడేమో. పదేళ్ళ\nనా కుమారుడు నాలుగేళ్ళ వయసు నుంచీ\nఏదో తెలియని జబ్బుతో బాధపడుతున్నాడు.\nమాటకూడా పడిపోయింది. మీ మనోసంక\nల్పంతో వాడి జబ్బు నయం చేయండి,” అని\nకోరాడు.\nఅప్పటికి పేర్రాజుకూ తన శక్తులపై నమ్మ\nకంకుదురుతున్నది. అతడా ధనవంతుడి\nకొడుకును చేతులతో నిమిరి, “పక్షం తిర\nక్కుండా నువ్వు అందరి పిల్లల్లాగా మామూ\nలుగా లేచి తిరగాలి!” అన్నాడు.\nఇది జరిగిన నాలుగు రోజులకు పట్నం\nనుంచి వైద్యుడొకడు వచ్చి, ధనికుడితో,\n\"మీ అబ్బాయి జబ్బు గురించి విని వచ్చాను.\nదీన్ని కుదిర్చే మందు నాకు తెలుసు. పది\nరోజుల్లో మీ వాణ్ణి మామూలు మనిషిని\nచేస్తాను,” అన్నాడు.\nఆ వైద్యుడు అన్నట్లే, ఆ మందు పని\nచేసింది. దాంతో చుట్టుపక్కల పేర్రాజు పేరు\nమ్రోగిపోయింది. అతడికి వాక్శుద్ధి వున్నదనే\nఅంతా నమ్మసాగారు.పేర్రాజుకూ తన మాటపై\nవిశ్వాసం పెరిగింది.\nఇలా వుండగా – ఒక రోజు సాయంత్రం\nపేర్రాజు నదీతీరానికి చల్లగాలి కోసం వెళ్ళాడు.\nఅక్కడ ఒక పేదరాలు బట్టలు ఉతుక్కుంటు\nన్నది. ఆమె కొడుకు పదేళ్ళవాడు అటూ ఇటూ\nరాళ్ళు విసురుతూ ఆడుకుంటున్నాడు.\nవాటిలో ఒకటి పేర్రాజుకు తగిలింది. బాధతో\nపేర్రాజు కేకవేయగానే, కుర్రవాడు భయం\nకొద్దీ నదిలోకి దూకేశాడు. వాడికి ఈత రాదని\nఎరిగిన వాడి తల్లి వణికిపోతూ, “ఓ, పేర్రాజు\nబాబూ! నీ శాపం ఏదో తగిలి నా కొడుకు\nనీటిలో పడిపోయాడు. వాడికి ఈత రాదు.\nవాడు నీటి నుంచి బయట పడేలా చెయ్యి!”\nఅని వేడుకున్నది.\nపేర్రాజు, ఆమె మాటలకు నొచ్చుకుని,\n“భయపడకు! నీ కొడుకిప్పుడు ఈదుకుంటూ\nఒడ్డుకు చేరుకోగలడు,” అన్నాడు.\nపేర్రాజు మాట పూర్తిచేసేలోగా పేదరాలి\nకొడుకు ఈదుకుంటూ ఒడ్డుకు వచ్చాడు.\nపేదరాలు, పేర్రాజు కాళ్ళమీద పడిపోయి,\n\"బాబూ, నువ్వు మామూలు మనిషివి కాదు.\nనువ్వు నా ఇంట్లో కనకవర్షం కురిసేలాగా,\nనా కొడుక్కు సకల విద్యలూ అబ్బేలాగా\nవరమివ్వు,” అని కోరింది.\n“చూడమ్మా! మనం మన చేతిలో లేని\nవాటినే వరంగా కోరుకోవాలి. డబ్బు, చదువు\nకృషితో సాధించాలి,” అని హితవు చెప్పి అక్కడి\nనుంచి బయలుదేరాడు పేర్రాజు.\nఆ సమయంలో, ఆ దేశపు మహారాజు\nమారువేషంలో దేశసంచారం చేస్తూ అలా\nవచ్చాడు. ఆయనజరిగిందంతా చూసి అబ్బుర\nపడుతూ పేర్రాజు గురించీ, అతడికుటుంబం\nగురించీ గ్రామంలో మరిన్ని వివరాలు తెలుసు\nకుని, రాజధానికి చేరగానే అతడికి కబురు\nచేసి కొలువుకు రప్పించి, మంత్రికి పరిచయం\nచేశాడు.\nతర్వాత రాజు, మంత్రికి పేర్రాజు శక్తి\nమహిమలను గురించి చెప్పి, \" ఇతడి మాట\nసాయంతో నేను మన కొలువులోని వారందర్నీ\nసమర్థులుగా మార్చాలనుకుంటున్నాను.\nశత్రురాజులను జయించాలనుకుంటున్నాను.\nనీ సలహా ఏమిటి?” అని అడిగాడు.\n“మహాప్రభూ! పేర్రాజు మాటకున్న శక్తి\nప్రచారంవల్ల వచ్చిందనీ, అతడి మహిమలు\nకాకతాళీయాలనీ మహామేధావులైన తమకు,\nఈపాటికి స్ఫురించి వుండాలి,” అన్నాడు\nమంత్రి.\nఇది విని రాజాశ్చర్యపడి, మంత్రిని వివ\nరంగా చెప్పమన్నాడు.\nఅందుకు మంత్రి, “తన మహిమలతో\nపేర్రాజు కొత్త విశేషాలు సృష్టించలేదు.\nమాటవరసకు దొంగచేతులు పడిపోవాల\nన్నాడు; ప్రమాదవశాత్తు దొంగకు దెబ్బ తగి\nలింది. తనకు ఎవరైనా విందుభోజనం పెడితే\nబావుండుననుకుంటే, ధనికుడు బండిలో\nఅటుకేసి వచ్చాడు. కుర్రవాడి జబ్బు నయం\nకావాలన్న సమయానికే ఒక వైద్యుడు మంచి\nమందు తెచ్చాడు. ఇలాగే మరికొన్ని!”\nఅన్నాడు.\nరాజు కొద్దిసేపు ఆలోచిస్తూ వూరుకుని,\n“పేర్రాజును రాచకార్యాలకు ఉపయోగించు\nకోవడంవల్ల ప్రయోజనముంటే మనకు లాభం.\nప్రయోజనం లేకుంటే మనకు జరిగే నష్టం\nఏమీ వుండదు గదా!” అన్నాడు.\nదానికి మంత్రి, “మహాప్రభూ!పేర్రాజు\nమాటవల్ల ప్రయోజనం లేకుంటే, మనం\nనలుగురిలో నవ్వులపాలవుతాం. ఎందు\nకంటే, మూఢనమ్మకం అవివేకుల లక్షణం.\nతమరు గ్రామంలో అతణ్ణి గురించిన పూర్వా\nపరాలన్నీ సేకరించారు గదా. ఒకవేళ పేర్రాజు\nతన మాటకు గొప్ప మహిమ వున్నదనుకుంటే,\nఅతణ్ణి మించిన అజ్ఞాని మరొకడుండడు.\nఅతడి కుటుంబానికి జరిగిన విపత్తు తమకు\nతెలుసుగదా?” అన్నాడు.\nమంత్రి జవాబు వింటూనే రాజు చాలా\nఆశ్చర్యం చెంది, “అవును, సరైన సమయానే\nజ్ఞాపకం చేశావు!” అంటూ మంత్రిని మెచ్చు\nకుని, రాజోద్యోగులను పిలిపించి అప్పటి\nకప్పుడు పేర్రాజును ఘనంగా సన్మానించి,\nఅతడి గ్రామానికి సాగనంపాడు.\nబేతాళుడు ఈ కథ చెప్పి, “రాజా, పేర్రా\nజుకు మహిమలున్నాయో లేవోకానీ, అతడన్న\nమాటలు నిజమయ్యాయనడానికి చాలా\nనిదర్శనాలున్నాయి. అవన్నీ కేవలం కాకతా\nళీయమనగలమా? మంచితనానికి మారు\nపేరుగా వుంటున్న పేర్రాజును, మంత్రి అజ్ఞాని\nఅని ఎలా అనగలిగాడు? ఈ సందేహాలకు\nసమాధానం తెలిసికూడా చెప్పకపోయావో,\nనీ తల పగిలిపోతుంది,” అన్నాడు.\nదానికి విక్రమార్కుడు, “ఎంత మంచి\nవాడికైనా తననుమాలిన ధర్మముండదు.\nపేర్రాజుకు భార్యాబిడ్డలంటే ప్రాణం. అలాంటి\nవారు చిరుతపులుల వాతబడి ప్రాణాలు\nకోల్పోతూంటే అతడేమీ చేయలేక పోయాడు.\nఅంటే - అతడిలో ఎలాంటి మహిమలూ\nలేవనేకదా అర్థం. ఈ వాస్తవాన్ని మంత్రి\nతార్కికంగా, హేతుబద్ధంగా సరైన సమ\nయంలో ఎత్తి చూపగానే రాజు తన పొరబాటు\nగ్రహించి, పేర్రాజుకు తన ఆస్థానంలో పదవి\nఇవ్వకుండా, ఘనంగా సన్మానించి పంపే\nశాడు,\" అన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. - (కల్పితం)",
            "book_page_end": 24
        },
        {
            "title": "సుకన్య ప్రాయశ్చిత్తం!",
            "book_page_start": 25,
            "pdf_page_start": 25,
            "pdf_page_end": 27,
            "author": "బిందుసార్",
            "genre": "పౌరాణికం",
            "moral": "చేసిన తప్పుకు ప్రాయశ్చిత్తం చేయడం, పట్టుదల, భర్త పట్ల భక్తి, వివేకం కష్టాలను దూరం చేస్తాయి.",
            "keywords": [
                "సుకన్య",
                "చ్యవనుడు",
                "అశ్వినీకుమారులు",
                "శాపం",
                "ప్రాయశ్చిత్తం",
                "తపస్సు"
            ],
            "characters": [
                "శర్వాతి మహారాజు",
                "సుకన్య",
                "చ్యవనుడు",
                "అశ్వినీకుమారులు",
                "రాణి"
            ],
            "locations": [
                "వనం",
                "తటాకం",
                "రాజధాని"
            ],
            "content": "శర్వాతి మహారాజు ఒకనాడు తన రాణి, కుమార్తె\nసుకన్యతో కలిసి వనవిహారానికి వెళ్ళాడు.\nవసంతశోభతో కళకళలాడుతూన్న అడవి\nఅందాలను తిలకిస్తూ సాయంకాలం వరకు\nగడిపి ఒక తటాకం సమీపానికి చేరారు. యువ\nరాణి సుకన్య మనసు ఆనందతరంగాలపై\nఓలలాడింది. సీతాకోకచిలుకలా ఆమె అటూ\nఇటూ తిరిగి, పురివిప్పి నాట్యం చేస్తూన్న\nనెమళ్ళు, ఎదురుపడ్డ అందమైన జింకల\nవెంటబడి, తల్లిదండ్రులనూ చెలికత్తెలనూ\nవదిలి చాలాదూరం వెళ్ళిపోయింది.\nమరికొంతసేపటికి ఆమె అలాగే అరణ్యం\nలోపలికి వెళ్ళింది. ఎత్తయిన చెట్లనూ, చిన్న\nచిన్న జలపాతాలనూ చూస్తూ వెళ్ళిన ఆమె\nసూర్యాస్తమయమై చీకటి కమ్ముకోవడం\nగమనించి తల్లిదండ్రులున్న తటాకంకేసి\nవెనుదిరిగింది.\nఉన్నట్టుండి ఒక విచిత్ర దృశ్యం ఆమె\nదృష్టిని ఆకర్షించింది. దూరంగా ఉన్న పుట్ట\nనుంచి వింతకాంతి మెరుపులా మెరిసింది. ఆ\nతరవాత పుట్ట కన్నం నుంచి రెండు ఆభరణాలు\nమిలమిలా మెరుస్తున్నట్టు కనిపించింది. ఆ\nపుట్టలో ఏమున్నదో తెలుసుకోవాలన్న ఉత్సా\nహంకొద్దీ, సుకన్య పక్కనున్న చెట్టునుంచి\nముల్లు తుంచి పుట్టలోకి పొడిచింది.\nమరుక్షణమే బాధతో ఒక మూలుగు విని\nపించింది. ఆ మూలుగు ఎక్కడినుంచి వచ్చిందో\nఆమె గ్రహించలేకపోయింది. ఒక్క క్షణం\nభయపడిపోయి తల్లిదండ్రులున్న తటాకం\nకేసి పరుగుతీసింది. అక్కడ రాజు వెంట\nవచ్చిన సైనికులు అంతుబట్టని రుగ్మతతో\nబాధపడుతూ తటాకం ఆవలిగట్టు నుంచి\nకదలలేకపోయారు. దీర్ఘదర్శి అయిన రాజు\nఅదేదో శాపప్రభావమై ఉంటుందని అనుమా\nనించాడు. అయినా తమ సైనికులను ఎవరు\nశపించి ఉంటారు? కారణం ఏమై ఉంటుంది?\nఅని ఆలోచించసాగాడు.\nరాజు కుమార్తెతో కలిసి పుట్ట దగ్గరికి\nవెళ్ళాడు. పుట్ట నుంచి ఏదో మూలుగు వినిపిం\nచడం గమనించాడు. పుట్టలో ముని ఎవరో\nఉండవచ్చని ఆయన ఊహించాడు. కదలా\nమెదలక చిరకాలం తపస్సు చేసుకుంటూన్న\nముని చుట్టూపుట్ట ఏర్పడిఉండవచ్చని భావించి,\nతన మనుషులతో నెమ్మదిగా పుట్ట మన్నును\nతొలగించాడు. ముని బయటికి వచ్చాడు.\nసుకన్య పుట్టలోకి పొడిచిన ముల్లు ముని\nకళ్ళకు గుచ్చుకుని అంధుడైపోయాడు. సరిగ్గా\nముని తపస్సు ముగించి కళ్ళు తెరిచిన\nసమాయానికే సుకన్య ఆ పొరబాటు చేసింది.\nబాధతో ముని ఇచ్చిన శాపం కారణంగానే\nసైనికులు వింత వ్యాధితో బాధపడుతున్నారు!\nఆయన చ్యవనుడనే గొప్ప మునిపుంగవుడు.\nరాజదంపతులు ముని పాదాలకు సాష్టాంగ నమ\nస్కారంచేసి, శాపవిముక్తి కలిగించమని వేడుకు\nన్నారు. అప్పటికే అంధుడైపోయిన ముని,\nతప్పు చేసినవారు తగిన ప్రాయశ్చిత్తం చేసినట్ట\nయితే, శాపం తొలగిపోతుందని సెలవిచ్చాడు.\nమునిని రాజభవనానికి తీసుకువెళ్ళి\nజీవితాంతం సకలవిధ సదుపాయాలు కల్పి\nస్తానని రాజు చెప్పాడు. అయితే ముని అందుకు\nసమ్మతించలేదు. యువరాణి స్వయంగా\nప్రాయశ్చిత్తం చేయాలన్నాడు. ఆమె మూలంగా\nతాను చూపు కోల్పోయాడు గనక, ఆమె అడవి\nలోనే ఉండి తనకు భార్యలా సేవలు చేయా\nలన్నాడు.\nముని కోరిక విని రాజదంపతులు దిగ్భ్రాంతి\nచెందారు. ముని ఎంతటి గొప్పవాడైనప్పటికీ,\nఅల్లారుముద్దుగా పెంచి ఏ రాజకుమారు\nడికో ఇచ్చి వివాహం చేయాలనుకున్న తమ\nగారాలపట్టిని కళ్ళులేని ముదుసలికి కట్ట\nబెట్టడానికి ఎలా మనసొప్పుతుంది? అయితే,\nయువరాణి ముందుకు వచ్చి తండ్రితో,\n“ఏకాంతమంటే నాకు ఎప్పుడూ ఇష్టమే.\nపైగా, ముని భార్యలా జీవించాలనే కోరిక నాలో\nచిరకాలంగా ఉంది. దానిని రహస్యంగా దాచాను.\nనా కోరిక తీరడానికి కావలసిన పరిస్థితులను\nవిధి ఇప్పుడు ఇలా సృష్టించింది. మునిని\nవివాహమాడి, ఆయనకు సేవలు చేయడానికి\nనన్ను అనుమతించి, ఆశీర్వదించండి, ”\nఅని తల్లిదండ్రులకు సజల నయనాలతో\nనమస్కరించింది.\nముని శాపం మిగిలినవారికి కూడా వ్యాపి\nస్తూండడంతో, రాజదంపతులకు, కుమార్తె కోరి\nకను మన్నించడం తప్ప మరోమార్గం కనిపించ\nలేదు. సుకన్య సర్వ భోగభాగ్యాలనూ త్యజించి,\nచ్యవన మునిని వివాహమాడింది. సైనికుల శాపం\nతొలగిపోయింది. రాజదంపతులు బరువెక్కిన\nహృదయాలతో రాజధానికి చేరారు.\nసుకన్య ఒంటరిగా చ్యవనుడివెంట ఉంటూ\nభక్తితో పరిచర్యలు చేయసాగింది. ఆమె ఒక\nనాడు దాపులనున్న తటాకంలో స్నానం చేసి\nవస్తూండగా ఇద్దరు దివ్యపురుషులు ఎదురు\nపడ్డారు. చూడడానికి ఇద్దరూ ఒకే విధంగా\nఉన్నారు. వాళ్ళు సుకన్యను చిరునవ్వుతో పల\nకరించి, “ఓ అందాలరాశీ! ఒక వృద్ధుడితో కాపు\nరంచేస్తూ నువ్వు నీ జీవితాన్ని వృధా చేయడం\nమాకు బాధ కలిగిస్తున్నది. మేము కవలలము.\nఅశ్వినీకుమారులు మా పేర్లు. మేము దేవత\nలకు వైద్యులం. నీకు ఇష్టమైతే మా ఇరువురిలో\nఒకరినీ నీ భర్తగా స్వీకరించి సంతోష జీవితం\nసాగించవచ్చు,” అన్నారు.\nసుకన్యకు పట్టరాని ఆగ్రహం కలిగింది.\nవాళ్ళను శపిస్తానన్నది. కాని, అశ్వినీదేవతలు\nతమ దుందుడుకు చర్యకు క్షమాపణలు\nచెప్పుకున్నారు. “మా దగ్గరున్న ఒక రహస్య\nరసవాదం ద్వారా ముసలివాడైన నీ భర్తను నవ\nయువకుడిగా మార్చగలం. పోయిన చూపు\nకూడా తిరిగి వస్తుంది. అందుకు ఆయన\nచేయవలసిందల్లా, మాతో వచ్చి ఈ తటాకం\nలోకి దిగి ఒకసారి మునిగి పైకి లేవాలి. అయితే,\nమేము నీళ్ళనుంచి వెలుపలికి వచ్చాక, నీకొక\nపరీక్ష ఉంటుంది. అందుకు నీకు సమ్మత\nమేనా?\" అని అడిగారు.\nసుకన్య తన భర్తకు రేయింబవళ్ళు పరి\nచర్యలు చేస్తున్నప్పటికీ, ఆయన చూపు పోవ\nడానికి కారణం తానే అన్న అపరాధ భావం\nఆమెను ఎప్పుడూ వేధిస్తూనే ఉంది. ఇప్పుడు\nఆయనకు చూపు వచ్చే అవకాశాన్ని చేజార\nవిడుచుకో కూడదని నిర్ణయించింది. అందు\nవల్ల, అశ్వినీ కుమారుల పరీక్షకు నిలబడాలను\nకున్నది. అయితే, భర్త అందుకు అనుమతిం\nచాలికదా? వెళ్ళి సంగతి చెప్పింది. అశ్వినీదేవ\nతలు పెట్టనున్న పరీక్ష ఎలాంటిదో సుకన్యకు\nగానీ, చ్యవనుడికి గానీ తెలియదు. అయినప్ప\nటికీ, సుకన్య పరీక్షను ఎదుర్కోవడానికి ముని\nఅనుమతించాడు.\nఅశ్వినీదేవతలూ, చ్యవనమునీ తటాకం\nలోకి దిగారు. \"మేము నీళ్ళలోకి మునిగి పైకి\nలేచాక, నువ్వు నీ భర్తను చేయిపట్టి స్వీకరిం\nచాలి,\" అని సుకన్యను హెచ్చరించారు అశ్వినీ\nదేవతలు.\nఆ తరవాత ముగ్గురూ నీళ్ళలోకి మునిగారు.\nకొంతసేపటికి పైకి లేచినప్పుడు ముగ్గురూ\nఒకే రూపాలతో ఉన్నారు. ఆ ముగ్గురిలో ముని\nఎవరని తెలుసుకోవడానికి మానవమాత్రులకు\nసాధ్యమయ్యే పనికాదు. అయితే సుకన్య\nమామూలు మనిషి కాదుకదా. అశ్వినీదేవతలు\nతన మీద ప్రయోగిస్తున్న ఉపాయాన్ని గ్రహిం\nచింది. ఆమె కళ్ళుమూసుకుని జగన్మాతను\nస్మరించి, ఆ ముగ్గురిలో ఒకరి చేయి పట్టుకు\nన్నది. ఆయనే ఆమె భర్త చ్యవనుడు!\nసుకన్యా చ్యవనులు తమ సమయాన్ని\nఆధ్యాత్మిక అభ్యున్నతికి వినియోగిస్తూ, చిర\nకాలం సుఖసంతోషాలతో జీవించారు.",
            "book_page_end": 27
        },
        {
            "title": "నవ్వు - అందం",
            "book_page_start": 28,
            "pdf_page_start": 28,
            "pdf_page_end": 30,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "నిజమైన అందం అనేది రూపంలో కాదు, ఇతరులకు మేలు చేయడంలో, నిస్వార్థమైన ఆనందంలో ఉంటుంది.",
            "keywords": [
                "అందం",
                "నవ్వు",
                "శ్రీధవుడు",
                "మాధవుడు",
                "నిత్యానందస్వామి",
                "పరోపకారం"
            ],
            "characters": [
                "శ్రీధవుడు",
                "బైరాగి",
                "మాధవుడు",
                "సుగుణ",
                "నిత్యానందస్వామి"
            ],
            "locations": [
                "సిరిపురం",
                "హరిపురం"
            ],
            "content": "సిరిపురంలో శ్రీధవుడనే భాగ్యవంతుడున్నాడు.\nఆయన కూర్చుని తిన్నా తరతరాలు తరగని\nఆస్తివున్నా, నిత్యం వదలిపెట్టకుండా వేధించే\nసమస్య ఒకటున్నది. ఆయన చూపులకు\nపరమవికారంగా ఉంటాడు!\nతన రూపం అందంగా మారాలని వైద్యులు\nచెప్పిన రకరకాల మూలికలు మింగాడు.\nముఖానికి ఏవేవో పసర్లు పూసుకున్నాడు.\nఎందరో దేవుళ్ళకు పూజలు చేశాడు. ఏమాత్రం\nప్రయోజనం కలగలేదు.\nఒక బైరాగి, శ్రీధవుడి తీరని సమస్య\nగురించి విని, “నాయనా! ఈ రూపం నీకు\nదేవుడిచ్చినది. దీన్ని మార్చాలనుకోకు. దైవ\nకృపవల్ల నీవద్ద తరగని నిధి వున్నది. దాన్ని\nఉపయోగించి, ఇతరులకు మేలు కలిగే\nమంచి పనులు చేయి. అప్పుడు, అందరికీ\nనీరూపం తప్పక అందంగా కనబడుతుంది,”\nఅన్నాడు.\nతన డబ్బును తనకే తప్ప ఇతరుల కోసం\nఖర్చు చేయడం, శ్రీధవుడికేమాత్రం ఇష్టం\nలేదు. అందుకని, ఆయన బైరాగిని మరేదైనా\nఉపాయం చెప్పమని కోరాడు. బైరాగి కాసేపు\nఆలోచించి, \"హరిపురంలో వున్న మాధవుడు,\nనీకంటే వికారంగా కనిపిస్తాడు. కొన్నాళ్ళు\nఅతడివెంట వుంటే, నీ రూపం నీకే అందంగా\nకనబడుతుంది. ఎంత పెద్దగీత అయినా,\nఇంకాస్త పెద్దగీత పక్కన చిన్నదే కదా!”\nఅన్నాడు.\nఈ సలహా శ్రీధవుడికి నచ్చింది. ఆయన\nకొంత డబ్బు తీసుకుని హరిపురం వెళ్ళి,\nమాధవుణ్ణి కలుసుకున్నాడు. మాధవుడు\nనిజంగానే పరమవికారంగా వున్నాడు. అతణ్ణి\nచూడగానే, శ్రీధవుడికి పరమానందం కలిగింది.\nవెంటనే తనతో సిరిపురం వచ్చేయమని మాధ\nవుణ్ణి కోరాడు.\nమాధవుడు పేదవాడు. అతడికి పూటగడ\nవడం కష్టంగా ఉన్నది. రెక్కాడితేగానీ డొక్కా\nడని అతడికి, శ్రీధవుడు రోజూ వూరికే కూర్చో\nబెట్టి తిండిపెట్టి పోషిస్తానన్నాడు. అయినా,\nఅతడు రాననేసరికి, శ్రీధవుడాశ్చర్యపడి కారణ\nమడిగాడు.\n“ఈ ఊళ్ళో అందరికీ నేనంటే ఎంతో\nఇష్టం. ఇక్కడ నేనెంతో సంతోషంగా వున్నాను.\nఅందువల్ల, ఈ ఊరొదిలిపెట్టి రాను,” అన్నాడు\nమాధవుడు.\nడబ్బున్న తనకులేని సంతోషం మాధవుడి\nకెలావచ్చిందా అని, శ్రీధవుడు మరింత ఆశ్చర్య\nపడ్డాడు. అదీకాక, డబ్బులేని మాధవుణ్ణి\nఊరంతా అభిమానిస్తుందన్న విషయం కూడా\nఆయన ఏమాత్రం నమ్మలేదు. అందువల్ల,\nమాధవుణ్ణి గురించి ఊళ్ళో నలుగురినీ అడిగి\nచూశాడు.\nమాధవుడు పరోపకారి అని కొందరన్నారు.\nమంచివాడని కొందరన్నారు.మహాభక్తుడన్నారు\nమరికొందరు. నిస్వార్థపరుడని కూడా అన్నారు.\nకాని, కురూపి అని ఒక్కరు కూడా అనలేదు.\nఉండబట్టలేక శ్రీధవుడే ఆ ప్రసక్తి తేగా,\nఒకాయన, “ఏమో, వాణ్ణి చూడగానే వాడి\nమంచి బుద్ధులే గుర్తొస్తాయి. రూపం గురించి\nఎవరూ ఆలోచించడం లేదు,\" అనేశాడు.\nఆమాట నిజమే! ఆ ఊళ్ళోనే పాలమ్ము\nకుని జీవించే సుగుణ అనే అందాలభరిణ,\nఏరికోరి మాధవుణ్ణి పెళ్ళిచేసుకుంటానన్నది.\nశ్రీధవుడు వెళ్ళి సుగుణను కలుసుకుని, ఆమె\nఅందం చూసి మూర్చపోయాడు. ఆ పిల్ల,\nఆయన ముఖం మీద నీళ్ళుచల్లి స్పృహ\nతెప్పించి, “ఏమైంది నీకు?\" అని అడిగింది.\n\"నువ్వు గొప్ప అందగత్తెవు. నిన్ను నేను\nపెళ్ళిచేసుకుంటాను. ఆ తర్వాత నుంచి -\nనువ్వు పాలమ్ముకోనక్కరలేదు. నా దగ్గర\nతరగని సంపదవుంది. నువ్వు మహారాణిలా\nజీవించవచ్చు!\" అన్నాడు శ్రీధవుడు.\n\"నేను మాధవుణ్ణి ఇష్టపడ్డాను. వాడితోనే\nనాపెళ్ళి,” అన్నది సుగుణ.\n“మాధవుడు నాకంటే అందగాడు కాదు.\nనాలాగా డబ్బున్నవాడు అసలే కాదు. నన్ను\nకాదని వాడంటే ఇష్టపడతావేం?” అన్నాడు\nశ్రీధవుడు కోపంగా.\n\"ఏమో! వాడెప్పుడూ నవ్వుతూ ఉంటాడు.\nవాడి నవ్వు నాకు చాలా ఇష్టం. నవ్వినప్పుడు\nవాడు ఎంతో అందంగా వుంటాడు,” అన్నది\nసుగుణ.\nశ్రీధవుడు, తనూ నవ్వాలనుకున్నాడు;\nనవ్వు రాలేదు. ఆయన మాధవుణ్ణి వెతు\nక్కుంటూ వెళ్ళి, తనకు నవ్వడం నేర్పమ\nన్నాడు. దానికి మాధవుడు, “నీ గురించి\nతక్కువగానూ, ఇతరుల గురించి ఎక్కువ\nగానూ ఆలోచించడం అలవరచుకో. మనం\nమనగురించే ఆలోచించుకుంటే, ఏదో కొద్ది\nక్షణాలపాటు సంతోషపడతాం. అలాకాక,\nఇతరుల మంచికి సంతోషపడితే అన్నివేళలా\nఆనందమే!” అన్నాడు.\nఇతరుల గురించి ఆలోచించడం, తన\nవల్లకాదన్నాడు శ్రీధవుడు. “అయితే, ఈ ఊరి\nచివరవున్న మామిడి తోటలోని నిత్యానంద\nస్వామి దగ్గరకు వెళ్ళు. ఆయన నీకు నవ్వువచ్చే\nహాస్యకథలు చాలా చెబుతాడు. అవి గుర్తు\nచేసుకుంటే చాలు పొట్టచెక్కలయ్యేటంత\nనవ్వొస్తుంది,” అని చెప్పాడు మాధవుడు.\nశ్రీధవుడు, నిత్యానందస్వామిని దర్శించి\nఆయన చెప్పిన హాస్యకథలు విన్నాడు.\nఅప్పుడు నిజంగానే ఆయనకు పొట్టచెక్క\nలయ్యేటంత నవ్వొచ్చింది. ఆయన్ని చూస్తూ\nచాలాసేపు నవ్వాడు.\n“మీ కథలకు మీకే నవ్వు రావడం విచి\nత్రంగా వుంది, స్వామీ!\" అన్నాడు శ్రీధవుడు\nఆశ్చర్యపోయి.\nనిత్యానందస్వామి నవ్వడం ఆపి, “నేను\nనా కథలకు నవ్వడం లేదు. నీ పొట్ట కదిలిపో\nతున్నదిగానీ నీ ముఖంలో నవ్వులేదు. అది\nచూసి నేను నవ్వాపుకోలేకపోయాను,”\nఅన్నాడు. \"అయ్యో, నేను నవ్వాను, స్వామీ!\nఅలా నవ్వినప్పుడే నా పొట్టకదిలింది,”\nఅన్నాడు శ్రీధవుడు అసంతృప్తిగా.\n“అలాగా! అయితే నవ్వినా, నీ ముఖంలో\nతేడా లేదు. నీ మనసులోని స్వార్థభావాలే\nవికారంగా వెలువడుతున్నాయి. అందుకే నీ\nనవ్వు తెలియడం లేదు, ఏం చేయగలం మరి!\"\nఅన్నాడు నిత్యానందస్వామి సాలోచనగా.\nశ్రీధవుడికి అప్పటికి విషయం పూర్తిగా\nఅర్థమైంది. ఆయన సిరిపురం తిరిగివెళ్ళి,\nఊళ్ళో పదిమందికీ మేలుకలిగే పనులు\nచేయడం మొదలుపెట్టాడు. ఆ తర్వాత\nఆయనను తను కురూపినన్న వాస్తవం\nఏమాత్రం బాధించలేదు.",
            "book_page_end": 30
        },
        {
            "title": "మానవసేవే మాధవసేవ",
            "book_page_start": 32,
            "pdf_page_start": 32,
            "pdf_page_end": 34,
            "author": "డా. జొన్నలగడ్డ మార్కండేయులు",
            "genre": "నీతి కథ",
            "moral": "మానవసేవే మాధవసేవ (Serving humanity is serving God). దైవభక్తితో పాటు కష్టాల్లో ఉన్నవారికి సహాయం చేయడమే నిజమైన పుణ్యం.",
            "keywords": [
                "మానవసేవ",
                "మాధవసేవ",
                "లింగరాజు",
                "మాణిక్యం",
                "సంతానం",
                "గురవయ్య"
            ],
            "characters": [
                "లింగరాజు",
                "మాణిక్యం",
                "గురవయ్య",
                "గురవయ్య భార్య",
                "దివ్యపురుషుడు"
            ],
            "locations": [
                "రాజవరం గ్రామం",
                "అంతర్వేది క్షేత్రం"
            ],
            "content": "రాజవరం అనే గ్రామంలో, లింగరాజు అనే నిద్ర చేద్దాము. ఆ స్వామి మనకు కలలో\nవైద్యుడుండేవాడు. మాణిక్యం, ఆయన భార్య; పండ్లు, పుష్పాలు చూపిస్తే పిల్లలు పుడతారని\nపిల్లలు లేరు. లింగరాజు మూలికా వైద్యంలో చెప్పుకుంటున్నారు,” అన్నది.\nదిట్ట. ఎటువంటి గుప్తరోగాన్నయినా పసిగట్టి,\nసరైన మందుతో నయం చేయగలడని పేరు\nబడ్డాడు. వాళ్ళిచ్చినది సంతోషంగా తీసుకునే\nవాడు. ఈ విధంగా ఎలాంటి లోటూ లేకుండా\nజీవిస్తూ, కొంతసొమ్ము కూడా వెనకేసుకున్నాడు.\nపిల్లలు లేనందుకు మాత్రం మాణిక్యం\nతెగ బాధపడిపోయేది. ఆమె మొక్కని దేవుడు\nలేడు, చెయ్యని వ్రతం లేదు. ఒకనాడు ఆమె,\nలింగరాజుతో, “మీ వైద్యశాస్త్రం నా విషయంలో\nమాత్రం ఎందుకూ కొరగాకుండా పోయింది?\nఅసలు నాకు పిల్లలు పుట్టే యోగం ఉన్నదో\nలేదో తెలుసుకోవాలని వుంది. అంతర్వేది\nక్షేత్రానికి వెళదాము, ఆ స్వామిని సేవించి,\nఒకరాత్రి అక్కడున్న సంతాన మంటపంలో\nఇందుకు లింగరాజు కొద్దిసేపు ఆలోచించి,\n\"అంతర్వేది స్వామి లక్ష్మీనరసింహుడు. మన\nపూర్వజన్మ సుకృతం ఎలా వున్నప్పటికీ, సంతాన\nప్రాప్తి కలిగినా కలగకపోయినా, దైవదర్శనం\nసర్వపాపహారం కాబట్టి, మనం తప్పకుండా\nఅంతర్వేది వెళదాం,\" అన్నాడు.\nలింగరాజు వెళదామని మాటైతే అన్నాడు\nకాని, అంతర్వేది క్షేత్ర దూరాన్ని లెక్కకట్టి బెంగ\nపడ్డాడు. అక్కడికి చేరాలంటే కొంతదూరం\nనేలమార్గాన, ఆ తర్వాత నదిలో పడవ మీద\nవెళ్ళాలి. ఇందుగ్గాను దారి ఖర్చులకు సొమ్ము\nభారీగా అవసరం అవుతుంది. తాను వైద్య\nవృత్తిలో ఇంతకాలంగా వెనకేసిన సొమ్ము\nపూర్తిగా ఖర్చయిపోతుంది.\nఈ విషయం లింగరాజు, భార్య మాణిక్యానికి\nచెప్పి, “ఆలోచించి చూడు. ఏం చేద్దామం\nటావు?” అని అడిగాడు.\nమాణిక్యం కాసేపు మౌనంగా వూరుకుని,\n“ఒకపని చేద్దామండీ! మనం ఈ అంతర్వేది\nప్రయాణానికి ముందు సత్యనారాయణ వ్రతం\nచేసుకుందాం. గ్రామంలో అందరినీ పిలుద్దాం.\nస్వామి అనుగ్రహిస్తే, మనచేత వైద్యంచేయించు\nకున్నవారు కానుకగా ఎంతో కొంత చదివించక\nపోరు. స్వకార్యం కోసం స్వామివారి పేరును\nఉపయోగించుకోవడం తప్పే అయినా, ఇది\nలోకంలో జరుగుతున్న ఆచారమే తప్ప, మనం\nకొత్తగా ప్రారంభించినది కాదు,” అన్నది.\nభార్య చెప్పిన ప్రకారమే లింగరాజు, సత్య\nనారాయణ వ్రత కారణాన్ని చెప్పి గ్రామంలో\nఅందరినీ ఆహ్వానించాడు. ధనాశ లేని వైద్యు\nడుగా పేరుపొందిన లింగరాజు మీద గ్రామ\nస్థులు తమ అభిమానాన్ని బాగానే చూపారు.\nకానుకలుగా ధనరూపేణావచ్చిన సొమ్ము, తన\nదగ్గిరున్న సొమ్ము కలిపితే, రెండు పేద\nకుటుంబాలకు మంచి పూరి ఇళ్ళు కట్టించి\nఇవ్వవచ్చు, అని లింగరాజు నవ్వుకుని, భార్యతో,\n\"వైద్యుడుగా నా ప్రతిభను గుర్తించారో లేక\nఅంతా ఆ స్వామి దయో అయోమయంగా\nవున్నది!” అన్నాడు.\nమాణిక్యం ఏమీ మాట్లాడలేదు. రెండు\nమూడు రోజులుగా అడపాదడపా కురుస్తున్న\nచిన్నవాన, ఆ రాత్రి పెద్ద ముసురుగా తయారై\nకుంభవృష్టిగా కురిసింది. అది తెల్లవారింత\nర్వాత కూడా ఆగకమూడు రోజులపాటు విడవ\nకుండా కురిసి గ్రామాన్ని జలమయం చేసింది.\nనాలుగవ రోజున సూర్య దర్శనమైంది.\nలింగరాజు, మాణిక్యం బయటికి వచ్చి\nచూస్తేచుట్టుపక్కల అంతా బీభత్సంగా ఉన్నది.\nకూలిపని చేసుకుని బతికే గురవయ్య, వాడి\nభార్య, ఆరేళ్ళ కొడుకు, మూడేళ్ళ కూతురు\n- ఎదురుగా వున్న పెద్ద వేపచెట్టుకింద తడిసి\nముద్దయి కనిపించారు. మూడు రోజులుగా\nకురిసిన వానదెబ్బకు, వాడి గుడిసె కూలి\nపోయింది.\nలింగరాజు, గురవయ్య పరిస్థితి చూసి\nచలించిపోయాడు. ఆయన గురవయ్యను,\nవాడి కుటుంబాన్నీ ఇంట్లోకి రమ్మని పిలిచి,\nఅందరికీ కట్టుకోవడానికి పొడిబట్టలు ఇచ్చాడు.\nమాణిక్యం అప్పటికప్పుడు ఆదరాబాదరా వండి\nవాళ్ళందరికీ అన్నం పెట్టింది. మూడు రోజుల\nపాటు ఆ కుటుంబం వానకు తడుస్తూ చెట్టు\nకింద కాలం గడిపారని విని, ఆమె తల్లడిల్లి\nపోయింది. కూలిన గుడిసె తిరిగి కట్టుకోవడం\nగురవయ్యకు సాధ్యం కాదు!\nమాణిక్యం, భర్తను పక్కకు పిలిచి, “గురు\nవయ్య పిల్లల స్థితి చూస్తూంటే కడుపు తరు\nక్కుపోతున్నది. పిల్లలకోసమని నేను, అంత\nర్వేది లక్ష్మీనరసింహస్వామిని దర్శించాలను\nకున్నాను. దీనస్థితిలో వున్న ఈ పిల్లల్ని\nఆదుకోలేని నేను, పిల్లల కోసం మొక్కడం\nచూస్తూంటే నవ్వొస్తున్నది. పిల్లలు పుడతారో\nలేదో తెలియని క్షేత్రానికి నమ్మకంతో వెళ్ళి\nమన సొమ్ము వృధా చేసేకంటే, అందుకయ్యే\nఖర్చుతో గురవయ్యకు చిన్నిల్లు కట్టించి\nఇవ్వండి,” అన్నది.\nభార్యమాటలకు లింగరాజు చాలా ఆనంద\nపడ్డాడు. ఆయన దగ్గరుండి, వారం తిరక్కుండా\nగురవయ్యకుచక్కని పూరి ఇల్లుకట్టించాడు.\nగృహప్రవేశం చేస్తూ గురవయ్య కుటుంబం,\nలింగరాజు దంపతులకు నమస్కరించి కృత\nజ్ఞతలు చెప్పారు.\nగురవయ్య తన కొత్త ఇంట ప్రవేశించిన\nరాత్రి మాణిక్యానికి ఒక కల వచ్చింది. ఆ కలలో\nఒక దివ్యపురుషుడు, ఆమెకు పూలు, పండ్లు\nఇచ్చి, “సాటి మానవుడికి కష్టకాలంలో సహా\nయపడడం అనేది, ఎంతో మార్గప్రయాసకోర్చి\nఅంతర్వేది లక్ష్మీనరసింహస్వామిని దర్శించి\nనంతపుణ్యం ఇస్తుంది. మానవసేవే మాధవ\nసేవ. అందుకే ఈ పూలు, పండ్లు ఇస్తున్నాను!”\nఅన్నాడు.\nతన కల గురించి మెలుకువ వచ్చాక భర్తకు\nచెప్పింది, మాణిక్యం. ఒక ఏడాది లోపులోనే\nలింగరాజుకు సంతోషం కలిగిస్తూ మాణిక్యం,\nఒక మగపిల్లవాణ్ణి కన్నది.",
            "book_page_end": 34
        },
        {
            "title": "భారతదర్శిని: జీవితమే ప్రయాణం!",
            "book_page_start": 39,
            "pdf_page_start": 37,
            "pdf_page_end": 37,
            "author": "చందమామ బృందం",
            "genre": "వ్యాసం",
            "moral": "N/A",
            "keywords": [
                "గుజ్జార్లు",
                "సంచారం",
                "హిమాలయాలు",
                "జమ్మూకాశ్మీర్",
                "తెగ",
                "ప్రయాణం"
            ],
            "characters": [
                "గుజ్జార్ తెగ ప్రజలు"
            ],
            "locations": [
                "జమ్మూ-కాశ్మీర్",
                "రియా",
                "రాజోరి",
                "పూంఛ్",
                "హిమాలయాలు"
            ],
            "content": "ప్రయాణాలు చేయడం అంటే అందరికీ ఇష్టమే.\nమీకూ ఇష్టమే కదా? అయితే, జీవితకాలమంతా\nప్రయాణంగానే ఉంటే ఎలా ఉంటుందో ఊహించి\nచూడండి. జమ్మూ-కాశ్మీర్లో మంచు కప్పిన\nహిమాలయ శిఖరాలమధ్య గుజ్జార్ తెగవాళ్ళు\nన్నారు. వాళ్ళెప్పుడూ సంచారం చేస్తూనే ఉంటారు.\nమన దేశంలోని సంచార తెగలలో వీళ్ళు ముఖ్యమైన\nవాళ్ళు. గుర్రాలమీద దుప్పట్లనూ, తివాసీలనూ,\nగోనె సంచీలనూ వేసుకుని యేడాదికి కొన్ని వందల\nకి. మీ. సంచారం చేసే వీళ్ళు గుడారాలు వేసుకుని\nనివసిస్తారు. గుజ్జార్లు తమ బంధుమిత్రులతో\nనవంబర్-మార్చ్ నెలలమధ్య జమ్మూలోని రియా,\nరాజోరి, పూంఛ్ కొండల ప్రాంతంలో సమావేశ\nమౌతారు. ఏప్రిల్ నెలారంభంలో మళ్ళీ హిమా\nలయాలలోని ఎత్తయిన మైదానాలకు వలస\nవెళతారు. సెప్టెంబర్ రాగానే మళ్ళీ అక్కణ్ణించి\nమూటాముల్లె సర్దుకుని జమ్మూలోని తమ\nశీతాకాల నివాసాలకు తిరిగి చేరుకుంటారు.",
            "book_page_end": 39
        },
        {
            "title": "భారతదర్శిని: కాపలా దేవుడు!",
            "book_page_start": 39,
            "pdf_page_start": 37,
            "pdf_page_end": 37,
            "author": "చందమామ బృందం",
            "genre": "వ్యాసం",
            "moral": "N/A",
            "keywords": [
                "మునియప్పసామి",
                "కాపలా దేవుడు",
                "భక్తి",
                "తమిళనాడు",
                "నమ్మకం"
            ],
            "characters": [
                "మునియప్పసామి"
            ],
            "locations": [
                "మీటానకుళం గ్రామం",
                "తమిళనాడు"
            ],
            "content": "తమిళనాడు సముద్రతీరంలో చెన్న\nక్కి సమీపంలో ఉన్న మీటాన కుళం\nగ్రామవాసులకు తాము కొలిచే ముని\nయప్పసామి మీద అపారమైన భక్తి. ఆ\nదేవుడే తమ ఇళ్ళకు కాపలాకాయగల\nడన్న నమ్మకంతో దాదాపు 132 గడప\nలున్న ఆ గ్రామంలో ఒక్క ఇంటికి కూడా\nతలుపులు అమర్చలేదు.\nఇంతవరకు ఈ గ్రామంలో ఒక్క\nదొంగతనం కూడా జరగలేదని గ్రామస్థులు\nచెబుతున్నారు. ఎవరైనా తమ ఇంటికి\nతలుపు అమర్చుకుంటేనో లేక ఇంటి\nకొబ్బరాకుల కప్పును తొలగించి దృఢమైన\nకప్పు వేస్తేనో మునియప్పసామి ఆగ్రహా\nనికి గురికాగలరని కూడా ఆ పల్లె ప్రజలు\nవిశ్వసిస్తున్నారు. రెండువందల యేళ్ళ\nనాటి మునియప్పసామి గుడికి కూడా\nతలుపులు లేవు. పైకప్పు కూడా అంతంత\nమాత్రంగానే ఉంది.",
            "book_page_end": 39
        },
        {
            "title": "చెరువు తవ్వకం",
            "book_page_start": 40,
            "pdf_page_start": 38,
            "pdf_page_end": 39,
            "author": "శ్రీరామకమల్",
            "genre": "నీతి కథ",
            "moral": "ఉద్యోగులు త్వరగా, సమర్థవంతంగా పనిచేయాలంటే, వారికి ఇచ్చే వేతనం వారి పనికి అనుగుణంగా (piece-rate basis) ఉండాలి, సమయం ఆధారంగా (time-rate basis) కాదు.",
            "keywords": [
                "చెరువు తవ్వకం",
                "రమణయ్య",
                "భూషయ్య",
                "కరువు",
                "పనివాళ్ళు",
                "వేతనం"
            ],
            "characters": [
                "రమణయ్య",
                "భూషయ్య",
                "రాజు",
                "పనివాళ్ళు"
            ],
            "locations": [
                "సీతాపురం"
            ],
            "content": "సీతాపురానికి రమణయ్య గ్రామాధికారి. ఒక\nసంవత్సరమంతా వానలు లేక, ఆ ఊరికి కరు\nవొచ్చింది. ఊరికి నీటి కరువు మళ్ళీ మళ్ళీ\nరాకూడదని ఆలోచించి, ఆ ఊళ్ళో ఒక పెద్ద\nచెరువు తవ్వించాలనుకున్నాడు, రమణయ్య.\nఊరుమ్మడి నేలలో ఒకచోట చెరువు తవ్వాలన్న\nనిర్ణయం జరిగాక, అందుకు రాజుగారి అను\nమతీ, నిధులూ కూడా లభించాక, పని తొంద\nరగాజరగాలని,మొత్తం రెండువందల మంది\nపనివాళ్ళను నియమించడం జరిగింది.\nచెరువుపని ప్రారంభమైంది కానీ చురుగ్గా\nసాగడంలేదు. కొందరు పనివాళ్ళు వేళకు\nవచ్చేవాళ్ళుకాదు. కొందరు ఏదో పనివుందని\nబయటకు వెళ్ళి వస్తూండేవారు. కొందరు\nపనిని ఆపి కబుర్లు చెప్పుకునేవారు. చాలా\nమంది ముందే ఏదో వంక చెప్పి వెళ్ళిపోతూండే\nవారు. రెండు నెలలు గడిచినా రెండడుగుల\nగొయ్యికూడా ఏర్పడలేదు. ఈలోగా ఆ\nఊరుకు భూషయ్య అనే ఆయన వచ్చాడు.\nభూషయ్య భాగ్యవంతుడు. కరువు కార\nణంగా ఆ ఊళ్ళో చాలామంది పొలాలమ్ము\nకుని వలస వెళ్ళిపోతున్నారని తెలిసి, ఆయన\nఅక్కడకు వచ్చి చవక ధరకు ఊళ్ళోని మూడో\nవంతు పొలాలు కొనేశాడు. తన పొలాలకు\nనీటి ఎద్దడి ఉండకూడదని ఆయన కూడా తన\nపొలాలమధ్య పెద్ద చెరువు తవ్వించాలను\nకున్నాడు. పరిమాణంలో అది గ్రామాధికారి\nతవ్విస్తున్న చెరువుకంటే పెద్దది. దాని కాయన\nనూరు మంది పనివాళ్ళను మాత్రమే తీసుకు\nన్నాడు. వాళ్ళు నెలరోజుల్లో గ్రామాధికారి\nచెరువుకంటే మూడు రెట్లు లోతుకు నేలను\nతవ్వారు. ఇది రమణయ్యకు చెప్పలేని ఆశ్చ\nర్యాన్ని కలిగించింది.\nఈ తేడా ఎక్కడొచ్చిందీ అని రమణయ్య\nఆరా తీయించాడు. పనివాళ్ళకు భూషయ్య\nకంటే రోజుకు తానిస్తున్న జీతమే ఎక్కువ.\nపనివాళ్ళ సంఖ్యకూడా తనదే ఎక్కువ. కాన\nయితే భూషయ్య పనివాళ్ళు వేళకు వచ్చి\nపనిచేసి వేళకు వెళుతున్నారు. మధ్యలో కబు\nర్లాడుకోరు. రోజంతా శ్రద్ధగా పనిచేస్తారు.\nపనివాళ్ళను అదుపు చేయాలని రమ\nణయ్య, తవ్వుతున్న చెరువు చుట్టూ కంచె\nకట్టించాడు. అందుకు రెండు వారాలు పట్టింది.\nఆ కంచెకు ఒక మూలగా తలుపు పెట్టాడు.\nఅక్కడొక కాపలావాడిని వుంచాడు. పనికి\nఆలస్యంగా వచ్చిన వారిని లోపలకు రానివ్వ\nకూడదన్న నియమం పెట్టాడు. సరిగా పని\nచేయనివారికి జీతం లేదన్నాడు. పని మధ్యలో\nకానీ, పని ముగిసేవేళకు ముందు కానీ ఎవరూ\nబయటకు పోరాదని నియమం విధించాడు.\nపనివాళ్ళు కబుర్లు చెప్పుకోకుండా కొందరిని\nకాపలా పెట్టాడు.\nఇదంతా చేశాక పనివాళ్ళకు వేళకు వచ్చి\nవేళకు వెళ్ళడం అలవాటయింది. వాళ్ళలో\nవాళ్ళు కబుర్లు చెప్పుకోవడమూ తగ్గింది.\nఅయితే పని వేగం మాత్రం పెద్దగా పెరగలేదు.\nఇందులో ఏదో మర్మమున్నదనిపించి,\nరమణయ్య చివరకు పోయి భూషయ్యను\nకలుసుకుని తనగోడు వెళ్ళబుచ్చుకున్నాడు.\n“తేడా పనివాళ్ళలో లేదు; నీలోవుంది! చెరువు\nతవ్వకానికి నువ్వు రాజుగారి నిధులు ఖర్చు\nచేస్తున్నావు. నేను నా డబ్బు ఖర్చుపెడుతు\nన్నాను,\" అన్నాడు భూషయ్య.\n“అయితే మాత్రం, పని చేసేది పనివాళ్ళే\nకదా! తేడా వాళ్ళలోనే వుండివుండాలి,” అన్నాడు\nరమణయ్య.\nభూషయ్య తల అడ్డంగా ఊపి, “డబ్బు\nరాజుగారిది కాబట్టి, నువ్వు రోజు కింత అని\nపనివాళ్ళకు జీతమిస్తున్నావు. డబ్బు నాది\nకాబట్టినేను, పనికింత అని వాళ్ళకు జీతమి\nస్తున్నాను. నీ పద్ధతి ప్రకారం పనికెన్నిరోజులైనా\nపట్టొచ్చునని అనుకునే పనివాళ్ళు, నాపద్ధతి\nప్రకారం రోజుకెంతేనా పని చేయాలని అనుకుం\nటారు. తేడా ఎక్కడుందంటావు?” అన్నాడు.\nరమణయ్యకు లోపం ఎక్కడుందో అర్థ\nమైంది. ఆయన కూడా తన పద్ధతిని భూషయ్య\nలాగే మార్చి, చెరువు తవ్వకం పని త్వరగా\nపూర్తయేలా చేశాడు.",
            "book_page_end": 41
        },
        {
            "title": "కొచ్చుణ్ణి విశ్వాసం! (కేరళ జానపద కథ)",
            "book_page_start": 42,
            "pdf_page_start": 40,
            "pdf_page_end": 45,
            "author": "చందమామ బృందం",
            "genre": "జానపద కథ",
            "moral": "కేవలం విశ్వాసం ఉంటే సరిపోదు, తెలివైన చర్యలు కూడా అవసరం. ధనికులు తమ స్వార్థం కోసం విశ్వాసాన్ని త్వరగా కోల్పోతారు.",
            "keywords": [
                "కొచ్చుణ్ణి",
                "విశ్వాసం",
                "కేరళ",
                "జానపద కథ",
                "ధనిక వ్యాపారి",
                "సమర్థత"
            ],
            "characters": [
                "కొచ్చుణ్ణి",
                "యజమాని",
                "పెద్దమనిషి",
                "కొచ్చుణ్ణి తల్లి"
            ],
            "locations": [
                "కాయాంకుళం గ్రామం",
                "కేరళ"
            ],
            "content": "రెండువందల సంవత్సరాలకు పూర్వం\nకేరళ ప్రాంతంలోని కాయాంకుళం అనే\nగ్రామంలో కొచ్చుణ్ణి పుట్టాడు. అందువల్ల\nఅందరూ వాణ్ణి కాయాంకుళం కొచ్చుణ్ణి అనే\nపిలిచేవారు. కాయాంకుళం ఒకప్పటి తిరువా\nన్కూరు సంస్థానానికి చెందినది. కొచ్చుణ్ణి\nపరమదయాళువు. దయాగుణంలో వాడికి\nసాటిరాగలవాళ్ళు కాయాంకుళంలోనే కాదు;\nఆ చుట్టుపక్కల గ్రామాలలో కూడా లేరని\nచెప్పుకునేవారు.\nకొచ్చుణ్ణి తల్లిదండ్రులు నిరుపేదలు.\nకొచ్చుణ్ణి మసీదుకు వెళ్ళడం, ఐదుసార్లు\nనమాజుచేయడం ఒక్కరోజు కూడా తప్పేవాడు\nకాదు. ఒక్కొక్కసారి మసీదు నుంచి సంకేత\nశబ్దం కోసం ఎదురు చూడకుండా, అతడు\nఎక్కడున్నాసరే మోకాళ్ళమీదికి వంగి, నేల\nమీద తువ్వాలు పరచి, పడమరకేసి తిరిగి దాని\nమీద కూర్చుని ప్రార్థనలు చేసేవాడు.\nబహుశా చిన్నప్పటినుంచి కటిక దరిద్రాన్ని\nఅనుభవించడంవల్లనో ఏమోగాని, అతనికి\nలోభులన్నా, వడ్డీలకు డబ్బులు ఇచ్చేవాళ్ళన్నా,\nధనికులన్నా అంతగా గిట్టేదికాదు. అయితే,\nఒక ధనికవ్యాపారి తన స్నేహితుడి కోరిక ప్రకారం\nకొచ్చుణ్ణికి తన దుకాణంలో ఉద్యోగం ఇచ్చాడు.\nకొచ్చుణ్ణి దుకాణంలో శ్రద్ధగా పనిచేసి యజ\nమానికి విశ్వాసపాత్రుడయ్యాడు. సరుకులు\nకొనడానికి వచ్చేవారిపట్ల ఎలా గౌరవంగా నడు\nచుకోవాలో, వ్యాపారంలో నిజాయితీగా ఎలా\nఉండాలో యజమాని అతనికి నేర్పాడు.\nప్రతిరోజూ తెల్లవారగానే, కొచ్చుణ్ణి యజ\nమాని ఇంటినుంచి తాళం చెవులు తీసుకు\nవెళ్ళి, దుకాణం తెరిచి, యజమాని రాక కోసం\nఎదురుచూసేవాడు. సాయంకాలం యజమాని\nఇంటికి వెళ్ళాక, కొచ్చుణ్ణిదుకాణాన్ని శుభ్రంగా\nఊడ్చి, తలుపులు మూసి తాళం వేసి, తాళం\nచెవులను తీసుకువెళ్ళి యజమానికి అప్పగిం\nచేవాడు. అప్పుడు యజమాని భార్య ఇచ్చే\nఅన్నాన్ని ఇంటికి తీసుకుపోయి, తన తల్లికింత\nపెట్టి, తను కొంత తిని నిద్రపోయేవాడు.\nఒకరోజు సాయంకాలం కొచ్చుణ్ణి తన\nయజమానికి తాళం చెవులుఅప్పగించి ఇంటికి\nబయలుదేరుతూన్న సమయంలో, ఒక పెద్ద\nమనిషి హడావుడిగా వచ్చి, “అప్పుడే కొట్టు\nకట్టేశారా?” అని అడిగాడు ఆత్రంగా.\n“అవును, ఏమైనా కావాలా?” అని అడి\nగాడు యజమాని.\n“అవును, నాకిప్పుడు బెల్లం కావాలి. రేపే\nమా చిన్నవాడి పుట్టినరోజు. వేకువజామున\nగుళ్ళో నైవేద్యం కోసం ఏర్పాటుచేయాలి.\nనేనిప్పుడు ఇంటికి వెళితే, పాయసం చేయ\nడానికి పూజారికి ఇవ్వడానికి కొద్దిగా కూడా\nబెల్లం లేదని నా భార్య చెప్పింది. ఈ సమయంలో\nమరెక్కడా బెల్లం దొరకదు. మీరే సాయం\nచేయాలి,” అన్నాడు పెద్దమనిషి ప్రాథేయ\nపడుతున్నట్టు.\n“అలాగా, చెబుతాను ఉండండి, \" అంటూ\nకొట్టు యజమాని కొచ్చుణ్ణి కోసం చూశాడు.\nవాడు అప్పటికే వాకిలి దాటి వెళుతున్నాడు.\n\"కొచ్చుణ్ణి, కొచ్చుణ్ణి, ఇలా రా. ఈయన మన\nకొట్లో సరుకులు కొనే పెద్దమనిషి. ఈయన్ను\nనీ వెంట కొట్టుకు తీసుకువెళ్ళు. ఇప్పుడే బెల్లం\nకావాలట ఇచ్చిరా,\" అన్నాడు యజమాని.\n“అలాగే, బాబూ,” అని కొచ్చుణ్ణి వచ్చిన\nవ్యక్తికేసి తిరిగి, “రండి, బాబయ్యా! నా వెంట\nరండి,”అంటూ ముందుకు దారితీశాడు.\nఇద్దరూ వేగంగా నడిచి కొంతసేపటికి\nకొట్టును సమీపించారు. కొట్టు తలుపుకు\nవేలాడుతూన్న తాళాన్ని చూడగానే కొచ్చుణ్ణికి\nతను తాళం చెవులు తీసుకురాలేదన్న సంగతి\nజ్ఞాపకం వచ్చింది. యజమాని భార్య చేతికి\nతాళంచెవి అందించి, ఆమె ఇచ్చిన అన్నం\nమూటను తీసుకున్నాడు. యజమాని ఈ\nపని పురమాయించగానే అన్నం మూటను తర\nవాత వచ్చి తీసుకుందామని ఇంటి అరుగుమీద\nపెట్టాడేతప్ప, తాళంచెవిని అడిగి తీసుకోలేదు.\n\"క్షమించండి బాబయ్యా! తాళం చెవులు\nతీసుకురావడం మరిచిపోయాను,” అన్నాడు\nబాధ,అపరాధభావం నిండిన కంఠస్వరంతో.\n\"తాళం చెవులు లేకుండా కొట్టునెలా తెరు\nద్దామనుకున్నావు? నువ్వొక మందమతివి.\nనాకు తెలుసు,”అంటూ పెద్దమనిషి మండి\nపడి, “నాకిప్పుడు బెల్లం కావాలి. నువ్వేం\nచేస్తావో నాకు తెలియదు,” అన్నాడు.\n'బాబయ్యా, నీకిప్పుడు బెల్లం ఇవ్వక\nపోతే నేను చిక్కుల్లో పడతాను. యజమాని\nనన్ను బెల్లంపాకంలో మరిగించగలడు. కొంచెం\nశాంతించండి. ఏదైనా మార్గం ఆలోచిస్తాను,\"\nఅంటూ కొచ్చుణ్ణితీవ్రంగా ఆలోచించసాగాడు.\nకొట్టును పరిశీలనగా చూశాడు. ఉన్నట్టుండి\nవాడి బుర్రలో ఒక ఆలోచన తళుక్కున మెరి\nసింది. ఇటీవల తాను వ్యాయామశాలలో\nనేర్చుకున్న విన్యాసం సమయానికి గుర్తుకు\nవచ్చింది. వరుసగా ఉన్న కొట్లలో ఎత్తు కాస్త\nతక్కువగా ఉన్న పెంకుల కప్పు మీదికి ఒక్క\nగెంతుతో ఎగ బ్రాకాడు. మెల్లగా తమ కొట్టు\nవెనకభాగానికి చేరుకుని కిందికి దూకాడు.\nకొట్టు వెనకవైపు తలుపును అటూ ఇటూ\nకదిపి తెరిచేశాడు. లోపలికి వెళ్ళి రెండు\nముద్దల బెల్లాన్ని మూట కట్టుకుని, వచ్చిన\nదారి గుండానే వెలుపలికి వచ్చేశాడు.\nబెల్లం కోసం వచ్చిన పెద్దమనిషి పరమా\nనందం చెందాడు. బెల్లం మూటను అందు .\nకుంటూ, “నువ్వింత సమర్థుడివని తెలియదు.\nసరే, మీ యజమానికి నా కృతజ్ఞతలు చెప్పు,”\nఅంటూ డబ్బిచ్చి తన దారిన వెళ్ళిపోయాడు.\nతన యజమాని చెప్పిన పని పూర్తి చేసి\nనందుకు కొచ్చుణ్ణి మనసులో చాలా మురిసి\nపోయాడు. తన యజమాని కూడా సంతో\nషించి మెచ్చుకుంటాడనుకున్నాడు.\nవాడు ఇల్లు చేరేసరికి యజమాని అసహ\nనంగా ఎదురు చూస్తున్నాడు. వాణ్ణి చూడ\nగానే, \"తాళంచెవి తీసుకోకుండానే వెళ్ళి\nపోయావా మందమతి వెధవా? ఎక్కడా పెద్ద\nమనిషి?” అని కోపంగా అడిగాడు.\n\"బెల్లం తీసుకుని వెళ్ళిపోయాడు,”\nఅంటూ నవ్వడానికి ప్రయత్నిస్తూ, “నేను\nఆయనకు రెండు ముద్దల బెల్లం ఇచ్చాను.\nదానికి తగ్గ డబ్బుకూడా ఇచ్చేశాడు. ఇవిగో\nడబ్బులు,\" అంటూ నాణాలను యజమాని\nచేతికిచ్చాడు.\nయజమాని శాంతించలేదు. “తాళం\nచెవుల్లేకుండా కొట్టునెలా తెరిచావు?” అని\nఅడిగాడు.\n\"కొట్టును తెరవలేదు, బాబూ!” అంటూ\nకొచ్చుణ్ణి తను చేసిన పనిని పూసగుచ్చినట్టు\nవివరించాడు.\n“నీది చాలా చురుకైన బుర్ర! సరే ఇంటికి\nవెళ్ళు,\" అన్నాడు యజమాని.\nకొచ్చుణ్ణి అరుగుమీదున్న అన్నంమూటను\nతీసుకుని ఇంటిదారి పట్టాడు.\nమరునాడు ఉదయం కొచ్చుణ్ణి తాళం\nచెవుల కోసం యజమాని ఇంటికి వెళితే యజ\nమాని లేడు. ఆసరికే కొట్టుదగ్గరికి వెళ్ళినట్టు\nతెలిసింది. ఉరుకులతో పరుగులతో కొట్టును\nచేరుకున్నాడు. యజమాని కోపంగా కనిపిం\nచాడు. “కొచ్చుణ్ణి, రాత్రి జరిగిన విషయం\nగురించి బాగా ఆలోచించాను. రాత్రిచేసినపనే,\nనీకు అవసరమైతే మునుముందు మరెప్పుడైనా\nచేయవని ఎలా అనుకోను? నీ మీద నమ్మకం\nనశించింది. నిన్ను పనినుంచి ఇప్పుడే తీసేస్తు\nన్నాను. మరెక్కడైనా మరే పనైనా చూసుకో,\nఇదిగో నీకు చేరవలసిన కూలీ డబ్బులు,”\nఅంటూ డబ్బిచ్చాడు.\nకొచ్చుణ్ణి అవాక్కయిపోయాడు. యజ\nమాని చెప్పిన పనిని తానెంతో విశ్వాసంతో\nచేసినప్పటికీ తెల్లవారేసరికల్లా ఆయన\nమనసు మార్చుకున్నాడు. క్షమాపణ చెప్పు\nకోవాలని కూడా వాడికి అనిపించలేదు. యజ\nమాని ఇచ్చిన డబ్బును పుచ్చుకుని, ఒక్క\nమాటైనా మాట్లాడకుండా అక్కణ్ణించి వెళ్ళి\nపోయాడు. ఈ సంఘటన వాడికి ధనికులపట్ల\nఉన్న నిరసనభావాన్ని మరింత పెంచింది.",
            "book_page_end": 47
        },
        {
            "title": "రామాపురం సంబంధం",
            "book_page_start": 55,
            "pdf_page_start": 53,
            "pdf_page_end": 56,
            "author": "మాచిరాజు కామేశ్వరరావు",
            "genre": "సాంఘిక కథ",
            "moral": "కట్నం కోసం ఇతరులను పీడించడం వల్ల కలిగే దుష్పరిణామాలు ఆఖరికి తమకే బాధను తెచ్చిపెడతాయి. డబ్బు కన్నా మానవ సంబంధాలే ముఖ్యం.",
            "keywords": [
                "కట్నం",
                "రంగనాధం",
                "భూషణం",
                "రాజేశ్వరి",
                "దయ్యం",
                "పీడన"
            ],
            "characters": [
                "రంగనాధం",
                "రాజేశ్వరి",
                "రాజేశ్వరం",
                "భూషణం (ముసలివాడు/దయ్యం)",
                "ముసలావిడ"
            ],
            "locations": [
                "సీతాపురం",
                "రామాపురం",
                "పాడుబడ్డ ఇల్లు"
            ],
            "content": "రంగనాధం పెద్దబజారులో వున్న తన బట్టల\nకొట్టు కట్టేసి, ఇల్లు చేరేసరికి అతడి భార్య\nరాజేశ్వరి నవ్వుతూ ఎదురు వచ్చింది. ఆమె\nనాలుగు రోజుల క్రితం, తన అన్నయ్య మనవడి\nబారసాలకని పుట్టింటికి వెళ్ళి, ఆ రోజు మధ్యా\nహ్నమే తిరిగి వచ్చింది.\nభోజనాల దగ్గర రాజేశ్వరి, రంగనాధంతో,\n“మా అన్నయ్య మన అబ్బాయికి మంచి\nసంబంధం చెప్పాడు. లక్షకుపైగా కట్నం\nఇస్తారట. కానీ పిల్ల నలుపట! అయితేనేం,\nఅందం కొరుక్కు తింటామా!\" అన్నది.\n“అంటే, నలుపుగా వుండేవాళ్ళందరూ\nఅందచందాలు లేనివాళ్ళన్నమాట! మరి\nనీమాటేమిటి?” అంటూ రంగనాధం నవ్వి,\nరాజేశ్వరి ఏదో అనబోయేంతలో, “సరే,\nముందు నేచెప్పేది విను! నిన్న రామాపురం\nనుంచి, రాజేశ్వరం అనే ఆయన వచ్చాడు.\nవాళ్ళమ్మాయిని పట్నంలో ఏదో పెళ్ళిలో చూసి,\nమన అబ్బాయి ఇష్టపడ్డాడట! పెళ్ళిచూపులకు\nరమ్మని పిలవడానికి వచ్చాడు,” అన్నాడు.\nఆ మాటలకు రాజేశ్వరికి పొలమారింది.\nకొడుక్కు పట్నంలో నిక్షేపంలాంటి ఉద్యోగం.\nముందే పిల్ల నచ్చిందంటే, కట్నం గుమ్మరించ\nడానికి ఏ తండ్రి సిద్ధపడతాడు?\n“మీరు వెళ్ళి ఆ పిల్లను చూడండి. వాళ్ళు\nకనీసం లక్ష రూపాయల కట్నం ఇవ్వడానికి\nసిద్ధపడితే, అప్పుడు నేను వెళ్ళి చూస్తాను!”\nఅన్నది రాజేశ్వరి, కంచంలో చేయి కడిగేసు\nకుంటూ.\nనాలుగు రోజుల తర్వాత, రామాపురం\nబయల్దేరివెళ్ళాడు రంగనాధం. పిల్ల కుందనపు\nబొమ్మలా వుంది. మంచి సంప్రదాయకమైన\nకుటుంబం. అయితే, పిల్ల తండ్రి కట్నం\nఇచ్చుకోలేదని తెలుసుకుని, “మాకు అధమ\nపక్షం లక్ష కట్నం కావాలి. మాతో మీరు తూగ\nలేరు. మరో సంబంధం చూసుకోండి!\" అని\nఖచ్చితంగా చెప్పేసి, తిరుగు ప్రయాణమ\nయ్యాడు రంగనాధం.\nసమయానికి బాడుగ బండి ఏదీ దొరకక,\nఅలా రహదారి చేరి ప్రయత్నిద్దామనుకుంటూ\nబయల్దేరాడు, రంగనాధం. క్రమంగా చీకట్లు\nకమ్మి, అనుకోకుండా పెద్దపెట్టున వర్షం ఆరంభ\nమైంది. ఆసరికి ఊరి పొలిమేర చేరిన రంగ\nనాధం, దారిపక్కన కనిపించిన పాతకాలపు\nపెంకుటింటి తలుపు తట్టాడు. కొద్దిసేపట్లో\nకిర్రుమని శబ్దం చేస్తూ, తలుపు తెరుచుకున్నది.\nగుమ్మంలో, చేతితో దీపం పట్టుకుని, బక్క\nపలచగావున్న ముసలి మనిషి నిలబడివున్నాడు.\n“వర్షం మరింత ఎక్కువయ్యేలా వున్నది.\nఈ రాత్రికి మీ ఇంట్లో ఆశ్రయం ఇస్తారా?”\nఅని, రంగనాధం వచ్చిన, ఆ ముసలి మనిషిని\nఅడిగాడు.\n“ఆశ్రయం ఇవ్వగలను గానీ భోజనం\nపెట్టలేను. ఇది అసలే ఆడదిక్కులేని కొంప!”\nఅన్నాడు ముసలివాడు, రంగనాధాన్ని లోపలికి\nతీసుకువెళుతూ.\nముసలివాడు మధ్య గదిలో రెండు చాపలు\nపరుస్తూ, “నా పేరు భూషణం, మీ పేరు? ఏం\nపనిమీద బయలుదేరారు?”అని అడిగాడు.\nరంగనాధం చాపమీద నడుంవాల్చి, “మాది\nసీతాపురం, నా పేరు రంగనాధం. రామాపురం\nవెళ్ళి వస్తున్నాను. పెద్దవారు, అనుభవజ్ఞులు,\nచెప్పబుద్ధవుతున్నది,” అంటూ జరిగింది\nచెప్పి, \"కట్నం ఇచ్చుకోలేనన్న, ఆ అమ్మాయి\nతండ్రికి మరో సంబంధం చూసుకోమని గట్టిగా\nచెప్పేశాను,” అన్నాడు తలకింద దిండు సరి\nచేసుకుంటూ.\n“మరి, మీ అబ్బాయికి పిల్ల నచ్చింద\nన్నారు!\" అన్నాడు భూషణం, తనూ పక్కన\nకూర్చుంటూ.\n\"అయితేనేం? పిల్ల తండ్రి కట్నం ఇవ్వక\nపోవడం, నాకు నచ్చలేదు,” అంటూ రంగ\nనాధం పెద్దగా నవ్వాడు.\nభూషణం కొద్దిసేపు మౌనంగా వుండి,\n“నేనీ వయసులో, ఇలా దిక్కులేని బతుకెం\nదుకు బతుకుతున్నానో తెలుసా మీకు?”\nఅని అడిగాడు రంగనాధాన్ని.\nతెలియదన్నట్టు తల అడ్డంగా ఊపాడు\nరంగనాధం.\n“నా కొడుకు పెళ్ళికి కట్నం తీసుకున్నం\nదుకు!” అన్నాడు భూషణం.\n“అదేమిటి?” అంటూ ఆశ్చర్యపోయాడు\nరంగనాధం.\n“వినండి! జరిగినదేమిటో నాలుగు\nమాటల్లో చెబుతాను,” అంటూ ప్రారంభిం\nచాడు భూషణం:\n\"కట్నం కోసం నేను గట్టిగా పట్టుబట్ట\nడంతో, వాళ్ళ నాన్న తరతరాలుగా వస్తున్న\nఇంటిని అమ్ముకుని నిలవ నీడలేనివాడయ్యా\nడని, మా కోడలు నా పట్ల కసిగా ప్రవర్తించడం\nప్రారంభించింది. నా కొడుకు పెళ్ళాం చేతిలో\nకీలుబొమ్మ. అప్పటికే భార్య పోయిన నన్ను,\nపురుగుకన్నా హీనంగా చూసేది. ఇక భరించ\nలేక నేను, చాలాఏళ్ళక్రితం మా బంధువులదైన\nపాడుబడ్డ ఇంట్లో చేరాను. ఒంట్లో నలతగా\nవున్నా ఇంత ఉడకేసి పెట్టేవారు లేరు. పలక\nరించే దిక్కులేదు. ఒంటరి బతుకు!” అంటూ\nపైపంచతో ముఖం కప్పుకున్నాడు.\nఇది విన్న రంగనాధం నోట మాట పెగల\nలేదు. అర్ధరాత్రి దాటాక కాస్త నిద్ర పట్టింది.\nతర్వాత మెలుకువ వచ్చేసరికి బారెడు పొద్దె\nక్కింది. పక్కన భూషణం లేడు.\nరంగనాధం ఇంట్లోంచి బయటకువచ్చాడు.\nఎదురుగా ఒక ముసలమ్మ తుమ్మచెట్టు\nకాయలు కోసి మేకలకు వేస్తున్నది. ఆమె,\nరంగనాధం కేసి చూసి, \"ఎవరు మీరు?\nరాత్రంతా, ఆ పాడుబడ్డ కొంపలో కాలం\nగడిపారా? ఏమన్న ధైర్యం!” అన్నది.\nఆమె మాటలు సరిగా అర్థంకాని రంగ\nనాధం, “ఒకటే వర్షం. తప్పనిసరై ఈ ఇంట్లో\nతల దాచుకోవలసి వచ్చింది. ఇంతకీ, రాత్రి\nఇంట్లో వున్న ముసలాయన ఎటు వెళ్ళి\nనట్టు?\" అన్నాడు.\nఆ మాటలు వింటూనే ముసలావిడ\nచేతిలోని కొంకి కర్రను కింద పడవేసి, “ ఔనూ!\nకట్నాల పిచ్చిభూషణంగారు దయ్యమయ్యా\nడని ఊళ్ళోవాళ్ళు చెప్పుకునేది నిజమేనన్న\nమాట! కట్నం కోసం పీడించాడని కోడలు కక్ష\nకట్టి, ఇంట్లోంచి తరిమేసింది. తర్వాత భూష\nణంగారు దిక్కులేక, ఈ ఇంట్లోనే నాలుగు\nనెలలపాటు మంచాన పడి నరక యాతనలు\nఅనుభవించి, ఏడాది క్రితమే పోయాడు!”\nఅన్నది.\nరంగనాధం తన చెవులను తానే నమ్మలేక\nపోయాడు. రాత్రంతా తానొక దయ్యంతో\nగడిపానన్న నిజం, ఆయన వెన్నులో వణుకు\nపుట్టించింది. అప్పటికప్పుడు ఒక నిశ్చయానికి\nవచ్చిన రంగనాధం, అటుకేసి వస్తున్న ఒక\nబాడుగ బండిని ఆపి లోపల కూర్చున్నాడు.\nబండి వెనుదిరిగింది.\nఆ తర్వాత కొద్దిసేపటికి భూషణం, ఇంటి\nఆవరణలో వున్న చెట్ల చాటునుంచి బయటికి\nవచ్చి, ముసలావిణ్ణి సమీపించి, “అక్కయ్యా!\nనేను చెప్పమన్నట్టు చెప్పి, ఈ రంగనాధంగార్ని\nనాలాంటి దురవస్థ పట్టకుండా పుణ్యం కట్టు\nకున్నావు,” అన్నాడు.\n“పుణ్యమా! ఆయనకు కట్నం పిచ్చి\nవదిలిందని, నీకెలాతెలుసు?” అని అడిగింది\nముసలావిడ ఆశ్చర్యపోతూ.\n“తెలియడంలేదా! ఆయన బాడుగబండిని\nవెనక్కుతిప్పించి, రామాపురంకేసివెళ్తున్నాడు,”\nఅన్నాడు భూషణం సంతోషంగా.",
            "book_page_end": 58
        },
        {
            "title": "జ్ఞాని, అజ్ఞాని, మూర్ఖుడు!",
            "book_page_start": 59,
            "pdf_page_start": 57,
            "pdf_page_end": 59,
            "author": "ఆకెళ్ళ వెంకటసుబ్బలక్ష్మి",
            "genre": "నీతి కథ",
            "moral": "జ్ఞాని (Wise person) సమస్యలను తర్కంతో విశ్లేషించి, తెలివిగా పరిష్కరిస్తాడు. మూర్ఖుడు (Fool) తొందరపాటుతో ప్రమాదంలో పడతాడు, అజ్ఞాని (Ignorant) సమస్య ఉన్నా దాన్ని దాటవేయాలని చూస్తాడు. జీవితంలో లౌకిక జ్ఞానం, వ్యవహారజ్ఞానం ముఖ్యం.",
            "keywords": [
                "జ్ఞాని",
                "అజ్ఞాని",
                "మూర్ఖుడు",
                "లౌకిక జ్ఞానం",
                "శివానందస్వామి",
                "నీతి కథ"
            ],
            "characters": [
                "శివానందస్వామి",
                "శిష్యులు (3)",
                "బాటసారులు (3)"
            ],
            "locations": [
                "అరణ్యం",
                "చెట్టు",
                "పుట్ట"
            ],
            "content": "శివానందస్వామి అనే పండితుడు, తన గురు\nకులంలో శిష్యులకు శాస్త్రవిద్యలతోపాటు\nలౌకికజ్ఞానం కూడా అలవడేలా విద్యాబోధ\nచేస్తూండేవాడు. ఎన్ని శాస్త్రాలు క్షుణ్ణంగా\nఅధ్యయనం చేసినా, జీవిత గమనంలో ఎదు\nరయ్యే ఒడిదుడుకులను తట్టుకుని ప్రశాంత\nజీవనం సాగించాలంటే, అందుకు లౌకికజ్ఞానం\nముఖ్యావసరం అని ఆయన దృఢవిశ్వాసం.\nఒకనాటి సూర్యోదయం వేళ అరణ్యంలో\nవైద్యానికి ఉపకరించే మూలికలు సేకరించ\nడానికి ఆయన, ముగ్గురు శిష్యులతో బయల్దే\nరాడు. వాళ్ళల్లో ఇద్దరు ఆమధ్యనే గురుకులంలో\nచేరిన విద్యార్థులు.\nశివానందస్వామి వెనకగా నడుస్తున్న శిష్యుల్లో,\nకొత్తగా చేరిన శిష్యుడొకడు ఆయనను,\n“స్వామీ! వారం రోజుల క్రితం నేనడిగినప్పుడు,\nజ్ఞాని, అజ్ఞాని, మూర్ఖుడి మధ్య వుండే భేదాన్ని\nతరవాత చెబుతామన్నారు,” అన్నాడు.\nదానికి శివానందస్వామి జవాబివ్వలేదు.\nకానీ, చాలాకాలంగా గురుకులంలో ఉంటున్న\nశిష్యుడు, ఆ ప్రశ్నించినవాణ్ణి కోప్పడుతున్న\nట్టుగా చిన్న గొంతుతో, “గురువుగారికి ఎప్పుడు\nఏం చెప్పాలో తెలియదనుకుంటున్నావా?\nఇక ఊరుకో!” అన్నాడు.\nఅందుకు కొత్తగా చేరిన శిష్యుల్లోని రెండవ\nవాడు, \"గురువుగారు మనకు అనేక విషయాల\nగురించి వివరంగా బోధిస్తూంటారు. ఆ కార\nణంగా, అప్పుడప్పుడూమనం వెలువరించే సంశ\nయాలకు ఆయన సంశయనివృత్తి చేయడం\nమరిచిపోయి వుండవచ్చు గదా!” అన్నాడు.\nఅసలు సంగతేమంటే–శివానంద స్వామి,\nఅతి ముఖ్యమైన కొన్ని జీవిత సమస్యలను తన\nశిష్యులకు సాధ్యమైనంతవరకూ ప్రత్యక్ష\nఉదాహరణలద్వారానే విపులంగా తెలియ\nజెపుతూంటాడు.\nగురుశిష్యులుఅరణ్యంలో అక్కడా ఇక్కడా\nవెదికి కొన్ని వనమూలికలను సేకరించేసరికి\nమధ్యాహ్న సమయమయింది. కొంచెంసేపు\nవిశ్రాంతి తీసుకుని, గురుకులానికి బయలు\nదేరుదామని చెట్టునీడలో కూర్చున్నారు.\nఆ సమయంలో అక్కడికి దాపులనున్న,\nఒక చెట్టు దగ్గరకు ముగ్గురు బాటసారులు\nవచ్చారు. వాళ్ళ భుజాలనుంచి బరువైన పెద్ద\nసంచులు వేళ్ళాడుతున్నవి. ముగ్గురూ నడి\nవయసువాళ్ళు.\nవాళ్ళు సంచులను నేలమీద పెట్టిచుట్టూ\nఒకసారి కలయచూశారు. వాళ్ళల్లో ఒకడు\nపక్కనే వున్న ఒక చెట్టుకింది పెద్ద పుట్టను\nచూసి భయపడుతున్నవాడిలా ముఖంపెట్టి,\n“చూశావా, ఆ చెట్టుకింది పుట్టను? అది\nపాముల పుట్ట. మనం అలా కాస్త కునుకు\nపట్టి కళ్ళు మూశామో, ఏదో ఒక పాము వచ్చి\nకాటేసి తీరుతుంది. మనం నిద్రమాని కాపలా\nకూర్చోగలమా!” అన్నాడు.\nదానికి మరొక బాటసారి, “మనం ముగ్గురం\nఇక్కడే విశ్రాంతి తీసుకుందాం. అంత\nపామంటూ వస్తే, సునాయాసంగా చంపే\nయొచ్చు!” అన్నాడు సంచీలోంచి దుప్పటి\nతీసి కిందపరుస్తూ.\nఅందుకు మొదటి బాటసారి, \"ఊహు,\nఎన్నయినా చెప్పండి, నేనిక్కడ పడుకోను.\nముందుకు పోయి, కాస్త మంచి చోటు\nచూసుకుంటాను,” అన్నాడు, అక్కడి నుంచి\nకదలబోతూ.\nఅప్పటి వరకూ మౌనంగా వున్న మూడో\nబాటసారి, “తొందరపడకు. అరణ్యంలో\nఎక్కడా మంచి చోటూ, ప్రమాదం లేనిదీ అన్నదే\nవుండదు. ఉన్నంతలో తక్కువ ప్రమాదం\nఅనుకున్నచోటు చూసి విశ్రమించాలి,”\nఅన్నాడు.\n“పాములు కరవడం తక్కువ ప్రమాదం\nఅంటావా?” అన్నాడు మొదటి బాటసారి\nహేళనగా.\n“నేననేది అదికాదు. ఆ పుట్ట పాముల\nపుట్టకాదని, నా ఉద్దేశం!” అన్నాడు మూడో\nబాటసారి.\n\"బహు బాగా చెప్పావు. కంటికి అలా\nపాముల పుట్ట కనబడుతూంటే, కాదంటా\nవేమిటి? ఈ అద్వైతం ఎప్పుడు నేర్చావు?”\nఅన్నాడు కసురుతూ మొదటి బాటసారి.\nఆ మాటలకు మూడో బాటసారి చిన్నగా\nనవ్వి, “శాంతం! శాంతం! నే చెప్పేది విను.\nప్రతి పుట్టలోనూ పాములుండవనేది అను\nభవజ్ఞానం. అది తప్పక చీమలపుట్ట అయి\nవుంటుంది!” అన్నాడు.\nఈ జవాబుకు రెండవ బాటసారి ఆశ్చ\nర్యపోతూ, “ఏమిటేమిటి! అది పాముల పుట్ట\nకాదని ఎలా చెప్పగలవు?” అని ప్రశ్నించాడు.\n“ఐతే వినండి! ఆ పుట్ట వున్న చెట్టుపైన\nఎన్నో పక్షులు గూళ్ళు కట్టాయి. అవికూడా\nమనలాగే ముందు రక్షణ చూసుకుంటాయి.\nప్రకృతిలో ప్రతి ప్రాణికీ ప్రాణభయం ఉంటుంది\nకదా! అది నిజంగానే పాముల పుట్ట అయితే,\nఆ చెట్టుమీద పక్షులు గూళ్ళుకట్టి పిల్లలను\nపొదగవు!” అంటూ మూడో బాటసారి సంచీ\nలోంచి దుప్పటి తీసి నేలమీద పరిచి పడు\nకున్నాడు.\nఈ జరిగిన సంభాషణ అంతా శివానంద\nస్వామితోపాటు ముగ్గురు శిష్యులూ విన్నారు.\nఆయన తన కొత్త శిష్యుడితో, \"నీకు ఆ\nముగ్గురు బాటసారుల్లో ఎవడు జ్ఞాని,\nఅజ్ఞాని, మూర్ఖుడు అన్న విషయం అర్థ\nమైందనుకుంటాను,” అన్నాడు.\n“అర్థంకాలేదు స్వామీ!” అన్నాడు విన\nయంగా శిష్యుడు.\nతర్వాత, ఆయన మిగతా ఇద్దరు శిష్యుల\nకేసి తిరిగి, “ఆ సంగతి మీకైనా అర్థమైందా?”\nఅని అడిగాడు.\nవాళ్ళూ అర్థం కాలేదని తలలూపారు.\nఅప్పుడు శివానందస్వామి, వాళ్ళకు ఇలా\nవివరించి చెప్పాడు: “పాములొస్తే చంప\nవచ్చు, ఇంతమందిమి లేమా? అన్నవాడు\nమూర్ఖుడు. నిద్రలో వున్నప్పుడు పాము\nకాటువేస్తే, ఎంత మందివున్నా నిష్ప్రయోజనం.\nఇంకాస్త ముందుకు పోయి మంచి చోటు\nచూసుకుని పడుకుంటానన్నవాడు, అజ్ఞాని.\nఅసలు ప్రమాదం వున్నదో లేదో, ఒకవేళ\nవుంటే, ఆ ప్రమాదం ఏపాటిదో అని తర్కించ\nలేనివాడు! ఇక, జ్ఞాని ఎవరో మీరు గ్రహించే\nవుంటారు. ఉన్న పరిస్థితిని అంచనా వేస్తూ,\nమేలు-కీడులను వితర్కించి ప్రమాద పరి\nస్థితులను అధిగ మించేవాడు, జ్ఞాని. మీరు\nకూడా, ఆ జ్ఞానిలాగా మీమీ శాస్త్రజ్ఞానానికి\nలౌకిక, వ్యవహారజ్ఞానాలను మేళ వించగలి\nగితే, జీవితం ఏ ఒడిదుడుకులూ లేకుండా\nసుఖప్రదంగా సాగిపోతుంది!”",
            "book_page_end": 61
        }
    ],
    "statistics": {
        "total_stories": 15,
        "author_counts": {
            "విశ్వం": 1,
            "చందమామ బృందం": 7,
            "వసుంధర": 1,
            "బిందుసార్": 1,
            "జొన్నలగడ్డ రామలక్ష్మి": 1,
            "డా. జొన్నలగడ్డ మార్కండేయులు": 1,
            "శ్రీరామకమల్": 1,
            "మాచిరాజు కామేశ్వరరావు": 1,
            "ఆకెళ్ళ వెంకటసుబ్బలక్ష్మి": 1
        },
        "genre_counts": {
            "వ్యాసం": 3,
            "చరిత్ర": 1,
            "నీతి కథ": 5,
            "ధారావాహిక": 1,
            "హాస్యం": 1,
            "బేతాళ కథలు": 1,
            "పౌరాణికం": 1,
            "జానపద కథ": 1,
            "సాంఘిక కథ": 1
        }
    }
}