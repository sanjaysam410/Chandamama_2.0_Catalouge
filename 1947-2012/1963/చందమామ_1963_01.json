{
    "book_id": "చందమామ_1963_01",
    "stories": [
        {
            "title": "భారత చరిత్ర – 16",
            "book_page_start": 2.0,
            "pdf_page_start": 16.0,
            "pdf_page_end": 18.0,
            "author": "చందమామ బృందం",
            "genre": "చరిత్ర",
            "moral": "వర్తమాన పరిణామాలు చరిత్ర గమనాన్ని మారుస్తాయి.",
            "keywords": [
                "ఇస్లాము మతం",
                "మహమ్మదీయులు",
                "ఘజ్నీ మహ్ముద్",
                "దోపిడి దాడులు",
                "సోమనాధ్ దాడి"
            ],
            "characters": [
                "మహమ్మద్ ప్రవక్త",
                "ఘజ్నీ మహ్ముద్",
                "అల్పతిగీన్",
                "జయపాలుడు",
                "ఘూర్ ముహమ్మద్"
            ],
            "locations": [
                "మక్కా",
                "ఘజ్నీ",
                "సింధు",
                "సోమనాధ్",
                "వారాణసి"
            ],
            "content": "ఆసియాకు పశ్చిమాన ఉన్న అరేబియా తరవాత అరబ్బులు కాబూల్ ఏలే షా పై\nలోని మక్కాలో 570 లో మహమ్మద్ అనేక దాడులు చేశారు. ఈ షా, కనిష్కుడి\nప్రవక్త జన్మించి ఇస్లాము మతాన్ని వ్యవ సంతతి వాడట.\nస్థాపించాడు. ఈ మతం అక్కడి ప్రజలలో\nఉత్తేజనం కలిగించింది. ప్రవక్త అనంతరం\n632 నుంచి ఇస్లాము మతావలంబులకు\nఖలీఫాలు నాయకత్వం వహించి ఆ మతాన్ని\nఇరాను నుంచి స్పెయిను దాకా గల రాజ్యా\nలలో వ్యాపింప జేశారు.\nదక్షిణ అఫ్ఘానిస్తాను జయించిన\nఅరబ్బులు బలుచిస్తాన్లో కొంత భాగాన్నీ,\nసింధు రాష్ట్రాన్ని కూడా జయించారు. ఇరాక్\nగవర్నరైన అల్ హజ్జజ్ యొక్క అల్లుడు\nముహమ్మద్ ఇబన్ కాసిమ్ అనేవాడు, దేశ\nద్రోహులైన బౌద్ధుల, సామంతరాజుల సహ\nకారంతో 712 లో సింధునదిని దాటి అనేక\nనగరాలు జయించాడు. సింధు దిగువ\nలోయ యావత్తూ అరబ్బుల వశ మయింది.\nఅరబ్బులు పురోగమనాన్ని అరికట్టినవారు\nదక్షిణాన చాళుక్యులూ, తూర్పున ప్రతి\nహారులూ, ఉత్తరాన కార్కోటులూనూ.\nఅరబ్బులు ఆది నుంచి కూడా పశ్చిమ\nభారతం పైనా, వాయువ్య సరిహద్దు\nప్రాంతం పైనా కన్ను వేసి ఉంచారు. 637\nప్రాంతంలోనే, రెండవ పులకేశి పరిపాలనా\nకాలంలో ఒక అరబ్బుసేన బొంబాయి\nసమీపాన గల థానాకు వచ్చింది. అనంతరం\nబ్రోచ్ మొదలైన ప్రాంతాలపై దాడులు\nఇలా ఉండగా 962 లో అల్పతిగీన్\nజరిగాయి. మరికొద్ది సంవత్సరాలకు దక్షిణ అనేవాడు ఘజ్నీ రాజ్యాన్ని వ్యవ\nఅఫ్ఘానిస్తాను అరబ్బుల వశమయింది. స్థాపించాడు. ఇతను మధ్య ఆసియా\nపాలకుల బానిస అయి ఉండి ఘజ్నీలో\nస్వతంత్ర రాజ్యం వ్యవ స్థాపన చేసి 963లో\nచనిపోయాడు. 977 లో ఈ రాజ్యం ఇతని\nఅల్లుడైన సబుక్తిగీన్ ఆధిపత్యం కిందికి\nవచ్చింది. ఇతన్ని నిరోధించిన వాడు ఉద\nభాండపుర రాజు జయపాలుడు. 997 లో\nసబుక్తిగీన్ చనిపోయి ప్రసిద్ధుడైన అతని\nకొడుకు మహ్ముద్, ఘజ్నీకి సుల్తానయాడు.\n1001 లో జయపాలుడు మహ్ముద్ చేతిలో\nచిత్తుగా ఓడిపోయి అవమానం సహించలేక\nచితి మీద కాలిపోయాడు.\nఘజ్నీ మహ్ముద్ క్రమంగా పంజాబును\nజయించాడు, స్థానేశ్వరం జయించాడు.\n1015 లో ఇతను కాశ్మీరు లోయను\nజయించటానికి చేసిన యత్నం ఫలించలేదు.\n1018 లో ఇతను కన్యాకుబ్జాన్ని తుడిచి\nపెట్టి ప్రతిహార సామ్రాజ్యాన్ని తుద\nముట్టించాడు. 1022, 1023 లో గ్వాలి\nయర్, కాలింజర్ రాజ్యాలు అతనికి\nలొంగాయి. 1026 లో ఇతను కాఠియవాడ్\nలోని సోమనాధ్ పై చేసిన దాడి ప్రసిద్ధ\nమైనది. ప్రసిద్ధమైన ఈ హిందూ ఆలయం\nపతనమైన నాలుగేళ్ళకు మహ్ముద్ చని\nపోయాడు. మహ్ముద్ ప్రపంచ యోద్దలలో\nచేర్చదగిన వాడు. ఇతను భారతీయులతోనే\nగాక శత్రువులైన తురుష్కులతో కూడా\nగొప్ప యుద్ధాలు చేసి గెలిచాడు. ఇతను\nసంస్కృతిని కూడా పోషించాడట. అయితే\nభారత చరిత్రకు సంబంధించినంత వరకు\nఇతను దోపిడికి మాత్రమే ఖ్యాతి పొందాడు.\nఇతను చేసిన యుద్ధాలు ప్రధానంగా\nదోపిడి దాడులు. మత ప్రచారం కూడా\nఅతని ముఖ్యాశయం కాదు. కాని ఇతని\nవిజయాల వల్ల హిందూ రాజులలో ఆత్మ\nవిశ్వాసం దెబ్బ తిన్నమాట నిజం.\n1030లో ఘజ్నీ మహ్ముద్ పోయి 1192లో\nఘూర్ ముహమ్మద్ వచ్చేదాకా హిందూ\nరాజ్యాలపై చెప్పుకోదగిన దాడు లంతగా\nలేవు—ఒక అరబ్బు సేనాపతి వారాణసి\nనగరాన్ని కొల్లగొట్టాడు. అయితే ముస్లిము\nదాడుల భయం మాత్రం భారతీయులలో\nశాశ్వతంగా నిలిచిపోయింది.\nఅఫ్ఘానిస్తాన్ లోని పర్వతాల మధ్య\nఘూర్ అనేది ఒక చిన్న రాజ్యం. తూర్పు\nపర్షియాకు చెందిన ఒక జాతివారు ఈ అనా\nమకపు సామంత రాజ్యాన్ని పాలిస్తూ ఘజ్నీ\nసుల్తానుకు లోబడి ఉండేవారు. కాని\nమహ్ముద్ అనంతరం ఘజ్నీ సుల్తానులు\nబలహీనులవటం చేత ఘూర్ పాలకులు\nక్రమంగా బలవంతులై ఘజ్నీ సుల్తానులతో\nఆధిక్యతకై పోటీ పడసాగారు. ఈ పోటీ\nమూలంగా ఘజ్నీ సుల్తానైన బహ్రామ్ షా\nఅనేవాడు ఘూర్కు చెందిన ఇద్దరు అన్న\nదమ్ములను, కుతుబుద్దీన్ ముహమ్మద్,\nసైఫుద్దీన్ అనేవారిని చంపించాడు. వీరిద్దరికీ\nసోదరుడైన అలాఉద్దీన్ హుసేన్ అనేవాడు\nఘజ్నీపై భయంకరంగా పగ తీర్చుకున్నాడు.\nఅతను ఘజ్నీ నగరాన్ని కొల్ల గొట్టటమేగాక\nఏడు రోజులపాటు ఆ నగరాన్ని పరశురామ\nప్రీతి చేసి \" ప్రపంచ దాహకుడు” అనే\nబిరుదు కూడా సంపాదించుకున్నాడు.\nబహ్రామ్ కొడుకు ఖుస్రవ్ అనే వాడు\nపంజాబుకు పారిపోయాడు. తరవాత పదేళ్ల\nపాటు ఘజ్నీనగరం ఘుజ్ జాతి తుర్క్\nమానుల అధీనంలో ఉండి 1173 లో\nఘూర్ పాలకుల అధీనమయింది.\n\"ప్రపంచదాహకుడి” కొడుకు తుర్క్\nమానుల చేతిలో చనిపోయాడు కాని\nఅతని దాయాది ఘియాసుద్దీన్ మహమ్మద్\n1173 లో తుర్క్ మానులను ఘజ్నీ నుంచి\nపారదోలి, ఘజ్నీ రాష్ట్రానికి తన తమ్ముణ్ణి\nపాలకుడుగా ఏర్పాటు చేశాడు. ఈ తమ్ముడే\nఘూర్ ముహమ్మద్. అన్న కింద సైనికో\nద్యోగిగా ఉంటూండగానే ఇతను ఇండి\nయాపై దండయాత్రలు సాగించాడు.",
            "book_page_end": 4.0
        },
        {
            "title": "దాస్య విముక్తి (గే.క.)",
            "book_page_start": 5.0,
            "pdf_page_start": 19.0,
            "pdf_page_end": 22.0,
            "author": "ఉత్పల సత్యనారాయణాచార్య",
            "genre": "పౌరాణిక గేయ కథ",
            "moral": "ఓర్పు లేకపోతే త్వరగా మంచి పనులు కూడా విపత్తును తెస్తాయి.",
            "keywords": [
                "వాలఖిల్యులు",
                "కశ్యపుడు",
                "వినత",
                "ఇంద్రుడి శాపం",
                "దాస్య విముక్తి"
            ],
            "characters": [
                "కశ్యపుడు",
                "ఇంద్రుడు",
                "వాలఖిల్య మహామునులు",
                "కద్రూ",
                "వినత",
                "అనూరుడు"
            ],
            "locations": [
                "గంధమాదనం",
                "స్వర్గలోకము"
            ],
            "content": "కశ్యపు డొనరించు పుత్ర\nకామేష్టికి వచ్చినారు\nవాలఖిల్య మహామునులు,\nవారలతో ఇంద్రాదులు.\nపరమ ఋషులు వేద మంత్ర\nపఠనం బొనరించుచుండ\nఅగ్నికుండమున కశ్యపు\nడాహుతు లర్పించుచుండె.\nకశ్యపునికి ప్రక్కననే\nకద్రూ వినతాది సతులు\nకోరిక తీరిక లెత్తగ\nకూర్చొని చూడదొడంగిరి.\nజన్నమునకు సరిపోయెడు\nసమిధలు, పువ్వులు లేవని\nతెచ్చుటకై వాలఖిల్య\nదేవేంద్రాదులు వెడలిరి.\nప్రథమాశ్వాసము :\nఎండినట్టి రావి పుల్ల\nలేఱి పెద్ద మోపు కట్టి,\nనెత్తికెత్తికొని ఇంద్రుడు\nనిక్కుచు అరుదేరినాడు.\nవాలఖిల్య మునులు కూడ\nపూలు గోసి మూట గట్టి,\nమోయలేక నడువలేక\nముక్కుచు అరుదేరినారు.\nత్రోవలోన వారల గని\nదేవేంద్రుడు పక పక నగి,\n\"పూలు గూడ మోయలేరు\nబొట్టన వ్రేలంతవారు !\nవాలఖిల్య మహామునులు\nచాల గొప్ప బలవంతులు,”\nఅని ఇంద్రుడు ఎకసక్కెము\nలాడి ముందు కేగినాడు.\nఆ మాటలు మునివరులకు\nఅమిత లజ్జ కలిగించెను;\nఅంత కంతకా హేళన\nఆగ్రహమును రగిలించెను.\nవ్రతములచే శుష్కించిన\nవారలమగు మ మ్మింద్రుడు\nహేళన కావించినాడు,\nఎంత కండ కావర మది !\nచుఱచుఱమని దేవేంద్రుని.\nచూచి కన్ను లెఱ్ఱచేసి,\nకానిమ్మని పెదవి గఱచి\nకనలుచు మును లేతెంచిరి.\nవచ్చి రోషముతోడ ఇంద్రుని\nవంక చూచుచు, వీర్యవంతము\nలైన మంత్రము లుచ్చరించుచు,\nఆ మునీశులు వేల్వదొడగిరి.\nహెూమ ధూమముతోడ వారల\nఒడలు, వలువలు నల్లనయ్యెను;\nజేవుఱించిన వారి కన్నులు\nసెగలు గ్రక్కెడు నిప్పులయ్యెను!\n\"ఇంద్రు కంటెను నూఱు రెట్టులు\nఎక్కుడగు బలవంతు డొక్కడు\nపుట్టి రెండవ ఇంద్రుడై, చే\nపట్టు గావుత స్వర్గలోకము.”\nఅనుచు వారలు వేల్చుచుండగ\nవిని బృహస్పతి వెఱపుతో చని,\nకశ్యపుని కెఱిగించి ఇంద్రుని\nకావు మీ వని కాళ్ళపై పడె.\n\"ఇంద్ర పదవికి ఎట్టి భంగము\nఎంత మాత్రము రాదు నమ్ముము;\nబ్రహ్మ వాక్యం బిద్ది మీ కే\nభయము వల”దని కశ్యపుం డనె.\nఅట్లు వాలఖిల్య మునులు\nఅగ్ని ముఖము చేసి వేల్వ,\nయాగాగ్నుల నువ్వెత్తుగ\nయజ్ఞ పురుషు డవతరించె.\nకశ్యపునకు పాయసాన్న\nకలశ మిచ్చి, ఆ పురుషుడు\nఱివ్వున మింటికి తారా\nచువ్వ వోలె ఎగసి పోయె!\nకశ్యపు డా పాయసమును\nకద్రూ వినతా సతులకు\nపంచి యిచ్చి, మీ కోర్కెలు\nఫలియించెడు నని పల్కెను.\nఅటు పిమ్మట తన భార్యల\nనందఱ సంతోష పఱిచి,\nకశ్యప ముని తప మొనర్ప\nగంధమాదనమున కేగె.\nకొన్నాళ్ళకు కర్రూ సతి\nగ్రుడ్లను వేయిటిని పెట్టె;\nరెండవదగు వినతా సతి\nరెండే గ్రుడ్లను పెట్టెను.\nమును కద్రువ గ్రుడ్లెల్లను\nపెను పాములుగా మాఱను;\nవారలలో శేషుడనెడి\nవాడు వేయి తలల వాడు!\nఎన్నాళ్ళకు గాని వినత\nకన్నుల కఱ వెల్ల దీర\nఅండములం దొకటైనను\nఅవియలేదు—నవయలేదు.\nపాల రాతి ప్రతిమల గ\nర్భాలలోని జ్యోతుల వలె\nఅండములం దుండి శిశువు\nలవతరించి రాకుండిరి.\nబహుకాలము చూచినయది,\nఅహరహమును వేచినయది,\nవినతా సతి తన బిడ్డలు\nవెలువడమికి ఏడ్చిన యది.\nఓర్పును కోల్పోయి వినత\nఒక నా డొక యండంబును\nచిదిపినంత ఇల్లంతయు\nచిందెను ఎఱ్ఱని కాంతులు!\nఅంతట వెలవెలబాఱుచు\nఆయమ వణకాడుచుండ,\nఅండమునందుండి యొక్క\nఅరుణమూర్తి బయలు వెడలి—\n\"అమ్మా! నీ యండంబును\nఅవియజేసి న న్నిట్టులు\nఅవిటివాని జేసినావు,\nఅవినీతి యొనర్చినావు.\nఓర్పులేక నీ విట్టులు\nఒనరించిన పాపమునకు\nదాస్య మనుభవించుటయే\nతగిన శిక్ష,” యని పల్కెను.\nఆ మాటలు విని నంతట\nఆమె కనుల నీళ్ళు తిరిగె—\nతల్లి దుఃఖపడుట చూచి\nతనయుని హృదయమ్ము కరగె.\n\"తల్లీ! దుఃఖింప వలదు;\nదైవ వశముచేత నీకు\nఈ శాపము కలిగె నమ్మ!\nఇందుకు చింతింపకమ్మ !\nకొన్నేండ్లకు నీ రెండవ\nగ్రుడ్డు నుండి ఒక వీరుడు\nవెలువడి, నీ దాస్య మతడు\nతొలగజేసి సుఖపెట్టును.\nఅంతదాక నీ గ్రుడ్డును\nఅవియింపక కాపాడుము,”\nఅని వచించి ఆ అనూరు\nడాకసమున కెగసిపోయె.\nవినతయు కన్నీరులతో\nవినువీధిని పరికించెను;\nసూర్యుని సారథిగ తనదు\nసుతు డుండుట గమనించెను. (సశేషం)",
            "book_page_end": 8.0
        },
        {
            "title": "రాకాసిలోయ - 19",
            "book_page_start": 9.0,
            "pdf_page_start": 23.0,
            "pdf_page_end": 30.0,
            "author": "చందమామ బృందం",
            "genre": "సాహసం",
            "moral": "ప్రమాదంలో ఉన్నప్పుడు త్వరగా, తెలివిగా స్పందించి, ధైర్యంతో శత్రువుల బలహీనతలను తెలుసుకోవాలి.",
            "keywords": [
                "నరభక్షకులు",
                "భూసొరంగం",
                "మాంత్రికుడు",
                "కషాయం",
                "రహస్య మార్గం"
            ],
            "characters": [
                "కేశవుడు",
                "జయమల్లు",
                "బ్రహ్మదండి మాంత్రికుడు",
                "చండమండూకుడు",
                "గడేజంగ్ అనుచరుడు"
            ],
            "locations": [
                "రాకాసిలోయ",
                "గుడిశె",
                "భూసొరంగం",
                "లంక"
            ],
            "content": "[ కేశవు, జయమల్లునూ బానిసలుగా కొన్న వర్తకులపై నరమాంస భక్షకులు వచ్చి\nపడ్డారు. ఆ గందరగోళంలో కేశవుడూ, జయమల్లూ నదిలోకి దూకి ఒక లంక చేరారు.\nఅక్కడ వున్న కొన్ని గుడిశెలను వాళ్లు సమీపిస్తుండగా, ఒక గుడిశెలోంచి, 'జ్యేష్ఠు\nడెక్కడ ? కనిష్ఠు డెక్కడ?' అని ప్రశ్నించుతున్న కంఠధ్వని వినిపించింది. తరవాత—]\nకేశవుడికీ, జయమల్లుకూ ఓ తృటికాలం\nఏం చేసేందుకూ పాలుపోలేదు. \"ఆ కంఠ\nధ్వని బ్రహ్మదండి మాంత్రికుడిది!\nనా తండ్రిని వాడు హింసిస్తున్నాడు,” అను\nకున్నాడు కేశవుడు. \"ఆ ప్రశ్నించే గొంతు\nనరభక్షకుల నాయకుడైన చండమండూ\nకుడిది! గుడిశెలో వాడి అనుచరులు ఎంత\nమంది వున్నారో తెలియదు. ఇప్పుడేమిటి\nకర్తవ్యం?” అనుకున్నాడు- జయమల్లు.\nఇలా ఆలోచిస్తూ కేశవుడూ, జయమల్లూ\nఅప్పుడే చలనం వచ్చిన వాళ్లలా చప్పున ఒకరి\nముఖా లొకరు చూసుకున్నారు. మాటలూ,\nసౌంజ్ఞలూ లేకుండానే ఆ క్షణంలో చేయ\nవలసిందేమిటో యిద్దరికీ తెలిసిపోయింది.\nజయమల్లు నిశ్శబ్దంగా వంగి, గుడిశె\nపక్కన వున్న ఒక ఈటెను చేతికి తీసు\nకున్నాడు. తరవాత కేశవుడి భుజం మీద\nచేయివేసి చెవిలో మెల్లిగా, \"గుడిశెలో వున్న\nశత్రువు లెందరో ముందు తెలుసుకోవాలి,”\nఅంటూ గుడిశెకు అల్లివున్న కొబ్బరి\nఆకులలో నుంచి ఈటెను నింపాదిగా\nలోపలికి గుచ్చాడు.\nకేశవుడు, జయమల్లు చేసిన కంతలో\nనుంచి లోపలికి తొంగి చూశాడు. గుడికె\nఅంతా చీకటి మయంగా వున్నది. ఒక\nమూల వెలుగుతున్న కాగడా వెలుగులో\nమసకమసకగా ఇద్దరు ముగ్గురు మనుషులు\nకనిపిస్తున్నారు. వాళ్ళల్లో ఒకడు మెడలో\nమానవ కంకాళాలను పూసలుగా ధరించి\nవున్నాడు. మరొకడు కూడా దాదాపు అలాగే\nవున్నాడు. వాడికి మెడలో ఎలాంటి అలం\nకారాలూ లేవు. వాళ్ళకు ఒకపక్కగా ఒక\nయువకుడు పెడరెక్కలు విరిచి కట్టబడి\nవున్నాడు. అతణ్ణి కంకాళాలు ధరించి\nవున్నవాడు ప్రశ్నిస్తున్నాడు.\n\"నాకు సర్వం తెలుసు, అంతా తెలుసు!\nనా నుంచి నువ్వు ప్రాణాలతో పారిపోలేవు.\nముసలివాడి గొడవ నా కవసరం లేదు.\nనాక్కావలసింది, ఆ జ్యేష్ఠుడూ, కనిష్ఠుడూ.\nచెప్పు, ఊఁ వాళ్ళెక్కడ?\" అని కంకా\nళాలు ధరించిన వాడు భీకరంగా అరిచాడు.\nఅంత ప్రమాద పరిస్థితిలోకూడా కేశవు\nడికి ఎంతో ఆనందం కలిగింది. ఈ దుర్మార్గు\nలెవరోగాని, వాళ్ళకు చిక్కినవాడు మాత్రం\nతన తండ్రి కాదు. పైగా, గుడిశెలో వున్న\nవాళ్ళిద్దరు; వాళ్ళను హతమార్చి, వాళ్ళకు\nబందీ అయినవాణ్ణి విడిపించటం పెద్ద\nసమస్య కాదు.\nకేశవుడు యిలా అనుకుని, జయమల్లు\nకేసి తిరిగి, \"మల్లూ, మనం లోపలికి జొర\nబడదాం. శత్రువు లిద్దరే,” అన్నాడు.\nజయమల్లు తొందర పడవద్దని కేశవుణ్ణి\nవారించి, కంతలో నుంచి గుడిశెలోకి\nచూశాడు. చేతులు విరిచి కట్టబడిన వ్యక్తి,\nకోయనాయకుడు గడేజంగ్ అనుచరుడన్న\nఅనుమానం అతడికి కలిగింది. అంతలో\nబంధితుణ్ణి ప్రశ్నిస్తున్నవాడు లేచి నిలబడి,\nపళ్ళు కొరుకుతూ, \" వీడిని ఎంత హింసిం\nచినా నిజం చెప్పడు. ఆ మండూక\nకషాయం తాగించు. నిజం అదే బయట\nపడుతుంది,” అన్నాడు.\n\"అలాగే చేస్తాను, చండమండూ\nకేశ్వరా,” అంటూ మండూకుడి అనుచ\nరుడు లేచి వెళ్ళి, గుడిశెలో ఒక మూల\nనుంచి ఒక పాత్ర తెచ్చి, దానిని అక్కడ\nవున్న మిడిగుడ్ల కొయ్యబొమ్మల ముందు\nమూడుసార్లు తిప్పి, పాత్రను బంధితుడి\nనోటిముందు పెడుతూ, \"ఇది నిజం చెప్పించే\nకషాయం, తాగు,” అంటూ అతడి నోటిలో\nబలవంతంగా పోశాడు.\n\"వీడు నరభక్షకుల నాయకుడైన చండ\nమండూకుడు, తెలిసిందా? వాడిప్పుడు\nబంధితుడికి నిజం పలికించే కషాయమేదో\nయిప్పించాడు. తొందర ఎందుకు? ఏం\nజరుగుతుందో చూద్దాం. ఆ తరవాత వాణీ,\nవాడి సేవకు యమపురికి పంపుదాం,”\nఅన్నాడు జయమల్లు.\nఇంతలో మండూక కషాయం తాగిన\nవాడు, పెద్దగా రెండుసార్లు దగ్గి, ఒకటి\nరెండుసార్లు మత్తెక్కిన వాడిలా అటూ\nయిటూ ఊగిసలాడి, \"వాళ్ళిద్దరూ...\nజ్యేష్ఠుడూ...కనిష్ఠుడూ ... వున్నారు ...\nయిక్కడే...”\nఅతడు మాట ముగించే లోపలే జయ\nమల్లు కంత దగ్గిర నుంచి యివతలికి ఎగిరి\nగంతేసి, \" కేశవా, ప్రమాదం ! అది నిజంగా\nసత్యం చెప్పించే కషాయమే! ఆ తాగిన\nవాడు మనం యిక్కడ వున్నట్టు చెప్పే\nస్తున్నాడు. మనం వెంటనే గుడిశెలో జొర\nబడి ఆ దుర్మార్గుల్ని చంపటం తప్ప మరి\nమార్గం లేదు,” అంటూ గుడిశె ద్వారానికేసి\nపరిగెత్తాడు. బయట అడుగుల చప్పుడు\nవింటూనే చండమండూకుడు అదిరిపడ్డాడు.\n\" ఎవరో శత్రువులు, శత్రువులు!\" అంటూ\nఅరిచాడు. అతడి అనుచరుడు ఒక ఈటె\nతీసుకుని ద్వారంకేసి పరిగెత్తుతూ, \"మండూ\nకేశ్వరా, మీరు మాయంకండి!\" అని\nకేక పెట్టాడు.\nకేశవుడూ, జయమల్లూ గుడిశె ద్వారానికి\nఅడ్డంగా వున్న తడికెను ఒక్క తన్ను తన్ని\nలోపలకు దూకారు. వాళ్ళను ఎదిరించ\nచూచిన, మండూకుడి అనుచరుణ్ణి కేశవుడు\nతన కత్తిపిడితో తల మీద ఒక్క వేటు\nవేశాడు. ఆ దెబ్బకు వాడు అబ్బా అంటూ\nకింద పడిపోయాడు.\nగుడిశెలోకి ప్రవేశించిన కేశవుడికీ, జయ\nమల్లుకూ కలిగిన ఆశ్చర్యం అంతా యింతా\nకాదు. చేతులు విరిచికట్టబడి వున్నవాడు,\nజయమల్లు ఊహించినట్టు గడేజంగ్ అను\nచరుడే. కాని, చండమండూకుడి జాడలేదు.\nజయమల్లు, గడేజంగ్ అనుచరుడి కట్లు\nవిప్పి అతణ్ణి గుడిశెలో వున్న ఒక బాదుకు\nఆనించి కూచోబెట్టాడు. అతడింకా మత్తుతో\nఅటూ యిటూ వూగుతున్నాడు. జయమల్లు\nఅతడి తల మీద యింత నీరు కుమ్మరించి,\nభుజాలు పట్టుకుని వూపుతూ, \"నువ్వు\nగడేజంగ్ అనుచరుడివే గదా? మేమిద్దరం\nస్నేహితులం. మనమంతా జలపాతంలో\nనుంచి నదిలోకి దూకి కపిలపుర రాజ్యం\nచేరాం. అక్కడ బానిస వర్తకుడి భటులకు\nచిక్కకుండా నువ్వూ, నీతోటివాడూ, గురు\nమౌనానందుడూ ఎటో పారిపోయారు. తర\nవాత ఏం జరిగింది?” అని గుక్క తిప్పుకో\nకుండా ప్రశ్నల వర్షం కురిపించాడు.\nజయమల్లు ప్రశ్నకు కోయయువకుడు\nకళ్ళు తెరిచి అతడి కేసీ, కేశవుడి కేసీ\nచూడటం మాత్రం చేయగలిగాడు. అతడి\nముఖంలో ఆశ్చర్యం, ఆనందం తొణికిస\nలాడింది. ఏదో చెప్పేందుకు ప్రయత్నిం\nచాడు, కాని మాటలు తడబడినై.\n\"మల్లూ, అతణ్ణి తొందర పెట్టకు. కాస్త\nవిశ్రాంతి తీసుకోనీ. ఈ లోపల మనం\nఈ చండమండూకుడి జాడ తెలుసు\nకుందాం,” అన్నాడు కేశవుడు.\nకేశవు డిలా అనగానే మండూకుడి అను\nచరుడు లేచి కూచుంటూ, \"హాఁ, చండ\nమండూకేశ్వరా! మాయమయావా? తిరిగీ\nనీ దర్శనం నూరేళ్ళ తరవాతనే గదా?\nఅంత కాలం నువ్వు లేకుండా, నీ అను\nచరులమైన మేము ఎలా జీవించటం!”\nఅంటూ నెత్తీ నోరూ కొట్టుకో సాగాడు.\nవాడి దుఃఖం, నూరేళ్ళ తరవాతనే గదా\nనీ దర్శనం అన్న మాటలూ విని కేశవుడుకి\nచాలా ఆశ్చర్యం కలిగింది.\nకాని, జయమల్లు చిరునవ్వు నవ్వుతూ,\nమండూకుడి అనుచరుణ్ణి సమీపించి, వాడి\nజుట్టు పట్టుకు కుదుపుతూ, \" ఓరి దొంగ\nవెధవా, నీ మాటలు మేము నమ్ముతామే\nఅనుకున్నావా! ఎక్కడ? నీ నాయకు\nడెక్కడ ? నిజం చెప్పక పోయావో నీ ప్రాణం\nతీస్తాను,” అన్నాడు.\n\"ప్రాణమా? తీస్తావా? అంతకంటె\nనాక్కావలసిందేమిటి? చండమండూ\nకేశ్వరుడి కోసం చచ్చినవాళ్ళు నేరుగా\nస్వర్గానికే వెళ్ళిపోతారు. ఆ సంగతి\nలోకంలో తెలియని వాళ్ళెవరూ లేరే.\nనువ్వెంత అమాయకుడివి. నన్ను త్వరగా\nచంపెయ్యి!\" అంటూ మండూకుడి అను\nచరుడు పక్కన పడి వున్న ఈటెను అందు\nకుని దాన్ని జయమల్లుకు యివ్వబోయాడు.\nఈసారి కేశవుడితో పాటు జయమల్లు\nకూడా చాలా ఆశ్చర్యం పొందాడు. ఒకవేళ\nనిజంగానే చండమండూకుడు గుడిశెలో\nనుంచి మాయమయాడా? అన్న అను\nమానం అతడికి కలిగింది. అంతలో గడే\nజంగ్ అనుచరుడు పెద్దగా దగ్గుతూ లేచి\nనిలబడి, \"జ్యేష్ఠా, కనిష్ఠా, నన్ను గుర్తిం\nచారు గదా! సరే. మీరు ఆ దుర్మార్గుడి\nమాటలు నమ్మకండి. మండూకుడు ఈ గుడి\nశెలో వున్న రహస్య మార్గం కుండా పారి\nనాయకుడు బాగా దూరం పారిపోయేందుకు\nమన చేత యిక్కడ జాగారం చేయించ\nటంలా వుంది. మీరు గుడిశెలోని నేలంతా\nతొక్కి చూడండి. నేను వీడి కాళ్ళూ\nచేతులూ కట్టి, అరవకుండా నోట్లో గోనె\nసంచి కుక్కుతాను,” అన్నాడు.\nకేశవుడూ, జయమల్లూ గుడిశె అంతా\nకలయ తొక్కసాగారు. చూస్తూండగానే\nకోయయువకుడు తన పని ముగించుకుని,\nథిణక థిణక తై థిణక అంటూ గుడిశెలో\nహనుమంతుడిలా కుప్పిగంతులు ప్రారం\nభించాడు. రెండు మూడు నిమిషాల కాలం\nముగ్గురూ గుడిశె అంతా కలయ తొక్కారు.\nహఠాత్తుగా కోయయువకుడు కీచుమంటూ\nఅరిచి, \"రహస్య మార్గం!\" అంటూ\nదభిమని కింద గోతిలోకి పడిపోయాడు.\nకేశవుడూ, జయమల్లూ కోయయువకుడు\nపడిపోయిన గోతిలోకి తొంగి చూస్తూ,\n\"నీ కేం దెబ్బలు తగలలేదు గదా ? అరెరె,\nఇక్కడ మెట్లుకూడా వున్నవే. మండూ\nకుడు మాయమైంది, ఈ మెట్ల మీదినుంచి\nభూసొరంగంలో కన్న మాట!\" అన్నారు.\n\" ఇక నోరు ముయ్యి వాచాలపు వెధవా!”\nఅంటూ కోయయువకుడు ఒక్క దూకులో\nవచ్చి, మండూకుడి అనుచరుడి గొంతు\nపట్టుకుని, \" చూస్తూంటే వీడి ఎత్తు, తమ\nమీరు కూడా మెట్లు దిగిరండి. మండూకు\nడిక్కడే దాక్కుని వుంటాడు,” అన్నాడు.\nకేశవుడూ, జయమల్లూ కలిసి, మండూ\nకుడి అనుచరుణ్ణి కాళ్ళు తల పట్టుకుని\nపై నుంచి గోతిలోకి వున్న మెట్లమీదుగా\nకిందకు దొర్లించి, తరవాత వాళ్ళుకూడా\nకిందకుదిగి, గోతిని దాని అంచుకు\nవేళ్ళాడుతున్న చెక్క తలపుతో ఎప్పటిలా\nమూసేశారు.\nకోయయువకుడు అనుకున్నట్టు అది\nవట్టి భూసొరంగం కాదు. అక్కడ విశాల\nమైన గదులూ, భీకరాకారంతో వున్న కొయ్య\nబొమ్మలూ, ఈటెలూ, కత్తులూ...ఇలాంటి\nసరంజామా చాలా వున్నది.\n\"పైనున్న గుడిశె మండూకు డాడే కపట\nనాటకంలో ఒక భాగం మాత్రమే. వాడి\nనిజమైన నివాసగృహం యిది. ఆ మూల\nనున్న కాగడాలు వెలిగించి అన్ని గదులూ\nవెతకండి,” అన్నాడు జయమల్లు.\nఆ వెంటనే ముగ్గురూ కాగడాలు వెలి\nగించి, ఆ ప్రదేశమంతా గాలించసాగారు.\nకేశవుడూ, జయమల్లూ, కోయయువ\nకుడూ భూసొరంగమంతా గాలిస్తుండగా,\nచండమండూకుడు, తన అనుచరు\nడొకడితో కలిసి, లంక మధ్య వున్న అడవి\nలోని ఒక పాడుపడిన బావి లోంచి పైకి\nవస్తూ, \" ఇప్పటి కేదో బతికి బయటపడ్డాం.\nఆ బ్రహ్మదండి మాంత్రికపు నీచుడు\nనన్నెంత మోసం చేశాడు! నన్ను ఎవరి\nకోసరం అయితే వెతకమన్నాడో, వాళ్ళను\nనా భవంతి దగ్గిరికే పంపి, నా ప్రాణాలు\nతీయించేయిందు ప్రయత్నించాడు. లోపల\nనేను ఆ కోయ కుంకకు మండూక కషాయం\nతాగించి, నిజం చెప్పిస్తూంటే; ఆ జ్యేష్ఠుడూ,\nకనిష్ఠుడూ గుడిశె కంతల్లో నుంచి ఇదంతా\nచూస్తున్నారన్నమాట! వాణ్ణి కర్రగ్గుచ్చి,\nనిలువునా కాల్చుకు తింటాను,\" అంటూ\nపళ్ళు కొరుకుతున్నాడు. —(ఇంకా వుంది)",
            "book_page_end": 16.0
        },
        {
            "title": "వరప్రదానం",
            "book_page_start": 17.0,
            "pdf_page_start": 31.0,
            "pdf_page_end": 38.0,
            "author": "చందమామ బృందం",
            "genre": "బేతాళ కథ",
            "moral": "వరాలు లేదా శక్తులు ఇతరుల ప్రయోజనాల కోసం ఉపయోగపడవు. దానగుణం వ్యక్తిగతమైనది.",
            "keywords": [
                "వరాలు",
                "దేవదత్తుడు",
                "దానధర్మాలు",
                "యక్షుడు",
                "సంకర్షణుడు"
            ],
            "characters": [
                "విక్రమార్కుడు",
                "బేతాళుడు",
                "దేవదత్తుడు",
                "సంకర్షణుడు",
                "యక్షుడు",
                "రాజు"
            ],
            "locations": [
                "శ్మశానం",
                "అడవి",
                "రాజభవనం"
            ],
            "content": "విసుగు చెందని విక్రమార్కుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \" రాజా, నీవు ప్రదర్శించే\nఈ శ్రమతోనూ, దీక్షతోనూ ఎన్నో అద్భుత\nశక్తులు సంపాదించి, దేవదత్తుడి లాగా లోకో\nపకారం చేయవచ్చును గదా. ఎందు కిలా\nనీ శ్రమనూ, దీక్షనూ వ్యర్థం చేసుకుంటు\nన్నావు? నీ కా దేవదత్తుడి కథ చెబుతాను,\nశ్రమ తెలియకుండా విను,” అంటూ ఇలా\nచెప్పసాగాడు:\nఒక ఊళ్ళో దేవదత్తుడనే ఒక శ్రీమంతు\nడుండే వాడు. దేహీ అని అడిగిన వాడి కెల్లా\nదానధర్మాలు చెయ్యటం ఆయనకు బాగా\nఅలవాటై పోయింది. పేదసాదల మాట\nఅటుంచి, జరుగుబాటు కలిగిన వాళ్ళు\nకూడా దేవదత్తుడి వద్ద దానాలు పట్టే\nవాళ్ళు ; ప్రతి రోజూ దానధర్మాలు ఎంత\nఎక్కువగా చేస్తే దేవదత్తుడికి అంత\nఆనందంగా ఉండేది.\nఇలా ఎడాపెడా దానాలు చేస్తుంటే ఎంత\nడబ్బయినా తరిగిపోక తప్పదు. దేవదత్తుడి\nడబ్బంతా అయిపోయింది. ఇళ్ళూ, వాకిళ్ళూ,\nపొలాలూ, ఇతర ఆస్తులూ అమ్మేసి,\nఅదంతా దానధర్మాల కింద ఖర్చుపెట్టేసి\nదేవదత్తుడు కటిక దరిద్రుడైపోయాడు.\nఆయన తన భార్యా బిడ్డలతో ఒక పూరి\nగుడిసెలో కాపరం ఉంటూ తిండికి కూడా\nఇబ్బంది పడసాగాడు. ఈ స్థితిలో కూడా\nఎవరైనా తన వాకిట ఆకలితో నిలబడితే\nతన తిండి వాడికి పెట్టేసేవాడు.\nఇలా జీవించటం దేవదత్తుడికి రోత అని\nపించింది. చేస్తే దానధర్మాలు చేస్తూ బత\nకాలి, లేకపోతే చనిపోవటమే మంచిదని\nఅతనికి తోచింది. అందుచేత ఆయన తన\nభార్యతో, \" నేను వెళ్ళి డబ్బు సంపా\nదించుకు వస్తాను. నీవు కూలినాలి చేసి\nఅయినా సరే బిడ్డల కింత తిండిపెడుతూ\nఉండు,” అని చెప్పి, ఇంటి నుంచి బయలు\nదేరి పోయాడు.\nఅయితే ధనం ఎలా సంపాదించాలో\nదేవదత్తుడికి తెలియదు. అందుచేత అతను\nతిన్నగా అడవికి వెళ్ళి, ఒక చెట్టు కింద\nకూచుని తన జీవితం చాలించ నిశ్చయిం\nచాడు. చావు ఎలా వస్తుందో అతనికి తెలి\nయదు. తాను ఆకలితో మాడి చావవచ్చు.\nలేదా ఏ క్రూరమృగమో తనని చంపి తిన\nవచ్చు. ఏ రూపంలో వస్తుందో తెలియని\nచావు కోసం ఎదురుచూస్తూ దేవదత్తుడు\nచెట్టు కింద కూచున్నాడు.\nఇదంతా చెట్టు మీద ఉండిన ఒక\nయక్షుడు చూసి ఆశ్చర్యపడ్డాడు. దేవదత్తుణ్ణి\nచూస్తే తపస్సు చేసుకునేవాడిలాగా లేడు.\nమామూలు మనిషి అడవిలో చెట్టు కింద\nఎందుకు తిష్ఠవేస్తాడూ? ఈ సంగతి తేల్చు\nకుందామని యక్షుడు చెట్టు దిగివచ్చి,\n\"ఎవరు నీవు? ఇక్కడ ఎందుకు కూచు\nన్నావు?” అని అడిగాడు.\nదేవదత్తుడు యక్షుడితో తన కథ అంతా\nచెప్పి, \" ఎంత మంది దారిద్య్ర్యమో పోగొట్ట\nటానికి నా జీవితం ధారపోసి నేనే దరిద్రుణ్ణి\nఅయాను. ఇక నాకు జీవించాలని లేదు,”\nఅన్నాడు. యక్షుడు దేవదత్తుడి దానదీక్షను\nమెచ్చుకుని, అతని కొక పెట్టె ఇస్తూ,\n\" ఈ పెట్టెను తీసుకువెళ్ళు. ఇందులో నీవు\nచెయ్యి పెట్టినప్పుడల్లా ధనం దొరుకుతుంది.\nఆ ధనంతో దానధర్మాలు చేస్తూ, దారిద్య్రం\nబాధ లేకుండా నీ భార్యా బిడ్డలతో సుఖంగా\nఉండు,” అని మాయమయాడు.\nఏ దేవతో తనకీ మహిమ గల పెట్టె\nఇచ్చినట్టు దేవదత్తుడు తెలుసుకుని, పర\nమానందభరితుడై ఇంటికి వెళ్ళాడు. పెట్టెలో\nచెయ్యి పెడితే అందులో ధనం ఉండేది.\nఆ ధనంతో తన ఇంటికి కావలిసినవన్నీ\nకొని, ఎప్పటిలాగే దానధర్మాలు చేస్తూ,\nఆస్తులూపాస్తులూ కొనే ఆలోచన తలపెట్టక,\nఆ పూరి గుడిసెలోనే సుఖంగా కాపరం\nచేస్తున్నాడు.\nఆ వూళ్లోనే సంకర్షణు డనే ముచ్చు\nవెధవ ఒకడున్నాడు. వాడు దేవదత్తుడి\nజీవితంలో కలిగిన మార్పులన్నీ గమనిస్తూనే\nఉన్నాడు. కాని, తిండికి కూడా లేని నిరు\nపేద అయిపోయిన దేవదత్తుడు ఎలా వెన\nకటిలాగా దానధర్మాలు చేయగలుగు\nతున్నాడో సంకర్షణుడికి అర్థం కాలేదు.\nఈ రహస్యం తెలుసుకుందామనే ఉద్దే\nశంతో వాడు దేవదత్తుడి ఇంటికి వెళ్ళి\nయాచించాడు.\nదేవదత్తుడు ఒక విచిత్రమైన పెట్టెలో\nచెయ్యిపెట్టి పట్టెడు డబ్బులు తీసి వాటిని\nసంకర్షణుడి చేతిలో ఉంచాడు.\n\" అయ్యా, తమరు దానధర్మాల కింద\nతమ సర్వస్వమూ తెగనమ్మి ఖర్చుపెట్టే\nశారు గదా, ఈ స్థితిలో కూడా అడిగినవారి\nకెల్లా దానాలు ఎలా చెయ్యగలుగుతున్నారు?\nఇది చాలా వింతగా ఉంది!” అన్నాడు\nసంకర్షనుడు.\n\" అంతా, దేవుడి దయ!\" అని దేవ\nదత్తుడు చెప్పాడు.\nసంకర్షణుడు దేవదత్తుడి ఇల్లంతా\nకలయజూశాడు. ఆ పూరి గుడిసెలో డబ్బు\nదాచిపెట్ట దగిన ఒక ఇనపపెట్టె లేదు,\nకొయ్యపెట్టె కూడా లేదు. దేవదత్తుడి\nరహస్యం ఆ వింత పెట్టెలోనే ఉంటుందని\nనిశ్చయించుకుని, ఒకనాటి రాత్రి యక్షు\nడిచ్చిన ఆ పెట్టెను కాస్తా దొంగతనంగా\nతీసుకుపోయాడు.\nసంకర్షణుడి శ్రమ అంతా వ్యర్థ\nమయింది. ఎందుకంటే వాడు ఆ పెట్టెను\nఇంటికి తీసుకుపోయి తెరిచిచూస్తే అందులో\nచిల్లిగవ్వ కూడా లేదు. చివరకు పొయిలో\nపెట్టి కాల్చటానికైనా కొయ్యపెట్టె కాదు.\nపెద్దరాయితో కొట్టినా అది సొట్ట కూడా\nపడలేదు. ప్రాణం విసిగి సంకర్షణుడు\nఆ పెట్టెను అటక పైన పారేశాడు.\nవాడికి దేవదత్తుడి పైన చాలా ఆగ్రహం\nకూడా వచ్చింది. ఎందుకంటే దేవదత్తుడు\nసంకర్షణు డడిగితే తన రహస్యం చెప్పక,\n\"అంతా, దేవుడి దయ,” అన్నాడు.\nఈ రహస్యం తాను కనుక్కోలేకపోతే కనీసం\nరాజుగారైనా కనుక్కోలేకపోతారా అనుకుని\nఆ నీచుడు రాజుగారి వద్దకు వెళ్ళి, \" మహా\nరాజా, మన ఊళ్ళో దేవదత్తు డనేవా\nడున్నాడు. వాడు దానధర్మాలు చేసి తన\nసర్వస్వమూ పోగొట్టుకున్నాడు. వాడికి\nఈ మధ్య ఏదో నిధినిక్షేపం దొరికినట్టున్నది.\nఎందుకంటే వాడు మళ్ళీ వెనకటిలాగే\nఅందరికీ ఎడాపెడా దానధర్మాలు చేస్తు\nన్నాడు. రాజ్యంలోని నిధినిక్షేపాలు తమ\nసొత్తు గనక నేనీ సంగతి తమకు మనవి\nచేశాను,” అన్నాడు.\nఇది వినగానే రాజు మంత్రితో, \" మీరు\nభటులను వెంటపెట్టుకు వెళ్ళి, ఆ దేవ\nదత్తుడి ఇల్లు సోదాచేసి నిధినిక్షేపాలేమన్నా\nఉంటే వెంటపెట్టుకు రండి,” అన్నాడు.\nఆ ప్రకారమే మంత్రి భటులతో సహా\nదేవదత్తుడి ఇంటికి వెళ్ళాడు. ఆ పూరి\nగుడిసె చూస్తూనే మంత్రికి దేవదత్తుడి\nదారిద్య్రం అవగాహన అయింది. అయిన\nనప్పటికీ ఆయన దేవదత్తుణ్ణి, \" నీ ఇంట\nనిధినిక్షేపాలున్నవని తెలిసింది. అలాటి\nదేమైనా ఉంటే దాన్ని తక్షణం రాజుగారి\nపరం చెయ్యి,” అన్నాడు.\n\"మహాప్రభో, నా దగ్గిర చిల్లిగవ్వ కూడా\nలేదు,\" అన్నాడు దేవదత్తుడు.\n\"అంత పేదవాడివి ధారాళంగా దాన\nధర్మాలు ఎలా చేస్తున్నావు?\" అని మంత్రి\nఅడిగాడు.\n\"ఒక యక్షుడు నా దానకాంక్ష తెలుసు\nకుని, నా పైన అనుగ్రహించి నా కొక\nపెట్టె ఇచ్చాడు. అందులో నేను చెయ్యి\nపెట్టినప్పుడల్లా డబ్బు చిక్కుతుంది. ఆ డబ్బే\nదానధర్మాలకు వినియోగిస్తున్నాను.\nఆ పెట్టెను కాస్తా నిన్న రాత్రి ఎవరో\nఎత్తుకుపోయారు. ఇవాళ నేను ఎవరికి\nకూడా చిల్లిగవ్వ దానం చేసే స్థితిలో లేను.\nనా కెంతో బాధగా ఉన్నది,” అని దేవ\nదత్తుడు మంత్రికి చెప్పాడు.\nదేవదత్తుడు నిజమే చెబుతున్నాడని\nమంత్రికి తోచింది. అంతేకాదు — దేవదత్తుడి\nపెట్టెను దొంగిలించిన వాడు సంకర్షణుడే\nఅయి ఉంటాడని కూడా ఆయన ఊహిం\nచాడు. అందుచేత ఆయన భటులతో సంక\nర్షణుడి ఇంటికి వెళ్ళి, ఇల్లంతా శోధించగా\nఆటక పైన పెట్టె దొరికింది.\nమంత్రి నివలదీసి అడిగిన మీదట సంక\nర్షణుడు తాను పెట్టెను దొంగిలించిన మాట\nనిజమేనని ఒప్పుకున్నాడు, కాని అందులో\nఏమీ లేదనీ, దేవదత్తుడు తన ధనాన్ని\nఇంకెక్కడో దాచాడనీ అన్నాడు. రహస్యంగా\nమంత్రి ఆ పెట్టెను తీసుకుని, సంకర్ష\nణుణ్ణి బంధించమని తన భటులతో చెప్పి,\nవాణ్ణి తన వెంట రాజుగారి వద్దకు తీసుకు\nపోయాడు. మంత్రి చెప్పినదంతా విని\nరాజుగారు దేవదత్తుడి కోసం మనుషులను\nపంపాడు. దేవదత్తుడు వచ్చాడు. తన\nపెట్టెను గుర్తించాడు.\n\"ఇది అపూర్వమైన పెట్టె అని విని\nమేమే దీన్ని తెప్పించాం. ఇందులో విశేషం\nఏమిలేదే. దీన్ని నీవు ఏ విధంగా ఉపయోగ\nపరుస్తున్నావు?\" అని రాజుగారు దేవ\nదత్తుణ్ణి అడిగాడు.\nదేవదత్తుడు ఆ పెట్టెను తీసుకుని,\nఅందులో చెయ్యిపెట్టి, గుప్పెడేసి డబ్బులు\nతీసి అక్కడ ఉన్న భటుల కందరికీ\nపంచి పెట్టాడు.\n\" మేము చెయ్యిపెడితే ఏమీ దొరకలేదే.\nమంత్రం ఏమైనా ఉన్నదా?” అని రాజు\nఅడిగాడు.\n\"మంత్రం ఏమీలేదు, మహారాజా!\nనేను తప్ప మరెవరు చెయ్యి పెట్టినా ఇందులో\nఏమీ దొరకదు,\" అన్నాడు దేవదత్తుడు.\nరాజూ మంత్రి ఏదో రహస్యంగా\nమాట్లాడుకున్నారు. తరవాత రాజుగారు\nదేవదత్తుడితో, \" ఈ పెట్టె నిధినిక్షేపం కన్న\nకూడా ఎక్కువైనది. అందుచేత అది\nనీ అధీనంలో ఉండటానికి వీలులేదు. ఇది\nదివాణంలోనే ఉండాలి. నీవు తీస్తే తప్ప\nఇందులో నుంచి డబ్బురాదు గనక నీవు\nరోజూ ఇక్కడికి వచ్చి, దివాణం ఖజానా\nనింపుతూ ఉండు. నీకు మంచి జీతం\nఏర్పాటుచేస్తాం,” అన్నాడు.\nదేవదత్తుడు సరేననక చేసేదిలేదు.\nరాజభటులు కొన్ని వేల సంచులు మోసు\nకొచ్చి దేవదత్తుడి పక్కన పేర్చారు. పెట్టె\nనుంచి ధనం తీసి ఆ సంచులన్నీ నింప\nమన్నాడు రాజు. దేవదత్తుడు పెట్టెలో చెయ్యి\nపెట్టాడు కాని అందులో ఏమీలేదు; పెట్టె\nఖాళీగా ఉంది! ఇలా దేవదత్తుడికి ఎన్నడూ\nజరగలేదు. అతను ఎన్నోసార్లు పెట్టెలో\nచెయిపెట్టి చూశాడు. కాని పెట్టెలో అతని\nచేతికి ఏమీ చిక్కలేదు.\n\"దొంగవేషం వేస్తున్నావు ? నిన్ను చిత్ర\nవధ చేయిస్తాను!\" అని రాజు దేవదత్తుణ్ణి\nబెదిరించాడు.\nకాని దేవదత్తుడికి అంతకన్న పెద్ద దిగులు\nపట్టుకున్నది. \" ఈ పెట్టెలో నాకు డబ్బు\nదొరకకపోతే నేను దానధర్మాలు ఎలా చెయ్య\nగలను ?” అని అతను విలపించాడు.\nమంత్రి సూక్ష్మబుద్ధి గలవాడు. దేవ\nదత్తుడిలో కపటం ఏమీలేదని గ్రహించి\nఆయన రాజుతో దేవదత్తుణ్ణి క్షమించమనీ,\nఆ పెట్టె అతనికే ఇచ్చి పంపెయ్యమని\nఅన్నాడు. దేవదత్తుడు తన పెట్టెను తీసు\nకుని ఇంటికి పోయి అందులో చెయ్యి పెట్టే\nసరికి చేతినిండా ధనం దొరికింది. పెట్టె\nమహిమ తిరిగివచ్చినందుకు సంతోషపడి\nఅతను తన జీవితమంతా దానధర్మాలలో\nసుఖంగా గడిపాడు.\nబేతాళు డీ కథ చెప్పి, \" రాజా, యక్షుడి\nఅనుగ్రహం వల్ల దేవదత్తుడికి ఆ పెట్టెలో\nనుంచి డబ్బు తీసేశక్తి లభించింది గదా,\nరాజుగారి ఖజానా నింపవలిసి వచ్చేటప్పటికి\nఈ శక్తి ఏమయింది ? ఈ ప్రశ్నకు జవాబు\nతెలిసి కూడా చెప్పకపోయావో నీ తల పగిలి\nపోతుంది,” అన్నాడు.\nదానికి విక్రమార్కుడు, \"వరాలు వేరు,\nశక్తులు వేరు. యక్షుడు దేవదత్తుడికి ఏ శ క్తినీ\nఇవ్వలేదు. దానధర్మాలు నిర్విఘ్నంగా\nచేసే వరం ఇచ్చాడు. అతనిలో ధనాన్ని\nసృష్టించే శక్తి ఉన్నదని భ్రమపడి రాజు\nగారు, ఆ శక్తి ద్వారా తన ఖజానా నింపు\nకుందా మనుకున్నాడు. కాని రాజుగారి\nఖజానా నింపే వరం యక్షుడు దేవదత్తుడి\nకివ్వలేదు,” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు.\n(కల్పితం)",
            "book_page_end": 24.0
        },
        {
            "title": "దేవతలు దిగి వచ్చారు",
            "book_page_start": 25.0,
            "pdf_page_start": 39.0,
            "pdf_page_end": 46.0,
            "author": "చందమామ బృందం",
            "genre": "పురాణ కథ",
            "moral": "అహంకారాన్ని విడనాడి, నిజమైన జ్ఞానం మరియు తపశ్శక్తిని గౌరవించడం ముఖ్యం.",
            "keywords": [
                "మరుత్తు",
                "దేవేంద్రుడు",
                "బృహస్పతి",
                "సంవర్తుడు",
                "యజ్ఞం",
                "రాజసూయం"
            ],
            "characters": [
                "అవిక్షిత్తు",
                "మరుత్తు",
                "దేవేంద్రుడు",
                "బృహస్పతి",
                "సంవర్తుడు",
                "నారదుడు",
                "అగ్ని",
                "ధృతరాష్ట్రుడు"
            ],
            "locations": [
                "దేవలోకం",
                "కాశీ",
                "ముంజవంతం పర్వతం",
                "యజ్ఞశాల"
            ],
            "content": "కృతయుగం గడిచి త్రేతాయుగం ఆరంభ అంతా వదిలేసి, దిగంబరుడై తపస్సు చేసు\nమైన సమయంలో అవిక్షిత్తు అనే వాడు కోవటానికి వెళ్ళాడు. ఇది జరిగిన అనం\nగొప్ప రాజు. అతని కొడుకు మరుత్తు తండ్రిని తరమే దేవేంద్రుడు యుద్ధంలో రాక్షసు\nమించిన ప్రఖ్యాతి గలవాడు. అతన్ని రెండవ లను జయించి, ఇంద్ర పదవి సంపాదించు\nవిష్ణు అనేవారు. దేవేంద్రుడు కూడా\nమరుత్తును ఎందులోనూ మించలేక అసూ\nయతో కుములుతూ ఉండేవాడు. ఇంద్రుడి\nపురోహితుడైన బృహస్పతి మరుత్తు వద్ద\nకూడా పౌరోహిత్యం చేస్తూ, యజ్ఞ యాగా\nదులు చేయిస్తూ ఉండేవాడు.\nబృహస్పతి కూడా సామాన్యుడు కాడు.\nఆయన అంగిరుడి కొడుకు. అంగిరుడికి\nసంవర్తు డనే మరొక చిన్న కొడుకుండే\nవాడు. తేజస్సులో బృహస్పతి ఎక్కువే\nఅయినా తపశ్శక్తిలో సంవర్తుడిదే పై చెయ్యి.\nఇది చూసి సహించలేక బృహస్పతి అతణ్ణి\nచాలా రకాల బాధలు పెట్టాడు. అన్న పెట్టే\nబాధలు సహించలేక సంవర్తుడు తన ఆస్తి\nకుని తనకు పురోహితుడుగా బృహస్పతిని\nపెట్టుకున్నాడు.\nసమస్త భూమండలాన్నీ జయించి\nలోకాలన్నిటిలోనూ కీర్తి గడించుకున్న\nమరుత్తును చూసి ఓర్చలేక దేవేంద్రుడు\nఒకనాడు దేవ సభకు బృహస్పతిని పిలి\nపించి, \" నీవు మరుత్తుకు పురోహితుడివిగా\nఉండటం నా కేమీ బాగా లేదు. నేను\nత్రిలోకాధిపతిని, ఇంద్రత్వం పొందినవాణ్ణి.\nఆ మరుత్తు మానవమాత్రుడు, ఎప్పుడో\nచావవలసినవాడు. అలాటప్పుడు నీవు నాకూ\nఅతనికి కూడా పౌరోహిత్యం చెయ్యటం ఏమి\nసబబు? బాగుపడాలంటే నాకే పురోహితుడి\nవిగా ఉండిపోయి, మరుత్తును వదులుకో.\nలేదా, ఆ మరుత్తుకే పురోహితుడవుగా ఉండి\nనా పౌరోహిత్యం మానుకో!” అని గట్టిగా\nచెప్పేశాడు.\nబృహస్పతి బెదిరిపోయి, \" అదేం మాట?\nమిమ్మల్ని వదులుకుని మరుత్తుకు పౌరో\nహిత్యం చేస్తానా? మరుత్తునే వదులు\nకుంటాను! మీ రెక్కడ, అతనెక్కడ?”\nఅని ప్రమాణాలు కూడా చేశాడు. ఇంద్రుడి\nదిగులు తీరిపోయింది.\nఇది జరిగినాక మరుత్తు బృహస్పతి\nవద్దకు వెళ్ళి, \"అయ్యా, నేనొక యజ్ఞం\nచేస్తానని ఇదివరకే మీతో చెప్పి ఉన్నాను.\nఇప్పుడా యజ్ఞం చెయ్యటానికి సిద్ధంగా\nఉన్నాను. తమరు వచ్చి నా చేత ఆ యజ్ఞం\nచేయించండి. యజ్ఞ సంభారాలన్నీ సిద్ధంగా\nఉన్నాయి,” అన్నాడు.\n“ఇక నేను నీకు పౌరోహిత్యం చెయ్యనులే.\nఇంద్రుడు నన్ను తనకే పురోహితుడుగా\nఉండమన్నాడు. నేనుకూడా సరే నన్నాను,”\nఅన్నాడు బృహస్పతి.\n\"తమరు నన్నిలా విడిచిపుచ్చటం\nభావ్యంకాదు. మా తండ్రిగారికి కూడా మీరే\nపురోహితులు. నాకు తమ మీద ఎంతో భక్తి\nగౌరవాలు!” అన్నాడు మరుత్తు.\nబృహస్పతి నిర్మొహమాటంగా, \" అదేమి\nమాట? అటు దేవతలకు పురోహితుడుగా\nఉంటూ ఇటు మానవమాత్రుడికి ఎలా పౌరో\nహిత్యం చేస్తాను? ఇక నుంచీ నేను నీకు\nపురోహితుణ్ణి కానని చెప్పానుగా! నీ యిష్టం\nవచ్చిన వాణ్ణి మరెవణ్ణయినా పెట్టుకో. నేను\nనీ చేత యజ్ఞం చేయించేది లేదు,” అన్నాడు.\nమరుత్తు అవమానమూ, నిరాశా పొందిన\nవాడై తిరిగి వస్తూండగా అతనికి దారిలో\nనారదుడు కనబడి, \"ఏం, నాయనా? ఏమి\nటలా విచారంగా వస్తున్నావు? ఎక్కడి\nనుంచి రావటం? ఏమిటి కథ? సంగ\nతేమిటో చెప్పు. నేను తీర్చగల కష్టమైతే\nతీరుస్తాను,\" అన్నాడు.\nస్నేహపూర్వకంగా నారదు డీ మాట అనే\nసరికి మరుత్తు ఆయనతో జరిగినదంతా\nచెప్పాడు. \"నా గురువుగారు నన్ను విడిచి\nపుచ్చటమేగాక అవమానం కూడా చేశాడు,”\nఅని మరుత్తు తన కథ ముగించాడు.\n\"బృహస్పతి చేయించకపోతే ముణిగి\nపోయిందేమీ లేదు. ఈ బృహస్పతికి సంవర్తు\nడని తమ్ము డొకడున్నాడు. అద్భుత శక్తి\nసంపన్నుడు. ప్రస్తుతం దిగంబరుడై తిరుగు\nతున్నాడు. అతను నీ చేత యజ్ఞం చేయించ\nగలడు,\" అన్నాడు నారదుడు.\nమరుత్తు ప్రాణాలు లేచి వచ్చినట్టయింది.\nఅతను నారదుడితో, \"మహాత్మా, మీరనే\nఆ సంవర్తుడు ఎక్కడ ఉంటాడు? అతన్ని\nఏ విధంగా ఆశ్రయించాలి? ఏ విధంగా\nఆయన అనుగ్రహం సంపాదించాలి? ఆయన\nకూడా నన్ను తిరస్కరిస్తే నాకు మరి వేరే\nచావుండదు,” అన్నాడు.\n\" రాజా, ఆ సంవర్తుడు ప్రస్తుతం వెర్రి\nవాడి వేషంతో తిరుగుతున్నాడు. ఇప్పుడు\nమహేశ్వరుణ్ణి సందర్శించటానికి కాశీ వచ్చి\nఉంటాడు. నీవు కాశీకి వెళ్ళి నగరద్వారం\nవద్ద ఒక శవాన్ని పెట్టుకుని కూచో. సంవర్తుడు\nశవాన్ని చూడగానే వెనక్కు పోతాడు. నీవు\nఅతన్ని వెంబడించి అతను ఎక్కడికి వెళ్ళినా\nసరే నీవూ వెళ్ళు. ఒంటరిగా చూసి శరణు\nకోరు. నిన్నెవరు పంపారంటే నారదుడు\nపంపాడని చెప్పు. నే నెక్కడ ఉన్నానని\nఅడిగితే తడువుకోకుండా అగ్నిలో ఉన్నా\nనని చెప్పు,” అని నారదుడు మరుత్తుకు\nసలహా ఇచ్చాడు.\nమరుత్తు నారదుడికి కృతజ్ఞత తెలుపు\nకుని కాశీకి వెళ్ళి, నగరద్వారం దగ్గిర ఒక\nశవాన్ని పెట్టుకుని కూచున్నాడు. కొంత\nసేపటికి సంవర్తుడు అటుగా వచ్చి, శవాన్ని\nచూస్తూనే గిరుక్కున తిరిగి వెళ్ళసాగాడు.\nఆ మనిషే సంవర్తుడని గ్రహించి మరుత్తు\nఆయన వెంట పడ్డాడు. ఇద్దరూ ఒక నిర్జన\nప్రదేశానికి చేరుకున్నాక సంవర్తుడు మరుత్తు\nమీద దుమ్మూ, మన్నూ కొట్టి, మీద\nఊశాడు. మరుత్తు ఇదేమీ లక్ష్యం చెయ్యక\nఆయనకు ఒక్క నమస్కారం చేసి మళ్ళీ\nవెంట నడవసాగాడు.\nకొంత దూరం వెళ్ళి సంవర్తు డొక\nబ్రహ్మాండమైన మర్రి చెట్టు కింద అలుపు\nతీరటానికి కూచున్నాడు. తరవాత ఆయన\nమరుత్తుతో, \" నే నెవరో నీ కెలా తెలిసింది?\nనేను ఫలానా చోట ఉంటానని నీ కెవరు\nచెప్పారు ? నిజం చెబితే నీ కోరిక తీరుతుంది.\nఅబద్ధ మాడావో నీ తల నూరు చెక్కలవు\nతుంది,\" అన్నాడు. మరుత్తు నారదుడు\nచెప్పమన్నట్టే చెప్పాడు. చివరకు, \"స్వామీ,\nనాకు గురువుగా ఉండి తమరు నా చేత\nయజ్ఞం చేయించాలి!” అని తన కోరిక\nవెలిబుచ్చాడు.\nఅంతా విని, ఈ వికారాకారంతో ఉన్న\nనా చేత యజ్ఞం చేయించుకోవటం దేనికి?\nప్రతిభావంతుడైన మా అన్న బృహస్పతి\nయజ్ఞాలు చేయించటంలో సాటిలేనివాడు.\nఆయనను వేడుకో,” అన్నాడు సంవర్తుడు.\nఆ మాటకు మరుత్తు బృహస్పతి అన్న\nమాటలు కూడా సంవర్తుడికి చెప్పాడు.\nసంవర్తు డంతా విని, \" నా చేత యజ్ఞం\nచేయించుకోవటంలో గల కష్ట సుఖాలు\nఆలోచించుకో. బృహస్పతికీ, ఇంద్రుడికీ\nకూడా నాపై ఆగ్రహం కలుగుతుంది. అది\nఅలా ఉంచి అక్షరాలా నేను చెప్పినట్టు నీవు\nచేయకపోయావో నేనే నిన్ను నాశనం\nచేస్తాను,” అన్నాడు.\n\"స్వామి, ఏ పరిస్థితిలోనూ మీరు\nచెప్పిన దానికి తల ఒగ్గుతాను,\" అని\nమరుత్తు ప్రమాణాలు చేశాడు.\n\" సరే అయితే నేను చెప్పేది విను.\nఈ యజ్ఞంతో బాటు నీకు అంతులేని ధనం\nసమకూరేలాగ చేస్తాను. నాకు ధనంతో పని\nలేదు. దానాలూ అవసరంలేదు. బృహస్ప\nతికీ, ఇంద్రుడికీ పరాభవం చెయ్యటమే\nనాకు కావాలి. నిన్ను ఇంద్రుడితో సమా\nణుణ్ణిగా చేస్తాను,” అని సంవర్తుడు\nమరుత్తుకు మాట ఇచ్చాడు.\nశివు డుండే హిమాలయ పర్వతానికి\nపక్కగా ముంజవంత మనే పర్వత మున్నది.\nఅక్కడ అంతులేని బంగారం ఉన్నది.\nమరుత్తు శివుడి అనుగ్రహం పొంది, అక్క\nడికి తన పరిచారకులను పంపితే వారు\nఆ బంగారం తీసుకురాగలరని సంవర్తుడు\nసలహా ఇచ్చాడు. ఈ సలహా ప్రకారం\nమరుత్తు తన పరిచారకులను బంగారం\nతెమ్మని పంపి పెద్ద ఎత్తున యజ్ఞవిధికి\nఉపక్రమించాడు.\nఈ వార్త దేవలోకంలో బృహస్పతికి\nతెలిసింది. తన తమ్ముడైన సంవర్తు డిక\nమహా ధనికుడౌతాడని గ్రహించి బృహస్పతి\nమనోవ్యాధితో మంచం పట్టాడు.\nతన గురువైన బృహస్పతి అస్వస్థత\nగురించి విని దేవేంద్రుడు సపరివారంగా\nచూడ వచ్చి బృహస్పతితో, \"ఇదేమిటి?\nనీవిలా పాలిపోయి శుష్కించి ఉన్నావు?\nఇది దేహజనిత జాడ్యమా, మనో జాడ్యమా?\nనీ మనో వ్యాధికి కారకు లెవరో చెబితే\nవాళ్ళని తక్షణం వధిస్తాను,” అన్నాడు.\n\"దేవేంద్రా, మరుత్తు చేత సంవర్తుడు\nయజ్ఞం చేయిస్తున్నాడని విని నాకు బెంగ\nపుట్టుకొచ్చింది. సంవర్తుడు నా శత్రువు.\nఈ యజ్ఞం చేస్తే వాడు మహా ధనికుడై\nపోతాడు. ఈ యజ్ఞం జరగటం నా కిష్టం\nలేదు. ఇది ఆపటానికి నీకు శక్తి ఉంటే\nఆపు!” అన్నాడు బృహస్పతి.\nఅప్పు డింద్రుడు అగ్నిని పిలిచి, \"అగ్నీ,\nనీవు నా దూతవుగా మరుత్తు వద్దకు వెళ్ళి\nఈ యజ్ఞం బృహస్పతి చేస్తాడనీ, ఆయన\nయజ్ఞం చేయిస్తే తనకు అమరత్వం వస్తుం\nదనీ చెప్పు,” అని ఆజ్ఞాపించాడు.\nఅగ్ని వెళ్ళి ఇంద్రుడు చెప్పమన్న\nవిధంగా మరుత్తుతో చెప్పాడు. అంతా విని\nమరుత్తు, \" మహాత్మా, యాజకుడుగా నాకు\nసంవర్తుడే చాలు. అమరులైన దేవతలకు\nయాజకుడైన బృహస్పతి మర్త్యుడనైన\nనా చేత యజ్ఞం చేయించటం ఏమిటి?\nఆయనకు ఒక్క నమస్కారం,” అన్నాడు.\nఅగ్ని అంతటితో వదలక దేవేంద్రుడి\nస్నేహం మరుత్తుకు ఎంతో మంచిదనీ,\nబృహస్పతి గురుత్వంతో అన్ని లోకాలూ\nలభ్యమవుతాయనీ మరుత్తుకు ఆశలు పెట్ట\nయత్నించాడు.\nసంవర్తుడు అగ్నికి అడ్డచ్చి, \"నీవు\nవచ్చిన పని అయిపోయింది. నీ బృహస్పతి\nయాజకత్వం మా కక్కర్లేదు. ఇక నీవు\nవెళ్ళు. వెళ్ళకపోయావో నిన్ను నిలువునా\nదహించి బూడిద చేస్తాను,” అని గర్జిం\nచాడు. అగ్ని బెదిరిపోయి దేవేంద్రుడి వద్దకు\nవెళ్ళి తన దౌత్యం ఫలించ లేదని చెప్పాడు.\nదేవేంద్రుడు అగ్నితో, \"నీవు మరుత్తు\nవద్దకు మళ్ళీ వెళ్ళి, నా మాట వినకపోతే\nవజ్రాయుధంతో అతడి తల నరికేస్తానని\nచెప్పు,” అన్నాడు.\nఅగ్ని వణుకుతూ, \"నన్ను మళ్ళీ\nపంపకండి. వెళితే ఆ సంవర్తుడు నన్ను\nనిలువునా దహించి, పిడికెడు బూడిద\nచేస్తాడు,” అన్నాడు.\nదేవేంద్రుడు ఈ మాట నమ్మక, \"అన్ని\nటినీ దహించి బూడిద చేసే శక్తి నీ ఒక్క\nడికే ఉంది. నిన్నెవ్వరు దహించి బూడిద\nచేస్తారు? ఇది నమ్మరాని మాట!\" అన్నాడు.\n\"అదేం మాట? నీవు మూడు లోకాలకూ\nఅధిపతివై ఉండగా వృత్రుడు నీ కన్న శక్తి\nవంతుడై నీ నుంచి స్వర్గాన్ని లాక్కోలేదా?”\nఅన్నాడు అగ్ని.\n\"ఆ వృత్రుణ్ణి దోమను నలిపినట్టు\nనలపగలిగి ఉండిన్నీ ఏదో ఉపేక్ష చేశాను.\nనా దగ్గిర వజ్రాయుధం ఉండగా మానవుడు\nనన్ను ఎదిరిస్తాడా?\" అని ఇంద్రుడు\nదంభాలు పలికాడు.\n\"అదీ చూశాం! వెనక చ్యవనుడిపై\nవజ్రాయుధం వేశావుగా! ఆ చ్యవనుడి శక్తి\nచేత నీ వజ్రాయుధమూ, నీ చెయ్యికూడా\nస్తంభించి పోయాయి. అంతటితో పోనివ్వక\nచ్యవనుడు నీ మీదికి భయంకర రాక్షసుణ్ణి\nసృష్టించి పంపకం చేస్తే, వాణ్ణి చూడటానికే\nభయంవేసి కళ్ళు గట్టిగా మూసుకున్నావు !\nఇదంతా ఎందుకు? ఆ సంవర్తుడి శక్తు\nలెలాటివో నాకు తెలుసు,” అని అగ్ని ఇంద్రు\nడికి చక్కగా వాతలు పెట్టాడు.\nఅగ్ని పెడ తిరిగాడని గ్రహించి ఇంద్రుడు\nధృతరాష్ట్రుడనే గంధర్వుణ్ణి తన దూతగా\nమరుత్తు వద్దకు పంపాడు. ధృతరాష్ట్రుడు\nమరుత్తుతో, \"రాజా, ఈ యజ్ఞానికి బృహస్ప\nతిని యాజకుడుగా పెట్టుకోకపోతే దేవేం\nద్రుడు నీపై వజ్రాయుధం ప్రయోగించ\nగలడు. తరవాత నీ యిష్టం!\" అన్నాడు.\nమరుత్తు అతనితో, \" నాకు సంవర్తుడే\nయాజకుడు. మిత్రద్రోహం బ్రహ్మహత్యను\nపోలినదని మీ దేవేంద్రుడికీ దేవతలకూ\nచెప్పు,” అన్నాడు.\n\" అదుగో, ఆకాశంలో ఆ భయంకరమైన\nచప్పుడు వింటున్నావా, రాజా? ఇంద్రుడు\nనీపై వజ్రాయుధం వెయ్యటానికి సిద్ధంగా\nఉన్నాడు. మరోసారి ఆలోచించుకో!”\nఅన్నాడు ధృతరాష్ట్రుడు.\nనిజంగానే యజ్ఞశాలలో ఉన్నవారికి\nఆకాశం నుంచి భయంకర గర్జన వినిపిం\nచింది. అందరూ భయపడ్డారు. మరుత్తుకు\nకూడా మనస్సు వికలమైంది. ఆయన\nసంవర్తుడితో, \"స్వామీ, నన్నీ ఉపద్రవం\nనుంచి తమరే కాపాడాలి!” అన్నాడు.\nసంవర్తుడు మరుత్తుతో, \"నీకు వజ్రా\nయుధం భయం అవసరం లేదు. అంతే\nకాదు, ఈ యజ్ఞం ఎలా జరపమన్నా అలా\nనేను జరిపించగలను,” అన్నాడు.\n\"అయితే ఆ ఇంద్రుడూ, ఇతర దేవ\nతలూ ప్రత్యక్షంగా వచ్చి యజ్ఞ సదస్సులో\nపాల్గొని సోమం స్వీకరించేటట్టు చెయ్యండి,”\nఅని మరుత్తు కోరాడు.\n\"అందరూ ఇప్పుడే దిగి వస్తారు,”\nఅన్నాడు సంవర్తుడు. ఆయన అన్నట్టే\nదేవేంద్రుడు మొదలుగాగల దేవతలు\nస్వయంగా యజ్ఞశాలకు వచ్చేశారు. మరుత్తూ,\nసంవర్తుడూ వారికి తగిన రీతిగా స్వాగతం\nచెప్పి, ఆతిథ్యం ఇచ్చి, వారి చేత సోమపానం\nచేయించారు. పులి లాగా బయలుదేరిన\nఇంద్రుడు సంవర్తుడి మహిమ చేత పిల్లిలాగా\nఅయిపోవటమే గాక మరుత్తును దీవించి,\nయజ్ఞం పూర్తి అయినాక తిరిగి స్వర్గానికి\nవెళ్ళిపోయాడు.",
            "book_page_end": 32.0
        },
        {
            "title": "రాక్షసుడు",
            "book_page_start": 33.0,
            "pdf_page_start": 47.0,
            "pdf_page_end": 48.0,
            "author": "చందమామ బృందం",
            "genre": "హాస్యం",
            "moral": "కొన్నిసార్లు అజ్ఞానం వల్ల కలిగే పొరపాట్లు అనుకోకుండా మంచికి దారితీయవచ్చు.",
            "keywords": [
                "గుండు భీమన్న",
                "చదువు",
                "రామాయణం",
                "చత్వారం",
                "దొంగ"
            ],
            "characters": [
                "భీమన్న",
                "మహాలక్ష్మి",
                "జమీందారు గారు",
                "దొంగ"
            ],
            "locations": [
                "జమీందారు గారి ఇల్లు"
            ],
            "content": "తన భర్తకు చదువు సంధ్యలు లేకపోవటం\nఏమీ బాగా లేదనుకుని మహలక్ష్మి భీమన్న\nచేత అక్షరాభ్యాసం చేయించింది. జమీం\nదారుగారి అల్లుడై ఉండి చదవటమూ,\nరాయటమూ చేతకాకపోవట మేమిటని\nభీమన్నకు కూడా అనిపించింది. అందుచేత\nఅతను శ్రద్ధగా చదువుకుని పుస్తకాలు\nచదివే దశకు వచ్చాడు.\nజమీందారుగారు కూడా చదువులో\nఅల్లుడికి సహాయపడ్డాడు.\nఆయన భీమన్నతో, \"మన జమీందారీ\nవ్యవహారాలు నువు కొంచెం కొంచెం తెలుసు\nకోవటం అవసరం. అందుచేత నేను చదివేది\nప్రతిదీ నువు కూడా చదువుతూ ఉండు.\nఅన్ని విషయాలూ క్రమంగా నీకే\nతెలుస్తాయి,” అన్నాడు.\nభీమన్నకు ఎన్ని ఉత్తరాలు చదివినా\nజమీందారీ వ్యవహారాలు తల కెక్కలేదు\nగాని, తన మామగారు చదివేదెల్లా తానూ\nచదవాలన్నది మాత్రం గట్టిగా అర్థమయింది.\nజమీందారుగారు ప్రతి రాత్రీ రామా\nయణం చదివి, కళ్ళజోడు తీసి రామాయణం\nమీద పెట్టి, వెళ్ళి పడుకుని నిద్రపోయే\nవాడు. అందుచేత భీమన్న తాను కూడా\nఅలాగే చెయ్యాలనుకున్నాడు.\nరాత్రి అయి అందరూ పడుకునే సమ\nయానికి భీమన్న పడుకో లేదు; మామగారు\nరామాయణం చదివి పడుకోబోయేదాకా వేచి\nఉండి, \"నేను కాస్సేపు చదువుకుని\nవస్తాను, నువు పడుకో,” అని మహాలక్ష్మితో\nచెప్పి, మామగారి కళ్ళజోడు తాను తగి\nలించుకుని రామాయణం చదవటానికి\nకూచున్నాడు.\nజమీందారుగారిది చత్వారపు జోడు.\nఆయన వయసు మళ్ళినవాడు కనక ఆ కళ్ళ\nజోడు లేకపోతే చదవలేక పోయేవాడు.\nభీమన్నకు చత్వారం లేకపోవటంవల్ల\nఆ జోడు పెట్టుకుని చదవ నారంభిస్తే\nకళ్ళకు శ్రమ అయింది.\nఅలాగే శ్రమ పడుతూ భీమన్న కొంచెం\nసేపు చదివే సరికి కళ్ళు వాటంతట అవే\nమూసుకుపోయి కునుకు వచ్చేసింది.\nకాస్సేపు కునికి మళ్ళీ కళ్ళు తెరిచి భీమన్న\nమరి కొంచెం సేపు చదివి మళ్ళీ కళ్ళు\nమూసుకున్నాడు. ఇలా కునికిపాట్లు పడుతూ\nభీమన్న రామాయణంలో రాముడు రాక్షసు\nలను చంపే ఘట్టం చదవసాగాడు.\nభీమన్న ఒకసారి అలాగే కునుకుతూ\nకళ్ళు తెరిచే సరికి ఎదురుగా ఒక నల్లని\nఆకారం కనిపించింది.\nఆ వచ్చిన వాడొక దొంగ. ఇల్లంతా\nమాటుమణిగి ఉన్న సమయంలో\nజమీందారుగారింట దొంగ తనం చేసే\nఉద్దేశంతో వాడు నల్లటి బట్టలు వేసుకుని,\nముఖానికి చేతులకూ మసి పూసుకుని\nవచ్చాడు. కాని నిద్ర మత్తులో ఉన్న\nభీమన్నకు వాడు రామాయణంలోని రాక్ష\nసుడులాగా కనిపించాడు. రాముడు రాక్షసు\nలను అడిగినట్టే భీమన్న, \"ఒరే, రాక్షసుడా ?\nనీ పేరేమిటి? ఇక్కడికి ఎందుకు వచ్చావు?”\nఅని గద్దించి అడిగాడు.\n\"అరవకు! నోరెత్తావంటే చంపేస్తా!' *\nఅంటూ దొంగ భీమన్నను సమీపించాడు.\nభీమన్నకు రాక్షసుణ్ణి చూస్తున్న కొద్దీ\nఆగ్రహం రెచ్చిపోయింది. అతను దొంగ\nకత్తి పట్టుకున్న చేతిని ఒక చేత గట్టిగా\nపట్టుకుని, రెండో చేత్తో వాడి పీక పట్టు\nకున్నాడు. దొంగ ఒక్క చావు కేక పెట్టి\nకింద పడిపోయాడు. ఆ అలికిడికి ఇంటో\nవాళ్ళంతా లేచి వచ్చారు. దొంగ దొరికి\nపోయాడు. వాడు పేరు మోసిన దొంగ\nకావటంచేత, వాణ్ణి పట్టుకున్నందుకు.\nభీమన్న ఖ్యాతి చాలాదూరం పాకింది.\n[ పై మాసం మరొక సంఘటన ]",
            "book_page_end": 34.0
        },
        {
            "title": "రాజైన బానిసపిల్ల - 4",
            "book_page_start": 35.0,
            "pdf_page_start": 49.0,
            "pdf_page_end": 54.0,
            "author": "సి. మాధవరావు",
            "genre": "జానపదం",
            "moral": "నిజమైన ప్రేమ బంధాలు గొప్ప స్థానాలను దాటగలవు మరియు ఆత్మీయత అన్నింటికంటే ముఖ్యం.",
            "keywords": [
                "అలీషార్",
                "జముర్రుద్",
                "బానిసపిల్ల",
                "మీగడ హల్వా",
                "విందు"
            ],
            "characters": [
                "అలీషార్",
                "జముర్రుద్",
                "ముసలిది",
                "రాజభటులు"
            ],
            "locations": [
                "ఖురాసాన్ దేశం",
                "జముర్రుద్ నగరం",
                "రాజభవనం"
            ],
            "content": "అక్కడ ముసలిదాని సహాయంతో తన\nప్రియురాలున్న చోటు తెలుసుకుని కూడా\nతెలివి తక్కువగా నిద్రపోయిన అలీషార్\nమర్నాడుదయం నిద్రలేచి తాను వీధిలో\nపడుకుని ఉన్నందుకు ఆశ్చర్యపోయాడు.\nతల తడివి చూసుకుంటే తలపాగా లేదు,\nఅతని పై బట్టకూడా పోయింది; ఆ రెంటినీ\nదొంగ కాజేశాడు.\nఈ మాటలు వినగానే అలీషార్ కళ్ళ\nచీకట్లు కమ్మాయి. అతను పెద్ద పెట్టున\nఏడుస్తూ కొంతసేపటికి మూర్ఛపోయాడు.\nముసలిదాని పరిచర్యల వల్ల అతనికి స్పృహ\nఅయితే వచ్చింది కాని అతను మనోవ్యాధితో\nమంచం పట్టాడు. ఈ స్థితిలో అతనికి నిద్ర\nకూడా లేకుండా పోయింది. ముసలిది\nవెయ్యి కళ్ళతో అతన్ని కనిపెట్టి ఉండి\nఉపచారాలు చెయ్యకపోతే అతను శీఘ్రమే\nమరణించ వలసినవాడే. అలాగే అతను\nఒక ఏడాదిపాటు మంచంలో ఉండి\nతీసుకున్నాడు.\nఅతను లేచి వెళ్ళి తాను చేసిన పొర\nపాటు ముసలిదానితో చెప్పి, జముర్రుద్\nఏమయిందో కనుక్కు రమ్మని ఆమెను\nపంపాడు. ఒక గంట అయాక ఆమె\nవిచారంతో తిరిగి వచ్చి, \"నాయనా,\nజముర్రుద్ మాయమయింది. ఆమె మళ్ళీ\nనీకు దొరుకుతుందని నా కేమీ నమ్మకం\nలేదు. నీ పొరపాటు చేతనే ఈ విపత్తు\nకలిగింది. నీ కింక సహాయ పడగలవాడు\nఅల్లా ఒక్కడే,” అన్నది.\nఅలీషార్ను మామూలు మనిషిని\nచెయ్యటానికి వృద్ధురాలు అన్ని విధాలా\nప్రయత్నించింది. అతనికి జముర్రుద్\nదొరుకుతుందనే ఆశ పూర్తిగా లేకుండా\nపోవటం చేతనే కోలుకునే శక్తికూ డా\nలేకుండా పోయింది. ఇది గ్రహించి వృద్ధు\nరాలు, \"నాయనా, నువీ మంచంలో పడి\nఉన్నంత కాలమూ నీకు నీ ప్రియురాలు\nకనిపించే మాట కల్ల. సరి అయిన ఆహారం\nతీసుకుని, బలం తెచ్చుకుని లేచి తిరిగితే,\nనానా దేశాలూ చూస్తే ఆమె నీకు దొరక\nవచ్చు,” అని పదే పదే చెప్పింది.\nఈ విధంగా ముసలిది చెప్పగా చెప్పగా\nఆమె మాటలు అతని చెవి కెక్కాయి.\nఅతను లేచి ఆమె వెంట స్నానశాలకు\nవెళ్ళాడు. ఆమె అతని చేత చక్కగా స్నానం\nచేయించి, షర్బతులు తాగించి, కోడి\nమాంసం తినిపించింది. ఇలా ఒక నెలపాటు\nచేసిన మీదట అలీషార్కు ప్రయాణం చేసే\nపాటి శక్తి వచ్చింది.\nఅతను ముసలిదానికి వీడ్కోలు చెప్పి\nప్రయాణిస్తూ కాలక్రమాన జముర్రుద్ పరి\nపాలించే నగరానికి వచ్చి చేరాడు.\nఇదే సమయానికి ఈ నగరంలో నాలుగో\nవిందు జరిగింది. విందులో ఒక పక్క\nజముర్రుద్ సపరివారంగా కూచుని అందరినీ\nపరిశీలించసాగింది. పౌరులందరూ ఎప్పటి\nలాగే విందుకు వచ్చి కూచున్నారు, కాని\nమీగడహల్వా ఉన్నచోట ఎవరూ కూచో\nలేదు. దాని దుష్ప్రభావాన్ని వారు మూడు\nసార్లు ప్రత్యక్షంగా చూసి ఉన్నారు.\nఅలీషార్ అక్కడికి వచ్చాడు. అతనికి\nఆ మీగడహల్వా ముందు మాత్రమే ఖాళీ\nకనిపించింది. అతను 3 ఖాళీలో\nకూచున్నాడు. చుట్టుపక్కల వాళ్ళంతా\nఅతని కేసి భయంతో చూడసాగారు.\nఅతను అక్కడ కూచుంటూండగానే\nజముర్రుద్ అతన్ని చూసి గుర్తించింది.\nవెంటనే ఆమె గుండె దడదడా కొట్టుకో\nసాగింది. తన కంగారు తన భృత్యులు\nగమనించకుండా ఉండగలందులకు కొంచెం\nసేపు ఏమీ చెయ్యకుండా ఊరికే ఉండి\nపోయింది. అలీషార్ తన ముందున్న మీగడ\nహల్వా తినటం గమనించింది. అతను\nకడుపు నిండా తిన్నదాకా అతన్ని పిలిపించ\nగూడదని ఆమె నిశ్చయించుకున్నది.\nఈ యువకుడెవడో వచ్చి మీగడహల్వా\nముందు కూచుని నిరాటంకంగా తనకు\nకావలిసినంతా తినటం అతని చుట్టూ\nకూచున్నవారికి ఆశ్చర్యం కలిగించింది.\nఎందుకంటే అదివరకు దాన్ని నోట పెట్టు\nకున్నవారికి రెండో కబళం దక్క లేదు —\nఈ లోపలనే రాజభటులు వచ్చి జరజరా\nలాక్కుపోయారు. తరవాత వారు\nప్రాణాలే కోల్పోయారు. కాని ఈ యువకుడు\nఏ అపాయమూ లేకుండా తనకు కావలిసిన\nదంతా తినేసి, తన భోజనం పూర్తి అయి\nనట్టు గుర్తుగా కళ్ళు మూసుకుని దైవ\nప్రార్థన చేస్తూ నోరు ఆడించాడు.\nఅతని భోజనం అయిపోయిందని గ్రహించి\nజముర్రుద్ తన భటులను పిలిచి, \"మీరు\nవెళ్ళి, ఆ మీగడహల్వా తినే యువకుణ్ణి\nమర్యాదగా పలకరించి, నాతో మాట్లాడటానికి\nఒక్కసారి రమ్మని అడగండి!\" అని\nచెప్పింది. రాజభటులు మీగడహల్వా తిన్న\nయువకుడి కోసం రావటం చూసి ప్రజలు,\n\" అయింది, వీడికి కూడా మూడింది!”\nఅనుకున్నారు. అయితే వారు అను\nకున్నట్టుగా రాజభటులు అతని పైన పడి\nజరజరా ఈడ్చుకుపోవటానికి మారుగా,\n\"మా రాజుగారు తమతో ఒక్కసారి\nమాట్లాడగోరుతున్నారు, వస్తారా?\" అని\nమర్యాదగా అడిగారు.\n\"వారి ఆజ్ఞ!” అంటూ అలీషార్ లేచి\nవారి వెంట బయలుదేరాడు.\nఇది చూసి పౌరులు తలా ఒక విధంగా\nఅనుకున్నారు. కొందరు, \"వీడికి నూకలు\nచెల్లాయి,” అన్నారు. మరికొందరు, \"అలా\nజరగక పోవచ్చు. వీడు ఆ హల్వా కడుపు\nనిండా తినేశాడు,” అన్నారు. మరికొందరు,\n\"విణ్ణి రాజభటులు జరజరా ఈడ్చుకు\nపోవటం లేదు. వీడి కే ప్రమాదమూ\nరాదు—చూస్తూ ఉండండి!” అన్నారు.\nఅలీషార్ తన సమీపానికి వచ్చి నిలబడ\nగానే జముర్రుద్, మిగిలిన వాళ్ళను అడిగి\nనట్టుగానే, \" యువకుడా, నీ పేరేమిటి?\nనీ వృత్తి ఏమిటి? ఈ నగరానికి ఎందుకు\nవచ్చావు?” అని అడిగింది.\n\"నా పేరు అలీషార్. నా తండ్రి\nఖురాసాన్ దేశంలో వర్తకుడుగా ఉండే\nవాడు. నేనూ అదే వృత్తిలో ఉంటూ\nరోజులు కలిసిరాక ఆ వృత్తి మానేశాను.\nనాకు అత్యంత ప్రియురాలైన స్త్రీని పోగొట్టు\nకుని ఆమె కోసం వెతుకుతూ ఈ నగరానికి\nవచ్చాను. ఆమె కన్న నాకు వేరే ప్రపంచం\nలేకపోవటం చేత, ఆమె పోయిన క్షణం\nనుంచీ నాకు సమస్తమూ కలలా గా\nఉంటున్నది,\" అంటూ అలీషార్ పట్టలేని\nదుఃఖంతో మూర్ఛపోయాడు.\nఅతని ముఖాన పన్నీరు చల్లమని భటు\nలకు చెప్పి జముర్రుద్ ఎప్పటిలాగే ఇసుకలో\nరాగి పుల్లతో గీతలు గీసి, వాటిని పరీక్షించి\nనట్టు అభినయించి, అందరికీ వినపడేలాగ\nఅలీషార్తో, \"నీవు చెప్పిన దానిలో అబద్ధ\nమేమీ లేదు. నీ ప్రియురాలు నీకు తప్పక\nదొరుకుతుందని కూడా నేను జోస్యం చెప్ప\nగలను,” అన్నది.\nవిందు పూర్తి కాగానే జముర్రుద్ తన\nభటులతో, \"ఇతన్ని స్నానశాలకు తీసుకు\nపోయి స్నానం చేయించి, దివాణం నుంచి\nకొత్త బట్టలు తీసి అతనికి తొడిగి, ఒక\nగుర్రాన్ని అతని కిచ్చి, బాగా చీకటి పడ్డ\nతరవాత అంతఃపురానికి తీసుకురండి,” అని\nఆజ్ఞాపించింది.\nఆమె రాజభవనానికి వెళ్ళి, ఎప్పుడు\nచీకటి పడుతుందా, ఎప్పుడు తన భర్త\nవస్తాడా అని ఎదురు తెన్నులు కాస్తూ, క్షణ\nమొక యుగంగా భావిస్తూ, ముళ్ళమీద\nఉన్నట్టు ఉండిపోయింది. సాయంకాల\nప్రార్థనల సమయం దాటి పోగానే ఆమె\nతన రహస్య మందిరానికి వెళ్ళి, అక్కడికి\nఅలీషార్ను ప్రవేశ పెట్టమని ఉత్తరు\nవిచ్చింది. అతను తనను ఒక్కసారిగా\nగుర్తిస్తే ఆనందం పట్టలేక ప్రాణాలు\nవదులుతాడని భయపడి తన పైన వెలుగు\nపడకుండా క్రీనీడలో కూచున్నది.\nఎక్కడి నుంచో వచ్చిన ఈ యువకుడిపై\nతమ రాజు ఇంత శ్రద్ధ కనబరచటం చూసి\nరాజోద్యోగులు, \" రేపీపాటికి ఈ యువకుడు\nఏ మంత్రో, సేనానాయకుడో అయిపోతాడు,”\nఅని తమలోతాము చెప్పుకున్నారు.\nఅలీషార్ వచ్చి అభివందనం చేశాడు.\nజముర్రుద్ అతన్ని, \"స్నానశాలకు వెళ్ళావా?\nసేద తీరిందా? స్నానం అనంతరం ఆకలి\nకలగలేదా?” అని ఏవో ప్రశ్నలతో పలక\nరించింది. అన్ని ప్రశ్నలకూ అలీషార్\n\"చిత్తం,” అని జవాబిచ్చాడు.\nతరవాత ఆమె అతని చేత భోజనం\nచేయించింది. భోజనానంతరం అతన్ని తన\nసమీపంగా వచ్చి కూచోమన్నది. అతను\nఆశ్చర్య పోయాడు, కాని ఆమె ఆజ్ఞ\nప్రకారం ఆమె శయ్యకు సమీపంగా వెళ్ళి\nకూచున్నాడు. ఆమె అతని చెయ్యి అందు\nకుని ఇంకా దగ్గిరికి లాగింది. అలీషార్\nముఖాన కనబడిన ఆశ్చర్యం చూసి ఆమెకు\nనవ్వాగలేదు. ఆమె విరగబడి నవ్వుతూ,\n\"ఇంకా నీ బానిసను గుర్తించలేదా,\nఅలీషార్?\" అని అడిగింది.\nఆ మాట అన్నదాకా అతను జముర్రుద్\nముఖం కేసి పరీక్షగా చూడలేదు. ఆమెను\nగుర్తించినాక అతనికి గలిగిన ఆనందం\nవర్ణనాతీతం. ఇంత కాలానికి అతని అన్వేషణ\nఫలించింది.\nమర్నాడు తెల్లవారుతూనే జముర్రుద్\nరాజరికపు దుస్తులన్నీ ధరించి, తన కింది\nఉద్యోగు లందరినీ రాజప్రాంగణంలో హాజరు\nకమ్మని కబురు పంపింది. అందరూ వచ్చాక\nఆమె వారితో, \"ఇవాళ నుంచీ నేను\nనా రాజరికాన్ని వదులుకుంటున్నాను.\nఅందుచేత మీరు మళ్ళీ నగర ద్వారం\nవద్దకు వెళ్ళి మరొక రాజును సంపాదించు\nకోండి. ఇక నుంచీ నా జీవితం ఈ యువ\nకుడి జీవితంతో ముడి పడి ఉంది. నేను\nఇతని దేశానికి వెళ్ళి పోతున్నాను. మిమ్మల్ని\nఅల్లా కాపాడతాడుగాక!” అన్నది.\nనగర పౌరులు తమ రాజుగారికి అద్భుత\nమైన వీడ్కోలు ఇచ్చారు. రాజుగారి పెట్టెల\nనిండా అంతులేని బట్టలూ, నగలూ, డబ్బూ\nనించారు. ఆహారం సిద్ధం చేశారు. పెట్టె\nలన్నిటినీ ఒంటెలపై కెక్కించారు. రెండు\nమూపురాల ఒంటె మీద మఖ్మల్ పరిచిన\nపల్లకిలో జముర్రుద్నూ, అలీషార్ నూ\nఎక్కించారు.\nఇవన్నీ వెంట బెట్టుకుని అలీషార్ తన\nనగరానికి వచ్చాడు. అతను బీద సాదలకు\nదాన ధర్మాలు చేశాడు. తమ వద్ద పుష్క\nలంగా ఉన్న డబ్బుతో అలీషార్\nజముర్రుద్లు చాలాకాలం సుఖంగా కాపరం\nచేసి అనేక మంది పిల్లలను కన్నారు.\n— (సమాప్తం)",
            "book_page_end": 40.0
        },
        {
            "title": "చిలుక బుద్ధి",
            "book_page_start": 41.0,
            "pdf_page_start": 55.0,
            "pdf_page_end": 58.0,
            "author": "చందమామ బృందం",
            "genre": "నీతి కథ",
            "moral": "ముఖ్యమైన విషయాలను మర్చిపోయి కేవలం చివర విన్న మాటలను మాత్రమే అనుసరించేవారిని 'చిలుక బుద్ధి' ఉన్నవారు అంటారు.",
            "keywords": [
                "చిలుక బుద్ధి",
                "జ్ఞాపకశక్తి",
                "అమావాస్య",
                "హాస్యం",
                "కుమ్మరి"
            ],
            "characters": [
                "తాతయ్య",
                "పెద్దబ్బాయి",
                "అమ్మమ్మ",
                "శాస్తుల్లుగారు",
                "చేపలు పట్టేవాడు",
                "రోగి బంధువులు",
                "కుమ్మరి"
            ],
            "locations": [
                "గ్రామం",
                "శాస్తుల్లుగారి ఇల్లు",
                "కాలవ ఒడ్డు"
            ],
            "content": "పెద్దబ్బాయి భలే గమత్తు చేశాడు. తాతయ్య గాని, అర్ధం చేసుకోరు. ఒక మాట మీద\nవాణ్ణి పిలిచి, రెండణాలిచ్చి, \"దబ్బున\nవెళ్ళి నస్యం పట్టుకురారా!” అన్నాడు.\nపెద్దవాడు దుకాణానికి వెళ్ళుతుండటం పసి\nకట్టి అమ్మమ్మ, \"ఆ చేత్తోనే ఒక కొబ్బరి\nకాయ పట్టుకురారా, బాబూ. దేవుడికి\nకొట్టాలి,” అన్నది. ఇంతలోనే నాన్న వాణ్ణి\nపిలిచి, \"సిరాబుడ్డి ఖాళీ అయింది. కొత్త\nబుడ్డి పట్టుకురారా,” అంటూ చేతిలో\nరూపాయి పెట్టాడు. ఒక పావుగంటకు పెద్ద\nవాడు సిరాబుడ్డితో సహా చక్కా వచ్చాడు.\nకొబ్బరికాయ మాటా, తాతయ్య పొడుం\nమాటాకూడా వాడు మరిచాడు. వాడు మళ్ళీ\nవెళ్ళి వాటిని తెచ్చాడనుకోండి. అయినా\nపిల్లలు వాడు చేసిన పనిని తలుచుకుని,\nతలుచుకుని రోజల్లా నవ్వుకున్నారు.\n\"కొందరికి చిలుక బుద్ధి ఉంటుందర్రా.\nవాళ్ళు మాటలు జ్ఞాపకం ఉంచుకుంటారు\nఇంకో మాట వినగానే మొదటి మాట ఎగిరి\nచక్కా పోతుంది. ఆఖరుకు విన్నమాటే\nజ్ఞాపకం ఉంటుంది. ఇలాటి వాడే వెనకటి\nకొకడుండేవాడు,” అంటూ తాతయ్య పొడుం\nకాయ తీశాడు.\n\"కథ! కథ!... పెద్దబ్బాయంటివాడేనా,\nతాతయ్యా? వాడేం చేశాడు, తాతయ్యా?”\nఅని కుర్రాళు ప్రశ్నల వర్షం కురిపించారు.\nతాతయ్య తాపీగా పొడుం పీల్చి చెప్ప\nనారంభించాడు :\nఒకనాడు వాడి అమ్మమ్మ వాడితో\nఅన్నదిగదా, \"శాస్త్రుల్లుగారి దగ్గిరికి వెళ్ళి\nఅమావాస్య ఎప్పుడుందో కనుక్కురారా,”\nఅని చెప్పింది.\nవాడు సరేనని శాస్తుల్లుగారింటికి బయలు\nదేరాడు. తన మనమడి సంగతి ముసిలా\nవిడకు తెలుసుగా. అందుకని ఆవిడ వాడితో,\n\"ఒరే. ఆయన చెప్పింది అప్పుడే మరిచి\nపోతావు. అందుకని ఆయన చెప్పిన\nమాటలు మననం చేసుకుంటూ మరీరా!\"\nఅని హెచ్చరించింది.\nవాడు దానిక్కూడా సరేనని శాస్తుల్లుగారి\nనడిగాడు. శాస్తుల్లుగారు, \" అప్పుడే ఎక్కడ?\nఇవాళ పౌర్ణమేగా! ఇంకా పదిహేను రోజు\nలకుగాని రాదు,” అన్నాడు.\nమనమడు, \" అప్పుడే ఎక్కడ? ఇంకా\nపదిహేను రోజులకు! అప్పుడే ఎక్కడ?\nఇంకా పదిహేను రోజులకు!” అని గట్టిగా\nఅంటూ ఇంటికి బయలుదేరాడు. వాడిలా\nవస్తూండగా దోవలో కాలవ ఒడ్డున ఒక మనిషి\nచేపల కోసం గాలం వేసుకుని కూచున్నాడు.\nఎంతకీ చేప పడకపోవటం చూసి వాడు\nవిసుగెత్తి, \"చేపలు దొరికే దెప్పుడూ ?\nనే నింటికి పొయ్యే దెప్పుడు?” అని తనలో\nతాను అనుకుంటున్నాడు.\nసరిగా అదేసమయానికి మన బడుద్ధాయి,\n\"అప్పుడే ఎక్కడ? ఇంకా పదిహేను రోజు\nలకు!” అని గట్టిగా అంటూ వచ్చాడు.\nగాలం వేసుక్కూచున్న వాడికి మండి\nపోయింది. \"ఎవడ్రా వీడూ? వీణ్ణి\nపాతెయ్యా!\" అని వాడు కోపంతో అన్నాడు.\nఈ మాటలు వినగానే మన ప్రబుద్ధుడికి\nశాస్తుల్లుగారు చెప్పిన మాటలు పోయి\n\"ఎవడ్రా వీడూ? వీణ్ణి పాతెయ్యా!\" అన్న\nమాటలు పట్టుకున్నాయి. అవే గట్టిగా\nఅంటూ వాడు కొంతదూరం నడిచి ఒక\nఇంటి పక్కగా వచ్చాడు.\nఆ ఇంట్లో ఒక రోగి ఉన్నాడు. అతడి\nచుట్టూ బంధువులు చేరి విచారంగా\nఉన్నారు. వాళ్ళలో కొందరు వీడి మాటలు\nవిని ఆగ్రహావేశంతో తన్నబోయారు. కాని\nమరి కొందరు వాళ్ళను వారించి, \" ఊరు\nకోండి. వాణ్ణి అలా ఆనందంగా కాలి\nపొనివ్వండి,” అన్నారు.\nమనవాడికి పాతమాటలు పోయి కొత్త\nమాటలు అంటుకున్నాయి. \" ఊరుకోండి,\nఆనందంగా కాలి పోనివ్వండి,\" అంటూ\nఅక్కడి నుంచి బయలుదేరాడు. త్వరలోనే\nవాడు ఒక ఇల్లు తగలబడి పోతున్న చోటికి\nవచ్చాడు. అంటుకున్న ఇంటిని ఆర్పటానికి\nకొందరు యత్నిస్తున్నారు. మనవాడు నిలబడి\nవింతగా చూస్తూ, \"ఊరుకోండి, ఆనందంగా\nతగలబడనివ్వండి,\" అన్నాడు.\n\"ఎవడ్రా వాడూ? నెత్తిన బిందెడు\nనీళ్ళు పోసి కర్రతో మెత్తగా కొట్టు!\" అని\nఎవరో కేకపెట్టారు.\n\"బిందెడు నీళ్ళు పోసి కర్రతో కొట్టు,”\nఅని మననం చేసుకుంటూ ముసలమ్మ\nమనవడు అక్కడి నుంచి పారిపోయాడు.\nఇలా గట్టిగా అంటూ వాడు పరిగెత్తుకు\nవస్తూండగా, ఒక కుమ్మరి కుండలు చెయ్య\nటానికి మట్టి కలుపుతూ, తనకు వాడు\nసలహా ఇస్తున్నాడనుకుని, \" నీ దారిన నువు\nపోవయ్యా!” అన్నాడు.\n\" నీ దారిన నువు పోవయ్యా,” అన్న\nమాట జపించుకుంటూ వాడు కొంత సేపటికి\nఇల్లు చేరుకున్నాడు.\n\" ఇంత సేపేమిట్రా? శాస్తుల్లుగారు\nఏమన్నారు?” అని అమ్మమ్మ అడిగింది.\n\" నీ దారిన నువు పోవయ్యా, అన్నారు,”\nఅని మనమడు జవాబు చెప్పాడు.\n\"ఓహెూ, కుర్రకుంక వని అలా చెప్పి\nఉంటారు. నా కోసం అడుగుతున్నానని\nమళ్ళీ అడిగిరా. ఎప్పుడు వస్తుందో తెలుసు\nకుని రా!” అన్నది ముసలావిడ.\nవాడు మళ్ళీ శాస్తుల్లుగారి ఇంటికి వెళ్ళి,\n\"మా అమ్మమ్మ కోసం అడుగుతున్నానండీ.\nఅదేదో ఎప్పుడు వస్తుందండీ?\" అన్నాడు.\nవాడు తన అమ్మమ్మ ఆబ్దికం కోసం\nఅడుగుతున్నా డనుకుని శాస్తుల్లుగా రు,\n\"ఆవిడ ఎప్పుడు పోయిందీ? అమావాస్యకు\nముందా, వెనకా?” అని అడిగాడు.\n\"అదేనండీ! అమావాస్యే!” అన్నాడు\nమన ప్రబుద్ధుడు. అప్పటిదాకా వాడి\nకామాట జ్ఞాపకం రాలేదు.\n\" అమావాస్యనాడే పోయిందా? అయితే\nఆ రోజుకు నేను మీ ఇంటికి వస్తాలే! మీ\nఇల్లెక్కడ?” అని శాస్తుల్లుగారు అడిగాడు.\nమనమడు ఆయనకు ఇల్లు గుర్తు చెప్పి\nఇంటికి వచ్చి, \" అమావాస్యనాడు శాస్తుల్లు\nగారు వస్తానన్నాడు,\" అని అమ్మమ్మతో\nచెప్పేశాడు.\nఇంతకూ అమావాస్య ఎప్పుడో ముస\nలమ్మకు తెలియనే లేదు. అందుకని ఆవిడే\nశాస్తుల్లుగా రింటికి బయలుదేరి వెళ్ళి\nఅమావాస్య ఇంకా పదిహేను రోజులుందని\nతెలుసుకు వచ్చింది.",
            "book_page_end": 44.0
        },
        {
            "title": "వెర్రి బాగులవాడు",
            "book_page_start": 45.0,
            "pdf_page_start": 59.0,
            "pdf_page_end": 62.0,
            "author": "కె. నరసింహారావు",
            "genre": "జానపదం",
            "moral": "తెలివితేటల కంటే ఆత్మీయత, ప్రేమ గొప్పవి. నిజమైన తెలివి హృదయంలో ఉంటుంది.",
            "keywords": [
                "మంత్రాల మరిడెమ్మ",
                "తెలివితేటలు",
                "వెర్రివాడు",
                "కప్ప",
                "నది"
            ],
            "characters": [
                "వెర్రి బాగులవాడు",
                "తల్లి",
                "మంత్రాల మరిడెమ్మ",
                "రాధ"
            ],
            "locations": [
                "గ్రామం",
                "మరిడెమ్మ ఇల్లు"
            ],
            "content": "ఒక గ్రామంలో ఒక విధవరాలికి ఒక్కడే\nకొడుకుండేవాడు. కాని వాడు వెర్రి బాగుల\nవాడు. వాడికి ఒంట్లు కూడా సరిగా రావు.\nదుకాణానికి వెళ్ళి రూపాయి మార్చితే\nదుకాణ దారిచ్చిన చిల్లర డబ్బులు సరిగా\nఉన్నాయో లేవో కూడా వాడు కనుక్కోలేక\nపోయేవాడు. ఈ సంగతి బాగా గుర్తించిన\nదుకాణాల వాళ్ళు వాణ్ణి తరుచు మోస\nగిస్తూండేవారు.\nతన కొడుకు వెర్రి బాగులవాడన్న\nకారణంచేత వాడి తల్లి వాణ్ణి కంటిని రెప్ప\nలాగా కాపాడుతూ, మూడు పూటలా శ్రద్ధగా\nతిండిపెడుతూ, ఎంతో ప్రేమగా ఉండేది.\nకాని వాడే తన తెలివి తక్కువతనాన్ని\nతలుచుకుని దిగులుపడేవాడు.\n\" నా కింకా కొంచెం మెదడుంటే బాగుండే\nదమ్మా! మెదడు లేనందువల్ల నేను నీకు\nకొంచెమైనా పనికిరాకుండా ఉన్నాను. మన\nఇద్దరి భారమూ నువే మోస్తున్నావు గద!”\nఅనేవాడు కొడుకు.\n\" అందరూ తెలివిగలవాళ్ళే ఉంటారా,\nనాయనా ? నీకు దేవుడు తెలివితేట లివ్వక\nపోతేనేం? మంచితనం ఇచ్చాడు, ఇద్దరికి\nసరిపడే కండపుష్టి ఇచ్చాడు. నువు చెయ్య\nగల శ్రమ ఇంకెవరు చెయ్యగలరు?” అని\nవిధవరాలు వాణ్ణి సముదాయించేది.\nకాని ఈ విధమైన మాటలు వాడికి\nనచ్చక, \" నేను తెలివిగల వాణ్ణియే దెలా\nగమ్మా?” అని పదేపదే తల్లిని వేధించ\nసాగాడు. వాడి బాధపడ లేక తల్లి, “ మిట్ట\nమీద ఉండే మంత్రాల మరిడెమ్మను అడిగి\nకొంచెం తెలివితేటలు తెచ్చుకో!” అని\nసలహా ఇచ్చింది. ఆ మాట నమ్మి మంత్రాల\nమరిడెమ్మ దగ్గిరికి వాడు పరిగెత్తు కు\nవెళ్ళాడు. మరిడమ్మ పొయ్యి దగ్గిర కూచుని\nవంట చేసుకుంటున్నది.\n\" మరిడెమ్మత్తా, నాకు కాస్త తెలివితేట\nలిప్పిస్తావా? బొత్తిగా మందమతినైపోయి\nమా అమ్మకు సహాయం చెయ్యలేకుండా\nఉన్నాను ! మతిలేనివాళ్ళకి నువు తెలివి\nతేట లివ్వగలవని మా అమ్మ చెప్పి\nపంపింది,” అన్నాడు వెర్రి బాగులవాడు,\nఎంతో దీనంగా.\nమరిడెమ్మ వాడి కేసి ఎగాదిగా చూసి,\n\"అన్నిటికన్న నీకు ఎక్కువ ఇష్టమైనది\nపట్టుకు రా. ఆ తరవాత నీ తెలివితేటలు\nచూస్తాను,” అన్నది.\nవెర్రి బాగులవాడు ఇంటికి వెళ్ళి తల్లితో\nమరిడెమ్మ అన్న మాట చెప్పి, \"నా కన్నిటి\nకన్న ఎక్కువ ఇష్టమైన దేమిటమ్మా?”\nఅని అడిగాడు.\n\" కోడిమాంసం రా, నాయనా. రేపొక\nకోడిని పట్టుకు వెళ్ళి మరిడెమ్మ దగ్గిర\nతెలివితేటలు తెచ్చుకో,” అన్నది తల్లి.\nమర్నాడు వాడు ఒక కోడిని తీసుకుని\nమరిడెమ్మ వద్దకు వెళ్ళి, \" నాకు అన్నిటి\nకన్న ఇష్టమైనది తెచ్చానత్తా!” అన్నాడు.\n\"ఆ మాట నిజమో, కాదో తేల్చుకోవాలి.\nఈ ప్రశ్నకు సమాధానం చెప్పు. కాళ్ళు\nలేకుండా పరిగెత్తే దేది ?” అని మంత్రాల\nమరిడెమ్మ వెర్రి బాగులవాణ్ణి అడిగింది.\nచాలాసేపు బుర్ర గోక్కుని, తనకు తెలియ\nదన్నాడు వాడు.\n\"అయితే నువు నీకు ఎక్కువ ఇష్ట\nమైనది తేలేదు. వెళ్ళి ఇంకోసారి రా;\nనీకు అన్నిటికన్న ఇష్టమైనది వెంట తీసుకు\nరా!” అని మరిడెమ్మ వాణ్ణి పంపేసింది.\nవాడు ఇంటికి తిరిగివచ్చే సరికల్లా వాడి\nతల్లి మంచాన పడి ఉన్నది. చాలామంది\nచేరి చికిత్స చేయిస్తున్నారు. ఏమిటని అడి\nగితే ఆమె ఉన్నట్టుండి పక్షవాతంతో పడి\nపోయిందని చెప్పారు. చికిత్స లేమీ పని\nచెయ్యలేదు. ఆమె కొడుకును దగ్గిరికి\nపిలిచి, \" ఇక నేను బతకను, నాయనా!\nమరిడెమ్మ నీకు తెలివితేట లిచ్చింది గద !\nఇక నేను లేకపోయినా నీ మానాన నువు\nబతుకుతావులే ! నే నిక నిశ్చింతగా ప్రాణాలు\nవదులుతాను,\" అని కన్ను మూసేసింది.\nఆ రాత్రంతా వాడు తల్లి కోసం కంటికీ\nమంటికీ ఏకధారగా ఏడుస్తూ, \" మా అమ్మ\nలేకుండా ఎట్లా బతకటం? ఇక నన్ను\nఎవరు కనుక్కుంటారు? నా అవసరాలన్నీ\nఎవరు తీరుస్తారు?” అనుకున్నాడు.\nఈ విధంగా అనుకోవటంలో వాడికి ఒక\nసంగతి తెలిసి వచ్చింది : తనకు ప్రపంచం\nలోకెల్లా ఇష్టమైనది తల్లి తప్ప మరేదీ\nముమ్మాటికీ లేదు!\nఅందుచేత వాడు తన తల్లి కళేబరాన్ని\nఒక గోతంలో వేసుకుని మరిడెమ్మ దగ్గిరికి\nవెళ్ళి, \"అన్నిటి కన్నా ఇష్టమైనదాన్ని\nతెచ్చాను; నాకు తెలివితేట లియ్యి,\nమరిడెమ్మత్తా,” అని అడిగాడు.\n\" ఆ మాట నిజమో కాదో తేల్చుకో\nవాలి. ఈ ప్రశ్నకు జవాబు చెప్పు : బంగారం\nకాకుండానే బంగారం కన్న కాంతిగా మెరిసే\nదేది ?” అని మరిడెమ్మ వెర్రి బాగులవాణ్ణి\nఅడిగింది.\nవెర్రి' బాగులవాడు చాలా ఆలోచించి\nతనకు తెలియదన్నాడు. అయితే వెళ్ళి\nపోయి మరొకసారి రమ్మనీ, వచ్చేటప్పుడు\nవాడికి ఎక్కువగా ఇష్టమైనదాన్ని తెమ్మనీ\nమరిడెమ్మ అన్నది.\nవెర్రి బాగులవాడు తల్లిని సంచీతోబాటు\nభుజాన వేసుకుని ఇంటి దారి పట్టాడు.\nఅయితే వాడు మధ్య దారిలోనే ఒకచోట\nచతికిలబడి తన దుస్థితి తలుచుకుని భోరున\nఏడవసాగాడు.\n\" ఎందు కేడుస్తున్నావు?” అని ఎవరో\nప్రశ్నించటం విని వాడు తల ఎత్తి చూసే\nసరికి రాధ అనే పిల్ల కనిపించింది. వాడా\nమెతో తల్లి చచ్చిపోయి తను అసహాయ\nస్థితిలో ఉండటమూ, తనకు తెలివితేట\nలిచ్చే మంత్రాల మరిడెమ్మ ఆడిగిన ప్రశ్న\nలకు తాను సమాధానా లివ్వలేకపోవటమూ\nచెప్పాడు. ఆ ప్రశ్నలు విని రాధ నవ్వి,\n\" కాళ్ళు లేకుండా పరిగెత్తేది నది, బంగారం\nకన్న బాగా మెరిసేది సూర్యుడు. అది\nకూడా తెలీదా? నీ వంటివాణ్ణి ఎవరో ఒకరు\nకనిపెట్టి ఉండవలిసిందే! నేనే కనిపెట్టి\nఉంటాను. తెలివితేటలు లేనివాళ్ళు భార్య\nలను బాగా చూస్తారని చెబుతారు. నన్ను\nపెళ్ళి చేసుకుంటావా?” అని అడిగింది.\n\" నీ కభ్యంతరం లేకపోతే నా కిష్టమే,”\nఅన్నాడు వెర్రి బాగులవాడు. వాళ్ళిద్దరూ\nపెళ్ళాడారు. రాధ వాణ్ణి తల్లి కన్న బాగా\nకనిపెట్టి ఉంటున్నది.\nవాడు కూడా రాధ చెప్పిన పనులు\nఎంత బరువైనా చేసేస్తున్నాడు. ఇద్దరికీ\nజంట బాగా కుదిరింది.\nఒకనాడు అకస్మాత్తుగా వెర్రి బాగుల\nవాడు తెలుసుకున్నాడు : తనకు ప్రపం\nచంలో తన భార్యకన్న ఇష్టమైన దేదిలేదు.\nఅందుచేత వాడు రాధను వెంటబెట్టుకుని\nమరిడెమ్మ వద్దకు వెళ్ళి, \" అత్తా, ఈసారి\nనిజంగా నా కిష్టమైనదాన్ని తెచ్చాను. నాకు\nతెలివితేట లియ్యి,” అన్నాడు.\n\"అలాగా? అయితే చెప్పు: కాళ్ళు\nలేకుండా పుట్టి, మొదట రెండు కాళ్ళు\nసంపాదించి, చివరకు నాలుగు కాళ్ళు\nతెచ్చుకునేది ఏది?” అని మరిడెమ్మ\nఅడిగింది.\nవెర్రి బాగులవాడు బుర్ర గోక్కోవటం\nచూసి రాధ వాడి చెవిలో, \"కప్ప!\" అని\nరహస్యంగా చెప్పింది. \" కప్ప,” అన్నాడు\nవెర్రిబాగులవాడు.\n\"ఫరవాలేదు. నీది మట్టిబుర్ర అయినా\nనీ భార్యది తెలివైన బుర్రే. దాన్ని మీరిద్దరూ\nపంచుకుని సుఖంగా ఉండండి,\" అని\nమంత్రాల మరిడెమ్మ వాళ్ళిద్దరినీ దీవించి\nపంపేసింది.",
            "book_page_end": 48.0
        },
        {
            "title": "రామాయణం",
            "book_page_start": 49.0,
            "pdf_page_start": 63.0,
            "pdf_page_end": 70.0,
            "author": "చందమామ బృందం",
            "genre": "పౌరాణికం",
            "moral": "శక్తివంతులు తమ అహంకారం మరియు అన్యాయం కారణంగా పతనాన్ని ఎదుర్కొంటారు. (సీతాపహరణ సందర్భం)",
            "keywords": [
                "అరణ్యకాండ",
                "రావణుడు",
                "సీతాపహరణం",
                "మారీచుడు",
                "జటాయువు"
            ],
            "characters": [
                "రాముడు",
                "లక్ష్మణుడు",
                "సీత",
                "మారీచుడు",
                "జటాయువు",
                "రావణుడు"
            ],
            "locations": [
                "దండకారణ్యం",
                "లంక",
                "పంపా సరస్సు"
            ],
            "content": "ఆ మాయలేడిని చూస్తుంటే రాముడికి గుండెలో దూసుకు పోయేటట్టు కొట్టాడు.\nకూడా సీతకు కలిగినట్టే దాని పైన భ్రమ మారీచుడు వెంటనే లేడి రూపు వదిలి\nపుట్టుకొచ్చింది. అతను లక్ష్మణుడితో, తన రాక్షసరూపుతో కిందపడిపోతూ,\n\"నీవూ, జటాయువూ సీతను చూసుకోండి.\nనేను ఈ లేడిని పట్టి తెస్తాను,” అని కత్తి,\nవిల్లంబులూ పుచ్చుకుని బయలుదేరాడు.\nమారీచుడు తన పని శక్తి వంచన\nలేకుండా నిర్వహించాడు. అతను లేడి\nరూపంలో కనిపిస్తూ, మాయమవుతూ, ఒక\nసారి దూరమవుతూ, ఒకసారి దగ్గిరలోనే\nఉంటూ రాముణ్ణి ఆశ్రమం నుంచి చాలా\nదూరం తీసుకుపోయాడు. ఇక ఆ లేడి\nతనకు ప్రాణాలతో చిక్కదని తోచి రాముడు\nఒక తీవ్రమైన బాణం ఎక్కు పెట్టి ఆ లేడి\n\" అయ్యో! సీతా ! లక్ష్మణా !\" అని రాముడి\nగొంతుతో అరిచి ప్రాణాలు వదిలాడు.\nఆ అరుపు రాముడి చెవికి అశుభంగా తోచింది.\nమాయలేడి మారీచుడే! అస్పష్ట మైన\nభయాలు మనసును ఆవరించగా రాముడు\nమరొక లేడిని చంపి, దాని మాంసం తీసుకుని\nవేగంగా తమ పర్ణశాల కేసి నడవసాగాడు.\n\"లక్ష్మణా, అది నీ అన్న చేసిన ఆర్త\nనాదం. నా కేమో భయంగా ఉంది. నీవు\nవెంటనే వెళ్ళి రాముణ్ణి కాపాడు,” అన్నది\nసీత ఆశ్రమంలో.\nసీత ఎంతగా విలవిలలాడుతున్నప్పటికీ\nచలించక లక్ష్మణుడు, \"దేవ మానవ\nగంధర్వ రాక్షసులలో అన్నను భయపెట్ట\nగలవా రెవరూ లేరు. ఇది రాక్షస మాయ.\nఅన్న నన్ను నీకు తోడుగా ఉండమన్నాడు.\nనేను వెళ్ళను,” అన్నాడు.\n\"ఆయన ఆపదలో ఉంటేకూడా పోనం\nటావే, నీ వాయనకు మిత్రుడవా, శత్రుడవా?\nనీవు కోరేది రాముడి నాశనం లాగుందే!\nనా మీద దురాశ పెట్టుకున్నావా? రాముడికి\nనిజంగా ఆపదే కలిగితే నేను మరుక్షణం\nనశిస్తాను. నన్ను నీవు రక్షించేదేమిటి?”\nఅన్నది సీత.\nలక్ష్మణుడు ఎన్నోవిధాల సీత భయాన్నీ,\nఅనుమానాన్నీ పోగొట్ట యత్నించాడు. కాని\nఅతని ప్రయత్నం ఫలించలేదు. ఆమె\nఅతన్ని బాగా ఎత్తి పొడిచింది. \"నీవు\nఎవరి కోసం రాముడి వెంటపడి వచ్చావు ?\nనీ కోసమా, భరతుడి కోసమా ? నేను నీకు\nగాని, భరతుడికి గాని దక్కుతానని కలలో\nకూడా అనుకోవద్దు,” అన్నది.\nచివరకు లక్ష్మణుడు చిరాకుపడి, \"అన\nరాని మాటలనటం స్త్రీలకు సహజమే.\nనన్నిన్ని మాటలన్నందుకు నీకు కీడు\nతప్పదు. నేను వెళ్ళినాక నీకు దేవతలే\nదిక్కు,\" అంటూ అయిష్టంగా అన్న కోసం\nబయలుదేరాడు.\nఅతను అలా వెళ్ళాడో లేదో రావణుడు\nసన్యాసి రూపంలో ఒంటరిగా ఉన్న సీత\nవద్దకు వచ్చాడు. అతను సన్నని కాషాయ\nవస్త్రం ధరించి, గొడుగు వేసుకుని, పావు\nకోళ్ళు కాళ్ళకు ధరించి, దండానికి కమం\nడలం తగిలించి ఎడమ భుజానికి ఆన్చి,\nవేదాలు చదువుతూ వచ్చి, కంటికీ మంటికీ\nఏకధారగా ఏడుస్తున్న సీతను పరిశీలించి\nచూశాడు. ఆమె పచ్చని పట్టుచీర కట్టుకొని\nఉన్నది. ఆమె సర్వావయవాల లోనూ\nసౌందర్యం తొణికిసలాడుతున్నది. ఆమె\nమెడలోని రత్నహారాలు మెరుస్తున్నాయి.\nరావణుడు సీతను పలకరించి,\n\"అమ్మాయీ, నీ వెవరు ? పార్వతివా?\nఅప్సరవా? లక్ష్మీదేవివా ? కాంతిదేవతవా?\nమానవ దేవ యక్షకిన్నర గంధర్వులలో\nనీ వంటి సుందరిని నే నెన్నడూ చూడలేదు.\nఇంత సుకుమారివి, సుందరివి, చిన్నదానివి\nఈ రాక్షస మయమైనచోట ఏంచేస్తున్నావు?\nఒంటరిగా ఎందుకున్నావు?” అని అడిగాడు.\nసీత రావణుణ్ణి చూసి నిజమైన సన్యాసి\nఅనుకుని 'అర్ఘ్యపాద్యాదు లిచ్చి అతిథి\nసత్కారాలు చేసి, పీట వేసి, వంట సిద్ధంగా\nఉన్నది, భోజనం చెయ్యమని ఆహ్వా\nనించింది. ఆమె ఆ సన్యాసి అడిగిన ప్రశ్న\nలకు సమాధానం చెబుతూ, తన వివాహం\nజరగటమూ, తాను పన్నెండేళ్ళు కావరం\nచేసిన అనంతరం తన మామగారు తన\nభర్తకు పట్టాభిషేకం తల పెట్టటమూ,\nకైకేయి ఆ ప్రయత్నాన్ని భగ్నం చేసి తన\nభర్తను అడవులకు పంపటమూ మొదలైన\nవృత్తాంత మంతా చెప్పింది. అంతా చెప్పి\nఆమె రావణుణ్ణి, \"మీ పేరేమిటి? గోత్ర\nమేమిటి? మీరీ దండకారణ్యంలో ఒంటిగా\nఎందుకు తిరుగుతున్నారు?” అని అడిగింది.\nసీత ఈ ప్రశ్న అడగగానే రావణుడు,\n\"నేను రాక్షసరాజును, రావణుణ్ణి. నాకు\nఎందరో భార్యలున్నారు గాని ఒక్కరూ నీతో\nసమానం కారు. నేనుండే లంకా పట్టణం\nసముద్రం మధ్య ఎత్తయిన పర్వతం మీద\nఉన్నది. ఈ ఆరణ్యం వదిలి పెట్టి నాతో\nవచ్చెయ్యి. ఉద్యాన వనాలలో విహరింతాం.\nనీకు అయిదువేల మంది దాసీలను ఏర్పాటు\nచేస్తాను,” అన్నాడు.\nఈ మాటలు విని సీత భయపడటానికి\nబదులు మండిపడింది. రావణుణ్ణి తిట్టింది,\nబెదిరించింది. రాముడి పరాక్రమం వివ\nరించింది. అంతా విని రావణుడు తన\nపరాక్రమం చెప్పుకున్నాడు. తాను కుబేరుడి\nతమ్ముణ్ణనీ, కుబేరుడి పుష్పక విమానాన్ని\nలాక్కొన్నాననీ, తన పేరు చెబితేనే సమస్త\nదేవతలూ భయపడతారనీ అన్నాడు.\nరాముడు అసమర్థుడు గనకనే రాజ్యం\nవదిలిపెట్టి అడవులలో అష్టకష్టాలూ పడు\nతున్నాడన్నాడు. \"నీవు రాముడికి భయ\nపడి నాతో వచ్చెయ్య టానికి -జంకు\nతున్నావేమో, నా వెంట ఉన్న నిన్ను\nరాముడేమీ చేయలేడు. అతడు నా గోరికి\nచాలడు,” అన్నాడు.\n\"కుబేరుడి తమ్ముని చెప్పుకుంటూ\nఇలాటి పాపపు బుద్ధు లేమిటి? నీ కీ పరస్త్రీ\nవాంఛ పోకపోతే నీవూ, నీ రాక్షసులూ\nనాశనం కాక తప్పదు,” అన్నది సీత.\nరావణుడు మండి పడి చేతులు చరిచి\nతన నిజ రూపం ధరించి భయంకరంగా\nసీత ఎదట ప్రత్యక్షమయాడు. అతని కళ్ళు\nచింత నిప్పుల్లాగున్నాయి, శరీరం నల్లగా\nఉన్నది. చెవులకు బంగారు పోగులున్నాయి.\nఅతను సీతతో, \"పిచ్చిదానా, నీకు నా కన్న\nఖ్యాతి గల భర్త ఎక్కడ దొరుకుతాడు?\nఇప్పుడు నన్ను నిరాకరించి తరవాత\nపశ్చాత్తాప పడతావు,” అంటూ ఆమెను\nపట్టుకున్నాడు. ఎడమచేత్తో సీత జుట్టూ,\nకుడిచేత్తో తొడలూ పట్టుకుని రావణుడు\nఆకాశానికి ఎగిరాడు. సీత గిలగిలా తన్ను\nకుంటూ రాముణ్ణి కేక పెట్టింది, లక్ష్మణుణ్ణి\nపిలిచింది. \"రావణుడు సీతను ఎత్తుకు\nపోయినాడని రాముడితో చెప్పండి,” అని\nచెట్లతో మొర పెట్టుకున్నది.\nఇంతలో ఒక చెట్టు పైన సీతకు\nజటాయువు కనిపించాడు.\nసీత జటాయువుతో, \"నాయనా,\nజటాయూ ! నన్ని రాక్షసుడు బలాత్కారంగా\nతీసుకు పోతున్నాడు. ఈ మాట రాముడికి\nచెప్పు,” అన్నది.\nచెట్టు మీద కునికిపాట్లు పడుతున్న జటా\nయువు ఈ మాటలకు ఉలిక్కి పడి కళ్ళు\nతెరిచి చూసి రావణుడితో ఇలా అన్నాడు:\n\"రావణా, నీవు చేసేది చాలా తప్పు\nపని. మామూలు మనుషులు తమ భార్య\nలను పర పురుషుల నుంచి ఎలా కాపాడు\nకుంటారో రాజైనవాడు ఇతరుల భార్యలను\nకూడా అలా కాపాడాలి. నేను సౌమ్యుణ్ణి,\nవృద్ధుణ్ణి, నిరాయుధుణ్ణి, నీవు యువకుడివి,\nఆయుధాలు కలవాడివి. అయినా నిన్ను\nసీత నెత్తుకు పోనివ్వను. రామలక్ష్మణులు\nదూరాన ఉన్నప్పుడు పిరికిగా నీవీ పని\nచేస్తున్నావు.”\nఈ మాట లంటూనే జటాయువు రావ\nణుడిపై తలపడ్డాడు. రావణుడు తన\nరథంలో ఉండి ధనుర్బాణాలతో పోరాడు\nతుంటే మహా బలశాలి అయిన జటాయువు\nతన గోళ్ళతోనూ, కాళ్ళతోనూ, ముక్కు\nతోనూ కలియబడి రావణుడి కవచాన్ని\nనిర్మూలించాడు. అతని శరీరాన్ని చీరాడు,\nఅతని ధనువులను విరిచాడు, రథపు గాడిద\nలనూ, సారధినీ కూడా చంపాడు. చివరకు\nరథాన్నే విరిచాడు.\nరావణుడు విరధుడై సీతను చంకన\nపెట్టుకుని భూమి పైకి దిగవలిసి వచ్చింది.\nఇంత చేసిన మీదట జటాయువు అలిసి\nపోయాడు. అది గమనించి రావణుడు\nసీతతో సహా మళ్ళీ ఆకాశానికి ఎగిరాడు.\nకాని జటాయువు ఎగిరి వెళ్ళి రావణుడికి\nఅడ్డు తగిలాడు. అతను రావణుడితో,\n\" ఛీ, ఛీ! నీవు వీరుడివి కావు, పిరికిపందవు.\nవీరుడివైతే రామలక్ష్మణులు వచ్చినదాకా\nఉండి వారితో యుద్ధం చెయ్యి,” అన్నాడు.\nరావణుడు వినిపించుకోక ముందుకు\nసాగిపోయాడు. జటాయువు రావణుడి\nవెన్నంటి, అతని వీపుమీద వాలి తన గోళ్ళతో\nగీరసాగాడు, రావణుడి వెంట్రుకలు\nపీకాడు. రావణుడు మండిపడి సీతను\nనేలపై దించి జటాయువుతో కలియబడ్డాడు.\nఇద్దరికీ తీవ్రమైన యుద్ధం జరిగింది. చివ\nరకు రావణుడు కత్తి దూసి జటాయువు\nరెక్కలూ, పక్కలూ, పాదాలూ నరికేశాడు.\nజటాయువు కొన ఊపిరితో నేల మీద పడి\nపోయాడు. సీత వలవలా ఏడుస్తూ జటా\nయువు దగ్గిరికి పరిగెత్తింది. జటాయువును\nకౌగలించుకుని భోరున ఏడ్చింది. \" రామా,\nలక్ష్మణా! ఇప్పుడన్నా వచ్చి నన్ను రక్షిం\nచండి!\" అని కేక పెట్టింది. రావణుడు\nతన కేసి రావటం చూసి సీత లతలను\nపట్టుకునీ, చెట్లను పట్టుకునీ వేళ్ళాడింది.\n\"చాలించు ఈ వేషాలు,” అంటూ రామ\nణుడు ఆమె జుట్టు పట్టుకుని ఆమెను తన\nఒడిలో పెట్టుకుని తిరిగి ఆకాశ గమనం\nసాగించాడు.\nరావణుడు అతివేగంగా పోతూంటే సీత\nయొక్క ఆభరణాలు కొన్ని భూమి మీద\nపడి పోయాయి. సీత రావణుణ్ణి పిరికి\nవాడని అవమానించింది, దొంగ అన్నది,\nతిట్టింది, ఇప్పటికైనా తనను వదిలేస్తే\nరాముడు క్షమిస్తాడని ఆశ పెట్టింది; \"ఏది\nకోరి నన్ను ఇలా తీసుకు పోతున్నావో అది\nనీకు ఒనగూడదు; ఎందుచేతనంటే నేను\nరాముణ్ణి విడిచి ఎంతో కాలం బతకను,”\nఅని కూడా చెప్పి చూసింది. రావణుడీ\nమాట లేవీ పట్టించుకోలేదు.\nఆకాశంలో పోతున్న సీతకు ఒక కొండ\nశిఖరం మీద అయిదుగురు వానరులు కని\nపించారు. \"వీరు నా సంగతి రాముడితో\nఒక వేళ చెబుతారేమో,” అనుకుని సీత\nతన పసుపుపచ్చని పైబట్టలో తన ఆభర\nణాలు కట్టి ఆ వానరుల మధ్య పడేలాగా\nవేసింది. ఈ సంగతి రావణుడు గమనించ\nలేదు. కాని వానరులు మాత్రం సీతను\nచాలా సేపు కళ్ళార్పకుండా చూస్తూ\nఉండిపోయారు.\nరావణుడు పంపా సరస్సు దాటి, సము\nద్రాన్ని చేరి, దాన్ని కూడా దాటి తనపాలిటి\nమృత్యువైన సీతతో సహా లంకను చేరాడు.\nలంకాపురం అతి అందమైన నగరం.\nఅక్కడి రాజమార్గాలు తీర్చిదిద్దినట్టుగా\nఉంటాయి. అనేక ప్రాకారాలతో కూడి\nఉన్న అంతఃపురంలోకి రావణుడు సీతతో\nసహా ప్రవేశించాడు. అతను భయంకరాకా\nరాలు గల అక్కడి రాక్షస స్త్రీలను పిలిచి,\n\" నా అనుమతి లేకుండా ఒక పురుషుడు\nగాని, స్త్రీగాని ఈ సీతను చూడరాదు.\nముత్యాలో, రత్నాలో, బంగారమో, బట్టలో -\nఈమె ఏమి కోరితే అది ఎల్లా నాతో చెప్ప\nకుండానే ఈమెకు ఇచ్చెయ్యాలి. ఈమె\nమనస్సుకు కష్టం కలిగించే మాట ఒక్కటి\nఎవరైనా అన్నారో తక్షణం వాళ్ళ ప్రాణాలు\nతీస్తాను,” అని హెచ్చరించాడు.",
            "book_page_end": 56.0
        },
        {
            "title": "నిజమైన చదువు",
            "book_page_start": 62.0,
            "pdf_page_start": 76.0,
            "pdf_page_end": 76.0,
            "author": "చందమామ బృందం",
            "genre": "నీతి కథ",
            "moral": "నిజమైన చదువు అంటే కేవలం పాఠాలను కంఠస్థం చేయడం కాదు, వాటిని ఆచరణలో పెట్టడం.",
            "keywords": [
                "రామతీర్థ కథ",
                "చదువు",
                "క్రోధం",
                "అబద్ధం",
                "ఆచరణ"
            ],
            "characters": [
                "గురువు",
                "రాజకుమారుడు",
                "విద్యార్థులు"
            ],
            "locations": [
                "గురుకులం"
            ],
            "content": "ఒక గురువు దగ్గిర అనేకమంది విద్యార్థులు\nచదువుకుంటూ ఉండేవారు. వారిలో ఒక\nరాజకుమారుడు కూడా ఉండేవాడు.\nఒకనాడు గురువు గారు పిల్లలను, \"నిన్నటి\nపాఠం అందరికీ వచ్చిందా?” అని అడి\nగాడు. అందరూ వచ్చిందన్నారు. రాజ\nకుమారు డేమీ మాట్లాడకపోవటం చూసి\nగురువు \" నీకో?” అన్నాడు.\n\" నాకు మొదటి వాక్యం బాగా వచ్చింది.\nరెండో వాక్యం కూడా వచ్చింది —” అని\nఆగిపోయాడు.\nతన శిష్యుడి సోమరిపోతుతనానికి\nమండిపడి గురువు, \"ఇదేనా నీ చదువు ?”\nఅంటూ బెత్తంతో రాజకుమారుణ్ణి ఎడాపెడా\nకొట్టాడు.\nఅంతలోనే గురువుకు తాను కొడుతున్నది\nమామూలు కుర్రవాణ్ణికాదని తెలిసి వచ్చింది.\nఈ రాజకుమారుడు తలుచుకుంటే తనను\nకొరతవేయించగల డనుకునే సరికి గురు\nవుకు దడపుట్టుకొచ్చింది. ఆ తరవాత ఆయ\nనకు ఆశ్చర్యం కలిగింది — ఎందుకంటే,\nదెబ్బలు తిన్నప్పటికీ రాజకుమారుడిలో ఒక\nవిచారంగాని, బాధగాని లేదు. అతడి\nముఖం ప్రశాంతంగా ఉన్నది.\nగురువు ఏం చెయ్యాలో తోచక, “ఏమిటి\nనీకు వచ్చిన రెండు వాక్యాలు?\" అని\nరాజకుమారుణ్ణి అడిగాడు.\n“క్రోధాన్ని నిగ్రహించాలి. ఎన్నడూ\nఅబద్ధమాడరాదు,\" అని రాజకుమారుడు\nచెప్పాడు.\nఈ మాటలు వినగానే గురువుకు కను\nవిప్పయింది. తాను గురువయినప్పటికీ,\nఆ కుర్రవాడు నిజమైన చదువేదో తెలుసు\nకున్నాడు, తాను తెలుసుకోలేదు. నిజమైన\nచదువంటే పాఠాలు కంఠస్థం చెయ్యటం\nకాదు—వాటిని ఆచరణలో పెట్టటం!",
            "book_page_end": 62.0
        },
        {
            "title": "భారతం",
            "book_page_start": 64.0,
            "pdf_page_start": 78.0,
            "pdf_page_end": 78.0,
            "author": "చందమామ బృందం",
            "genre": "పౌరాణికం",
            "moral": "యుద్ధం తర్వాత శాంతి నెలకొన్నప్పటికీ, పాప పరిహారం కోసం ధార్మిక కార్యాలు ఆచరించడం ముఖ్యం.",
            "keywords": [
                "ధర్మరాజు",
                "అశ్వమేధం",
                "మహాభారతం",
                "కృష్ణుడు",
                "ఉదంక మహాముని"
            ],
            "characters": [
                "భీష్ముడు",
                "ధర్మరాజు",
                "వ్యాసుడు",
                "కృష్ణుడు",
                "అర్జునుడు",
                "ఉదంక మహాముని"
            ],
            "locations": [
                "హస్తినాపురం",
                "హిమాలయం",
                "ద్వారక"
            ],
            "content": "భీష్ముడి వద్ద అన్ని ధర్మాలూ తెలుసుకుని కూడా ధర్మరాజు భీష్మ నిర్యాణంతో తిరిగి శోక\nసాగరంలో ముణిగిపోయాడు. ఆయనను ధృతరాష్ట్రుడు ఓదార్చుతూ, \" నూరుమంది కొడు\nకులను పోగొట్టుకున్న నేనూ గాంధారీ ఏడవాలి గాని, రాజ్యం సాధించుకున్న నీ కెందు కీ\nదుఃఖం?” అన్నాడు.\nతరవాత వ్యాసుడు ధర్మరాజుతో, “నాయనా, ఎంతటి పాపులు కూడా తపస్సు చేతా,\nయజ్ఞాల చేతా పవిత్రు లవుతున్నారు. అందుచేత నీవు అశ్వమేధాది యాగాలు చేసి నీలో\nపాపం ఉంటే పోగొట్టుకో!” అని హితం చెప్పాడు.\n\"ఇంతమంది జ్ఞాతులను చంపి నేను యజ్ఞం చేస్తే ఎంత ఘనంగా దానాలు\nచెయ్యాలి? అలా చెయ్యటానికి నాకు ధనం లేదు. ఈ ఘోర యుద్ధంలో దృఢకాయులంతా\nపోగా ప్రజలలో బాలురూ, దీనులూ మిగిలారు. రాజపుత్రులు కష్ట దశలో ఉన్నారు. వారి\nనెలా యాచించను ? పన్ను లెలా వెయ్యను ?” అన్నాడు ధర్మరాజు.\nదానికి వ్యాసుడు, “ధర్మరాజా, నీకు కావలిసినంత ధనం హిమాలయం మీద\nఉన్నది. పూర్వం మరుత్తనేవాడు యజ్ఞం చేసి అంతులేని బంగారాన్ని బ్రాహ్మణులకిస్తే\nదాన్ని వారు హిమాలయంలో ఉంచారు. ఆ ధనం తెప్పించు,” అన్నాడు.\nఅందుకు ధర్మరాజు సంతోషించి, దేవబ్రాహ్మణారాధన చేసి, పితృ కార్యాలు\nనిర్వర్తించి, ధృతరాష్ట్రుడితో సహా హస్తినాపురానికి తిరిగి వచ్చి రాజ్యం ఏల నారంభించాడు.\nకృష్ణుడు అర్జునుడితో కూడా కొన్నాళ్ళు యాత్రలు జరిపి, కబుర్లతో కాలక్షేపం చేసి\nహస్తినాపురానికి తిరిగి వస్తూ, \" అర్జునా, నేను వసుదేవుణ్ణి, ఇతర యాదవులనూ చూసి\nచాలా కాలమయింది. ప్రస్తుతం నే నిక్కడ చేసేదికూడా ఏమీ లేదు. అందుచేత ద్వారకకు\nపోతాను. ఈ సంగతి నీవే ధర్మరాజుకు చెప్పు. ఆయన ఇష్టంలేకుండా పోవటం నాకు\nరుచించదు,” అన్నాడు.\nఅర్జునుడు ధర్మరాజుతో ఈ మాట చెప్పాడు. ధర్మరాజు అందుకు సమ్మతిస్తూ, “మళ్లీ\nనేను చేయబోయే అశ్వమేధానికి రావాలి. మమ్మల్ని మరిచి పోవద్దు,” అన్నాడు. కృష్ణుడు\nధర్మరాజిస్తానన్న రత్నాలు మొదలైన కానుకలు నిరాకరించి, కుంతి దగ్గిర సెలవు పుచ్చు\nకుని, తన రథం మీద సుభద్రను కూచోబెట్టుకుని, సాత్యకి అర్జునుడితో సహా మరొక రథంలో\nవెంటరాగా ద్వారకకు బయలుదేరాడు. కొంతదూరం వెళ్ళాక మిగిలిన వారందరూ వెనక్కు\nవచ్చేశారు. కృష్ణ సాత్యకులు సుభద్రతో ద్వారకకు బయలుదేరారు. దారిలో కృష్ణుడు\nఉదంక మహాముని దర్శనం చేసుకున్నాడు. “ కౌరవ పాండవుల మధ్య సంధి చేయ\nవెళ్ళావట! ఇప్పు డందరూ సుఖంగా ఉన్నారా?” అని ఉదంకు డడిగాడు. యుద్ధం\nజరిగి రెండు వంశాలూ నామ మాత్రంగా మిగిలాయని కృష్ణుడు ఉదంకుడికి తెలిపాడు.",
            "book_page_end": 64.0
        }
    ],
    "statistics": {
        "total_stories": 12,
        "author_counts": {
            "చందమామ బృందం": 9,
            "ఉత్పల సత్యనారాయణాచార్య": 1,
            "సి. మాధవరావు": 1,
            "కె. నరసింహారావు": 1
        },
        "genre_counts": {
            "చరిత్ర": 1,
            "పౌరాణిక గేయ కథ": 1,
            "సాహసం": 1,
            "బేతాళ కథ": 1,
            "పురాణ కథ": 1,
            "హాస్యం": 1,
            "జానపదం": 2,
            "నీతి కథ": 2,
            "పౌరాణికం": 2
        }
    }
}