{
    "book_id": "చందమామ_1963_10",
    "stories": [
        {
            "title": "భారత చరిత్ర – 25",
            "book_page_start": 16,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "చారిత్రక అంశాల వివరణ.",
            "keywords": [
                "తుగ్లక్ వంశం",
                "ఘియాసుద్దీన్ తుఫ్లక్",
                "వరంగల్లు",
                "కాకతీయ రాజ్యం",
                "బెంగాలు"
            ],
            "characters": [
                "ఘియాసుద్దీన్ తుఫ్లక్",
                "ఫక్రుద్దీన్ ముహమ్మద్ జౌనఖాన్",
                "ప్రతాపరుద్రుడు",
                "ఫిరూజ్ షా",
                "నాసిరుద్దీన్"
            ],
            "locations": [
                "ఢిల్లీ",
                "వరంగల్లు",
                "బెంగాలు",
                "లఖ్నాతీ",
                "సోనార్గాంవ్"
            ],
            "content": "పియాసుద్దీన్ తుఫ్లక్ పేరుతో ఢిల్లీ సుల్తా ములైన పరిపాలన అంతా దెబ్బ తిన్నది.\nనాను. మహమ్మద్ తుఫ్లక్ వంశం దేశీయమున తుష్క సైన్యం ప్రతిఘటనకై అల్లకల్లో\nబాని వలయినది. అతని తండ్రి బల్బన్ ఏర్పడింది. అయితే ఈ పరిస్థితులను\nకాయు లో భారత దేశానికి వచ్చి, జాతీ అతను ఎంతో సమర్థతతో ఎదుర్కొన్నాడు.\nకన్యగా నివాస మాడారు. పుట్టగానె చేసేవడీ చేయకుండా పరిపాలనను క్రమ\nతక్కువ వృత్తి గలవాడైన ఘజి మలిక్ బద్దం చేసి, పాత పరిపాలనలో ఉండిన\nకాలంగా తను స్వశక్తితో సామ్రాజ్యాన్ని దురలవాట్లను రూపు మాపాడు. ముబార\nఅత్యంత స్థాయిని అందుకున్నాడు. ఢిల్లీ ఖుస్రవ్లు జనాలను భాధ చేసారు.\nను సంగా మార్పుల ల అదుకు తన అంతటా అతడు నిశితమైన విచారణ\nసాగిందని దాడులు అతను ఎంత దక్షతతో జరిపి అక్రమంగా మంత్రులైన ఖిల్జీ\nతీపు కాచారు అంటే 400 . అతను ముడెళ్ళిస్ నాడు నరకడు అతను కూడా\nఅర్వధను. ప్రజల\nతొలి\nపలుకు నియం. ను అతని మంచులు తమ\nకన్న చిన్న వాడే ను ను కూడా\nకన్య ను స్వధా\nతొలి\nగాన్ని సర్వధా పెంపో\nఅలా ఉండి\nపల\nనుకుంటూ ఆత\nకులా\nచేశాడు. తరవాత\nపల\nతనకు\nఉంది.\nచార\nపల\nవాట\nఅలాఉద్దీన్\nపాలన\nబలాన్ని వరంగల్లు\nతపాలా, సైనిక శాఖలు కూడా చక్కబడ్డాయి. ఢిల్లీ సేనలు అంటు వ్యాధులకు గురి\nసాయాన్ని ప్రోత్సహించాడు. వంట కాలవలు\nతవ్వించాడు. తోటలు వేయించాడు. బంది\nపోటు నుంచి వ్యవసాయదార్లను కాపాడ\nటానికి కోటలు నిర్మింపజేశాడు.\nసామ్రాజ్య సంరక్షణలోనూ, సైనిక\nబలంతో ఆధిపత్యం కొనసాగించటంలోనూ\nఇతను ఖల్జీల పద్ధతినే అనుసరించాడు.\nఅలా ఉద్దీన్ అనంతరం, వరంగల్లులో పరి\nపాలించిన కాకతీయ (రెండవ) ప్రతా\nపరుద్రుడు బలం చేకూర్చుకుని ఢిల్లీ\nప్రభుత్వానికి కప్పం చెల్లించ నిరాకరించాడు.\nఅందుచేత ఘియాసుద్దీన్ తాను సింహాసన\nమెక్కిన రెండవ సంవత్సరంలోనే తన పెద్ద\nకొడుకైన ఫక్రుద్దీన్ ముహమ్మద్ జౌనఖాన్\nఆధిపత్యం కింద ఒక బలాన్ని వరంగల్లు\nపైకి పంపాడు. ఈ దాడి కుట్రల వల్లనో,\nసుల్తాను న్యాయ, రక్షణ శాఖలలాటి\nఇతర ప్రభుత్వ శాఖలను కూడా సంస్క\nరించాడు. దేశంలో శాంతి భద్రతలు\nకలిగించాడు. పేదలకు సహాయం ఏర్పాటు\nచేశాడు. మత సంస్థలనూ, కవులనూ\nపోషించాడు. అమీర్ ఖుస్రవ్ అనే చరిత్ర\nకారుడు అతని ఆస్థాన కవిగా ఉండి, నెలకు\nవెయ్యి \"తనకా” లు తీసుకునేవాడు.\nఢిల్లీ సేనలు అంటు వ్యాధులకు గురి\nకావటం చేతనో విఫలమయింది. యువరాజు తండ్రి స్థానాన్ని షిహాబుద్దీన్ బుఘ్రాషా అనే\nజౌన ఢిల్లీకి తిరిగివెళ్ళాడు.\nవాడు ఆక్రమించాడు. వీరిద్దరికీ నాసిరుద్దీన్\nమరి నాలుగు మాసాల అనంతరం అతని అనే మరొక కొడుకుకూ బెంగాలు రాజ్యం\nనాయకత్వానే వరంగల్లు పై మరొక దాడి గురించి ఘర్షణ ఏర్పడింది. 1319 లో\nజరిగింది. ఈసారి ప్రతాపరుద్రుడు ఓడి, ఘియాసుద్దీన్ బుఘ్రాషాను ఓడించి\nసకుటుంబంగా శత్రువుకు లొంగిపోయాడు. బెంగాలు సింహాసనం లాక్కున్నాడు. నాసి\nజౌన ప్రతాపరుద్రుణ్ణి బందీగా ఢిల్లీకి పంపి, రుద్దీన్ ఢిల్లీ సుల్తాను సహాయం అర్ధించాడు.\nవరంగల్లుకు సుల్తాన్పూర్ అని నామకరణం 1324 లో సుల్తాను లఖ్నాతీకి సేనతో వెల్లి,\nచేశాడు. కాకతీయరాజ్యం ఢిల్లీ సామ్రా ఘియాసుద్దీన్ బహాదుర్ను పట్టుకుని బందీ\nజ్యంలో లీనం కాకపోయినప్పటికి తన శక్తిని చేసి, నాసిరుద్దీన్ను పశ్చిమ బెంగాలుకు\nకోల్పోయింది.\nరాజును చేసి, ఉభయ బెంగాలులనూ\nబెంగాలులో గవర్నరుగా ఉండిన ఢిల్లీకి సామంతరాజ్యాలు చేసుకున్నాడు.\nఫిరూజ్ షా 1318 లో మరణించాడు.\nఆ తరవాత ఘియాసుద్దీన్ తుఫ్లక్ ఆటే\nతరువాత అతని కొడుకుల మధ్య అంతః కాలం జీవించలేదు. అతని కొడుకు జౌనా\nకలహం ఆరంభమయింది. వారిలో ఘియా నిర్మింపజేసిన ఒక కొయ్య కట్టడం మీద\nసుద్దీన్ బహాదుర్ అనేవాడు సోనార్గాంవ్ ఉండగా అది కూలింది. దాని ఫలితంగా\nరాజధానిగా పెట్టుకుని తూర్పు బెంగాలును ఆయన 1325 ఫిబ్రవరి – మార్చిలో\nస్వతంత్రంగా ఏలుతూ వచ్చాడు. లఖ్నాతీ మరణించాడు. జౌనా తండ్రి మరణం\nరాజధానిగా బెంగాలును ఏలుతూండిన తన చేజేతులా చేయించాడని కొందరి విశ్వాసం.",
            "book_page_end": 18
        },
        {
            "title": "మహాభారతం",
            "book_page_start": 19,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "పురాణం",
            "moral": "తపస్సు ద్వారా భార్యాభర్తలు ఉన్నత లోకాలను చేరతారు. అరణ్యవాసం, నిష్ఠతో కూడిన తపశ్చర్యకు ఫలం ఉంటుంది.",
            "keywords": [
                "ధృతరాష్ట్రుడు",
                "కుంతి",
                "వనవాసం",
                "తపస్సు",
                "నారదుడు"
            ],
            "characters": [
                "ధర్మరాజు",
                "కుంతి",
                "గాంధారి",
                "ధృతరాష్ట్రుడు",
                "విదురుడు",
                "నారదుడు",
                "శతయూపుడు"
            ],
            "locations": [
                "హస్తినాపురం",
                "గంగాతీరం",
                "వ్యాసాశ్రమం",
                "కురుక్షేత్రం",
                "స్వర్గం"
            ],
            "content": "ధర్మరాజు కుంతిని స్త్రీ జనంతో బాటు\nఇంటికి తిరిగి పొమ్మని చెప్పగానే కుంతి\nతాను కూడా గాంధారీ ధృతరాష్ట్రుల వెంట\nవనవాసం పోతున్నట్టు బయట పెట్టింది.\nఆమె ధర్మరాజుకు అతని తమ్ములనూ,\nద్రౌపదినీ పేరు పేరా అప్పగించి, \"గాంధారీ\nధృతరాష్ట్రులు నాకు అత్తమామల వంటి\nవారు. వారిని సేవించుకుంటూ నేను కూడా\nతపస్సు చేస్తాను,” అన్నది.\nపాండవులందరూ ఏడుస్తూ ఆమెను\nవిడిచి పెట్టలేదు. ద్రౌపదీ సుభద్రలు కూడా\nఆమె వెంట పడ్డారు. వారందరినీ చూసి\nకుంతి, \"మీరు జూదంలో ఓడిపోయి సుఖ\nభ్రష్టులైపోయారని బాధ పడి మిమ్మల్ని\nయుద్ధానికి ప్రోత్సహించాను. నిండు సభలో\nఈ ద్రౌపదికి జరిగిన అవమానం సహించ\nలేక మిమ్మల్ని ప్రోత్సహించాను. అంతే\nగాని స్వార్థంకోరి కాదు. నేను నా భర్తతో\nరాజ్యభోగాలన్నీ అనుభవించాను, దానాలు\nచేశాను. ఇక అడవిలో తపస్సు చేసుకుంటూ\nపుణ్యం సంపాదిస్తాను,” అన్నది.\nఈ మాటలు విని ధర్మరాజు నివ్వెర\nపోయి, \"ఇవేం మాటలు? నే నిందుకు\nఒప్పుకోను. మమ్మల్ని, ఈ రాజ్యాన్నీ\nవిడిచి ఎలా పోతావు? అరణ్యంలో ఎలా\nనివసిస్తావు?\" అన్నాడు. భీముడు,\n\"అమ్మా, ఇలాటి ఉద్దేశం ఉన్నదానవైతే\nమా చేత ఇంత భయంకరమైన యుద్ధం\nఎందుకు చేయించావు ? ఇప్పుడు అరణ్యానికి\nఎందుకు పోవలిసి వచ్చింది?” అన్నాడు.\nకుంతి నిశ్చయం గ్రహించి పాండవులు •\nవెనక్కు తగ్గారు. అప్పుడు ధృతరాష్ట్రుడు\nగాంధారితో, \"కుంతిని హస్తినాపురానికి •\nతిరిగి వెళ్ళమను. పుణ్యం సంపాదించా\nలంటే రాజ్యంలో ఉండి కూడా సంపాదించ\nవచ్చు. దాన వ్రతాలు అపారమైన పుణ్యం\nకలిగిస్తాయి,” అన్నాడు. గాంధారి కూడా\nఎన్నో విధాల చెప్పి చూసింది. కాని కుంతి\nతన నిశ్చయం మార్చుకోలేదు. ఈ లోపుగా\nపాండవులూ, అంతఃపుర స్త్రీలూ వాహనా\nలలో తిరుగు ప్రయాణం కావటం గ్రహించి\nధృతరాష్ట్రుడు తన ప్రయాణం సాగించాడు.\nపాండవులు హ స్తినాపురానికి తిరిగి వచ్చే\nసరికి ఆ నగరం ఉత్సవం ముగిసిన\nమర్నాడున్నట్టుగా వెలవెలపోతూ ఉన్నది.\nధృతరాష్ట్రుడు తన అనుచరులతో సహా\nపగలల్లా చాలా దూరం నడిచి గంగాతీరాన\nఒక చోట నిలిచాడు. అక్కడ బ్రాహ్మణులు\nఅగ్నులు రగిల్చారు. ధృతరాష్ట్రుడు అగ్నిని\nఉపాసించి, అస్తమించే సూర్యుణ్ణి\nఅర్చించాడు. విదుర సంజయులు ఆయన\nకోసం దర్భలతో పక్క తయారు చేశారు.\nదానికి సమీపంలోనే గాంధారికీ, కుంతికీ\nదర్భలతో పక్కలు ఏర్పాటయాయి. తెల్ల\nవార్లూ అగ్నులు ప్రజ్వలించాయి.\nబ్రాహ్మణులు వేదపఠనం చేశారు. ఆ రాత్రి\nసుఖంగా గడిచింది.\nమర్నాడు వారు కాలకృత్యాలు నిర్వ\nర్తించి, నిష్ఠతో తపశ్చర్యలు ప్రారం\nభించారు. కాని ఆ రోజు వారికి హస్తినాపుర\nపౌరులూ, వారి దుఃఖమూ మనసులో\nమెదులుతూనే ఉన్నది. విదురుడి సలహాపై\nధృతరాష్ట్రుడు గంగాతీరాన నివాసం\nఏర్పరచుకున్నాడు. అక్కడికి వనవాసం\nచేసే బ్రాహ్మణులూ, తదితరులూ వచ్చారు.\nధృతరాష్ట్రుడు వారికి కథలు చెప్పి, తగిన\nరీతిని ఆదరించి పంపేశాడు. ఆ సాయం\nకాలం ఆయన గాంధారితో సహా గంగా\nస్నానం చేసి, అనేక విధులు నిర్వర్తించి,\nఅగ్ని నారాధించాడు.\nతరవాత ధృతరాష్ట్రుణ్ణి విదురుడు\nమొదలైన వారు కురుక్షేత్రానికి తీసుకు\nపోయారు. అక్కడ శతయూపు డనే రాజర్షి\nఉంటున్నాడు. కేకయవంశం వాడైన\nఈ శతయూపుడు రాజ్యాన్ని తన కొడుకు\nకిచ్చి తపస్సు చేయవచ్చాడు. ధృత\nరాష్ట్రుడు శతయూపుణ్ణి కలుసుకున్నాడు.\nఇద్దరూ కలిసి వ్యాసాశ్రమానికి వచ్చారు.\nఅక్కడ ధృతరాష్ట్రుడు ఆరణ్యకవ్రతం\nప్రారంభించి తపశ్చర్య సాగించాడు. కుంతీ,\nగాంధారీ కూడా వ్రత నిష్ఠ అవలంబించారు.\nధృతరాష్ట్రుడు ఇంద్రియాలనూ మనసునూ\nనిగ్రహించి తీవ్రమైన తపస్సు చేశాడు.\nఆయన చర్మం ఎముకలకు అంటుకు\nపోయింది. విదుర సంజయులు ఆయనకు\nసేవలు చేస్తూ వచ్చారు.\nఇలా ఉండగా ఒకనాడు ధృతరాష్ట్రుణ్ణి\nచూడటానికి నారదుడూ, పర్వతుడూ,\nదేవలుడూ, శిష్య సహితుడై వ్యాసుడూ,\nమరికొందరు మునులూ వచ్చారు. శత\nయూపుడు కూడా ఆ సమయంలో అక్కడే\nఉన్నాడు. వచ్చిన వారందరికీ కుంతీదేవి\nవిధ్యుక్తంగా అతిథి పూజ చేసి, సంతోష\nపెట్టింది. గోష్ఠి జరిగింది. అనేక కథలు\nచెప్పుకున్నారు. ఆ సందర్భంలో నారదుడు\nధృతరాష్ట్రుడికి, తపస్సు చేత స్వర్గానికి\nవెళ్ళిన అనేకమంది రాజులను గురించి\nచెప్పాడు. శతయూపుడి తాత అయిన\nసహస్రచిత్వుడూ, భగదత్తుడి తాత అయిన\nశైలాలయుడూ, మాంధాత కొడుకైన\nపురుకుత్సుడూ మొదలైన వారెందరో\nఈ అరణ్యంలోనే తపస్సు చేసి స్వర్గం\nచేరుకున్నారనీ, అక్కడ వారిని చాలా సార్లు\nచూశాననీ నారదుడు చెప్పాడు.\n\"నీ తమ్ముడైన పాండురాజు స్వర్గంలో\nనాకు ఇంద్రుడికి చేరువలో కనిపిస్తూంటాడు.\nఅతను ఎప్పుడూ నిన్ను గురించే ఆలో\nచిస్తాడు. నీవూ, గాంధారీ తపోమహిమ చేత\nఅక్కడికి పోతారు. కుంతి కూడా భర్తను\nచేరుకుంటుంది. విదురుడు ధర్మరాజులో\nఐక్యమవుతాడు. సంజయుడు నీతో బాటు\nస్వర్గానికి వస్తాడు,” అని కూడా నారదుడు\nధృతరాష్ట్రుడికి చెప్పాడు.\nనారదుడు చెప్పిన ఈ మాటలు విని\nగాంధారీ ధృతరాష్ట్రులెంతో సంతోషించారు.\nవారితోబాటు అక్కడ చేరిన వారందరూ\nనారదుణ్ణి మెచ్చుకున్నారు. అప్పుడు శత\nయూపుడు నారదుడితో, \"ఓ మహర్షీ,\nనీ మాటలు వినటం చేత ధృతరాష్ట్రుడికి,\nనాకూ, ఇక్కడ ఉన్న వారందరికి తపస్సు\nపైన అభిమానం ఎంతగానో పెరిగింది. ధృత\nరాష్ట్రుడు ఏయే ఉత్తమ లోకాలు పొందు\nతాడో వివరంగా తెలుసుకోవాలని ఉన్నది,”\nఅని అడిగాడు.\nదానికి నారదుడు, \"ధృతరాష్ట్రుణ్ణి\nగురించి ఇంద్రలోకంలో ప్రస్తావన జరిగి\nనప్పుడు ఇంద్రుడే స్వయంగా చెప్పగా\nకొన్ని విషయాలు విన్నాను. ధృతరాష్ట్రుడి\nకింకా మూడేళ్ళాయు వున్నది. ఆ తరవాత\nఇతడు గాంధారితో కూడా కుబేరుడి భవ\nనానికి పోతాడు. కామగమనం గల విమాన\nమెక్కి, దివ్యాభరణాలు ధరించి, దేవలోకా\nలన్నీ స్వేచ్ఛగా సంచరించ గలుగుతాడు,”\nఅని చెప్పాడు.\nఈ మాటలకు ధృతరాష్ట్రుడు పరమా\nనందం చెందాడు. తరువాత వచ్చిన మహా\nమునులందరూ తిరిగి వెళ్ళిపోయారు.",
            "book_page_end": 22
        },
        {
            "title": "రాకాసిలోయ - 28",
            "book_page_start": 23,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహసం",
            "moral": "ప్రత్యర్థుల బలహీనతలను తెలుసుకుని వ్యూహాత్మకంగా వ్యవహరించాలి.",
            "keywords": [
                "కేశవుడు",
                "బ్రహ్మదండి",
                "స్థూలకాయుడు",
                "రెక్కల మనుషులు",
                "పోరాటం"
            ],
            "characters": [
                "కేశవుడు",
                "జయమల్లు",
                "కోయగోమాంగ్",
                "స్థూలకాయుడు",
                "బ్రహ్మదండి మాంత్రికుడు",
                "పులుగురాయుడు",
                "జిత శక్తివర్మలు"
            ],
            "locations": [
                "రాకాసిలోయ",
                "కొండ గుహ"
            ],
            "content": "[బ్రహ్మదండి మాంత్రికుడు, కేశవుడూ వాళ్ళు, కొండ గుహల్లో దాగి వున్నారని గ్రహిం\nచాడు. ఆ వెంటనే అతడు స్థూలకాయుణ్ణి కొండ దగ్గిరకు పంపి, తామంతా అతడికి\nబానిసలుగా దొరికినట్టు, కేకలు వేయించాడు. అది విన్న కేశవుడూ అతడి అనుచరులు\nగుహ నుంచి బయిటికి వచ్చి, స్థూలకాయుడి కేసి పాకుతూ రాసాగారు. తరవాత — ]\nకేశవుడు నిశ్శబ్దంగా పాకుతూ పోయి, స్థూల\nకాయుడు నిలబడి వున్న రాతి వెనక ఆగి,\nకత్తిని అతడి కాళ్ళకు అడ్డంగా ఆనించి,\n\"స్థూలకాయా! చెప్పేది నిశ్శబ్దంగా విను.\nఅటూ యిటూ గెంతటంగాని, నీ వెనక\nఎవరో వున్నట్టు సూచనగాని చేశావో, నీ\nరెండు కాళ్లూ ఒక్క వేటుకు తెగిపోగలవు,”\nఅన్నాడు గొంతు తగ్గించి మాట్టాడుతూ.\nస్థూలకాయుడు ఒక క్షణకాలం స్తంభించి\nపోయాడు. తరవాత నిలువెల్లా ఓసారి\nవణికిపోయాడు. ప్రాణభీతితో ఒక్కసారిగా\nఅరుద్దామనుకున్నాడు గాని, కేశవుడి\nహెచ్చరికా, పదునుగా కాళ్ళకు ఆనించబడి\nఒరుసు కుంటున్న కత్తి, అతడి బుద్ధిని\nఅదుపులో పెట్టినై.\n\"ఎవరు నువ్వు? కేశవుడివి కాదు\nగదా?” అన్నాడు స్థూలకాయుడు వినపడీ\nవినపడనట్టు.\n\" నేను కేశవుణే! నా వెనక పదీ\nపదిహేను మంది కత్తులవాళ్ళూ, బాణాల\nఏవో ధ్వనులు చేస్తూ వుండటం, అల్లంత\nదూరంలో వున్న చెట్ల చాటు నుంచి\nగమనిస్తున్న బ్రహ్మదండికీ పులుగు\nరాయుడికీ ఆశ్చర్యం కలిగించింది.\n\"వాడట్టా ఎండు మానులా నిర్ర నిగడ\nదీసుకు పోయాడేం? ఏదైనా గుర్రపు వాత\nరోగం కాదుగదా?” అన్నాడు పులుగు\nరాయుడు కోపంగా.\nబ్రహ్మదండి ఆ ప్రశ్నకు అడ్డంగా\nతలాడిస్తూ, \"అలాంటిదేం కాదని నా అను\nమాసం. వాడు మనం వేసిన గాలం!\nఆ గాలానికి చేప పడిందని నాకు తోస్తున్నది.\nఅయినా సంశయం ఎందుకు? ఒకసారి\nసౌంజ్ఞ చేసి చూద్దాం. జవాబు వస్తుందో\nలేదో తెలిసిపోతుంది,” అంటూ తన మంత్ర\nదండాన్ని పైకెత్తి, స్థూలకాయుడి కేసి\nఆడించాడు.\nవాళ్ళూ వున్నారు. కదిలావో, చచ్చినవాడివే!\nఇక చెప్పు! నువ్వు, నిజంగా బ్రహ్మదండి\nమాంత్రికుణ్ణి ఆ పక్షివేషంవాణీ బానిసలుగా\nపట్టుకున్నావా? లేక అంతా కపట\nనాటకమా?” అని ప్రశ్నించాడు కేశవుడు.\n\" అంతా కపట నాటకమే. ఆడేది నేనైనా,\nఆడిస్తున్నవాడు ఆ మాంత్రిక వెధవ. ప్రాణ\nభయం కొద్దీ వాడు చెప్పినదానికి ఒప్పు\nకున్నాను. నన్ను చంపకు, నీ పుణ్య\nముంటుంది,” అంటూ స్థూలకాయుడు\nబావురుమన్నాడు.\nబ్రహ్మదండికి జవాబిచ్చేందుకు స్థూల\nకాయుడు తన చేయి ఎత్తబోయి, అంతలో\nకేశవుడి కత్తి కాళ్ళను మరింత గట్టిగా\nఒరుసు కోవటంతో ఆగిపోయాడు.\nకేశవుడు తన పక్కనేవున్న జయమల్లూ,\nకోయగోమాంగ్ల కేసి తల తిప్పి, \"వీడేదో\nస్థూలకాయుడు బొమ్మలా కదలామెదలక తన మిత్రులకు చెప్ప చూస్తున్నట్టు\nనిలబడి వుండి, పెదాలు మాత్రం ఆడిస్తూ న్నది,” అన్నాడు.\n\"అందుకు సందేహం లేదు. కాని,\nమనకు రానున్న ప్రమాదం ఆలోచించావా?\nఆ బ్రహ్మదండీ, పక్షి ముఖం వాడూ యీ\nసరికే మనను పట్టేందుకు, తమ అను\nచరులతో బయలుదేరి వుండవచ్చు,”\nఅన్నాడు జయమల్లు.\nకేశవుడు తన కత్తిని 'స్థూలకాయుడి\nమోచేతికి ఒకసారి తాకించి, \"నిజం చెప్పక\nపోయావో, నీ కాళ్ళతోపాటు, చేతులు\n* కూడా నరికేస్తాను. ఇప్పుడు బ్రహ్మదండీ,\nపక్షిముఖం వాడూ ఏం చేస్తున్నారు?” అని\nఅడిగాడు.\n\" ఇ అంతకూ శత్రువులు ముగ్గురే\nముగ్గురు ! పిల్లి కూనల్ని పట్టినట్టు వాళ్ళను\nమెడలు పట్టి యివతలికి యీడ్చవచ్చు,”\nఅనుకుంటూ -రెక్కల మనుషులు తమ\nనాయకుడి దగ్గిరకు పరిగెత్తుకు వెళ్ళి,\nతాము చూసింది చెప్పారు.\nతన అనుచరులు యిచ్చిన భోగట్టా\nవింటూనే, పులుగురాయుడు కనుబొమలు\nముడిచి, \"ఇందులో ఏదో పెద్ద మోసం\nవున్నది, బ్రహ్మదండీ! ముగ్గురే ముగ్గురు\nమానవ మాత్రులు, యింత ధైర్యంగా మన\nమధ్యకు వస్తారంటే నేను చచ్చినా\nనమ్మను,” అన్నాడు.\n\" వాళ్ళిద్దరూ తల లొక చోట చేర్చారు;\nఏదో రహస్యాలోచన చేస్తున్నట్టున్నది. జిత\nశ క్తివర్మలు తమ కత్తుల్ని చెట్టు బోదె మీద\nసాన బెడుతున్నారు,” అన్నాడు స్థూల\nకాయుడు. వాడు చెప్పిన దాంట్లో అబద్దం\nఏమీ లేదు. బ్రహ్మదండీ, పులుగురాయుడూ\nకలిసి ఆసరికే కొందరు రెక్కల మనుషుల్ని,\nశత్రుబలమేపాటో తెలుసుకు వచ్చేందుకు\nపంపారు. వాళ్ళల్లో కొందరు పెద్ద పెద్ద\nవృక్షా లెక్కి, అక్కణ్ణించి రాతి మీద నిల\nబడి వున్న స్థూలకాయుణ్ణి, ఆ వెనక నక్కి\nవున్న కేశవుణ్ణి, జయమల్లునూ, కోయ\nగోమాంగ్నూ చూశారు.\n\"వాళ్ళ సంగతి తెలియకపోతే నేనూ\nనమ్మను!” అంటూ బ్రహ్మదండి పెద్దగా\nనవ్వి, \" వాళ్ళల్లో ఒకడు కేశవుడూ, రెండవ\nవాడు జయమల్లనే నా పూర్వ శిష్యుడూ.\nపోతే, ఆ మూడవవాడు కోయశుంఠ అయి\nవుంటాడు. ఆ ముగ్గురూ మహిష లగ్నంలో\nపుట్టినవాళ్ళు. ఆ జాతకులకు వెనక చూపూ\nవుండదు, ముందు చూపూ వుండదు. ఏటికి\nఅడ్డంపడి యీదటమే,” అన్నాడు.\n\" అయితే యిప్పుడు మనం చేయవలసిం\nదేమిటి?” అన్నాడు పులుగురాయుడు.\n\" ఏముంది, వాళ్ళ ముగ్గుర్నీ చుట్టు\nముట్టి పట్టేద్దాం,” అన్నాడు బ్రహ్మదండి.\n\"వాళ్ళూ, బాణాలూ, కత్తులూ వెంట\nవుంచుకు తిరిగేవాళ్ళే. అంత తేలిగ్గా దొరుకు\nతారని నేననుకోను. మనలో చాలామందిమి\nచావ వలసి వస్తుంది. ముందు ఆ స్థూల\nకాయుణ్ణి వాళ్ళు చంపేస్తారు,” అన్నాడు\nపులుగురాయుడు.\n\"వాడు నరభక్షకులకు దొరికి ఎప్పుడో\nచచ్చినవాడే, నేను ప్రాణం పోసి వెంట\nపెట్టుకు వచ్చాను. ఇవ్వాళితో వాడికి\nఆయుష్షు తీరిపోయిందనుకుందాం! పోతే,\nనువ్వూ నేనూ ఎంతో కాలం బతికి వుండి,\nఅర్ధరాజ్యమూ, రాకాసిలోయలోని ధన\nరాసులూ అనుభవించ వలసిన వాళ్ళం.\nఅందువల్ల మనం తొందరపడి, ఆ దుర్మా\nర్గుల బాణం వేటుకు అందే దూరంలోకి\nవెళ్ళకూడదు. నీ నా అనుచరుల్ని, వాళ్ళను\nపట్టి తెచ్చేందుకు పంపుదాం,” అన్నాడు\nబ్రహ్మదండి మాంత్రికుడు.\n\" అంతే చేద్దాం,\" అంటూ పులుగు\nరాయుడు పక్కకు తిరిగి తన అనుచరు\nలకు సౌంజ్ఞ చేశాడు. వెంటనే ముఫై నలభై\nమంది రెక్కల మనుషులు తమ నాయకుడి\nదగ్గిరకు వచ్చారు. పులుగురాయుడు\nవాళ్ళతో కొంచెంసేపు రహస్యంగా మాట్టాడి,\nయిక వెళ్ళమన్నట్టు చేతులు వూపాడు.\nరెక్కల మనుషులు రెండు ముఠాలుగా\nవిడిపోయి, కొందరు చెట్ల మీదికి ఎక్క\nసాగారు. మరి కొందరు రాళ్ళ వెనక\nనక్కుతూ, స్థూలకాయుడున్న ప్రదేశానికి\nబయలుదేరారు.\n\"ఏం, జతా, శక్తీ! మీ రెక్కడే వున్నా\nరో ? ఆ కేశవుడూ వాళ్ళను పట్టుకుందుకు\nసాయపడరా?” అని అడిగాడు పులుగు\nరాయుడు జిత శక్తివర్మలను.\nఆ ప్రశ్నకు వింటూనే జిత శ క్తివర్మలు\nపదును పెడుతున్న కత్తులను భుజంలో\nపెట్టి, \"ఆ నిడుపల్లి పట్టుకుని, మా చేతుల్ని\nమరిసేం చేసుకుంటామా! మా పని బ్రహ్మ\nదండి మాంత్రికుడి అంగరక్షణా చేయటం.\nబ్రహ్మదండి రాబగురువు మమ్మల్ని పంపింది\nఅందుకేగదా, బ్రహ్మదండీ?” అంటూ\nమాంత్రికుణ్ణి ప్రశ్నించారు.\nబ్రహ్మదండి పళ్ళై కొఖాన్ని దిగ\nమింగుతూ, \"అవును, అవును,” అంటూ\nతలాడించి వూరుకున్నాడు.\nఏమీ చేయలేని స్థితిలో రెక్కల మనుషులు తమ్ము\nభయపెట్టేందుకు వచ్చే\nమసకు కలిగే మేలులేదు. ఆ బ్రహ్మదండిని\nముందు మారణం చెయ్యాలి. వాడెక్కడ?\nవాడూ మన మీదికి వస్తున్నాడా? ఏయ్,\nస్థూలకాయా! బ్రహ్మదండి యిటుకేసి\nవస్తున్నాడా? నిజం చెప్పు,” అని స్థూల\nకాయుణ్ణి ప్రశ్నించాడు.\nస్థూలకాయుడు నిలువెల్లా వణికిపోతూ,\n\"వాడు రావటంలేదు. వాడూ, పిట్టల\nనాయకుడూ చెట్ల కింద నిలబడి యిటుకేసే\nచూస్తున్నారు,” అన్నాడు.\nముగ్గురు రెక్కల మనుషుల్ని పడకొట్టి,\nమనం గుహ కంతలో నుంచి తిరిగీ కొండ\nపొట్టలోకి వెళ్ళిపోదాం,” అంటూ జయమల్లు\nబాణం గురి చేసి చెట్ల మీదికి చరచరా\nపాకిపోతున్న రెక్కల మనుషుల్లో ఒకడి\nమీదికి దాన్ని వదిలాడు.\nకేశవుడూ, అతడి అనుచరులు తమ\nదృష్టిని రెక్కల మనుసుల మీదికి మళ్ళిం\nచారని గ్రహించిన స్థూలకాయుడు రాతి\nమీది నుంచి ఛెంగున కిందికి దూకి, కాలి\nసత్తువ కొద్దీ, బ్రహ్మదండీ, పులుగురాయుళ్ళ\nకేసి పరిగెత్తుతూ, \" వాళ్ళు అంతా కలిసి\nముగ్గురే ! చంపండి, పట్టుకోండి,” అంటూ\nఅరవసాగాడు.\n\"ఆహాఁ, కేశవా! ఈ దుర్మార్గుడు మన\nనుంచి బతికి బయటపడ్డాడు. అయినా, ఒక\nదెబ్బ కొట్టి చూద్దాం, తగులుతుందేమో!”\nఅంటూ కోయగోమాంగ్ లేచి నిలబడి పారి\nపోతున్న స్థూలకాయుడి మీదికి బాణం\nవదిలాడు. కాని, ఆ బాణం స్థూలకాయుడి\nపక్కగా దూసుకుపోయి, బ్రహ్మదండీ,\nపులుగురాయుడూ నిలబడివున్న చెట్టు\nబోదెకు ఠపీ మని తగిలింది.\nబాణం చేసిన ధ్వని వింటూనే బ్రహ్మ\nదండి ఎగిరి గంతేసి, \"ఆ దుర్మార్గులు\nముగ్గురూ మన మీదికే బాణాలు వదులు\nతున్నారు పులుగేంద్రా! పరిగెత్తు!\" అంటూ\nవెను తిరిగి చెట్లలోకి పారిపోసాగాడు.\nపులుగురాయుడూ, జిత శక్తివర్మలూ\nఅతణ్ణి అనుసరించారు.\nగోమాంగ్తో పాటు కేశవుడూ, జయ\nమల్లూ కూడా లేచి నిలబడ్డారు. వాళ్ళకు\nపారిపోతున్న బ్రహ్మదండి ముఠా కని\nపించింది. వాళ్ళను వెంట పడి తరమటమా,\nమానటమా అని వాళ్ళు ఆలోచించేంతలో\nచెట్ల మీది నుంచి, చావగా మిగిలిన రెక్కల\nమనుషులు భయంకరంగా అరుస్తూ, వాళ్ళ\nమీదికి ఎగిరి రాసాగారు.\nకేశవుడూ, అతడి అనుచరులు బాణాలు\nఒక దాని వెంట ఒకటిగా కిందికి దూకు\nతున్న రెక్కల మనుషుల మీదికి వదిలారు.\nవాళ్ళల్లో బాణం దెబ్బలు తగిలిన కొందరు\nబాధతో అరుస్తూ, అంత ఎత్తు నుంచి గాలిలో\nపల్లటీలు కొడుతూ కిందపడసాగారు.\nఇక తిరిగి తాము గుహలో ప్రవేశిద్దా\nమని కేశవుడూ, జయమల్లూ నిశ్చయించు\nకుని వెనుదిరిగేంతలో, రెక్కల మనుషుల్లో\nరెండవ ముఠా రాళ్ళ చాటు నుంచి\nఒక్కుమ్మడిగా గావు కేకలు పెడుతూ, లేచి\nనిలబడ్డారు. వాళ్ళందరి వద్దా పొడవైన\nఈటెలు వున్నవి.\n\" ఇక బాణాలతో లాభం లేదు, కత్తులకు\nపని చెప్పండి. శత్రువులు మన గుహా\nమార్గాన్ని అడ్డుకున్నారు. పోరాడుతూ వీళ్ళ\nచక్రబంధం నుంచి బయట పడటం ఒక్కటే\nయిప్పుడు మనం చేయవలసింది. మనం\nవీళ్ళకు దొరక్కుండా ఎటు పారిపోయినా\nఫరవా లేదు,” అంటూ జయమల్లు కత్తి\nదూసి రెక్కల మనుషుల్ని ఎదుర్కున్నాడు.\nకేశవుడూ, గోమాంగ్, జయమల్లుల కత్తి\nదెబ్బలకు రెక్కల మనుషుల్లో ఒక్కొక్కడే\nచావు కేక పెట్టి కింద పడసాగాడు. వాళ్ళు\nచేతులకు కట్టు కున్న పక్షి రెక్కలు,\nఈ ద్వంద్వ యుద్ధంలో వాళ్ళకు చాలా\nఆటంకంగా తయారయినై. వాళ్ళల్లో\nకొందరు ఈటెలను అటూ యిటూ తిప్ప\nబోయి, ఆ వేగానికి కట్టుకున్న రెక్కలు ఒక\nదాన్నొకటి మెలివేసు కోవటంతో, చాప\nచుట్టల్లా కింద పడసాగారు.\n\"మనం జయించాం, కేశవా! ఇక,\nమనం గుహలోకి ప్రవేశించి, క్షేమంగా శ్వాన\nకర్ణి ముఠాను చేరవచ్చు,” అంటూ జయ\nమల్లు అటుకేసి రెండడుగులు వేసి నిశ్చే\nస్టుడైపోయాడు.\nఎదురుగా దడి కట్టినట్టు నిలబడిన తన\nఅనుచరులతో పులుగురాయుడు ప్రత్యక్ష\nమయాడు. జయమల్లుతో పాటు, కేశవుడూ,\nకోయగోమాంగ్ కూడా అటుకేసి చూసి,\nతరవాత చూట్టూ కలయచూశారు. వలయా\nకారంలో తమను రెక్కల మనుషులు\nవందల సంఖ్యలో చుట్టు ముట్టినట్టు వాళ్లు\nగ్రహించారు. బ్రహ్మదండి ఎక్కడ? అన్న\nఅనుమానం వాళ్ళకు కలిగింది. ఆ వెంటనే\nబ్రహ్మదండి మాంత్రికుడి కంచు కంఠం\nపలికింది: \"ఆ కేశవుణ్ణి మాత్రం ప్రాణాలతో\nపట్టుకుని, మిగతా యిద్దర్నీ నిలువునా\nనరికేయండి!” —(ఇంకా వుంది)",
            "book_page_end": 30
        },
        {
            "title": "అభూత కల్పనలు",
            "book_page_start": 31,
            "pdf_page_start": 31,
            "pdf_page_end": 34,
            "author": "టి. సూర్యారావు",
            "genre": "హాస్యం",
            "moral": "అతిశయోక్తికి శిక్ష తప్పదు. అబద్ధపు గొప్పలు చెప్పి ఇతరులను మోసం చేయాలనుకుంటే చివరకు మోసపోయేది తామే.",
            "keywords": [
                "కల్పనలు",
                "పందెం",
                "కోతలరాయుళ్ళు",
                "నేరేడుపండు",
                "పులి"
            ],
            "characters": [
                "నలుగురు కోతలరాయుళ్ళు",
                "పొరుగూరివాడు"
            ],
            "locations": [
                "గ్రామం",
                "సత్రం",
                "పత్తి తోట",
                "నది"
            ],
            "content": "ఒక గ్రామంలో నలుగురు కుర్రాళ్ళుండే కున్నాడు. కోతలరాయుళ్ళు సంతోషించారు.\nవారు. వారు ఎప్పుడూ ఏవో విడ్డూరాలు ఎందుకంటే వాళ్ళు చెప్పే కథలు ఎవరికీ\nకల్పించి మాట్లాడుతూ ఉండేవారు.\nనమ్మశక్యంగా ఉండవు, పొరుగూరి వాడు\nతప్పక దొరికిపోతాడు —అని కోతల\nరాయుళ్ళ నమ్మకం.\nఒకనాడు గ్రామం చివర ఉండే సత్రా\nనికి పొరుగూరి వాడొకడు రావటం వాళ్ళు\nచూశారు. ఆ మనిషి మంచి బట్టలు కట్టు\nకుని ఉన్నాడు. ఆ బట్టలు కాజెయ్యాలని\nనలుగురు కోతలరాయుళ్ళకూ కోరిక కలి\nగింది. అందు కోసం వాళ్ళు సత్రానికి వెళ్ళి\nపొరుగూరి వాణ్ణి పలకరించి, అదీ ఇదీ\nమాట్లాడారు.\nచివరకు కోతలరాయుళ్ళలో ఒకడు,\n\" ఒక చిన్న పందెం వేసుకుందాం. ఒక్కొ\nక్కడూ తనకు కలిగిన వింత అనుభవాన్ని\nచెప్పాలి. వినేవాళ్ళలో ఎవడైనా ఆ అను\nభవాన్ని నమ్మకపోతే, నమ్మనివాడు కథ\nచెప్పిన వాడికి దాసుడైపోవాలి,” అన్నాడు.\nమొదటివాడు తన కథ ఇలా చెప్పాడు :\n\"మా అమ్మ నన్ను కడుపుతో ఉండి,\nమా ఇంటి కెదురుగా ఉన్న నేరేడుచెట్టు\nపళ్ళు తినాలని ఉన్నదని మా నాన్నతో\nఅన్నది. అంత ఎత్తు చెట్టు తాను ఎక్కలే\nనని మా నాన్న అన్నాడు. మా అన్నల నడి\nగితే వాళ్ళూ అలాగే చెప్పారు. నాకు జాలి\nవేసి, మా అమ్మ కడుపులో నుంచి బయ\nటికి వచ్చి, నేరేడుచెట్టెక్కి, పళ్ళన్నీ కోసి\nతెచ్చి వంట ఇంటో దాచిపెట్టాను. తర\nవాత ఏమీ ఎరగనట్టు మళ్ళీ మా అమ్మ\nకడుపులో దూరాను. తరవాత మా అమ్మ\nఇందుకు పొరుగూరి వాడు కూడా ఒప్పు తనకు కావలిసినన్ని తిని, మిగతావి\nఊరంతా పంచిపెట్టి, అప్పటికీ మిగిలిన\nపళ్ళు ఇంటి ముందు పారేస్తే అవి ఇల్లంత\nఎత్తు గుట్ట అయి, వీధిలో నుంచి ఇల్లు కన\nపడకుండా పోయింది.”\nఈ కథ చెప్పి కోతలరాయుడు పొరు\nగూరి వాడి కేసి చూశాడు. పొరుగూరివాడు\nతాను కథ నమ్మినట్టుగా తల ఆడించాడు.\nమిగిలిన ముగ్గురు కోతలరాయుళ్ళూ తలలు\nఆడించారు.\nఅప్పుడు రెండో కోతలరాయుడు\nఈ విధంగా కథ చెప్పాడు :\n\" నేను వారం రోజుల వయసువాణ్ణయి\nఒక చింతచెట్టు కనిపించింది. దాని నిండా\nపండిన చింతకాయలున్నాయి. నాకు ఆక\nలిగా ఉండటంచేత వెంటనే చెట్టెక్కి కడుపు\nనిండా చింతగుల్లలు తిన్నాను. దాంతో పొట్ట\nబరువెక్కి, నిద్రమత్తు వచ్చేసి కిందికి\nదిగటం అసాధ్యమయింది. అందుకని నేను\nఊళ్ళోకి వెళ్ళి ఒక నిచ్చెన పట్టుకొచ్చి\nచింతచెట్టుకు వేసి, దాని మీదుగా దిగి\nవచ్చాను. ఇంకా నయం, నాకు ఊళ్ళో\nనిచ్చెన దొరికింది; లేకపోతే ఆ చెట్టు మీద\nఉండిపోవలిసినవాణ్ణి!”\nఇది కూడా నమ్మినట్టుగానే పొరుగూరి\nవాడు తల ఆడించాడు. మిగిలిన ముగ్గురు\nకోతలరాయుళ్ళూ తలలు ఆడించారు.\nఅప్పుడు మూడో కోతల రాయుడు\nఈ విధంగా కథ చెప్పాడు:\n\" నేను మాంచి కుర్ర వయసులో ఒక\nనాడు కుందేలు లాటిది కనిపిస్తే దానివెంట\nపడ్డాను. అది కాస్తా ఒక పాదలో దూరింది.\nదాని వెనకగా నేను కూడా పొదలో దూరి\nచూతును గదా, అదొక పెద్దపులి. అది\nనన్ను మింగాలన్న ఉద్దేశంతో నోరు తెరి\nచింది. నన్ను మింగటం అన్యాయమనీ,\nఅది కుందేలనే పొరపాటుతో దాన్ని తరిమా\nఉండగా అడవికి షికారు వెళ్ళాను. అక్కడ ననీ మంచిగా చెప్పాను. అది నా మాట\nవినిపించుకోక, నోరు తెరిచి నాపైకి వచ్చింది..\nనాకు చిరాకెత్తి ఎడమచేత్తో దాని పై దవడ\nపట్టుకుని పైకి ఒక్క గుంజు గుంజాను.\nఆ దెబ్బతో పులి రెండుగా విరిగి చచ్చి\nఊరుకుంది.”\nఈ కథ కూడా తాను నమ్మినట్టే పారు\nగూరి వాడు తల ఆడించాడు. మిగిలిన\nముగ్గురు కూడా తలలు ఆడించారు.\nఅప్పుడు నాలుగో కోతలరాయుడు తన\nకథ ఇలా చెప్పాడు :\n\"కిందటేడు చేపలవేటకు వెళ్ళాను.\nఒక్క చేప కూడా దొరికింది కాదు. మిగి\nలిన పల్లెవాళ్ళ నడిగితే తమకు కూడా చేప\nఅన్నది చిక్కలేదన్నారు. నది అడుగున\nఏదో జరుగుతూ ఉండి ఉంటుంది, అదే\nమిటో చూతామని నేను నా పడవలో నుంచి\nనీటిలోకి దూకాను. నది అడుగున కొండంత\nచేప ఒకటి ఉండి ఇతర చేపలన్నిటినీ\nతినేస్తున్నది. ఒక్క గుద్దుతో ఆ పెద్ద చేపను\nచంపేశాను. ఆకలి దహించుకు పోతూం\nడటం వల్ల నేను అక్కడే నిప్పు రాజేసి\nఆ చేపను. కాల్చేసి దాన్ని సాంతం తినే\nశాను. తరవాత నీటి పైకి వచ్చి, నా పడ\nవలో ఎక్కి ఇల్లు చేరుకున్నాను.”\nఈ కథను కూడా నమ్మినట్టే పొరుగూరి\nవాడు తల ఆడించాడు. మిగిలిన ముగ్గురు\nకోతలరాయుళ్ళు కూడా విధిగా తలలు చివరకు ఇక్కడ వాళ్ళని పట్టుకున్నాను.\nఆడించారు.\nఇప్పుడు పొరుగూరి వాడికి కథ చెప్పే\nవంతు వచ్చింది. వాడు ఈ విధంగా\nచెప్పాడు :\nమీరే ఆ నలుగురూనూ. నా వెంట నా\nపొలానికి వచ్చెయ్యండి!”\nఈ కథ విని నలుగురు కోతలరాయుళ్ళూ\nతలలు దించేసుకున్నారు. వాళ్ళకు పెద్ద\nచిక్కే వచ్చింది. కథ నిజమని ఒప్పుకుంటే\nతాము ఆ పొరుగూరి వాడి బానిసలని ఒప్పు\nకోవాలి. కథ అబద్ధమంటే పందెం ప్రకారం\nఅతడికి దాసులు కావాలి.\n\"కొంతకాలం కిందట నా కొక పత్తి తోట\nఉండేది. అందులో ఒక పత్తి చెట్టు మరీ\nపెద్దది. ఎర్రగా ఉండేది. మొదట్లో దాని\nకొక ఆకుగాని, కొమ్మగాని లేదు. తరవాత\nఅది నాలుగు కొమ్మలు వేసింది. ఒక్కొక్క\nకొమ్మకూ ఒక్కొక్క కాయ కాసింది.\nనాలుగు కాయలూ కోసి పగల దీసేసరికి\nనాలుగింటి నుంచీ నలుగురు యువకులు\nబయటికి వచ్చారు. వారు నా పొలంలో\nకాసిన కాయలలో వాళ్ళు గనక నలుగురూ\nనాకు బానిసలే. వాళ్ళచేత పొలంలో పని\nచేయించాను. వట్టి సోమరిపోతులు కావటం\nచేత, కొద్ది వారాలు పని చేసి వారు పారి\nపోయారు. వారిని వెతుకుతూ బయలుదేరి\nసత్రంలో ఉన్న ఇతరులు కోతల\nరాయుళ్ళను, \"ఆ కథ నిజమో, అబద్ధమో\nచెప్పరేం?” అని అడిగారు. కాని వారు\nఏ సమాధానమూ చెప్పక మూగవాళ్ళలా\nచూస్తూ వూరుకున్నారు.\n\"సరే, మీ వంటి మీద ఉన్న బట్టలు\nనా కిచ్చెయ్యండి. నేను మీకు స్వేచ్ఛ\nఇస్తాను,” అని పొరుగూరు వాడు వాళ్ళ\nబట్టలు పుచ్చుకుని ఆ వూరు విడిచి తన\nదారిన వెళ్ళి పోయాడు.",
            "book_page_end": 34
        },
        {
            "title": "పవిత్రమైన దేవాలయం",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "నీతి కథ",
            "moral": "దేవుడి పేరు చెప్పి ప్రజలను అడ్డుకోవడం తప్పు. నిజమైన జ్ఞానికి అందరూ సమానమే.",
            "keywords": [
                "జ్ఞాని",
                "అస్పృశ్యుడు",
                "దేవాలయం",
                "ధర్మకర్త",
                "విచక్షణ"
            ],
            "characters": [
                "ధర్మకర్త",
                "అస్పృశ్యుడు"
            ],
            "locations": [
                "గ్రామం",
                "దేవాలయం"
            ],
            "content": "ఒక గ్రామంలో ఒక దేవాలయానికి ధర్మకర్త ఉండేవాడు. ఆయన ఊరి వారికి పురాణం\nచదివి వినిపించేవాడు. ఒకనాడాయన పురాణం చదువుతూ, “జ్ఞాని అయిన వాడి దృష్టిలో\nఅంతా ఈశ్వరుడే. వీడు బ్రాహ్మణుడనీ, వీడు చండాలుడనీ పామరులు విచక్షణ కల్పించు\nకుంటారు, అది గ్రహించిన వాడే నిజమైన జ్ఞాని,” అని చెప్పాడు.\nదూరంగా ఉండి ఈ మాటలు విన్న అస్పృశ్యు డొకడు పురాణం పూర్తి కాగానే ధర్మ\nకర్తతో, \"అయితే, స్వామీ, నన్ను దేవాలయంలోకి రానివ్వటానికి అభ్యంతర మేమిటి?\nతమరు జ్ఞాని కదా ! తమకు తేడా లేమీ లేవుగదా!” అన్నాడు.\nధర్మకర్త బిత్తరపోయి, “నేను జ్ఞానినే ననుకోరా. ఆలయంలో దేవుడు అనుమతించ\nవద్దా ? దేవుడేమంటాడో అడిగి తెలుసుకుంటాను. కొంచెం ఓపికపట్టు,” అన్నాడు.\nఅస్పృశ్యుడు కొన్నాళ్ళ తరవాత ధర్మకర్త వద్ద ఈ విషయం మళ్ళీ తెస్తే ఆయన,\n\"ఇంకా దేవుడు నా కేమీ చెప్పలేదురా!” అన్నాడు.\nమరి కొన్నాళ్ళ తరవాత మళ్ళీ ఇద్దరూ కలుసుకున్నప్పు డాయన, \"నీ కోరిక\nవిషయం దేవుణ్ణి ఎన్నిసార్లు అడిగినా, దేవుడేమీ చెప్పకుండా ఉన్నాడురా!” అన్నాడు.\nదానికి అస్పృశ్యుడు, \"ఆ మాట నాతో దేవుడే స్వయంగా చెప్పేశాడు లెండి,”\nఅని జవాబిచ్చాడు.\nధర్మకర్త ఆదుర్దాగా, \" ఏం చెప్పాడేం ?” అని అడిగాడు.\n““ఒరే, ఆ గుడిలోకి నన్నే రానివ్వటంలేదు, నిన్నెందుకు రానిస్తార్రా?” అని దేవుడు\nనాతో అన్నాడండి!” అన్నాడు అస్పృశ్యుడు.",
            "book_page_end": 35
        },
        {
            "title": "దివ్యౌషధం",
            "book_page_start": 36,
            "pdf_page_start": 36,
            "pdf_page_end": 38,
            "author": "డి. పద్మనాభం",
            "genre": "జానపద కథ",
            "moral": "అజ్ఞానంతో కూడిన మొండి పట్టుదలతో అసాధ్యమైన పనులు చేయాలని ఆజ్ఞాపిస్తే ఫలితం దక్కదు. వివేకంతో, సహనంతో కూడిన పెంపకం మంచి ఫలితాలను ఇస్తుంది.",
            "keywords": [
                "దివ్యౌషధం",
                "మూఢత్వం",
                "రాజకుమార్తె",
                "వైద్యులు",
                "పెంపకం"
            ],
            "characters": [
                "రాజు",
                "రాణి",
                "వృద్ధ వైద్యుడు",
                "మంత్రులు",
                "రాజకుమార్తె"
            ],
            "locations": [
                "ఒక దేశం",
                "మంచుకొండలు"
            ],
            "content": "ఒక దేశంలో ఒకరాజూ, రాణీ ఉండేవా\nరు. వారిద్దరూ మూఢులే. రాణి తొలిసారిగా\nగర్భవతి అయి ఒక ఆడ శిశువును కన్నది.\nఆ శిశువు కూనారిగా ఉండటమేగాక, దానికి\nతలపై వెంట్రుకలు లేవు, నోట్లో పళ్ళు లేవు.\n\" ఛీ, ఛీ, ఇదేం పిల్ల!\" అన్నది రాణి\nఅసహ్యించుకుంటూ.\n\"మనకు నాసిరకం పిల్ల పుట్టింది.\nఈ సంగతి తెలిస్తే, నలుగురిలో ఎంత\nఅవమానం!” అన్నాడు రాజు.\nమంత్రులు రాజుతోనూ, రాణీతోనూ,\n\"పుట్టినప్పుడు పిల్లలంతా ఇలాగే ఉంటారు,”\nఅని చెప్పి చూశారు.\n\"\"మా కళ్ళ నీళ్ళు తుడవటానికి బొల్లి\nకబుర్లు చెప్పవద్దు. దేశంలో ఉన్న వైద్యు\nలందరినీ తక్షణం యిక్కడికి పిలిపించండి,\"\nఅన్నాడు రాజు. వైద్యులందరూ రాజు\nదగ్గిరికి వచ్చారు.\n\"మాకు కుమార్తె కలిగిన మాట నిజమే.\nగాని అది మరీ చిన్నదిగా ఉన్నది. దాని\nతలపై వెంట్రుకలు లేవు. నోట్లో పళ్ళు\nలేవు. మీరంతా దీనికి తగిన చికిత్స ఆలో\nచించి, మందు లిచ్చి, ఈ పిల్ల వెంటనే\nపెద్దదయేటట్టూ, దీని తలపై వెంట్రుక\nలుండేటట్టూ, నోట్లో పళ్ళుండేటట్టూ\nచెయ్యండి,” అని రాజు వారితో అన్నాడు.\n“మహారాజా, ఇది సాధ్యమయే పని\nకాదు,\" అన్నారు వైద్యులు.\n\"చక్రవర్తిని నేను ఆజ్ఞాపిస్తున్నాను.\nఇంకా సాధ్యం కాకపోవటం ఎటువంటిది ?\nనేను చెప్పినట్టు చెయ్యటానికి మీరు\nసమ్మతించక పోయారో మిమ్మల్నందరినీ\nబెత్తాలతో వీపులు చిట్ల గొట్టిస్తాను. అయిదు\nనిమిషాలు వ్యవధి ఇస్తున్నాను, ఆలో\nచించుకోండి,\" అంటూ రాజు అవతలికి\nవెళ్ళిపోయాడు.\nఆయన అయిదు నిమిషాల అనంతరం\nతిరిగి వచ్చి, దీనంగా తలలు వంచుకుని\nవున్న వైద్యులతో, \"ఏం నిర్ణయించారు?\nనా కూతురికి వైద్యం చేస్తారా? దెబ్బలు\nతింటారా?\" అని అడిగాడు.\nవైద్యు లెవరూ మాట్లాడ లేదు.\nరాజు తన భటులను పిలిచి, \" బెత్తాలతో\nవీరందర్నీ చావ గొట్టండి!” అని ఆజ్ఞా\nపించాడు.\nఅప్పుడొక వృద్ధవైద్యుడు, \" మహారాజా,\nతొందర పడకండి. మీ ఆజ్ఞను శిరసావ\nహించటానికి మేం సిద్ధంగానే ఉన్నాం.\nఇందుకుగాను ఒక దివ్యౌషధం ఉన్నది.\nఅది గనక ఇచ్చినట్టయితే రాజకుమార్తె\nపెరిగి పెద్ద దవుతుంది. ఆమెకు తలనిండా\nవెంట్రుకలూ, నోటి నిండా పళ్ళూ\nఏర్పడతాయి,” అన్నాడు.\n\"మంచిది. ఆ దివ్యౌషధం ఎక్కడ\nఉన్నది?” అని రాజు అడిగాడు.\n\" అది సిద్ధంగా లేదు. దానిని తయారు\nచేసుకోవాలి. కొంత కాలం పడుతుంది,”\nఅన్నాడు వృద్ధ వైద్యుడు.\n\"కొంత కాలం పట్టటం దేనికీ? నేను\nరాజును, రాజాధిరాజును, మహాచక్రవర్తిని.\nఇప్పుడే ఆ దివ్యౌషధం నాకు కావాలి. అది\nవెంటనే ఎందుకు తయారు కాదూ?”\nఅన్నాడు రాజు.\n\"తమ రన్నది నిజమే, కాని ఆ దివ్యౌ\nషధం తయారు చెయ్యటానికి నాలుగు\nవందల అరవై అయిదు రకాల మూలికలు\nకావాలి, మూడువందల పన్నెండు రకాల\nధాతువులు తేవాలి,” అన్నాడు వైద్యుడు.\nరాజు గర్వంతో, \"తప్పకుండా అన్ని\nదినుసులూ తెచ్చి దివ్యౌషధం తయారు\nచెయ్యండి. కాని దాన్ని వెంటనే తయారు\nచెయ్యండి,” అన్నాడు.\n\"మహారాజా, అది అంత శీఘ్రం అయే\nపని కాదు. రెండేళ్ళ కొకసారి పూసే\nమూలిక ఉన్నది. అది నాలుగో విడత\nపూస్తూండగా వీరుకు రావాలి. అలాగే,\nఒక ధాతువు మంచుకొండల మీద తప్ప\nమరెక్కడా దొరకదు. ఆ కొండల మీద\nమంచు ఆరేళ్ళ కొకసారి మాత్రమే\nకరుగుతుంది. అలా రెండుసార్లు కరిగిన\nతరవాతనే ఆ ధాతువును తవ్వి తీసుకు\nరావాలి,” అన్నాడు వైద్యుడు.\n\"సరే, సరే, ఇంతకూ ఆ దివ్యౌషధం\nఒక వారంలో తయారవుతుందా?\" అని\nరాజు అడిగాడు.\n\"ఇంకా ఎక్కువ కాలం పడుతుంది,\nమహారాజా. తమరు ఒక పని చేయగూడదా?\nమీ అమ్మాయిని పన్నెండేళ్ళ పాటు మా\nపెంపకంలో ఉంచండి. ఆమెకు చెయ్య\nవలసిన చికిత్స సక్రమంగా చేస్తాం,”\nఅన్నాడు వృద్ధ వైద్యుడు.\nరాజు రాణి కేసి తిరిగి, \" ఏ మంటావు,\nదేవీ? మన అమ్మాయిని పన్నెండేళ్ళపాటు\nవీరి కిచ్చి చికిత్స చేయింతామా? లేక\nవీరందిరినీ బెత్తాలతో చావ గొట్టించనా?”\nఅని అడిగాడు.\nరాణి కొంచెం ఆలోచించి, \"వాళ్ళకు\nపన్నెండేళ్ళు వ్యవధి ఇచ్చి చూద్దాం.\nఅప్పటికీ అమ్మాయికి చికిత్స చెయ్యలేక\nపోతే ఏకంగా అందరి తలలూ తీసెయ్య\nవచ్చు,” అన్నది.\nరాజు సరే నన్నాడు. వైద్యులు రాజ\nకుమార్తెను తమ వెంట తీసుకుపోయి,\nఆమెను శ్రద్ధగా పెంచటమేగాక, చదువు\nచెప్పి, ప్రపంచ జ్ఞానం కలిగించారు. ఆమె\nవారివద్ద పన్నెండేళ్ళు పెరిగి తల్లి దండ్రుల\nవద్దకు తిరిగి వచ్చింది. ఆమె తల మీద\nనల్లని తలకట్టూ, నోట్లో తెల్లని పలు వరుసా\nచూసి, రాజూ రాణి ఎంతో సంతోషించి\nవైద్యులకు గొప్ప బహుమానా లిచ్చారు.\nవారి అనంతరం రాజకుమార్తె రాణి అయి\nప్రజలను వివేకంతో పాలించింది.",
            "book_page_end": 38
        },
        {
            "title": "మూడు సూత్రాలు",
            "book_page_start": 40,
            "pdf_page_start": 40,
            "pdf_page_end": 42,
            "author": "ఎల్. చంద్రశేఖర్",
            "genre": "నీతి కథ",
            "moral": "గురువు పట్ల విశ్వాసం, శ్రద్ధ, మెలకువ కలిగి ఉండడం అదృష్టాన్ని తీసుకొస్తుంది.",
            "keywords": [
                "మూడు సూత్రాలు",
                "గురువు",
                "రాణి",
                "రాజ్యాభిషేకం",
                "పాము"
            ],
            "characters": [
                "పేద విద్యార్థి",
                "గురువు",
                "రాణి",
                "మంత్రులు",
                "పాము"
            ],
            "locations": [
                "గురుకులం",
                "వేదవతీనగరం",
                "రాజభవనం"
            ],
            "content": "ఒక గురుకులంలో ఒక పేద విద్యార్థి ఉండే\nవాడు. గురువుగారు ఇతర విద్యార్థులతో\nబాటు అతనికి చదువు చెప్పాడు. కాని దుర\nదృష్టవశాత్తూ పేద విద్యార్థికి చదువు కొంచ\nమైనా అంటలేదు. శిష్యు లందరూ చదువు\nపూర్తి చేసి వెళ్ళిపోయేటప్పుడు గురువు\nగారు పేద శిష్యుడితో, \"నాయనా, నీతో\nబాటు నా వద్ద చదివిన వారందరూ పండితు\nలయారు. నీ దురదృష్టమో, నా దుర\nదృష్టమో, నీకు మాత్రం కొంచెం కూడా\nచదువు అబ్బ లేదు. నీకు మూడు సూత్రాలు\nచెబుతాను. అదృష్టం ఉంటే నీవు కూడా\nబాగుపడవచ్చు” అని చెప్పి, మూడు\nసూత్రాలు చెప్పాడు. అవి ఏవంటే:\nనడవగా నడవగా అదే వస్తుంది.\nఅడగగా అడగగా అదే తెలుస్తుంది.\nమెలకువగా ఉంటే మరణ భయం\nఉండదు.\nగురువుగారు చెప్పిన ఈ మూడు\nసూత్రాలూ చెవిన వేసుకుని, పేద విద్యార్థి\nఇంటికి బయలుదేరాడు. దారిలో అతనికి\nవేదవతీనగరం చూడాలని కోరిక పుట్టింది.\nఅందుచేత అతను ఇంటి దారి విడిచి పెట్టి,\nదారి అడిగి తెలుసుకుంటూ వేదవతీనగరం\nదారి పట్టాడు. ఆ నగరం ఎంత దూరం\nఉన్నదీ శిష్యుడికి తెలియదు. అది చాలా\nదూరం ఉంది. బండి చేసుకుని వెళ్ళ\nటానికి అతని వద్ద డబ్బు లేదు. అందు\nచేత పట్టుదలగా కాలి నడకనే ప్రయాణం\nచేసి పేద విద్యార్థి కొన్ని మాసాలకు వేదవతీ\nనగరం చేరాడు. గురువుగారు చెప్పిన\nమొదటి సూత్రం, నడవగా నడవగా అదే\nవస్తుందన్నది, నిజమయింది.\nవేదవతీనగరం చాలా పెద్దది. దారి\nతప్పి అంతదూరం వచ్చినాక, అక్కడే ఒక\nచిన్న ఉద్యోగం సంపాదించుకుని కొంత\nకాలం ఉంటే తప్ప తాను పడిన శ్రమకు\nఫలితం ఉండదని విద్యార్థికి తోచింది.\nఆ ప్రకారమే అతను కొద్దిపాటి జీతం మీద\nఒక ఉద్యోగం సంపాదించి, తనకు పనిలేని\nవేళలలో కనిపించిన వారినల్లా నగర\nవిశేషాలు అడుగుతూ వచ్చాడు.\n\" అడగగా అడగగా అదే తెలుస్తుంది”\nఅన్న రెండో సూత్రం అక్షరాలా నిజమయింది.\nఅనేకమందితో మాట్లాడిన మీదట శిష్యుడికి\nఆ నగరం గురించి అతి ముఖ్యమైన విశేషం\nతెలిసి వచ్చింది. ఆ విశేషం ఏమిటంటే—\nఆ నగరాన్ని ఏలుతున్నది రాజుకాదు,\nరాణి.. ఆమెకు అయిదారు వివాహాలు\nజరిగినా, ఇంకా కన్యగానే ఉన్నది. అది\nఎలా జరిగిందంటే ఆమెను పెళ్ళాడిన ప్రతి\nవాడూ పెళ్ళినాటి రాత్రి వింతగా చని\nపోయాడు. అయిదారుగురు చని\nపోయాక ఆమెను పెళ్ళాడటానికి ఏ రాజ\nకుమారుడూ సాహసించ లేదు.\nచూసి చూసి, మంత్రులకు ప్రాణం\nవిసిగి, తమ రాణిని ఎవరు పెళ్ళాడితే\nవారికి రాజ్యాభిషేకం చేస్తామని చాటింపు\nవేశారు. ఆ చాటింపు విని కూడా ఎవరూ\nరాణిని పెళ్ళాడటానికి ముందుకు రాలేదు.\nపేద శిష్యుడీ మాట విని తన గురువు\nగారు చెప్పిన మూడో సూత్రం జ్ఞాపకం\nతెచ్చుకున్నాడు. మెలకువగా ఉంటే మరణ\nభయం ఉండదు! గురువుగారి మాటల్లో\nతనకు గల విశ్వాసం కొద్దీ పేద శిష్యుడు\nరాణీని పెళ్ళాడ నిశ్చయించుకున్నాడు.\nఅతను రాజభవనానికి వెళ్ళి, మంత్రులతో\nతాను రాణిని పెళ్ళాడ నిశ్చయించినట్టు\nచెప్పాడు. వాళ్ళు పరమానందభరితులై,\nపెళ్ళి ముహూర్తం నిశ్చయించారు.\nపెళ్ళినాడు పేద శిష్యుడికి రాజోచితమైన\nదుస్తులు కట్టబెట్టి పెళ్ళి తంతు జరిపించారు.\nఆ రాత్రి అతను పడక గదికి వెళుతూనే\nతన దుస్తులు విప్పి ఒక పక్కన పెట్టి, తన\nకత్తి కూడా గోడకు చేరబెట్టి, పడక గది\nవెలపల అలంకారార్థం ఉంచిన అరటి\nబోదెలలో ఒకటి తలగొట్టి తెచ్చి తాను\nపడుకునే పక్క మీద ఉంచి, దానిపై\nదుప్పటి కప్పాడు. తరవాత అతను\nకత్తిదూసి చేత బట్టుకుని ఒక స్తంభం\nచాటున నక్కాడు. మరణ భయం గల\nవాడికి మెలకువ అవసరం గనక అతను\nనిద్రపోదలచలేదు.\nకొద్దిసేపు గడిచింది. పై కప్పులో నుంచి\nఒక తాచు పాము పెళ్ళికొడుకు మంచాన్ని\nఅని ఉన్న స్తంభం మీదుగా దిగి వచ్చి,\nపక్క మీద ఉన్న అరటి బోదెను చూసి\nమనిషే అనుకుని దాన్ని కాటు వేసింది.\nఅదే క్షణంలో శిష్యుడు ముందుకు వచ్చి\nఆ పామును క త్తితో నరికేశాడు. ఆ తరవాత\nఅతను చచ్చిన పామునూ, అరటి బోదెనూ\nఅవతల పారేసి నిశ్చింతగా నిద్రపోయాడు.\nమర్నాడు మంత్రులు వచ్చి పెళ్ళికొడుకు\nప్రాణాలతో ఉండటం చూసి అంతులేని\nఆనందం పొందారు. ఆ రోజే వారు అతనికి\nరాజ్యాభిషేకం జరిపారు. చదువు అబ్బక\nపోయినా, గురువుగారి మాటలయందు భక్తి\nశ్రద్ధ లుంచిన వాడు కావటంచేత పేద\nవిద్యార్థి వేదవతీనగరానికి రాజై, చాలాకాలం\nసుఖంగా రాజ్యపాలన చేశాడు.",
            "book_page_end": 42
        },
        {
            "title": "గాడిదల బేరం",
            "book_page_start": 43,
            "pdf_page_start": 43,
            "pdf_page_end": 46,
            "author": "చందమామ బృందం",
            "genre": "జానపద కథ",
            "moral": "ఇతరులను మాయ చేసే మాయాజాలం ఎక్కువ కాలం నిలబడదు. తెలివైన వారికి తప్పక శిక్ష పడుతుంది, కానీ దయ ఉంటే ఉపశమనం పొందవచ్చు.",
            "keywords": [
                "చావో",
                "గాడిదల బేరం",
                "పూటకూళ్ళావిడ",
                "మాయాజాలం",
                "బొమ్మలు"
            ],
            "characters": [
                "చావో (వర్తకుడు)",
                "పూటకూళ్ళావిడ (విధవరాలు)",
                "రైతులు",
                "వృద్ధుడు"
            ],
            "locations": [
                "చీనా",
                "తూర్పు రాజధాని",
                "చంగన్ నగరం"
            ],
            "content": "చీనాలో ఒక వర్తకు డుండేవాడు. అతని\nపేరు చావో. అతను ఎప్పుడూ దేశ సంచారం\nచేస్తూనే ఉండేవాడు. ఎక్కడెక్కడ పూట\nకూటి బసలుండేదీ అతనికి బాగా తెలుసు.\nకాని ఒకసారి అతను తూర్పు రాజధానికి\nప్రయాణమైపోతూ తాను ఎరగని ప్రాంతంలో\nప్రయాణించటం తటస్థించింది. చీకటి పడ\nబోతూండటం గమనించి అతను పొలాలలో\nపని చేసుకుంటున్న వారిని, ఈ ప్రాంతాల\nపూట కూటి ఇల్లుందా అని అడిగాడు.\n\"ఆ కనిపించే గుట్ట దాటితే ఒక బస\nఉన్నది. అక్కడ గాడిదలు కూడా అమ్ము\nతారు,” అని రైతులు చెప్పారు.\nచావో గుట్ట దాటి ప్రయాణీకుల బస\nచేరుకున్నాడు. ఇల్లు చాలా అందంగా\nఉన్నది. చావో ఇంటి బయట గాడిదను దిగి\nలోపలికి వెళ్ళాడు. ఇంటావిడ ఆరేడుగురు\nప్రయాణీకులకు సారా అందిస్తున్నది.\nఆమెకు ముప్ఫై ఏళ్ళు మించి ఉండవు,\nవితంతువు, మాన మర్యాదలు గల మనిషిగా\nకనబడింది. ఆమె చావోను చూసి, \"మీ\nసవారీ గాడిదనూ, సామాన్ల గాడిదనూ\nదయచేసి ఇంటి వెనక కట్టెయ్యండి. నాకు\nనౌకర్లెవరూ లేరు,” అన్నది.\n\"నౌకర్లు లేకపోతే జీతాలూ ఉండవు.\nడబ్బు మిగలక ఏం చేస్తుంది?” అని తనలో\nఅనుకుంటూ చావో తన గాడిదలను ఇంటి\nవెనక కట్టేసి, లోపలికి వచ్చి, మిగతా\nఅతిథులతోబాటు బల్ల ముందు కూచున్నాడు.\nసరిగా అదే సమయానికి భోజనం వడ్డన\nఆరంభమయింది. భోజనం చాలా బాగున్నది.\nభోజనాలు ముగిసినాక అతిథులు సారా\nతాగుతూ, కబుర్లాడుకుంటూ అక్కడే కొంత\nసేపు కాలక్షేపం చేశారు. చావోకు తాగే\nఅలవాటు లేనందున అతను మిఠాయి\nతింటూ మిగిలినవారితో కబుర్లాడాడు.\nత్వరలోనే నిద్రకు వేళ అయింది.\nదీపాలు ఆర్పేసినాక, తాగిన కైపులో ఉన్న\nఅతిథులు తూలుతూ వెళ్ళి తమ పక్కల\nమీద పడి, క్షణంలో గుర్రు పెట్టి నిద్ర\nపోసాగారు. చావో పక్క ఒక తడిక నాను\nకుని ఉన్నది. ఆ తడిక అవతల ఇంటావిడ\nపడుకుంటుంది.\nచావోకు చాలా సేపు నిద్రపట్ట లేదు.\nచివర కతనికి కలత నిద్ర పట్టుతూ ఉండగా\nపెద్ద చప్పుడై మెలకువ వచ్చింది. ఏదో\nబరువైన వస్తువు నేల మీద ఈడ్చగా అయే\nధ్వని ఒకటి బస యజమానురాలు పడుకునే\nదిక్కు నుంచి వచ్చింది. ఎవరో దొంగలు\nఆవిణ్ణి చంపేస్తున్నారేమోనని మొదట చావో\nభయపడ్డాడు. అతను చడీ చప్పుడూ\nకాకుండా తన పక్క మీద లేచి కూచుని\nతడికె కేసి చూస్తే అందులో చిన్న కంత\nకనబడింది. దాని గుండా అతను చూసే\nసరికి వితంతువు కనిపించింది. ఆమె\nఒంటరిగానే ఉన్నది, ఆమె కే ప్రమాదమూ\nకలగ లేదు.\nఒక బరువైన పెట్టెను ఆమె గది మధ్యకు\nలాగటంచేత చప్పుడయింది. ఆమె ఆ పెట్టె\nతెరిచి, దాని ముందు మోకరించి, అందులో\nనుంచి జానెడు ప్రమాణం గల మనిషి\nబొమ్మను తీసి మట్టి నేలపై పెట్టింది.\nతరవాత ఆమె పెట్టెలో నుంచి ఒక కొయ్య\nఎద్దునూ, కొయ్య నాగలినీ తీసింది.\nవిధవరాలు ఎద్దు వెనక నాగలి అమర్చి,\nదాని వెనక మనిషి బొమ్మను పెట్టింది.\nఆమె వాటి మీద నీరు చల్లే సరికల్లా\nఆ బొమ్మలు కదలటం చూసి చావో నిర్ఘాంత\nపోయాడు. అతను చూస్తూండగా నే\nఆ బొమ్మలు గది అంతా చక్కగా దున్నే\nశాయి. విధవరాలు చిన్న బుట్టలో గింజ\nలుంచి మనిషి బొమ్మ చేతి కిచ్చింది.\nఆ బొమ్మ ఆ గింజలను దున్నినంత మేరా\nచల్లింది. గింజలు నేలను తాకీ తాకకముందే\nమొలకెత్తి, పెరిగి కంకులకు కూడా వేశాయి.\nవిధవరాలు కంకులు కోసి, గది మూల\nకుప్పగా పలచి, ఉలిచి, పిండి\nతయారు చేసింది. ఆ పిండితో ఆమె\nరొట్టెలు చేసి, పొయిలో కాల్చింది. తన\nపని పూర్తిగా కాగానే ఆమె నిద్రపోయింది.\nచావో కూడా నిద్రపోయాడు.\nమర్నాడు ఉదయం అతిథులు నిద్ర\nలేచి, స్నానాలు చేసి, భోజనానికి\nకూచున్నారు. ఆమె వారికి రొట్టెలు తెచ్చి\nవడ్డించింది. చావో తన రొట్టెను తినదలచక,\nపక్కా చెకింలో దాచుకుని బయటికి వెళ్ళి\nపోయాడు. ఆయన తన గాడిదలను విప్పి\nప్రయాణం కాబోతూ కిందకి గుండా జన\nతొంగి చూశాడు. అతను చూస్తూండగానే\nమిగిలిన అతిథులు మిది కిందికి\nవిధవరాలు విధవరాలు తిరిగి ఒక\nమనిషిని చేసి చుట్టుకుని ఎలు\nచావో ఊహించినట్టే ఒక రాత్రివేళ\nవిధవరాలు పెట్టెను బరబరా ఈడ్చిన\nచప్పుడయింది. చావో నవ్వుకుని నిద్రకు\nపడ్డాడు. మర్నాడు తెల్లవారి విధవరాలు\nఅతనికి టీతోబాటు రొట్టెలు తెచ్చి ఇచ్చింది.\nఅయితే అంతకుముందే చావో తాను తెచ్చిన\nరొట్టెలు తీసి బల్ల మీద పెట్టి ఉంచాడు.\nఅతను ఆమెతో, \" ఈ రొట్టెలు తూర్పు\nరాజధానిలో కొన్నాను. చాలా శ్రేష్ఠమైనవి.\nమచ్చుకు ఒకటి తిని చూడండి,” అంటూ\nఆమెకు ఆమె రొట్టే అందించాడు.\nఆమెకు సందేహం కలగలేదు. ఆ రొట్టె\nతాను తయారు చేసినదే నని గుర్తించక\nదాన్ని తినసాగింది. ఆమె మూడు నాలుగు\nముక్కలు కొరికి తిన్నదో లేదో, బెంచి మీది\nనుంచి కింద పడి గాడిదగా మారిపోయింది.\nతన యుక్తి పారినందుకు చావో సంతో\nషించి, ఆ గాడిదను కొట్టి నిలబెట్టి, అది\nబలంగా ఉండటం గమనించాడు. తరవాత\nఅతను విధవరాలి పెట్టె నుంచి బొమ్మలు\nతీసి, నేలపై ఆమె ఉంచినట్టే ఉంచి, నీరు\nచల్లాడు. కాని అవి కదలలేదు. వాటిని\nఉండనివ్వటం క్షేమం కాదనుకుని, తగల\nబెట్టేసి, చావో కొత్త గాడిదను ఎక్కి\nవెళ్ళిపోయాడు.\nఆ గాడిద అతన్ని నాలుగేళ్ళు మోసింది.\nఒకసారి చావో దాని మీద చంగన్ నగరం\nవీధి వెంట వెళుతూండగా, ఒక వృద్ధుడు\nఎదురుగా వచ్చి గాడిద కేసి పరిశీలనగా\nచూసి, \"ఓహెూ, పూటకూళ్ళావిడవా ?\nఎంత మారిపోయావూ!\" అన్నాడు.\nతరవాత ఆయన చావోతో, \"ఈవిడకి\nమంచి శాస్తే చేశావు ! నాలుగేళ్ళు శిక్ష\nఅనుభవించింది. ఇంతటితో ఇక వదిలి\nపెట్టు!” అన్నాడు. ఆయన మాట పాటించి\nచావో గాడిద పై నుంచి దిగాడు. వెంటనే\nఅది ఎటో పారిపోయింది. తరవాత అది\nఏమయినదీ చావో ఎరగడు.",
            "book_page_end": 46
        },
        {
            "title": "తెల్లవాళ్ల స్వర్గం",
            "book_page_start": 47,
            "pdf_page_start": 47,
            "pdf_page_end": 47,
            "author": "చందమామ బృందం",
            "genre": "హాస్యం",
            "moral": "జాతి వివక్షను ఎత్తి చూపడం, ఎవరి ప్రపంచం వారికి ఉత్తమంగా ఉంటుంది.",
            "keywords": [
                "బానిసత్వం",
                "స్వర్గం",
                "కలలు",
                "నీగ్రోలు",
                "తెల్లవాళ్ళు"
            ],
            "characters": [
                "జిమ్ (యజమాని)",
                "ఐక్ (బానిస)"
            ],
            "locations": [
                "అమెరికా"
            ],
            "content": "అమెరికాలో బానిసత్వం ఉండిన కాలంలో జిమ్ర్నర్ అనే యజమాని వద్ద ఐక్\nఅనే బానిస ఉండేవాడు. యజమాని జిమ్కు తన కలలను గురించి చెప్పటమూ,\n( తన బానిసకు వచ్చే కలలను గురించి చెప్పించుకోవటమూ చాలా ఇష్టం.\nఒక రోజు ఐక్ తన యజమాని గది తుడవటానికి వచ్చేసరికి అప్పుడే\nనిద్ర మేలుకున్న జిమ్ అతనితో, \"ఐక్, నాకు చాలా చిత్రమైన కల వచ్చింది\nసుమా,” అన్నాడు.\n\"ఏం కల వచ్చింది, దొరా?” అని ఐక్ అడిగాడు.\n\"కలలో మీ నీగ్రోల స్వర్గం కనిపించింది. ఎక్కడ చూసినా పెంట\nపోగులూ, పడిపోయిన ఇళ్ళూ, కూలిపోయిన కంచెలూ, రొచ్చుతో నిండిన\nరోడ్లూ, చింకి బట్టలతో తిరిగే నీగ్రో పిల్లలూనూ!” అన్నాడు జిమ్\n\" నాకు కల వచ్చినప్పుడే మీకూ కల వచ్చి ఉండాలి, దొరా. నేను కలలో\nతెల్లవాళ్ళ స్వర్గానికి వెళ్ళాను. అక్కడ వీధులన్నీ బంగారమూ, వెండీ పరిచి\nఉన్నాయి. ఎక్కడ చూసినా పాలూ, తేనే! ఎంతో అందంగా ఉంది—కాని\nఎంతసేపు తిరిగినా నా కక్కడ ఒక్క పురుగు కూడా కనిపించ లేదు!”\nఅన్నాడు. ఐక్.",
            "book_page_end": 47
        },
        {
            "title": "ముగ్గురు మూఢులు",
            "book_page_start": 48,
            "pdf_page_start": 48,
            "pdf_page_end": 52,
            "author": "చందమామ బృందం",
            "genre": "బేతాళ కథ",
            "moral": "ఆస్తి నిర్వహణలో, తెలివి లేని పనులు చేసేవారు, ఆశపడి నష్టపోయేవారు మూఢులుగా పరిగణించబడతారు.",
            "keywords": [
                "విక్రమార్కుడు",
                "బేతాళుడు",
                "కల్బటుడు",
                "పర్ణకుడు",
                "ఆవులు"
            ],
            "characters": [
                "విక్రమార్కుడు",
                "బేతాళుడు",
                "కల్బటుడు",
                "కల్బటుడి భార్య",
                "కన్య తండ్రి",
                "పర్ణకుడు"
            ],
            "locations": [
                "మహేంద్రారణ్యం",
                "శ్మశానం",
                "గ్రామం"
            ],
            "content": "విసుగుచెందని విక్రమార్కుడు చెట్టువద్దకు\nతిరిగి వెళ్ళి, చెట్టుపై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు, \"రాజా, నిన్ను\nచూస్తే జాలి వేస్తున్నది. నీకు శ్రమ తెలియ\nకుండా ఉండగలందులకు ఒక చిన్న కథ\nచెబుతాను విను,” అంటూ ఈ విధంగా\nచెప్పసాగాడు :\nమహేంద్రారణ్యంలో అనేక ఆటవిక\nగ్రామాలుండేవి. ఒక గ్రామంలో కల్బటు డనే\nఒక యువకుడుండే వాడు. వాడికి తల్లి\nదండ్రులూ, అన్న దమ్ములూ లేరు. వాడికి\nగల ఆస్తి అంతా నూరు ఆవులు. వాడు\nఆ ఆవుల పాలు అమ్మి సుఖంగానే జీవిస్తూ\nఉండేవాడు.\nకల్బటుడికి యుక్తవయసు వచ్చింది.\nతగిన పిల్ల దొరికితే పెళ్ళాడాలని నిశ్చయించి\nవాకబు చేశాడు. అయిదారు కోసుల దూరాన\nమరొక గ్రామంలో ఒక యోగ్యురాలైన కన్య\nఉన్నట్లు తెలుసింది. ఆ పిల్ల తండ్రికి ఆరు\nవేల ఆవు లుండేవి. ఆయనకు ఒక్కత్తే\nకుమార్తె.\nకల్బటుడి తరఫున మధ్యవర్తి వెళ్ళి\nఆయనతో పెళ్ళి మాటలు మాట్లాడాడు.\n\"కనీసం నూరు ఆవులైనా పలికి ఇస్తానని\nపిల్ల నివ్వము,” అన్నాడు కన్య తండ్రి.\nమధ్యవర్తి వచ్చి ఈ మాట చెప్పగానే\nకల్బటుడు కొంచెం సేపు ఆలోచించి, భార్య\nకోసం తనకు గల నూరు ఆవులనూ బేరగా\nయివ్వటానికి ఒప్పుకున్నాడు.\nఈ విధంగా కల్బటుడికి భార్యతోబాటు\nదారిద్ర్యం కూడా సంప్రాప్తమయింది.\nఆయినా వాడు ఎంత మాత్రమూ చింతించక,\nతన భార్యతో, \" నాకున్ను ఆవు లున్నవి\nకనుకనే నీవు నాకు గల నూరు ఆవులను\nపోగా నాకు మిగిలిన 5 వేల 900 ఆవులను\nనీవు తెచ్చిన 6 వేల ఆవులతోబాటు, మనకు\nగల 5900 ఆవులను నీకు కూడా ఈ\nభర్తను ఆప్యాయంగా చూసేది. వాడు\nచెప్పే పనులన్నీ చేసేది. అడవుల్లో తిరిగి\nకట్టెలు కొట్టేది. ఆకులు కోసేది. వాటిని\nఅమ్మి డబ్బు తెచ్చేది. తెచ్చిన డబ్బులో\nకల్బటుడిని\nబయలుదేరాలి. ఆ\nవంట\nఆయన\nరాకుమారిని పెళ్ళి\nఇలా\nమాంసం\nమామకు\nఈ\nకొనే\nఆమె\nను\nఅని\nఅలా\nపని\nఇవ్వాలని\nమూడు నెలలు గడిచాయి. కల్బటుడి\nమామగారికి తన కుమార్తెను చూడాలని\nబుద్ధి పుట్టింది. ఆయన అల్లుడి గ్రామానికి\nబయలుదేరి వచ్చాడు.\nకల్బటుడి భార్య తన తండ్రికి నీళ్ళిచ్చి\nచావడిలో కూచో బెట్టింది. ఎలా ఉన్నావని\nతండ్రి అడిగితే బాగానే ఉన్నానని చెప్పి\nఆమె వంట ఇంట్లోకి వెళ్ళింది. తండ్రికి\nవంట చేసి పెడదామంటే వంటిల్లు\nశూన్యంగా ఉంది. ఆమె గుడ్ల నీళ్ళు\nకుక్కుకుంటూ అటు నుంచే దొడ్లోకి వెళ్ళి,\nదొడ్డి వాకిలి కుండా బయటికి వెళ్ళింది.\nఅక్కడ పర్ణకుడు కనిపించి ఆమెను తన\nదగ్గిరికి రమ్మని పిలిచాడు. ఆమె దగ్గిరికి\nవచ్చినాక వాడు, \"నీ దగ్గిరికి ముసలిదాన్ని\nపంపిస్తే ఆలోచించి చెబుతానన్నావు. నాకు\nక్షణ మొక యుగంగా ఉంది. ఆ రోజు\nనిన్ను మీ ఇంటి ముందు చూసినది మొదలు\nనాకు తిండి లేదు, కునుకు లేదు. చివరకు\nకలలో కూడా నీవే కనిపిస్తున్నావు!\nనన్నెందు కీ విధంగా వేధిస్తున్నావు?\" అని\nఅడిగాడు.\nకల్బటుడి భార్య, \"నేను నిన్నింక\nవేధించను. నీతోనే వచ్చేస్తాను. కాని\nముందుగా నాకు శేరు మాంసం కావాలి.\nమా నాన్న చూడ వచ్చాడు. ఆయనకు\nవంట చేసి పెట్టాలి,” అన్నది.\n\"ఇక్కడే ఉండు. ఇప్పుడే మాంసం\nతెచ్చి ఇస్తాను,\" అంటూ పర్ణకుడు వెళ్ళి\nఇంత మాంసం తెచ్చి ఆమెకు ఇచ్చి,\n\"ఇంక వాయిదా వెయ్యక నా వెంట\nవచ్చెయ్యి,” అన్నాడు.\n\"వాయిదా వెయ్యను,” అంటూ ఆమె\nలోపలికి వెళ్ళింది. పర్ణకుడు ఆమె కోసం\nదొడ్డివాకిలి బయట పచార్లు చేయసాగాడు.\nకల్బటుడి భార్య వంటింట్లోకి వెళ్ళి\nమాంసం తరిగి పోయి మీద పెట్టింది.\nఇంతలో కల్బటు డింటికి తిరిగి వచ్చాడు.\nచావడిలో కూచుని ఉన్న మామను చూడ\nగానే వాడికి ఒళ్ళంతా జెర్రులు పాకి\nనట్టయింది. వాడు మామతో మామూలు\nకుశల ప్రశ్నలు చేసి వంటింట్లోకి వచ్చి\nభార్యను, \"ఏమిటి వండుతున్నావు?” అని\nఅడిగాడు.\n\"మాంసం. పొరుగు వాళ్ళిచ్చారు,\"\nఅన్నది భార్య.\n\" మనిద్దరికే జరగకుండా ఉంటే మూడో\nమనిషికి కూడా ఎట్లా జరిపేటట్టు?”\nఅన్నాడు కల్బటుడు.\n\"నాకు తెలీదు,” అన్నది భార్య. కల్బ\nటుడు బయలుదేరి తాను పనిచేసే ధనికుల\nఇళ్ళకు వెళ్ళి, తన మామగారు వచ్చాడని\nచెప్పి వారి వద్ద కొంచెం మాంసమూ, పాలూ\nతీసుకుని ఇంటికి తిరిగి వచ్చాడు.\nదొడ్డివాకిలి దగ్గిర చాలా సేపు తారట్లాడి\nపర్ణకుడు, తన ప్రియురాలు ఎంతకూ రాక\nపోవటం గమనించి, ఆమె ఏమి చేస్తున్నదో\nచూద్దామని చుట్టు తిరిగి ఇంటి ముందుకు\nవచ్చి, తల వాకిలి గుండా లోపలికి తొంగి\nచూశాడు. చావడిలో మామగారితో పాటు\nకూచుని ఉన్న కల్బటుడు వాణ్ణి చూసి,\n\"రా, లోపలికి రా!” అని ఆహ్వానించాడు.\nవాడు వచ్చిన పని ఏమిటో కల్బటుడికిగాని,\nవాడి మామకుగాని తెలియదు.\nముగ్గురూ చావట్లో కూచుని మాట్లాడుతూ\nఉండగా, కల్బటుడి భార్య వంట పూర్తి\nచేసి, తాను వండిన మాంసాన్ని ఒక\nపళ్ళెంలో పెట్టి చావట్లోకి తీసుకు వచ్చి,\nవాళ్ళ ముందు పెడుతూ, \"ముగ్గురు\nమూఢులూ ఆరగించండి!” అన్నది.\n\"ఎవరు మూఢులు?” అని తండ్రి\nఆమెను అడిగాడు.\n\"ముందు నీవు మూఢుడవు. నీ కన్న\nమూఢుడు నా భర్త. అతడి కన్న గొప్ప\nమూఢుడు నన్ను మారు మనువు చేసుకో\nగోరే ఈ పర్ణకుడు,” అన్నది కల్బటుడి\nభార్య తండ్రితో.\nకల్బటుడి మామగారు జరిగిన సంగతి\nఅంతా తెలుసుకుని ఇంటికి వెళుతూనే తన\nమందలో సగం ఆవులను అల్లు డింటికి\nతోలించాడు. ఆ తరవాత కల్బటుడూ, వాడి\nభార్యా దారిద్ర్య బాధ లేకుండా సుఖంగా\nజీవించారు.\nబేతాళుడీ కథ చెప్పి, \" రాజా, కల్బటుడి\nభార్య తన తండ్రినీ, తన భర్తనూ, తన\nప్రియుణ్ణి మూఢులని ఎందు కన్నది?\nతెలిసి కూడా చెప్పకపోయావో నీ తల పగిలి\nపోతుంది,” అన్నాడు.\nదానికి విక్రమార్కుడు, \"ఆరు వేల\nఆవుల ఆస్తి కలిగి తన కున్న ఒక్క\nకుమార్తెనూ నూరు ఆవులకు అమ్మిన\nవాడు మూఢుడు కాక మరేమవుతాడు?\nపెళ్ళాడే వాడు తన ఆస్తి పెంచుకుంటాడు\nగాని ఉన్న ఆస్తిని సాంతం పోగొట్టుకోడు.\nఅలాటి పనిచేశాడు గనక కల్బటుడు మరింత\nపెద్ద మూఢుడు. కల్బటుడు నూరు ఆవుల\nనిచ్చి కొనుక్కున్న దాన్ని శేరు మాంసంతో\nకొనటానికి యత్నించిన పర్ణకుడు అందరి\nకన్నా పెద్ద మూఢుడు,” అన్నాడు.\nరాజుకీ విధంగా మౌనభంగం కలగగానే\nబేతాళుడు శవంతో సహా మాయమై\nమళ్ళీ చెట్టెక్కాడు. — (కల్పితం)",
            "book_page_end": 52
        },
        {
            "title": "చందమామ మందహాసం",
            "book_page_start": 53,
            "pdf_page_start": 53,
            "pdf_page_end": 62,
            "author": "సి. మాధవరావు",
            "genre": "కాల్పనిక కథ",
            "moral": "ప్రేమ, కుటుంబ అనుబంధం, ఆదరణ దేనినైనా మార్చగలవు.",
            "keywords": [
                "షారిమాన్ చక్రవర్తి",
                "గుల్నార్",
                "సముద్రరాకుమారి",
                "మౌనం",
                "సంతానం"
            ],
            "characters": [
                "షారిమాన్ చక్రవర్తి",
                "గుల్నార్",
                "వర్తకుడు",
                "గుల్నార్ తల్లి",
                "సాలిహ్",
                "బర్బసీమ్"
            ],
            "locations": [
                "పర్షియా (ఖురాసాన్)",
                "శ్వేతపురం",
                "సముద్రం"
            ],
            "content": "అనేక శతాబ్దాల క్రితం షారిమాన్ అనే సౌందర్యం మానవాతీతంగా ఉన్నది,\nపర్షియా చక్రవర్తి ఉండేవాడు. ఆయన ఆమెలో మహారాణుల కుండదగిన ఠీవి\nఖురాసాన్లో ఉండేవాడు. ఆయనకు నూరు\nగురు భార్య లుండినప్పటికీ ఒక్కరికీ ఒక్క\nనలుసు కూడా పుట్టలేదు.\nతనకు సంతానం లేదన్న చింత మరిచి\nపోవటాని కాయన ఒకనాడు పేరోలగంలో\nవిద్వగ్గోష్ఠిలో ముణిగి ఉండగా, ద్వార\nపాలకు డొకడు వచ్చి, రాజుగారి దర్శనం\nనిమిత్తం ఎవరో వర్తకుడు ఒక బానిస\nపిల్లను తన వెంట తీసుకొచ్చి, బయట వేచి\nఉన్నాడని విన్నవించాడు.\nవారిని లోపలికి తీసుకు రమ్మని రాజు\nఆజ్ఞాపించాడు. వర్తకుడు బానిసపిల్లను\nలోపలికి తీసుకువచ్చి, ఆమె ముఖాన కప్పి\nఉన్న మేలి ముసుగు తొలగించే సరికి,\nరాజూ, మిగిలిన సభికులూ ఆశ్చర్యంతో\nనిశ్చేష్టులయారు. ఎందుకంటే ఆమె\nప్రస్ఫుటమవుతున్నది.\nరాజు వర్తకుణ్ణి, \"ఈమె వెల ఎంత?”\nఅని అడిగాడు.\n\"మహారాజా, ఈమెను నేను మరొకరి\nనుంచి రెండు వేల దీనారాలకు కొన్నాను.\nతరవాత మూడు సంవత్సరాలు ప్రయాణం\nచేసి నే నీమెను ఇక్కడికి తెచ్చాను.\nఅందుకుగాను మరి మూడు వేల దీనారాలు\nఖర్చయాయి. అయితే నే నీమెను తమకు\nకానుకగా అర్పించటానికి తెచ్చాను గాని,\nవిక్రయించటానికి తీసుకురాలేదు,” అని\nవర్తకుడు జవాబు చెప్పాడు.\nఈ మాటలకు రాజు సంతోషించి, వర్త\nకుడికి దుశ్శాలువలు కప్పి, పది వేల దీనా\nరాలు పారితోషికంగా ఇప్పించాడు. వర్త\nకుడు రాజుగారి ఘనతనూ, ఔదార్యాన్ని\nఎంతగానో కొనియాడి తన దారిన తాను\nవెళ్ళిపోయాడు.\nరాజు అంతఃపుర దాసీలకు బానిసను\nఅప్పగిస్తూ, \"ఈమెను చక్కగా స్నానం\nచేయించి, ప్రయాణపు బడలిక తీరేలాగ\nశరీరానికి సుగంధపు పూతలు పూయండి.\nఈమెకు సముద్రతీరాన గల భవనంలో\nబస ఏర్పాటు చేయండి,” అని చెప్పాడు.\nషారిమాన్ నివసించే \"శ్వేతపురం\"\nసముద్రతీరాన ఉండేది. అందుచేత సము\nద్రాన్ని ఆనుకుని ఉన్న భవనంలో కొత్త\nబానిసకు బస ఏర్పాటు చెయ్యటం దాసీలకు\nసాధ్యమయింది.\nఆమె విశ్రాంతి తీసుకోవటానికి వ్యవధి\nఇచ్చి రాజు ఆమె ఉండే బసకు వెళ్ళాడు.\nఆయన రావటం చూసి కూడా ఆమె లేచి\nనిలబడలేదు, ఆయన పట్ల లక్ష్యం ఏమీ\nచూపలేదు. రాజు ఆశ్చర్యపడి, \" ఈమెను\nపెంచినవారు బొత్తిగా నాగరికత లేనివారై\nఉంటారు,” అనుకున్నాడు. అయితే ఆమె\nఅందం కళ్ళారా చూస్తుంటే రాజుకు ఆమె\nఅవినయాన్ని క్షమించ బుద్ధి పుట్టింది.\nఆయన ఆమె సరసనే కూచుని, మంచిగా\nపలకరించాడు. కాని ఆమె ఒక్క మాటకూ\nజవాబు చెప్పలేదు. ఆయన మాటలు\nవిన్నట్టుగా కూడా కనిపించలేదు.\nఇందుకు కూడా రాజు కోపం తెచ్చుకో\nలేకపోయాడు. ఆమె చక్కదనం ఆయనను\nపూర్తిగా జయించింది. \"ఒకవేళ మూగ\nదేమో!” అనుకుని ఆయన పరిచారికలతో\nరహస్యంగా, \"ఈమె నోట మాటరాగా మీరే\nమైనా విన్నారా?” అని అడిగాడు.\n\"మేము ఆమెను స్నానం చేయించి,\nతల దువ్వి, దుస్తులు తొడుగుతున్నంత సేపూ\nఇష్టంగాగాని, అయిష్టంగాగాని నోరు విప్పి\nఒక్క ముక్క అనలేదు. ఆమెకు మా మీద\nకోపమో, లేక మన భాష ఆమెకు తెలియదో\nచెప్పలేం,” అన్నారు దాసీలు.\nరాజుగారి ఆశ్చర్యం మరింత అయింది.\nఆయనకు ఒక అనుమానం కలిగింది;\nఈ బానిసపిల్ల మాట్లాడక పోవటానికి ఏదో\nఒక గొప్ప విచారం కారణమయి ఉంటుం\nదనుకుని ఆయన ఆమెకు వినోదం కలిగించ\nటానికిగాను ఆమె వద్దకు ఆటగాళ్ళనూ, పాట\nగాళ్ళనూ పంపాడు. నృత్యగానాలకు\nఅందరూ హర్షించారు గాని ఆమె మటుకు\nతల వంచుకుని కూచుని, చిన్న చిరు\nనవ్వయినా నవ్వలేదు.\nఅన్నివిధాల ఆశాభంగం పొందికూడా\nరాజు తన బానిసను పెళ్ళాడి, ఆమె మీది\nప్రేమకొద్దీ, రాజ్యవ్యవహారాలన్నీ వదిలేసి,\nఆమె బసలోనే కాలం గడపసాగాడు. ఆమె\nనోరు విప్పి ఒక్క మాటైనా మాట్లాడలేదన్న\nవిచారం తప్పిస్తే, రాజుకు ఆమెతో కాపరం\nఅన్నివిధాలా ఆనందదాయకంగానే ఉన్నది.\nఅప్పుడప్పుడూ ఆయన ఆమెతో, \" నాకు\nనీ పైన ఎంత ప్రేమ ఉన్నదో చూస్తున్నావు\nగదా! నీ కోసం అందరు భార్యలనూ,\nరాజ్యాన్నీకూడా తోసిపుచ్చి, నీ దాసుడిలాగా\nనీ దగ్గిరే పడిఉన్నాను. నా పైన కనికరించి\nఎందుకు మాట్లాడవు? నా వల్ల నీ కేమైనా\nఅపచారం జరిగిందా? నీకేమైనా కావాలా?\nనాతో చెప్పు, ఎంత కష్టసాధ్యమైనా నీ కోరిక\nతీర్చుతాను,” అంటూ, బతిమాలేవాడు.\n\"నీవు మూగదానివైతే కనీసం సంజ్ఞలతో\nనైనా మాట్లాడు, అర్ధం చేసుకుంటాను,”\nఅనేవాడు.\nఒకసారి ఆయన ఆమెతో, \" నాకు\nనూరుగురు భార్యలున్నప్పటికీ సంతానం\nలేదు. నాకు వయసుమళ్ళుతున్నది. నీ కడు\nపున అయినా ఒక నలుసు పుడితే నేను\nనిశ్చింతగా ప్రాణాలు విడుస్తాను. అలాటి\nసూచనలేమైనా కనబడితే చెప్పు, నిన్ను\nవేడుకుంటున్నాను,\" అన్నాడు.\nరాజు ఈమాట అనగానే ఆ బానిసపిల్ల\nమొట్టమొదటిసారిగా తల ఎత్తి రాజు కళ్ళ\nలోకి చూసి, చిరునవ్వు నవ్వింది. ఆమె\nముఖాన చిరునవ్వు కనిపించగానే రాజుకు\nభవనమంతా ఒక్కసారిగా ప్రకాశించి\nనట్టుగా తోచి, అపారమైన ఆనందం\nకలిగింది.\nఆమె నోరు తెరిచి రాజుతో మాట్లాడింది.\n\"మహారాజా, మీ కోరిక సిద్ధించింది. నే\nనిప్పుడు గర్భవతిని,” అన్నదామె.\nరాజు పొందిన ఆనందానికి మేరలేదు.\nఆయన ఆవేశంతో, \"దేవుడెంత దయా\nమయుడు! నా కున్న రెండు కోరికలనూ\nఒకేసారి తీర్చాడు; నీవు మాట్లాడావు, నేను\nతండ్రిని కాబోతున్నాను!” అన్నాడు.\nఆయన లేచి, ఇప్పుడే వస్తానని బానిసతో\nచెప్పి, తిన్నగా రాజసభకు వెళ్ళి, సింహా\nసనం మీద కూచుని, తన మంత్రులతో,\nతాను తండ్రి కాబోతున్నట్లు చాటింపు\nవేయించమనీ, పేదలకూ, వితంతువులకూ,\nఅక్కర గలిగినవారికీ లక్ష దీనారాలు పంచి\nపెట్టమనీ చెప్పాడు. ఈ పనులన్నీ యథా\nప్రకారం జరిగాయి.\nరాజు సభ నుంచి తన ప్రియురాలి\nవద్దకు తిరిగి వచ్చి, \"నీవు ఏడాదిపాటు\nనా దగ్గిరా, నా పరివారం దగ్గిరా, నోరు\nఎందుకు మెదిపావుకావో, మాట్లాడాలని\nఇవాళ ఎందుకు నిశ్చయించుకున్నావో\nఇప్పుడైనా చెబుతావా?” అని బ్రతిమా\nలుతూ అడిగాడు.\n\"మహారాజా, నేను ఎక్కడి నుంచో\nఇక్కడికి బానిసగా వచ్చాను. నా దేశానికీ,\nతల్లికీ, అన్నకూ దూరమయాను. బానిస\nగానే ఇక్కడ చిక్కుకు పోయాను.\nనా హృదయం క్షోభించింది. అలాటప్పుడు\nయిక్కడ ఎవరితో మాత్రం నే నెందుకు\nమాట్లాడాలి?” అన్నదామె.\n\"నీ బాధ నేను అర్థం చేసుకోగలను.\nకాని నీ విక్కడ బానిసగా చిక్కిపోయినా\nననటం అధర్మం. నిన్ను సమస్తానికి రాణిని\nచేశాను, నేనే నీకు దాసుణ్ణి అయాను.\nమీ వాళ్ళకు దూరమైనందుకు బెంగగా\nఉంటే నాతో మాట మాత్రం చెప్పి ఉండ\nవలిసింది. నేను నా ఉద్యోగులను పంపి\nనీ వారిని క్షణంలో పిలిపించి ఉందును,”\nఅన్నాడు రాజు.\nఈ మాటకు ఆమె ఇలా సమాధానం\nచెప్పింది :\n\"నా పేరు గుల్నార్. నా జన్మ స్థలం\nసముద్రం. నా తండ్రి ఒక సముద్రరాజు.\nఆయన మరణించిన అనంతరం ఒకనాడు\nనాకు ఏదో కారణంగా నా తల్లి మీదా, అన్న\nమీదా చాలా కోపం వచ్చింది. ఇక\nసముద్రంలో ఉండనే కూడదనీ, భూమి\nమీదికి వచ్చి నాకు నచ్చిన మొట్టమొదటి\nవాడికి భార్య అయిపోవాలనీ నిశ్చయించు\nకున్నాను. ఒకనాటి రాత్రి నా తల్లీ, నా అన్న\nసాలిహ్ నిద్రపోతున్న సమయంలో ఇంటి\nనుంచి బయలుదేరి ఒక దీవి మీదికి వచ్చి,\nనిండు వెన్నెలలో, నిర్మలంగా నక్షత్రాలతో\nవెలిగే ఆకాశం కింద పడుకున్నాను. చల్ల\nగాలి వీస్తూండటం చేత నాకు సుఖమైన నిద్ర\nపట్టింది. నేనా నిద్రలో ఉన్న సమయంలో\nఎవడో వచ్చి నన్ను పట్టుకున్నాడు. నేను\nవాడితో పెనగులాడాను కాని, వాడి పట్టు\nవిడిపించుకోలేక పోయినాను. వాడు నన్ను\nతన గుడిసెకు తీసుకువెళ్ళాడు. అక్కడ\nనేను నా కున్న శ క్తికొద్దీ వాణ్ణి కాళ్ళా చేతులా\nతన్నాను. నేను తనకు లొంగనని గ్రహించి\nవాడు నన్ను మర్నాడే బజారుకు తీసుకు\nపోయి ఒక వర్తకుడికి బానిసగా అమ్మాడు.\nఆ వర్తకుడే నన్ను తెచ్చి మీ కిచ్చాడు.\nఆయన చాలా పెద్ద మనిషి. నా వయసు\nచూసి, ఆయన నన్ను తన కొరకు వుంచు\nకోవటానికి బదులుగా, దూర ప్రయాణం\nచేసి మీకు కానుకగా అర్పించాడు. నేను\nమొట్టమొదట ఇక్కడికి వచ్చినప్పుడు\nనన్నెవరైనా తాకినట్టయితే సముద్రంలోకి\nదూకి నా తల్లినీ, అన్ననూ చేరుకుందా\nమనుకున్నాను. మీరు నన్ను పెళ్ళాడి\nనప్పుడు ఆ పని చేసి ఉండవలిసిందేగాని\nమా వాళ్ళ దగ్గిరికి తిరిగి వెళ్ళటానికి అభి\nమానం అడొచ్చింది. ఆ అభిమానంతోనే\nనే నెవరితోనూ మాట్లాడలేదు. మీరు నన్ను\nనిజంగా ప్రేమిస్తున్నట్టు తెలిసినాక నా\nమనస్సు మారసాగింది. గర్భవతిని కూడా\nఅయాక నాకు మీ మీద అనురాగం మరింత\nఅయింది. తప్పించుకుపోవాలన్న ఆలోచన\nపూర్తిగా పోయింది. దానికి మరొక కారణం\nకూడా ఉంది. నేను భూమి మీద నివసించే\nవాడికి భార్యనైనానంటే నా తల్లీ, అన్నా\nఅవమానంతో కుంగిపోతారు; నా భర్త\nగదిలోకి వెళ్ళి, నన్నూ, సముద్రాన్నీ కూడా\nజాగ్రత్తగా గమనించండి. ఒక్క క్షణంలో\nనా కుటుంబంలోని వారి నిక్కడికి\nరప్పిస్తాను,” అన్నది గుల్నార్.\nరాజు అవతలి గదిలోకి వెళ్ళి ఒక కిటికీ\nగుండా తన భార్యనూ, గవాక్షం గుండా\nసముద్రాన్నీ గమనించసాగాడు. గుల్నార్\nరెండు ముసాంబరం తునకలు తీసి బంగారు\nధూప పాత్రలో వాటిని అంటించి ధూపం\nతెప్పించింది. పొగ పైకి లేవగానే ఆమె\nగట్టిగా ఈలవేసి, ఏవో మంత్రాలు పఠించింది.\nవెంటనే సముద్రం పొర్లినట్టయింది.\nఅందులో నుంచి ఒక యువకుడు పైకి\nవచ్చాడు. అతను అంధంగా ఉండటమే\nగాక, అతనిలో గుల్నార్ పోలికలు కూడా\nఉన్నాయి. అతనే రాజకుమారుడు సాలిహ్,\nగుల్నార్ అన్న. అతని వెనకగా తెల్లని\nజుట్టుతో ఒక వృద్ధ స్త్రీ పైకి వచ్చింది. ఆమె\nసముద్రరాజు భార్య, గుల్నార్ తల్లి. ఆమె\nతరువాత అయిదుగురు ఆడపిల్లలు\nవచ్చారు. వారు గుల్నార్ దాయాదులు,\nగొప్ప అందగత్తెలు.\nఆ యువకుడూ, ఆరుగురు స్త్రీలూ నీటి\nమీదగా నడుచుకుంటూ భవనందాకా వచ్చి,\nఒకరి వెనకగా ఒకరు పైకి ఎగిరి గవాక్షాల\nకుండా లోపలికి దూకారు. వారిని లోపలికి\nరానివ్వటానికి గుల్నార్ గవాక్షం నుంచి\nదూరంగా వచ్చేసింది.\nవచ్చిన వారంతా గుల్నార్ను ఆలింగనం\nచేసుకుని, ఆనంద బాష్పాలు రాలుస్తూ,\n\"గుల్నార్! నాలుగేళ్ళపాటు మమ్మల్ని\nవదిలి పెట్టి ఎలా ఉండగలిగావు? అంత\nకాలంగా నీ వార్త తెలియక మేమెంత\nబాధ పడ్డాం!” అన్నారు.\n\"మీతో చెప్పకుండా రావటం పెద్ద\nపొరపాటు. కాని విధిని ఎవరు తప్పించ\nగలరు? ఏమైనా తిరిగి అందరమూ కలుసు\nకున్నాం, అంతే చాలు,” అంటూ గుల్నార్\nతన వాళ్ళందరినీ తన సరసన కూచో\nబెట్టుకుని తన కథ యావత్తూ వారికి\nచెప్పింది. చిట్టచివర కామె, \"నే నిప్పుడు\nఈ మహారాజుకు భార్యనై గర్భవతిగా\nఉన్నాను గనక, నా చేత మీరు కాన్పు\nచేయిస్తారని మిమ్మల్ని పిలిచాను. నాకు\nఇక్కడి మంత్రసానుల పైన ఏమాత్రం\nనమ్మకం లేదు. వారికి మన సంగతి ఏమీ\nతెలియదు,” అన్నది.\nగుల్నార్ తల్లి తన కూతురుతో, \"అమ్మా,\nనీవు భూమి పైన నివసిస్తూండటం చూసి\nకష్టాలలో ఉన్నావేమో ననుకున్నాం.\nసుఖంగా ఉంటున్నా నన్నావు గనక మాకే\nవిచారమూ లేదు. సముద్ర రాజకుమారు\nలలో ఎవరినైనా నీవు పెళ్ళాడి ఉంటే\nబాగుండేదేమో అని లోపల అనిపిస్తుంది,”\nఅన్నది విచారంగా.\n\"ప్రమాణ పూర్తిగా నేను చాలా సుఖ\nపడుతున్నాను. నా కోరికలన్నీ తీరాయి.\nకోరదగిన దంటూ నా కిప్పుడేమీ లేదు,” అని\nగుల్నార్ తల్లికి నమ్మ జెప్పింది.\nపక్క గదిలో నుంచి గుల్నార్ మాటలు\nవింటూ ఉండిన రాజు మనస్సు ఆనంద\nడోలల్లో ఊగిపోయింది.\nగుల్నార్ తన దాసీలను కేక పెట్టి వడ్డన\nచెయ్యమన్నది. ఆమె స్వయంగా వంట\nసాలకు వెళ్ళి భక్ష్యభోజ్యాలూ, పళ్ళూ\nవెంట బెట్టుకు వచ్చి బల్ల మీద వడ్డన\nచేయించి, తన వారినందరినీ భోజనం\nచెయ్యమన్నది.\nఇందుకు వారు సమ్మతించక, \"మే\nమిక్కడికి వచ్చినట్టు మహారాజుకు కబురు\nచెయ్యి. ఆయన అనుమతి లేకుండా\nమేము వచ్చినదేకాక, ఆయనకు తెలియ\nకుండా ఆయన ఇంట విందులుకుడవటం\nచాలా అమర్యాదకరం. మా రాక సంగతే\nకాక, మే మెవరమో కూడా ఆయనకు\nతెలియదాయె,” అన్నారు.\nగుల్నార్ పక్క గదిలోకి వెళ్ళి తన\nభర్తను తీసుకువచ్చింది. రాజు వారిని\nమనస్ఫూర్తిగా పలకరించి మర్యాదలు\nచేశాడు. వారాయనను అభినందించారు.\nఈ మర్యాదలన్నీ పూర్తి అయిన మీదట\nరాజు దగ్గిరే ఉండి అతిథుల చేత భోజనం\nచేయించాడు.\nగుల్నార్కు పురుడు వచ్చినదాకా ఆమె\nబంధువులు అక్కడే విందు వినోదాలలో\nకాలక్షేపం చేస్తూ ఉండిపోయారు. తన తల్లి\nదాయాదుల సహాయంతో గుల్నార్ ఒక\nబొద్దయిన మగపిల్లవాణ్ణి కన్నది. బిడ్డ\nపుట్టగానే వాణ్ణి మేలివస్త్రాల పొత్తిళ్ళతో\nసహా తీసుకుపోయి రాజుకు చూపారు. వాణ్ణి\nచూసి ఆయన పొందిన ఆనందం వర్ణనా\nతీతం. దేవుడు తనకు చేసిన ఉపకారానికి\nకృతజ్ఞత ప్రకటించటానికై ఆయన పేద\nలకూ, వితంతువులకూ, తల్లి దండ్రులు\nలేని వారికీ అంతులేని కానుకలు పంచి\nపెట్టాడు. ఖైదీల నందరినీ విడుదల చేశాడు.\nవారం రోజులు ఎడతెగని ఉత్సవాలు\nజరిగిన పిమ్మట గుల్నార్ తన భర్త అను\nమతితో కుమారుడికి బల్బ్సమ్ అని పేరు\nపెట్టింది. బర్బసీమ్ అంటే \" చంద్రుడి\nయొక్క మందహాసం ” అని అర్థం.\n— (ఇంకా ఉంది)",
            "book_page_end": 62
        },
        {
            "title": "రామాయణం — 30 (కిష్కింధా కాండ)",
            "book_page_start": 63,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పురాణం",
            "moral": "నిరాశ చెందకుండా, ధైర్యంగా ప్రయత్నిస్తే విజయం లభిస్తుంది. సరైన ప్రోత్సాహం అద్భుత శక్తిని బయటకు తీస్తుంది.",
            "keywords": [
                "రామాయణం",
                "సంపాతి",
                "హనుమంతుడు",
                "లంక",
                "సముద్రం దాటడం"
            ],
            "characters": [
                "సంపాతి",
                "జటాయువు",
                "రావణుడు",
                "సీత",
                "అంగదుడు",
                "జాంబవంతుడు",
                "హనుమంతుడు",
                "నిశాకర మహర్షి"
            ],
            "locations": [
                "వింధ్య పర్వతం",
                "లంక",
                "మహేంద్ర పర్వతం",
                "దక్షిణ సముద్ర తీరం"
            ],
            "content": "సంపాతి తన తమ్ముడి మరణ వార్త\nవిని కన్నీరు కార్చుతూ, \"జటాయువును\nచంపిన ఆ దుర్మార్గుడు రావణుడి పైన పగ\nతీర్చుకుందామన్నా నేను ముసలివాణ్ణి,\nరెక్కలు లేనివాణ్ణి, ఏం చేసేది? వెనక\nవృత్రాసురుడి వథ జరిగిన రోజుల్లో నేనూ,\nజటాయువూ పోటీ పడి ఒకరి కన్న ఒకరం\nవేగంగా ఎగురుతూ ఆకాశంలోకి వెళ్ళాం.\nమిట్ట మధ్యాహ్నపు ఎండ తీక్షతకు తట్టుకో\nలేక జటాయువు వివశుడై సోలి పోయాడు.\nఅప్పుడు నేను ప్రేమ కొద్దీ నా రెక్కలు చాచి\nవాడికి నీడ ఇచ్చాను. దానితో నా రెక్కలు\nమాడి పోయాయి; నేను ఈ వింధ్య పర్వతం\nపైన పడ్డాను. తరవాత నాకు నా తమ్ముడి\nసమాచారమే తెలియలేదు,” అన్నాడు.\nఈ మాట విని అంగదుడు, \"అయ్యా,\nనీవు జటాయువు అన్నవైతే ఆ రావణుడు\nఎక్కడ ఉంటాడో, ఎంత దూరాన ఉంటాడో\nచెప్పు,” అన్నాడు.\n\"నాయనా, న్యాయానికి నేను స్వయంగా\nరామకార్యం చెయ్యవలసిన వాళ్లేగాని,\nముసలివాణ్ణి, అశక్తుణ్ణి కావటంచేత వాక్స\nహాయమైనా చేస్తాను. రావణుడు సీతను\nతీసుకునిపోయిన మాట నిజమే. అతను\nలంకలో ఉంటాడు. అది ఇక్కడికి\nనూరామడల దూరాన సముద్ర మధ్యంలో\nఉన్నది. లంకలోనే లంకా నగరం ఉన్నది.\nదాన్ని విశ్వకర్మ బంగారు ద్వారాలతో,\nబంగారు అరుగులతో, గొప్ప ప్రాకారాలతో\nనిర్మించాడు. ఆ లంకలోని రావణుడి అంతః\nపురంలో సీత రాక్షస స్త్రీల మధ్య దుఃఖిస్తూ\nఉన్నది. గద్ద జాతివాణ్ణి కావటంచేత ఇక్కడి\nనుండే రావణుణ్ణి, సీతనూ చూడగలుగు\nతున్నాను. మీ రక్కడికి వెంటనే వెళ్ళి\nనట్టయితే సీత తప్పక కనబడుతుంది,”\nఅన్నాడు సంపాతి.\nఅప్పుడు జాంబవంతుడు సంపాతితో,\n\"అయ్యా, సీతను రావణుడు పట్టుకుపోగా\nచూసింది ఎవరు ?\" అని అడిగాడు.\nమిగిలిన వానరులు సంపాతి చెప్పే మాట\nలను ఆసక్తితో వినటానికి ఎదురు చూశారు.\n\"ఆ కథ చెబుతాను వినండి. నేను\nకదలలేని వాణ్ణి కావటంచేత నా కొడుకు\nసుపార్శ్వుడు రోజూ నియమం తప్పకుండా\nనాకు ఆహారం తెచ్చి ఇస్తూ ఉంటాడు.\nఅలాటిది వాడు ఒకనాడు వేళమించి,\nసూర్యాస్తమయం అయినాక రావటమేగాక\nవట్టి చేతులతో వచ్చాడు. అసలే ఆకలి\nదహించుకుపోతూ ఉండటంచేత నేను\nవాణ్ణి బాగా తిట్టాను. నా కోపం పోగొట్టుతూ\nవాడు జరిగిన సంగతి చెప్పాడు. వాడు\nనా ఆహారం నిమిత్తం మహేంద్ర పర్వతం\nవద్ద జంతువులు నడిచే దారికి అడ్డంగా\nనిలిచి ఉన్నాడట. ఆ సమయంలో నల్లని\nశరీరం గల వాడొకడు సూర్యోదయంలాగా\nవెలిగిపోయే ఒక స్త్రీని తీసుకుపోతూ అటుగా\nవచ్చాడట. ఆ మగవాణ్ణి, ఆడదాన్నీ నాకు\nఆహారంగా తీసుకు వద్దామని సుపార్శ్వుడు\nఆలోచిస్తుండగా ఆ నల్లటివాడు చాలా మంచి\nతనంగా దారి విడవమని కోరాడట\nమర్యాదగా అడిగాడుగదా అని నా కొడుకు\nదారి ఇచ్చాడట. ఈ సంగతి తెలిసి అక్కడి\nమునులు సుపార్శ్వుడితో, 'ఇవాళ నీవు\nబతికి బయట పడటం నీ అదృష్టం! నిన్ను\nదారి అడిగినవాడు మరెవరో కాదు, లంకా\nనగరాన్ని ఏలే రావణుడు. వాడు ఎత్తుకు\nపోతున్నది. రాముడి భార్య అయిన సీత !”\nఅని అన్నారట. ఇదంతా జరగటం\nమూలాన వాడు నాకు వేళకు ఆహారం\nతీసుకు రాలేకపోయానని చెప్పాడు,”\nఅన్నాడు సంపాతి.\nతరవాత సంపాతి తన తమ్ముడికి ఇన్ని\nనీళ్ళు విడిచి, స్నానం చేసి ఒక చోట\nకూర్చున్నాడు. వానరులు అతని చుట్టూ\nచేరి కూచున్నారు. సంపాతి మళ్ళీ వారితో\nఇలా అన్నాడు :\n\" నేను సూర్యుడి వేడికి రెక్కలు కాలి\nఇక్కడ పడిపోయానని చెప్పాను కాదూ?\nఆరు రోజులపాటు నాకు స్పృహలేదు.\nఆ తరవాత, నేను పడినది వింధ్య పర్వతం\nమీద అని తెలుసుకున్నాను. అప్పుడిక్కడ\nనిశాకర మహర్షి ఆశ్రమం ఉండేది. ఆయన\nఆగలేదు. ఆయన కొంతసేపు కళ్ళు మూసి\nధ్యాన నిమగ్నుడై, ' నీకు మళ్ళీ రెక్కలు\nవస్తాయి, జవసత్వా లేర్పడతాయి. భవి\nష్యత్తులో దశరథుడనే రాజు పుట్టబోతాడు.\nఅతని కొడుకు భార్యతో అరణ్యవాసం\nచేయవస్తాడు. వారు జనస్థానంలో ఉండే\nటప్పుడు రావణుడనే రాక్షసరాజు రాముడి\nభార్యను అపహరిస్తాడు. ఆమె కోసం వెతక\nమని రాముడు పంపగా వానరులు నీ వుండే\nచోటికి వస్తారు. వారికి నీవు సీత సంగతి\nచెప్పు. నీవు ఎక్కడికీ పోలేవు గనక\nఇక్కడే ఉండటం మంచిది,' అన్నాడు.\nఇదంతా ఎనిమిది వేల ఏళ్ళనాటి మాట.\nనాకీ సంగతి చెప్పిన నిశాకరమహర్షి నూరేళ్ళ\nఅనంతరం దేహం చాలించాడు. నా మనసు\nఅయోమయంలో పడిపోయింది. రావణుడు\nబలశాలి అయితేనేంగాక, ఆ దుర్మార్గుడు\nగొప్ప తపస్వి. అదివరకు నేనూ, మా\nజటాయువూ ఆ మహర్షిని ఎరుగుదుము.\nనేను మెల్లిగా కాళ్ళీడ్చుకుంటూ ఆయన\nఆశ్రమానికి వచ్చి ఆయన దర్శనం కోసం\nఒక చెట్టు కింద నిలిచాను. కొంత సేపటికి\nఆ మహర్షి స్నానం చేసి అటుగా వచ్చాడు.\nసీతను తీసుకుపోవటం నా కొడుకు కళ్ళారా\nచూశాడని తెలిసినప్పుడు, 'వాడితో పోరి\nసీతను విడిపించి ఉండవలిసింది,' అని\nనా కొడుకును మందలించాను. నా తమ్ముడు\nప్రాణాలు విడిచాడు, నా కొడుకు ఏమీ\nఆయన తిన్నగా ఆశ్రమంలోకి వెళ్ళి మళ్ళీ\nవచ్చి నన్ను చూసి నేను వచ్చిన పని\nఅడిగాడు. నా దుస్థితికి కారణం ఏమి\nటన్నాడు. నన్ను గుర్తించాడు కూడా.\nనే నాయనతో జరిగినదంతా చెప్పాను. చేయనేలేదు. రావణుడు మహాపరాక్రమ\nనాకు ఆత్మహత్య చేసుకోవాలనిపిస్తున్నదని వంతుడనటానికి సందేహం లేదు. కాని\nకూడా ఆయనతో అన్నాను. నాకు దుఃఖం మీరు తక్కువవాళ్ళు కారు. సుగ్రీవుడు\nసరి అయిన వాళ్ళనే ఎంచి పంపాడు. మీరు\nవెళ్ళినట్టయితే సీత తప్పక కనిపిస్తుంది.\nతరవాత రామ లక్ష్మణుల బాణాలతో\nఆ రావణుడు తప్పక చస్తాడు. వాడు నా\nతమ్ముడైన జటాయువును చంపినందుకు\nనా పగకూడా తీరుతుంది.”\nఈ విధంగా సంపాతి వానరులతో చెబు\nతూండగానే అతనికి కొత్త రెక్కలూ,\nఈకలూ మొలుచుకు వచ్చాయి. సంపాతి\nఆనందంతో, \"చూశారా, నిశాకరమహర్షి\nచెప్పినది అక్షరాలా జరిగింది. మీరు వెళ్ళే\nపని జరుగుతుందని కూడా ఆయన అన్నాడు.\nఅందుచేత మీకు కార్యసిద్ధి తప్పక అవు\nతుంది,” అంటూ ఆకాశంలోకి ఎగిరాడు.\nఇది చూసి వానరులు కూడా కొత్త ఉత్సా\nహంతో దక్షిణంగా బయలుదేరారు. సీత\nజాడ తెలిసిన సంతోషంతో వాళ్ళు గెంతారు,\nసింహనాదాలు చేశారు. ఈ విధంగా వెళ్ళి\nవారు దక్షిణ సముద్ర తీరాన్ని చేరుకున్నారు.\nఅంతులేని ఆ సముద్రాన్ని చూడగానే\nవానరులకు భయం పుట్టింది. ఆ సముద్రంలో\nనూరామడల దూరాన లంక ఉన్నది. దీన్ని\nఎలా దాటటం? అంగదుడు మేటి వానరు\nలను సమావేశ పరిచి, \"మనం ఎలాగైనా\nఈ సముద్రాన్ని దాటనిదే సీతాదేవిని చూడ\nలేము. సీతను చూడకుండా తిరిగిపోయే\nకన్న ఇక్కడ ప్రాయోపవేశం చెయ్యటం\nమేలు. సముద్రాన్ని చూసి భయపడి\nప్రయోజనం లేదు. మీలో ఎవరెవరు\nఎంతెంత దూరం దూకగలరో చెప్పండి,”\nఅన్నాడు. సముద్రం దాటి లంకకు చేరగల\nఘటికుడి పైన అందరి క్షేమమూ ఆధారపడి\nఉన్నది. గజుడు పది ఆమడల దూరం\nదూకగల నన్నాడు. గవాక్షుడు ఇరవై\nఆమడలూ, గవయుడు ముప్ఫై ఆమడలూ\nదూకగల మన్నారు. నలభై ఆమడలు దూక\nగల నన్నాడు శరభుడు. గంధమాదనుడూ,\nమైందుడూ, ద్వివిదుడూ వరసగా యాభై,\nఅరవై, డెబ్భై ఆమడలు దూకగల మన్నారు.\nసుషేణుడు ఎనభై ఆమడలు దూకగల\nనన్నాడు. జాంబవంతుడు, \"ఒకప్పుడు నేను\nఎంత దూరమైనా దూకేవాణ్ణి. త్రివిక్రముడు\nవామనావతార మెత్తి మూడడుగులతో\nమూడు లోకాలూ ఆక్రమించి నప్పుడు నేను\nఅతని చుట్టూ ప్రదక్షిణం తిరిగి వచ్చాను.\nఇప్పుడు ముసలివాణ్ణి, తొంభై యోజనాలు\nమించి దూకలేను,” అన్నాడు.\nఆ మాట విని జాంబవంతుడు,\n\"నాయనా, మాకు రాజువంటి వాడవు.\nనీవు మాలో ఒకణ్ణి లంకకు పంపవచ్చు\nగాని నిన్ను మేమెలా పంపుతాము? అది\nపొసగదు,” అన్నాడు.\n\"నేనూ వెళ్ళక, మీలో వెళ్ళేవారూ లేక\nపోతే ఇక మనకు ప్రాయోపవేశమేగదా\nగతి?” అన్నాడు అంగదుడు.\n\" నాయనా, ఆ విషయం నీ వేమీ విచా\nరించకు. మన పని సానుకూలం చెయ్య\nగల మహామహుడు అడుగో దూరాన\nఒంటరిగా కూచున్నాడు,” అంటూ జాంబ\nవంతుడు హనుమంతుణ్ణి చూపాడు.\nఅందరన్న మాటలూ విని అంగదుడు,\n\" నేను నూరు ఆమడల దూరం సులువు\nగానే దూక గలను. కాని తిరిగి రాగలనని\nనిశ్చయంగా చెప్పలేను,” అన్నాడు.\nఅతను హనుమంతుడి వద్దకు వెళ్ళి, వారి ప్రశంసలు వింటున్న కొద్దీ హను\n\"మేమంతా తలలు పగల గొట్టుకుంటూ మంతుడి బలం కూడా పెరగ సాగింది.\nఉంటే మా కందరికీ మేటివైన నీవు ఆ ఉత్సాహంలో అతను, \"ఔను, ఈ\nఉలుకూ, పలుకూ లేకుండా ఇక్కడ సముద్రాన్ని అవలీలగా దాటుతాను.\nఒంటిగా కూర్చున్నావేమిటి? పుట్టుతూనే కావలిస్తే నేను సూర్యుడితో బాటు తూర్పు\nసూర్యుణ్ణి చూసి పండనుకుని ఆకాశాని నుంచి బయలుదేరి పడమరకు వెళ్ళి\nకెగిరిన వాడవుకదా, నీవు కాక ఈ మహా మధ్యాహ్నాని కల్లా సూర్యుడికి ఎదురు\nసముద్రాన్ని మరెవరు దాట గలరు? రాగలను. శుభ శకునాలు కలుగుతున్నాయి.\nవేగంలో వాయువుకు సమానమైన వాడవు, నేను సీతాదేవిని తప్పక చూసి వస్తాను.\nగరుత్మంతుడికి తీసిపోనివాడవు. ఎగరటంలో మీరేమీ దిగులు పడకండి,” అన్నాడు.\nనీకు సరి వచ్చేవాళ్ళు మాలో ఎవరున్నారు? తాను భూమిని తన్ని పైకి లేచేటప్పుడు\nనీ ప్రజ్ఞ చూడటానికి ఈ వానరులంతా భూమి కంపిస్తుందనే ఉద్దేశంతో హను\nఆత్రంగా ఎదురు చూస్తున్నారు. మరి లే! మంతుడు సమీపంలో ఉన్న మహేంద్ర\nలేచి నీ శక్తి చూపించు!\" అని ఉత్సాహ పర్వత శిఖరాన్ని ఎక్కాడు. అతను\nపరిచాడు.\nఅక్కడ నడుస్తుంటే అతని పాద ఘట్టనకు\nఈ మాటలు వింటూంటే హనుమంతుడి రాళ్ళు పిండి అయాయి, మహేంద్రగిరిపై\nశరీరం పొంగిపోయింది. హనుమంతుడి ఉండే జంతువులు భయపడి నలు\nశరీరం పెరిగి పోతున్న కొద్దీ వానరులు దిక్కులకూ పారిపోయాయి.\nఉత్సాహాతిశయంతో సింహనాదాలు చేశారు. [కిష్కింధా కాండ సమాప్తం]",
            "book_page_end": 70
        },
        {
            "title": "ప్రపంచపు వింతలు: ఇంద్రధనుస్సు జలపాతం",
            "book_page_start": 71,
            "pdf_page_start": 71,
            "pdf_page_end": 71,
            "author": "చందమామ బృందం",
            "genre": "విజ్ఞానం",
            "moral": "చందమామ బృందం",
            "keywords": [
                "ఇంద్రధనుస్సు జలపాతం",
                "విక్టోరియా జలపాతం",
                "ఆఫ్రికా",
                "జామ్బెసీ నది",
                "నయాగరా"
            ],
            "characters": [],
            "locations": [
                "ఆఫ్రికా"
            ],
            "content": "ప్రపంచపు వింతలు : 23. \"ఇంద్రధనుస్సు” జలపాతం\nఆఫ్రికాలోని విక్టోరియా జలపాతాలు నాలుగింటిలో “ ఇంద్రధనుస్సు” జలపాతం ఎక్కువ నిడివి\nగలది. ఈ జలపాతాలు జామ్బెసీ నదికి చెందినవి. \" ఇంద్రధనుస్సు” జలపాతం ఎత్తు నయాగరాకు\nరెట్టింపు — దాదాపు 350 అడుగులు. ఇది 100 అడుగుల వెడల్పు గల కనుమలో పడుతుంది.",
            "book_page_end": 71
        },
        {
            "title": "తోకచుక్కలు",
            "book_page_start": 76,
            "pdf_page_start": 76,
            "pdf_page_end": 77,
            "author": "చందమామ బృందం",
            "genre": "విజ్ఞానం",
            "moral": "చందమామ బృందం",
            "keywords": [
                "తోకచుక్కలు",
                "కక్ష్య",
                "ఉల్కా సమూహాలు",
                "హాలీ తోకచుక్క",
                "ఖగోళశాస్త్రం"
            ],
            "characters": [
                "హ్విపుల్"
            ],
            "locations": [
                "ఆకాశం",
                "భూమి",
                "సూర్యుడు"
            ],
            "content": "* మనకు ఆకాశంలో కనిపించే అన్ని స్వరూపాల కన్నా తోకచుక్కలు చాలా పెద్దవి.\nవాటి \" తలలు” తరుచు సూర్యుడి కన్నా పెద్దవిగా ఉంటాయి, \"తోకలు\" అనేక\nకోట్ల మైళ్ళ నిడివి కలిగి ఉంటాయి. అయితే వాటి బరువు చాలా తక్కువ ; బరువును\nబట్ట వాటిని ఉల్కల శ్రేణిలో చేర్చవచ్చు.\n* తోకచుక్క బరువులో అత్యధిక భాగం దాని “కేంద్రం” లోనే ఉంటుంది. ఈ “కేంద్రం”\nనక్షత్ర కాంతితో ప్రకాశిస్తూ మనకు కనిపిస్తుంది. దాని చుట్టూ ఒక కాంతివంతమైన\nధూమగోళం ఉంటుంది; దాని నుంచి ఈకలూ, తోకలూ వెలువడి, సూర్యుడికి ఎదురు\nదిక్కుగా ప్రసరిస్తూ ఉంటాయి. తోకచుక్క కేంద్రమూ, దాని చుట్టూ ఉండే ధూమ\nగోళమూ చేరి తోకచుక్క \" తల” అవుతుంది. దాని నుంచే తోకలు పుట్టుతాయి.\n* సూర్యుడికి చాలా దూరంగా ఉన్నప్పుడు తోకచుక్కలు గుండ్రగా, తోక లేకుండా\nఉంటాయి. సూర్యుణ్ణి సమీపించినప్పుడే వాటికి తోకలు ఏర్పడతాయి. కొన్ని తోక\nచుక్కలు సూర్యుడి సమీపానికి వచ్చినా వాటికి తోక లేర్పడవు.\n* తోకచుక్కల \"కేంద్రాలు” చాలా చిన్నవి. 1910 మే లో వచ్చిన \"హాలీ” తోక\nచుక్క కేంద్రం 30 కిలో మీటర్లు (20 మైళ్ళు) మించి ఉండదని అంచనా వేశారు.\n1927 లోనూ, 1930 లోనూ వచ్చిన తోకచుక్కల కేంద్రాల నిడివి సుమారు 400\nమీటర్లు మాత్రమే.\n* తోకచుక్కల కేంద్రాల బరువు కూడా చాలా తక్కువ. 1770 లో ఒక తోకచుక్క\nగురు గ్రహపు ఉపగ్రహాలకు దగ్గిరగా వెళ్ళింది, కాని వాటి గతులలో గమనించ\nదగిన మార్పేమీ కలగలేదు. అదే తోకచుక్క భూమికి 24 లక్షల కిలోమీటర్ల దూరంలో\nవెళ్ళింది, కాని భూమి యొక్క గతిలోగాని, చంద్రుడి యొక్క గతిలోగాని ఏమీ\nమార్పు కలగలేదు.\n* తోకచుక్క యొక్క కేంద్రంలో అనేక రకాల ఉల్కా పదార్థాలూ, కరుడు గట్టిన\nనీరూ, అమోనియా, మిథేన్, కార్బన్లై ఆక్సయిడ్ మొదలైన పదార్థాలూ ఒకే సుద్దగా\nఏర్పడి ఉంటాయని 1950లో హ్విపుల్ అనే అమెరికను శాస్త్రవేత్త చెప్పిన సిద్ధాం\nతాన్ని అందరూ ఆమోదించారు.\n* ఆకాశంలోని అన్ని గోళాలలాగే తోకచుక్కల కేంద్రాలు కూడా గుండ్రంగా తిరుగు\nతూంటాయి. తోకచుక్క సూర్యుణ్ణి సమీపించినప్పుడు కరడు గట్టిన వాయువులన్నీ\nఆవిరి రూపంలోకి మారి ఈకలూ, తోకలూగా ఏర్పడతాయి. (కేంద్రం తిరుగుతూ\nఉండటంచేత దానికి అన్ని వైపులా సూర్యకాంతి పడుతుంది.)\n* తోకచుక్కల కక్షలు రెండు రకాలు. కొన్నిటి కక్షలు అతి దీర్ఘ వర్తులాలు. ఈ కక్షలలో\nతిరిగే తోకచుక్కలు చాలా ఏళ్ళ కొకసారి కనిపిస్తాయి. \"హాలీ” తోకచుక్క 76\nఏళ్ళ కొకసారి కక్షను చుట్టి వస్తుంది. (“ఉల్కా సమూహాలు” కూడా ఇలాటి\nకక్షలలోనే ప్రయాణిస్తాయని రూఢి అయింది.)\n* రెండవ రకం తోకచుక్కలు చిన్న కక్షలలో తిరిగేవి. ఇవి రెండేళ్ళ నాలుగు మాసాలు\nమొదలు 18 ఏళ్ళ కొకసారి వస్తూంటాయి. (ఇలాటి కక్షలలో తిరిగే “ఉల్కా\nసమూహాలు” కూడా ఉన్నాయి.)\n* ఇప్పటివరకు 525 తోకచుక్కల కక్షలు గుణించ బడ్డాయి. వీటిలో 114 తోక\nచుక్కలు కక్ష మీద ఒకసారి తిరిగి రావటానికి 200 చిల్లర ఏళ్ళు పడుతుంది. తోక\nచుక్కలలో నూరింట 84 దీర్ఘ కక్షలలో తిరిగేవే.\n* సూర్యుడి చుట్టూ అనేక లక్షల కోట్ల తోకచుక్క లున్నాయనీ, వాటి కక్షలు సూర్యుడి\nనుంచి భూమికి గల దూరం కన్న 2 లక్షల రెట్ల దూరం దాకా వ్యాపించి ఉన్నాయని\nఒక శాస్త్రవేత్త అన్నాడు. ఈ దీర్ఘ కక్ష గల తోకచుక్కలను ఒక్కొక్కప్పుడు, మన\nగ్రహాలైన గురు శనులు “ పట్టేస్తాయి.”\n* సూర్యుణ్ణి సమీపించిన తోకచుక్కలకు కాలం ముగిసినట్టే. సూర్య రశ్మికి తోకచుక్క\nలోని వాయువులన్నీ నిష్క్రమిస్తాయి. ఒక్కొక్కసారి తోకచుక్కలలోని కేంద్రాలలో\nగల లోహాలు సైతం ఆవిరి అయిపోతాయి. చిన్న చిన్న ప్రదక్షిణలు చేస్తూ చిన్న కక్షలో\nతిరిగే తోకచుక్క సూర్యుణ్ణి సమీపించినప్పుడల్లా తన “ద్రవ్యాన్ని” కొంచెం కొంచెం\nపోగొట్టు కొంటుంది.\n* ఈ విధంగా శిథిలమైపోయే తోకచుక్కల శిధిలాలే “ఉల్కా సమూహాలు!”\n* మన భూమికి కూడా తోకచుక్క లాగా పెద్ద తోక ఉన్నది, మీకు తెలుసా? ఇది\nసూర్యుడికి ఎదురు దిక్కుగా అనేక వేల కిలోమీటర్ల దూరానికి విస్తరించి ఉంటుంది.\nఇందులో ఉండేది అతి పలచని వాయువు. ఈ తోక భూమధ్య రేఖకు సూటిగా\nఉంటుంది. \"క్రాంతి వృత్తకాంతి\" అనేది కొన్ని ప్రాంతాల కనిపించటానికి ఒక\nకారణం ఈ \"తోక\" అని శాస్త్రజ్ఞులంటున్నారు.",
            "book_page_end": 77
        }
    ],
    "statistics": {
        "total_stories": 14,
        "author_counts": {
            "చందమామ బృందం": 10,
            "టి. సూర్యారావు": 1,
            "డి. పద్మనాభం": 1,
            "ఎల్. చంద్రశేఖర్": 1,
            "సి. మాధవరావు": 1
        },
        "genre_counts": {
            "చరిత్ర": 1,
            "పురాణం": 2,
            "సాహసం": 1,
            "హాస్యం": 2,
            "నీతి కథ": 2,
            "జానపద కథ": 2,
            "బేతాళ కథ": 1,
            "కాల్పనిక కథ": 1,
            "విజ్ఞానం": 2
        }
    }
}