{
    "book_id": "చందమామ_1963_02",
    "stories": [
        {
            "title": "ఆహ్వానము",
            "book_page_start": 1,
            "pdf_page_start": 15,
            "pdf_page_end": 15,
            "author": "చ క్ర పాణి",
            "genre": "సంపాదకీయం",
            "moral": "చందమామ బృందం",
            "keywords": [
                "ఫిబ్రవరి 1963",
                "గంధర్వ చక్రవర్తి కూతురు",
                "సీమంతిని",
                "రామాయణం",
                "వాల్మీకి"
            ],
            "characters": [
                "చ క్ర పాణి"
            ],
            "locations": [],
            "content": "\"రాజైన బానిసపిల్ల” కథ పాఠకులకు చాలా ఆనందం చేకూర్చినట్టు అనేక ఉత్తరాలు వచ్చాయి. అటువంటిదే మరొక కథ ఈ సంచికలో ప్రారం భిస్తున్నాము. దాని పేరు \"గంధర్వ చక్రవర్తికూతురు”.\nపురాణ కథల పట్ల కూడా పాఠకులు ఆసక్తి చూపు తున్నారు: \" దేవతలు దిగి వచ్చారు” అనేక మంది పాఠకుల ప్రశంసలకు పాత్రమయింది. ఈ సంచికలో \"సీమంతిని ” కథ ప్రచురిస్తున్నాము.\n\" రామాయణం\" విషయంలో అనేకమంది పాఠ కులు రకరకాల అపోహలను ప్రకటిస్తున్నారు. కొందరు సినిమా చిత్రాలను ప్రమాణంగా చెబుతున్నారు. దీనిని ఒక భగవంతుడి కథగా కాక వాల్మీకి రచించిన కథగా చదవమని పాఠకులకు మా సలహా.\nసంపుటి : 32 - ఫిబ్రవరి 1963 - సంచిక : 2",
            "book_page_end": 1
        },
        {
            "title": "భారత చరిత్ర - 17",
            "book_page_start": 2,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "చందమామ బృందం",
            "keywords": [
                "ఘూర్ మహమ్మద్",
                "పృథ్వీరాజ్ చౌహాన్",
                "కుతుబుద్దీన్ ఐబక్",
                "తరాయిన్ యుద్ధం",
                "ఢిల్లీ"
            ],
            "characters": [
                "ఘూర్ మహమ్మద్",
                "పృథ్వీరాజ్ చౌహాన్",
                "జయచంద్రుడు",
                "ఖుస్రవ్ మాలిక్",
                "కుతుబుద్దీన్ ఐబక్",
                "ఇఖియారుద్దీన్ మహమ్మద్"
            ],
            "locations": [
                "ముల్తాన్",
                "గుజరాత్",
                "పెషావర్",
                "శియాల్కోట",
                "లాహోర్",
                "ఢిల్లీ",
                "అజ్మీర్",
                "కన్యాకుబ్జ",
                "కాశీ",
                "తరాయిన్",
                "నిషాపూర్",
                "కాలింజర్",
                "బీహార్",
                "పశ్చిమ బెంగాల్"
            ],
            "content": "ఘూర్ మహమ్మద్ ఇండియా పై చేసిన మొదటి దాడి 1175 లో ముల్తాన్ పై జరిగింది. ఈ దాడి సఫలమయింది. కాని 1178 లో అతను గుజరాత్ పై దాడి చేసి చిత్తుగా ఓడిపోయాడు. అయినప్పటికీ మరుసటి ఏడే అతను పెషావరును లోబరుచు కున్నాడు. 1181 లో శియాల్కోటలో ఒక దుర్గం నిర్మించాడు.\nఆ కాలంలో ఘజ్నీ వంశస్థుడైన ఖుస్రవ్ మాలిక్ లా హెూరులో పాలిస్తున్నాడు. ఘూర్ మహమ్మద్ జమ్మూ రాజైన విజయదేవుడితో సఖ్యం చేసుకుని, ఖుస్రవ్ మాలిక్ను బందీగా పట్టుకుని ఘజ్నీకి తెచ్చాడు. ఈ సంఘటనతో పంజాబులో ఘజ్నీ వంశీయుల పరిపాలన ముగిసింది. పంజాబు ఘూర్ మహమ్మద్కు చేజిక్కటంతో ఇండియాలో ఇతర ప్రాంతాలను లోబరుచు కునే అవకాశం ఏర్పడింది.\nఈ ప్రయత్నంలో అతను రాజ పుత్రులతో — ముఖ్యంగా పృథ్వీరాజ్ చౌహాన్తో తలపడవలసి వచ్చింది. పృథ్వీ రాజు కింద ఢిల్లీ, అజ్మీరు నగరాలున్నాయి. కన్యాకుబ్జాన్ని జయచంద్రుడనే గాహడవాల వంశంవాడు ఏలుతున్నాడు. జయచంద్రుడు సాధారణంగా కాశీలోనే ఉంటూండేవాడు. భారతదేశంలో ఆనాటి రాజులందరికీ జయ చంద్రుడు మిన్న అని ఆ కాలపు మహమ్మ దీయ చరిత్రకారులు రాశారు.\nజయచంద్రుడూ, పృథ్వీరాజూ ఏకమై ఉంటే ముస్లిమ్ శత్రువు సంగతి ఏమయేదో, కాని వారి మధ్య సఖ్యత లేదు. జయ చంద్రుడు పృథ్వీరాజు ఔన్నత్యాన్ని ఓర్చ లేకపోయాడు. పృథ్వీరాజును పిలవకుండానే జయచంద్రుడు తన కుమార్తెకు స్వయం వరం ఏర్పాటు చేశాడనీ, మీదు మిక్కిలి పృథ్వీరాజును అవమానించటానికి అతని ప్రతిమను ద్వారం వద్ద ద్వారపాలకుడి స్థానంలో ఉంచాడనీ, జయచంద్రుడి కుమార్తె అయిన సంయుక్త ఆ ప్రతిమ మెడలో పూలమాల వేసిందనీ, పృథ్వీరాజు ఆమెను తీసుకుపోయి పెళ్ళాడాడని కథ చెబుతారు. ఈ కథను ఎంతోమంది బుర్ర కథలుగానూ, గేయాలుగానూ పాడేవారు.\n1190 అంతంలో ఘూర్ మహమ్మద్ సైన్యాలతో సహా ఇండియా పైకి వస్తున్నాడని తెలియగానే పృథ్వీరాజు 2 లక్షల ఆశ్విక బలంతోనూ, మూడువేల ఏనుగులతోనూ, పరాక్రమంలో ముస్లిములకు ఏమాత్రమూ తీసిపోని రాజపుత్ర వీరులతోనూ ఎదురు వెళ్ళాడు. స్థానేశ్వరం సమీపంలో తరాయిన్ అనే చోట ముస్లిము సేనలకూ, రాజపుత్ర సేనలకూ 1191 లో యుద్ధం జరిగింది. హిందూ సేనలు ఘూర్ మహమ్మద్ సేన లను బాగా చీకాకు పరచి, చివరకు ఓడించాయి. ఘూర్ మహమ్మద్ యుద్ధంలో గాయపడి ఘజ్నీకి వెళ్ళిపోయాడు.\nకాని ఆ మరుసటి ఏడు అతను మరింత గొప్ప సేనను సమకూర్చుకుని అదే చోట పృథ్వీరాజు సేనలతో యుద్ధం చేశాడు. ఈసారి విజయం ముస్లిములది. పృథ్వీరాజు శత్రువులకు చిక్కి హత్య చేయబడ్డాడు.\n1192లో ముస్లిములు సాధించిన ఈ విజయంతో పైకి వచ్చినవాడు కుతు బుద్దీన్ ఐబక్ అనేవాడు. భారత చరిత్రలో ప్రముఖ స్థానం వహించే ఈ కుతుబుద్దీన్ తుర్కిస్తానుకు చెందిన ఒక బానిస. అతను కుర్రవాడుగా ఉన్నప్పుడే ఒక వర్తకుడు ఇతన్ని నిషాపూర్కు తీసుకు వచ్చి ఒక కాజీకి అమ్మాడు. కుతుబుద్దీన్ కాజీ కొడు కులతో బాటు మతబోధా, సైనిక శిక్షణా పొందాడు. కాజీ చనిపోయాక ఆయన కొడు కులు తమ బానిసను ఒక వర్తకుడికి అమ్మగా, ఆ వర్తకుడు అతన్ని ఘజ్నీకి తెచ్చి ఘూర్ మహమ్మద్కు అమ్మాడు.\nకుతుబుద్దీన్ చూడటానికి అనాకారి అయినా అనేక మంచి గుణాలూ, శ్లాఘనీయ లక్షణాలూ గలవాడు. ఘూర్ మహమ్మద్కు అతని మీద ఎంతో నమ్మకం. అందుచేత ఆయన అతన్ని తన అశ్వశాల లన్నిటిపైనా అధిపతిని చేశాడు. యుద్ధాలలో కూడా కుతుబుద్దీన్ తన యజమానికి ఎంతో అండగా ఉండటంచేత 1192 తరవాత భారత దేశాన్ని జయించే భారాన్ని ఘూర్ మహమ్మద్ కుతుబుద్దీన్ పైన పెట్టాడు. తనను యజమాని నమ్మినందుకు కుతు బుద్దీన్ ఆ యేడే హాఁసీ, మీరట్, ఢిల్లీ మొదలైన అనేక ప్రాంతాలను జయించాడు. 1194లో కాశీ — కన్యాకుబ్జ రాజైన జయ చంద్రుడు ఘూర్ మహమ్మద్కు ఓడి నిహతు డైనప్పుడు కుతుబుద్దీన్ సహాయం కూడా ఉండింది. 1197 లో ఇతను గుజ రాతు రాజధానిని కొల్లకొట్టాడు. 1202 లో కాలింజర్ (బుందేల్ ఖండ్) కోటను పట్టు కుని 50 వేల మంది స్త్రీ పురుషులను ఖైదీలుగా తీసుకున్నాడు.\nఘూర్ మహమ్మద్కు కుతుబుద్దీన్ కుడి భుజమైతే, ఇఖియారుద్దీన్ మహమ్మద్ అనేవాడు ఎడమ భుజం. ఇతను బీహారూ, పశ్చిమ బెంగాలులో కొంత భాగమూ, అనేక ఇతర ప్రాంతాలూ గెలిచి ముస్లిమ్ సామ్రాజ్యంలో కలిపాడు.\nతన అన్న చనిపోయినాక, 1203 ఫిబ్ర పరిలో ఘూర్ మహమ్మద్ ఘజ్నీ, ఘూర్, ఢిల్లీలకు ప్రభువయాడు. 1205లో ఇతను మధ్య ఆసియాలో యుద్ధం చేసి పెద్ద అపఖ్యాతికి గురి అయాడు. భారతదేశం లోని ఇతని సామ్రాజ్యంలో అరాజక లక్షణాలు కలిగాయి. అతను తిరిగి వచ్చి ఈ అరాజకాన్ని అణచ గలిగాడు కాని త్వరలోనే, అతను లాహోరు నుంచి ఘజ్నీ వెళుతుండగా 1206 మార్చి 15న కొందరు హంతకులు చంపేశారు.",
            "book_page_end": 4
        },
        {
            "title": "దాస్య విముక్తి",
            "book_page_start": 5,
            "pdf_page_start": 19,
            "pdf_page_end": 22,
            "author": "ఉత్పల సత్యనారాయణాచార్య",
            "genre": "పురాణ కథ",
            "moral": "చందమామ బృందం",
            "keywords": [
                "వినత",
                "కద్రువ",
                "గరుత్మంతుడు",
                "శేషుడు",
                "పందెం",
                "ఉచ్చైశ్రవం"
            ],
            "characters": [
                "వినత",
                "కద్రువ",
                "శేషుడు",
                "వైనతేయుడు (గరుత్మంతుడు)",
                "విష్ణుదేవుడు"
            ],
            "locations": [
                "సముద్రతీరం"
            ],
            "content": "ద్వితీయాశ్వాసము :\nతనదు రెండవ అండ మందలి\nతనయు నెత్తగ వినత మురియుచు,\nపెక్కు నోములు నోచుకొన్నది,\nమ్రొక్కుకొన్నది ఎన్నొ మ్రొక్కులు.\n\"విష్ణుదేవా! నా కుమారుని\nవేయి పడగల శేషనంతటి\nవాని జేసిన, నీకు వానిని\nవాహనంబుగ ఒసగుదానను.”\nఈ రీతిగ వినత భగవ\nదారాధన చేయుచుండ,\nఅంత కొంతకాలమునకు\nఆ రెండవ యండ మవిసె.\nఅందునుండి మహాద్భుతంబుగ\nఅరుణకాంతుల తేజరిల్లుచు,\nవెడద లెక్కల విప్పియాడుచు,\nవెడలి వచ్చెను వైనతేయుడు.\nవజ్ర సమమగు వాని తుండము\nవంగి యుండెను భీకరంబుగ;\nఅతని కన్నులు అగ్నిగోళము\nలట్లు ధగ ధగ మండుచుండెను !\nతన కుమారుని ధృఢ శరీరుని\nవినత కల్గిని పొంగిపోయెను;\nముదముతో మెడ కౌగిలించుచు\nముద్దులాడెను వైనతేయుని.\nవినత కొడుకును చూడ కద్రువ\nతన కుమారులతోడ వచ్చెను;\nఅచట గరుడుని చూచినంతట\nఆమె కప్పుడె కన్ను కుట్టెను.\nఈసుతో అరుదెంచి కద్రువ\nఎల్ల కొడుకుల పిలిచి, ఊరక\nకోప పడి చీవాట్లు పెట్టెను,\nకొందఱిని కసితోడ మొట్టెను.\n\"జననీ! ఈ యింట నేను\nక్షణమైనను ఉండలేను !\nఅడవులందు తపము చేయ\nనరుగుచుంటి, సెల వొసగుము.”\nఅని శేషుడు పలికి సంత\nఅగ్గి మీద గుగ్గిలమయి,\nభగ్గున నంతెత్తు మండి\nపలికె నిట్టులా కద్రువ.\n\" ఆ వినతా సుతుల చూచి\nయైన సిగ్గు తెచ్చుకొనుడు;\nఅవిటియైన వాడు కూడ\nఅరుణుని సారథి యయ్యెను.\nవెడలి పొండు—చీఛీ నా\nకడుపున చెడ బుట్టినారు,\nఏమి చేయగలరు మీరు?\nభూమికి బరువైన వారు.”\nఅని కసరిన శేషడపుడు\n\" అమ్మా! నను పంపించుము,\nతగు ప్రయోజకులు నీ సుతు\nలగునట్లుగ దీవించుము !\nతల్లీ! ఈ శేషు డింక\nధరణికి బరువై పోవడు;\nధరణీ భారము నీదగు\nదయతోడను మోయగలడు.”\nఅని కన్నులు చెమ్మగిల్ల\nవినయముతో నా శేషుడు\nతల్లికి ప్రణమిల్లినాడు,\nఇల్లు వదలి పోయినాడు.\nఅటు పిమ్మట ఒక్కనాటి\nఅపరాష్ట్రపు వేళయందు\nవినతా కద్రువ లిద్దఱు\nవిహరింపగ వెళ్ళినారు—\nఅది సముద్రతీర భూమి\nఅల లొడ్డుకు మెల్ల వచ్చి,\nపూ దీగెల కనులు మూసి\nపోవుచుండె వెనువెన్కకు!\n\"చూడవె! ఆ దృశ్య మెంత\nసొగసైనదొ, అక్కా!\" యని\nవినతా సతి కద్రువ కది\nవేడ్కతోడ చూపించెను.\n\" అది సరిలే! చూడు చూడు.\nఅటు ప్రక్కన గల గుఱ్ఱము\nఎంత తెల్లగా నున్నదొ !\nఎంత చక్కగా నున్నదొ!!”\n\" అవు నవునే, అక్కా! అది\nఅతి నిర్మలమై యున్నది!\nదరికి కొట్టుకొని వచ్చిన\nనురుగు తెట్ట లా గున్నది!\nఎవ్వరిదో ఈ గుఱ్ఱము\nఇంద్రుని ఉచ్చైశ్రవ మొకొ!\nమహా పురుష కీర్తి వోలె\nమచ్చ యొకటి లేకున్నది!”\nవినత యిట్లు మెచ్చుకొనగ\nవిని కద్రువ పెదవి విఱిచి,\n\"చాలించవె నీ వర్ణన !\nఏల మచ్చ లే దందువు?\nఅదిగో! చూడు దాని తోక\nఅచ్చముగా నలుపున్నది;\nచంద్రునిలో మచ్చవోలె\nచక్కగ కనబడుచున్నది!”\nఅనిన నవ్వి వినతా సతి,\n\"అక్కా! నీ వే కన్నుల\nచూచినావొ? నలుపెక్కడ\nతోచదు కదె నా కంటికి!”\nఅనిన దీనికి పందె మాడుము\nఅనుచు కద్రువ పట్టు పట్టెను,\n\"పందె మెందుకు ఇట్టి దానికి;\nపదవె హయమును చూచి వత్తము.”\nఅనిన కద్రువ కాదు కాదని\nవినతతో పందెంబు వైచెను—\n\" నీవు గెల్చిన నేను దాసిని;\nనేను గెల్చిన నీవు దాసివి.”\nఅనిన వినతయు తెంపు చేసెను,\nఅత్తెఱంగున కియ్యకొనియెను;\nవార లిద్దఱు దైవ సాక్షిగ\nవైచి కొని రచ్చోట పందెము.\nఅపుడు నల్లని నీటి మబ్బులు\nఆ సముద్రము నుండి వెడలెను;\nవినత మొగమును మబ్బు నీడలు\nవిడిసి కళవళ పెట్ట దొడగెను!\n\"అక్క, రావే చూచి వత్తము\nఆశ్వరాజము నిప్పుడే ”యని\nవినత పలికెడు నపుడె చిటపట\nమనుచు చినుకులు పడ దొడంగెను.\n\"వాన వచ్చుచు నున్న దిప్పుడు\nవలదు, రేపటి రోజు చూతము\nవేగముగ రమ్మనుచు వినతను\nవెంట నిడుకొని పోయె కద్రువ.\nవినత వెనుకకు తిరిగి చూచుచు\nవిన్నదనమున పోయె నింటికి—\nలెక్క లార్చుచు వెల్ల గుఱ్ఱము\nఱింగు మని పైకెగసి పోయెను. (సశేషం)",
            "book_page_end": 8
        },
        {
            "title": "రాకాసిలోయ - 20",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ధారావాహిక కథ",
            "moral": "చందమామ బృందం",
            "keywords": [
                "రాకాసిలోయ",
                "చండమండూకుడు",
                "బ్రహ్మదండి",
                "కేశవుడు",
                "జయమల్లు",
                "సొరంగం",
                "నరభక్షకులు"
            ],
            "characters": [
                "చండమండూకుడు",
                "బ్రహ్మదండి",
                "కేశవుడు",
                "జయమల్లు",
                "కోయ యువకుడు",
                "జితవర్మ",
                "శక్తివర్మ",
                "గురుమౌనానందులు"
            ],
            "locations": [
                "రాకాసిలోయ",
                "పాడుబడ్డ బావి",
                "సొరంగ మార్గం",
                "అడవి",
                "బ్రహ్మపురం"
            ],
            "content": "[కేశవుడూ, జయమల్లూ, కోయయువకుణ్ణి రక్షించారు. తరువాత వాళ్ళు చండమండూ కుడు పారిపోయిన రహస్య సొరంగ మార్గం తెలుసుకున్నారు. ఈ లోపల మండూ కుడు, ఒక అనుచరుడితో సొరంగ మార్గం నుంచి, అడవి మధ్య వున్న ఒక పాడుపడ్డ బావి కుండా పైకి వచ్చి, బ్రహ్మదండి మాంత్రికుణ్ణి తిట్టసాగాడు. తరవాత—]\nచండమండూకుడి అనుచరుడికి, తమ నాయకుడు బ్రహ్మదండిని తిట్టటం గాని, అతణ్ణి అనుమానించటం గాని, ఏ మాత్రం సబబుగా కనిపించలేదు. బోలెడు ధనం యిచ్చి, బ్రహ్మపుర రాజు చేత అర్థ రాజ్యం యిప్పించగలనని వాగ్దానం చేసిన బ్రహ్మ దండి, మండూకుణ్ణి చంపేందుకు మనుమ ల్నెందుకు పంపుతాడు? పైగా, ఆ జ్యేష్ఠుడూ, కనిష్ఠుడూ లేందే రాకాసిలోయలో తను సాధించగలిగిందేమీ లేదని, బ్రహ్మదండి ముందుగానే మండూకుడికి చెప్పి, వాళ్ళను పట్టుకునే పని అతడికి ఒప్పగించాడు. ఆ జ్యేష్ఠుడూ, కనిష్ఠుడూ ఈ లంకకు చేర టంలో ఏదో రహస్యం వున్నది...\nచండమండూకుడి అనుచరుడు యిలా ఆలోచిస్తూ, తమ నాయకుడి ముందుకు వచ్చి, \"మండూకేశ్వరా, తొందరపడకండి. ఆ దుర్మార్గు లిద్దర్నీ పంపినవాడు బ్రహ్మ దండి కాడని నా అనుమానం. మన సహాయం కోరిన ఆ మాంత్రికుడు మనను చంపించే ప్రయత్నం ఎందుకు చేస్తాడు? ఇందువల్ల అతడికి కలిగే లాభం ఏమిటి ? ఆలోచించాలి,” అన్నాడు.\n\" ఆలోచించు... తీరిగ్గా ఆలోచించు!” అంటూ మండూకుడు గట్టిగా కసురుకుని, \" ముందు నువ్వెళ్ళి, ఆ బ్రహ్మదండి భడ వాని యిక్కడికి తీసుకు రా. పావు గంటలో రావాలి, తెలిసిందా? అలా చేయక పోయావో, నీ చర్మం వొలిపిస్తాను,\" అంటూ కళ్ళెర్ర చేశాడు.\nమండూకుడి అనుచరుడు పెద్ద పెద్ద అంగలేస్తూ హడావిడిగా రావటం, కొండ అంచున వున్న గుడారాల ముందు కూచుని మాట్లాడు కుంటున్న బ్రహ్మదండి మాంత్రి కుడూ, అతడి అంగరక్షకులైన, జితవర్మా, శక్తివర్మలూ చూశారు. నరభక్షకుడి వాలకం వాళ్ళ ముగ్గురిలో భయాశ్చర్యాలను కలిగించింది.\nబ్రహ్మదండి, జిత శక్తివర్మల కేసి తల తిప్పి, \"జితా, శక్తి, చూశారా మన కేసి వస్తున్న, మండూకుడి అనుచరుడి ముఖ లక్షణాలు. వాడేదో మాంచి కోపంలో వున్న ట్టున్నాడు. మనకేం ప్రమాదం లేదు గదా!” అన్నాడు నిస్పృహగా. -\n\"అసలు ఈ నరభక్షకులతో స్నేహం. కలపటమే ప్రమాదం. నే వొద్దని ఎంత మొత్తుకున్నా, విన్నావు కాదు,” అన్నాడు జితవర్మ కోపంగా.\n\" మనం స్నేహితులమని చెప్పి, డబ్బూ, రాజ్యం వస్తుందన్న ఆశ_చూపకపోతే, మనను మండూకుడు ఎప్పుడో కాల్చుకు తినేసేవాడు. ఒకసారి వాళ్ళకు చిక్కిం తరువాత, మనం చేయ గలిగిందేముంది; నిస్సహాయులం. అంతా ఆ కాలభైరవుడి అధీనం,” అన్నాడు బ్రహ్మదండి.\nసంభాషణ ఇలా జరుగుతున్నంతలో, మండూకుడి అనుచరుడు అక్కడికి రానే వచ్చాడు. వస్తూనే వాడు, బ్రహ్మదండి కేసి కోపంగా చూస్తూ, \"బ్రహ్మదండీ, నీ రోజులు ముగిసినై. మా నాయకుడు నిన్ను నిలు వునా కాల్చుకు తింటానంటూ కారాలూ మిరియాలూ నూరుతున్నాడు,” అన్నాడు.\n\"నన్నా? కాల్చుకు తినటమా? ఆశ్చర్యం! ఆ మండూకేశ్వరుడికి నేను చేసిన ద్రోహం ఏమిటి ? బ్రహ్మ పుర రాజ్యంలో అర్థ రాజ్యం యిప్పిస్తానని కూడా మాట యిచ్చానే,” అంటూ బ్రహ్మ దండి లేని బింకం నటించాడు.\n\" అర్ధరాజ్యం మాట భద్రమండూకు డెరుగు! నువ్వు, మా నాయకుణ్ణి చంపిం చేందుకు, ఆ జ్యేష్ఠుణ్ణి, కనిష్ఠణ్ణి ఆయన భవంతి దగ్గిరకు పంపావు, అవునా?” అని ప్రశ్నించాడు మండూకుడి అనుచరుడు.\nజ్యేష్ఠుడు, కనిష్ఠుడు అన్న పేర్లు వింటూనే బ్రహ్మదండి మాంత్రికుడు, కూచున్నచోటు నుంచి ఎగిరి లేచి, \"హాఁ, కాలభైరవా, ఎన్నాళ్ళకు నీ భీకరదృష్టి నా మీదికి ప్రస రించింది! జ్యేష్ఠుడూ, కనిష్ఠుడూ దొరి కారా ?” అంటూ జితశక్తివర్మల కేసి తిరిగి,\n\".మీకూ తెలుసు గదా, వాళ్ళు జయ మల్లూ, కేశవుడని ? ఇక లేవండి, బయలు దేరండి. మన ప్రయాణం సూటిగా రాకాసి లోయకే,” అంటూ చిందులు తొక్కసాగాడు.\nమండూకుడి అనుచరుడు ముందుకు. వచ్చి, బ్రహ్మదండి భుజం పట్టుకుని ఒక్క తోపుతోస్తూ, \"కపటనాటకం ఆడకు! ఆ జ్యేష్ఠుడూ, కనిష్ఠుడూ దొరికారని నీ కెవరు చెప్పారు ? ఆ దుర్మార్గుల నుంచి తప్పు కుని ప్రాణాలతో బయటపడటంలో, నాకూ, మండూకేశ్వరుడికీ తల ప్రాణం తోకకు వచ్చింది,” అన్నాడు.\n\"అయితే వాళ్ళిప్పు డెక్కడున్నారు? ఇంకా మండూకేశ్వరుడి భవనంలోనే వున్నారా ? క్షణాలమీద వాళ్ళను పట్టేస్తాను. జితా, శక్తి, లేవండి,” అంటూ బ్రహ్మదండి కేకలు ప్రారంభించాడు.\nబ్రహ్మదండి మాంత్రికుడి ఆదుర్దా, అతడి మాటల తీరూ చూసిం తరవాత, మండూకుడి అనుచరుడికి, అతడు నిర్దోషి అన్న నమ్మకం కలిగింది. జ్యేష్ఠుడూ, కనిష్ఠుడూ బ్రహ్మదండి పంపగా వచ్చిన వాళ్ళని, తమ నాయకుడు అనుకోవటం పొరపాటని, అతడికి మొదటి నుంచీ తెలుసు. ఇప్పుడు తను వేసిన పేచీతో నిజం తెలిసిపోయింది. కాని, మండూకుడి కోపాన్ని శమింపచేయటం ఎలా?\nమండూకుడి అనుచరుడు ఓ క్షణకాలం ఆలోచిస్తూ వూరుకుని, తరవాత బ్రహ్మ దండిని దూరంగా తీసుకుపోయి, జిత శక్తి వర్మలకు వినబడని విధంగా స్వరం తగ్గించి, \" మా నాయకుడు నువ్వంటే మండిపోతు న్నాడు,” అంటూ జరిగిందంతా చెప్పి, \"ఒకవేళ నువ్వు నిర్దోషివని ఎంత చెప్పినా, మా నాయకుడు నమ్మకపోతే, ఏదో మంత్రం వల్లించినట్టు నటించి, జ్యేష్ఠ, కనిష్ఠణీ ఆయన భవంతి దగ్గిరకు పంపిన వాడు జితవర్మో, శక్తివర్మో అని చెప్పెయ్యి. ఆ యిద్దర్లో ఒకడి పీడ విరగడ అవుతుంది. నువ్వు రానున్న ప్రమాదాన్నుంచి బతికి బయటపడతావు,” అన్నాడు.\nఆ మాటలతో బ్రహ్మదండికి ప్రాణం కుదుటపడింది. అతడు మెల్లిగా తల తిప్పి జిత శక్తివర్మల కేసి చూసి, \" మండూకాను చరాగ్రణీ! మీరు చెప్పింది మహ బావుంది. ఒక్క గొప్పవాడి ప్రాణ రక్షణకుగాను, వెయ్యిమంది అల్పులను బలి చెయ్యవచ్చని శాస్త్రగ్రంధాలన్నీ మూకుమ్మడిగా మొర పెడుతున్నవి. ఇక బయలుదేరండి. ఆ మండూకేంద్రుల వారి సన్నిధానానికి వెళ్ళి వారి దివ్య దర్శనభాగ్యం కలిగించు కుందాం,” అన్నాడు.\nమండూకుడి అనుచరుడూ, బ్రహ్మదండీ ముందు నడవసాగారు. వెనకగా వస్తున్న జిత, శక్తివర్మలకు, వాళ్ళిద్దరూ రహస్యంగా మాట్టాడుకున్న దేమిటో తెలియక పోవ టంతో భయం పట్టుకున్నది. కాని, పారి పోయే ప్రయత్నం చెయ్యటం వృధా. లంకలో తమ కొక్క స్నేహితుడు లేడు, అంతా నరభక్షకుల మయం!\nనలుగురూ చండమండూకుడున్న పాడు పడ్డ బావి ప్రాంతాల కొచ్చేసరికి అక్కడ మండూకుడు యిద్దరు నరభక్షకులకు ఏవో సంజ్ఞలు చేస్తూ, మధ్యమధ్య బావిలోకి తొంగి చూస్తున్నాడు. అది గమనించిన, అతడి అనుచరుడూ, బ్రహ్మదండి నిశ్శ బ్దంగా మండూకుణ్ణి సమీపించారు. మండూ కుడు వాళ్ళను బావి దగ్గిర నుంచి, కొంచెం ఎడంలోవున్న చెట్ల కిందకు తీసుకుపోయి ప్రాణభయంతో వణుకుతున్న బ్రహ్మ దండితో, - \" బ్రహ్మ దండీ, భయపడకు! నువ్వేదో ద్రోహం చేశావని యింతకు ముందు అనుమానించాను. కాని, అడవి నుంచి తిరిగివచ్చిన నా అనుచరుల ద్వారా, ఆ జ్యేష్ఠుడూ, కనిష్ఠుడూ ఈ లంక కెలా చేరారో తెలుసుకున్నాను. వాళ్ళు బానిసల గుంపు నుంచి విడివడి నదిలోకి దూకి, ఈ లంక చేరారట. సరే. ప్రస్తుత ముఖ్య విషయం అది కాదు. వాళ్ళిద్దరూ మన కిప్పుడు బోనులో చిక్కిన సింహాలు,” అంటూ బావి కేసి చేయి వూపి, \"వాళ్ళి ప్పుడు నా భవనం నుంచి యిక్కడికి వున్న సొరంగ మార్గం గుండా వస్తున్నారు. ఆ చివర మనవాళ్ళను కాపలా పెట్టాను. కొందరు సొరంగ మార్గంలోకి దిగి వాళ్ళ నిటు తరుముకు వస్తున్నారు. మనం యిక్కడ మాటువేసి, బావిలోనుంచి వాళ్ళు బయిటికి రాగానే సజీవలుగా పట్టుకోవాలి. తెలిసిందా?” అన్నాడు.\nమండూకు డిలా చెప్పగానే, బ్రహ్మ దండి మాంత్రికుడికి కలిగిన ఆనందం అంతా యింతా కాదు. అతడి కళ్ళ ముందు రాకాసిలోయ లోని ధనరాసులన్నీ గిర్రున తిరిగినై. అతడు జిత, శక్తివర్మల దగ్గిరకు వెళ్ళి రహస్యంగా, \" మండూకుడు చెప్పింది విన్నారు కదా? ఆ కేశవుణ్ణి, జయమల్లునూ ప్రాణాలతో పట్టుకోండి. బహుశా వాళ్ళ దగ్గిర ఆయుధాలు వుండి వుంటవి. తప్పని సరైతే ఆత్మరక్షణకు జయమల్లును చంపండి కాని, కేశవుడికి మాత్రం ఎలాంటి హానీ కలిగించకండి. తెలిసిందా?” అన్నాడు.\nఆ తరవాత అందరూ కలిసి బావి దగ్గి రకు వెళ్ళి దాని అంచున పొంచి కూచు న్నారు. మండూకుడు మధ్యమధ్య కూచున్నచోటు నుంచి లేచి, బావిలోకి తొంగిచూసి, దాని గట్టు మీద చెవి ఆనించి విని, \" శబ్దమవుతున్నది. వాళ్ళిటే వస్తు న్నారు,” అని మెల్లిగా తన పక్కనున్న వాళ్ళతో చెప్పసాగాడు.\nచండమండూకుడు అనుకున్నట్టు, కేశ వుడూ, జయమల్లూ, కోయయువకుడూ సొరంగ మార్గం కుండా అటుకేసే వస్తు న్నారు. వాళ్ళు గుడిశెలో వున్న సొరంగాన్ని కనుక్కున్న తరవాత, మండూకుడి కోసం అక్కడున్న గదులూ అవీ వెతికి, అతడు లేడని గ్రహించి, తిరిగి గుడిశెలోకి పోదా మనుకునేంతలో, అక్కడ అలికిడీ, సొరంగ ద్వారాన్ని కప్పివున్న తలుపు తెరవటం వాళ్ళకు కనిపించింది. వెంటనే వాళ్ళు ప్రమాదాన్ని గ్రహించి, కాగడాల వెలుగులో సొరంగం వెంట దాని రెండవ చివరి కేసి బయలుదేరారు.\n\"మనం ఇందులో వున్న సంగతి మండూకుడి అనుచరులకు తెలిసి పోయింది. వాళ్ళు మన కోసమే వస్తు న్నారు,” అన్నాడు కోయయువకుడు.\nకేశవుడు అవునన్నట్టు తల వూపాడు. జయమల్లు వెలుగుతున్న కాగడాతో సొరంగ మార్గాన ముందుకు నడుస్తూ, \"మనకు దీని వెంట పడి, ఇది ఎక్కడికి చేరిస్తే, అక్కడికి చేరటం ఒక్కటే వున్న దారి. మండూకుడు ఆ చివర కూడా కాపు పెట్టక పోతే, మనం బతికి బయటపడగలం. అలా కాకపోతే, ప్రాణం వున్నంతవరకూ పోరాడదాం,” అన్నాడు.\n\" అంత కాక చేసేందుకు మరేముంది?\nనరభక్షకులకు ఆహారం ఆయే ముందు వాళ్ళల్లో కొందరినైనా, మన కత్తులకు ఆహారం చేద్దాం,” అన్నాడు కేశవుడు. కోయ యువకుడు ఆవునన్నట్టు తలాడించాడు.\nఆ విధంగా వాళ్ళు సొరంగమార్గం కుండా నడిచి పాడుబడిన బావిని సమీ పిస్తున్నంతలో, పై నుంచి అలికిడి విన బడింది. వెంటనే ముందు నడుస్తున్న జయమల్లు ఆగి, కేశవుడితో మెల్లిగా, \"మనం భయపడ్డంతా అయింది. వాళ్ళు మన కోసం కాపలా వేశారు,” అన్నాడు.\nకేశవుడు ఏదో అనబోయేంతలో వెనక నుంచి వేగంగా సమీపిస్తున్న అడుగుల చప్పుడూ, గుడ్డి వెలుగూ కనిపించింది. వెంటనే ముగ్గురూ తమ తమ ఆయుధాలు గుప్పెళ్ళలో గట్టిగా బిగించి పట్టుకున్నారు. కేశవుడు, జయమల్లును తోసుకుని ముందుకు వస్తూ, \" వెన్నంటి వస్తున్న శత్రు వులు మన మీద పడకముందే, మనం ముందుకు వెళ్ళి ఆ పైన కాపలావున్న వాళ్ళ పని పట్టాలి. ఆ విధంగా మనకు ప్రాణాలతో బయటపడే అవకాశం చిక్క వచ్చు,” అన్నాడు.\nఆ వెంటనే ముగ్గురూ వేగంగా ముందుకు పరిగె త్తసాగారు.\n\" హేఁయ్, ఆ దుర్మార్గులు వచ్చేస్తు న్నారు, ప్రాణాలతో పట్టుకోండి,” అంటూ చండమండూకుడు కేక పెట్టాడు. వాడి అనుచరులూ, జిత, శక్తివర్మలూ ఆయు ధాలు చేతబట్టి లేచి నిలబడ్డారు.\n\"కేశవుడి కేమీ ప్రమాదం కలగ కూడదు. వాడు వెంటలేందే మనం రాకాసి లోయలో ఏమీ చేయలేం. జితా, శక్తి, జాగ్రత ! వాడి కేమైనా ప్రమాదం జరిగిందో మిమ్మల్ని నిలువునా, భస్మం చేసేస్తాను. తరవాత విచారించి లాభంలేదు,” అంటూ బ్రహ్మదండి కేక పెట్టాడు.\nబ్రహ్మదండి మాంత్రికుడి కేకకు జవాబా అన్నట్టు, కేశవుడూ, జయమల్లూ, కోయ యువకుడూ ఒక్క ఊపులో బావి నుంచి పై కెగిరివస్తూ, సింహాల్లా గర్జించారు. అదే సమయంలో దాపులపున్న గుబురుచెట్ల లోంచి, \" గురుమౌనానందులకూ, జై!” అన్న కేకలు వినిపించినై. మరుక్షణంలో, ఒక పెద్దగొంతు, \"విప్పచెట్ల మీద వున్న ఇరవైమంది యోధులూ, ముందు దిగి; ఆ బ్రహ్మదండిని, మండూకుణ్ణి పట్టు కొండి! నేరేడుచెట్ల చాటున వున్న నలభై యిద్దరూ, బావిలోకి దూకి; సొరంగ మార్గాన వస్తున్న నరభక్షకుల్ని నరకండి!” అంటూ భీకరంగా హెచ్చరించింది.\nఆ హెచ్చరిక వింటూనే \" భద్ర మండూకా!\" అంటూ మండూకుడూ, \"ఉపాసకుల ఊడలమర్రి, కాలభైరవా!” అంటూ బ్రహ్మదండి మాంత్రికుడూ బావి దగ్గిర నుంచి ఎగిరి గంతేసి, అడవిలోకి పారిపోయేందుకు పరిగె త్తసాగారు.\n— (ఇంకా వుంది)",
            "book_page_end": 16
        },
        {
            "title": "తప్పిన వాగ్దానం",
            "book_page_start": 17,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "బేతాళ కథ",
            "moral": "ఒక పురుషుడు జీవితంలో కీర్తిని కూడా కోరుకుంటాడు. ఒక్క స్త్రీ ప్రేమతోనే అతని జీవితం పరిపూర్ణమవదు.",
            "keywords": [
                "విక్రమార్కుడు",
                "బేతాళుడు",
                "అభిజితు",
                "చంద్రముఖి",
                "వాగ్దానం",
                "కీర్తికాంక్ష",
                "సాళ్వచక్రవర్తి"
            ],
            "characters": [
                "విక్రమార్కుడు",
                "బేతాళుడు",
                "అభిజితు",
                "చంద్రముఖి (జలకన్య)",
                "సాళ్వచక్రవర్తి",
                "పండితుడు"
            ],
            "locations": [
                "సాళ్వదేశం",
                "శ్మశానం",
                "కోట",
                "సెలయేరు",
                "నది"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, \" రాజా, నీ వెవరికైనా వాగ్దానం చేసి, అది నిలబెట్టుకోవటానికి ఇలా శ్రమపడుతున్నావేమో. అలా అయితే నిన్ను తప్పు పట్టను. ఎందుచేతనంటే, ఆడిన మాట తప్పి పూర్వం అభిజితు డనే వాడు నాశనమయాడు. నీకు శ్రమ తెలియ కుండా ఉండగలందులకు అతడి కథ చెబు తాను విను,” అంటూ ఇలా చెప్పసాగాడు :\nఒకప్పుడు సాళ్వదేశంలో గొప్ప యోధు డైన క్షత్రియ కుమారుడుండేవాడు. అతని పేరు అభిజితు. అతను చెప్పుకోదగినంత సంపన్నుడు కాడు. అతని కింద ఒక చిన్న గ్రామం ఉండేది. ఆ గ్రామాన్ని అనుకునే అతని కొక పాత కోట ఉండేది. అభిజితుకు కీర్తికాంక్ష ఉన్నంతగా ధనకాంక్ష లేదు. అందుచేత అతను ఏ రాజు దగ్గిరా కొలువు చెయ్యక తన పాత కోటలోనే కాలం గడు పుతూ వచ్చాడు.\nఅభిజితు నివసించే గ్రామానికి సమీపం లోనే కొండలూ, అడవులూ ఉండేవి. ఆసక్తి కలిగినప్పుడల్లా అతను తన గుర్రం ఎక్కి అడవుల్లోకీ, కొండల్లోకి వేటకు పోతూండే వాడు. ఈ వేట వల్ల అతనికి విలువిద్యా భ్యాసం కూడా అవుతూ ఉండేది.\nఒకనా డిలాగే అభిజితు వేటకు బయలు దేరి సూర్యుడు నడినెత్తికి వచ్చినదాకా అరణ్యమంతా కలయ దిరిగాడు. అతనికి దప్పిక అయింది. ఎక్కడన్నా నీరు దొరుకు తుందేమో ననుకుని అతను కొండల మధ్యగా తిరుగుతూండగా ఒక చిన్న సెల యేరు తగిలింది.\nవెంటనే అభిజితు గుర్రం దిగి సెల యేటి దగ్గిరికి వచ్చి దాహం తీర్చుకున్నాడు. దప్పిక చల్లారగానే అతను తల ఎత్తి చూసే సరికి అతని కెదురుగా ఒక బండరాయిపైన ఒక అద్భుత లావణ్యవతి కూచుని తన జుట్టు జడ వేసుకుంటూ కనిపించింది.\nతాను నీరు తాగటానికి వచ్చినప్పుడు లేని మనిషి ఇంతలో ఎలా వచ్చింది, ఎక్కడి నుంచి వచ్చిందని ఆశ్చర్యపోతూ అభిజితు. ఆమెను, \" నీవు మనుష్య స్త్రీవా? దేవ తవా?” అని అడిగాడు.\nఆమె అతన్ని చూసి నవ్వి, \" నేను జల కన్యను. నా పేరు చంద్రముఖి,” అన్నది.\nఆమె మానవ స్త్రీ కాదని తెలిసినాక అభిజితు తన దారిన తాను పోదామను కున్నాడు గాని, చంద్రముఖి సౌందర్యం అతన్ని బలంగా ఆకర్షించటం చేత అతను. తన కళ్ళను ఆమె నుంచి పక్కకు తిప్ప లేకపోయాడు.\nఅభిజితు కూడా చాలా చక్కనివాడు కావటం చేత చంద్రముఖి అతన్నే చూస్తూ ఉండిపోయింది. ఆమెకు తన పట్ల స్నేహ భావం ఉన్నట్టు తెలుసుకుని అభిజితు వెళ్ళిపోయే ప్రయత్నం మాని, ఆమెకు సమీపంగా ఆ కొండరాయి మీదనే కూచుని ఆమెతో కబుర్లు ప్రారంభించాడు.\nఇద్దరూ కులాసాగా మాట్లాడుకోవటంలో కాలం ఎలా గడిచిందీ అభిజితుకు తెలియ లేదు. సూర్యాస్తమానమై చీకట్లు ఆరంభ మవుతుండగా అతను చంద్రముఖితో, \"నే నిక ఇంటికి తిరిగి వెళ్ళాలి. కాని నా మనసులో మాట చెప్పేస్తాను: నిన్ను విడిచిపోయాక నాకు నిన్ను గురించిన ఆలో చన తప్ప మరొకటి ఉండబోదు. నిన్నే తలచుకుంటూ నిద్రాహారాలు కూడా మానెయ్యవలిసి వస్తుంది. అందుచేత నీవు నా వెంట వచ్చి, నన్ను పెళ్ళాడి, నాకు భార్య వవుతావా?” అని అడిగాడు.\nదానికి చంద్రముఖి, \"నీవు నన్ను చూడక మునుపే నేను నిన్ను చూసి ప్రేమించి నీకు కనిపించటం జరిగింది. నీవు నన్ను ప్రేమిస్తున్నట్టే నేనూ నిన్ను ప్రేమిస్తు న్నాను. నేను మానవ స్త్రీని కాకపోయినప్ప టికీ నీపై గల ప్రేమ చేత నా లోకాన్ని వది లేసి, నీ లోకానికి వచ్చి నీకు భార్యగా ఉంటాను. అయితే ఒక్క నిబంధనమటు కున్నది : నన్ను పెళ్ళాడాక నీవు మరొక స్త్రీని తలపనైనా తలపగూడదు. అలా చేశావో నీ ప్రాణానికే అపాయం. ఆ తరవాత నాకు ఆ జన్మ దుఃఖమే మిగులుతుంది. ఈ నియ మానికి నువ్వు కట్టుబడ దలిస్తేనే నన్ను పెళ్ళాడు,\" అన్నది.\nఅభిజితు నవ్వి, \" నీవు నా భార్యవైతే నేను మరొక స్త్రీని తలవటం జరుగుతుందా ? అది అసంభవం. అందుచేత నీవు నా వెంట వచ్చెయ్యి,” అన్నాడు.\nచంద్రముఖి అతని వెంట అతని కోటకు వెళ్ళింది. వా రిద్దరికీ యథావిధిగా వివాహం జరిగింది. గ్రామంలో వాళ్ళంతా అతనికి, అతని భార్యకూ కట్నాలూ, కానుకలూ అర్పించారు. ఒక్కరైనా, \" ఈ దొరసాని ఎవరు ? ఎక్కడి నుంచి వచ్చింది ? ఏ వంశా నికి చెందినది?” అని అడిగిన పాపాన మాత్రం పోలేదు.\nఇప్పుడు అభిజితు ఆనందానికి హద్దు లేదు. అతను తన భార్యను ఒక్క క్షణం కూడా విడవకుండా, ఆమే లోకంగా కొంత కాలం గడిపాడు. యుద్ధం చెయ్యటంలో తనకు గల బలపరాక్రమాలకు అవకాశం లేకపోయిందే అన్న చింత మాత్రం అతన్ని ఎప్పుడైనా బాధించేది. కాని దేశమంతా శాంతి సౌఖ్యాలతో విరాజిల్లుతున్నది. యుద్ధాలు లేవు.\nత్వరలోనే ఆ లోటు తీరింది. సాళ్వ చక్రవర్తికి పరిసర రాజ్యంతో యుద్ధం వచ్చి పడింది. యోధులైన వారంతా వచ్చి, చక్ర వర్తికి యుద్ధంలో సహాయం చేసి విజయం చేకూర్చవలసిందని గ్రామగ్రామానా చాటింపు జరిగింది.\nఈ వార్త వినగానే అభిజితుకు భుజాలు పొంగాయి. యుద్ధోత్సాహం అతని నరాలలో తాండ వించింది. అతను తన భార్యతో, \" నేను వెళ్ళి యుద్ధంలో చక్రవర్తికి తోడ్పడి, ఆయనను మెప్పించి కానుకలూ, బహుమానాలూ తెస్తాను. నిజానికి మనం ఏమంత సంపన్నులం కాము,” అన్నాడు.\nచంద్రముఖి అతని ఉత్సాహం గమ నించి, \" అలాగే వెళ్ళిరా. కాని త్వరగా రావాలి. నేను నీ కోసం క్షణాలు లెక్కిస్తూ ఒంటరిగా ఉంటా నన్నది మరవవద్దు,” అని చెప్పింది.\nఅభిజితు ఆమెతో, \" యుద్ధం ముగిసిన మరుక్షణం బయలుదేరి వచ్చేస్తాను. నేను మాత్రం నిన్ను విడిచి ఒక్క క్షణం ఉండ గలనా?” అన్నాడు.\nఅతను తన ఆయుధాలన్నీ తీసుకుని గుర్రం ఎక్కి సాళ్వచక్రవర్తి వద్దకు వెళ్ళాడు. యుద్ధం జరిగింది. ఆ యుద్ధంలో సాళ్వచక్రవర్తికి విజయం చేకూరటమే గాక అభిజితు శౌర్యప్రతాపాలు చక్రవర్తిని ముగ్ధుణ్ణి చేశాయి.\nఅభిజితు ఇన్నాళ్ళూ చంద్రముఖిని అను క్షణమూ జ్ఞాపకం చేసుకుంటూనే ఉన్నాడు. చివరకు యుద్ధరంగంలో శత్రువులను చీల్చి చెండాడేటప్పుడు కూడా అతనికి చంద్ర ముఖి రూపు కనిపిస్తూనే ఉన్నది, ఆమె కంఠం వినిపిస్తూనే ఉన్నది.\nఅందుచేత అతను చక్రవర్తి దర్శనం చేసుకుని, \" మహారాజా, నేను వచ్చిన పని ముగిసింది గద ! ఇక నాకు సెల విప్పిం చండి, నేను నా యింటికి వెళ్ళిపోతాను,” అని విన్నవించుకున్నాడు.\n\" ఇప్పుడే గద యుద్ధం ముగిసింది ? ఇంకా విజయోత్సవాలైనా జరపలేదు. ఆ ఉత్సవాలకు నీవు లేకపోతే ఎలా?” అన్నాడు చక్రవర్తి.\nవిజయోత్సవాలు చాలా పెద్ద ఎత్తున జరిపారు. ఆ ఉత్సవాల సమయంలో అభి జితు కీర్తి మరింత వ్యాప్తి చెందింది. ఇది అతనికి ఆనందంగానే ఉన్నప్పటికీ చంద్ర ముఖిని చేరుకోవాలనే తహతహ జాస్తి కావటం చేత అతను చక్రవర్తిని రెండోసారి సెల వడిగాడు.\nఈసారి చక్రవర్తి, \" నీకు తగిన బహు మానం ఇచ్చి నేనే పంపుతానులే,” అన్నాడు.\nఅసలు రహస్య మేమిటంటే, అభిజితు వంటి మహాయోధుడు తన కొలువులో ఉండాలని చక్రవర్తికి గాఢమైన కోరిక కలి గింది. అతను తన వద్ద కొలువు ఆశించక పోగా, ఇంటికి వెళ్ళిపోవాలని తహతహ లాడటం చక్రవర్తికి కొంచమైనా నచ్చలేదు.\nఅందుచేత అతను మరికొన్ని రోజు లయాక మూడోమారు సెల విమ్మని అడిగే సరికి చక్రవర్తి, \" నీవు యుద్ధంలో చూపిన శౌర్యప్రతాపాలకు బహుమానంగా నా కుమార్తె నిచ్చి పెళ్ళి చేద్దామనుకుంటు న్నాను. త్వరలోనే ముహూర్తం పెట్టిస్తాను. అందుచేత ఇంటికి వెళ్ళే ఆలోచన ప్రస్తు తానికి కట్టిపెట్టు,” అన్నాడు.\nఅభిజితు మొదట తన చెవులను తానే నమ్మలేకపోయాడు. ఊరూ పేరూ లేని తా నెక్కడ? చక్రవర్తి కుమార్తెను పెళ్ళా డట మేమిటి? ఇంతకంటే తనకు గొప్ప యోగం ఉండబోదు. చక్రవర్తి కూతురైనా అనాకారి కాదు. అయినా అభిజితుకు జల కన్య మీద ఉండిన ప్రేమ మరొకరి మీదికి పోయేది కాదు. చక్రవర్తికి అల్లుడయే ఖ్యాతి ఒక వంకా, చంద్రముఖి మీది ప్రేమ ఒక వంకా పీకుతూండగా ఎటూ నిర్ణయిం చుకోలేక అతను ఒక పండితుడి వద్దకు వెళ్ళి, ఆయనకు తన పరిస్థితి అంతా దాచ కుండా చెప్పి, ఆయన సలహా కోరాడు.\nఅంతా విని ఆ పండితుడు, \" ఇందులో ఆలోచించే దేమీలేదు. మానవులకూ జల దేవతలకూ మధ్య వివాహమనేది పూర్తిగా ధర్మ విరుద్ధం. అది వివాహమే కాదు. దానివల్ల నీకు ఉత్తమ లోకాలు కలగవు. అందుచేత ఆ భార్యను తక్షణమే విడిచి పుచ్చి, చక్రవర్తి కోరిన ప్రకారం ఆయన కుమార్తెను పెళ్ళాడటమే నీ కర్తవ్యం,\" అని చెప్పాడు.\nఅభిజితు చక్రవర్తి కుమార్తెను పెళ్ళాడ నిశ్చయించుకున్నాడు. ఈ విషయం అతను చక్రవర్తికి తెలిపాడు. వా రిద్దరికీ ఒక శుభ ముహూర్తాన పెళ్ళి కూడా జరిగింది. పెళ్ళి అనంతరం అభిజితును నదీ స్నానానికి తీసుకువెళ్ళారు.\nస్నానం కోసం నీటిలో ముణిగిన అభి జితు మళ్ళీ పైకి లేవలేదు. రాజభటులు నది అంతా గాలించినప్పటికీ అతని శవ మైనా దొరకలేదు.\nఅభిజితు నీటిలో ముణిగిన క్షణంలో నే అతని కోటలో చంద్రముఖి కెవ్వున అర వటం వినిపించింది.\nనౌకర్లంతా కేక విని పరిగెత్తుకు వచ్చారు. కాని ఆమె ఎవరికీ కనిపించకుండా అంత ర్థానమైపోయింది. ఆ తరవాత ఆమెను కూడా చూసినవారు ఎవరూ లేరు.\nబేతాళు డీ కథ చెప్పి, \"రాజా, నా కొక్క సందేహం. అభిజితు జలకన్యకు చేసిన వాగ్దానం ఎందుకు తప్పాడు? ఆమె మీది ప్రేమ తగ్గటం చేతనా? లేక చక్ర వర్తికి అల్లుడు కావాలన్న కోరిక ప్రబలం కావటం చేతనా? ఈ ప్రశ్నకు సమాధానం తెలిసి కూడా చెప్పకపోయావో నీ తల పగిలి పోతుంది,” అన్నాడు.\nదానికి విక్రమార్కుడు, \" అభిజితు చేసిన పొరపాటు చక్రవర్తి కుమార్తెను పెళ్ళాడటం కానేకాదు. అతనికి చంద్ర ముఖి పైన గల ప్రేమలో లోపం కూడా ఏమీ లేదు. చంద్రముఖి పైన తనకు గల ప్రేమతో తన జన్మ పరిపూర్ణమవుతుందను కోవటమే అతను చేసిన పొరపాటు. పురుష లక్షణం గల వాడి జీవితం స్త్రీ యొక్క ప్రేమతో ఎన్నటికీ సమగ్రం కాదు. పురుషు డైన వాడికి కీర్తి కూడా కావాలి. అభిజితు మహాయోధుడు. అందుచేతనే తన శౌర్య పరాక్రమాలు ప్రదర్శించే అవకాశం దొరక గానే, తన ప్రాణంలాటి భార్యను కూడా విడిచి యుద్ధానికి బయలుదేరాడు. యుద్ధం మూలంగా అతనిపై చక్రవర్తికి అభిమానం పుట్టుకొచ్చింది. అందుకే ఆయన అతన్ని తన యింట కట్టి ఉంచుకో గోరి తన కుమార్తె నిచ్చి చేస్తా నన్నాడు. చక్రవర్తి ఇచ్చే కానుకలు నిరాకరించటం ఎంత అస్వాభావికమో, ఆయన కుమార్తెను నిరా కరించటం కూడా అభిజితుకు అంత అస్వా భావికమే. చక్రవర్తికి అల్లుడు కావటం అన్నది అభిజితు సంపాదించుకున్న కీర్తిలో ఒక భాగమే గనక అతను దాన్ని నిరాక రించలేకపోయాడు,\" అన్నాడు.\nరాజు కి విధంగా మౌనభంగం కలగ గానే బేతాళుడు శవంతో సహా మాయమై మళ్ళీ చెట్టెక్కాడు. (కల్పితం)",
            "book_page_end": 24
        },
        {
            "title": "గంధర్వ చక్రవర్తి కూతురు",
            "book_page_start": 25,
            "pdf_page_start": 39,
            "pdf_page_end": 46,
            "author": "సి. మాధవరావు",
            "genre": "ధారావాహిక కథ",
            "moral": "చందమామ బృందం",
            "keywords": [
                "హసన్",
                "బెహ్రామ్",
                "పరుసవేది విద్య",
                "మాంత్రికుడు",
                "బస్రా నగరం",
                "మబ్బులకొండ",
                "గంధర్వ చక్రవర్తి కూతురు"
            ],
            "characters": [
                "హసన్",
                "బెహ్రామ్ (పర్షియను వృద్ధుడు/మాంత్రికుడు)",
                "హసన్ తల్లి",
                "కూలీ"
            ],
            "locations": [
                "బస్రా నగరం",
                "సముద్రతీరం",
                "మబ్బులకొండ"
            ],
            "content": "పూర్వం బస్రా నగరంలో హసన్ అనే యువకు డుండేవాడు. హ సన్ అంటే సౌందర్య మని అర్థం. ఆ పేరు. వాడికి సార్థకమయింది. ఎందుకంటే ఆ కాలంలో బస్రా నగరంలో హసన్ వంటి సౌందర్య వంతుడు. మరొకడు లేడు. 'వాడు తల్లి దండ్రులకు ఒక్కడే బిడ్డ కావటంచేత కాస్త గారాబంగా పెంచారు. దానికి తగ్గట్టు వాడి తండ్రి వాడి చిన్నతనంలోనే చనిపోయాడు. ఆ తరవాత కొద్ది కాలంలోనే తండ్రి మిగి ల్చిన డబ్బు కాస్తా హసన్ మిత్రులతో విందులు చేసి తగలేశాడు.\nఆ తరవాత వాడి తల్లి తన డబ్బుతో పెద్ద బజారులో ఒక నగలు చేసే దుకాణం కొని పెట్టింది. వాడు రోజూ ఆ దుకాణంలో కూచుని బంగారు నగలు చేస్తూ ఉండే వాడు. వాడి అందం దారేపోయే పిన్న లనూ, పెద్దలనూ ఆకర్షించేది.\nఒకనాడు హసన్ తన దుకాణంలో కూచుని పని చేసుకుంటూండగా ఒక పర్షియాదేశపు వృద్ధుడు, తెల్ల తలపాగా ధరించి, పొడుగాటి తెల్లని గడ్డంతో సహా అటుగా వెళుతూ హసనన్ను చూసి ఆగి పోయాడు. మనిషి చూస్తే చాలా గౌరవ నీయుడి లాగున్నాడు.\nఇంతలో మధ్యాన్నపు ప్రార్ధనలకు వేళ అయింది. వీధులన్నీ ఖాళీ అయాయి. వృద్దుడు హసన్ దుకాణంలోకి అడుగుపెట్టి హసన్కు సలాం చేశాడు. హసన్ తిరిగి ఆ వృద్ధుడికి సలాం చేసి ఆయనను కూచో మని మర్యాద చేశాడు.\nవృద్ధుడు కూచుని చిరునవ్వు నవ్వుతూ, \" నాయనా, నాకు సంతానం లేదు. నిన్ను చూడగానే పెంచుకోవాలనీ, నా విద్య నీకు నేర్పాలనీ కోరిక కలిగింది. నా అనంతరం నీవు ఆ విద్యను అభ్యసించవచ్చు. ఇలా నగలు చేసి శ్రమపడి ని అంతదాకా, ఆలో గర్భమును అడ్డుగా కదానిన అవసరం లేదు. నా విద్య ఎంత అపురూపమైనదంటే దాన్ని సంపాదించడానికి ఎన్ని వేలమంది ప్రోణాలు అర్పించి ఉండింది. అవి చూసి ఈ దుకాణంలో కూచున నీకు విద్యకు ఈ విద్యను మరొకరికి నేర్పాలనే ఆలోచన లేదు,” అన్నాడు.\nఅంతా విని హసన్, \"సరే, నన్ను పెంచుకుని నాకు మీ విద్య నేర్పేయండి. నిన్నెప్పుడు వెళ్ళిపోదా?” అని అడిగాడు.\n\" రేపు,” అని చెప్పి వృద్ధుడు అక్కడి నుంచి వెళ్ళిపోయాడు.\n\"భేష్ ! నా విద్య బ్రహ్మచారులకి మాత్రమే చెప్పేది,” అంటూ వృద్ధుడు, \"పాతరాగి ఏమైనా నీ వద్ద ఉన్నదా?” అని అడిగాడు.\nహసన్ విరిగిపోయిన రాగిపళ్ళెం ఒకటి తెచ్చి వృద్ధుడికి చూపాడు.\n\" అదే కావలిసింది. ఈ రాగిని ముక్కలు ముక్కలుగా నరికి ఆ ముక్క లను మూసలో పెట్టి, కొలిమిలో పెట్టి, తిత్తి పోసి కరిగించు,” అన్నాడు వృద్ధుడు.\nత్వరలోనే హసన్ ఆ పాతరాగీని కరిగిం చాడు. అప్పుడు వృద్ధుడు లేచి వచ్చి, \"హక్, మక్, బక్! రాగి బంగారం కావాలి!” అని మూడుసార్లు అని, తన తలపాగా ముడతల్లో నుంచి ఒక పొట్లం తీసి, అందులో నుంచి కుంకంపువ్వు రంగు గల పొడి చిటికెడు తీసి మూసలో వేశాడు.\nవెంటనే మూసలోని రాగి నీరు గడ్డ కట్టుకు పోయి బంగారు కణిక అయింది.\nవృద్ధుడు హసన్తో, \"వెంటనే దాన్ని తీసుకుపోయి బజారులో అమ్మి డబ్బు తెచ్చుకో. ఇది ఎలా వచ్చింది ఎవ్వరికీ చెప్పకు,\" అన్నాడు.\nహసన్ దాన్ని రెండువేల దీనారాలకు అమ్మి, ఆ డబ్బు తీసుకుని ఇంటికి వెళ్ళి, తల్లికి చూపించి, ఇదంతా పర్షియను దయ వల్లనే సాధ్యపడిందని చెప్పాడు. ఈ మాట అన్నందువల్ల తల్లి అనుమానా లేవీ రహితం కాలేదు. అయినా హసన్ ఆమె అనుమా నాలు లక్ష్యపెట్టక, తమ వంట ఇంట్లో ఉండే ఇత్తడి సన్నికల్లు తీసుకుని తన దుకాణానికి పరిగెత్తాడు.\nఅన్నాడు హసన్.. వృద్ధుడు గట్టిగా నవ్వి, \"ఇది నడి బజారులో నేర్చుకునే విద్య అనుకున్నావా? నిజంగా ఈ విద్య నేర్చు కోవాలంటే నీ పనిముట్లన్నీ తీసుకుని మా యింటికి రా,” అన్నాడు.\nసరేనని హసన్ వృద్ధుడి వెంట బయలు దేరాడు. కాని వీధిలో నడుస్తుండగా అత నికి, పర్షియన్ నాస్తికులను గురించి తన తల్లి చేసిన హెచ్చరిక జ్ఞాపకం వచ్చింది. అతను నడిచేవాడల్లా చప్పున ఆగిపోయి తీవ్రమైన ఆలోచనలో పడ్డాడు. ముసలి వాడు ఆ సంగతి గ్రహించాడు.\n\"బిడ్డా, నిన్నేదో సంకోచం పట్టి పీడిస్తు న్నట్టున్నది. ఈ పరుసవేది విద్యను మా ఇంట నేర్చుకోవటానికి నీ కేమైనా అభ్యంతరం ఉంటే మీ యింటికే వచ్చి నేర్పుతాను,” అన్నాడు వృద్ధుడు.\nఅలా చేస్తే తన తల్లి భయాలకు తావుండ దనుకుని హసన్ సరే నన్నాడు. ఇద్దరూ కలిసి హసన్ ఇంటికి వెళ్ళారు. వృద్ధుణ్ణి బయటి వసారాలో ఉండమని హసన్ లోప లికి వెళ్ళి, \"అమ్మా, ఆయన మన ఇంటికి ఆతిథ్యానికి వచ్చాడు. ఒకసారి మన ఉప్పు తిన్నాక ఇక మన కెలాటి ద్రోహమూ చెయ్యడు,\" అన్నాడు.\n\" నాయనా, అలాటి పట్టింపులు మనకే గాని అగ్నిని పూజించే నాస్తికుల కుండవు. నీ క్షేమం గురించి నా ఆరాటం తీరిందను కోకు. అతిథిని తెచ్చావు గనక వంట చేసి పెడతాను గాని, ఆ మనిషి లోపలికి వస్తే నేనీ చూరు కింద కూడా ఉండను. పొరు గింటికి వెళ్ళి ఆ మనిషి. వెళ్ళిపోయాకే మళ్ళీ ఇంట అడుగు పెడతాను,” అన్నది.\nఅలాగే ఆమె రకరకాల కూరలు కొని తెచ్చి పుష్కలంగా వంటకాలు తయారు చేసి, వాటిని తినటానికి సిద్ధంగా ఉంచి పొరుగింటికి వెళ్ళిపోయింది.\nతరవాత హసన్ వృద్ధుణ్ణి లోపలికి తీసుకువచ్చి భోజనానికి కూచోబెట్టి, \" మా యింట మీరు భోజనం చేశాక మన మధ్య బంధం ఏర్పడుతుంది,\" అన్నాడు.\n\"అది చాలా పవిత్రమైన బంధం, నాయనా ! నీ మీద ఎంతో ప్రేమ లేకపోతే ఈ అపూర్వమైన విద్య నీకు చెబుతానా?” అంటూ వృద్ధుడు తన తలపాగాలో నుంచి పొట్లం తీసి, \"చూడు, ఇందులో ఉన్న పొడితో ఎన్నో మణుగుల బంగారం చేయ 'వచ్చు. ఇందులో వెయ్యి మూలికలూ, వెయ్యి దినుసులూ చేర్చి ఎంతో శ్రమపడి తయారుచేశాను. ఆ పద్ధతంతా నీకు నేను చెబుతాను,” అంటూ ఆ పొట్లాన్ని హసన్కు అందించాడు.\nహసన్ ఆ పొడిని ఆశ్చర్యంతో చూసే సమయంలో హసన్ పళ్ళెంలో కొంత ఆహారం పెట్టి అందులో వృద్ధుడు మత్తు మందు కలిపి, \"తిను, నాయనా!” అన్నాడు. హసన్ ఒక్క ముద్ద నోట పెట్టు కుంటూనే స్పృహ తప్పి పడిపోయాడు.\n\"ఇప్పుడు నా నుంచి తప్పించుకు పోలేవు రా, బిడ్డా!\" అంటూ వృద్ధుడు తాను కూచున్న చోటు నుంచి లేచి, హసన్ కాళ్ళు మడతపెట్టి రొమ్ముకు బిగగట్టి, అక్కడ వున్న ఒక బట్టలపెట్టె ఖాళీ చేశాడు.\nతరవాత ఆ దుర్మార్గుడు హసన్ ను ఆ పెట్టెలో పెట్టి, ఇంట్లో ఉన్న డబ్బంతా తీసుకుని, బయటికి వెళ్ళి ఒక కూలీని మాట్లాడి తెచ్చి, వాడిచేత పెట్టె మోయించు కుని తిన్నగా రేవుకు వెళ్ళాడు. అక్కడ ఒక ఓడ సిద్ధంగా ఉన్నది. ఓడ సరంగు వృద్ధుణ్ణి చూడగానే పెట్టెతో సహా ఎక్కించుకుని, లంగరు ఎత్తి ఓడను సముద్రం మీదికి నడిపించాడు.\nకొంత సేపయాక హసన్ తల్లి ఇంటికి వచ్చి చూసుకుంటే హసన్ లేడు, పెట్టె లేదు. కిందటి రోజు హసన్ బంగారం అమ్మి తెచ్చిన డబ్బు కూడా లేదు. పెట్టెలో ఉండిన బట్టలన్నీ చెల్లాచెదరుగా పడి ఉన్నాయి. బయటి వాకిలి తెరిచి ఉన్నది. ఆమె తల బాదుకుని, తన బట్టలు చించు కుని కొడుకును మళ్ళీ చూడననీ, భయ పడినంతా అయిందని ఏడ్చింది. ఆమెను ఓదార్చటం ఇరుగుపొరుగు వాళ్ళకు సాధ్యంకాలేదు.\nఆమె తన నట్టింట కొడుకు పేర ఒక చిన్నగోరీ కట్టించి, అహెూరాత్రులు దాని దగ్గిరేపడి ఏడుస్తూ కాలం గడపసాగింది.\nహసన్ ను మాయజేసి పట్టుకుపోయిన పర్షియను ఒక భయంకర మాంత్రికుడు. వాడి పేరు బెహ్రామ్. వాడు తన మాయ విద్యలకు ఎందరో ముస్లిము కుర్రాళ్ళను బలి ఇచ్చాడు. ఈసారి వాడికి హసన్ దొరికాడు.\nసముద్ర ప్రయాణం సాగినన్నాళ్ళూ బెహ్రాం హసన్ను పెట్టెలోనే ఉంచి మత్తు మందు కలిపిన ఆహారం పెడుతూ వచ్చాడు. కొన్నాళ్ళకు ఓడ అవతలి తీరాన్ని చేరింది. బెహ్రాం పెట్టెతో సహా ఒడ్డున దిగాక ఓడ వెళ్ళిపోయింది. అప్పుడు ముసలివాడు హసన్ను పెట్టెలో నుంచి పైకితీసి, కట్లు ఊడదీసి, వాడి మత్తు వదలటాని కేవో మందులు వాసన చూపించాడు.\nహసన్ కళ్ళు తెరిచి చూసేసరికి తాను సముద్రం ఒడ్డున ఉన్నట్టు తెలిసింది. కాని అది వాళ్ళ దేశంకాదని కూడా తెలి సింది. ఎందుకంటే ఈ సముద్రతీరాన ఇసుకలో నల్లని, తెల్లని, పచ్చని, ఎర్రని గులకరాళ్ళున్నాయి. వాడు ఆశ్చర్యంతో లేచి నిలబడగానే వెనకగా ఒక రాతి మీద కూచుని ముసలాడు కనిపించాడు. వాడే తనని మోసం చేసి ఇక్కడికి తెచ్చాడనీ, తల్లి అన్న మాటలు అక్షరాలా నిజమయా యనీ హసన్ గ్రహించాడు.\nఅతడు ముసలాడి దగ్గిరికి పోయి, \"నాయనగారూ, ఇదంతా, ఏమిటి? మా ఇంటి ఉప్పు తిన్నారే!” అన్నాడు.\nముసలాడు గట్టిగా నవ్వి, \"అగ్నిని పూజించే బెహ్రాంకు ఉప్పు తిన్న నిర్బంధ మేమిటి? నీ వంటి ముస్లిము యువకుల్ని తొమ్మిదివందల తొంభైతొమ్మిదిని బలి ఇచ్చాను. నువు వెయ్యోవాడివి. నా చేతిలో చి క్కావు. తప్పించుకోలేవు. నీ దేవుణ్ణి విడిచి పుచ్చి నాలాగా నువ్వు కూడా అగ్నిని అర్చించు,” అన్నాడు. . \nఆ మాటలకు మండిపోయి, \"నీచుడా, ఏమిటి నువ్వనేది?” అని హసన్ గట్టిగా అరిచాడు.\nవెంటనే బెహ్రాం తన వాలకం మార్చేసి, \"నిన్ను పరీక్షించటాని కలా అన్నాను, నాయనా! భేష్, పరీక్షలో నెగ్గావు. ఏకాంత ప్రదేశంలో నీకు నా విద్య చెబుదామనే ఉద్దేశంతోనే ఇక్కడికి తెచ్చాను. అదుగో ఆ కనబడే కొండ చూశావా? దాని శిఖరం మబ్బుల కన్న ఎత్తుగా ఉంది. అందుచేత దాన్ని మబ్బులకొండ అంటారు. మనకు కావలిసిన మూలికలన్నీ దానిమీద ఉన్నాయి. మనం ఇప్పు డక్కడికి ఎక్కాలి,” అన్నాడు.\nహసన్ అనుమానం కొంత తగ్గింది. అతను బెహ్రాంతో, \" ఆ కొండ గోడలాగా ఉందే, దాని శిఖరానికి ఎలా ఎక్కటం?” అని ప్రశ్నించాడు.\n\"మనకు ఎక్కవలిసిన పనేలేదు. పక్షుల్లాగా వెళ్ళి అక్కడ వాలుదాం,” అంటూ బెహ్రాం తన పైబట్ట లోపలినుంచి ఒక రాగి తప్పెట తీశాడు.\nదానిపైన కోడిపుంజు చర్మం పరిచి ఉన్నది. ఆ చర్మం మీద ఏవో బీజాక్షరాలు రాసి ఉన్నాయి.\nబెహ్రాం ఆ తప్పెట మీద వేళ్ళతో వాయించగానే పెద్ద ఎత్తున ధూళి లేచి, అది లేచినచోట ఒక నల్లని రెక్కల గుర్రం ప్రత్యక్షమయింది. దాని ముక్కు నుంచి జ్వాలలు వెలువడుతున్నాయి. బెహ్రాం దాని పైన ఎక్కి కూచుని, హసన క్కు సహాయం చేసి తన వెనక ఎక్కించుకున్నాడు. వెంటనే ఆ గుర్రం రెక్క లాడించి, రివ్వున గాలి లోకి లేచి, కనురెప్పపాటు కాలంలో మబ్బులకొండ శిఖరం మీద వాలింది.\nతరవాత బెహ్రాం, హసన్ లిద్దరూ కిందికి దిగగానే అదృశ్యమైపోయింది.\nహసన్ అనుమానాలు తిరిగి వచ్చాయి. వాడు చుట్టూ కలయజూస్తే ఏ విధమైన మూలికలూ లేవు. బెహ్రాం వాడితో, \" ఇప్పుడు నిన్ను ఏ ప్రాణి రక్షించలేదు! నా నుంచి ఎలా తప్పించుకుంటావు?\" అని బిగ్గిరిగా నవ్వాడు.\nహసన్ కు పట్టరాని ఆగ్రహం వచ్చేసింది. \"నీచుడా, నాకు అల్లా అండ ఉన్నది. చూడు అల్లా సహాయంతో నిన్నేం చేస్తానో!” అంటూ ఒక చేత్తో ముసలాడి చేతిలో ఉన్న రాగితప్పెట లాగేసి, రెండో చేత్తో బలం కొద్దీ అతణ్ణి కొండ మీది నుంచి తోసేశాడు. బెహ్రాం గాలిలో పిల్లిమొగ్గలు తిరుగుతూ, ప్రాణ భయంతో అరుస్తూ కిందపడి రాళ్ళమీద పచ్చడి అయిపోయాడు.\nఆ మాంత్రికుడికి భూమి మీద నూకలు చెల్లిపోయాయి. [ ఇంకా ఉంది ]",
            "book_page_end": 32
        },
        {
            "title": "అమ్మ చెప్పిన మాటలు",
            "book_page_start": 33,
            "pdf_page_start": 47,
            "pdf_page_end": 50,
            "author": "చందమామ బృందం",
            "genre": "ఉపదేశ కథ",
            "moral": "తల్లి మాట వింటే క్షేమం కలుగుతుంది.",
            "keywords": [
                "ఒంటెపిల్ల",
                "కిష్టుడు",
                "తాతయ్య కథ",
                "తల్లి మాట",
                "మొండితనం"
            ],
            "characters": [
                "తాతయ్య",
                "కిష్టుడు",
                "పిల్లలు",
                "ఒంటెపిల్ల",
                "తల్లి ఒంటె",
                "అన్న ఒంటె",
                "కాపలావాళ్ళు"
            ],
            "locations": [
                "దేశపు రాజ్యం",
                "దారి",
                "దిబ్బలు",
                "మజిలీ స్థలాలు"
            ],
            "content": "“చూడు, తాతయ్యా, కిష్టుడు వాళ్ళమ్మ ఏం చెప్పినా వినక మొండి కేస్తున్నాడూ!\" అని పిల్లలు కిష్టుడి మీద తాతయ్యతో ఫిర్యాదు చేశారు.\n\"ఏం రా, కిష్టూ? నిజమేనా?” అని తాతయ్య కిష్టుగాణ్ణి అడిగాడు.'\n\"ఏం చేసినా అమ్మ వద్దంటుంది, తాతయ్యా. నీళ్ళతో ఆడుకో వద్దంటుంది, పిల్లి తోక పట్టుకో వద్దంటుంది, జామచెట్టె క్కొద్దంటుంది,” అని కిష్టుడు వాళ్ళమ్మ మీద ఎదురు ఫిర్యాదు చేశాడు.\n\"ఏదో కారణం లేకపోతే అమ్మ ఎందుకు వద్దంటుంది రా ? నీ మంచికోరే గదా ఏ పని అయినా మానమంటుంది! నువ్వేమో వేలె డంత వాడివి. నీకు ఏమీ తెలీదు. అలా 'టప్పుడు అమ్మ చెప్పినట్టు వినాలా వద్దా? నేను మీకు వెనక ఒంటెపిల్ల కథ చెబితినే, ఆ కథలో —” అన్నాడు తాతయ్య.\nఅంతలోనే అందరూ ఒక్కసారిగా, \"ఒంటెపిల్ల కథ నువు చెప్పలేదు, తాతయ్యా? ... అబద్ధాలాడుతున్నావు, తాతయ్యా! ఒంటెపిల్ల ఏం చేసింది, తాతయ్యా?” అని తలా ఒక మాటా తాతయ్య నడిగారు.\nతాతయ్య రొండి నుండి పొడుంకాయ తీస్తూ, \"ఓరీ, మీకు ఒంటెపిల్ల కథ చెప్పనే లేదుట్రా ? పోనీ, ముణిగిపోయిం దేముందీ? ఇప్పుడు చెబుతాను వినండీ!” అంటూ కథ ప్రారంభించాడు :\nవెనక మావారు దేశపురాజు కూతుర్ని మీవారు దేశపురాజు కొడుక్కిచ్చి పెళ్ళి చేశారు. పెళ్ళికూతురికి అరణంగా వెయ్యి ఒంటెల్ని పంపటానికి నిశ్చయించారు. తీరా పంప వలిసిన సమయానికి ఒక ముసలి ఆడ ఒంటెకు సుస్తీ చేసింది. అది దారి లోనే చస్తుందో యేమోనని, అది ఈనిన ఒంటెపిల్లను, కొద్దిరోజుల వయసు గల దాన్ని వెయ్యో ఒంటె కింద లెక్కగట్టి మిగతా ఒంటెలతో బాటు ప్రయాణం చేయించారు.\nఆ ఒంటెపిల్లకు అమ్మని విడిచి వెళ్ళటం ఏ మాత్రమూ ఇష్టంలేదు. (మన కిష్టుడు, చూడరాదూ, అమ్మ చెప్పిన మాట విన డన్న మాటేగాని కాస్సేపు అమ్మ కనిపించక పోతే ఎలా కాలు గాలిన పిల్లిలా ఇల్లూ దొడ్డీ తిరిగొస్తాడో ! ) అందుచేత ఆ ఒంటె పిల్ల ఏం చేసిందీ? కాపలావాళ్ళను తప్పించు కుని పారిపోయి తల్లి దగ్గిరికి వచ్చి చేరింది. అప్పటికే తల్లి ఒంటె చావు బతుకుల్లో ఉన్నది. అది తన పిల్లతో అన్నది కదా, \" నాయనా, నే నింకా ఎంతోసేపు బతకను ! నువు వెళ్ళి మీ అన్నను కలుసుకుని, ఎప్పుడూ అన్న వెంటనే ఉండు. మీ అన్నను కలుసుకునే లోపుగా దారిలో దిబ్బల మీద పడుకోకు. మనుషులు మజిలీచేసి వెళ్ళిన స్థలాల్లో పడుకోకు. మిగిలిన ఒంటెలను చేరుకున్నాక మంద మధ్యనే నడు; అంతే గాని ముందూ, వెనకా, పక్కలా నడవకు. మీ అన్నను అస్తమానం అంటిపెట్టుకునే ఉండు. నేను చెప్పినట్టు చేస్తివా నీకు క్షేమం కలుగుతుంది,\" అని కొడుక్కు బుద్దులు చెప్పి కన్ను మూసేసింది.\nఒంటెపిల్ల తల్లి కోసం కాస్సేపు ఏడిచి, ఒంటెల గుంపుతో వెళుతున్న తన అన్నను చేరుకోవటానికి బయలుదేరింది.\nదారిలో చీకటి పడింది. ఒంటెపిల్ల ఆ రాత్రికి ఎక్కడ పడుకుందామా అని చూస్తే దగ్గిరలోనే ఒక దిబ్బ కనిపించింది. \" అమ్మ దిబ్బల మీద పడుకోవద్దంది. పడు కుంటే ఏం జరుగుతుందో చూద్దాం,\" అను కుని ఆ దిబ్బ మీద పడుకుంది. ఒక రాత్రి వేళ ఈదురుగాలి సాగింది. ఒంటెపిల్లకు చచ్చే చలి పుట్టుకొచ్చింది. \" ఓహెూ, అందుకా అమ్మ దిబ్బల మీద పడుకోవద్ద న్నది?” అనుకుంది ఒంటెపిల్ల.'\nమర్నాడంతా అది నడిచి మళ్ళీ రాత్రి అయేసరికి ఒక ప్రదేశానికి వచ్చింది. అక్కడ మనుషులు మజిలీ చేసిన చోటు కనబడింది. \" ఇలాటిచోట కూడా అమ్మ నన్ను పడుకోవద్దన్నది. పడుకుంటే ఏం జరుగుతుందో చూద్దాం,\" అనుకుని ఒంటె పిల్ల అక్కడే పడుకున్నది.\nమనుషులు పారేసిపోయిన ఆహారం కోసం ఒక రాత్రివేళ ఏవేవో క్రూరమృగాలు వచ్చాయి. నక్కల కూతలూ, తోడేళ్ళ అరు పులూ విని ఒంటెపిల్ల హడిలిపోయి పడు కున్నచోటి నుంచి పారిపోవలిసి వచ్చింది.\n\" ఓహెూ, ఇందుకా అమ్మ నన్ను మజిలీ స్థలాల్లో పడుకోవద్దన్నది?” అనుకున్నది ఒంటెపిల్ల.\nమర్నాడు ఒంటెపిల్ల ఒంటెల మందను చేరుకున్నది. కాని దాన్ని అన్న వెంటనే ఉండమనీ, మంద మధ్యనే -నడవమనీ అమ్మ చెప్పింది. దానికి, మరి, తల్లి మాటల మీద ఇంకా పూర్తిగా గురి కుదరలేదుగా!\nఅందుకని అది మంద ముందు నడవ టానికి యత్నించింది. ఈ పిల్ల ఒంటె తమ కాళ్ళకు అడ్డంగా ఉండటం చూసి వెనక ఉన్న ఒంటెలు దాని వీపూ, తోకా కొరక యత్నించాయి.\nముందు నడిస్తే లాభం లేదనుకుని ఒంటె పిల్ల మంద వెనకచేరి నడవసాగింది. ఒంటె లను తోలుకుపోయేవాళ్ళు అదిలించటానికి విసిరే కర్రలు దానికి తగిలాయి.\nఈ విధంగా వెనక నడిచినా కష్టమే అని తెలుసుకుని ఒంటెపిల్ల మంద పక్కగా నడవటానికి యత్నించింది.\nఅయితే మంద దారి వెంట రేపే దుమ్మంతా దాని ముక్కులా, నోటా పోయింది.\n\" ఓహెూ, ఇందుకా అమ్మ నన్ను మంద మధ్య నడవమని అన్న వెంటనే ఉండమనీ చెప్పింది?” అనుకుని ఒంటె పిల్ల మంద మధ్యనున్న తన అన్నను చేరుకుని నడవసాగింది. అప్పుడు దానికి నడక సుఖంగా సాగింది. వేళకు తిండీ, నీరూ సక్రమంగా అందాయి. అన్న ఒంటె దాన్ని చక్కగా కనిపెట్టి ఉంటూ, కబుర్లు చెబుతూ, ప్రయాణ శ్రమ ఏమీ తెలియ కుండా ఒంటెపిల్లను తీసుకుపోయింది.\nతాతయ్య ఈ కథ చెప్పి, \" అందుచేత, ఒంటెపిల్ల లాటి కొంటెపిల్లాడా ! నువు కూడా మీ అమ్మ చెప్పిన మాట వింటే సుఖపడి పోతావు,” అన్నాడు.\nపిల్లలందరూ, \" ఒంటెపిల్లాడు ! కొంటె పిల్లాడు!\" అని అరుస్తూ కిష్టుణ్ణి కాస్సేపు ఏడిపించి ఆనందించారు.",
            "book_page_end": 36
        },
        {
            "title": "సీమంతిని",
            "book_page_start": 37,
            "pdf_page_start": 51,
            "pdf_page_end": 54,
            "author": "చందమామ బృందం",
            "genre": "పురాణ కథ",
            "moral": "దైవ నిర్ణయాలు, శాపాలు, వ్రత ఫలితాలు తప్పవు.",
            "keywords": [
                "సీమంతిని",
                "చంద్రాంగదుడు",
                "సోమవార వ్రతం",
                "సోమవంతుడు",
                "సుమేధుడు",
                "పార్వతీదేవి",
                "లింగ మార్పిడి"
            ],
            "characters": [
                "చిత్రవర్మ",
                "సీమంతిని",
                "చంద్రాంగదుడు",
                "జ్యోతిక్కలు",
                "తక్షకుడు (నాగరాజు)",
                "సోమవంతుడు",
                "సుమేధుడు",
                "విదర్భరాజు",
                "సారస్వతుడు",
                "పార్వతీదేవి"
            ],
            "locations": [
                "నిషధదేశం",
                "పాతాళలోకం (నాగలోకం)",
                "విదర్భదేశం"
            ],
            "content": "పూర్వం చిత్రవర్మ అని ఒక రాజుండే వాడు. ఆయనకు వరసగా ఎనిమిది మంది కొడుకులు పుట్టిన మీదట ఒక కూతురు పుట్టింది. ఆమెకు సీమంతిని అని పేరు పెట్టుకుని చిత్రవర్మ అతి గారాబంగా పెంచుతూ వచ్చాడు.\nఒకప్పుడు జ్యోతిక్కలు సీమంతిని జాతకం చూసి, ఈమెకు వైధవ్యం కలుగు తుందని చిత్రవర్మకు చెప్పారు. చిత్రవర్మ ఈ సంగతి తెలిసి ఎంతో దిగులుపడి, ఈ మాట సీమంతినికి తెలియకుండా దాచి ఆమెకు వివాహం చేసే ఆలోచన చేశాడు.\nఅయితే రహస్యం దాగలేదు. తనకు వైధవ్యం కలగనున్నదని తెలిసి సీమంతిని సోమవార వ్రతాలు చేస్తూ శివుణ్ణి ఆరా ధించ సాగింది.\nకొంతకాలమయాక సీమంతినిని చంద్రాం గదు తనే నిషధదేశపు రాజకుమారుడి కిచ్చి పెళ్ళి చేశారు. ఈ చంద్రాంగదుడు నల దమయంతుల మనమడు, ఇంద్రసేనుడి కొడుకు. పెళ్ళి అయినాక అల్లుణ్ణి తన ఇంటనే ఉంచుకుని చిత్రవర్మ వెయ్యి కళ్ళతో కాపాడుతూ వచ్చాడు.\nఒకసారి చంద్రాంగదుడు సపరివారంగా ఒక నావలో ప్రయాణమై పోతూండగా పెద్ద గాలి వీచి పడవ కాస్తా నీటిలో ముణిగి పోయింది.\nనీటిలో ముణిగిపోయిన చంద్రాంగదుణ్ణి కొందరు నాగకన్యలు చూసి తమ వెంట పాతాళలో కానికి తీసుకుపోయారు. నాగ రాజైన తక్షకుడు చిత్రవర్మకు మిత్రుడు. అందుచేత చిత్రవర్మ అల్లుడైన చంద్రాం గదుడికి చక్కని ఆతిథ్య మిచ్చి, తమ లోకంలో మూడేళ్ళపాటు ఉంచుకున్నాడు.\nనావలో ప్రయాణమై వెళ్ళిన తన భర్త తిరిగి రాకపోయే సరికి జోస్యం నిజమయిం దనుకుని సీమంతిని అలంకారాలు తీసేసి విధవరాలి వేషం ధరించి, శివుణ్ణి మాత్రం నిష్ఠగా ఆరాధిస్తూ వచ్చింది.\n\"నేను వచ్చి చాలా కాలమయింది. నా వాళ్ళు నా కోసం దుఃఖపడుతూ ఉంటారు. నా కిక సెల విప్పించండి,” అని చంద్రాం గదుడు తక్షకుడితో చెప్పి నాగకన్యల సహా యంతో భూలోకానికి తిరిగి వచ్చాడు.\nభార్యాభర్తలు ఒకరినొకరు గుర్తించు కోవటం కూడా కష్టమయింది. తన భర్త చనిపోలేదని తెలుసుకున్నాక సీమంతిని తాను చేసిన శివపూజే తన భర్తను కాపా డింది కదా అనుకున్నది.\nనాగలోకం నుంచి తిరిగివచ్చాక చంద్రాం గదుడు సీమంతినిని వెంటబెట్టుకుని తమ నగరమైన నిషధకు బయలుదేరి వెళ్ళాడు. అక్కడ వారిద్దరికీ మరొకసారి వైభవంగా వివాహం జరిగింది.\nఇప్పుడు సీమంతిని తన భర్తను తిరిగి పొందిన సంతోషంలో సోమవార వ్రతం చేసినప్పుడల్లా దంపతులకు దానాలు గా కానుక లిస్తూ రాసాగింది. ఎందరో దంప తులు వచ్చి ఆమె చేత లేదనిపించుకోకుండా కానుకలు పుచ్చుకుపోతున్నారు.\nఇలా ఉండగా విదర్భదేశంలో ఇద్దరు బ్రాహ్మణ కుమారు లుండేవారు. ఒకడి పేరు సోమవంతుడు, రెండో వాడి పేరు సుమేథుడు.\nవాళ్ళిద్దరూ ఒకే గురువు వద్ద చదువు పూర్తిచేసి తమకు పెళ్ళిళ్ళు చెయ్యమని తమ తండ్రుల నడిగారు.\n\" మీ పెళ్ళిళ్ళు చెయ్యటానికి మా దగ్గిర డబ్బు లేదు. రాజు వద్దకు వెళ్ళి, మీ విద్యలు ప్రదర్శించి, రాజును మెప్పించి, డబ్బు సంపాదించి పెళ్ళిళ్ళు చేసుకోండి,\" అని వాళ్ళ తండ్రులు చెప్పారు.\nఆ ఇద్దరు కుర్రవాళ్ళూ విదర్భరాజు వద్దకు వెళ్ళి, తమకు ధన సహాయం చేయ మని అర్థించారు. రాజు నవ్వులకు, \"మీకు డబ్బు కావాలంటే దంపతుల్లాగా వేషాలు వేసుకుని నిషధదేశపు రాణి అయిన సీమం తిని వద్దకు వెళ్ళండి. ఆమె దంపతులు వస్తే అంతులేని డబ్బూ బంగారమూ ఇస్తు న్నది,” అన్నాడు.\nఇలాటి మోసం ఎలా చేయటమా అని సుమేథుడు వెనకాడాడు గాని సోమ వంతుడు, \" మరేమీ ఫరవాలేదు. దీని కింత ఆలోచన ఎందుకు ? రాజాజ్ఞ పాటించ టమే మన కర్తవ్యం,” అన్నాడు.\nతరవాత సోమవంతుడు స్త్రీ వేషం ధరిం చాడు. అతనూ సుమేథుడూ కలిసి దంప తులుగా నటిస్తూ సీమంతిని చేసే సోమ వార వ్రతానికి వెళ్ళారు. తన మామూలు ప్రకారం వచ్చిన దంపతులందరికీ సీమం తిని కానుక లిచ్చి పంపింది.\n\"మన మోసం బయటపడేలోగా మనం ఈ నిషధను వదిలిపోవటం మంచిది,\" అన్నాడు సుమేథుడు. కాని సోమవంతుడు తన ఆడవేషం తీసివెయ్యటం అసంభవ మయింది. ఎందుకంటే వాడు కాస్తా ఆడ దిగా మారిపోయి సోమవతి అయిపోయాడు.\nపైపెచ్చు ఈ సోమవతికి సుమేథుడి పైన ఎక్కడలేని ప్రేమా పుట్టుకొచ్చింది. చేసేది లేక వాళ్ళిద్దరూ అలాగే విదర్భదేశం చేరి తమతమ ఇళ్ళకు వెళ్ళారు.\nసోమవంతుడుగా వెళ్ళిన తన ఏక పుత్రుడు సోమవతిగా ఇంటికి తిరిగిరావటం చూసి సోమవంతుడి తండ్రి సారస్వతుడు విషయమంతా తెలుసుకున్నాడు. కుర్ర వాళ్ళకు ఇలాటి దిక్కుమాలిన సలహా ఇచ్చిన విదర్భరాజే ఇందుకు బాధ్యుడను కుని, ఆ బ్రాహ్మడు రాజు దగ్గిరికి వెళ్ళి \" నీ మూలంగా నా కొడుకు కాస్తా ఆడదై పోయాడు,” అని జరిగిన సంగతి చెప్పాడు.\nవిదర్భరాజుకు ఆశ్చర్యమూ, విచా రమూ కూడా కలిగింది. ఆయన పార్వతీ పరమేశ్వరులను ధ్యానించగా పార్వతీ దేవి ప్రత్యక్షమై, \" రాజా, ఏం కావాలి ?” అని అడిగింది.\n\"తల్లీ, సోమవతి తిరిగి సోమవంతు డయేలాగా అనుగ్రహించు!\" అన్నాడు విదర్భరాజు.\n\"అది అసాధ్యం. ఏ క్షణాన సోమ వంతుణ్ణి చూసి సీమంతిని ఆడ దనుకున్నదో ఆ క్షణానే అతను స్త్రీ అయిపోయాడు. సీమంతిని చేత దంపతి సత్కారం పొందిన వాళ్ళు దంపతులు కాక తప్పదు,” అన్నది పార్వతీదేవి.\nగత్యంతరం లేక తండ్రులు సోమవతికి, సుమేథుడికీ పెళ్ళిచేశారు.",
            "book_page_end": 40
        },
        {
            "title": "మోసగాడు",
            "book_page_start": 42,
            "pdf_page_start": 56,
            "pdf_page_end": 58,
            "author": "చందమామ బృందం",
            "genre": "హాస్యం",
            "moral": "అత్యాశకు పోయి తొందరపడితే మోసపోతారు.",
            "keywords": [
                "భీమన్న",
                "మోసగాడు",
                "జమీందారు అల్లుడు",
                "ముని వేషం",
                "దొంగ"
            ],
            "characters": [
                "భీమన్న",
                "మహాలక్ష్మి",
                "మోసగాడు (దొంగ/ముని వేషంలో)"
            ],
            "locations": [
                "ఊరి బయట గుడి",
                "చెరువు"
            ],
            "content": "భీమన్నను తెలివిగల వాణ్ణి చెయ్యటానికి మహలక్ష్మి చేసిన ప్రయత్నాలేవీ ఫలించ లేదు. అందుచేత ఆమె అతనిలో దైవభక్తి ప్రేరేపించి తెలివితేటలు పెంపొందించే ఏర్పాటు చేసింది. భార్య ప్రేరేపణతో భీమన్న ప్రతి సాయంకాలమూ ఊరి బయట ఉండే గుడికి వెళ్ళి దేవుడికి దణ్ణం పెట్టుకుని ఇంటికి తిరిగి వచ్చేవాడు.\nఇలా ఉండగా ఒక మోసగాడు ఆ ఊరు చేరి, గుడి పక్కన ఉండే చెరువు దగ్గిర చెట్టు కింద ఒక మునిలాగా వేషం వేసుకుని కూచుని వచ్చేపోయే వాళ్ళద్వారా గ్రామ పరిస్థితులన్నీ గ్రహించసాగాడు.\nఈ మోసగాడు భీమన్నను గురించి కూడా తెలుసుకున్నాడు. భీమన్న జమీం దారుగారి అల్లుడూ, అమాయికుడూనూ. అందుచేత ఒకనాటి సాయంకాలం భీమన్న గుడికి వెళుతూండగా మోసగాడు అతన్ని చూసి, \"వస్తున్నావా, బిడ్డా, భీమన్నా! రా రా!” అని పిలిచాడు.\nమనిషి చూడబోతే మునిశ్వరుడులా గున్నాడు. తనను పేరు పెట్టికూడా పిలిచాడు; అందుచేత భీమన్నకు క్షణంలో ఆ మోసగాడి పైన భక్తి కుదిరింది. అతను మోసగాడి వద్దకు వెళ్ళి, సాష్టాంగ నమ స్కారం చేసి లేచి, \"ఏమి, స్వామీ?” అని అడిగాడు.\n\"బిడ్డా, నీవు దేవుడి దర్శనానికి ఆరాట పడుతున్నావని నేను గ్రహించాను. అందుకే రోజూ దేవాలయానికి పోయి వస్తున్నావు. నీ భక్తి చాలా గొప్పది, కాని దేవాలయంలో నీకు దేవుడి దర్శనం ఎలా అవుతుంది, నాయనా? ఆలయంలో ఉండేది దేవుడి విగ్రహమేగాని దేవుడుకాదే! నీకు దేవుళ్ళను ప్రత్యక్షంగా చూపుదామని పిలిచాను. నిజంగా దేవుళ్ళ దర్శనం చేసుకోవాలని నీకున్నదా?\" అని మోసగాడు ఆడిగాడు.\n\" లేకపోవట మేమిటి, స్వామీ? ఆ దేవుళ్ళు ఎక్కడున్నారు? ఎలా కనిపిస్తారు?\" అని భీమన్న మోసగాణ్ణి అడిగాడు.\n\"అది నా చేతిలో ఉన్నదే, నాయనా! నేను రమ్మంటే వాళ్ళు వస్తారు. వారిని చూచినాక నీ సమ స్త కోరికలూ తీరిపోతాయి. నీ జన్మ తరిస్తుంది. కాని నేను చెప్పినట్టుగా నీవు చేయాలి,” అన్నాడు మోసగాడు.\n\" అలాగే చేస్తాను, స్వామీ,\" అన్నాడు భీమన్న భక్తిగా.\n\"అయితే విను. నీవు నీ చొక్కా విప్పి ఇక్కడ పెట్టు. నీ వంటి మీద ఉన్న ఉంగ రాలూ, బంగారు మొలతాడు, మెడలో గొలుసూ అవీ తీసి చెరువులో దిగి ముణిగి ఉండు. కొద్ది సేపట్లోనే దేవతలు నీకు కనిపిస్తారు,” అన్నాడు మోసగాడు.\nభీమన్న సరేనని తన ఒంటిపైన ఉండే నాలుగు సొమ్ములూ తీసి, చొక్కా విప్పి, అన్నిటినీ చెరువు గట్టుపై ఉంచి, నీటిలోకి దిగి ముణిగి అలాగే ఉండిపోయాడు.\nభీమన్న నీటిలో ముణిగిన మరుక్షణం మోసగాడు అతని చొక్కా, నగలూ పట్టుకుని గుడి దిక్కుగా పారిపోసాగాడు.\nఈలోపల నీటిలో ముణిగిన భీమన్న కొక ఆలోచన వచ్చింది. అదేమిటంటే, తనకు దేవతలు కనిపిస్తారుగాని ఆ దేవతలను తానొక్కడే చూస్తాడు; తన భార్య చూడదు. ఇది అన్యాయం. మునీశ్వరుడి ఆజ్ఞ పొంది మహలక్ష్మిని కూడా పిలుచుకు వచ్చే ఉద్దేశంతో భీమన్న నీటిలో నుంచి పైకి లేచే సరికి, పారిపోతున్న మునీశ్వరుడు కనిపించాడు.\n\"స్వామీ, స్వామీ! కొంచెం ఆగండి! ఒక్కమాట!” అని కేకలు పెడుతూ భీమన్న మోసగాడి వెంట పడ్డాడు. భీమన్న గొంతు విని మోసగాడు మరింత పిక్కబలం చూపాడు. అయితే భీమన్న బలశాలి, దమ్ము గలవాడూ కావటంచేత త్వరలోనే మోస గాణ్ణి అందుకుని, పట్టుకుని, \"మీరు దేవు ళ్ళను పిలుచుకు రావటానికి వెళుతున్నారు లాగుంది. అందుకు తొందర ఏమీలేదు. కొంచెం నిలవండి!” అన్నాడు.\nమోసగాడికి గుండెదడ క్షణక్షణానికి హెచ్చి పోతున్నది. వాడు తన చేతిలో ఉన్న భీమన్న చొక్కా, నగలూ కింద పారేసి, ఎట్లాగో భీమన్న పట్టు నుంచి తప్పించుకుని మళ్ళీ పరిగెత్తసాగాడు.\n\"స్వామీ, నా మాట వినకుండా ఎందుకు వెళ్ళిపోతున్నారు? ఇంతలోనే నాపై తమ కెందుకు కోపం వచ్చింది?” అంటూ భీమన్న మోసగాడి వెంట పడ్డాడు.\nఈ కేకలు విని గుడిలో వాళ్ళంతా బయటికి వచ్చి మోసగాడి దారికి అడ్డు తగిలారు. వాడు భీమన్నకు చిక్క నే చిక్కాడు. నలుగురూ చేరి వాడి పెట్టుడు గడ్డాలూ, మీసాలూ పీకేసి, వాడు దొంగ అని తేల్చారు. తీరా విచారించగా వాడు పెద్ద దొంగ అనీ, ఎన్నో గ్రామాలలో ఎందరినో మోసగించాడని తేలింది. అటు పంటి దొంగను జమీందారుగారి అల్లుడు గారు పట్టుకున్నాడని ఆ చుట్టుపక్కల చాలా ఏళ్ళపాటు గొప్పగా చెప్పుకున్నారు.\n[పై మాసం మరొక సంఘటన]",
            "book_page_end": 44
        },
        {
            "title": "నాగ కిరీటం",
            "book_page_start": 45,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "అతిగా ఆశపడి, స్వార్థంతో ఉపయోగించే వారికి అదృష్టం ఎక్కువ కాలం నిలవదు.",
            "keywords": [
                "నాగకిరీటం",
                "రాజకుమార్తె",
                "ముసలిది",
                "పాము మంత్రం",
                "రైతు",
                "మరవాడు",
                "మంత్ర శక్తి"
            ],
            "characters": [
                "రాజు",
                "రాజకుమార్తె (నాగరాణి)",
                "ముసలిది (మంత్రగత్తె)",
                "రైతు",
                "ఆడమనిషి (మంత్రగత్తె)",
                "మరవాడు"
            ],
            "locations": [
                "స్విట్జర్లాండ్",
                "అరణ్యం",
                "కొలను",
                "మర"
            ],
            "content": "ఒకప్పుడు స్విజర్లాండులో ఒక రాజుండే వాడు. ఆయనకు ఒకతే కూతురు. కొడు కులు లేరు. ఎందరు దేవుళ్ళకు మొక్కు కున్నా ఆయనకు పుత్ర సంతానం కలగనే లేదు. అందుచేత ఆయన ఆ కూతురినే కొడు కనుకుని ఎంతో ప్రేమగా చూసు కుంటూ వచ్చాడు.\nఒకనాడు తండ్రి కూతుళ్ళు షికారు వెళు తూండగా ఒక ముసలిది ఒక పామును ముద్దులాడుతూ కనిపించింది. అది చూసి రాజుకూతురు, \" ఛీ, ఛీ ! ఎంత అసహ్యం!\" అన్నది. ఈ మాట విని ముసలిది మండి పడి, అసహ్యంతో రాజకుమార్తెను ఎగా దిగా చూసి, \" ఈ ప్రాణిని చూసి అంత ఏవగించుకున్నావు గనక నీవు కూడా దీని 'లాగే బ్రతుకు,” అంటూ తన కుడి చేతిలో ఉన్న పుల్లతో రాజకుమార్తెను తాకింది. రాజు ముసలిదానికి అడ్డుపడే లోపల ఈ దారుణం జరిగిపోయింది. రాజకుమార్తె పాముగా మారి, తల ఎత్తి తండ్రి కేసి దీనంగా చూసింది. ముసలిది అంతటితో పోనివ్వక, \" ఇంక నీకు తండ్రితో ఏం పని? వెళ్ళి పాములాగా జీవించు,\" అంటూ ఆ పామును మళ్ళీ పుల్లతో తాకింది. ఆ పాము చరచరా అక్కడి నుంచి వెళ్ళిపోయింది.\nఅంతవరకూ కొయ్యబారి చూస్తూ నిల బడిపోయిన రాజు ఆగ్రహంతో కత్తి దూసి ముసలిదాన్ని చంపబోయాడు. అది భయ పడక చేతిలోని పుల్ల పైకెత్తి, \"జాగ్రత్త, నీ కూతురికి పట్టిన గతే నీకూ పట్ట గలదు,” అని బెదిరించింది.\nజుట్టు అందకపోయే సరికి రాజు కాళ్ళ బేరానికి వచ్చి, ముసలిదాన్ని కనికరించ మని శత విధాల వేడుకున్నాడు. \"నాకు మంత్రాలు వేయటం చాతనవును గాని మంత్రాలు విప్పటం చాతకాదు. నా చేతిలో ఉన్న దేమిటంటే నీ కూతురిని 'నాగులకు రాణి చెయ్యగలను. అప్పు డామె జీవితం ఒక్క పిసరు మెరుగుగా ఉంటుంది. ఆమె కోసం ఒక బుల్లి కిరీటం చేయించి మూడు రోజుల తరవాత ఇక్కడికే తీసుకువచ్చి నా కియ్యి. నీ కూతురు ఆ కిరీటం కరిగి పోయేదాకా పాముగా ఉండి, ఆ తరవాత మానవరూపు పొందుతుంది. మేలిమి బంగా రంతో కిరీటం చేయించు. కలితీ బంగారం నీటిలో ఎప్పటికీ కరగదు,\" అన్నది మంత్రాల ముసలిది.\nరాజు ఒక్క నిట్టూర్పు విడిచి ఇంటికి వెళ్ళి బుల్లి కిరీటం చేయించి తెచ్చి ముసలి దానికి ఇచ్చాడు. అది రాజకుమార్తెకు చేరింది. త్వరలోనే ఆ కిరీటం మహత్తు అందరికీ తెలిసిపోయింది. అది ఉన్న చోట లేమి ఉండదు. ధాన్యం గాదెలో దాన్ని ఉంచితే గాదె నుంచి తరగకుండా ధాన్యం తీసుకోవచ్చు. డబ్బు మధ్య దానినుంచితే ఆ డబ్బు తరగదు. అందుచేత ఆ కిరీటాన్ని ఎలాగైనా సంపాదించాలని చాలామంది ప్రయత్నించారు.\nఒకనా డొక పేద రైతు అరణ్యంలో ప్రయాణం చేసి వస్తూ, దాహం అయి, ఒక కొలనులో మంచినీరు తాగటానికి ఆగాడు. నీటిలో అతని కొక పెద్ద పాము ఈదుతూ కనిపించింది. కొలను ఒడ్డున అతనికి ఒక బుల్లి కిరీటం ధగధగా మెరుస్తూ కనిపించింది. అదే నాగకిరీటమై ఉంటుం దని ఊహించి ఆ రైతు దాన్ని తీసుకుని తన దారిని బయలుదేరాడు. త్వరలోనే ఆ పెద్ద పామూ, మరి కొన్ని ఇతర పాములూ తన వెంట పడటం గమనించి ఆ రైతు చప్పున సమీపంలో ఉన్న పెద్ద చెట్టు మీదికి ఎగబాకాడు.\nవాడు చెట్టు దిగి రావటానికి లేకుండా పాములు చెట్టుమొదట్లో బుసలు కొడుతూ అటూ ఇటూ కారాడాయి.\nఇంతలో ఎవరో స్త్రీ అటుగా వచ్చి వాణ్ణి చూసి, \" ఎందుకు చెట్టెక్కావు, బాబూ?\" అని అడిగింది. వాడు జరిగిన సంగతంతా ఆ స్త్రీకి చెప్పి, \"నిన్ను పాములు ఏమీ చెయ్యక పోవటాని కేమిటి కారణం?” అని అడిగాడు. \" నాకు పాముమంత్రం వచ్చు. పాములు నన్నేమీ చెయ్యవు. నాకా నాగకిరీటం ఇస్తే ఈ పాములన్నిటినీ పంపేస్తాను. నీ ప్రాణాలు కాపాడుకో వచ్చు,” అన్నది ఆ ఆడమనిషి.\n\" ఆ సంగతి తరవాత చూస్తాం. ముందు పాముల్ని పంపెయ్యి,\" అన్నాడు రైతు.\nఆడది ఏదో మంత్రం చదివే సరికి, పాములు తమ దారిన వెళ్ళిపోయాయి. తరవాత రైతు చెట్టు దిగివచ్చి, \" నేను సంసార భారం మోసేవాణ్ణి. నాకు ఈ కీరీటం చాలా ఉపయోగిస్తుంది. కావలిస్తే నీవు కూడా నీవాళ్ళతో వచ్చి నా ఇంటనే ఉండు. నీకే లోటూ రాకుండా చూస్తాను,” అన్నాడు.\nవిధిలేక ఆ ఆడది ఒప్పుకున్నది. ఆమె ఒంటరి మనిషి.\nరైతు నాగకిరీటాన్ని తెలివిగా ఉపయో గించుకుంటూ ధనధాన్యాలతో చాలా కాలం తులతూగాడు. ఆ ఆడమనిషికి నాగకిరీటం ఎక్కడ ఉన్నదీ తెలియలేదు. చివర కామె ఆ రహస్యం కనిపెట్టి, రైతు ఇంట లేనప్పుడు దాన్ని తీసుకుని తన ఇంటికి పారిపోయింది. ఆమె ఇల్లెక్కడో రైతుకు తెలియదు.\nఇప్పుడు అదృష్టం ఆ ఆడమనిషికి పట్టు కున్నది. ఆమె నాగకిరీటాన్ని తన ధాన్యపు గాదెలో ఉంచి తరగని ధాన్యంతో చాలా డబ్బు సంపాదించుకున్నది. కాని ఒకనాడు ఆమె ధాన్యాన్ని పిండిమరకు పంపటంలో నాగకిరీటం కూడా ధాన్యంతో పాటు మరకు వెళ్ళిపోయింది.\nఆ ధాన్యాన్ని మరలో పోసి మర యజ మాని ఆడించటం మొదలుపెడితే ఎంత సేపు గడిచినా పిండి తయారవుతూనే ఉంది. ఇందులో ఏదో విపరీతం ఉన్నదను కుని ధాన్యం అరలో వెతకగా 'నాగకిరీటం దొరికింది. మరవాడు దాన్ని తీసుకుపోయి తన గల్లాపెట్టెలో దాచాడు. ఇంతలో ఆడది వచ్చి తన నగ ధాన్యంతో బాటు మరకు వచ్చిందని తగూలాడింది. తన కేమీ తెలియ దన్నాడు మరవాడు. ఆడది మర అంతటా వెతికి నాగకిరీటం దొరక్క, నిరాశ చెంది వెళ్ళిపోయింది.\nమరవాడికి ఒక గొప్ప ఆలోచన తట్టింది. నాగకిరీటాన్ని ధాన్యపు అరలోనే ఉంచేస్తే కొద్ది ధాన్యాన్ని ఏళ్ళతరబడి ఆడి అంతు లేని పిండి పట్టి, దాన్ని అమ్మి అంతులేని డబ్బు సంపాదించవచ్చు. కొంత కాలం పాటు మరవాడు ఇలాగే డబ్బు చేసు కున్నాడు. అయితే ఒకనాడు ప్రమాదం జరిగిపోయింది. నాగకిరీటం ధాన్యంతోబాటు తిరగలిరాళ్ళ మధ్యకు పోయి పొడి పొడి అయిపోయింది.\nమరలో ధాన్యం కాస్తా అడుగంటాయి. పిండి నిలిచిపోయింది.\nనాగకిరీటం నిర్మూలమైన క్షణంలోనే నాగరాణిగా జీవిస్తూ ఉండిన రాజకుమార్తెకు ఎప్పటి రూపం వచ్చేసింది. ఆమె తన తండ్రిని చేరుకుని, తగిన వరుణ్ణి పెళ్ళాడి సుఖంగా ఉన్నది.",
            "book_page_end": 48
        },
        {
            "title": "రామాయణం",
            "book_page_start": 49,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పౌరాణికం",
            "moral": "భార్య విడిపోతే పడే దుఃఖం, ఆత్మీయులు చేసిన త్యాగం",
            "keywords": [
                "రామాయణం",
                "రావణుడు",
                "సీత",
                "రాముడు",
                "లక్ష్మణుడు",
                "జటాయువు",
                "మారీచుడు"
            ],
            "characters": [
                "రాముడు",
                "సీత",
                "లక్ష్మణుడు",
                "రావణుడు",
                "రాక్షసులు",
                "మారీచుడు",
                "జటాయువు"
            ],
            "locations": [
                "జనస్థానం",
                "లంక",
                "అశోకవనం",
                "గోదావరి"
            ],
            "content": "అరణ్యకాండ\nతరవాత రావణుడు అంతఃపురం నుంచి బయటికి వచ్చి జట్టీలలాటి ఎనిమిదిమంది రాక్షసులను పిలిచి, \"మీరు అన్ని రకాల ఆయుధాలూ పట్టుకుని జనస్థానానికి వెళ్లాలి. ఒకప్పుడక్కడ ఖరుడుండేవాడు. అక్కడి రాక్షసులంతా చావటం చేత ఇప్పుడెవరూ లేరు. ఖర దూషణులనూ, రాక్షస సేననూ రాముడు చంపేశాడు. ఆ రాముడికి మనకూ మధ్య ఇప్పుడు గొప్ప వైరం ఏర్పడింది. అందుచేత ఆ రాముణ్ణి చంపేదాకా నేను నిద్రపోను. ఈ లోపుగా మీరేం చెయ్యా లంటే, ఆ జనస్థానంలో ఉండి, రాముడు ఎప్పుడేం చేసేదీ నాకు ఎప్పటికప్పుడు తెలుపుతూ ఉండాలి. మీరు ఒక్క క్షణం కూడా ఏమరుపాటన్నది లేకుండా, రాముణ్ణి చంపే ప్రయత్నంలోనే ఉండాలి. మీ బల పరాక్రమాలు నేను అనేక పర్యాయాలు చూశాను గనక మీ కీ పని ఇస్తున్నాను,” అని చెప్పాడు.\nరాక్షనులు వెళ్ళిపోయారు. తరవాత రావణుడి బుద్ధి సీత మీదికి వెళ్ళింది. అతను త్వరగా తన అంతఃపురానికి తిరిగి వచ్చి, రాక్షసస్త్రీల మధ్య కూచుని దుఃఖ సముద్రంలో ముణిగి ఉన్న సీతను చూశాడు. సీత వద్దు మొర్రో అంటున్నా వినకుండా అతను సీతను బలవంతంగా తీసుకుపోయి తన భవనమంతా చూపిం చాడు. అది దేవతాగృహాలలాటిది, అందులో అనేకవేల మంది స్త్రీ లున్నారు. రకరకాల పక్షులున్నాయి. ఎక్కడ చూసినా రత్నాలూ, దంతంతో చేసిన భాగాలూ, స్ఫటికశిలలూ, వెండితో చేసినవీ, వజ్రవైడూర్యాలు తాపడం చేసిన అందమైన స్తంభాలు ఉన్నాయి. బంగారు ద్వారం గల అద్భుతమైన మెట్ల వరస మీదుగా ఇద్దరూ ఎక్కారు. మెట్ల పక్కన వెండి కిటికీలూ, దంతపు కిటికీలూ ఉన్నాయి. మేడ మీద బంగారు కిటికీ లున్నాయి. కొన్నిచోట్ల గోడలో రత్నాలు పొదిగారు. తన ఐశ్వర్యంతో సీతను భ్రమింప జెయ్యటానికిగాను రావణుడు ఇవన్నీ సీతకు చూపాడు.\nఅతను సీతతో, \"నీవు నాకు ప్రాణం కన్న ఎక్కువైన దానివి. నా భార్యవయావో నా మిగతా భార్యలందరికీ రాణిని చేస్తాను. ఈ మహానగరం దేవతలకు కూడా గెలవ రానిది. నిన్ను ఇక్కడి నుంచి తీసుకు పోగలవాడు మూడు లోకాలలోనూ లేడు. నన్ను కూడా దాసుడుగా చేసుకుని ఈ లంకా రాజ్యాన్ని నీవే ఏలు. ఎప్పుడో ఏదో పాపం చేసి వనవాసం అనుభవించావు. ఇక నీ పుణ్యం అనుభవించు. విమానంలో మనం ఇష్టం వచ్చినట్టు విహరింతాం. దుఃఖి స్తుంటే నీ అందమైన ముఖం కళారహి తంగా ఉన్నది. అందుచేత విచారం మాను !” అన్నాడు..\nఇంత చెప్పినా సీత చలించలేదు. ఆమె తనకూ రావణుడికీ మధ్య ఒక గడ్డిపోచ అడ్డంగా పట్టుకుని, అతని కేసి చూస్తూ, \" నాకు ఒకడే దేవుడు. అతడు నా భర్త అయిన రాముడు. అతని చేతిలో నీకు చాపు రాసిపెట్టి ఉన్నది. ఈ లంకకు వైధవ్యప్రాప్తి తప్పదు. నా శరీరాన్ని బంధించు, కోసుకుతిను గాక, నేను పాతి ప్రత్య భంగం సహించను,” అని జవా బిచ్చింది.\nరావణుడు మండిపడి, \"అయితే నా మాట విను. నీకు పన్నెండు మాసాలు గడు విచ్చాను. ఈ లోపుగా నీవు నా కోరి కను ఆమోదించకపోతే నా వంటవాళ్ళచేత నిన్ను ముక్కలు ముక్కలుగా కోయించి ఫలహారం వండిస్తాను!” అన్నాడు.\nతరవాత అతను రాక్షసస్త్రీలను పిలిచి, \" ఈమెను అశోకవనానికి తీసుకుపోయి మీరంతా చుట్టూ ఉండి జాగ్రత్తగా రక్షిం చండి. నయానో భయానో ఈమెను దారికి తీసుకు రండి,” అని ఆజ్ఞాపించాడు.\nఆ ప్రకారమే రాక్షసస్త్రీలు సీతను అశోక వనానికి తీసుకువెళ్లారు. ఆ వనంలోని చెట్లు ఎల్లప్పుడూ పూలతోనూ, పళ్ళతోనూ నిండి ఉంటాయి. వనం నిండా పక్షులున్నాయి.\nరాక్షసస్త్రీలు సీతను అక్కడికి చేర్చి చుట్టూ కూచున్నారు. ఆమెకు దుఃఖమూ, భయమూ పట్టుకున్నాయి. ఆమె రాముణ్ణి తల్చుకుని దుఃఖం పట్టలేక మూర్ఛపోయింది.\nఅక్కడ రాముడు మాయలేడి రూపంలో వచ్చిన మారీచుణ్ణి చంపి ఆశ్రమానికి తిరిగి వస్తూండగా వెనక నుంచి నక్క ఒకటి కూసింది. ఈ దుశ్శకునంతో కలవరపడి రాముడు, \" సీతను ఏ రాక్షసులో తిని ఉండరు గద!\" అని భయపడ్డాడు. లేడి రూపంలో ఒక రాక్షసుడు వచ్చి తనను ఆశ్రమానికి దూరంగా తీసుకుపోవటమూ, చస్తూ కూడా వాడు తన గొంతుతో ఆర్త నాదం చెయ్యటమూ చూస్తే తన కేదో ద్రోహం తలపెట్టి రాక్షసులు పన్నాగం చేశా రని అతనికి నమ్మకం కలిగింది. సీతకు లక్ష్మణుడు రక్షగా ఉన్నాడన్న ధైర్యం ఆవలంబించేటందుకు కూడా అవకాశం లేకుండా ఆ లక్ష్మణుడే తనకు ఎదురు వస్తూ కనిపించాడు !\nరాముడి ఆందోళన రెట్టింపయింది. అతను లక్ష్మణుడి చెయ్యి పట్టుకుని, \" ఇదేమిటి, లక్ష్మణా? సీతను ఆశ్రమంలో ఒంటిగా విడిచి వచ్చావా? సీతను మళ్ళీ మనం ప్రాణాలతో చూస్తామా ? సీతకు ఏమన్నా జరిగిందో నా ప్రాణాలు నిలవవు! నేనుపోయాక నీపు అయోధ్యకు తిరిగిపోతే, కైకేయి తన కోరిక పూర్తిగా ఫలించినందుకు సంతోషిస్తుంది కాబోలు! ఆ రాక్షసుడి కేకకు శూరుడవైన నీవు కూడా భయపడ్డావా? నేను ఖరదూషణాది రాక్షసులను చంపా నేమో, వారు పగపట్టి ఉన్నారు; సీతను తప్పక చంపేస్తారు. లక్ష్మణా, నాకు అప శకునాలు కనిపిస్తున్నాయి. దుఃఖంలో ముణిగి ఏమీ చేయలేని స్థితిలో పడ్డాను,” అన్నాడు.\nలక్ష్మణుడు సీత అన్న కఠోరవచనాలు వివరించి చెప్పి, ఆ పరుషాలు సహించలేక బయలుదేరి వచ్చానన్నాడు.\n\"సీత అజ్ఞానం చేత ఏవేవో అన్నదని ఆగ్రహించి నీవు నా ఆజ్ఞను ఉల్లంఘిం చటం చాలా తప్పు! నా కే ప్రమాదమూ రాదని తెలిసిన వాడవు సీత వెంటనే ఉండ వలిసింది,” అన్నాడు రాముడు.\nరాముడు భయపడ్డంతా అయింది. సీత పర్ణశాలలో లేదు. ఆమె మామూలుగా తిరిగేచోట్లలో కూడా లేదు. ఆశ్రమం బావురు మంటున్నది. అతనికి దుఃఖం ముంచుకు వచ్చింది. అతను సీత కోసం వెతుకుతూ అడవిన పడ్డాడు. \" సీత ఎక్కడ ఉన్నది?” అని అరణ్యవృక్షాలను పేరుపేరునా అడి గాడు. దుఃఖాతిశయంతో అతనికి మతి పోయింది. అంత దూరాన సీత కనిపించి నట్టూ, తనకు అందకుండా పారిపోతు న్నట్టూ, భ్రమ కలిగింది; సీతను కేక పెట్టి పిలిచాడు. ఉన్నట్టుండి అతనికి సీత ఎక్కడో దాక్కుని తనను ఏడిపిస్తున్నదన్న అనుమానం వచ్చింది ; కనిపించమని ఆమెను వేడుకున్నాడు.\nలక్ష్మణుడు రాముడి దీనస్థితి గమనించి, \"అన్నా, దుఃఖించి లాభంలేదు. చుట్టు పక్కల అరణ్యమంతా వెతుకుదాం. సీత ఎంతోదూరం వెళ్ళి ఉండకపోవచ్చు.\" అని ధైర్యం చెప్పాడు. పరిసరారణ్యమంతా వెతికినా వారికి సీత జాడ తెలియలేదు.\nరాముడికి మళ్ళీ అధైర్యం పట్టుకున్నది; అతని దేహంలో శక్తి లేకుండా పోయింది. అతను నిస్త్రాణగా కూలబడిపోయాడు.\nఅన్న సీతను తలుచుకుని పెద్దపెట్టున శోకాలు పెట్టుతూండటం చూసి లక్ష్మణుడు అతన్ని ఓదార్చటానికి ఎంతగానో ప్రయ త్నించాడు. కాని ఆ మాట లేవీ రాముడి చెవి కెక్కలేదు. అతను లక్ష్మణుడితో, \"సీతను రాక్షసులు పాలుకా నిచ్చిన నన్ను లోకం నిర్వీర్యుడి కింద జమ కడుతుంది, సీత లేకుండా నేను అయోధ్య కెలా వెళ తాను, సీత లేని శూన్యాంతఃపురంలో ఎలా ప్రవేశిస్తాను? నేను వచ్చానని తెలిసి జనక మహారాజు వస్తే ఆయనకు నా ముఖం ఎలా చూపిస్తాను? సీత లేక నేను బతికే మాట అబద్ధం. అందుచేత నన్నిక్కడే వదిలి నీవు అయోధ్యకు వెళ్ళు. భరతుణ్ణి రాజ్యం పాలించమన్నానని చెప్పు. నేను సీతా ఎలా నాశనమయామో మా తల్లికి చెప్పు,\" అన్నాడు. రాముడు స్థితి చూసి లక్ష్మణుడు చాలా బాధపడ్డాడు.\nచివరకు లక్ష్మణుడి ప్రోత్సాహంతో రాముడు సీతను మరింత ఓపికగా వెతక టానికి నిశ్చయించాడు. ఒకచోట వారికి సీత ధరించిన పూలు నేలపై కనిపించాయి; వాటిని రాముడు గుర్తించాడు. మరికొంత దూరాన రాక్షసుడి అడుగులూ, సీత అడు గులూ కనిపించాయి; అక్కడనే సీత రావణుడికి అందకుండా పారిపోవ యత్నిం చింది. ఆ ప్రాంతంలోనే ర క్తపు మరకలూ, విరిగిపోయిన రథమూ, గొడుగూ, గాడి దలూ, సారథి కళేబరమూ, బంగారు విల్లూ మొదలైనవి కనిపించాయి. ఆ రక్తం సీతదే ననుకున్నాడు రాముడు.\nఅప్పటివరకూ రాముడికి రాక్షసులపైన ప్రత్యేకించి పగలేదు; కాని ఆ క్షణంలో రాక్షసనిర్మూలనం చెయ్యాలనే నిశ్చయం అతనిలో ఏర్పడింది. \" నా సీతను నాకు వెంటనే ఇవ్వకపోతే మూడు లోకాలనూ ఒక్కబాణంతో భస్మీపటలం చేస్తాను,” అని రౌద్రంగా అన్నాడు.\nలక్ష్మణుడు రాముణ్ణి వారిస్తూ, \" ఈ యుద్ధం జరిగినచోట ఒక్కమనిషి అడుగు జాడలే ఉన్నాయి. ఒక్కడు చేసిన తప్పుకు మూడు లోకాలను శిక్షించటం అన్యాయం. ఎవడు సీతను అపహరించాడో వాడి కోసం అన్నిచోట్లా వెతుకుదాం,” అన్నాడు.\nఇంతలోనే వారికి చావ సిద్ధంగా ఉన్న జటాయువు శరీరం ఎత్తుగా కనిపించింది. \" ఇదుగో, వీడే సీతను తినేసి హాయిగా కూచున్నాడు! వీడి ప్రాణాలు తీసేస్తాను,” అంటూ రాముడు జటాయువుపై బాణం ఎక్కు పెట్టాడు.\n\"నాయనా, నన్ను రావణుడు చంపనే చంపాడు. నీవు మళ్ళీ ఎందుకు చంపు తావు ? వాడు సీతను ఎత్తుకుపోతుంటే అడ్డుపడి వాడి వింటినీ, రథాన్నీ, గాడిద లనూ, సారథినీ ధ్వంసం చేశాను. వాడు కత్తితో నా రెక్కలు నరికేశాడు. తరవాత సీతను తీసుకుని ఆకాశమార్గాన వెళ్ళి పోయాడు,” అని జటాయువు చెప్పాడు.\nఈ మాటలు రాముడి చెవులకు శుభ వార్తలాగా వినిపించాయి. ఎందుకంటే సీతను రాక్షసులు చంపి తినలేదు; ఆమెను ఎత్తుకుపోయిన వాడెవడో కూడా తెలిసింది.\nరాముడు తన విల్లును వదిలిపెట్టి జటా యువును కౌగలించుకొని దుఃఖించాడు. అతను జటాయువును, \"రావణుడికి నే నేమి అపకారం చేశాను? సీత నెందుకు అపహరించాడు? అత నుండే చోటేది ? అతను ఎలా ఉంటాడు? ఎలాటి పరా క్రమం కలవాడు? వాడు తీసుకుపోతూ ఉంటే సీత ఏ స్థితిలో ఉన్నది? ఏమి చెప్ప మన్నది? నీకు శక్తి ఉన్నట్టయితే నాకు సమస్తమూ సవిస్తరంగా చెప్పు,\" అని అడిగాడు.\nకొనప్రాణాలతో ఉన్న జటాయువు, \" ఆ రావణుడు ఇలా దక్షిణంగా వెళ్ళాడు. వాడు కుబేరుడి తమ్ముడు,” అని మాత్రం చెప్పి ప్రాణాలు వదిలాడు. ఎంతో కాలం గొప్పగా జీవించి తన కోసం ప్రాణా లర్పించిన జటాయువుకు రాముడు శాస్త్రో క్తంగా అంత్యక్రియలు జరిపాడు, పిండ ప్రదానానికి కేసరీ మృగమాంసం సంపా దించాడు. అనంతరం రామలక్ష్మణులు గోదావరిలో స్నానాలు చేసి జటాయువుకు జలతర్పణాలు వదిలారు. తరవాత వారి ద్దరూ జటాయువు చెప్పిన ప్రకారం సీతను వెతుకుతూ బయలుదేరారు.",
            "book_page_end": 56
        },
        {
            "title": "ప్రపంచపు వింతలు: 15. “పెట్రా”… శిలానగరం",
            "book_page_start": 57,
            "pdf_page_start": 71,
            "pdf_page_end": 71,
            "author": "చందమామ బృందం",
            "genre": "సాధారణ జ్ఞానం/విశేషాలు",
            "moral": "చందమామ బృందం",
            "keywords": [
                "పెట్రా",
                "శిలానగరం",
                "జోర్డాన్",
                "నబాతియనులు",
                "ట్రాజన్"
            ],
            "characters": [
                "నబాతియనులు",
                "ట్రాజన్ (రోమన్ చక్రవర్తి)",
                "బిదావిన్ తెగవారు"
            ],
            "locations": [
                "జోర్డాన్",
                "డెడ్ సీ",
                "పెట్రా (శిలానగరం)"
            ],
            "content": "ఈనాటి జోర్డాన్ దేశంలో \"డెడ్ సీ”కి దక్షిణంగా ఒక పురాతన శిలానగరం ఉన్నది.\nరెండు వేల ఏళ్ళనాటి ఈ నగరాన్ని నబాతియనులు పాలించేవారు. క్రీస్తుశకం 105 లో ట్రాజన్ అనే రోమను చక్రవర్తి నబాతియనులను ఓడించి ఈ నగరాన్ని రోమను సామ్రాజ్యంలో చేర్చాడు.\nఅనేకవందల సంవత్సరాలపాటు ఆజ్ఞాతంగా ఉండి కిందటి శతాబ్దంలో పాశ్చాత్య పరిశోధకుల చేత కనిపెట్టబడిన ఈ శిలానగరం పూర్తిగా కొండలలో మలచబడింది.\nఇందులో రాజభవనాలూ, వ్యాపారసరుకుల ఖజానాలూ, సమాధులూ, ఆలయాలూ, సామాన్య కుటుంబాలుండే గుహలూ ఉన్నాయి. ఒకప్పుడు వ్యాపారంతో తులతూగుతూ, వేల జనాభా గల ఈ నగరంలో ఈనాడు కొద్దిమంది \"బిదావిన్\" తెగవారుంటున్నారు.\nఈ ప్రాచీననగరం అజ్ఞాతంగా ఉండటానికి ప్రధాన కారణం దీనిచుట్టూ కొండలుం డటమే. ఈ నగరంలోకి పోయేటందుకు ఒక ఇరుకైన కనుమ మాత్రమే ఉన్నది. దాని నిడివి ఒక మైలు. దాని కిరువైపులా అనేక వందల అడుగుల ఎత్తుగల కొండఉన్నది.",
            "book_page_end": 57
        },
        {
            "title": "భారతం",
            "book_page_start": 64,
            "pdf_page_start": 77,
            "pdf_page_end": 77,
            "author": "చందమామ బృందం",
            "genre": "ఇతిహాసం",
            "moral": "చందమామ బృందం",
            "keywords": [
                "కృష్ణుడు",
                "అభిమన్యుడు",
                "ధర్మరాజు",
                "అశ్వమేధం",
                "మరుత్తు ధనం",
                "పాండవులు"
            ],
            "characters": [
                "కృష్ణుడు",
                "వసుదేవుడు",
                "సుభద్ర",
                "బలరాముడు",
                "సాత్యకి",
                "ఉత్తర",
                "వ్యాసుడు",
                "కుంతి",
                "అర్జునుడు",
                "ధర్మరాజు",
                "భీముడు",
                "యుయుత్సుడు",
                "ధృతరాష్ట్రుడు",
                "గాంధారి",
                "శివుడు",
                "కిన్నరులు"
            ],
            "locations": [
                "ద్వారక",
                "రైవతక మహోత్సవం",
                "హస్తినాపురం",
                "హిమాలయాలు"
            ],
            "content": "కృష్ణాదులు ద్వారకకు తిరిగి వచ్చే సమయానికి అక్కడ రైవతక మహోత్సవం కోలా హలంగా జరుగుతున్నది. స్త్రీ పురుషులు బాగా తిని, తాగి ఉత్సాహంతో పాడుతున్నారు, ఆడుతున్నారు. ఎక్కడ చూసినా పరమానందంగా ఉన్నది.\nకృష్ణుడు ఇంటికి వెళ్ళి తన తల్లి దండ్రులకు నమస్కారం చేశాడు. అతన్ని చూడ టానికి యాదవులంతా వచ్చారు. అంతా కూర్చుని ఉండగా వసుదేవుడు కృష్ణుణ్ణి యుద్ధ వార్తలడిగాడు. కృష్ణుడు కావాలనే అభిమన్యుడి చావు వివరాలు వదిలేసి మిగిలిన విషయా లన్నీ తండ్రికి తెలిపాడు. అంతా వింటున్న సుభద్ర, \"అన్నా, అన్ని చెప్పి అభిమన్యుడి చావు ఎందుకు చెప్పవు?\" అంటూ దుఃఖాతిశయంతో కుప్పగా కూలి పోయింది. కృష్ణుడి నోట అభిమన్యుడి చావు గురించి విన్నాక వసుదేవుడు కూడా శోక సముద్రంలో ముణిగి పోయాడు. కృష్ణు డాయనను తగిన విధంగా ఓదార్చాడు. అనంతరం వసుదేవుడూ, బలరామ కృష్ణ సాత్యకులూ అభిమన్యుడి కోసం తర్పణాలు వదిలి బ్రాహ్మణులకు సువర్ణ వస్త్ర గోదానా లిచ్చారు, సంత్పరణలు చేశారు.\nఅక్కడ హస్తినాపురంలో కూడా అభిమన్యుడి చావు నుంచి ఎవరూ తేరుకోలేదు. చిన్న పిల్ల ఉత్తర కొన్నిరోజులు ఆహారమే ముట్టలేదు. ఆమె గర్భవతిగా కూడా ఉన్నదేమో అందరూ ఆమె దుఃఖానికి విచారించారు. వ్యాసుడు వచ్చి కుంతినీ, ఉత్తరనూ, అర్జునుణ్ణి పరామర్శించి; అశ్వమేధం చెయ్యమని ధర్మరాజును హెచ్చరించాడు.\nధర్మరాజు అశ్వమేధం చెయ్యాలంటే ధనం కావాలి. మరుత్తు తాలూకు ధనం హిమాలయాలలో ఉన్నది. దానిని తీసుకురావాలి. అలా చెయ్యటం గురించి ధర్మరాజు భీముణ్ణి సలహా అడిగాడు. \" శివుణ్ణి ప్రసన్నుణ్ణి చేసుకుని ఆ ధనం తెచ్చుకుందాం. శివుడు ప్రసన్నుడైతే గాని ఆ ధనాన్ని రక్షించే కిన్నరులు ప్రసన్నులు కారు,” అన్నాడు భీముడు. మిగిలిన పాండవులు కూడా అలాగే అన్నారు.\nఒక మంచి రోజున బ్రాహ్మణాశీర్వచనాలు పొంది ధర్మరాజు హిమాలయాలకు బయలు దేరాడు. రాజ్యాన్ని యుయుత్సుడికి అప్పగించి, ధృతరాష్ట్ర గాంధారీ కుంతీల వద్ద సెలవు పుచ్చుకుని పంచపాండవులు బయలుదేరారు. వారి వెంట పెద్ద సేన కూడా వెళ్ళింది.\nవారు అనేక నదులూ, పర్వతాలూ గడిచి హిమాలయాలు చేరి, మరుత్తుడు ధనరాశి పుంచిన చోట విడుదులు ఏర్పాటు చేసుకున్నారు. తరవాత పాండవులు బ్రాహ్మణుల - సలహాపై ఆ రాత్రి ఉపవాసం వుండి, దర్భచాపల పైన నిద్రపోయారు.\nమర్నాడు ధర్మరాజు శివుడికి, ప్రమధగణాలకూ విందు చేసి పూజించి, ఆయన ద్వారా లభించిన ధనాన్ని అనేక వేల ఒంటెల మీదా, గుర్రాల మీదా, ఏనుగుల మీదా, బళ్ళ మీదా, మనుషులతోనూ మోయించుకుని హస్తినాపురానికి బయలుదేరాడు.",
            "book_page_end": 64
        },
        {
            "title": "దొంగ దొరికాడు!",
            "book_page_start": 55,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "హాస్యం/చమత్కారం",
            "moral": "తెలివిగా ఆలోచించి నటిస్తే నిజం బయటపడుతుంది.",
            "keywords": [
                "అక్బర్",
                "బీర్బల్",
                "దొంగతనం",
                "పిండి",
                "యుక్తి"
            ],
            "characters": [
                "అక్బర్",
                "బీర్బల్",
                "సరంగు",
                "దొంగ"
            ],
            "locations": [
                "ఓడ"
            ],
            "content": "ఒకసారి ఒక ఓడలో పెద్ద దొంగతనం జరిగింది. ఓడ సరంగు తనకు అను మానంగా ఉన్న వారందరినీ పట్టుకు వచ్చి అక్బరు ఎదట పెట్టి విచారణ జరపమని కోరాడు.\nవారిలో ఎవరు దొంగ అయినదీ నిర్ణయించటం తనకు సాధ్యంకాక అక్బరు బీర్బల్ను అందుకు నియోగించాడు.\nదొంగను పట్టటానికి బీర్బల్ ఒక యుక్తి పన్నాడు. అతను కొంత పిండి తెచ్చి అనుమానితులందరి చేతుల్లోనూ తలా కొంచెం పెట్టి, \"ఈ పిండిని మీరు మీ ఉమ్మితో తడిపి నా కివ్వండి. మీలో దొంగ ఎవరో నేను వెంటనే కని పెట్టేస్తాను,” అన్నాడు.\nఅందరూ తమ నోటి ఉమ్మితో తమ చేతుల్లోని పిండి తడిపారు. అసలైన దొంగ మాత్రం, భయంతో నోరెండుకుపోయి, పిండి తడపలేక పోయాడు. వాణ్ణి నిలవదీసి అడగగా నిజం ఒప్పుకున్నాడు. దొంగను పట్టిచ్చినందుకు అక్బర్ బీర్బల్కు మంచి బహుమానం ఇచ్చాడు.",
            "book_page_end": 55
        },
        {
            "title": "మేలుచేసిన కీడు",
            "book_page_start": 75,
            "pdf_page_start": 75,
            "pdf_page_end": 75,
            "author": "చందమామ బృందం",
            "genre": "చిన్న కథ",
            "moral": "కీడు అని భావించింది కొన్నిసార్లు మేలు చేస్తుంది.",
            "keywords": [
                "కీడు",
                "మేలు",
                "పీడకల",
                "దొంగతనం",
                "పాము కాటు",
                "విముక్తి"
            ],
            "characters": [
                "పెద్ద మనిషి"
            ],
            "locations": [
                "ఇల్లు"
            ],
            "content": "ఒక పెద్ద మనిషి నిద్ర పోతూండగా ఒక పీడ కల వచ్చింది. ఆ కలలో అతను దొంగతనం చేసి పోలీసులకు దొరికి పోయాడు. అతను లాయర్ల చుట్టూ తిరిగాడు, కోర్టుల చుట్టూ తిరి గాడు. ఫలితం లేకపోయింది. ఉన్న డబ్బంతా పోయింది. సహాయం చెయ్య మని మిత్రులను వేడుకున్నాడు. తనను కాపాడమని ఎక్క డెక్కడి దేవుళ్లకూ మొక్కుకున్నాడు. ఏమీ లాభం లేక పోయింది. అతన్ని జైల్లో పడేశారు. చేసేదిలేక వలవలా ఏడ్చాడు. అతను ఇలాటి దురవస్థలో ఉండగా, గోరు చుట్టు మీద రోకటి పోటన్నట్టు, ఎటు నుంచో వచ్చి ఒక పాము అతన్ని కాటే సింది. విపరీతమైన భయమూ, బాధా కలిగాయి. అతను కెవ్వుమని పెద్దగా అరిచి నిలువెల్లా కంపించిపోతూ నిద్ర మేలుకున్నాడు.\nఅంతా కల. తనకే ఆపదా జరగ లేదు. తాను తన ఇంటనే వున్నాడు. తన వాళ్లంతా తన చుట్టూ వున్నారు. అతని మనసు ఆనందంతో నిండి పోయింది. పాము కాటు అతనికి పీడ కల నుంచి విముక్తి కలిగించి, దుఃఖం పోగొట్టింది !",
            "book_page_end": 75
        },
        {
            "title": "ప్రశ్నోత్తరాలు",
            "book_page_start": 72,
            "pdf_page_start": 72,
            "pdf_page_end": 73,
            "author": "చందమామ బృందం",
            "genre": "ప్రశ్నోత్తరాలు",
            "moral": "చందమామ బృందం",
            "keywords": [
                "రామాయణం",
                "సీతాదేవి",
                "గ్రహాలు",
                "మాగ్నటిజం",
                "శంఖధ్వానం",
                "ఋతువులు"
            ],
            "characters": [
                "ఇర్ని కామేశ్వరరావు",
                "ఎం. రామకృష్ణారావు",
                "కొండపల్లి రామారావు",
                "ఎన్. శ్రీరామమూర్తి",
                "స్వర్గం జనార్ధన్",
                "ఎల్. సత్యం"
            ],
            "locations": [
                "రాజమండ్రి",
                "ఆగిరపల్లి",
                "అలమండ",
                "పుల్లేటికుర్రు",
                "కొత్తపల్లి",
                "విల్లివాకం"
            ],
            "content": "1. ఈర్ని కామేశ్వరరావు, రాజమండ్రి\nజనవరి సంచికలో సీతాదేవి రత్నహారాలు, పట్టుచీర ధరించినట్టుగా వ్రాసి నారు. కాని సీతాదేవి అయోధ్య నుండి అరణ్యములకు వెళ్ళేటప్పుడు నార బట్టలు ధరించి, ఏ విధమైన ఆభరణాలు ధరించనట్లు మా తాతయ్యగారు చెప్పారు.\nకైకేయి సీత కోసం నారచీర తెచ్చినప్పుడు దశరధుడు అభ్యంతరం చెప్పటమేగాక, సీతకు పధ్నాలుగేళ్ళపాటు సరిపోయే పట్టుబట్టలూ, నగలూ కూడా ఇప్పించాడు. సీతకు నగలు లేవని మీ తాతగారు చెప్పి ఉండరు. నగలు లేకపోతే సీత మూట గట్టి ఋశ్యమూక పర్వతం' పైన ఏమి పారేసింది ? ఇంకా చాలా మంది పాఠకులు చాలా చాలా అనుమానాలు అడుగుతున్నారు. సీతను రావణుడు తాకనే లేదనీ, మట్టి పెళ్ళతో సహా పెళ్ళగించాడనీ, లక్ష్మణుడు సీతను విడిచి వెళ్ళేటప్పుడు గిరులు గీశాడనీ, సీత వాటిని దాటి వచ్చాకనే రావణుడు ఎత్తుకు పోగలిగాడనీ, మేము రామాయణంలో లేని విషయాలు కల్పిస్తున్నామనీ రకరకాలుగా అంటున్నారు. వారు విన్న వివరాలన్నీ ఏదో ఒక రామాయణంలో విన్నవే, కాని వాల్మీకి రాసినవి కావు. రామాయణ కథ అనేక విధాలుగా ఉండి, వాల్మీకి రామాయణం మాటు పడిపోవటం చేతనే మేము వాల్మీకి రామాయణాన్ని అనుసరించి రాస్తున్నాము. రామాయణంలో వాల్మీకి ఏమి రాశాడో కూడా తెలియనివారు వాల్మీకి రామాయణం చదివినట్టు నటించ వద్దని మా మనవి. రావణుడు సీతను పట్టుకున్న ఘట్టంలో గల శ్లోకం ఇది :\n“జగ్రాహ రావణ స్సీతాం, బుధః ఖే రోహిణీ మివ,\nవామేన సీతాం- పద్మాక్షిం మూర్ధజేషు కరేణ సః ”\n2. ఎం. రామకృష్ణారావు, ఆగిరపల్లి\nసూర్యునికీ భూమికీ 9 కోట్ల 30 లక్షల మైళ్ళ దూర మున్నదన్నారు. ఎట్లా, ఎవరు కనిపెట్టినారు?\nసూర్యుడికి భూమికి ఉండే దూరం 91,406,000 నుంచి 94,524,000 కు మారుతూ ఉంటుంది. భూమి ఒకప్పుడు సూర్యుడికి కొంచెం దగ్గిర అవుతూ, మరొకప్పుడు కొంచెం దూరమవుతూ ఉంటుంది; ఎల్పప్పుడూ ఒకే దూరంలో లేదు. ఈ సంగతి శాస్త్రజ్ఞులు కనిపెట్టారు. ఇలాటి ప్రకృతి రహస్యాలు కనిపెట్టటానికి వారికి మార్గాలున్నాయి.\n3. కొండపల్లి రామారావు బి.యస్.సి., అలమండ\nభూమికి వలె మెర్క్యురీ (కుజ), వీనస్ (శుక్ర) మొదలగు గోళములకు కూడా \"మాగ్నటిజం” (అయస్కాంత క్షేత్రం) వున్నదంటారా?\nదాన్ని గురించే పరిశోధనలు జరగవలసి ఉన్నది. చంద్రుడిలో అయస్కాంత క్షేత్రం లేదంటున్నారు. శుక్రగ్రహం చుట్టూ రేడియేషన్ బెల్టులు లేవని అమెరికనులు చెబుతున్నారు. అంటే అయస్కాంతక్షేతం కూడా లేదేమో! కుజగ్రహం సంగతి త్వరలోనే రష్యనులు చెప్పవచ్చు.\n4. ఎన్. శ్రీరామమూర్తి, పుల్లేటికుర్రు\nజనవరి సంచిక ఆఖరు కవరు మీద వక స్త్రీ శంఖ ధ్వానము చేయు చున్నట్లు వేసినారు. ఇది కేవలము అశాస్త్రీయమని నా భావము.\nస్త్రీలు శంఖం ఊదరాదని ఎక్కడ ఉన్నదో మాకు తెలియదు. దక్షిణ కన్నడ ప్రాంతంలో స్త్రీలు శంఖా లూదుతారు. బెంగాలులో కూడా ఇలాటి ఆచారం ఉన్నట్టు జ్ఞాపకం. కాకపోయినా మీరు చెప్పే బొమ్మ భరతమాత. భరతమాతకు కూడా మామూలు స్త్రీల కుండే నిషేధాలు అంట గట్టటం అన్యాయం! మామూలు స్త్రీలకే ఉన్న నిషేధాలు తొలగాలనుకుంటున్నాం కద.\n5. స్వర్గం జనార్ధన్, కొత్తపల్లి\nఅన్నయ్యా, భూమియొక్క అక్షము వంగి యుండనిచో ఏమగును?\nఏడాది పొడుగునా ఒక్కొక్క ప్రాంతానికి ఒకే ఋతు వుంటుంది. ధృవప్రాంతాలలో ఎప్పుడూ సంధ్యాకాంతి మాత్రమే ఉంటుంది. భూమధ్యరేఖపై ఎప్పుడూ వేసవి కాలమే ఉంటుంది. ఉత్తర దక్షిణాయనా లుండవు; ప్రతిరోజూ సూర్యుడు దిఙ్మండలం మీద ఒకేచోట ఉదయించి ఒకేచోట అస్తమించుతూ ఉంటాడు.\n6. ఎల్. సత్యం, విల్లివాకం\nఏమిటి, మామయ్యా ! నీవు ప్రతి నెల చాలా ఆలస్యముగా బయలుదేరి వచ్చుచున్నావు? మిగతా భాషలలో త్వరగా వెలువడు చున్నది. తెలుగు మాత్రం ఆలస్యము. కారణం తెలిపెదవా ?\nతెలుగు సంచిక తయారయేసరికి 'అన్ని బ్లాకులూ సిద్ధంగా ఉంటాయి. టింట్లుకూడా అచ్చయి ఉంటాయి. అందుచేత ఇతర భాషల చందమామలు ఆలస్యం కావు. తెలుగు ఆలస్యం కావటం మాకు కూడా బాధగానే ఉన్నది.",
            "book_page_end": 73
        }
    ],
    "statistics": {
        "total_stories": 16,
        "author_counts": {
            "చ క్ర పాణి": 1,
            "చందమామ బృందం": 13,
            "ఉత్పల సత్యనారాయణాచార్య": 1,
            "సి. మాధవరావు": 1
        },
        "genre_counts": {
            "సంపాదకీయం": 1,
            "చరిత్ర": 1,
            "పురాణ కథ": 2,
            "ధారావాహిక కథ": 2,
            "బేతాళ కథ": 1,
            "ఉపదేశ కథ": 1,
            "హాస్యం": 1,
            "జానపద కథ": 1,
            "పౌరాణికం": 1,
            "సాధారణ జ్ఞానం/విశేషాలు": 1,
            "ఇతిహాసం": 1,
            "హాస్యం/చమత్కారం": 1,
            "చిన్న కథ": 1,
            "ప్రశ్నోత్తరాలు": 1
        }
    }
}