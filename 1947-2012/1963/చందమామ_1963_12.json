{
    "book_id": "చందమామ_1963_12",
    "stories": [
        {
            "title": "భారత చరిత్ర - 27",
            "book_page_start": 2,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "N/A",
            "keywords": [
                "ముహమ్మద్ బిన్ తుఫ్లక్",
                "ఫీరూజ్ షా",
                "ఢిల్లీ సుల్తానులు",
                "తిరుగుబాట్లు",
                "విజయనగర రాజ్యం"
            ],
            "characters": [
                "ముహమ్మద్ బిన్ తుఫ్లక్",
                "బహాఉద్దీన్ గుర్షాస్ప్",
                "ఫీరూజ్ షా",
                "ఖానిజహాన్ మక్బూల్"
            ],
            "locations": [
                "ఢిల్లీ",
                "ముల్తాన్",
                "బెంగాలు",
                "దేవగిరి",
                "మదుర"
            ],
            "content": "తుఫ్లుక్ వేసిన వెర్రి పథకాలు ప్రజలను చాలా రెచ్చగొట్టాయి. సుల్తాను పై అనేక ప్రాంతాల తిరుగుబాట్లు సాగాయి. క్రమ పాలన అంతమయింది. సుల్తానుకు ఆగ్రహా వేశం హెచ్చిపోయింది. అతడి సామ్రాజ్యం విచ్ఛిత్తి కాసాగింది.\nమొదటి రెండు తిరుగుబాట్లనూ సుల్తాను సులువుగానే అణచాడు. మొదటి తిరుగు బాటుదారు సాగర్ను ఏలే సామంతుడు బహాఉద్దీన్ గుర్షాస్ప్ అనేవాడు; ఘియా సుద్దీన్ మేనల్లుడు. 1326 లేక 1327లో జరిగిన ఈ తిరుగుబాటును సుల్తాను అణచి పెట్టి, బహాఉద్దీన్ చర్మం ఒలిపించి, \" రాజద్రోహుల గతి ఇంతే”, అని ప్రకటన చేయించాడు. మరుసటి సంవత్సరమే ముల్తాన్, సింద్, ఉచ్ సంస్థానా లేలే బహ్రాం ఐబ అనే వాడు మరింత తీవ్రంగా తిరుగు బాటు చేశాడు.\nసుల్తాన్ ఇతన్ని ఓడించి, తల గొట్టించి, ఆ తలను ముల్తాన్ కోట ద్వారానికి వేళ్ళాడ గట్టించాడు.\nఇట్టి చర్యల వల్ల తిరుగుబాట్లు తగ్గకపోగా హెచ్చాయి. 1335 తరవాత హిందూ సామంతులూ, ముస్లిము గవర్నరులూ ఒక రొకరే స్వాతంత్ర్యం ప్రకటించసాగారు. మాబారు గవర్నరు తన పేర నాణాలు కూడా అచ్చు వేయించాడు. సుల్తాను ఇతని పైకి సైన్యాన్ని తీసుకుని బయలు దేరాడుగాని, మార్గమధ్యంలో సైన్యాలు కలరా వాత పడ్డాయి.\nఆ విధంగా మదురలో ముస్లిము రాజ్యం, విజయనగర రాజ్యం మీద 1377-78లో ఓడిపోయినదాకా సాగింది.\n1338లో బెంగాలు గవర్నరు ఫక్రుద్దీన్ ముబారక్ షా స్వాతంత్ర్యం ప్రకటించి తన పేర నాణాలు వేయించాడు. 1340–41లో\nఅయోధ్య, జఫరాబాద్ల గవర్నరు ఐనుల్\nముల్క్ తిరుగుబాటు అమిత ప్రబలమైనది.\n1342 నాటికి ఈ తిరుగుబాట్లు అంత\nమయిన మాట నిజమేగాని, రాజ్యం నిర్వీర్య\nమయింది, సుల్తాను శక్తులు పూర్తిగా\nఉడిగిపోయాయి.\nసుల్తానుకు చిక్కులు తీరలేదు. తెలం\nగాణంలో ప్రోలయనాయకుడూ, అతని\nఅనంతరం కాపయనాయకుడూ ముస్లిము\nపరిపాలనను ప్రతిఘటించి హిందూ పరి\nపాలన ఏర్పాటు చేశారు. హెుయసల రాజైన\nమూడవ వీరబల్లాలుడు వారికి సాయం\nచేశాడు. కృష్ణాతీరాన అలాటి ఉద్యమమే\nసాగింది. దక్కనులో విజయనగ ర\nరాజ్యమూ, ఇతర హిందూ రాజ్యాలూ\nఏర్పడ్డాయి. 1347లో దేవగిరి తిరుగుబాటు\nచేసింది. అక్కడ బహ్మనీ రాజ్యానికి శంకు\nస్థాపన జరిగింది.\nతిరుగుబాటుదార్లను అణచటానికి ఒక\nచోటి నుంచి మరొక చోటికి పరిగెత్తుతూ\nముహమ్మద్ బిన్ తుఫ్లక్ 1351 మార్చి\n20 న మరణించాడు. \"ప్రజలకు సుల్తాను\nపీడా, సుల్తానుకు ప్రజల పీడా విరగడ\nఅయింది,” అన్నాడు ప్రసిద్ధ చరిత్ర\nకారుడు బదాఊనీ.\nముహమ్మద్ బిన్ తుఫ్లక్ ఆకస్మికంగా\nయుద్ధరంగాన చావటంతో, సైన్యం నిర్వీర్యం\nకాకుండా చూడటానికి గాను పెద్దలు ఫీరూజ్\nషా అనే వాణ్ణి సుల్తానుగా ప్రకటించారు.\nఈ లోపల ఢిల్లీలో కొందరు ఒక కుర్రవాణ్ణి\nతెచ్చి, అతను చనిపోయిన సుల్తాను కొడు\nకని చెప్పి సింహాసనం ఎక్కించారు. కాని\nచివరకు ఆ కుర్రవాడే ఫీరూజ్న సుల్తానుగా\nఆమోదించి, శరణుజొచ్చాడు.\nఫిరూజ్ అసమర్థుడు, \" పిచ్చి” తుఫ్లక్\nఆఖరు దినాలలో ఏర్పడిన అరాచకాన్ని\nసరి చెయ్యటం అతనికి సాధ్యం కాలేదు.\nసామ్రాజ్యంలో కొన్ని ప్రాంతాలు విడి\nపోయాయి. ఫీరూజ్కు యుద్ధదక్షత కూడా\nలేదు. కాని యుద్ధాలు చేశాడు. ఒక్కొక్క\nసారి విజయం సిద్ధించనున్న తరుణంలో\nవెనక్కు వచ్చేశాడు. ఇతని నగరకోట\nయుద్ధం ఒకందుకు ప్రసిద్ధమయింది; ఆ సమ\nయంలో అతను జ్వాలముఖీ దేవాలయం\nలోని 300 సంస్కృత గ్రంథాలను పర్షి\nయనులోకి అనువదింప జేయించాడు.\nఅతను మత దురహంకారి, హిందు\nవులను పీడించాడు. ఈజిప్టులో ఉండే\nఖలీఫాకు తాను సామంతునని చెప్పు\nకున్నాడు. పూర్వం ఏ ఢిల్లీ సుల్తానూ ఈపని\nచేసి ఉండలేదు. తన ప్రజలను ఇస్లాములో\nచేరమని కూడా ఇతను ప్రోత్సహించాడు.\nఫీరూజ్కు ఖానిజహాన్ మక్బూల్ అనే\nమంత్రి ఉండేవాడు. ఇతను మొదట తెలం\nగాణానికి చెందిన హిందువుడు. ఇతను\nఇస్లాం మతం పుచ్చుకుని ముహమ్మద్\nబిన్స్ట్కుఫ్లక్ హయాంలోనే రాజోద్యోగి అయి,\nక్రమంగా పైకి వచ్చి ఫీరూజ్కు మంత్రి\nఅయాడు. ఇతని దక్షత వల్లనే రాజ్యం\nనడిచింది. ఇతను 1370 లో మరణించగా\nఇతని కొడుకు జూనషా అనేవాడు ఆ పదవి\nలోకి వచ్చాడు.\nఫిరూజ్ 37 ఏళ్ళు పరిపాలించాడు.\nఇతని పాలనలో ప్రజలు సుఖపడ్డారనే\nచెప్పాలి. మంగోలుల దాడు లేవీ జరగ\nలేదు. వ్యవసాయం నీటి పారుదల సౌకర్యా\nలతో బాగుపడింది. రైతులు బాగుపడ్డారు.\nఅతను అనేక నగరాలు కట్టించాడు.\nజౌన్పుర్, ఫతేహాబాద్, హిస్సార్, ఫీరూజ్పుర్,\nఫిరూజాబాద్ మొదలైనవి అతను కట్టిం\nచినవే. అతను ఢిల్లీ శివార్లలో 1200\nఉద్యానాలు వేయించాడు.\nచివరి రోజులలో ఫీరూజ్కు మతి\nచలించింది. దీనికి కారణం అతని పెద్ద\nకొడుకు 1374 లో చావటం. 1388\nసెప్టెంబరు 20 న ఫిరూజ్ మరణించాడు.",
            "book_page_end": 4
        },
        {
            "title": "మహాభారతం",
            "book_page_start": 5,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "పురాణం",
            "moral": "దైవ నిర్ణయానికి అనుగుణంగా జరిగిన పరిణామాలను మనిషి అంగీకరించాలి.",
            "keywords": [
                "ధృతరాష్ట్రుడు",
                "వ్యాసుడు",
                "కుంతి",
                "కర్ణుడు",
                "యుద్ధవీరులు",
                "పుత్రశోకం"
            ],
            "characters": [
                "ధర్మరాజు",
                "ధృతరాష్ట్రుడు",
                "గాంధారీ",
                "కుంతి",
                "వ్యాసుడు",
                "కర్ణుడు",
                "అభిమన్యుడు"
            ],
            "locations": [
                "కురుక్షేత్రం",
                "భాగీరధీ నది",
                "హస్తినాపురం"
            ],
            "content": "ఆ రాత్రి పాండవులకు ఆశ్రమంలో ఎంతో\nఆనందంగా గడిచింది, వారు తమ తల్లికి\nనాలుగు పక్కలా పడుకుని నిద్రపోయారు!\nమర్నాడు కూడా వారు ధృతరాష్ట్రుడి\nఆశ్రమంలోనే ఉండి, ఆయన తినే\nఆహారమే తాము కూడా తిన్నారు. మూడవ\nనాడు కాలకృత్యాలు ముగించి ధర్మరాజు\nధృతరాష్ట్రుడి అనుమతితో, తన తమ్ము\nలనూ, అంతఃపుర స్త్రీలనూ, పరివారాన్ని\nవెంటబెట్టుకుని ఆ ప్రాంతమంతటా చూసి\nరావటానికి బయలుదేరాడు. ఒక ఆశ్రమం\nదగ్గిర మునులు హెూమం చేస్తున్నారు.\nమరొక చోట వేద ఘోష వినిపిస్తున్నది.\nఒకచోట కందమూల ఫలాలు గుట్టగా పోగు\nవేసి ఉన్నాయి.\nధర్మరాజు తన వెంట హస్తినాపురం\nనుంచి తెచ్చిన బంగారు పాత్రలూ, రాగి\nపాత్రలూ, చర్మాలూ, కంబళ్ళూ మొదలైనవి\nఅక్కడి వారికి పంచి పెట్టాడు. తరవాత\nఆయన ఆహ్నికాలు ముగించుకుని ధృత\nరాష్ట్రుడూ, గాంధారీ ఉన్న చోటికి వచ్చి\nకూర్చున్నాడు. వారికి అంత దూరంలో కుంతి\nకూర్చున్నది. ధర్మరాజు సమీపంలో నే\nమిగిలిన పాండవులు కూడా వచ్చి\nకూర్చున్నారు.\nఇంతలో అక్కడికి కురుక్షేత్రంలో ఉండే\nశతయూపుడు మొదలైనవారు వచ్చి చేరారు.\nఆ సమయంలో తన శిష్యగణంతో సహా\nవ్యాసుడు వచ్చాడు. అందరూ ఆయనకు\nఎదురు వెళ్ళి తీసుకువచ్చారు. దర్భాసనం\nపైన పరిచిన జింక చర్మం పైన కూర్చుని\nవ్యాసుడు ధృతరాష్ట్రుణ్ణి కుశల ప్రశ్నలు\nచేశాడు. తరవాత విదురుడి మాట ఎత్తి,\nఆయన మాండవ్యుడి శాపం వల్ల మానవ\nజన్మ ఎత్తిన యముడనీ, తన యోగబలం\nచేత ధర్మరాజులో ఐక్యమయాడనీ,\nచూప గలిగితే చూపండి. ఇదుగో ద్రౌపది,\nతన కొడుకులను, జ్ఞాతులనూ పోగొట్టుకుని\nవారి కోసం దుఃఖిస్తున్నది. సుభద్ర అభి\nమన్యుడి కొరకు దుఃఖిస్తున్నది. ఇది\nభూరిశ్రవుడి భార్య, ఒక్కసారిగా మామనూ,\nభర్తనూ, కొడుకునూ పోగొట్టుకున్నది.\nమా కోడళ్ళు నూరుగురి మాట చెప్పనే\nఅవసరం లేదు,” అన్నది.\nగాంధారి ఈ మాట లంటూంటే కుంతి\nకర్ణుణ్ణి జ్ఞాపకం తెచ్చుకుని కన్నీరు\nకార్చింది. వ్యాసు డామె దుఃఖం గమనించి,\n\"దేవీ, నీ మనసులో ఏదో ఉన్నట్టుంది,\nచెప్పు,” అన్నాడు.\nఇప్పుడు ధర్మరాజే విదురుడనీ చెప్పాడు.\nఅనంతరం వ్యాసుడు ధృతరాష్ట్రుడితో,\n\"నాయనా, నీ సంశయాలన్నీ తీర్చటానికి\nవచ్చాను. నీకేమి కావాలో అడుగు. ఏమి\nఅడుగుతావు? దేన్ని తెలుసుకో గోరుతావు?\nఏమి చూడ గోరుతావు? చెప్పు,” అన్నాడు.\nవ్యాసు డిలా అడగగానే, కళ్ళకు గంతలు\nకట్టుకుని ఉన్న గాంధారి తడువుకుంటూ\nలేచి నమస్కరించి, \"మహాత్మా, మా\nకొడుకులు పోయి పదహారేళ్ళయింది.\nఇప్పటికీ ఈయన పుత్రశోకం పోలేదు.\nలోకాంతరాలలో ఉన్న ఆ కొడుకులను\nఅప్పుడు కుంతి కర్ణుడి జనన వృత్తాంతం,\nఅందరూ వింటూండగా, వ్యాసుడికి\nఈ విధంగా చెప్పింది: \"ఒకప్పుడు\nదూర్వాసుడు మా తండ్రి యింటికి భిక్షకై\nవచ్చాడు. ఆయన ముక్కోపి. ఆయన\nకోపాన్ని సహించి ఆయన మనస్సుకు\nసంతోషం కలిగించేటట్టుగా ప్రవర్తించాను.\nఅందు కాయన సంతోషించి, నేను పిలిస్తే\nఏ దేవత అయినా వచ్చేలాగా వరం\nఇచ్చాడు. వరం నన్ను ఆశ్చర్య\nపరచటమేగాక, మరచి పోదామన్నా మరుపు\nరాకుండా మనస్సులో మెదిలింది. ఒకనాడు\nమిద్దె పైన కూర్చుని ఉదయిస్తున్న సూర్యుణ్ణి\nచూశాను. నా వరం జ్ఞాపకం వచ్చి,\nఆ సూర్యుడి పై మనస్సు పోగా, ఆయనను\nరమ్మని పిలిచాను. ఆకాశంలో ఉన్న తన\nశరీరం ఆకాశంలో ఉండగానే సూర్యుడు\nమరొక శరీరంతో నన్ను సమీపించి, నన్ను\nవరం కోరుకొమ్మన్నాడు. నేను బెదిరిపోయి\nఆయనను వెళ్ళి పొమ్మన్నాను. అనవ\nసరంగా పిలిచి నందుకు ఆయన నన్నూ,\nనాకు వర మిచ్చిన దూర్వాసుణ్ణి శపిస్తా\nనన్నాడు. చేసేది లేక ఆయన వంటి కొడుకు\nనిమ్మని కోరాను. ఆయన తన తేజస్సును\nనాలో ప్రవేశ పెట్టి వెళ్ళిపోయాడు.\nఈ సంగతి నా తండ్రికి తెలియకుండా నేను\nఇంటి లోపలనే ఉండి, రహస్యంగా కర్ణుణ్ణి\nకని నీటిలో వదిలి పెట్టేశాను పాపమో,\nపుణ్యమో, జరిగిన సంగతి ఇది. నాకా\nకర్ణుణ్ణి చూడాలని ఉన్నది.”\n\"ఇందులో నీ దోషమేమీ లేదు. దేవతల\nనిర్ణయానికి అడ్డేమున్నది?” అని వ్యాసుడు\nఇంకా ఇలా అన్నాడు: \"గాంధారీ, నీ\nకొడుకులూ, సోదరులూ కనిపిస్తారు. కుంతికి\nకర్ణుడూ, సుభద్రకు అభిమన్యుడూ,\nద్రౌపదికి ఆమె తండ్రీ, అన్నలూ, కొడుకులూ\nకనిపిస్తారు. అందరినీ మీకు చూపించాలని\nఅదివరకే నిర్ణయించాను. ఎవరెవరు\nయుద్ధంలో చనిపోయారో వారందరూ దైవ\nనిర్ణయం చేత మనుష్యులుగా పుట్టిన\nదేవతలు. వారు తమ పని తీరగానే దేవ\nలోకాలకు తిరిగి వెళ్ళిపోయారు. మీరందరూ\nభాగీరధీ నదికి వెళ్ళండి. యుద్ధంలో చని\nపోయిన యోధు లందరూ అక్కడ మీకు\nకనిపిస్తారు.\"\nఅక్కడ ఉన్న వారందరూ గంగానదికి\nకోలాహలంగా బయలుదేరారు. గంగా\nతీరాన వారు మంచి చోటు చూసుకుని,\nఅక్కడే విశ్రమించి, పగలు ఎప్పుడు\nచూడసాగారు.\nచివరకు సూర్యుడస్తమించాడు.\nఅందరూ స్నానాలు చేసి నిశాకృత్యాలు\nనిర్వర్తించారు. తరవాత వారు వ్యాసుడు\nఏకాగ్రచిత్తుడై కూర్చుని ఉన్న చోటికి వెళ్ళి\nఆయన చుట్టూ కూర్చున్నారు. అప్పుడు\nవ్యాసుడు యుద్ధంలో చనిపోయిన వారి\nనందరినీ రమ్మని పిలిచాడు. వెంటనే నదీ\nజలంలో కల్లోలం వినిపించింది. కౌరవ\nపాండవ సేన లన్నీ ఒక పక్కగా కని\nపించాయి. భీష్మ ద్రోణులు మొదలైనవారు\nవేల కొద్ది సైనికులను వెంట బెట్టుకుని\nనీటిలో నుంచి వెడలి వచ్చారు. విరాటుడూ,\nద్రుపదుడూ, ఉపపాండవులూ, అభి\nమన్యుడూ, ఘటోత్కచుడూ, కర్ణుడూ,\nదుర్యోధనుడూ, శకునీ దుశ్శాసనుడు\nమొదలైన గాంధారి కొడుకులూ, భగ\nదత్తుడూ, భూరిశ్రవుడూ, శలుడూ,\nశల్యుడూ, ధృష్టద్యుమ్నుడూ, శిఖండీ,\nబాహ్లిక సోమదత్తులూ—అందరూ ప్రకాశ\nమానమైన దేహాలతో, తాము చనిపోయే\nటప్పుడు ఏయే వేషంలో ఉన్నారో, అవే\nవేషాలతో, అవే ఆయుధాలూ ధ్వజాలూ\nకలిగి కనిపించారు. వారిలో వైరమూ,\nక్రోధమదమత్సరాలూ లేవు.\nవ్యాసుడు ధృతరాష్ట్రుడికి దివ్యదృష్టి\nఇచ్చాడు. గాంధారీ ధృతరాష్ట్రులు చని\nపోయిన వారందరినీ తిరిగి చూడగలిగారు.\nఈ అనుభవం అందరినీ ఆశ్చర్యంలో\nముంచింది. వ్యాసుడి తపశ్శక్తి చేత బతికి\nవచ్చిన మృతయోధులు సజీవులై ఉన్న\nతమ తల్లిదండ్రులనూ, భార్యలనూ, అన్న\nలనూ, తమ్ములనూ కలుసుకున్నారు,\nవారితో స్నేహపూర్వకంగా వర్తించారు ;\nమాట్లాడారు, ఆలింగనం చేసుకున్నారు,\nఆనందం కలిగించారు. ఎవరి మనస్సు\nలోనూ శోకమన్నది లేదు. ఆ రాత్రి అక్కడ\nఅందరికీ పరమానందంగా గడిచింది.",
            "book_page_end": 8
        },
        {
            "title": "రాకాసిలోయ - 30",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహసం, కాల్పనిక",
            "moral": "N/A",
            "keywords": [
                "పులుగురాయుడు",
                "కేశవుడు",
                "రెక్కల మనుషులు",
                "బిడాలీ",
                "శ్వానకర్ణి"
            ],
            "characters": [
                "కేశవుడు",
                "జిత",
                "శక్తివర్మ",
                "జయమల్లు",
                "పులుగురాయుడు",
                "బ్రహ్మదండి",
                "స్థూలకాయుడు",
                "బిడాలీ",
                "శ్వానకర్ణి"
            ],
            "locations": [
                "రాకాసిలోయ",
                "గుడారాలు",
                "మొసళ్ళ మడుగు"
            ],
            "content": "[ పులుగురాయుడి రెక్కల మనుషులకు కేశవుడూ, అతడి అనుచరులు దొరికిపోయారు.\nకాని, ఆ రాత్రి కేశవుడూ వాళ్ళు వున్న గుడారంలోకి, బిడాలి శ్వానకర్ణి ముఠాల అడవి\nమనుము లిద్దరు ప్రవేశించారు. గుడారం ముందు కావలి వున్న జిత, శక్తివర్మలు\nవాళ్ళను గుర్తించి కత్తులు దూసి, \"ఆగండి!” అంటూ మీదికి వెళ్ళారు. తరవాత - ]\nశక్తివర్మ కత్తి దూసి ముందుకు వెళ్ళటం\nచూస్తూనే జితవర్మ కూడా కత్తి తీసుకుని\nఅడవిమనుషుల దారిని అడ్డగించాడు. కాని,\nఅడవిమనుము లిద్దరూ వాళ్ళను తమ\nచేతులతోనే పక్కకు నెట్టుతూ, \" పెద్దగా\nగోల చేయకండి. పులుగురాయుడు ఈ\nముగ్గురు దుర్మార్గుల్నీ రహస్యంగా తన\nవద్దకు తీసుకు రమ్మన్నాడు. ఈ సంగతి\nపక్క గుడారంలో వున్న బ్రహ్మదండి\nమాంత్రికుడికీ, స్థూలకాయుడికీ తెలియ\nకూడదు,\" అన్నారు.\nఆ మాటలతో జిత, శక్తివర్మలు ముఖ\nముఖాలు చూసుకున్నారు. వాళ్ళిద్దరికీ\nఅడవిమనుమల ప్రవర్తన ఆశ్చర్యం కలి\nగించింది. శక్తివర్మ కత్తి వరలో పెట్టబోయిన\nవాడల్లా ఆగి, చిన్న గొంతుతో, \" పులుగు\nరాయుడు ఈ ముగ్గురు హంతకుల్నీ తన\nదగ్గిరికి తీసుకు రమ్మని మిమ్మల్ని పంపితే,\nతీసుకుపోండి, మా అభ్యంతరం ఏమీలేదు.\nకాని, మీ ముఖ కవళికలు చూస్తూంటే,\nమీరు రెక్కల మనుముల జాతి వాళ్ళలా\nలేరు. దానికేమంటారు?” అన్నాడు.\nశక్తివర్మ యిలా అనగానే అడ వి\nమనుషుల్లో ఒకడు నవ్వి, \"ఒక పని కలిగి,\nమేం కావాలనే అడవిమనుషుల తలలు\nతగిలించుకున్నాం. ఛీ, దారి తొలగండి!\nమీ యిద్దరూ. పరమ శుంఠల్లా వున్నారు,”\nఅన్నాడు ముందుకు పోబోతూ.\nజితవర్మ తోక తొక్కిన పాములా ఎగిరి\nపడి, కత్తితో అడవిమనిషి మీదికి దూక\nబోయాడు. అంతలో కేశవుడు అతడి కాళ్ళు\nరెండూ పట్టుకుని వెనక్కు గుంజటంతో\nముందుకు బోర్లా పడిపోయాడు. మరు\nక్షణంలో కోయగోమాంగ్, శక్తివర్మను\nపట్టుకుని ముందుకు పడదోశాడు.\nజయమల్లు ఒక తాడుతో వాళ్ళిద్దర్నీ\nసమీపించి, \" కిక్కురుమన్నారో, మీ యిద్దరి\nప్రాణాలూ నిలువునా తీసేస్తాం. చచ్చినట్టు\nపడివుండండి,\" అంటూ హెచ్చరించి,\nతాడుతో యిద్దరి చేతులూ కాళ్ళూ కలియ\nకట్టాడు. అంతలో పక్కన వున్న గుడారంలో\nనుంచి బ్రహ్మదండి మాంత్రికుడి గొంతు\nవినబడింది.\n\"ఇక్కడ జరిగిన గొడవేదో బ్రహ్మదండి\nపశికట్టినట్టుంది. ఇక మనం పారిపోవటమే\nక్షేమం,” అంటూ జయమల్లు గుడారంలో\nకనిపించిన ఆయుధాలు తీసుకున్నాడు.\nఆ సరికి బ్రహ్మదండీ, స్థూలకాయుడూ\nకూడా పెద్దగా గావుకేకలు ప్రారంభించారు:\n\"ఆ దుర్మార్గులు ముగ్గురూ జిత, శక్తి\nవర్మలను చంపి పారిపో చూస్తున్నారు.\nఓ పులుగురాయా ! రండి, గుడారాన్ని\nచుట్టుముట్టండి.”\nఆ కేకలు వింటూనే జయమల్లు గుడారం\nద్వారం దగ్గిర ఆగి, అడవిమనుషులతో,\n\"మీ యిద్దరూ లోపలికి రావటం చూస్తూనే\nమీ రెవరైందీ పోల్చుకున్నాం. లోగడ\nమిమ్మల్ని బిడాలి, శ్వానకర్ణి వెంట చూశాం.\nమీ ముఠాల వాళ్ళు పెద్ద బలగంతో యిక్క\nడికి దాడి వస్తున్నారా?” అని అడిగాడు.\n\"అలాంటిదేమీ లేదు. మీ రెలా వున్నారో\nచూసి రమ్మని మా నాయకులు మమ్మల్ని\nపంపాం,” అన్నాడొక అడవిమనిషి.\nకేశవుడు గుడారం నుంచి బయిటికి వెళ్లి,\nబ్రహ్మదండి మాంత్రికుడున్న చోటు కేసి\nఓమారు చూసి, జయమల్లుతో ఏదో చెప్ప\nబోయేంతలో, స్థూలకాయుడు కొరడా\nఝళిపిస్తూ అటుకేసి రాసాగాడు. అది\nగమనిస్తూనే కోయగోమాంగ్ కత్తి దూసి\nఅతడి మీదికి ఉరకబోయేసరికి, వాడు\nపెద్దగా బొబ్బలు పెడుతూ వెనుదిరిగి,\n\"ఆ క్రూరులు ముగ్గురికీ తోడుగా మరిద్దరు\nరెక్కల మనుషులు చేరారు. పులుగు\nరాయుడి ముఠాలోనే ముసలం పుట్టింది.\nస్వామి ద్రోహం, పులుగురాయా, స్వామి\nద్రోహం!” అంటూ పరిగెత్తాడు.\nజయమల్లు చుట్టూ ఓమారు కలయ\nచూశాడు. ప్రతి గుడారం ముందూ రెక్కల\nమనుషులు గుంపులుగా చేరుతున్నారు.\nకొందరు, మోసం, స్వామి ద్రోహం!”\nఅంటూ అటూ యిటూ పరిగెత్తుతూ,\nఎదురైన వాళ్ళకు ఏమో చెపుతున్నారు.\nజయమల్లు మాట ముగించే లోపలే\nకేశవుడూ, గోమాంగ్, అడవి మనుషు\nలిద్దరూ భగభగ మండే కాగడాలు తీసుకుని,\n\" మోసం, స్వామి ద్రోహం!” అని అరుస్తూ,\nఅందుబాటులో వున్న గుడారా లన్నిటికీ\nనిప్పు పెట్టారు. క్షణాల మీద అవి అంటు\nకుని భుగభుగ మంటూ మంటలు లేచినై.\nబ్రహ్మదండి మాంత్రికుడూ, స్థూల\nకాయుడూ ఆ మంటలు చూస్తూనే ఠారెత్తి\nపోయారు. బ్రహ్మదండి మంత్రదండాన్ని\nపైకెత్తి, \"హాఁ కాలభైరవా! నాకు అగ్ని\nస్నానం రాసి పెట్టావా? నీ భక్తుణ్ణి పరీక్షి\n\"కేశవా, గోమాంగ్ ! మనం పారి స్తున్నావా?” అంటూ మంటలను తప్పుకుని\nపోయేందుకు ఒకే ఒక ఉపాయం నాకు పరిగెత్తుతూ స్థూలకాయుడితో, \"వీర\nతోస్తున్నది. ఈ సరికే మన శత్రువులందరికీ, కంఠీరవా! నీ ప్రతాపం చూపటానికి యిదే\nమనం గుడారంలో నుంచి తప్పించుకు అదను. ఆ దుర్మార్గులు ఎటు పారి\nబయట పడినట్టు తెలిసిపోయింది. వాళ్ళు పోతున్నారో కనిపెట్టి వుండు. నేను ఆ పిట్ట\nక్షణాల మీద మనను పట్టుకునేందుకు తల వెధవను నిద్ర లేపుతాను,” అని\nయిక్కడికి వస్తారు. మనం ఎక్కడ వున్నదీ, చెప్పి, పులుగురాయుడు వుండే గుడారాని\nఎటు పారిపోతున్నదీ వాళ్ళకు తెలియకుండా కేసి దౌడుతీశాడు.\nతికమక పెట్టేందుకు ఒకటి చేద్దాం.\nవెలుగుతున్న కాగడాలు తీసుకుని,\nసాధ్యమైనన్ని గుడారాలకు నిప్పు పెడదాం.\nఅప్పుడు బయలుదేరే గందరగోళంలో మనం\nపారిపోవచ్చు\" అన్నాడు జయమల్లు.\nబ్రహ్మదండి హడావిడిగా తన కేసి\nపరిగెత్తి రావటం చూస్తూనే, పులుగు\nరాయుడు పెద్దగా నవ్వి, \"ఏం, మాంత్రికా !\nఒళ్ళూ పై తెలియకుండా డేగలా ఎగిరి\nవస్తున్నావ్, ఏమిటీ కథ?” అని అడిగాడు.\n\"ఏమిటీ కథ? ఏం, పులుగు ప్రభో!\nమనందరి కేమన్నా మతులు పోయినయ్యా?\nఆ దుర్మార్గులు మన గుడారాలకు నిప్పు\nపెట్టి పారిపోతూంటే, మీరు నవ్వుతూ\nయిక్కడ కూచున్నారా? పైగా, మీ సహచరు\nల్లోనే కొందరు స్వామిద్రోహులై, ఆ దుర్మార్గు\nలతో కలిసిపోయారు,” అన్నాడు బ్రహ్మ\nదండి పెద్దగా రొప్పుతూ.\n\"ఆ స్వామిద్రోహుల్నీ, ఆ పాపాత్ములు\nముగ్గుర్నీ వలవేసి కొంగల్ని పట్టినట్టుగా\nపట్టి తెచ్చేందుకు నా అనుచరుల్ని ఎప్పుడో\nపంపాను. నువ్వేమీ హడావిడి పడక సావ\nధానంగా కూచో. నీ అంగరక్షకులు జిత,\nశక్తివర్మ లెక్కడ? ఆ ఎనుబోతు బానిసల\nయజమాని ఏమయ్యాడు? వాళ్ళూ\nఆ దుర్మార్గులతో కలిసి పారిపోయే\nప్రయత్నంలో లేరుకదా?” అన్నాడు పులుగు\nరాయుడు, బ్రహ్మదండి మాంత్రికుడి కేసి\nగుచ్చి గుచ్చి చూస్తూ.\nబ్రహ్మదండి ఆ ప్రశ్నతో గతుక్కుమని,\n\"అలాంటిదేమీ జరగదు, పులుగు దొరా!\nవాళ్ళూ నీ అనుచరుల వెంట ఆ ద్రోహుల్ని\nపట్టి తెచ్చేందుకు వెళ్ళివుంటారు,” అన్నాడు.\nఅంతలో నలుగురైదుగురు రెక్కల\nమనుషులు అక్కడికి పరిగెత్తుకుంటూ\nవచ్చారు. వాళ్ళను చూస్తూనే, పులుగు\nరాయుడు, \"ఆ ముగ్గురూ దొరికారా?\nస్వామిద్రోహం చేసిన దుర్మార్గు లెంత\nమంది?\" అని ప్రశ్నించాడు.\nరెక్కల మనుషుల్లో ఒకడు తమ\nనాయకుడికి వంగి వంగి దణ్ణాలు పెట్టి,\n\"పులుగుదొరా! వాళ్ళు మొత్తం అయిదు\nగురు. వాళ్ళు మన వాళ్ళల్లో కొందరిని\nచంపారు. మన చక్రబంధం నుంచి బయట\nపడి సూటిగా మొసళ్ళ మడుగు కేసి పారి\nపోతున్నారు,” అన్నాడు.\n\" అలా అయితే మన పని మరీ తేలికై\nనట్టే. వాళ్ళు మొసళ్ళ మడుగును చుట్టొ\nపోరిపోకుండా దారి అటకాయించండి.\nమడుగులో దిగి పారిపోయే ప్రయత్నం\nచేశారో, అందర్నీ మొసళ్ళు భక్షించి\nవేస్తయ్. ఒడ్డున ఆగితే, మనం వేసిన\nవలలో చిక్కు కుంటారు. అదీ, మన\nఎత్తుగడ! అర్థమైందా? యిక వెళ్ళండి,\"\nఅన్నాడు పులుగురాయుడు.\nపులుగురాయుడు ఆ మాట లేవీ వినని\nవాడిలా లేచి నిలబడి, తన అనుచరులతో,\n\"పదండి. వాళ్ళు మొసళ్ళ వాత బడ్డారో,\nమనవాళ్ళచేత చిక్కారో చూద్దాం,” అంటూ\nబయలుదేరాడు. బ్రహ్మదండి అతణ్ణి\nఅనుసరించాడు.\nపులుగురాయుడు మొసళ్ళ మడుగు\n`ప్రాంతం చేరేసరికి, ఆ ప్రదేశమంతా అటూ\nయిటూ పరిగెత్తే వాళ్ళతో, కేకలు పెట్టే\nవాళ్ళతో పెద్ద గొడవగా వున్నది. అతడు తన\nఅనుచరుల్లో యిద్దరు ముగ్గుర్ని దగ్గిరకు\nపిలిచి, \"ఏమయింది? వాళ్ళు మన వల\nనుంచి తప్పుకు పారిపోలేదుగదా?” అని\nప్రశ్నించాడు.\n\"లేదు, దొరా! వాళ్ళను ఉచ్చులో\nబిగించేందుకు చుట్టూ కమ్ముకుంటూ\nవచ్చాం. వాళ్ళు మరెటు పోయేందుకూ\nదారిలేక, మొసళ్ళ మడుగు అంచున వున్న\nచెట్ల పొదల్లోకి దూరారు. ఇక మనం\nవాళ్ళను వెతికి, వాటి మధ్య నుంచి\nకుందేళ్ళను లాగినట్టు ఋటికి లాగటమే\nమిగిలి వుంది,\" అన్నాడొకడు.\n\"ఆ కేశవుణ్ణి మాత్రం మొసళ్ళు తన\nకుండా చూడాలి, పులుగేంద్రా! వాడు\nచచ్చేందుకు వీలులేదు. రాకాసిలోయలోని\nధనురాసుల కన్నిటికీ వాడే వారసుడు,”\nఅంటూ బ్రహ్మదండి మాంత్రికుడు గోల\nప్రారంభించాడు.\n\"భేష్, మహ బావుంది. ఆ పని కాస్తా\nఅయిందని పించండి,” అంటూ పులుగు\nరాయుడు ఎగిరి ఒక చెట్టు మోడు మీద నిల\nబడ్డాడు. అతడి అనుచరులు కాగడాలతో\nపొదలన్నీ వెతుకుతూ ముందుకు కదిలారు.\nఅదంతా చూస్తున్న బ్రహ్మదండికి,\nకేశవుడు దుస్సాహసంతో మొసళ్ళ మడు\nగులో దూకి పారిపోయే ప్రయత్నం చేస్తా\nడేమో అనిపించింది. ఆ వెంటనే అతడు\nపెద్దగా గొంతెత్తి, \"వత్సా, కేశవా ! నీకొచ్చిన\nప్రాణ భయం ఏమీలేదు. నీ వెంట వున్న\nఆ ద్రోహుల్ని వదిలి, యిటు వచ్చెయ్యి.\nదయామయుడైన పులుగు రాజేంద్రుడు\nనిన్ను తప్పక క్షమిస్తాడు,” అని కేకపెట్టాడు.\nబ్రహ్మదండి పెట్టిన కేకకు జవాబుగా\nఅన్ని వైపుల నుంచీ, \" బిడాలికీ జై ! శ్వాన\nకర్ణికీ జై!\" అన్న భీకరమైన నినాదాలు\nమార్మోగినై. ఆ వెంటనే పొడవైన ఈటెలు\nబయ్ మంటూ వచ్చి రెక్కల మనుషుల\nమీద పడసాగినై.\nపులుగురాయుడు మోడు మీది నుంచి\nకిందికి దూకుతూ, \" ఆ అడవిమనుమలు\nమన చక్రబంధానికి చుట్టూ చక్రబంధం\nబిగించారు. లాభంలేదు, పరిగెత్తండి,\nఆకాశంలోకి గరుడపక్షుల్లా లేవండి,” అంటూ\nవెనుదిరిగి కాలి బలం కొద్దీ పరిగెత్తసాగాడు.\nబ్రహ్మదండి కూడా అతడి వెనక పరి\nగెత్తుతూ, \"జితా, శక్తి ! ఎక్కడ?\" అని\nఅరవసాగాడు.\nరెక్కలమసుషుల గుడారాలు నిప్పంటు\nకుని మండిపోవటం చూసిన బిడాలీ, శ్వాన\nకర్ణీ, యిదే మంచి తరుణం అనుకుని, తమ\nముఠావాళ్ళతో వచ్చి రెక్కల మనుషుల\nమీద పడ్డారు. మొదట విసిరిన ఈటె\nదెబ్బలకే హడలుకుని రెక్కల మనుషులు\nపారిపోయే ప్రయత్నం చేయటంతో వాళ్ళకు\nఎక్కడలేని ధైర్యం కలిగింది. కాని, వాళ్లకు\nకేశవుడూ అతడి అనుచరు లెక్కడ వున్నదీ\nసూచన మాత్రంగానైనా తెలియలేదు.\nఆ కారణం వల్ల తాము విసిరే ఈటెలు ఒక\nవేళ వాళ్ళకు తగిలినా తగలవచ్చన్న అను\nమానం శ్వానకర్ణికీ, బిడాలికీ కలిగింది.\nఆ వెంటనే వాళ్ళు తమ అనుచరులకు\nఈటెలు విసర వద్దని ఆజ్ఞాపించి, గొంతు\nలెత్తి, \" కేశవా, జయమల్లూ! మీ రెక్కడ\nవున్నారు?” అంటూ కేకలు వేశారు.\nదాగివున్న కేశవుడి అనుచరులకూ, వారి వెంట\nవున్న అడవిమనుషులకూ వినబడి నై.\nకాని, వాళ్ళు జవాబిచ్చే లోపలే కొందరు\nరెక్కల మనుషులు అటుగా వచ్చి, వాళ్ళ\nమీద కలియబడ్డారు.\nకేశవుడూ వాళ్ళకు తమ కత్తులు ఉప\nయోగించే అవకాశం కలగలేదు. ఒక వైపున\nమొసళ్ళతో నిండి వున్న మడుగూ, రెండవ\nవైపున చెట్ల పొదలూ ఆ పరిస్థితిలో\nవాళ్ళు అన్నిటికీ తెగించి, రెక్కల మనుషుల\nమీద ముష్ఠా ముష్ఠి యుద్ధానికి దిగారు.\nఈ పోరాటంలో బలంగా దెబ్బలు తిన్న\nవాళ్ళూ, కాళ్ళు జారిన వాళ్ళూ మడుగులో\nపడసాగారు. కేశవుడూ, గోమాంగ్ కూడా\nరెండుసార్లు మడుగులో పడి, తిరిగి క్షణాల\nమీద ఒడ్డు చేరి, రెక్కల మనుషుల్ని\nఅందులోకి నెట్టసాగారు. దూరంగా బిడాలీ,\nబిడాలీ, శ్వానకర్జీ పెట్టిన కేకలు, శ్వానకర్ణి పెట్టే కేకలు వాళ్ళకు వినబడు\nమొసళ్ళ మడుగు అంచున గల పొదల్లో తూనే వున్నవి. — (ఇంకా వుంది)",
            "book_page_end": 16
        },
        {
            "title": "చందమామ మందహాసం",
            "book_page_start": 17,
            "pdf_page_start": 31,
            "pdf_page_end": 33,
            "author": "సి. మాధవరావు",
            "genre": "కాల్పనిక కథ",
            "moral": "ప్రేమించిన వారిని వదులుకోవడం వలన కలిగే కష్టం, అప్పుడప్పుడు తీసుకున్న తొందరపాటు నిర్ణయాలకు దారి తీస్తుంది.",
            "keywords": [
                "సాలిహ్",
                "బద్ర్ బసీం",
                "జహ్నరా",
                "సమందల్ రాజు",
                "మాంత్రిక శాపం"
            ],
            "characters": [
                "సాలిహ్",
                "సమందల్ రాజు",
                "జహ్నరా",
                "బద్ర్ బసీం",
                "గుల్నార్",
                "చెలికత్తె"
            ],
            "locations": [
                "రాజభవనం",
                "నిర్జనమైన లంక",
                "సముద్ర లోకం"
            ],
            "content": "సమందల్ భటుల నుంచి తప్పించుకుని\nబయటికి పారిపోయి వచ్చిన సాలిహ్ బయట\nకనిపించిన దృశ్యం చూసి ఆశ్చర్యచకితుడై\nనిలబడిపోయాడు. సమందల్ రాజభవన\nద్వారం వెలపల వెయ్యి మంది యోధులు\nసముద్రపు గుర్రాల మీద ఎక్కి, ఆపాద\nమస్తకం ఉక్కుకవచాలు ధరించి, సాయు\nధులై సోల్పులు తీరి నిలబడి ఉన్నారు.\nవారందరూ అతని పక్షం వారే. తన\nకొడుక్కు అపాయం శంకించి సాలిహ్ తల్లి\nఅతని వెనకనే ఆ యోధులను ఆయత్త\nపరిచి పంపింది.\nతనను కాపాడ వచ్చిన యోధులకు\nసాలిహ్ పరిస్థితి అంతా రెండు మాటల్లో\nచెప్పేసి, \"లోపలికి పోయి ఆ నీచుడి అంతు\nతేల్చండి!” అని ఆజ్ఞాపించాడు. వెంటనే\nయోధులు గుర్రాల పైనుంచి దూకి, కత్తులు\nదూసి, సాలిహ్ వెనకగా రాజభవనంలోకి\nజొరబడ్డారు.\nకాలమేఘాలలాగా ఇంత బలం తన పైకి\nవస్తుంటే సమందల్ రాజు కొంచెమైనా\nజంకక, తన రక్షకభటులతో, '' ఈ మురికి\nవెధవనూ, వీడి వెంటవున్న మందనూ\nచీల్చి చెండాడండి! తలలు దొర్లిపడాలి!”\nఅని ఆజ్ఞాపించాడు.\n\"సమందల్కు జై !” \"సాలిహక్కు జై!”\nఅన్న నినాదాలు మార్మోగాయి. భయంకర\nమైన దొమ్మియుద్ధం జరిగింది. సాలిహ్\nసైనికులవి రాతిగుండెలు. వారు చూపిన\nపరాక్రమం ముందు కొండలైనా నిలవలేవు.\nవారి ఈటెలూ, ఖడ్గాలూ సమందల్ భటు\nలను సునాయాసంగా గుజ్జూనజ్జూ చేసేశాయి.\nసమందల్ సింహాసనం చుట్టూ పీనుగుల\nకుప్పలు తయారయాయి.\nసమందల్ ఆగ్రహావేశంతో నురుగులు\nకక్కుతూ సాలిహ్ పైకి ఉరికాడు. సాలిహ్\nఅతన్ని తన ఈటెతో ఆపి, \" విశ్వాసం లేని\nపశువా ! నీకు మూడింది,\" అంటూ దారు\nణంగా ఒక్క దెబ్బ కొట్టేసరికి సమందల్\nవిరుచుకు పడిపోయాడు. సాలిహ్ అతన్ని\nకదల కుండా పట్టుకుని ఉండగా, అతని\nభటులు సమందల్ను బంధించి, అతన్ని\nపెడరెక్కలు విరిచి కట్టారు.\nరాజసౌధంలో యుద్ధ కోలాహలం\nఆరంభం కాగానే భయపడిపోయి, రాజ\nకుమార్తె జహ్నరా ఒక చెలికత్తెను వెంట\nబెట్టుకుని సముద్రం అడుగున చాలా\nదూరం వెళ్ళి, నిర్జనమైన లంకను ఒక\nదాన్ని చేరుకుని, అక్కడ నీటిపైకి వచ్చింది.\nఅక్కడ దట్టమైన ఆకు గుబుర్లు గల\nచెట్లున్నాయి.\nఆత్మరక్షణ కోసం జహ్నారా ఒక చెట్టు\nఎక్కి కొమ్మలలో దాక్కున్నది. ఆమె\nచెలికత్తె మరొక చెట్టు ఎక్కింది.\nజహ్నరాకు జరిగిన అనుభవం లాటిదే\nమేనమామ ఇంటి వద్ద బద్బెసీంకు కూడా\nజరిగింది. ఉభయ పక్షాల యోధులూ\nయుద్ధానికి తలపడగానే, సాలిహ్ వెంట\nకానుకలు మోసుకు వెళ్ళిన బానిసలు\nఒక్క పరుగున తిరిగి వెళ్ళి సాలిహ్ తల్లితో\nజరిగిన సంగతి చెప్పారు. ఈ దారుణ\nపరిణామానికి తానే కారణ మనుకుని బద్ర్\nబసీం చాలా కలవర పడ్డాడు. తన అమ్మమ్మ\nఎదట పడటానికి కూడా అతనికి మొహం\nచెల్లలేదు. సాలిహ్కు అపాయం కలిగే\nపక్షంలో ఆ బాధ్యతను ఆమె తనపై వేస్తుం\nదని భయపడ్డాడు. అందుచేత ఆమె బానిస\nలతో మాట్లాడుతున్న సమయంలో అతను\nఅక్కడినుంచి బయలుదేరి నీటి పైకి వచ్చే\nశాడు. ఇంటికి వెళ్ళి తల్లిని కలుసుకుందా\nమని అతని ఉద్దేశం. అయితే సముద్రం\nమీద అతనికి సరిగా దారి తెలియక తాను\nకూడా ఈ నిర్జనమైన లంకనే చేరుకున్నాడు.\nఅతను చాలా దూరం వచ్చి అలిసి\nపోయి ఉండటాన లంకను చేరుతూనే ఒక\nచెట్టు కింద నడుము వాల్చాడు. ఆ చెట్టు\nకొమ్మలలోనే తాను అంతగా ప్రేమించి\nప్రయాస పడుతున్న జహ్నరా సుందరి ఉన్న\nదని అతనికి తెలియదు. ఇలాటి సన్ని\nవేశాలను విధి కలిగించినంత సులువుగా\nమానవులు కలిగించలేరు. అతను చెయ్యి\nమడిచి తలకింద పెట్టుకుని పైకి చూసేసరికి\nచెట్టులో చందమామ ఉన్నట్టు ఒక్క క్షణం\nపాటు భ్రమ కలిగింది. అది చందమామ\nకాదనీ ఒక స్త్రీ ముఖమనీ గ్రహించి అతను\nమరింత ఆశ్చర్యపడ్డాడు. ఎందుకంటే తన\nమామ వర్ణించిన జహ్నరా లక్షణాలు\nఈ ముఖంలో కానవచ్చాయి. ఆమె యుద్ధా\nనికి భయపడి పారిపోయి వచ్చి ఇక్కడ\nదాక్కుని ఉండవచ్చునని అతనికి తట్టింది.\nఏమయినా నిజం తెలుసుకుందా మను\nకుని అతను లేచి నిలబడి, పైకి చూస్తూ,\n\" అమ్మాయీ, నీ వెవరు ? ఈ లంకలో\nఈ చెట్టు మీద ఏం చేస్తున్నావు?\"\nఅని అడిగాడు.\n\" నేను సమందల్ రాజకుమార్తెను.\nనా పేరు జహ్నరా. శత్రువులకు దొరుకుతా\nనన్న భయంతో నా తండ్రినీ, దేశాన్నీ విడిచి\nపెట్టి పారిపోయి వచ్చాను. ఈపాటికి\nపాపిష్టి సాలిహ్ నా తండ్రిని బందీని చేసి,\nఆయన భటుల నందరినీ హతమార్చి,\nనా కోసం వెతుకుతూ ఉంటాడు. అయ్యో,\nఎంత కష్టం ! నా తండ్రి కెలాటి దుస్థితి!\nఅయ్యో!” అని చెట్టు మీద ఉన్న జహ్నరా\nవాపోయింది.\nదుఃఖవివశురాలైన ఆమె కళ్ళ నుంచి\nకన్నీటి బిందువులు జలజలా రాలి బద్ర్\nబసీం పైన పడ్డాయి.",
            "book_page_end": 19
        },
        {
            "title": "పెళ్ళికూతురు",
            "book_page_start": 29,
            "pdf_page_start": 43,
            "pdf_page_end": 46,
            "author": "ఎస్. రామమూర్తి",
            "genre": "హాస్యం",
            "moral": "అత్యాశతో ఇతరుల బలహీనతను ఉపయోగించుకోజూస్తే భంగపాటు తప్పదు.",
            "keywords": [
                "భూస్వామి",
                "రైతుకూతురు",
                "వివాహం",
                "గుర్రపుపిల్ల",
                "మోసం",
                "హాస్యం"
            ],
            "characters": [
                "భూస్వామి",
                "రైతు",
                "రైతు కూతురు",
                "నౌకరు"
            ],
            "locations": [
                "గ్రామం",
                "భూస్వామి ఇల్లు"
            ],
            "content": "ఒక మహా ధనికుడైన భూస్వామి ఉండే\nవాడు. ఆయనకు లంకంత ఇల్లుండేది;\nకట్టుకు పోయినంత బంగారమూ, వెండీ\nఉండేవి ; కనుచూపు మేరదాకా పొలా\nలుండేవి. కాని ఆయనకు ఒకటే లోటు—\nఆయన భార్య చనిపోయింది.\nఒకనాడు పొరుగున ఉండే ఒక రైతు\nకూతురు భూస్వామి ఇంట పని చెయ్య\nటానికి వచ్చింది. ఆ పిల్ల భూస్వామికి\nచాలా నచ్చింది.\nపేదయింటి పిల్ల గదా, తాను అడగ\nటమే వ్యవధిగా ఎగిరి, గంతేసి తనను\nచేసుకుంటుం దనుకున్నాడు.\nఅందుచేత ఆయన ఆ పిల్లతో తాను మళ్లీ\nపెళ్ళాడదా మనుకుంటున్నట్టు చెప్పాడు.\n\"అలాగాండీ?\" అని పైకి అని ఆ పిల్ల\nతనలో, \" ఈ ముసలినక్కకి పెళ్ళే తక్కు\nవయింది గ్రామాలు!\" అనుకున్నది.\n\"అవునే! నిన్నే చేసుకుందా మను\nకుంటున్నాను,\" అన్నాడు భూస్వామి.\n\" నేనా ? నే నెందుకు లెండి!” అన్నదా\nపిల్ల తాపీగా.\nతన మాటకు ఎదురు చెప్పిందని భూస్వా\nమికి రోషం వచ్చింది.\nకాని ఆయన ఎంత పట్టుదలగా అడిగితే\nఆ పిల్ల అంత ఖచ్చితంగా ఆయనను\nనిరాకరించింది.\nపిల్లతో మాట్లాడి లాభం లేదనుకుని\nభూస్వామి పిల్ల తండ్రి అయిన రైతును\nపిలిపించి, \"నన్ను పెళ్ళాడటానికి\nనీ కూతుర్ని ఒప్పిస్తివా, నాకు నీ వివ్వవల\nసిన బాకీ రద్దు చేయిస్తాను, నీ చేలో కలిసే\nపొలం కూడా ఇస్తాను,” అన్నాడు.\n\"పసిపిల్ల, దాని కేమీ తెలీదు లెండి.\nదాన్ని నేను ఒప్పిస్తాగా!\" అని రైతు\nభూస్వామికి మాట యిచ్చి ఇంటికి వచ్చాడు.\nకాని అతను నయానా, భయానా కూడా\nకూతురి చేత ఆ పెళ్ళికి సరే ననిపించలేక\nపోయాడు. ఆ భూస్వామి ఎత్తు ధనం ఇచ్చినా\nతన కాయన అక్కర్లేదని ఆ పిల్ల చెప్పేసింది.\nరోజులు గడిచాయి. రైతు జవాబు కోసం\nఆత్రంగా ఎదురుచూసే భూస్వామికి ఓర్పు\nసన్నగిల్లింది. ఆయన రైతును పిలిపించి,\n\"పిల్లను ఒప్పిస్తానని మాట ఇచ్చావు.\nఎంతకాలం ఎదురు చూడమంటావు?\nవెంటనే తేల్చెయ్యి,” అన్నాడు.\nరైతు కేమనాలో తోచక, \" నా దేమీ\nఆలస్యం లేదు. మీరు పెళ్ళి ప్రయత్నాలు\nకానివ్వండి,” అన్నాడు.\n\"పిల్ల ఒప్పుకున్నదా ?” అని భూస్వామి\nఅడిగాడు.\n\" అది ఒప్పుకునే దేమిటి? దాని ఇష్ట\nమేముంది ? ముహూర్తాని కంతా ఏర్పాటు\nచేసి నాకు కబురు చెయ్యండి. మీ ఇంట\nపని ఉన్నదని దాన్ని పంపిస్తాను. మీరు\nచప్పున మూడు ముళ్ళూ వేసెయ్యండి,”\nఅన్నాడు రైతు.\nఈ ఉపాయం భూస్వామికి అద్భుతంగా\nనచ్చింది. ఆయన పెళ్ళి ఏర్పాట్లు చేయిం\nచాడు. పిలవ వలసిన వారి నందరినీ ఆహ్వా\nనించాడు. పురోహితుడు దగ్గిరనుంచీ\nఅందరూ సిద్ధంగా ఉన్నారు. అప్పుడు\nభూస్వామి తన నౌకర్లలో ఒకణ్ణి పిలిచి,\n\" ఒరే, మన పొరుగున ఉండే రైతు ఇంటికి\nవెళ్ళి, ఆయన ఏదో పంపిస్తా నన్నాడు,\nదాన్ని వెంటపెట్టుకు రా!” అన్నాడు.\nనౌకరు కుర్రాడు రైతు ఇంటికి పోయి,\n\"దండాలండి. తమరు మా దొరగారింటి\nకేదో పంపిస్తానన్నారట, వెంటనే తీసుకు\nరమ్మన్నారు,” అన్నాడు.\n\" అదుగో, ఆ బీడులో ఉన్నది. వెంట\nపెట్టు కెళ్ళు,\" అన్నాడు రైతు.\nనౌకరు కుర్రాడు బీడుకు పరిగెత్తి వెళ్ళి,\nఅక్కడ పచ్చిగడ్డి కోస్తున్న రైతు కూతుర్ని\nచూసి, \" మా దొరగారింటికి మీ నాన్నగా\nరేదో పంపిస్తానన్నారట. వెంట పెట్టుకు\nపోతాను,” అన్నాడు.\nఆ పిల్ల, \"ఓహెూ ! ఇదా ఎత్తు?”\nఅనుకుని, పైకి, \"మీ నల్ల గుర్రపుపిల్ల\nగామాలు. అదుగో, ఆ కంచెకు అవతల\nకట్టి ఉన్నది. తీసుకు పో!” అన్నది.\nనౌకరు కంచె మలుపు తిరిగివెళ్ళి\nఅక్కడ కట్టి ఉన్న నల్ల గుర్రపుపిల్లను\nవిప్పి, దాని మీద ఎక్కి, దౌడు తీస్తూ\nభూస్వామి ఇంటికి తిరిగి వచ్చాడు.\nవాణ్ణి చూడగానే భూస్వామి, \"తెచ్చా\nవుట్రా?” అని అడిగాడు.\n\"తెచ్చానండి. వాకిలి దగ్గిర ఉన్నది,”\nఅన్నాడు నౌకరు.\n\" అయితే మరి మేడ మీదికి తీసుకు\nవెళ్ళూ!\" అన్నాడు భూస్వామి.\n\" మేడ మీది కాండి ? నా వల్ల అవుతుం\nదాండి?” అన్నాడు నౌకరు తెల్లబోయి.\nపెళ్ళికూతురు మోరాయిస్తున్నదనీ, ఒక\nరికి ఇద్దరు ఉండటం మేలనీ అనుకుని\nభూస్వామి, \" ఒరే, నీ ఒక్కడి వల్లా కాక\nపోతే ఎవరినన్నా తోడు తీసుకో. చప్పున పని\nకావాలి,” అన్నాడు.\nనౌకరూ, మరి కొందరూ కలిసి, గుర్ర\nప్పిల్లను ముందు నుంచి లాగుతూ, వెనక\nనుంచి తోస్తూ, ఎలా గయితేనేం, మెట్ల\nక్కించి మేడ మీది గదిలోకి చేర్చారు.\n\" పైకి చేరవేశానండి. చచ్చి చెడ్డంత\nపని అయిదండి,” అన్నాడు నౌకరు కుర్రాడు\nతిరిగివచ్చి.\n\"నీ శ్రమ ఉంచుకోనులేరా. నువు\nవెళ్ళి దాన్ని అలంకరించమని ఆడంగులతో\nచెప్పు,” అన్నాడు యజమాని.\n\"అదేమిటి, దొరా!” అన్నాడు నౌకరు\nఆశ్చర్యంతో.\n\" నువ్విప్పుడు మాట్లాడకంతే! దానికి\nచీరా అదీకట్టి, నగలూ అవీ పెట్టమను.\nదండా, తాళిబొట్టూ మరిచేరు!\" అన్నాడు\nభూస్వామి.\nనౌకరు వెళ్ళి దాసీ జనంతో, \" ఇదుగో\nమీ రంతా వెళ్ళి గుర్రప్పిల్లని పెళ్ళికూతు\nరిని చేయాలి. దొరగారి ఆజ్ఞ! చూడ వచ్చిన\nవాళ్ళ కందరికీ కడుపు చెక్కలై పోవాలి\nసిందే!” అన్నాడు.\nదాసీలు వెళ్ళి గుర్రప్పిల్లకు చేయవల\nసినవన్నీ చేసి, పెళ్ళికూతుర్ని చేశారు\nనౌకరు కుర్రవాడు కిందికి వెళ్ళి తన యజ\nమానితో, \" బాబుగారూ, అంతా సిద్ధం,”\nఅని చెప్పాడు.\n\"భేష్ ! అయితే చూస్తారేం చప్పున\nదాన్ని కిందికి తీసుకురండి,\" అన్నాడు\nభూస్వామి ఉత్సాహంగా.\nమెట్ల మీద టకటకా పెద్ద చప్పుడయింది.\nగుర్రం మెట్లు దిగి పెళ్ళి చావడిలోకి వచ్చే\nసరికి అతిథులూ, ఆహూతులూ కిలకిలా\nనవ్వసాగారు. క్రమంగా ఆ నవ్వులే పెద్ద\nఉప్పెన అయిపోయాయి.\nభూస్వామి రెండో పెళ్ళి ప్రారంభంకాక\nముందే పూర్తి అయిపోయింది.\nపెళ్ళి చూడవచ్చిన వారంతా ఎవరి\nదారిన వారు వెళ్ళిపోయారు.\nపాపం, ఆ మానవుడు తిరిగి పెళ్ళి\nమాట స్మరిస్తే ఒట్టు!",
            "book_page_end": 32
        },
        {
            "title": "పోయిన అమరత్వం",
            "book_page_start": 34,
            "pdf_page_start": 48,
            "pdf_page_end": 54,
            "author": "చందమామ బృందం",
            "genre": "బేతాళ కథ",
            "moral": "మనిషి అచ్చగా సుఖపడటానికే బతకడు, ఇతరులను సుఖపెట్టడానికి కూడా బతుకుతాడు. మానవత్వం, తన జన్మభూమి, బంధువుల పట్ల అనుబంధం అమరత్వం కంటే గొప్పవి.",
            "keywords": [
                "అమరత్వం",
                "మానవత్వం",
                "విక్రమార్కుడు",
                "బేతాళుడు",
                "చారుకేశి"
            ],
            "characters": [
                "విక్రమార్కుడు",
                "బేతాళుడు",
                "చారుకేశి",
                "విద్యాధరి",
                "గాంధారేయులు"
            ],
            "locations": [
                "గాంధారదేశం",
                "కుశపర్వతాలు",
                "విద్యాధర లోకం"
            ],
            "content": "పట్టువదలని విక్రమార్కుడు తిరిగి చెట్టు\nవద్దకు వెళ్ళి, చెట్టు పై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు, \" రాజా, ఏ మహా\nఫలితం కోరి నీవీ అపరాత్రివేళ ఇలా శ్రమ\nపడుతున్నావో తెలియదుగాని, అమరత్వం\nలభించినా దాన్ని పోగొట్టుకునే వారుంటారు.\nఇందుకు తార్కాణంగా నీకు చారుకేశి అనే\nవాడి కథ చెబుతాను, శ్రమ తెలియకుండా\nవిను,” అంటూ ఇలా చెప్ప నారంభించాడు:\nపూర్వం గాంధారదేశం పై ఎడారివాసులు\nదాడి చేసినప్పుడు అక్కడి చిల్లర రాజులు\nవారి ధాటికి తట్టుకోలేక పోయారు. అంతు\nలేని ఈ దాడులతో దేశమంతా నాశనమై\nపోయే పరిస్థితి ఏర్పడింది. అప్పుడు\nగాంధారేయు డనే వాడు దేశమంతా తిరిగి,\nప్రజలకు పౌరుషం నూరి పోసి, ప్రజలలో\nధైర్యసాహసాలు గల యువకులను చేరదీసి,\nవారికి శిక్షణ ఇచ్చి, అజేయమైన సైన్యంగా\nతయారుచేసి, శత్రువులకు సింహస్వప్నంగా\nతయారయాడు. గాంధారేయుడి అనుచరు\nలందరికీ గాంధారేయులనే పేరు వచ్చింది.\nఈ గాంధారేయుల మూలంగా గాంధార\nదేశం తిరిగి కొత్త జీవం పొంది, సుభిక్షంగా\nతయారయింది. దేశానికి శత్రు భయం తీరి\nపోయింది. రాజులకు రక్షణ లభించింది.\nగాంధారేయులు రాజ్యాభిలాష గలవారు\nకారు. యుద్ధాలు వెనకపడి శాంతి నెల\nకొన్నాక వారు తమ శక్తులను వృధా పుచ్చ\nకుండా వేటలో కాలం గడిపేవారు.\nఒక ఏడు వారు వసంతకాలంలో కుశ\nపర్వతాల మీద వేటకు వెళ్ళారు. వారి వెంట\nగాంధారేయుడి కొడుకైన చారుకేశి కూడా\nఉన్నాడు. మిగిలిన వారంతా వేటలో\nనిమగ్నులై ఉంటే చారుకేశి మాత్రం ఒక\nకొండ మీద కూర్చుని దిగువగా ఉన్న లోయ\nలనూ, దూరాన ఉన్న కొండలనూ చూస్తూ,\nఆ ఆనందంలో నిమగ్నుడయాడు.\nఅతను అలా చూస్తూండగానే, దిగువన\nఉన్న లోయలోని సరోవర ప్రాంతం నుంచి\nఒక మబ్బులాటిది లేచి అతని కేసి\nరాసాగింది. సమీపానికి వచ్చినాక మబ్బు\nవిచ్చిపోయి, అందులో ఒక విమానమూ,\nఆ విమానంలో ఒక దేవకన్యా ఉండటం\nఅతను చూసి ఆశ్చర్యపోయాడు.\nవిమానం చారుకేశి సమీపంలో ఆగింది.\nదాని లోపల ఉన్న దేవకన్య అతనితో,\n\" నేను విద్యాధర చక్రవర్తి కుమార్తెను,\nవిద్యాధరిని నిన్ను చాలా కాలంగా\nప్రేమించి, ఎంతో శ్రమపడి మా తండ్రిగారి\nఅనుమతిపొంది, నీకు సమ్మతమైతే నిన్ను\nతీసుకుపోయి పెళ్ళాడదామని వచ్చాను.\nనన్ను పెళ్ళాడినట్టయితే నీకు దేవత్వం\nలభిస్తుంది; నీకు ముసలితనమూ, చావూ\nఉండవు. నీవు కలలో కూడా ఊహించని\nసుఖాలు సమ కూరుతాయి,” అన్నది.\nచారుకేశి కిదందా స్వప్నంలాగా ఉన్నది.\nతానేమి చేస్తున్నదీ తెలియని వాడిలాగా\nఅతను విమానంలోకి వెళ్ళి విద్యాధరి\nపక్కన కూచున్నాడు. విమానం కదిలింది.\nఆ ప్రాంతంలో అక్కడక్కడా నిలబడి ఆర్త\nనాదాలు చేస్తున్న గాంధారేయుల కేసి\nఅతను ఒక్కసారి చూశాడు. కాని వారి\nకేకలు అతని చెవుల కెక్కలేదు.\nవిమానం కొండల మీదుగా సముద్రాల\nమీదుగా ప్రయాణించి విద్యాధర లోకం\nచేరుకున్నది. అంత అందమైన ప్రదేశం\nచారుకేశి ఏనాడూ ఊహించలేదు. అక్కడి\nప్రతి చెట్టూ, ప్రతి పొదా, ప్రతి ఇల్లూ తీర్చి\nదిద్దినట్టున్నది. అక్కడి మనుష్యులలో\nకూడా అనాకారి తనమనేది మచ్చుకైనా\nలేదు. విద్యాధర చక్రవర్తి చారుకేశికి\nస్వాగతం చెప్పి, ఆ రోజే అతనికి తన\nకుమార్తె నిచ్చి పెళ్ళి చేశాడు. ఆ పెళ్ళికి\nమంత్ర తంత్రా లేమీ లేవు గాని, విందు\nవినోదాలు అద్భుతంగా జరిగాయి.\nఆ తరవాత అతను ఒక్క క్షణం తీరిక\nలేకుండా వర్ణనాతీతమైన భోగాలలో ముణిగి\nతేలసాగాడు. అతని జీవితం ఒక మధుర\nస్వప్నంగా, కాలమానం తెలియరాకుండా,\nచీకు చింతలనేవి ఎలా ఉంటాయో కూడా\nమరిచిపోయేలాగా సాగిపోయింది. అతను\nకోరటమూ, కోరిక ఈడేరక పోవటమూ\nఅన్నది లేదు. చారుకేశి పొందిన సుఖాలు\nనరలోకంలో సాధ్యపడేవి కావు.\nకొంతకాలం గడిచాక చారుకేశిలో ఒక\nచిత్రమైన మార్పు వచ్చింది. అతనికి నిద్రలో\nకలలు రాసాగాయి. అవి విద్యాధర లోకానికి\nసంబంధించినవి కావు, గాంధార దేశానికి,\nఅక్కడి జీవితానికీ సంబంధించినవి. అక్కడి\nసరస్సులలో గాంధారేయులు ఈతలు\nకొట్టటమూ, వారు అరణ్యాలలో అడవి\nపందులనూ, ఇతర మృగాలనూ వేటాడ\nటమూ, తన ఆప్తులూ మిత్రులూ తన వెంట\nఉండటమూ మొదలైన వివరాలన్నీ అతను\nకలగన్నాడు. ఒక రాత్రివేళ అతను నిద్ర\nలేచి, కలలో చూసినదంతా తనకు దూరమై\nనందుకు చింత పడేవాడు. అలా ఉన్నావే\nమని భార్య అడిగితే, \" మరేమీలేదు. కలలో\nఫలాని ఫలాని వాళ్ళను చూశాను. అంద\nరమూ కలిసి అడవిలో లేళ్ళను వేటాడు\nతున్నాంట!” అనే వాడు.\nమరి కొంత కాలం గడిచింది. చారుకేశి\nతన దేశాన్ని గురించి కలవరించటం జాస్తి\nఅయింది గాని ఏమీ తగ్గలేదు.\n\"నరలోకం గురించి అస్తమానమూ\nఆలోచించటానికి అక్కడ ఏముంది? అడు\nగడుగునా బాధలే. జబ్బులూ, ముసలి\nతనమూ, చావులూ! ఏ ఋతువూ సుఖంగా\nఉండదు. వేసవి వేడి, అది పోతే వర్షాలు,\nఅవిపోతే చలి. చలికాలం రాగానే చెట్లన్నీ\nమోడైపోతాయి. ఎండాకాలం రాగానే\nమడుగులన్నీ ఇంకిపోతాయి,” అన్నది\nవిద్యాధరి తన భర్తతో.\n\" అలా అనకు. వేసవి తరువాత వానలు\nకురిస్తే ఎంత సంతోషంగా ఉంటుంది!\nశీతాకాలంలో మోడైన చెట్లు తిరిగి వసం\nతంలో చిగిర్చి, పక్షులు పాడుతుంటే ఎంత\nఆనందంగా ఉంటుంది! చావు ఉంటేనేం\nగాక, ఎప్పటి కప్పుడు కొత్త జీవితం ఉండనే\nఉన్నది. నన్ను ఒకరోజుపాటు మా గాంధార\nదేశానికి వెళ్ళిరానీ, ఒక్కసారి ఆ పరిసరా\nలన్నీ చూడాలని ఉన్నది,” అని భార్యను\nచారుకేశి వేడుకున్నాడు.\nఅతనికి నరలోకం పైకి బుద్ధి మళ్ళటం\nఆమెకు ఏమాత్రమూ ఇష్టంలేదు. అయినా\nఅతను అక్కడికి వెళ్ళి రావటానికి ఒప్పు\nకున్నది. \"విమానంలో వెళ్ళి ఏయే స్థలాలు\nచూడాలని ఉన్నదో అవన్నీ చూసి రండి.\nకాని ఒక్కటి మాత్రం చెయ్యవద్దు - అక్కడి\nభూమిమీద కాలు మోపవద్దు, విమానంలో\nనుంచి కిందికి దిగవద్దు,” అని విద్యాధరి\nచారుకేశితో అన్నది.\nఅతను పరమానందం చెంది విమానంలో\nఎక్కి త్వరలోనే తన మాతృదేశానికి\nవచ్చాడు. గాంధారేయులు తరుచు విహ\nరించే చోట్లూ, వేటాడే చోట్లూ, శిబిరాలు\nఏర్పాటు చేసుకునే చోట్లూ, అన్నీ గాలిం\nచాడు. కాని ఎక్కడా వారి జాడ గాని,\nసందడిగాని పొడగట్ట లేదు. తన తండ్రీ,\nఅతని అనుచరులూ గాంధారదేశం విడిచి\nఇంకో దేశానికి వలస వెళ్ళి ఉంటారా అని\nఅతననుకున్నాడు.\nఒక చోట ఒక పొలంలో పని చేసు\nకుంటున్న రైతును పిలిచి అతను, \"ఈ\nప్రాంతంలో గాంధారేయులనే యోధులుండే\nవారు. వా రెక్కడికి పోయారో నీకు\nతెలుసా?” అని అడిగాడు.\n\" ఎక్కడి గాంధారేయులు, ఎక్కడి\nకథ? వాళ్ళు పోయి మూడు వందల ఏళ్ళు\nదాటిపోయింది!” అన్నాడు రైతు.\nచారుకేశి తన చెవులను నమ్మలేక\nపోయాడు. అతను విమానాన్ని అక్కడి\nనుంచి బయలుదేరతీసి వెళుతుండగా అతని\nకొక దృశ్యం కంటపడింది. నలుగురు\nమనుషులు ఒక కొండలో గని తవ్వు\nతున్నారు. ఆ నలుగురూ కలసి ఒక బండ\nరాయిని కదిలించటానికి నా పాట్లూ\nపడుతున్నారు.\n\"మనుము లింత నీరసించి పోయా\nరేమిటి? గాంధారేయుల్లో ఏ ఒకడైనా సునా\nయాసంగా ఎత్తి పైన వేసే ఈ బండను\nనలుగురు చేరి కదిలించలేక ముక్కుతున్నా\nరేమిటి?” అనుకుంటూ చారుకేశి, తన బలం\nవారికి చూపే ఉద్దేశంతో విమానాన్ని నేల\nపైకి దించి, దానిలో నుంచి దిగి పరి గెత్తాడు.\nఅతను రెండడుగులు వేశాడో లేదో పడి\nపోయాడు. ఆ క్షణంలోనే విమానం మాయ\nమయింది. గనిలో పనిచేసే వాళ్ళు పరిగెత్తి\nవచ్చి చూసేసరికి వాళ్ళకి ఎండి వొరుగై\nపోయిన అతి ముసలివాడి కళేబరం\nమాత్రమే కనిపించింది.\nబేతాళు డీ కథ చెప్పి, \"రాజా, నాకొక్క\nసందేహం. సాధారణ మానవులకు అతీత\nమైన దేవత్వాన్నీ, అమరత్వాన్నీ పోగొట్టు\nకుని, సుఖాలన్నిటినీ విడిచిపుచ్చి, తన\nభార్య అయిన విద్యాధరిని కూడా పోగొట్టు\nకుని చారుకేశి దిక్కులేని చావు చావటానికి\nకారణమేమిటి? ఈ ప్రశ్నకు సమాధానం\nతెలిసికూడా చెప్పకపోయావో నీ తల పగిలి\nపోతుంది,” అన్నాడు.\nదానికి విక్రమార్కుడు, \"చారుకేశి\nదేవత్వం పొందినా తన మానవత్వాన్ని\nకోల్పోలేదు. లేని దాని కొరకు చింతించటం\nమానవ స్వభావం. అలాటి స్వభావం ఉండ\nటంచేతనే మానవులు ముందుకు పోగలుగు\nతున్నారు. దేవలోకంలో ఉన్న చారుకేశికి\nప్రత్యక్షమైన కష్టాలేమీ లేవు. అతని కోరిక\nలన్నీ తీరుతూనే ఉన్నాయి. అందు చేతనే\nతీరని కోరిక ఒక్కటీ కలల ద్వారా అతనిలో\nప్రవేశించింది. అది కూడా మానవ సహజ\nమైన కోరికే. మనిషి అచ్చగా సుఖపడటానికే\nబతకడు, ఇతరులను సుఖపెట్టటానికికూడా\nబతుకుతాడు. అతని తండ్రీ, ఆయన అను\nచరులూ అలాగే బతికారు. విద్యాధర\nలోకంలో చారుకేశికి ఇతరులను సుఖపెట్టే\nఅవకాశం పోయింది. అటువంటి అవకాశాన్ని\nవెతుక్కుంటూ అతను నరలోకానికి, అందు\nలోనూ తన జన్మభూమికి తిరిగి వచ్చాడు.\nజన్మభూమి స్వర్గాన్ని మించినదంటారు\nగదా! వచ్చిన వాడు గనిలో పని చేస్తున్న\nవారిని చూడగానే వారికి సహాయం చెయ్యా\nలని నిశ్చయించుకున్నాడు. అదే అతనికి\nనిజమైన సార్థక్యం. అందుకే, అతను భార్య\nచెప్పిన మాటలు మరిచి నేలపై అడుగు\nపెట్టాడు. ఏవిధంగా చూసినా చారుకేశి\nచేసిన పని స్వాభావికమైనదే,” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు. (కల్పితం)",
            "book_page_end": 40
        },
        {
            "title": "కఠిన వ్రతం",
            "book_page_start": 41,
            "pdf_page_start": 55,
            "pdf_page_end": 62,
            "author": "ఆర్. ప్రసాదరావు",
            "genre": "జానపద కథ",
            "moral": "తల్లి ప్రేమ మరియు త్యాగం వల్లనే కుటుంబం శాప విమోచనం పొందుతుంది.",
            "keywords": [
                "శాపం",
                "వ్రతం",
                "రాజకుమార్తె",
                "త్యాగం",
                "పక్షులు"
            ],
            "characters": [
                "రాజకుమార్తె (చెల్లెలు)",
                "రాజు (తండ్రి)",
                "రాణి (తల్లి)",
                "రాజకుమారులు (అన్నలు/బాతులు)",
                "సవతి రాజమాత",
                "తోడేలు"
            ],
            "locations": [
                "రాజగృహం",
                "అరణ్యం",
                "కుటీరం",
                "ప్రేతభూమి"
            ],
            "content": "ఒక రాజుకూ, రాణికీ పన్నెండు మంది\nకొడుకు లుండేవారు. లేని దాని కోసం తపిం\nచటం మానవ స్వభావం గనక రాణి తన\nకడుపున ఆడపిల్ల కలగక పోయెనే అని\nచాలా బాధపడేది. ఒకనా డామె దేవి ఆల\nయానికి వెళ్ళి, అక్కడ ఉండే అంద\nమైన దేవి విగ్రహాన్ని చూసి, \"నా కిలాటి\nకూతురు పుట్టితే, నా కొడుకు లందరూ లేక\nపోయినా విచారించను గద!\" అనుకున్నది\nమనసులో.\nవెంటనే ఆమె శరీరమంతా అదిరినట్ట\nయింది. \" పాపిష్టిదాన్ని, ఎలాటి కోరిక\nకోరాను? ఎందు కిలా కోరాను?” అని\nఆమె తనలో తాను కుళ్ళిపోయింది. కాని\nకాలక్రమాన ఆమె ఆ సంగతి మరిచి\nపోయింది కూడా.\nతన కోరిక నిజంగా నెర వేరుతుందని\nఆమె కలలో కూడా అనుకో లేదు.\nఇది జరిగిన కొద్ది కాలానికే రాణి గర్భ\nవతిగా ఉండి సకాలాన ఒక ఆడపిల్లను\nకన్నది. ఆ పిల్ల భూమి మీద పడ్డ క్షణం\nలోనే పన్నెండు మంది రాజకుమారులూ\nఅడవిబాతులుగా మారి ఆకాశమార్గాన ఎటో\nఎగిరిపోయారు. వారి జాడ ఎవరికీ తిరిగి\nతెలియరాలేదు.\nపన్నెండేళ్ళు గడిచాయి. రాజకుమార్తె\nఅపూర్వ లావణ్యవతిగా ఎదిగి వచ్చి, ఆల\nయంలోని దేవీ విగ్రహానికి ప్రాణం వచ్చిందా\nఅన్నట్టుగా కనిపించ సాగింది. తనకు\nపన్నెండుగురు అన్న లుండేవారనీ, తాను\nపుట్టిన క్షణానే వారు పక్షులుగా మారి ఎటో\nవెళ్ళిపోయారనీ ఆమె విన్నది, కాని అలా\nజరగటానికి కారణమేమిటో ఆమెకు తెలి\nయదు. అస్తమానమూ ఒంటరిగా ఉండటం\nచేత తన దగ్గిర అన్నలు లేని కొరత\nఆమెను మరింతగా బాధిస్తూ వచ్చింది.\nచివర కామెకు అన్నలను గురించి నిజం\nతెలుసుకోవాలన్నది ఒక మనోవ్యాధిగా పరిణ\nమించింది. తన కూతురి దుస్థితి చూడలేక\nరాణి ఆమెతో జరిగినదంతా చెప్పేసింది\nరాజకుమార్తె తల్లి నేమీ అనక,\n\" నా అన్నలు పక్షులు కావటానికి నేనే\nకారకురాలి నన్న మాట. పాపం, పన్నెం\nడేళ్ళుగా వాళ్ళు ఎలాటి కష్టాలు పడు\nతున్నారో ! నేను వెళ్ళి వాళ్ళను కలుసు\nకుని, సాధ్యమైతే వారిని మామూలు మను\nములను చేస్తాను,” అన్నది.\nకళ్ళ ఎదట కనిపిస్తున్న ఒక్క బిడ్డా\nతనకు కాకుండా పోతుందేమోనని భయ్\nపడి రాణి భటులను ఆమెకు రాత్రింబగళ్ళు\nకాపలా ఉండమన్నది. అయినా, ఆ రోజు\nఅర్ధరాత్రివేళ రాజకుమార్తె రాజగృహం\nవదిలిపెట్టి అరణ్యమార్గం పట్టి ప్రయాణం\nసాగించింది. ఆమె తన వెంట కొంత\nఆహారం తెచ్చుకున్నది. అది గాక అడవిలో\nఆమెకు అనేక రకాల ఫలాలు కూడా దొరి\nకాయి. ఆమె ఆ రాత్రీ, మర్నాడు పగలూ\nనడిచి, సాయంకాలాని కల్లా ఒక కుటీరం\nచేరుకున్నది. దాని చుట్టూ పూలమొక్కలు\nవిరగబూచి ఉన్నాయి. లోపల ఒక భాగంలో\nవంట సిద్ధంచేసి ఉన్నది, మరొక భాగంలో\nపన్నెండు పక్కలున్నాయి.\nఆమె కుటీరమంతా కలయజూసేటంతలో\nబయట అడుగుల చప్పుడయింది. మరు\nక్షణం పన్నెండుగురు చక్కని యువకులు\nలోపలికి వచ్చారు. వారందరికీ ఆమెను\nచూస్తూనే ఆశ్చర్యమూ, విచారమూ కలిగి\nనట్టు కనిపించింది.\n\"నిన్నే అభాగ్యదేవత ఇక్కడికి తీసుకు\nవచ్చింది? ఒక ఆడపిల్ల కారణంగా మేము\nతల్లిదండ్రులకు దూరమై పగలల్లా బాతుల\nరూపంలో బతుకుతున్నాం. పన్నెండేళ్ళుగా\nఈ శాపం మమ్మల్ని వేధిస్తున్నది. అందు\nచేత, మాకు ఆడిపిల్ల దొరికినట్టయితే దాన్ని\nచంపేస్తామని శపథం చేశాం. నిన్ను చూస్తే\nఅందంగా ఉన్నావు. అమాయకురాలివిగా\nకనిపిస్తున్నావు. నీ ప్రాణాలు తీయటం\nఅన్యాయమే, కాని మా శపథం దాటరానిది,”\nఅన్నారు యువకులు.\n\"కావచ్చు, కాని నేనే మీచెల్లెల్ని.\nమీ సంగతంతా నిన్ననే నాకు తెలిసింది.\nతెలియగానే మిమ్మల్ని వెతుక్కుంటూ,\nమీకీ దుర్గతి తప్పించుదామనే ఉద్దేశంతో,\nబయలుదేరి యిక్కడికి వచ్చాను,\" అన్నది\nరాజ కుమార్తె.\nఆమె అన్నలు సిగ్గుతో తలలు వంచి,\n\"ఎందుకు చేశా మీ దిక్కుమాలిన\nశపథం!” అని గొణుక్కున్నారు.\nఆ సమయంలో వాకిలి వద్ద ఒక స్త్రీ\nకనిపించి, \"చాల్లెండి, మీ శపథమూ\nమీరూనూ! ఆ పిల్ల మీద చెయ్యి చేసు\nకున్నారో, మిమ్మల్ని చెరువులో పాచిగా\nమార్చేయగలను, జాగ్రత్త. ఏమిటనుకుం\nటున్నారు? ఆ పిల్ల మీకున్న శాపాన్ని\nపోగొట్టటానికే వచ్చింది. అయితే అది\nసులభం కాదు. అందుకుగాను ఆమె అతి\nకఠోరమైన నియమాలు అవలంబించాలి.\nఅడవిలో దొరికే పీచు తెచ్చి పేని ఆమె\nమీ పన్నెండు మందికీ పన్నెండు చొక్కాలు\nఅల్లాలి. ఈ పని పూర్తి కావటానికి అయి\nదేళ్ళు పట్టుతుంది. అంతదాకా ఆమె\nమాట్లాడరాదు, నవ్వరాదు, ఏడవరాదు.\nవీటిలో ఏ పని చేసినా వ్రత భంగమవు\nతుంది ; మీరు యావజ్జీవమూ పక్షులుగానే\nఉండిపోతారు. కనక మీ రామెను మీ మేలు\nకొరకైనా వెయ్యి కళ్ళతో కనిపెట్టి కాపా\nడండి,” అని హెచ్చరించి అంతర్ధాన\nమయింది. అన్న లందరూ పరమానంద\nభరితులై తమ చెల్లెలిని కౌగలించుకుని\nముద్దు పెట్టుకున్నారు.\nచెల్లెలు అన్నల విమోచనం కొరకు\nవ్రతం పట్టి వారికి కావలిసిన చొక్కాలు\nతయారు చేయసాగింది. మూడేళ్ళు గడి\nచాయి. ఈ కాలంలో ఆమె మాట్లాడలేదు,\nనవ్వలేదు, ఏడవలేదు. అప్పటికి ఎనిమిది\nచొక్కాలు తయారయాయి.\nఒకనా డామె పూలమొక్కల మధ్య\nతోటలో కూచుని దారం వడుకుతూండగా\nఒక రాజకుమారుడు బయటి వాకిలి వద్దకు\nవచ్చి, \"లోపలికి రావచ్చునా?\" అని\nఅడిగాడు. ఆమె తల ఆడించిన మీదట\nఅతను లోపలికి అడుగు పెట్టి ఆమె ఉన్న\nచోటికి వచ్చి, తాను అరణ్యం అవతల\nఉండే నగరానికి రాజుననీ, వేటకై వచ్చా\nననీ ఆమెకు చెప్పాడు. అంతటితో పోనివ్వక\nఅతను ఆమెను తన వెంట తన రాజధానికి\nవచ్చి తనని పెళ్ళాడమని వేడుకున్నాడు.\nఅతనికి తనపై ప్రేమ కలిగినట్టు ఆమె\nగ్రహించింది. నిజానికి అతనిపై ఆమెకు\nకూడా అంత ప్రేమా కలిగింది. కాని ఆమె\nతన అన్నలను వదిలిపెట్టి వెళ్ళలేక చాలా\nసార్లు తల అడ్డంగా తిప్పింది. కాని చిట్ట\nచివరకు ఆమె అతని ప్రార్థనకు లొంగి\nపోయి, తల ఆడించి, అతని చేతిలో చెయ్యి\nవేసి తన సమ్మతిని సూచించింది. తాను\nఈ యువకుడైన రాజు వెంట వెళ్ళినప్పటికీ\nతన అన్నలు తన జాడ తెలుసుకోగలుగు\nతారని ఆమెకు తెలుసు.\nఅతని వెంట బయలుదేరే ముందు ఆమె\nతాను సిద్ధం చేసిన చొక్కాలను ఒక తట్ట\nలోనూ, తాను పోగుచేసి తెచ్చుకున్న\nపీచును మరొక తట్టలోనూ వెంట తీసు\nకున్నది. ఈ తట్టలను రాజుయొక్క నౌకర్లు\nఎత్తుకున్నారు. తరవాత రాజు ఆమెను తన\nగుర్రం పై ఎక్కించుకుని ఇంటికి బయలు\nదేరి వెళ్ళాడు. త్వరలోనే వారిద్దరికీ వైభ\nవంగా వివాహం జరిగిపోయింది.\nచూపులను బట్టే గాక ప్రవర్తనను బట్టి\nకూడా రాజు తన భార్య తప్పక ఏ రాజ\nకుమార్తో అయి ఉంటుందని రూఢి చేసు\nకున్నాడు. అతను తా నామెను వివాహం\nచేసుకున్నందుకు ఏమాత్రమూ పశ్చాత్తాప\nపడలేదు. కాని అతని సవతితల్లి మాత్రం\nఆనవలసిన మాటలన్నీ అన్నది. ఆమె\nఏ కోయవాడి కూతురో అయి ఉంటుందని\nఆమె ఉద్దేశం. తాను రాజూ, సర్వస్వతం\nత్రుడూ గనక అతను తన సవతి తల్లి\nమాటలు ఏ మాత్రం లక్ష్యపెట్టలేదు. ఆమె\nకూడా తన అన్నల కోసం చొక్కాలు\nఅల్లే పని మానలేదు.\nఒక ఏడాది గడిచింది. ఆమె ఒక\nచక్కని మగబిడ్డను ప్రసవించింది. రాజు\nఆనందపారవశ్యంలో ముణగిపోయాడు.\nఆ భార్యా భర్తల పొంగూ, పిల్లవాడు పుట్టి\nనందుకు జరిగిన ఉత్సవాల వైభవమూ\nచూసి రాజుగారి సవతి తల్లి కళ్ళలో నిప్పులు\nపోసుకున్నది. తన సవతి కొడుకు మనస్సు\nభార్య పట్ల విరిగేలాగు చెయ్యటాని కామె\nఒక దురాలోచన చేసింది. బాలింతరాలికి\nమత్తుమందు ఇప్పించింది. తరవాత ఆమె\nచంటిబిడ్డను ఎలా మాయం చెయ్యటమా\nఅని ఆలోచిస్తూండగా కిటికీలోనుంచి తోటలో\nనోరు తెరుచుకుని, అర్రుచాచుకుని ఉన్న\nతోడే లొకటి కనిపించింది. వెంటనే ఆమె\nకిటికీ వద్దకు బిడ్డను తీసుకుపోయి బయటికి\nవిసిరి వేసింది.\nతోడేలు ఒడుపుగా ఆ బిడ్డను నోట కరుచు\nకుని, వెనక్కు తిరిగి అతివేగంగా అడవి\nకేసి వెళ్ళిపోయింది.\nతరవాత సవతి రాజమాత తన వేలు\nచీరుకుని, ఒళ్ళు తెలియని మత్తులో ఉన్న\nబాలింతరాలి మూతికి రక్తం రాచి తన\nదారిన తాను అవతలికి వెళ్ళిపోయింది.\nరాజు వేట నుంచి తిరిగి వచ్చేసరికి సవతి\nతల్లి ఎదురై, \" ఎంత పని జరిగిందో చూడు,\nనాయనా?” అని కల్లబొల్లి ఏడుపులు ఏడ్చి,\nమొసలి కన్నీళ్ళు కార్చుతూ, అతన్ని అతని\nభార్య పడుకుని ఉండే గది లోపలికి\nలాక్కొచ్చి చూపింది.\nతన భార్య మూతికి రక్తమూ, పక్కలో\nపిల్లవాడు లేకపోవటమూ చూసి రాజు\nభయ దుఃఖాలతో సతమత మయాడు.\nఈ వార్త పైకెక్కడా పొక్కరాదని అతను\nఆజ్ఞాపించాడు; ఏ తోడేలో వచ్చి తల్లి\nపక్కలో ఉన్న పిల్లవాణ్ణి ఎత్తుకు పోయి\nనట్టు అందరికీ చెప్పమని అతను తన\nసవతి తల్లితో అన్నాడు. ఆమె సరే నన్నదే\nగాని, చాటుగా అందరితోనూ తన కోడలి\nమూతికి రక్తం ఉండటమూ, పిల్లవాడు\nమాయం కావటమూ గురించి చెప్పింది.\nఈ సంఘటన వల్ల అందరికన్న\nఎక్కువ వేదన పడిన మనిషి రాజకుమార్తె.\nఒక వంక పిల్లవాడు పోయాడు, మరొక\nవంక భర్తకు తన పై అనుమానం కలిగింది.\nఅంతకు మించిన బాధ ఏముంటుంది?\nఅయినా ఆమె తన బాధను నిగ్రహించు\nకున్నది, పైకి దుఃఖించ లేదు; తన అన్న\nలకు చొక్కాలు తయారు చెయ్యటంలో\nనిమగ్నురా లయింది. అప్పుడప్పుడూ ఆమె\nఅన్నలు పక్షుల రూపంలో వచ్చి, తోటలోని\nచెట్ల మీద వాలీ, కిటికీల వద్ద వాలీ ఆమెను\nచూసుకుని వెళుతూండేవారు.\nమరొక సంవత్సరం గడిచింది. పద\nకొండు చొక్కాలు పూర్తి అయాయి. పన్నెం\nడవది కూడా చాలా వరకు పూర్తి అయింది.\nఇంకా కొంచెం కొరవ ఉండగా ఆమెకు\nమళ్ళీ కాన్పు వచ్చింది. ఈ సారి ఆమెకు\nముద్దులు మూట గట్టే కూతురు కలిగింది.\nకిందటి సారిలాగా ఘోరం జరగకుండా\nరాజు పురిటింట అహెూరాత్రాలు దాసీలను\nకాపుంచాడు. కాని దుర్మార్గురాలైన రాజ\nమాత మళ్ళీ దాసీలకు లంచం పెట్టి, వారి\nచేత రాణికి మత్తుమందు పెట్టించింది.\nఒళ్ళు తెలియక పడి ఉన్న బాలింతరాలి\nపక్కనుంచి పసిబిడ్డను తీసి, ఈ సారి ఎలా\nమాయం చేదామా అనుకుంటూండగా,\nపిలిచినట్టుగా వెనుకటి తోడేలే వచ్చి కిటికీ\nవెలపల నోరు తెరుచుకుని నిలబడింది. తన\nసమస్య సులువుగా తీరిందనుకుని రాజ\nమాత ఆ చంటిబిడ్డను తోడేలుకు విసిరి\nవేసింది. తోడేలు ఒడుపుగా ఆ ఓడ్డను\nనోటితో అందుకుని వెళ్ళిపోయింది. వెనకటి\nలాగే రాజమాత రాఖీ మూతికి తన వేలి\nరక్తం పూసి, పెద్దపెట్టున కేకలు పెట్టి\nఅందరినీ పురిటి గదిలోకి పోగుచేసింది.\nరాణీ తన బిడ్డను తానే తిన్నదని\nఅందరూ నమ్మారు.\nరాణి ఎలాటి దుస్తితిలో పడిందంటే,\nఆమె మెదడు రాయిలాగా అయిపోయింది.\nతన ఆఖరు ఘడియ దగ్గిర పడిందని\nఆమెకు తోచింది. అయినా ఆమె తన\nవ్రతాన్ని భంగం కానివ్వక, పన్నెండో\nచొక్కా పూర్తి చెయ్యటానికి ఉపక్రమిం\nచింది. దాన్ని పూర్తి చెయ్యటం తప్ప\nఆమెకు మరేమీ పట్టలేదు.\nఈ లోపుగా రాజభవనంలో ఆమెను\nగురించి తర్జనభర్జనలు జరిగాయి. రాజు\nఆమెను తీసుకుపోయి అరణ్య మధ్యంలో\nఉన్న కుటీరంలో వదిలిపెడతా నన్నాడు.\nఇందుకు రాజమాత ఎంత మాత్రమూ\nసమ్మతించలేదు; అలాటి పాపాత్మురాలిని\nసజీవంగా చితిపైన దహించటమే తగిన\nశిక్ష అని ఆమె అన్నది. రాజోద్యోగులూ,\nన్యాయాధికారులూ కూడా ఆమెతో ఏకీ\nభవించారు. చేసేదిలేక రాజు ఆ సాయం\nకాలం తన భార్యను సజీవంగా దహించ\nవలసిందిగా శాసించాడు.\nనిర్ణయించబడిన వేళకు రాజభటులు\nవచ్చి ఆమెను ప్రేతభూమికి తీసుకు\nవెళ్ళారు. ఆమె తాను తయారుచేసిన\nచొక్కాలనూ, పూర్తికావచ్చే చొక్కానూ\nకూడా తన వెంట తీసుకుని భటుల వెంట\nబయలుదేరింది. ఆమెను చితి మీద ఎక్కించి\nనప్పుడు కూడా ఆ చొక్కాకు ఆఖరు కుట్లు\nకుట్టుతూనే ఉన్నది. ఆ పని పూర్తి అవు\nతూనే ఆమె చితి మీద చివాలున లేచి నిల\nబడి, \" నే నే పాపమూ ఎరగను. రాజు\nగారిని పిలవండి,” అని కేక పెట్టింది.\nఆమె నోరు తెరిచి మాట్లాడటం చూసి\nఅందరూ దిగ్భ్రాంతులై చూస్తూ ఉండగా\nఎక్కడినుంచో పన్నెండు పక్షులు ఎగిరి\nవచ్చాయి. ఒక్కొక్కటీ ఆమెను సమీ\nపించటమూ, దానికి ఆమె ఒక చొక్కా\nకప్పటమూ, వెంటనే అది ఒక అందమైన\nయువకుడుగా మారటమూ జరిగింది.\nపన్నెండు పక్షులూ పన్నెండుగురు రాజ\nకుమారులుగా మారారు. వారందరూ కలిసి\nఆమెను చితి పై నుంచి కిందికి దించారు.\nఅదే సమయంలో రాజు అక్కడికి\nవచ్చాడు. ఏమి జరిగినదీ అతను అర్ధం\nచేసుకునే లోపుగా ఒక స్త్రీ ఒక చంటిపిల్లను\nఎత్తుకుని, మరొక చిన్నకుర్రవాణ్ణి నడి\nపించుకుంటూ అక్కడికి వచ్చి, ఆ పిల్ల\nలను వారి తల్లికి అప్పగించింది. ఈ సంఘ\nటనలన్నీ చూసిన వారి ఆనందానికి మేర\nలేదు. రాజు తన భార్యతోనూ, బిడ్డలతోనూ\nఇంటికి తిరిగి వచ్చాడు. అతను తన సవతి\nతల్లికి ఏమి శిక్ష ఇచ్చాడో మనకు తెలి\nయదు గాని, ఆమె మరెన్నడూ వారి ఆనం\nదానికి అడ్డు రాలేదు.",
            "book_page_end": 48
        },
        {
            "title": "రామాయణం—32",
            "book_page_start": 49,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పౌరాణికం",
            "moral": "కష్టాలను లెక్క చేయక లక్ష్యాన్ని సాధించడానికి ప్రయత్నించాలి.",
            "keywords": [
                "హనుమంతుడు",
                "లంక",
                "సీత",
                "రావణుడు",
                "సుందరకాండ"
            ],
            "characters": [
                "హనుమంతుడు",
                "లంక (రాక్షసి)",
                "రావణుడు",
                "మండోదరి",
                "రాముడు",
                "సుగ్రీవుడు"
            ],
            "locations": [
                "లంకా నగరం",
                "అశోకవనం"
            ],
            "content": "నూరామడల దూరం దూకినా కూడా\nహనుమంతుడికి ఆయాసం కలగలేదు.\nఆఖరుకు ఊపిరి కూడా వేగంగా పీల్చలేదు.\nఅందుచేత అతను, “నేను ఎన్ని నూరామడ\nలైన దూక గలను. ఈ సముద్రం దాటటం\nఏపాటి?” అనుకున్నాడు. అతను పచ్చిక\nభూముల మీదుగా, చిన్న పెద్ద కొండలు గల\nఅరణ్యాలమధ్యగా లంకానగరం కేసి నడవ\nసాగాడు. లంకా పట్టణం చుట్టూ సరళ\nచెట్లూ, కొండగోగులూ, ఖర్జూరాలూ, జంబీ\nరాలూ, కొండ మల్లెలూ, మొగలి పొదలూ,\nఏడాకుల అరటులూ మొదలైన ఎన్నో\nరకాల చెట్లున్నాయి, అందమైన ఉద్యానా\nలున్నాయి. నగరం చుట్టూ బంగారు ప్రాకా\nరాలున్నాయి, అగడ్తలున్నాయి. ఎవరూ\nలోపల ప్రవేశించకుండా భయంకరులైన\nరాక్షసులు ఆయుధాలతో కాపలా కాస్తున్నారు.\nలెక్కలేని కోట బురుజులతోనూ, ధ్వజ\nస్తంభాలతోనూ, ప్రకాశిస్తున్న ఇళ్ళతోనూ\nఅతి మనోహరంగా ఉన్న లంకా నగరం\nఎత్తున ఉండటం చేత నిజంగానే దేవ\nలోకానికి సంబంధించినట్టుగా ఉన్నది.\nలంకా నగరమూ, దానికి గల రక్షణలూ,\nరాక్షసుల కాపలా చూస్తూ ఉంటే హను\nమంతుడి కొక ఆలోచన కలిగింది : వానరులు\nసముద్రం దాటి ఈ లంకకు ఎలా వస్తారు ?\nనూరు యోజనాల సముద్రాన్ని లంఘించ\nగల వానర వీరులలో హనుమంతుడు గాక,\nఅంగదుడూ, నీలుడూ, సుగ్రీవుడూ మాత్రమే\nఉన్నారు. మిగిలిన వాళ్ళ మాటేమిటి ?\nమహా వీరుడైనప్పటికీ రాము డిక్కడికి వచ్చి\nఈ లంకను జయించగలడా అని హను\nమంతుడికి అనుమానం కలిగింది. సీతను\nచూసినాక ఈ శంకలను గురించి ఆలో\nచించవచ్చు ననుకుని హనుమంతుడు\nలంకలో ప్రవేశించటానికి చిన్న రూపం\nధరించాడు. మరీ చిన్న శరీరమైతే త్వరగా\nకదలలేడు, మరీ పెద్ద శరీరం అందరినీ\nఆకర్షిస్తుంది; అందుచేత అన్నివిధాలా అను\nకూలించే ప్రమాణంలో శరీరాన్ని ఉంచు\nకుని అతను ముందుకు సాగాడు. లంకలో\nజొరబడి సీతను వెదకటానికి రాత్రివేళే\nమేలని అతనికి తోచింది. అందుచేత అతను\nసూర్యాస్తమయ మయాక పిల్లి ప్రమాణం\nగల దేహంతో, నాలుగు కాళ్ళమీదా ఒకే\nసారి గెంతుతూ కోతిలాగే లంక ప్రవేశిం\nచాడు. లంకా నగరం హనుమంతుడికి\nఅద్భుతంగా కనబడింది. ఏడేసి, ఎనిమిదేసి\nఅంతస్థుల మేడలు, వాటికి వెండి బంగారాల\nస్తంభాలు, స్ఫటికమణుల అలంకారాలు !\nఎక్కడ చూసినా మణులతోనూ, ముత్యాల\nతోనూ తీర్చిన అలంకరణలు! \"ఆహా,\nఈ నగరాన్ని వానరులు ఎలా జయిస్తారు!”\nఅనుకున్నాడు హనుమంతుడు.\nఅకస్మాత్తుగా హనుమంతుడి ముందు\nఒక భయంకర వికృతాకారం సాక్షాత్కా\nరించి, పెద్ద గొంతుతో అరుస్తూ, \"ఎవరు\nనీవు? ఇక్కడి కెందుకు వచ్చావు? నిజం\nచెప్పకపోతే నీ ప్రాణాలు తీస్తాను!” అన్నది.\n“నా సంగతి చెబుతాను గాని నీ వెవతెవు?\nవికారమైన కళ్ళతో ఈ నగర ద్వారం దగ్గిర\nఏం చేస్తున్నావు?” అని హనుమంతుడా ఆకా\nరాన్ని అడిగాడు.\n\"నేను ఈ లంకా నగరాన్ని. రావణుడి\nకింకరిని. ఈ నగరాన్ని నేను రక్షిస్తున్నాను.\nనన్ను గెలిచి నీవు నగరంలోకి అడుగు పెట్ట\nలేవు. నిశ్చయంగా నా చేతిలో చస్తావు,”\nఅన్నది లంక.\n\"మరేమీ లేదు. ఈ బురుజులూ,\nప్రాకారాలూ గల అందమైన లంకా నగరాన్ని\nచూడ బుద్ధి పుట్టి వచ్చాను. నగరమంతా\nచూసి ఎలా వచ్చానో, అలాగే పోతాను.\nఅంకేమీ చేయను,” అన్నాడు హనుమం\nతుడు. ఆ మాట విని లంక హనుమంతుణ్ణి\nఅరచేత్తో గట్టిగా చరిచింది. హనుమంతు\nడొక్క కేక పెట్టి, తన ఎడమ పిడికిలి\nబిగించి లంకను ఒక్కపోటు పొడిచాడు.\nదాన్ని చంపాలనే ఉద్దేశం లేకపోవటంచేత\nఅతను ఆటే బలంగా కూడా పొడవలేదు.\nకాని ఆ దెబ్బకే లంక కాళ్ళూ, చేతులూ\nకొట్టుకుంటూ నేల కూలింది.\nలంక హనుమంతుడికి ఒక్క నమ\nస్కారం పెట్టి, \"కోతిరాజా, నీవు మహా\nబలుడవు. నా మీద నీ శక్తి చూపక, నన్ను\nకాపాడు. నేను ఓడిపోయాను. నన్ను\nఎవరో వానరుడు వచ్చి జయిస్తాడనీ,\nఅంతటితో రాక్షసులకు చేటు మూడుతుందనీ\nఒకప్పుడు బ్రహ్మ చెప్పాడు. ఆ సమయం\nఇప్పుడు వచ్చింది. ఇక రాక్షసులకు కీడు\nతప్పదు. సీతను ఎత్తుకు వచ్చి రావణుడు\nరాక్షసు లందరికీ నాశనం తెచ్చాడు. నీవు\nనగరం ప్రవేశించి నీ యిష్టం వచ్చినట్టు\nచెయ్యి. సీతను కూడా చూడు,” అన్నది\nఈ విధంగా లంకను జయించిన హను\nమంతుడు ప్రాకారం ఎక్కి లంకా నగరం\nలోకి దిగి, ఎడమకాలు ముందు పెట్టి నగరం\nప్రవేశించాడు. అతను రాజ మార్గం వెంట\nపోతుంటే వాద్య ధ్వనులూ, నవ్వులూ\nవినిపించాయి. కీళ్ళన్నీ ఎంతో అందంగా\nరంగు రంగుల పుష్ప మాలలతోనూ, చిత్ర\nవిచిత్రమైన రంగులతోనూ అలంకరించి\nఉన్నాయి. మద్యం తాగిన స్త్రీలు త్రిస్థాయి\nలలో మనోహరంగా పాడి గంధర్వ స్త్రీలను\nజ్ఞాపకం చేస్తున్నారు.\nరాక్షసుల ఇళ్ళలో స్త్రీలు అటూ ఇటూ\nతిరిగేటప్పుడూ, మేడల మెట్లెక్కేటప్పుడూ\nగుర్రాలూ, సింహాసనాలూ ఉన్నాయి.\nఎక్కడ చూసినా బాగా తిని, తాగి ఒళ్ళు\nతెలియని స్థితిలో ఉన్న రాక్షస స్త్రీ పురుషులు\nఅతనికి కనిపించారు.\nఅతను ధైర్యంగా ప్రతి ఇల్లూ, ఇంటి\nతోటా పరిశీలిస్తూ, ప్రహస్తుడు, మహా\nపార్శ్వుడు, కుంభకర్ణుడు, విభీషణుడు,\nమహెూదారుడు, విరూపాక్షుడు, విద్యున్మాలి,\nవజ్రదంష్ట్రుడు, శుకుడు, సారణుడు,\nఇంద్రజిత్తు, జంబుమాలి, రశ్మికేతువు,\nవజ్రకాయుడు, ధూమ్రాక్షుడు, విద్యు\nద్రూపుడు, విఘనుడు, శు కానాసుడు,\nయుద్ధోన్మత్తుడు, ధ్వజగ్రీవుడు, బ్రహ్మ\nకర్ణుడు, ఇంద్రజిహ్వుడు, కరాళుడు మొద\nలైన రాక్షస ప్రముఖుల ఇళ్ళన్నీ గాలించి\nరావణుడి ఇంట జొరబడ్డాడు. ఆ ఇంటి\nఆవరణలో రంగు రంగుల గుర్రాలూ,\nఐరావతాలలాటి ఏనుగులూ, శ్రేష్ఠమైన\nబంగారు ఆభరణాలు ధరించిన కావలి\nవాళ్ళూ కనిపించారు. ఆ ఇంట లతా\nగృహాలూ, చిత్రశాలలూ, క్రీడా గృహాలూ\nమొదలైనవి వేరువేరుగా ఉన్నాయి.\nఅంతటా మణులు ప్రకాశిస్తున్నాయి.\nఆ ఇంట మంచాలూ, పీటలూ, పాత్రలూ,\nచేసే అందెలు మొదలయిన వాటి ధ్వనులు\nహనుమంతుడు విన్నాడు. కొన్ని ఇళ్ళలో\nమంత్రాలు చదువుతున్నారు. ఒక చోట\nరాక్షస సేన విడిసి ఉండటం కనిపించింది.\nహనుమంతుడు రావణుడు మొదలైన\nరాక్షస ప్రముఖులుండే కోటను చేరేసరికి\nపొద్దు పోయింది. దాని లోపల బంగారపు\nటిళ్ళూ, బంగారు పూత పూసి, ముత్యాలతో\nఅలంకరించిన ప్రాకారాలూ ఉన్నాయి.\nదానికి భయంకరులైన రాక్షసులు కాపలా\nకాస్తున్నారు. ఎవరికీ తెలియకుండా హను\nమంతుడు ఆ అంతర్నగరం ప్రవేశించాడు.\nప్రతి ఒక్క ఇంటా రథాలూ, ఏనుగులూ,\nసమస్తమూ బంగారంతో చేసినవే. ఎక్కడ\nచూసినా పుష్పమాలలూ, సుగంధ దీపాలూ,\nధూపాలూ కనిపించాయి. విశ్వకర్మ\nనిర్మించిన ఆ గృహం కన్న అందమైనది\nప్రపంచంలో ఎక్కడా లేదు. అక్కడే\nపుష్పక విమానం కూడా హనుమంతుడికి\nకనిపించింది.\nఅత్యద్భుతమైన పుష్పక విమానాన్ని\nవివరంగా చూసి హనుమంతుడు రావణుడి\nశయ్యాగారానికి వెళ్ళాడు. అర్థరాత్రి\nదాటింది. అందరూ నిద్రపోతున్నారు.\nఅక్కడ హనుమంతుడికి వెయ్యి మంది\nస్త్రీలు కనిపించారు. వారిలో చాలామంది\nఅడ్డదిడ్డంగా పడుకుని ఉన్నారు. కొందరి\nచేతుల్లో ఇంకా. వాద్యాలు మొదలైనవి\nఉన్నాయి. వారిలో చాలామంది సౌందర్య\nవతులున్నారు. వారందరూ రావణుడి\nభార్యలు. వారిలో ఋషుల స్త్రీలూ, దేవ\nగంధర్వ స్త్రీలూ, రాక్షస స్త్రీలూ ఉన్నారు.\nకాని ఒక్కతె కూడా బలాత్కారంగా తెచ్చి\nనదికాదు. అందరికీ అతడిపై ప్రేమ ఉన్నది.\nరావణుడు ఒక పక్కగా శయ్యపై నిద్ర\nపోతున్నాడు. అతను తన నల్లని శరీరానికి\nఎర్రని చందనం పూసుకుని, బంగారు\nఅలంకారాలు గల బట్టలు ధరించి మందర\nపర్వతంలాగా ఉన్నాడు. రావణుడికి\nసమీపంగా వెళ్ళిన హనుమంతుడు భయ\nపడ్డ వాడిలాగా వెనక్కు వెళ్ళి, పక్కనే\nఉన్న మెట్ల మీది కెక్కి, అక్కడి నుంచి\nరావణుణ్ణి పరీక్షించాడు. నిద్రపోతున్న\nస్త్రీలలో సీత ఉన్నదేమోనని అతను\nచూడటంలో, అతని కళ్ళు రావణుడి\nపక్కనే పడుకుని ఉన్న మందోదరి పై\nపడ్డాయి. ఆమెను చూసి సీతే అనుకుని\nహనుమంతుడు ఒక్క క్షణంపాటు సంతో\nషించి, మరుక్షణం అనుమానంలో పడ్డాడు.\nరాముణ్ణి ఎడబాసిన సీతకు నిద్రాహా\nరాలూ, అలంకరణలూ, తాగుడూ\nఉంటాయా? అందుచేత ఆమె సీత అయి\nఉండదని హనుమంతుడు నిశ్చయించు\nకున్నాడు. అతనికి అనేక రకాల స్త్రీలు కని\nపించారు గాని సీత కనిపించలేదు. సీత\nప్రాణాలతో ఉంటే ఇందరు స్త్రీల మధ్యగాక\nఇంకెక్కడో ఉంటుందా? సీత ఆత్మహత్య\nచేసుకున్నదేమో నని హనుమంతుడికి అను\nమానం కలిగింది. ఇంత యత్నమూ చేసి\nచివరకు సీతను చూడకుండానే తిరిగి\nపోవలసివస్తుందా అని అతను భయపడ్డాడు.\nహనుమంతుడు మిగిలిన లంక\nయావత్తూ వెతకటానికి నిశ్చయించు\nకున్నాడు. పెడగా అనేక ఇళ్ళున్నాయి.\nకొన్ని మేడలు, కొన్ని ఇళ్ళలో నేలమాళిగ\nలున్నాయి. హనుమంతుడు అన్ని ఇళ్ళలోకి\nజొరబడి అంతటా సీత కోసం వెతికాడు.\nఆఖరుకు వీధులూ, మంటపాలూ, తినె లూ,\nబావులూకూడా వెతికాడు. సీత అసలు లఁక\nదాక రానే లేదేమో, రావణుడు తెచ్చే\nటప్పుడు మార్గ మధ్యానో, సముద్రంలోనో\nపడిపోయిందేమో నని కూడా అతనికి\nతోచింది. తాను సీతను చూడక తిరిగి పోతే\nరాముడు చస్తాడు, రాముడి తమ్ములు\nచస్తారు. సుగ్రీవుడూ, అంగదుడూ చస్తారు.\nఅందుచేత సీత కనబడిన దాకా తాను\nలంకను విడవరాదు. ఇక్కడే ఏ వనంలోనో\nపళ్ళూ ఫలాలూ తింటూ ఉండి, సీతను\nచూడలేకపోయిన పక్షంలో ప్రాయోపవేశం\nచెయ్యటం మంచిదని హనుమంతుడు తీర్మా\nనించుకున్నాడు.\nరాత్రి అయిపో వచ్చింది. హనుమంతుడు\nప్రాకారంమీదుగా దూకి చుట్టూ చూసేసరికి\nఅతనికి అశోకవనం కనిపించింది. అక్కడ\nకూడా సీత కోసం వెతకవచ్చు నని అతనికి\nతోచింది. ప్రాకారం మీది నుంచి చూస్తే\nఅశోక వనంలో అశోక వృక్షాలతో బాటు\nమామిడి చెట్లూ, సంపెంగ చెట్లూ, ఇతర\nవృక్షాలూ, దట్టంగా అల్లుకుని ఉన్న\nలతలూ, నానా రకాల పక్షులూ ఉన్నట్టు\nతెలిసింది. హనుమంతుడు విడిచిన బాణం\nలాగా ఆ చెట్ల మీదుగా పరిగెత్తసాగాడు.\nఅతని వేగానికి చెట్లు పూలను రాల్చాయి,\nపక్షులు గోల చేస్తూ ఎగిరాయి. హనుమం\nతుడు ఆ చెట్ల మీదుగా పోతూ ఆకులూ,\nపళ్ళూ రాల్చి చెట్లను మోడు చేశాడు, లత\nలను చిందరవందర చేశాడు.\nఅశోక వనంలో అనేక రకాల అందమైన\nకట్టడాలున్నాయి. కృత్రిమ వృక్షాలూ,\nదిగుడు బావులూ ఉన్నాయి. ఒక చోట ఒక\nక్రీడా పర్వతం ఉన్నది. దాని చుట్టూ\nచెట్లున్నాయి. దానిమీద రాతి ఇళ్ళున్నాయి.\nదాని పైనుంచి ఒక నది కిందికి ప్రవహి\nస్తున్నది. ఆ నదికి దూరంగా తామర తంపర\nకనిపించింది. అక్కడ చల్లని నీరు గల\nకృత్రిమమైన తటాకం ఒకటి ఉన్నది.\nదానికి రత్నాల మెట్లున్నాయి. ముత్యాలు\nఇసుకలాగా పోసి ఉన్నాయి. దాని చుట్టూ\nఅందమైన చెట్లూ, గొప్ప మేడలూ ఉన్నాయి.\nహనుమంతుడికి దట్టమైన ఆకులూ,\nబంగారు అరుగులూ గల శింశుపా వృక్షం\nఒకటి కనిపించింది. అతను కొన్ని బంగారు\nవృక్షాలనూ, వాటి మధ్య గల ఒక అశోక\nవృక్షాన్ని చూసి ఆశ్చర్యపడ్డాడు. ఆ అశోక\nచెట్టు గాలికి కదిలినప్పుడల్లా గజ్జెలమోత\nవినిపించింది.\nఅతను శింశుపా వృక్షం ఎక్కి, \" ఆ\nఅశోకవనం ఇంత అందంగా ఉన్నదే, సీత\nరోజూ ఇక్కడికి రాక మానదు. ఆమెకు\nవనవిహారం ఇష్టం. ఆమె విహరించటానికి\nఈ వనం తగి ఉన్నది, స్నానమాడటానికి\nఈ జలాశయం కూడా తగి ఉన్నది. రాముణ్ణి\nతలచుకుని దుఃఖించటానికైనా ఇది ఎంతో\nఅనువైన చోటు సీతకు ఈ వనమూ,\nఈ వనానికి సీతా తగి ఉంటారు. ఆమె\nజీవించే ఉండాలి గాని, ఇక్కడికి రాకుండా\nఉండదు ; నే నామెను తప్పక చూస్తాను\nకూడా !\" అనుకున్నాడు.",
            "book_page_end": 56
        },
        {
            "title": "ప్రపంచపు వింతలు - 25. లుంగ్ మేన్ బుద్ధుడు",
            "book_page_start": 57,
            "pdf_page_start": 71,
            "pdf_page_end": 71,
            "author": "చందమామ బృందం",
            "genre": "చారిత్రక వ్యాసం",
            "moral": "N/A",
            "keywords": [
                "లుంగ్ మేన్ బుద్ధుడు",
                "విగ్రహం",
                "హెూనాన్పు",
                "గాంధార శిల్పం",
                "చైనా"
            ],
            "characters": [],
            "locations": [
                "లుంగ్ మేన్ లోయ",
                "హెూనాన్పు",
                "చైనా"
            ],
            "content": "హెూనాన్పు వద్ద లుంగ్మేన్ లోయ లోని ఈ బుద్ధ విగ్రహం క్రీ. శ. 4వ శతాబ్దిలో చెక్కబడింది.\nఇది రాతి గుహలలో కొండరాయి నుంచి మలచినది. అఫ్ఘానిస్తానం నుంచి చీనాకు వెళ్ళిన గాంధార\nశిల్పం ఈ అద్భుత విగ్రహంలో కనిపిస్తుంది. ఈ ప్రాంతాల ఇంకా పెద్ద బుద్ధ విగ్రహాలున్నాయి.",
            "book_page_end": 57
        },
        {
            "title": "సూర్యుడి “కిరీటం”",
            "book_page_start": 62,
            "pdf_page_start": 76,
            "pdf_page_end": 77,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "సూర్యుడు",
                "కొరోనా",
                "సౌరగ్రహణం",
                "సూర్యగోళం",
                "సౌరజ్వాలలు"
            ],
            "characters": [],
            "locations": [
                "విశ్వాంతరాళం"
            ],
            "content": "సూర్యుణ్ణి ఒకప్పుడు గ్రహాలకు రాజుగా\nభావించేవారు. రాజుకు కిరీటం ఉండాలి గద.\nసూర్యుడికి \" కొరోనా” ఉన్నది. \"కొరోనా”\nఅంటే కిరీటమనే అర్థం.\nసూర్యుడి \"కొరోనా” అన్నది ఒక\nకాంతి వలయం. అది సూర్యబింబం చుట్టూ\nఅనేక లక్షల కిలోమీటర్ల దూరం ఆకాశంలోకి\nవ్యాపించి ఉంటుంది. \" కొరోనా” కాంతి\nచంద్రుడి కాంతిలో సుమారు సగం ఉంటుంది.\nసూర్యుడి కాంతి దాని కాంతి కన్న అనేక\nవేల రెట్లు హెచ్చు కావటం చేత అది మనకు\nగ్రహణ సమయంలో తప్ప కనబడదు. శాస్త్ర\nజ్ఞులు ఈ కాంతి వలయాన్ని సంపూర్ణ సూర్య\nగ్రహణమప్పుడే మొట్టమొదట కనిపెట్టారు.\nఒకప్పుడు శాస్త్రజ్ఞులు “కొరోనా”\nస్వరూపాన్ని చిత్రించారు. సంపూర్ణ సూర్య\nగ్రహణం 2 లగాయతు 8 నిమిషాలలో\nముగుస్తుంది గనక ఆ సమయం ఒక్క\nచిత్రం తయారు చేయటానికే గట్టిగా చాలేది\nకాదు. ఈ నాడు టెలి కామెరాలతో \"కొరోనా”కు వందల కొద్దీ ఫొటోలు తీయవచ్చు.\nసూర్యుడి చుట్టూ కాంతివలయం మాత్రమేగాక, బింబం అంచు వెంబడి లేచిన\nజ్వాలాతోరణాలు కూడా గ్రహణ మప్పుడు కనిపిస్తాయి. (బొమ్మలో చూడండి.) వాటిలో\nకొన్ని మేఘాలలాగా ఉంటాయి, కొన్ని జలయంత్రాలలాగుంటాయి. వాటిలో కొన్ని నిజంగా\nమేఘాలే — అగ్నిమేఘాలు. అవి సూర్యుడి వాతావరణంలో తేలుతూ అనేక గంటలపాటు,\nఒక్కొక్కప్పుడు అనేక రోజులపాటు ఉండి క్రమంగా కరిగిపోతాయి. వాటి ప్రమాణం\nచాలా హెచ్చు.\nమరికొన్ని సూర్యుడి నుంచి పైకి చిమ్మే జ్వాలలు. ఇవి కొన్ని లక్షల కిలోమీటర్ల\nఎత్తుకు పోతాయి. 1938 లో లేచిన ఒక జ్వాల 15 లక్షల కిలోమీటర్ల ఎత్తుకు చిమ్మటం\nశాస్త్రజ్ఞులు గమనించారు.\nటెలిస్కోపులు కనిపెట్టిన తరువాత సూర్యుణ్ణి గురించి ఎన్నో విషయాలు తెలిశాయి.\nఅంతకు పూర్వం సూర్యుడంటే తెల్లని రంగు వచ్చేదాకా కాలిన ఒక బ్రహ్మాండమైన ఇనప\nగోళంలాటి దనుకునేవారు. కాని సూర్యుడిలో ఉన్న వేడికి ఏ పదార్థమూ ఘనస్థితిలో ఉండ\nలేదు, ద్రవస్థితిలోనూ ఉండలేదు. సూర్యుడు ప్రజ్వలించే వాయువుల ముద్ద. వేలూ,\nలక్షలూ డిగ్రీల వేడికి వాయువు చలనం లేకుండా ఉండటం సాధ్యంకాదు. సూర్యుడిలోని\nవాయువులు తీవ్రమైన శక్తితో కదులుతూ ఉంటాయి. ఆ శక్తి ముందు భూమి పై వీచే మారు\nతాల శక్తి ఎందుకూ పనికిరాదు.\nసూర్యగోళం అనేక వందల కోట్ల ఏళ్ళనుంచీ అలాగే ఉన్నది. ఇంతకాలమూ ప్రతి\nక్షణమూ అందులో అపారమైన వాయు సంచలనం సాగుతూనే ఉన్నది. సూర్యుడిలో సాగే\nఅగ్ని తుఫానులతో పోల్చితే మనం చూసే తుఫానులు చంటిబిడ్డ శ్వాసలాటివి.\nసూర్యుడిలో బ్రహ్మాండమైన మచ్చలు ఏర్పడుతూ ఉంటాయి. వాటినుంచి బ్రహ్మాండ\nమైన విద్యుత్ప్రవాహాలు విశ్వాంతరాళంలోకి ప్రసారమవుతూంటాయి. సూర్యగోళంలో\nఅప్పుడప్పుడూ కలిగే బ్రహ్మాండమైన పేలుడులకు ప్రజ్వలించే వాయువులు సెకండుకు\n400 కిలో మీటర్ల వేగంతో ఆకాశంలోకి లేస్తాయి. (స్పూత్నిక్కుల ఆరంభ వేగం సెకండుకు\n11 చిల్లర కిలో మీటర్లు.) పది నిమిషాల కాలంలో ఈ జ్వాలలు భూమి నుంచి చంద్రు\nడున్నంత దూరం ప్రయాణిస్తాయి. చంద్రుడు ఈ జ్వాలల దారికి అడ్డం వచ్చిన పక్షంలో\nకొద్ది క్షణాల లోపల అది పూర్తిగా అంటుకుని మండుతుంది.\nగ్రహణం లేని సమయంలో కూడా సూర్యగోళం మీది నుంచి పైకి లేచే జ్వాలా తోర\nణాలను గమనించే సదుపాయాలను శాస్త్రజ్ఞులు కనిపెట్టారు. ఇందుకొరకు ప్రత్యేకమైన\nటెలిస్కోపులు కూడా ఉన్నాయి. ఈ జ్వాలా తోరణాలు పైకి లేవటం ఫోటోలు తియ్యటమే\nగాక సినిమాలుకుడా తీస్తున్నారు. అనేక గంటలూ, రోజులూ పట్టే సౌరజ్వాలల 'జీవితాన్ని '\nఈ సినిమాలు కొద్ది నిమిషాలలో ప్రదర్శిస్తాయి.\nసౌరజ్వాలల ఉధృతానికి, సూర్యుడిలోని మచ్చలకూ సంబంధం ఉన్నట్టు కని\nపిస్తుంది. సూర్యుడిలోని మచ్చల సంఖ్య హెచ్చడమూ, తగ్గడమూ పదకొండేళ్ళ కొకసారి\nజరుగుతుంది. ఇవి సూర్యబింబం కాంతితో పోల్చితే నల్లగా ఉంటాయి గనక మనం\nమామూలుగా వాటిని చూడలేం. కాని వాటి వేడి 5,000 డిగ్రీలుంటుంది. వాటిని చూడ\nగలిగినట్టయితే సూర్యబింబం మనకు గుండ్రని పళ్లెంలాగా కాక పీచులు రేగిన బంతిలాగా\nకనబడుతుంది. ఆ పీచుల ఆకారం అనుక్షణమూ మారుతూ ఉంటుంది.\nగత నూరు కోట్ల సంవత్సరాల కాలంలో సూర్యుడి వేడి ఏమాత్రమూ మారలేదని\nశాస్త్రవేత్తలు నిరూపించారు. కనుక మరి కొన్ని వందల సంవత్సరాల దాకా సూర్యుడి\n\"కిరీటానికి” చలనం ఉండదనుకోవచ్చు.",
            "book_page_end": 63
        }
    ],
    "statistics": {
        "total_stories": 10,
        "author_counts": {
            "చందమామ బృందం": 7,
            "సి. మాధవరావు": 1,
            "ఎస్. రామమూర్తి": 1,
            "ఆర్. ప్రసాదరావు": 1
        },
        "genre_counts": {
            "చరిత్ర": 1,
            "పురాణం": 1,
            "సాహసం, కాల్పనిక": 1,
            "కాల్పనిక కథ": 1,
            "హాస్యం": 1,
            "బేతాళ కథ": 1,
            "జానపద కథ": 1,
            "పౌరాణికం": 1,
            "చారిత్రక వ్యాసం": 1,
            "విజ్ఞానం": 1
        }
    }
}