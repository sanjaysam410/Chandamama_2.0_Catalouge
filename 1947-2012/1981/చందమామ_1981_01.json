{
    "book_id": "చందమామ_1981_01",
    "stories": [
        {
            "title": "ప్రశ్నోత్తరాలు",
            "book_page_start": 6,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "వ్యాసం",
            "moral": "అనుభవం పెరిగే కొద్దీ గుడ్డి విశ్వాసాలు విజ్ఞానంగా మారతాయి.",
            "keywords": [
                "విశ్వాసం",
                "విజ్ఞానం",
                "అనుభవం",
                "ప్రగతి",
                "సామాజికం"
            ],
            "characters": [
                "శ్రీకంఠం మాధవరావు"
            ],
            "locations": [
                "నెల్లూరు"
            ],
            "content": "శ్రీకంఠం మాధవరావు, నెల్లూరు\nప్ర: విశ్వాసానికీ, విజ్ఞానానికీ గల సంబంధాన్ని తెలియజేయండి. ఏయే\nసందర్భాలలో విశ్వాసం విజ్ఞానాన్ని అధిగమిస్తుంది ?\nస : మనిషి ఏ పనికి పూనుకున్నా అతని ప్రయత్నం వెనక ఒక విశ్వాసం ఉంటుంది. తెల్లవారి\nలేస్తే మనిషికి అడుగడుగునా అవసరాలే. తెల్లవారుతూనే పాలు కావాలి. కూరలు కావాలి. దుకాణంలో\nకిరాణా సరుకులు కావాలి. జబ్బులు చేస్తే డాక్టరు కావాలి. పిల్లలకు బడిలో చదువు సరిగా లభించాలి.\nపాలలో నీళ్ళు కలవవనీ, నూనెలో కల్తీ ఉండదనీ, బియ్యంలో రాళ్ళుండవనీ, వైద్యుడు రోగనిదానం\nసరిగా చేస్తాడనీ, మందుల షాపులో అమ్మే మందులలో మోసం ఉండదనీ నమ్మి మనం జీవయాత్ర\nసాగిస్తాం. కాని ఈ విశ్వాసాలు ఎల్లప్పుడూ నిజం కావు. డబ్బు పోసి కొని తెచ్చిన నెయ్యి మర్నాటికల్లా\nకంపు కొట్టుతుంది. బడిలో పిల్లలకు ఒక్కొక్కసారి చదువు సరిగా ఉండదు. అలాటప్పుడు పదిమంది\nఅనుభవాలు కలబోసుకుని, ఏ దుకాణంలో మంచి కిరాణాసరుకులు దొరుకుతాయో, ఏ డాక్టరు రోగిని\nచప్పున నయం చెయ్యగలడో, ఏ బడిలో పిల్లలకు నాలుగు ముక్కలు వంట బట్టుతున్నాయో తెలుసుకుని,\nసమిష్టి విశ్వాసాలను అవలంబిస్తాం. ఎవడికి వాడు నమ్మేవాటికన్నా పదిమంది ఏకంగా నమ్మేవి\nఉపయోగకరమైన విశ్వాసాలు.\nపదేపదే రుజువైన విశ్వాసాలే విజ్ఞానం అనిపించుకుంటాయి. ఫలాని ఆహారపదార్థాలలో పోషక\nపదార్థాలున్నాయి గనక అవి తింటే అరోగ్యం అన్నది అనేకమార్లు రుజువైన మీదట అది విజ్ఞానం కింద\nజమ అవుతుంది. అట్లాగే కొన్ని వ్యాధులకు కొన్ని మందులు వాడి తీరాలి. ఫలాని పంటల తెగుళ్ళకు\nఫలాని విరుగుడు మందులు వాడాలి. ఫలాని పంటలకు ఫలాని రసాయనిక ఎరువులు వాడాలి. కాలం\nగడిచినకొద్దీ అనుభవం జాస్తి అవుతుంది. దానితోబాటు విశ్వాసాలు విజ్ఞానంగా మారడం జరుగుతుంది.\nగుడ్డి విశ్వాసాల స్థానంలో విజ్ఞానం రావటమే ప్రగతి. విజ్ఞానం లభ్యమవుతూండగా, దానికి విరుద్ధమైన\nవిశ్వాసాలను నమ్మేవాళ్ళను మూఢులు అంటాం. అయితే మనిషి అవసరాలకు సరిపడినంత విజ్ఞానం లేని\nపరిస్థితిలో మనుషులు విశ్వాసాలను ఆవలంబించటం జరుగుతుంది. దేశం యొక్క శ్రేయస్సు యావత్తూ\nఆధారపడిన ఎన్నికల వంటి వాటిలో విజ్ఞానం ఏమీ పని చెయ్యని కారణంగా విశ్వాసాలనే అనుసరించ\nవలసి వస్తుంది.",
            "book_page_end": 6
        },
        {
            "title": "పవిత్రజలం",
            "book_page_start": 7,
            "pdf_page_start": 9,
            "pdf_page_end": 12,
            "author": "ఎమ్. వి. వి. సత్యనారాయణ",
            "genre": "నీతి కథ",
            "moral": "తెలివైన ఉపాయం ధనబలం కన్నా గొప్పది. అది న్యాయాన్ని నిరూపించగలదు.",
            "keywords": [
                "న్యాయం",
                "రసాయనశాస్త్రం",
                "మోసం",
                "పంచాయితీ",
                "సాక్ష్యం"
            ],
            "characters": [
                "రత్నభూషణం",
                "రామయ్య",
                "శాంత",
                "మాధవరావు",
                "గ్రామపెద్దలు"
            ],
            "locations": [
                "గోపాలపురం"
            ],
            "content": "గోపాలపురం జమీందారు రత్నభూషణం\nతన పంట పొలాలు చూసుకోవడానికి\nగ్రామం వెళ్ళాడు. అతని పొలాలను\nరామయ్య అనే రైతు సాగు చేస్తాడు.\nఆ పొలాలలో పండే ధాన్యం రామయ్య\nఇంటనే నిలవ ఉంటుంది.\nరామయ్య ఇంటి పక్కనే జమీందారు\nబసచేసే ఇల్లు ఉన్నది. రామయ్య\nకూతురు శాంత జమీందారుకు భోజనం\nఏర్పాట్లు చేసింది. ఆమెను చూసి రత్న\nభూషణం ఆశ్చర్యపోయాడు. శాంత\nచాలా అందగత్తె. ఆమెకు ఇంకా పెళ్ళి\nకాలేదు. ఆమెను పెళ్ళాడాలన్న కోరిక\nజమీందారు కు బలంగా కలిగింది.\nఆ సంగతి అతను రామయ్యతో అన్నాడు.\nజమీందారు మాటవిని రామయ్య తెల్ల\nబోయాడు. జమీందారు అప్పటికే ఇద్దరు\nపిల్లల తండ్రి.\n'' మీరు చెప్పేది నాకు అర్థంకాలేదు!''\nఅన్నాడు రామయ్య ఆశ్చర్యం నుంచి\nతేరుకుంటూ.\n\"అర్థం కావడానికి ఏమున్నదీ?\nశాంతను నా రెండో భార్యగా చేసు\nకుంటాను,'' అన్నాడు రత్నభూషణం.\n\"నేను పేద వాణ్ణి అన్న అలుసుతో\nఈ మాట అన్నారు ! ఇది భావ్యం కాదు.\nఈ సంగతి ఇంతటితో వదిలెయ్యండి!''\nఅన్నాడు రామయ్య,\nజమీందారుకు అహంకారం పొడుచుకు\nవచ్చింది. తనకు రెండో భార్యగా కూతురి\nనియ్యటానికీ ఎవరూ అభ్యంతరం\nచెప్పరు. ఈ రామయ్యకు బాగా పొగరు\nపట్టింది !\nరామయ్యను అడిగేదేమిటని, అతను\nఒంటరిగా చూసి శాంతకే తన కోరిక\nచెప్పాడు. శాంత బెదిరిపోయింది.\nతనంలోనే తల్లిని పోగొట్టుకున్న శాంత\nతన చెల్లెలి ఇంట అడుగు పెట్టితే సుఖ\nపడుతుందని రామయ్య ఉద్దేశం.\nఆ సాయంకాలం దీపాలు పెట్టాక\nరత్నభూషణం మరొకసారి శాంతను\nఒంటరిగా కలుసుకుని, తనను పెళ్ళాడ\nమని బలవంత పెట్టాడు. శాంత అతనికి\nఅందకుండా తప్పించుకుని పారిపోయింది.\nరత్నభూషణానికి కోపం ఎగదన్నింది.\nఅతను బలంగా దీపాన్ని కాలితో తన్ని\nబయటికి వెళ్ళిపోయాడు. దీపంలో ఉన్న\nనూనె ఒలికి, అంటుకున్నది. క్షణాల\nమీద రామయ్య ఇల్లు అంటుకుని, కాలిపో\nసాగింది. చుట్టుపక్కల ఇళ్ళ వాళ్ళు\nవచ్చి మంటలు ఆర్పారు.\nరత్నభూషణం ఆమె చెయ్యి పట్టుకో\nబోతుండగా, “ శాంతా!'' అంటూ ఒక\nయువకుడు వచ్చాడు.\n\"బావా, ఎప్పుడు వచ్చావు?''\nఅన్నది శాంత.\nరత్నభూషణం ప్రశ్నార్థకంగా\nచూడడం గమనించి శాంత అతనితో,\n\"ఇతను మా మేనబావ. పేరు మాధవ\nరావు. పట్నంలో చదువుకుంటున్నాడు,\nకాని వీళ్ళది కూడా ఈ ఊరే !'' అన్నది.\nరత్నభూషణం మాధవరావు వంకే\nచూస్తూ వెళ్ళిపోయాడు.\nమాధవరావుకు శాంతనిచ్చి పెళ్ళిచేసే\nఆలోచన అదివరకే జరిగిపోయింది. చిన్న\nఈ ప్రమాదం ఎలా జరిగినది శాంత\nరామయ్యకూ, మాధవరావుకూ చెప్పింది.\nరత్నభూషణం గ్రామ పంచాయితీని\nసమావేశ పరచి, రామయ్య ఇంట భద్ర\nపరచిన తనపంట తగలబడిపోయినందుకు\nరామయ్య మీద వ్యాజ్యం తెచ్చాడు.\nపంచాయితీ పెద్దలు విస్తుపోయి,\n\"మీ పంటతో బాటు అతడి ఇల్లు కూడా\nకాలిపోయింది గదా ! మీ పంటను తీసుకు\nరమ్మంటే ఎక్కడి నుండి తీసుకు\nరాగలడు ? మీరు పంట విషయం మరచి\nపోవడం బాగుంటుంది.\" అన్నారు.\n\"నా పంట పోతే ఎలా ఊరు\nకుంటాను? నా పంట నాకు అప్పగించ\nవలసిన బాధ్యత అతని మీద ఉన్నది\nగదా!\" అన్నాడు రత్నభూషణం.\nగ్రామపెద్దలు చేసేది లేక, రామ\nయ్యను పిలిపించారు.\nరామయ్య పంచాయితీకి బయలుదేర\nబోతూ, శాంత చేతిని మాధవరావు చేతిలో\nపెట్టి, \" నాయనా, శాంత కోసమే రత్న\nభూషణం ఈ ఎత్తు ఎత్తాడు. నేను\nఏమైనా ఫరవాలేదు. శాంతను జాగ్రత్తగా\nచూసుకో!\" అన్నాడు.\n\"మామయ్యా, నువు పంచాయితీకి\nపద. మేం కూడా వెనకగా వస్తాం,\"\nఅన్నాడు మాధవరావు.\n\"వద్దు, నాయనా ! ఏ కర్రన నిప్పు\nఉంటే ఆ కర్రే కాలుతుంది,\" అని\nరామయ్య వెళ్ళిపోయాడు.\nరామయ్య వెళుతూ, వెళుతూ అన్న\nమాటతో మాధవరావుకు ఒక ఆలోచన\nకలిగింది. అతను పట్నంలో చదువు\nతున్నది రసాయనశాస్త్రం. ఒక రసాయన\nప్రయోగంతో రామయ్యను జమీందారు\nబారి నుంచి కాపాడవచ్చునని అతనికి\nతోచింది. వెంటనే అతను తాను చేయ\nతలచుకున్న ప్రయోగానికి అవసరమైన\nపరికరాలు సిద్ధం చేసుకుని, శాంతను\nవెంటబెట్టుకుని పంచాయితీ జరిగే చోటికి\nవెళ్ళాడు.\nవాళ్ళు అక్కడికి చెరేసరికి, రత్న\nభూషణం తనకు శాంతనిచ్చి పెళ్లి చేస్తే\nరామయ్య మీద వ్యాజ్యం ఉపసంహ\nరించుతానని రాజీబేరం చేస్తున్నాడు.\nమాధవరావు పంచాయితీ సభ్యులకు\nనమస్కరించి, \"ఒక సారి శాంత చెప్పేది\nకూడా వినండి,\" అన్నాడు.\nశాంత జరిగినదంతా వివరించి\nచెప్పింది. కాని రత్నభూషణం అదంతా\nఅబద్ధం అనేశాడు.\n\"పంటను ఎక్కడో దాచి, కాలిపోయి\nనట్టు నాటకం ఆడగలందులకు రామయ్య\nగాని, శాంతగాని ఇల్లు అంటించి ఉండ\nవచ్చు.\" అని కూడా రత్నభూషణం\nఆరోపించాడు.\nమాధవరావు పెద్దలతో, \" నిజం ఇలా\nతేలదు. నేరం చేసినది రామయ్యా,\nశాంతా, జమీందారులలో ఎవరో తేల్చే\nభారం దేవుడి మీద వేద్దాం. వారి ముగ్గురి\nపేర్లూ మూడు కాగితాల మీద రాసి, దాని\nమీద దేవుడి అభిషేక జలం చల్లితే నేరం\nచేసినది ఎవరైనదీ బయటపడవచ్చు!''\nఅన్నాడు.\nఅతను చెప్పిన పద్ధతిలో నేరం నిరూ\nపణ అవుతుందని ఎవరికీ నమ్మకం లేదు.\nఅయినా అలా చేసి చూడడానికి ఎవరికీ\nఅభ్యంతరం లేకపోయింది. అలా నేరం\nరుజువు కాదన్న దృఢ నమ్మకంతో\nజమీందారు మాధవరావును మరింత\nగట్టిగా బలపరిచాడు.\nమాధవరావు వెళ్ళి ఆలయం నుంచి\nఅభిషేకజలం తెచ్చాడు. తరవాత అతను\nమూడు కాగితం ముక్కలు తీసి, వాటి\nమీద ముగ్గురి పేర్లూ రాశాడు. గ్రామపెద్ద\nఉద్ధరిణతో అభిషేకజలాన్ని మూడు\nకాగితాల మీదా కొద్ది కొద్దిగా రాల్చాడు.\nఅద్భుతంగా రత్నభూషణం పేరు ఉన్న\nకాగితం ఒక్కటే భగ్గున మండింది.\nఅందరూ హాహాకారాలు చేశారు రత్న\nభూషణం హడలిపోయి, తన తప్పు\nఒప్పుకున్నాడు. పంచాయితీదార్లు అతని\nచేత రామయ్యకు నష్టపరిహారం ఇప్పిం\nచారు. రామయ్య ఆ డబ్బుతో శాంతను\nమాధవరావుకు ఇచ్చి పెళ్ళి చేశాడు.\nతరవాత శాంత తన మొగుణ్ణి.\n\"జమీందారు పేరున్న కాగితం మండ\nటానికి ఏం చేశావు ?” అని అడిగింది.\n\"పంచదారా, సూరేకారం కలిపి\nపూసిన కాగితం మీద జమీందారు పేరు\nరాశాను. అభిషేక జలంలో గంధకి\nకామ్లం కలిపాను, ఆ ఆమ్లం ఆ కాగితానికి\nతగలగానే మండింది. మిగిలిన రెండూ\nమామూలు కాగితాలు. అందుచేత అవి\nమండలేదు,\" అన్నాడు మాధవరావు.",
            "book_page_end": 10
        },
        {
            "title": "తోక చుక్క-9",
            "book_page_start": 11,
            "pdf_page_start": 13,
            "pdf_page_end": 20,
            "author": "చందమామ బృందం",
            "genre": "ఫాంటసీ",
            "moral": "సాటి మనిషిని దెయ్యంగా చిత్రీకరించి మోసం చేసే దుర్బుద్ధి ఉన్నవారు కష్టాలు పాలవుతారు.",
            "keywords": [
                "శాక్తేయుడు",
                "చండీదేవి",
                "నాగకన్య",
                "ఏకాక్షి",
                "దయ్యం"
            ],
            "characters": [
                "చతుర్నేత్రుడు",
                "సమరసేనుడు",
                "శాక్తేయుడు",
                "ఏకాక్షి",
                "నల్లగూబా",
                "నరవానరం"
            ],
            "locations": [
                "శమనద్వీపం",
                "పల్లె"
            ],
            "content": "[చతుర్నేత్రుడూ, సమరసేనుడూ మాట్లాడుకుంటున్నప్పుడు, పొదల మాటున వుండి\nవింటున్న ఆటవికులను నల్లగూబా, నరవానరం వెంటాడినై సమరసేనుడు, చతుర్నేత్రుణ్ణి\nధనరాసులతోవున్న నావా, దాన్ని కాపలాకాస్తున్న నాగకన్య వృత్తాంతం అడిగాడు. చతుర్నే\nత్రుడు అతడికి శాక్తేయుణ్ణి, చండీదేవి కోరిన కోర్కె గురించి చెప్పాడు. తరవాత— ]\nశమనద్వీప రాజైన శాక్తేయుణ్ణి గురించి\nచతుర్నేత్రుడు చెప్పినది విన్న సమర\nసేనుడు చాలా అబ్బురపాటు చెందాడు.\nచండీదేవి తన దేవాలయాన్ని వెండీ,\nబంగారాలతో నిర్మించవలసిందిగా ఆజ్ఞా\nపించటం చాలా వింతగా కనబడింది.\nదేవాలయాలను వెండీ, బంగారాలతో\nనిర్మించటం మానవమాత్రులకు సాధ్య\nమయే పని కాదుగదా !\n\"చతుర్నేత్రా, చండీదేవి అటువంటి\nదుస్సాధ్యమయిన పని తన భక్తుణ్ణి\nసాధించమనటం, నాకు చాలా ఆశ్చర్యం\nకలిగిస్తున్నది.\" అన్నాడు సమరసేనుడు.\nచతుర్నేత్రుడు తల వూపుతూ బిగ్గరగా\nనవ్వి, “ సమరసేనా, నీకు శక్తి ఉపాసన\nఅంటే ఏమిటో తెలియదు. ఇహలోక\nసుఖాలనూ, తోడి మానవుల మీద అధి\nకారాన్నీ కాక్షించే వారే, యిలాంటి శక్త్యు\nపాసకులవుతారు. దేవి వాళ్ళను కరుణించి\nఆ శక్తులు ప్రసాదించే ముందు, వాళ్ళ\nధైర్యసాహసాలనే గాక, తనమీద భక్తి\nబలాన్ని కూడా పరీక్షిస్తుంది. మా\nరాజయిన శాక్తేయుణ్ణి కూడా చండీదేవి\nయిలాంటి కఠిన పరీక్షకే గురి చేసింది.”\nఅన్నాడు.\n\"అయితే, శాక్తేయుడు అంత వెండీ,\nబంగారాలను సాధించగలిగాడా ?\" అని\nఅడిగాడు సమరసేనుడు.\n\"అదే నే చెప్పబోతున్న అద్భుతకథ!\nఆ ధనరాసులతో నిండివున్న నావా, దాన్ని\nకాపలా కాస్తున్న నాగకన్య వృత్తాంత\nమంతా, యిందులోనే యిమిడి వున్నది.\nనేనూ, ఏకాక్షి మాంత్రికుడు కూడా\nయింత బద్ధ శత్రువులం కావటానికి\nకారణాలు కూడా వివరిస్తాను. ఇంతకూ\nమూలం: ఆ శమనద్వీపంలోని చండీదేవి\nకోరిన కోరికా, దానికి శాక్తేయుడు తల\nవూపటమూనూ.'' అని చతుర్నేత్రుడు\nయిలా చెప్పసాగాడు:\nశాక్తేయుడు దేవి కోర్కె నెరవేర్చాలని\nనిశ్చయించుకున్నాడు. ఒక రకంగా\nచూస్తే, అది కోర్కె అనేకన్న, దేవి\nఆజ్ఞగానే భావించాలి. శాక్తేయుడు అంత\nవెండీ, బంగారం సంపాయించాలంటే,\nమీలాగానే పరరాజ్యాల మీదికి దాడి\nవెడలటం కన్న మరో మార్గం లేదు కదా?\nశాక్తేయుడు సైనికుల కోసం దేశం\nనలుమూలలా గాలించసాగాడు. మంచి\nదేహబలం, ధైర్యసాహసాలూ గల\nయువకుల్ని ఏరి సైన్యంలో చేర్చుకో\nప్రారంభించాడు. ఒక్కొక్క గ్రామానికి\nవెళ్ళటం, అక్కడున్న యువకులందర్నీ\nపోగుచేసి, మల్ల యుద్ధం, కత్తి, కర్ర\nసాముల్లో పోటీలు పెట్టేవాడు. ఇలాంటి\nపోటీల్లో నెగ్గిన కొద్దిమందిని మాత్రమే\nసైనికులుగా స్వీకరించేవాడు.\nశాక్తేయుడు యీ విధంగా సైనికుల్ని\nసమాయత్త పరిచే నాటికి నేను ఇరవై\nఏళ్ళ ప్రాయంగల యువకుణ్ణి. ఏకాక్షి\nకూడా నా వయసువాడే కాక, నేను\nవుండే పల్లెలోనే వుండేవాడు.\nపోతే, యిక్కడ ఏకాక్షికీ, నాకూ వున్న\nబాల్యవిరోధం సంగతి చెప్పక తప్పదు.\nబాల్యంలో కలిగిన ఆ శత్రుభావమే,\nమా మధ్య అనేక దుశ్చర్యలకు దారితీసి,\nచివరకు యీ ద్వీపం మానవవాసయోగ్యం\nకాకుండా చేసింది. ఆ నాటికి ఏకాక్షి,\nనిజంగా ఏకాక్షి కాదు! ఈ ద్వీపం చేరిన\nతరవాతే, నా బంటు ఉలూకుడి వల్ల,\nఆ ఏకాక్షితనం ప్రాప్తించింది.\nఏకాక్షి, నేనూ ఒకే పల్లెవాసులం అని\nచెప్పాను గదా ? ఆ పల్లెలో మా యిద్దరి\nఇళ్ళూ ఇరుగు, పొరుగునే వుండేవి.\nమాలో మొదటినుంచీ స్నేహభావం కన్న,\nశత్రుభావమే ఎక్కువపాలు వుండేది.\nకాని, అది యింత తీవ్రదశకు రావ\nటానికి చాలాకాలం పట్టింది.\nనేనూ, ఏకాక్షి కూడా మా ఆరవ ఏటి\nనుంచి పశులకాపరులుగా జీవితం\nప్రారంభించాం. మా పల్లె పెద్ద అయిన\nపతంగుడి మేకలను అడవిలో మేపుకు\nరావటం, మా పని. అప్పటికి మేం చాలా\nచిన్నవాళ్ళం కావటం వల్ల, అడవిలో\nవేటాడటానికి మాకు అర్హత లేదు.\nవయసువచ్చిన వాళ్ళూ, దృఢకాయులూ\nమాత్రమే వేటకు వెళ్ళేవారు.\nఒకనాడు నేనూ, ఏకాక్షి మరికొందరు\nకుర్రవాళ్ళం మేకలను అడవికి తోలుకు\nపోయాం. ఆ ప్రాంతమంతా దట్టమైన\nచెట్లతో క్రిక్కిరిసి వుంటుంది. పైగా అది\nపెద్ద పులులకూ, సింహాలకే గాక, ప్రతి\nక్రూరమృగానికి ఉనికి. అయినా పశువు\nలను మేపేందుకు అంతకన్న మంచి\nప్రదేశం, మా పల్లెప్రాంతాలలో లేదు.\nమేకలను దూరంగా వదిలి, కాపరుల\nమందరమూ ఒక చెట్టుకింద కూర్చున్నాం.\nఉన్నట్టుండి ఒక అందమైన లేడిపిల్ల,\nనాకు సంబంధించిన మేకల దగ్గిరకు\nవచ్చి అరవసాగింది. బహుశా అది తన\nతల్లినుంచి వేరుపడి వుంటుంది.\nఆ లేడిపిల్లను చూడగానే, దాన్ని\nపట్టుకుని మచ్చిక చేయాలని పించింది.\nలేచి, ఒక్క గంతులో అక్కడికి వెళ్ళాను.\nఈ లోపల ఏకాక్షికూడా ఆ లేడిపిల్లను\nచూశాడు. వాడు. “ముందు నే చూశాను.\nఆ లేడి పిల్ల నాదే !'' అంటూ నా వెనక\nపరిగెత్తుకుంటూ వచ్చాడు.\nనేను మాత్రం ముందు వెళ్ళి, ఆ లేడి\nపిల్లను పట్టుకున్నాను. నా దగ్గిర వున్న\nతాడును దాని మెడకు తగిలించి, లాక్కు\nవచ్చే ప్రయత్నంలో వున్నాను. ఇంతలో\nఏకాక్షి నన్ను సమీపించి లేడిపిల్ల\nనాదంటూ, నా మీద కలియబడ్డాడు. నాకు\nపట్టరాని రోషం వచ్చి, అక్కడ వున్న\nఒక రాయితో, అతడి తలమీద కొట్టాను.\nఅరుస్తూ ఏకాక్షి కిందపడి పోయాడు.\nఈ లోపల లేడిపిల్ల మెడకు వున్న\nతాడుతో పారిపోసాగింది. నేను వెంట\nపడ్డాను. చెట్లల్లో, తుప్పల్లో పరిగెత్తి,\nపరిగెత్తి ఆఖరికి ఎలా అయితేనేం దాన్ని\nపట్టుకున్నాను. అప్పటికే నేను బాగా\nఅలిసిపోయి వున్నాను. లేడిపిల్ల నా నుంచి\nపారిపోయేందుకు గుంజుకోసాగింది. నేను\nతాడు పట్టు వదలకుండా పెనుగులాడ\nసాగాను.\nఆ పరిస్థితుల్లో నా గుండెలు అవిసేలా\nసింహగర్జన వినబడింది. అదీ చాలా\nసమీపం నుంచే! నేను ఒక్కగంతులో\nలేడిపిల్లను దాపులనున్న చెట్టుకు కట్టివేసి,\nచెట్టు కొమ్మల్లోకి ఎగబాకాను.\nచెట్లకొమ్మల్లో కాస్త స్తిమితం చిక్కిన\nతరవాత గాని, నేను చేసిన పొరబాటు\nఅర్థం కాలేదు. చెట్టుకు కట్టబడిన లేడి\nపిల్ల. మెడతాడు గుంజుకుంటూ అరవ\nసాగింది. ఒకవేళ సింహం దూరంగా\nపోతున్నా, యీ అరుపు విని తప్పక\nఆ ప్రదేశానికి వస్తుందని, నాకు భయం\nకలిగింది. ఒకటి, రెండు నిమిషాల్లో\nసింహం అక్కడికి రానేవచ్చింది!\nచెట్టుకొమ్మల్లో కూర్చున్న నాకు ప్రాణ\nభయం లేదు. కాని, కిందవున్న లేడి\nపిల్ల మీదికి సింహం లంఘించింది.\nభయంతో గగ్గోలు పెడుతున్న లేడిపిల్లను\nచూసి, నేను పూరుకోలేకపోయాను.\nచెట్టున ఎండివున్న ఒక కొమ్మను విరిచి,\nసింహం మీదికి విసిరాను. అదీ పెద్ద\nపొరబాటే ! అప్పుడే సింహం తల ఎత్తి\nనన్ను చూసింది.\nసింహం ముందు లేడిపిల్లను చంపి\nతినగలిగినంత తిన్నది. అలా తింటూనే.\nమధ్యమధ్య తలఎత్తి నా వంక చూడ\nసాగింది. చిట్టచివరకు చెట్టుమీద వున్న\nనన్ను పట్టాలని పైకి ఎగిరింది. నేను,\nఅందకుండా మరికాస్త పైకి పోయాను.\nఅయినా సింహం తన ప్రయత్నం\nమానలేదు. సూర్యాస్తమయం అయే వరకు\nఅది చెట్టుకిందనే కాపలా వేసికూర్చున్నది.\nఆ రాత్రి నాకు నిద్ర పట్టలేదు. తెల్ల\nవారిన తరవాత కూడా, నాకు చెట్టు మీది\nనుంచి దిగటానికి జంకు పుట్టింది. సింహం\nచెట్టుకింద లేకపోయినా, ఆ ప్రాంతాల్లోనే\nతిరుగుతూ వుంటుందని నాకు తెలుసు.\nఆ రోజు మిట్టమధ్యాహ్నం అయేసరికి,\nనా కర్ణపుటాలు బద్దలయేలా తప్పెటల\nమోత వినబడింది. అది మా పల్లెవాసులు\nనా కోసం వెతికేందుకు బయలుదేరారన్న\nదానికి సూచన ! నా తోడి పశుల\nకాపరులు, నేను అడవిలోంచి తిరిగి\nరాలేదని, పల్లెలో చెప్పివుంటారు.\nతప్పెటలమోత క్రమంగా సమీపించ\nసాగింది. ఇక చెట్టుదిగి వాళ్ళకు ఎదురు\nవెళదామనుకున్నాను గాని, నాకు గుండె\nధైర్యం చాలలేదు. నిన్నటి సింహం\nఆ ప్రాంతాన కాపలా వేసి\nవుంటుందన్న అనుమానం వదలలేదు.\nబరిసెలూ, ఈటెలూ ధరించిన ఒక\nనలభై, యాభై మంది మా పల్లెవాసులు\nఅడవి మార్మోగేలా అరుస్తూ వస్తున్నారు.\nకొందరు తప్పెటలు వాయిస్తున్నారు.\nఅందరూ సరిగా నేనున్న చెట్టుకు, ఒక\nయాభై గజాల దూరంలోకి వచ్చారు.\nసింహాన్ని గురించి నేను అనుమా\nనించినది నిజమే అయింది. పొదల\nమాటున దాగివున్న సింహం హఠాత్తుగా\nవాళ్ళమీదికి దూకింది. ఇలాంటి\nప్రమాదం జరగవచ్చని, మా పల్లెవాళ్ళు\nతగు జాగ్రత్తలోనే వున్నారు.\nసింహం మీదికి దూకగానే వాళ్ళు\nచెల్లాచెదురు కాలేదు. దృఢకాయుడైన\nఒక యువకుడు సింహం పంజాదెబ్బను\nతన చేతిలో వున్న పొడవాటి డాలుతో\nకాచుకున్నాడు. అదే సమయంలో మరొక\nయువకుడు, వెనక నుంచి దాని తోకను\nవడిసి పట్టుకున్నాడు.\nసింహం గర్జిస్తూ వెనకకు తిరగ\nబోయింది. ఇంతలో మొదటి యువకుడు\nబరిసెతో దాని మెడమీద బలంగా కొట్టాడు.\nదెబ్బతిన్న సింహం అరుస్తూ,\nముందుకు దూకబోయేపరికి, తోక పట్టు\nకుని వున్న యువకుడు చిన్న కత్తితో\nవెనకనుంచి దాని వెన్నుమీద పొడిచాడు.\nసింహం బాగా గాయపడిపోయింది.\nఆ యువకులిద్దరూ చేరి దాన్ని తమచేత\nనున్న ఆయుధాలతో ఎడాపెడా పొడిచారు.\nసింహం నేలపడి తన్నుకోసాగింది. చెట్టు\nకొమ్మల్లోవుండి, యిదంతా చూస్తున్న\nనాకు, పట్టరాని సంతోషం కలిగింది. గబ\nగబా కొమ్మల చాటు నుంచి దిగివస్తూ,\nపెద్దగా కేక పెట్టాను.\nఆ క్షణంలో జరిగినవింత కళ్ళారా\nచూసిన నేనే నమ్మలేక పోయానంటే,\nలోకంలో ఎవరూ నమ్మరు. నేను అలా\nకేక పెట్టేసరికి, అందరూ తలలు ఎత్తి\nనా కేసి చూశారు. మరుక్షణంలో, తప్పెట\nవాయిస్తూ ముందున్న ఏకాక్షి, \"దయ్యం!\nదయ్యం! '' అంటూ వెనుదిరిగి, పరిగెత్త\nసాగడు. కన్ను మూసి తెరిచేంతలో\nమిగతావాళ్లు కూడా, ‘\"దయ్యం! దయ్యం!''\nఅంటూ చెల్లా చెదరయ్యారు,\nఇంతవరకూ చతుర్నేత్రుడు చెపుతున్న\nదంతా శ్రద్ధగా వింటున్న సమరసేనుడు,\nఎంతో ఆశ్చర్యం కనబరుస్తూ. \" ఇది\nచాలా చిత్రంగావున్నది. మిమ్మల్ని చూసి\nఅంతమంది పెద్దవాళ్ళు కూడా దయ్యం\nఅనుకుని పారిపోవటం ఏమిటి? ''\nఅన్నాడు.\nచతుర్నేత్రుడు గట్టిగా పళ్ళు కొరికి.\n\" ఇదంతా ఏకాక్షి చేసిన మోసం. వాడు\nదయ్యం అంటూ అరిచి పరిగెత్తటం\nప్రారంభించేసరికి, మిగతావాళ్లు నా కేసి\nపరీక్షగా చూడకుండానే భయకంపితులై\nపోయి, అతణ్ణి అనుసరించారు. అంత\nచిన్న వయసులోనే ఏకాక్షి ఎంత కల్మష\nబుద్దో, యీ ఒక్క సంఘటనవల్లా\nతెలుసుకోవచ్చు. మా పల్లెలోని పిన్న పెద్ద\nలందర్నీ, నేను దయ్యాన్నని నమ్మించ\nగలిగాడు. తరవాత పదేళ్ళపాటు నేను\nదయ్యంగానే అడవుల్లో తిరుగుతూ బతక\nవలసి వచ్చింది,” అన్నాడు.\n—(ఇంకావుంది)",
            "book_page_end": 18
        },
        {
            "title": "పిడుగుపాటు",
            "book_page_start": 19,
            "pdf_page_start": 21,
            "pdf_page_end": 25,
            "author": "వి. యజ్ఞరామయ్య (ఆధారం)",
            "genre": "బేతాళ కథ",
            "moral": "క్రోధం కన్నా ప్రేమ శక్తివంతమైనది. ఉపకారం చేసినవారు చేసిన మేలును జన్మలో మరవలేరు. రక్తసంబంధం అన్ని శత్రుత్వాలకంటే బలమైనది.",
            "keywords": [
                "గర్భశత్రుత్వం",
                "ఉపకారం",
                "ప్రేమ",
                "విక్రమార్కుడు",
                "బేతాళుడు"
            ],
            "characters": [
                "విక్రమార్కుడు",
                "బేతాళుడు",
                "నాగభూషణుడు",
                "గంగాధరుడు",
                "నాగభూషణుడి భార్య",
                "గంగాధరుడి భార్య"
            ],
            "locations": [
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా,\nఎవరి మనస్సు వాళ్ళకు తెలియదు. ఆలో\nచనలు మనసు లోతులను అందుకోలేవు.\nఒక్కొక్కడు తాను ద్వేషించిన వాడి\nకోసం ప్రాణాలైనప్పటికీ త్యాగం చెయ్య\nటానికి సిద్ధపడతాడు. ఇందుకు నిదర్శ\nనంగా ఇద్దరు అన్నదమ్ముల కథ చెబు\nతాను, శ్రమతెలియకుండా విను,” అంటూ\nఇలా చెప్పసాగాడు:\nనాగభూషణుడూ, గంగాధరుడూ అని\nఇద్దరు రైతు సోదరులు గర్భశత్రువులు.\nవారిద్దరి మధ్యా ఈర్ష్యవల్లనో, అసూయ\nవల్లనో, ఏ ఇతర అల్పకారణం వల్లనో\nఏర్పడిన ద్వేషం ఆ రోజు కారోజు పెరిగి,\nక్రమంగా తీవ్రస్థాయికి చేరుకున్నది.\nచివరకు వాళ్ళు ఒకరి నాశనం ఒకరు\nమనస్ఫూర్తిగా కోరుకునే దశకువచ్చారు,\nఒకసారి, ఒక పశువుల మంద కొండ\nమీద మేసి దిగి వస్తూంటే, ఏపుగా పెరిగిన\nనాగభూషణుడి చేలోకి కొన్ని పశువులు\nప్రవేశించాయి. ఇది కళ్లారా చూసిన\nగంగాధరుడు లోలోపల ఎంతో సంతో\nషించాడు. అయితే ఇంతలోనే పశువుల\nకుర్రవాడు పరిగెత్తుకుంటూ వచ్చి, వాటిని\nమళ్ళించాడు.. ఈ సంగతి తెలిసి నాగ\nభూషణుడు ఆ కుర్రవాణ్ణి కొట్టాడు. దాని\nమీదట గంగాధరుడు ఊరి వాళ్ళతో,\n\"మా వాడు ఆ కుర్రవాణ్ణి కొట్టటం అహం\nకారం కాదా ? నోరులేని పశువులు ఆక\nస్మాత్తుగా చేలోపడితే వాడు ఏం చెయ్య\nగలడూ ? అప్పటికీ వాడు చేలోపడిన\nపశువులను అదిలించి బయటికి తోలాడు.\nలేకపోతే చేను ఏమయేదో? కాకపోయినా,\nమా భూషణుడికి తన చేను విరగకాసిం\nదని చాలా గర్వం! అలాటి వాణ్ణి దేవుడు\nఅణచకపోడు ! \" అన్నాడు.\nతన తమ్ముడు తనను గురించి ఇట్లా\nప్రచారం చేసినట్టుతెలిసి నాగభూషణుడు\nమండిపడ్డాడు.\nతరవాత కొద్ది రోజులకు గంగాధరుడు\nబండినిండా గడ్డి వేసుకుని, కొండదారి\nవెంట దిగి వస్తుండగా, ఒక ఎద్దు -కాలు\nమడత పడి, నేలమీద పడింది. బరువు\nబండిని లేపటం తన ఒక్కడివల్లా కాక,\nగంగాధరుడు చుట్టుపక్కల చేలలో ఉన్న\nవాళ్ళను సాయం పిలిచాడు. ఎద్దుకాలు\nవిరిగినట్టు తెలిసింది.\nఈ సంగతితెలిసిభూషణుడు లోలోపల\nపరమానందం చెంది, కనిపించిన ప్రతి\nవాడితోనూ, \"పాపం, మా వాడి ఎద్దుకాలు\nవిరిగిందటగా ? అయినా ఆ భగవంతుడికి\nఎవరి పొగరు ఎలా అణచాలో బాగా\nతెలుసు!\" అన్నాడు.\nఈ సంగతి తెలిసి గంగాధరుడు అగ్గి\nమీద గుగ్గిలం అయాడు.\nఈ అన్నదమ్ముల భార్యలు తమ భర్త\nలకు ఏ విధంగానూ తీసిపోలేదు. అసలే\nతోడికోడళ్లు, దానికితోడు భర్తల మధ్య\nబహిరంగ శత్రుత్వం ఉండటంతో వాళ్ళు\nతమ ఈర్ష్యలను దాచుకునే అవసరం లేక\nపోయింది. వాళ్లు ఒకరి మీద ఒకరు\nఇరుగు పొరుగు వారితో చాడీలు చెప్పు\nకునేవారు. ఇరుగు పొరుగువాళ్లు ఇక్కడి\nమాటలు అక్కడా, అక్కడివి ఇక్కడా\nచెప్పి. ఆతోడికోడళ్ళ మధ్య వైరం ఎగ\nదోశారు. తోడికోడళ్ళ మధ్య ఉండే\nశత్రుత్వం అన్నదమ్ముల శత్రుత్వానికి\nఆజ్యంపోసింది !\nఒకసారి గంగాధరుడి భార్య ఏదో నగ\nచేయించుకుని మురిసిపోతూ, మాటల\nసందర్భంలో చుట్టు పక్కల వాళ్ళతో,\n\"డబ్బున్న వాళ్ళందరికీ అనుభవించే\nయోగం ఉంటుందా ఏం?\" అన్నది.\nఈ మాటకు చిలవలూ, పలవలూ చేరి\nనాగభూషణుడి భార్య చెవినపడింది. తన\nతోడికోడలు తనను గురించే ఈ మాటఅన్న\nదని నాగభూషణుడి భార్య అనుకుని\nకంట తడిపెట్టుకుంటూ తన భర్తతో\nచెప్పింది.\n\"మనమేనా లేనివాళ్ళం? నాకు\nఅంతకన్న అందమైన నగ కొంటే గాని\nదాని పొగరు అణగదు!\" అన్న దామె.\nనాగభూషణుడు భార్యను బలపరుస్తూ,\nతన భార్యకు ఖరీదైన నగ చేయించాడు.\nఏదో పేరంటం సాకుపెట్టి నాగభూషణుడి\nభార్య తన ఇరుగు పొరుగుకు తన నగ\nచూపిస్తూ, \"దీన్ని చూసి కళ్లలో నిప్పులు\nపోసుకునే వాళ్లు ఉంటారు!'' అన్నది.\nఆ నోటా, ఆ నోటా ఈ మాట గంగా\nధరుడి భార్యకు చేరింది. ఆమె ఈస\nడింపుగా, \"గంగిరెద్దుకు కట్టిన గంతలా\nఉన్నది అనగ ! దాన్ని చూసి కళ్ళలో\nనిప్పులు పోసుకోవాలి కూడానా ? '' అని\nవ్యాఖ్యానించింది.\nఇటువంటి చిన్న చిన్న సంఘటనలు\nపాపం బద్దలైనట్టుగా పగిలి, తోడికోడళ్లు\nఒకరినొకరు శాపనార్థాలు పెట్టుకుని వీధిన\nపడటమూ, అన్నదమ్ములు కలియబడి\nతన్నుకోవటమూ కూడా జరిగేది.\nఇలా ఉండగా ఒక వర్షాకాలం కుంభ\nవృష్టి సాగింది. గంగాధరుడి ఇంటి దక్షిణపు\nగోడ బీటలు పడింది. ఇంటికప్పు చిల్లులు\nపడి కురుస్తుంటే, ఏదన్నా చేద్దామని\nగంగాధరుడు కప్పమీదికి ఎక్కాడు.\nఇంతలో కళ్ళు పోయేటట్టు మెరిసి, పెళ\nపెళా రావాలతో పిడుగు పడింది. గంగా\nధరుడి కప్పు కొంతపోయింది.\nగంగాధరుడి భార్య గొల్లున ఏడుస్తూ\nతన భర్తను కేకేసింది. జవాబులేదు.\nఆమె ఆవేశంతో పక్క ఇంటికి వెళ్ళి, తన\nతోడికోడల్ని కౌగలించుకుని, \" అక్కా,\nనీ మరిదిని కాపాడు!\" అంటూ ఏడ్చింది.\nఆమె, కొయ్యబారి పోయినట్టున్న నాగ\nభూషణుడితో, ''చూస్తారేమండీ ? దీపం\nతీసుకుని రండి. మరిది ఏమయాడో,\nపాపం!\" అన్నది.\nముగ్గురూ, దీపంతో కప్పుకూలిన చోటికి\nవెళ్ళారు. ప్రమాదకరమైన శిధిలాల\nమధ్య, తలకు ఏదో తగిలి, స్పృహలేకుండా\nపడి ఉన్న గంగాధరుణ్ణి, నాగభూషణుడు\nముందు తన ఇంటికి తెచ్చాడు. వైద్యుడు\nవచ్చి చికిత్సచేసిన మీదట, గంగాధరుడు\nత్వరగానే కోలుకున్నాడు.\nఅటు తరవాత ఆ రెండు కుటుంబాల\nమధ్యా శత్రుత్వం అన్నది మచ్చుకైనా\nకనిపించలేదు. ఇది జరిగిన ఎంతో\nకాలానికి కూడా గంగాధరుడి భార్య,\n\"ఆ నాడు మా బావగారు దేవుడల్లే వచ్చి\nనా పసుపూ, కుంకుమా నిలబెట్టారు! \"\nఅని సందర్భం వచ్చినప్పుడల్లా అంటూ\nఉండేది.\nబేతాళుడు ఈ కథ చెప్పి, \" రాజా,\nఆ అన్నదమ్ముల మధ్య నిజంగా ఉన్నది\nశత్రుత్వమా, ఆత్మీయతా? ఇద్దరూ\nఒకరికి జరిగిన నష్టం గురించి ఇంకొకరు\nఎంతో ఆనందం పొందేవారు గదా ?\nనాగభూషణుడు తన తమ్ముణ్ణి అపాయం\nనుంచి రక్షించటానికి అలా ఎందుకు\nముందుకు వచ్చాడు ? ఆ తరవాత వాళ్ల\nమధ్య వైరం అయిపులేకుండా ఎందుకు\nపోయింది ? ఈ సందేహానికి సమా\nధానం తెలిసికూడా చెప్పకపోయావో నీ\nతల బద్దలైపోతుంది,\" అన్నాడు.\nదానికి విక్రమార్కుడు, \" అభిమానం\nలాగే మనుషులమధ్య ద్వేషం కూడా ఒక\nతెంచరాని బంధం. నిర్లిప్తత ఉన్నచోట\nమాత్రమే ఏ బంధమూ ఉండదు.\nమనుషులు ద్వేషంద్వారా ఇతరులతో\nసంబంధం పెట్టుకుంటారు. అందుచేతనే\nప్రేమానురాగాలు ఎంత గాఢంగా ఉండే\nఅవకాశం ఉంటే, శత్రుత్వం కూడా అంత\nగాఢంగానే ఉంటుంది. అతి సన్నిహితు\nలైన జ్ఞాతులూ, అన్నదమ్ములూ ఒకరి\nనొకరు ద్వేషించుకున్నప్పుడు ఆ ద్వేషం\nమితిమీరుతుంది. అన్ని శత్రుత్వాలలోకి\nగర్భశత్రుత్వం తీవ్రమైనది. గంగాధరుడు\nచచ్చిపోతే నాగభూషణుడికి ఆనందం\nకలుగుతుందనుకోవటం పొరపాటు.\nతమ్ముడి చావుతో తనకూ, అతనికీ ఉండే\nబంధం తెగినాక నాగభూషణుడికి మిగిలేది\nశూన్యమే! ఎందుచేతనంటే ఈ అన్న\nదమ్ముల మధ్య వైరం స్వార్థరహితమైనది.\nఒకరు చస్తే ఇంకొకరికి లాభం చేకూరదు.\nఅందుచేత గంగాధరుడి ప్రాణా లు\nకాపాడటం నాగభూషణుడికి చాలా\nసహజం. అటుతరవాత వారిమధ్య వైరం\nఎందుకు లేదంటే అందుకు రెండు\nకారణాలు. ఒకటి, క్రోధంకన్న ప్రేమ\nశక్తివంతమైనది. ప్రేమకు చోటున్నచోట\nవైరం తల ఎత్తలేదు. రెండోది, ఉపకారం\nపొందిన వాడైనా తనకు జరిగిన మేలు\nమరవగలడేమో గాని, ఉపకారం చేసిన\nవాడు తాను చేసిన మేలును జన్మలో\nమరవలేడు. అన్నదమ్ము లిద్దరూ మేలు\nమరవలేని స్థితిలో ఉంటే, శత్రుత్వానికి\nతావు ఎక్కడ?\" అన్నాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి, చెట్టెక్కాడు. — (కల్పితం)",
            "book_page_end": 23
        },
        {
            "title": "దొంగతనాని కొక రాగం",
            "book_page_start": 24,
            "pdf_page_start": 26,
            "pdf_page_end": 27,
            "author": "ఎస్. గీత",
            "genre": "హాస్యం",
            "moral": "సామర్థ్యం అన్ని చోట్లా పనికిరాదు; సందర్భాన్ని బట్టి ఉపయోగపడాలి.",
            "keywords": [
                "నీలాంబరి రాగం",
                "సంగీతం",
                "దొంగతనం",
                "నిద్ర",
                "నేపాలీ కాపలా"
            ],
            "characters": [
                "శాస్త్రి",
                "దొంగ",
                "తోడు దొంగ",
                "ఖజానా కాపలావాళ్ళు"
            ],
            "locations": [
                "పల్లె",
                "ఖజానా"
            ],
            "content": "శాస్త్రి ఆ ఊళ్ళో పేరున్న గాయకుడు. నే విన్నాగా?\" అంటే \"నీ మొహం!\nఅయితే అతను ఎప్పుడూ నీలాంబరి నువు నిద్రపోయి ఉంటావు!\" అని అత\nరాగం ఒకటే పాడేవాడు. ఒకవేళ ఇత నంటే మంచి అభిప్రాయం లేని వాళ్ళు\nరులు మరో రాగం పాడమని అడిగినా, విమర్శించే వాళ్ళు.\nఅతను పాడలేక పోయేవాడు. \"అది తక్కువ సంగతా? సంగీతం\nఅందుచేత అతన్ని బాగా ఎరిగున్న వాళ్ళు పాడి నిద్రపుచ్చగల వాళ్ళెవరున్నారు'\nఅతనిచేత నీలాంబరి రాగమే పాడించు ఈ కాలంలో?\" అనే వాళ్ళు శాస్త్రి\nకుని విని తన్మయులయేవాళ్ళు. అంతే అభిమానులు.\nకాదు, అతను నీలాంబరి పాడితే రాళ్ళు \"మా నాయనమ్మ రోజూ పాడి నన్ను\nకరుగుతాయని చెప్పుకునే వారు. రాళ్ళు నిద్రపుచ్చేది ! దానికేమంటావు?\" అని,\nకరిగేమాట ఏమైనా అతని నీలాంబరి శాస్త్రి అంటే కిట్టనివాడు ఒకడు అంటూండే\nగానం వినేవాళ్ళను జోకొట్టేది. ఆ రాగం వాడు.\nవినేవాళ్ళ మీద మత్తుమందులా పని ఏమైనా శాస్త్రి నీలాంబరి పాడితే ఎటు\nచేసేది.\nవంటి వారికైనా నిద్ర ముంచుకొస్తుం\nఅతను నీలాంబరి పాడి జనాన్ని జోకొట్ట దన్నది ఆ ఊళ్ళో అందరూ ఒప్పుకునే\nగలడని అతని శత్రువులకు కూడా మాటే.\nతెలుసు. అందుచేత, ఎవరన్నా. '' శాస్త్రి ఒకరోజు శాస్త్రి కోసం ఒక మనిషి\nలాగా నీలాంబరి పాడే వాళ్ళెవరూ లేరు! వచ్చాడు. అతను చూడటానికి పెద్ద\nమనిషిలాగే ఉన్నాడు గాని, నిజానికి\nఅతని వృత్తి దొంగతనం.\nఆ మనిషి శాస్త్రి చేతిలో కొంత డబ్బు\nపెట్టి, ఎంతో వినయంగా నమస్కరిస్తూ,\nఅయ్యా, రేపు రాత్రి తమరు పాటకచేరీ\nచెయ్యాలి. డబ్బు ముందే ఇచ్చేస్తున్నాను,\"\nఅన్నాడు.\n\"రేపు రాత్రి ఎక్కడ? ఎన్నిగంటలకు?\"\nఅని శాస్త్రి అడిగాడు. అతను పాడినందుకు\nఎవరూ ఇలా ముందుగా డబ్బు ఇచ్చి\nఉండలేదు. అందుచేత అతను చాలా\nఉత్సాహంలో ఉన్నాడు.\n\"రాత్రి పన్నెండు గంటలకు పాట\nప్రారంభించాలి. పాటకచేరి ఎక్కడ\nజరిగేదీ ఇప్పుడు చెప్పలేను. రేపు రాత్రి\nనేను వచ్చి, మిమ్మల్ని తీసుకుపోతాను.\nనేను చెప్పిన చోట మీరు పాడుదురు\nగాని!'' అన్నాడు ఆ మనిషి.\nఅర్ధరాత్రి వేళ పాటకచేరీ ఏమిటా\nఅని శాస్త్రి ఆశ్చర్యపడ్డాడు గానీ, తన\nడబ్బు తనకు ముట్టింది గనక దాన్ని\nగురించి అతను అంతగా వితర్కించుకో\nలేదు.\nమర్నాడు రాత్రి బాగా పొద్దుపోయి\nఆ మనిషి తన తోడు దొంగను మరొకణ్ణి\nవెంట బెట్టుకుని వచ్చి ఖజానా ఉండే\nచోటికి తీసుకుపోయాడు.\nఖజానా సమీపంలో ఇద్దరూ\nకూర్చుని శాస్త్రి చేత ఆలాపన ప్రారంభింప\nజేశారు. ఆ పాటకు ఖజానా కాపలా\nవాళ్ళు నిద్రపోగానే, ఖజానాను కొల్లగొట్ట\nవచ్చునని దొంగల ఉద్దేశం.\nఅయితే ఆ కాపలా వాళ్ళు నేపాలు\nదేశస్థులు. వాళ్ళకు దక్షిణదేశపు సంగీతం\nపట్టదు.\nశాస్త్రి పాడుతూనే ఉన్నాడు. తూర్పు\nతెల్లవారింది. దొంగలిద్దరూ ఎప్పుడో\nగురక పెట్టుతూ నిద్రపోయారు.\nఖజానా కాపలా వాళ్ళు వచ్చి, దొంగ\nలిద్దరినీ నిద్రలేపి, \" ఇంకేం పాటలు !\nతెల్లవారింది. ఇళ్ళకు పొండి!'' అని\nమందలించి పంపేశారు.",
            "book_page_end": 25
        },
        {
            "title": "అన్నీ ఒక్కసారికే!",
            "book_page_start": 26,
            "pdf_page_start": 28,
            "pdf_page_end": 32,
            "author": "చందమామ బృందం",
            "genre": "నీతి కథ",
            "moral": "అతి గారాబం పిల్లలను పెంకెవారిగా మారుస్తుంది. వారిని దారికి తేవాలంటే తప్పు ఒప్పుకునే వరకు కఠినంగా వ్యవహరించాలి.",
            "keywords": [
                "గారాబం",
                "మొండితనం",
                "శిక్షణ",
                "ప్రతిజ్ఞ",
                "స్వయం విమర్శ"
            ],
            "characters": [
                "గోపాలుడు",
                "జమీందారు",
                "యువకుడు",
                "రాజు"
            ],
            "locations": [
                "రామాపురం"
            ],
            "content": "రామాపురం జమీందారుకు లేక లేక\nకలిగిన బిడ్డ గోపాలుడు ఎంతో గారాబంగా\nపెరిగాడు. పదేళ్ళు వచ్చేసరికి వాడు\nఉత్తి బండవాడుగా, మొండి వాడుగా\nతయారయాడు. ఉదయానే లేవడు,\nఎప్పుడూ సాన్నం చేయడు. లేచినప్పటి\nనుంచీ వాడికి ఆటలు తప్ప మరొక\nధ్యాస ఉండదు. ఏదో సమయంలో\nవచ్చి, ఇంత తిండి తినిపోతాడు. అంతే!\nతన కొడుకు స్థితి శ్రుతి మించి రాగాన\nపడుతున్నదని భయపడి వాడికి నయనా,\nభయానా చెప్పి చూశాడు జమీందారు.\nకాని, పని జరగలేదు. పిల్లవాడు ఇంట్లో\nవాళ్ళమాట వినడంలేదని, ఆయన ప్రసిద్ధు\nలైన గురువులను నియమించాడు. వాళ్ళ\nవల్ల కూడా ఏమీ కాలేదు.\nఅలాటి పరిస్థితులలో ఆ ఊరికి కొత్తగా,\nఒక యువకుడు వచ్చాడు. వాడు అనాధ.\nజమిందారు ఆ యువకుణ్ణి పిలిచి, ' \"నువు\nనా కొడుక్కు మంచి బుద్ధులు నేర్ప\nగలిగితే నీకు మా ఇంట్లో శాశ్వతంగా\nతిండీ, బట్టా ఏర్పాటుచేస్తాను,'' అన్నాడు.\nకొత్త యువకుడు గోపాలుడితో స్నేహం\nచేసుకుని, రకరకాల కథలతోనూ, కొత్త\nకొత్త ఆటలతోనూ వాణ్ణి ఆకర్షించాడు.\nగోపాలుడు వస్తుతః తెలివైన వాడేననీ,\nవాడిదృష్టి చదువు మీదికి మళ్లేటట్టు\nచెయ్యగలిగితే బాగుపడతాడనీ యువకు\nడికి తోచింది. అయితే యువకుడు ఎంత\nచెప్పినా గోపాలుడు మారక, “ నా కిలాగే\nబాగున్నది. నే నెందుకు మారాలి? '\nఅని అడిగాడు.\n“ఏదైనా అనుభవిస్తేనేగాని తెలియదు.\nరోజుకు ఒక్కసారి స్నానం చేసి చూడు,\nఒక్కసారి చదివిచూడు. ఒక్కసారి\nపెద్ద వాళ్ళకు నమస్కారం చేసి చూడు!\nనీ మనసుకు ఎంత హాయిగా ఉంటుందో\nనీ కే తెలుస్తుంది,\" అన్నాడు యువకుడు.\n\" నువ్వంటే నా కిష్టం గనక, నువు\nచెప్పావు గనక వింటాను. అయితే నువు\nచెప్పినవన్నీ రోజుకు ఒకసారే చేస్తాను:\nరోజూ పెందలాడే లేస్తాను, ఒక్కసారి\nస్నానం చేస్తాను. పుస్తకంలో ఒక్కపుట\nచదువు కుంటాను: ఆ తర్వాత నన్ను\nనువు. రోజంతా ఆడించాలి,\" అన్నాడు\nగోపాలుడు.\nయువకుడు జమీందారుకు గోపాలుడు\nఅన్న మాటలు చెప్పాడు.\n“ఇదీ కొంత మెరుగే! ఒకసారి క్రమ\nబద్ధమైన జీవితానికి అలవాటు పడితే,\nవాడే మారుతాడు,'' అని జమీందారు\nసంతోషించాడు.\nమర్నాటి నుంచీ గోపాలుడు. అన్న\nమాట ప్రకారం, రోజూ పెందలాడే నిద్ర\nలేచి, స్నానం చేసి, పుస్తకంలో ఒకే ఒక్క\nపుట చదివి, తండ్రికి ఒకమారు నమస్థారం\nచేస్తూ వచ్చాడు. ఆ తర్వాత రోజంతా\nఆట !\nఒకరోజు జమీందారు బంధువు\nఒకాయన చూడవచ్చి, గోపాలుడు రోజల్లా\nఆటపాటల్లో మునిగి తేలుతూండడం\nచూసి, '' కుర్రాడికేమైనా చదువు చెప్పిస్తు\nన్నావా ?'' అని జమీందారును ఆడిగాడు.\n\"వాడు రోజూ పెందలాడి లేస్తూనే\nస్నానం చేసి, పెద్దలకు నమస్కారం చేసి,\nచదువుకుంటాడు, ఆ తర్వాత ఆడు\nకుంటాడు,” అని తన బంధువుతో\nగర్వంగా చెప్పి, కొడుకును పిలిచి,\n\" ఈయన నీకు పెద్దనాన్న అవుతారు!\nనిన్ను చూడాలని వచ్చారు. ఆయన\nపాదాలకు నమస్కారం చెయ్యి, నిన్ను\nదీవిస్తారు!\" అన్నాడు జమీందారు.\nగోపాలుడు నిరసనగా తల ఆడించి.\n\" నేను రోజుకు ఒక్కసారి మాత్రమే\nఎవరికో ఒకరికి నమస్కారం చేస్తాను.\nఈ రోజుకు మీకు నమస్కారం చేసేశాను.\nకావాలంటే రేపు ఉదయం మీకు మానేసి\nఈయనకు నమస్కారం చేస్తాను ! ఇవాళ\nమాత్రం ఇంకెవరికీ నమస్కారాలు\nలేవు!'' అని వెళ్ళిపోయాడు.\nజమీందారుకు తల తీసేసినట్టయింది.\nఆయన యువకుణ్ణి పిలిచి, \" నువు\nగోపాలుడికి ఇస్తున్న శిక్షణ వల్ల బంధు\nవర్గంలో నా పరువు పోతున్నది!\" అని.\nజరిగినది చెప్పాడు.\nయువకుడు గోపాలుడి వద్దకు వెళ్ళి\n“నీ మూలంగా నాకు చెడ్డ పేరు వచ్చింది !\nపెద్దలకు నమస్కరించడం మర్యాద!\nవారి దీవెనలు పొందడం నీకే మంచిది!\nఇకమీదట ఈ రోజులా ప్రవర్తించకు!\"\nఅని మందలించాడు.\nకాని గోపాలుడు నిర్లక్ష్యంగా, \" నేను\nఅన్నమాట తప్పను. ఒక్కసారి అన్నా\nనంటే ఒక్కసారే!'' అన్నాడు.\n\"పెద్ద హరిశ్చంద్రుడివి బయలు\nదేరావు ! అన్నమాట తప్పవా? తప్పితే?\"\nఅన్నాడు యువకుడు.\n\"తప్పితే, ఆ తర్వాత నువు ఎలా చెబితే\nఅలాచేస్తాను,\" అన్నాడు గోపాలుడు.\nయువ కుడి కి. గోపాలుణ్ణి మార్చే\nఉపాయం స్ఫురించింది. ఆ రోజే అతను\nఆటల నెపంతో గోపాలుడి శరీరం మురికి\nచేసేశాడు. గోపాలుడి శరీరం దుర్వా\nసన కొట్టసాగింది. ఆ సంగతి వెంటనే\nగ్రహించలేదు గాని, తరవాత వాడు\nఆ వాసన భరించలేకపోయాడు.\nయువకుడు గోపాలుడితో, “పద, నదికి\nపోయి స్నానం చేద్దాం!'' అన్నాడు.\n\"స్నానం ఎలా చేస్తాను ? ఈ రోజుకు\nస్నానం చేసేశాను గద! ఇవాల్టికి మరి\nస్నానం' లేదు!\" అన్నాడు గోపాలుడు.\nయువకుడు స్నానంచేసి వచ్చాడు.\nగోపాలుడు అలాగే ఇంటికి వెళ్ళాడు.\n\"నీ ఒళ్ళంతా వాసనరా ! వెళ్ళి\nస్నానం చేసిరా.\" అన్నది గోపాలుడి తల్లి.\nగోపాలుడు ఒప్పుకోలేదు. తన చేత బల\nవంతాన స్నానం చేయించేటట్టుంటే\nభోజనం చెయ్యనన్నాడు.\n\"మరి నీతో కలిసి భోజనం చేసేది\nఎలారా? ఇంట్లో చుట్టాలు కూడా\nఉన్నారు!\" అన్నది గోపాలుడి తల్లి.\nగోపాలుడు ఆ పూట వేరే భోజనం\nచేసి, పక్కపాడైపోతుందని కటిక నేల\nమీద పడుకున్నాడు. అంతేగాని వాడు\nస్నానం చెయ్యలేదు.\nతన ప్రయత్నం విఫలమయిందని\nయువకుడు జమీందారుకు చెప్పాడు.\nతన కొడుకు నలుగురితో గాక వేరే\nభోజనం చేశాడనీ, కటిక నేలమీద పడు\nకున్నాడనీ బాధపడి జమీందారు యువ\nకుడితో, \" ఇంకెప్పుడూ ఇలాంటి ప్రయో\nగాలు చేయకు. వాడు బాగుపడకపోతే\nమానె!'' అన్నాడు.\nకాని గోపాలుడు బాగుపడడం యువ\nకుడికి అవసరం. గోపాలుడు బాగుపడక\nపోతే, జమీందారు అతనికి శాశ్వతంగా\nఆశ్రయం ఇయ్యడు! జమీందారు చేసే\nఅతి గారాబం వల్లనే గోపాలుడు చెడి\nపోతున్నాడని యువకుడికి అర్థమయింది.\nఇలా ఉండగా, ఆ దేశాన్ని ఏలే రాజు\nగారు ఆ గ్రామం వచ్చి విడిది చేశారు.\nఊళ్ళోని పెద్దలందరూ కుటుంబ సహితంగా\nకానుకలతో వచ్చి రాజుగారి దర్శనం\nచేసుకుంటున్నారు. జమీందారు కూడా\nసకుటుంబంగా, యు వకుణ్ణి కూడా\nవెంట బెట్టుకుని రాజదర్శనానికి వెళ్ళాడు.\nజమీందారు ఇచ్చిన కానుక రాజు\nగారికి నచ్చింది. ఆ సమయంలో యువ\nకుడు గోపాలుడితో, \" వీరు మన రాజు\nగారు. వీరికి నమస్కారం చెయ్యి,\"\nఅన్నాడు.\nగోపాలుడు తన అలవాటు చొప్పున\nపెంకెగా సమాధానం చెప్పాడు.\nరాజుగారికళ్ళుకోపంతో ఎరుపెక్కాయి.\n“రోజుకు ఒక్కసారే నమస్కారం\nచేస్తావా? రాజు ఎదురైనా రెండోసారి\nనమస్కారం చెయ్యవూ? ఎవరు నేర్పారు\nనీకిలాంటి మాటలు ?\" అన్నాడాయన.\nరాజుకు తన కొడుకు మీద వచ్చిన\nకోపం ఎలాంటి విషమపరిణామాలకు దారి\nతీస్తుందోనని జమీందారు భయపడి,\nవెంటనే కొడుకును చాచి చెంపకాయ\nకొట్టి, “నీ పెంకెతనానికి హద్దు లేకుండా\nఉన్నది! దేవుడిలాటి రాజుగారికి\nనమస్కరించనంటావా ? ముందు ఆయన\nకాళ్ళమీద పడు !\" అన్నాడు.\nతండ్రికి తనమీద అంత కోపం రావడం\nకానీ ఆయన తనను అంత దెబ్బ కొట్టడం\nకానీ ఎన్నడూ ఎరగని గోపాలుడు హడలి\nపోతూ, చప్పునపోయి, రాజుగారి కాళ్ళ\nమీద పడ్డాడు.\nరాజుగారు ప్రసన్నుడయాడు.\nతిరిగి ఇల్లు చేరుకున్నాక, యువకుడు\nగోపాలుడికి వాడు చేసిన ప్రతిజ్ఞ జ్ఞాపకం\nచేసి, జమీందారుతో, \" మీవాడు అన్న\nమాట తప్పడు! ఈ రోజు నుంచీ నేను\nచెప్పినట్టు వింటాడు. ఎందుకంటే ఇవాళ\nరెండు సార్లు నమస్కారం చేశాడు గద !\nగోపాలుడి వైఖరి ఎంత ప్రమాదకరమైనదో\nఇవాళ మీరే చూశారు. మీ కుర్రవాణ్ణి\nకాపాడడానికి ఇంకో దారి లేదనేవరకూ\nమీరు వాడి మీద చెయ్యి చేసుకోలేదు.\nఆ సంగతి తెలిసే, నేను ఇవాళ ఇలా\nప్రవర్తించవలసి వచ్చింది. మీ మనసును\nకష్టపెట్టితే, క్షమించండి ! ' అన్నాడు.\nగోపాలుడు అన్నమాట నిలబెట్టుకుని\nబుద్ధిమంతుడు కావడంతో జమీందారు\nకూడా తాను అన్నమాట నిలబెట్టుకుని,\nఆ యువకుడికి తన ఇంట శాశ్వతంగా\nవసతి ఏర్పాటు చేశాడు.",
            "book_page_end": 30
        },
        {
            "title": "తల్లిఋణం",
            "book_page_start": 31,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "జాతక కథ",
            "moral": "తమను ప్రేమగా పెంచిన తల్లిదండ్రులు/సంరక్షకుల ఋణాన్ని తీర్చుకోవడం ప్రతి ఒక్కరి విధి.",
            "keywords": [
                "బోధిసత్వుడు",
                "నల్లగిత్త",
                "తల్లిఋణం",
                "వర్తకుడు",
                "నిస్వార్థ సేవ"
            ],
            "characters": [
                "బోధిసత్వుడు (నల్లగిత్త)",
                "పెద్దమ్మ",
                "బ్రహ్మదత్తుడు",
                "వర్తకుడు",
                "పశువుల కాపరి"
            ],
            "locations": [
                "కాశీరాజ్యం",
                "ఏటి ఒడ్డు"
            ],
            "content": "బ్రహ్మదత్తుడు కాశీరాజ్యాన్ని పాలించే\nకాలంలో, బోధిసత్వుడు ఒక అందాల\nగిత్తగా పుట్టాడు. ఆ గిత్త నల్లని నిగనిగ\nలాడే రంగుతో, చూడముచ్చటగా వుండేది.\nదాని అందం చూసి, దాని యజమాను\nలతో పాటు యితరులు కూడా ఎంతో\nమురిసిపోయేవారు.\nఆ గిత్తను పెంచే యజమానులు ఒక\nపేదరాశి పెద్దమ్మ ఇంటి భాగంలో కాపరం\nవుంటూ వచ్చారు. కొన్నాళ్ళ తరవాత\nవాళ్ళు, ఊరు వదిలి పోవలసి\nవచ్చింది. వాళ్ళు పేదరాసి పెద్దమ్మకు\nఇంటిఅద్దెకింద, ఆ నల్లగి తనుయిచ్చేశారు.\nపెద్దమ్మకు నా అన్నవాళ్ళెవరూ లేరు.\nఆమె ఆ నల్లగిత్తనే బిడ్డలా చూసుకుంటూ\nరాసాగింది.\nబియ్యపు కడుగూ, గంజినీళ్ళూ కలిపి,\nఅందులో తౌడు వేసి మంచి కుడితి\nతాగించేది. రోజూ కాలవకు తీసుకుపోయి\nమెత్తని గడ్డిపరకలతో దాని ఒళ్ళంతా\nతోమి, శుభ్రంగా కడిగేది. ఇంత మక్కు\nవగా పెంచుకుంటున్న ఆ గిత్తను పెద్దమ్మ\nఏనాడూ కట్టుకొయ్యకు కట్టివేసి ఎరగదు.\nనల్లగిత్త ఎదుగుతున్న కొద్దీ, దానికి\nచిట్టికొమ్ములు మొలుచుకు వచ్చినై. అది\nతోడి పశువులలో ఊరంతా స్వేచ్ఛగా\nతిరిగేది. పిల్లలు దానిమీద ఎక్కి స్వారీ\nచేసేవాళ్ళు. దాని గంగడోలు దువ్వి\nదానితో ఎన్నో ఆటలు ఆడేవారు.\nఒకరోజున నల్లగిత్త తనలో యిలా\nఅనుకున్నది: \"నన్ను పెంచే పెద్దమ్మ\nకడు పేదరాలు. నా కోసం ఎంతో శ్రమ\nపడుతున్నది. నే నామెకు కొంత ధనం\nసంపాయించి పెట్టగలిగితే, ఆమె శ్రమ\nచాలావరకు తగ్గించిన దానినవుతాను ! ' '\nఇటువంటి ఆలోచన కలగగానే అది\nధనం సంపాయించే మార్గాలకోసం వెదక\nసాగింది. ఆ స్థితిలో ఒక రోజున, ఐదు\nవందల బండ్లపైన ధాన్యం వేసుకుని\nవర్తకుడొకడు, ఆ ఊరు కేసి బయలు\nదేరాడు. బళ్ళన్నీ మామూలు బాటలో\nఎలాంటి చిక్కులూ లేకుండా కదిలినై.\nకాని, ఒకచోట అవి చిన్న ఏరు దాటవలసి\nవచ్చింది. ఆ ప్రాంతమంతా ఇసుక\nమయం.\nఇసుకలో బళ్ళవాళ్ళు ఎంత\nప్రయత్నించినా ఎడ్లు బండ్లను లాగలేక\nపోయినై. ఆ కారణంగా అన్ని బళ్ళూ\nఏటిపక్కన ఆగిపోవలసి వచ్చింది. ఊరి\nనుంచి ఎడ్లను తీసుకుపోయి, బళ్ళను\nలాగించాలని చూశారు. కాని, ఆ\nప్రయత్నం ఫలించలేదు.\nఆ సమయంలో బోధిసత్వుడైన నల్ల\nగిత్త, ఏటికి ఆవలిగట్టున మరికొన్ని\nపశువులతో కలిసి మేతమేస్తున్నది. ఆ\nపశువులలో తన అవసరానికి పనికి వచ్చే\nఎద్దులేమైనా వున్నవేమో అని చూసేం\nదుకు, వర్తకుడు తన మనుషులతో\nఅక్కడికి వచ్చాడు.\nఆ వర్తకుడి దృష్టిని బలంగా, చలా\nకీగా వున్న నల్లగిత్త ఆకర్షించింది. \" ఈ\nనల్లగిత్త చాలా అసామాన్యంగా కనిపిస్తు\nన్నది. దీని సాయంతో నా బండ్లను\nసులువుగా ఏరు దాటించవచ్చు.\" అను\nకున్నాడు వర్తకుడు.\nవర్తకుడు. అక్కడ వున్న పశువుల\nకాపరి కుర్రవాళ్ళను పిలిచి, \"ఒరే, ఈ\nనల్లగిత్త ఎవరిది ? దీన్ని కొంచెం సేపు\nఎరువిస్తారా? బళ్ళను ఏరు దాటించాలి.\nకోరిన ధనం యిస్తాను,” అన్నాడు.\n\"గిత్తను తోలుకుపోయి మీ బళ్ళు\nలాగించుకోండి. దీనికి యజమాని అంటూ\nఎవరూ లేరు. అలా ఇష్టం వచ్చిన చోటు\nనల్లా తిరుగుతూంటుంది,” అన్నారు\nపశువుల కాపరి కుర్రవాళ్ళు.\nవర్తకుడు గిత్త మెడకు తాడు కట్టించి\nదాన్ని అక్కడినుంచి లాక్కుపోవాలని\nచూశాడు. కాని, నల్లగిత్త ఒక్క అంగుళ\nమైనా కదలలేదు. దాన్ని ఈడ్చుకు\nపోవడం వర్తకుడి మనుషులవల్ల కాలేదు.\nవర్తకుడు కొంచెం సేపు ఆలోచించి,\nబహుశా యీ గిత్త తన కష్టానికి ప్రతి\nఫలం ఆశిస్తూండాలి అనుకుని, నల్ల\nగిత్తతో, \"నీ రూపురేఖలు చూస్తుంటే,\nవృషభరాజులా వున్నావు ! నా ఐదు\nవందల బళ్ళనూ ఏరు దాటించు. బండి\nఒక్కింటికి రెండేసి వరహాల చొప్పున\nవేయి వరహాలు నీకు బహుమానంగా\nయిచ్చుకుంటాను,'' అన్నాడు.\nవర్తకుడు యిలా అనగానే నల్లగిత్త\nకదిలి, ఏటి ఒడ్డున వున్న బళ్ళ దగ్గిరకు\nపోయి నిలబడింది. వర్తకుల మనుషులు\nదానిని ఒక బండికి కట్టారు. గిత్త సునా\nయాసంగా బండిని అవతలి గట్టుకు\nలాక్కుపోయింది. ఐదువందల బళ్ళనూ\nఅది కొద్ది సేపట్లో అవతలిగట్టుకు\nచేర్చింది.\nతన పని తీరగానే వర్తకుడు ఒక పొడ\nవాటి పట్టీలోపల ఐదువందల వరహాలు\nపెట్టి, ఆ పట్టీని నల్లగిత్త మెడకు కట్టాడు.\nవర్తకుడి మోసంగ్రహించిన బోధిసత్వుడు\n\"ఈ వర్తకుడికి దుర్బుద్ధి పుట్టింది.\nమాట తప్పాడు!'' అనుకుని ఏటిగట్టున\nతాను మొట్టమొదట చేర్చిన బండికి\nఅడ్డుగా నిలబడి, ఆటకాయించాడు.\nదానితో వర్తకుడికి, నల్లగిత్త మామూలు\nపశువు కాదనీ, మహత్తు గలదనీ అర్థ\nమైంది, అతను మరొక ఐదువందల\nవరహాలు యింకొక పట్టీలో పెట్టి, దాన్ని\nగిత్తమెడకు బిగిస్తూ, \" అయ్యా నన్ను\nక్షమించు. నేను వాగ్దానం చేసిన వెయ్యి\nవరహాలూ నీ మెడకు కట్టాను. ఇక\nనా బండ్లు గ్రామానికి పోయేందుకు దారి\nవదులు,\" అన్నాడు.\nగిత్త అక్కడినుంచి బయలుదేరి, సరా\nసరి తనను ఇంతకాలంగా సాకుతున్న\nపెద్దమ్మ దగ్గరకు పోయింది. ఐదువందల\nబండ్లను ఏటియిసుకలో లాగిన కారణంగా\nఆ సమయంలో అది బాగా అలిసిపోయి\nవున్నది. అది గమనించిన పెద్దమ్మ దాని\nశరీరాన్ని గుడ్డతో తుడుస్తూ, మెడ దువ్వు\nతున్నంతలో ఆమెకు మెడకు కట్టివున్న\nపట్టీలు కనిపించినై.\nవాటిని ఊడదీసి చూడగా పెద్దమ్మకు\nవరహాలు కంటబడినై, ఆమె ఆశ్చర్య\nపోతున్నంతలో గొడ్లకాపరి కుర్రవాళ్ళు\nఅక్కడికి వచ్చి, జరిగింది చెప్పారు.\nపెద్దమ్మ కళ్ళనీళ్ళు పెట్టుకుని, గిత్త\nతల నిమురుతూ, \"తండ్రీ, నా కోసం\nఎంత శ్రమపడ్డావు! ఈ డబ్బంతా నేనేం\nచేసుకుంటాను?” అని. అప్పటికప్పుడు\nదాని ఒంటి నొప్పులు పోయేందుకు నూనె\nరాసి, వేడినీళ్లతో కడిగింది.\nఈ విధంగా బోధిసత్వుడు తననెంతో\nప్రేమగా పెంచిన తల్లిఋణం తీర్చిన\nకొంత కాలానికి, నల్లగిత్త అవతారం\nచాలించాడు.",
            "book_page_end": 34
        },
        {
            "title": "మహాకవి కాళిదాసు",
            "book_page_start": 35,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "చారిత్రక గాథ",
            "moral": "భక్తి, దైవానుగ్రహం, మరియు అదృష్టం ఒక మూర్ఖుడిని కూడా ప్రపంచంలో గొప్ప పండితుడిగా మారుస్తాయి.",
            "keywords": [
                "కాళిదాసు",
                "విక్రమాదిత్యుడు",
                "కాళీదేవి",
                "నవరత్నాలు",
                "జ్ఞానం"
            ],
            "characters": [
                "విక్రమాదిత్యుడు",
                "రాజకుమారి",
                "కాళిదాసు",
                "కాళీదేవి",
                "సరస్వతి",
                "పండితులు"
            ],
            "locations": [
                "ఉజ్జయిని",
                "రామగిరి పర్వతాలు",
                "కాళీ దేవాలయం"
            ],
            "content": "కౌమారప్రాయంలో వున్న యువ\nరాజొకడు తల్లిదగ్గిరకు వచ్చి, \"అమ్మా,\nనాకు తక్షణం కత్తి ఒకటి యివ్వు!\"\nఅన్నాడు. తల్లి ఎందుకని అడిగింది.\n\"యుద్ధం చేయటానికి,” అన్నాడు\nయువరాజు. తల్లి నవ్వి, “మరికాస్త\nపెరిగి, పెద్దవాడివై కత్తిపట్టే వయసు\nరానీ,\" అన్నది.\nఆయువరాజే విక్రమాదిత్యుడు! మధ్య\nఆసియా నుంచి దాడి వచ్చి, భారత\nదేశంలో రాజ్యాలు స్థాపించిన శకు లనే\nభయంకరజాతి వాళ్ళను, అతడు\nయుద్ధంలో చిత్తుగా ఓడించాడు.\nఆ తరవాత విక్రమాదిత్యుడు అనేక\nపరరాజ్యాలు జయించి, తన రాజధానీ\nనగరాన్ని పాటలీపుత్రం నుంచి ఉజ్జ\nయినికి మార్చాడు. అతడి పాలనలో\nఉజ్జయిని గొప్ప గొప్ప భవనాలతో,\nదేవాలయాలతో కన్నులపండుప\nచేసింది.\nవిక్రమాదిత్యుణ్ణి గురించి అనేక\nఅద్భుత గాధలు ప్రచారంలో వున్నవి.\nఅందులో ముఖ్యమైన దొకటి, మహా\nకవి కాళిదాసును గురించినది. ఒకా\nనొక రాజకుమారి (విక్రమాదిత్యుడి\nకుటుంబం కాదు) వాదంలో తనను\nగెలిచినవాణ్ణి, వివాహమాడతానని పట్టు\nబట్టి కూర్చున్నది. అనేకమంది పండి\nతులు ఆమెతో వాదించి, ఓడిపోయారు.\nఅవమానం పాలైన పండితులు, రాజ\nకుమారికి పరమ మూర్ఖుణ్ణి భర్తగా\nతేవాలని పథకం వేశారు. వాళ్ళకు ఒక\nప్రదేశాన నరికే చెట్టుకొమ్మపై కూర్చుని,\nదానితోపాటు నేలపడిన మూర్ఖుడొకడు\nకనిపించాడు. వాళ్ళు, వాణ్ణి రాజ\nప్రాసాదానికి తీసుకుపోయారు.\nకల్లబొల్లి మాటలతో పండితులు రాజ\nకుమారి తల్లిదండ్రులను ఆ మూర్ఖుడు\nగొప్ప పండితుడని నమ్మించారు.\nవివాహం జరిగిపోయింది. తన భర్త\nఒరి మూర్ఖుడని గ్రహించిన రాజ\nకుమారి, అతణ్ణి రాజప్రాసాదం నుంచి\nతరిమివేసింది.\nఇలా భంగపాటు పొందిన మూర్ఖ\nవరుడు, ఒక కాళీదేవాలయానికి పోయి,\nదేవిని ఎంతో భక్తిశ్రద్ధలతో ప్రార్ధిం\nచాడు. దేవి ప్రత్యక్షం కాలేదు. బ్రతుకు\nపై విరక్తికలిగి అతడు, దాపులనున్న\nనదిలో దూకి చావదలిచాడు.\nదయార్ద్రహృదయురాలైన దేవి అతణ్ణి\nకరుణించి, అతడు అక్కడి కక్కడే\nఏడు జన్మలు ఎత్తి, దేహంచాలించే\nటట్టు చేసి, దీవించింది.\nఆ మరుక్షణం కాళీదేవి, సరస్వతీ అవ\nతారంలో అతడికి ప్రత్యక్షమై, “నీకు\nరాబోయే ఏడు జన్మల్లోనూ పండితుడి\nవయే అదృష్టం లేదు,” అన్నది. అతడు\nతిరిగి నదిలో దూకి ఆత్మహత్య చేసుకో\nదలిచాడు.\nఈ విధంగా దేవి అనుగ్రహం వల్ల\nఉద్దండ పండితుడైన అతడు, దేవిని\nస్తుతిస్తూ శ్లోకం చదివి, తన పేరు\nకాళిదాసుగా మార్చుకున్నాడు. తరవాత\nవిక్రమాదిత్యుని ఆస్థానానికి వెళ్ళాడు.\nవిక్రమాదిత్యుడి ఆ స్థానంలో నవరత్నా\nలని పిలవబడే పండితుల్లో కాళిదాసు\nఒక డయ్యాడు. మిగిలినవారు: ధన్వం\nతరి, క్షపణకుడు, అమరసింహుడు,\nశంఖుడు, బేతాళభట్టు, ఘటకర్పకుడు,\nవరాహమిశ్రుడు, వరరుచి.\nఒకసారి విక్రమాదిత్యుడికి ఏ కారణం\nవల్లనో కాళిదాసుపై కోపంవచ్చి, అతణ్ణి\nరామగిరి పర్వతప్రాంతాలకు బహిష్క\nరించినట్టు ఐతిహ్యం వున్నది. ఇక్కడే\nకాళిదాసు సుప్రసిద్ధమైన మేఘనందేశ\nకావ్యాన్ని రాశాడు. తరవాత రాజు అతడి\nస్నేహాన్ని మరవలేక, పిలిపించి,\nగొప్పగా సన్మానించాడు.",
            "book_page_end": 38
        },
        {
            "title": "తిరుగులేని అబద్ధం!",
            "book_page_start": 39,
            "pdf_page_start": 41,
            "pdf_page_end": 41,
            "author": "పెంటకోట సోమినాయుడు",
            "genre": "హాస్యం",
            "moral": "తాను ఎప్పుడూ అబద్ధం ఆడనని చెప్పుకోవడం ఆస్థానంలో అత్యంత గొప్ప అబద్ధంగా పరిగణించబడింది.",
            "keywords": [
                "అబద్ధం",
                "వినోదం",
                "విదూషకుడు",
                "రామశర్మ",
                "పోటీ"
            ],
            "characters": [
                "రాజు",
                "విదూషకుడు",
                "రామశర్మ"
            ],
            "locations": [
                "ఆస్థానం"
            ],
            "content": "ఒక రాజుగారు వినోదప్రియుడు. అందుచేత ఆయన ఆస్థానంలో విదూషకుడికి హెచ్చు\nగౌరవం జరుగుతూ ఉండేది. అందుచేత ఆస్థానపండితుడైన రామశర్మకు విదూషకుడంటే\nచాలా ఈర్ష్యగా ఉండేది. పాండిత్యం దాదాపు ఏమీ లేని ఆ విదూషకుడికి రాజుగారు చీటికి,\nమాటికీ అగ్రస్థానం ఎందుకిస్తాడో రామశర్మకు అర్థం అయేదికాదు.\nఒక రోజు రాజుగారు అందరికన్నా గొప్ప అబద్దం చెప్పిన సభికుడికి బహుమానం\nప్రకటించి, అబద్ధాల విలువను నిర్ణయించే పని విదూషకుడికి అప్పగించాడు.\nసభలో ప్రతి ఒక్కరూ తమకు గొప్ప అబద్ధమని తోచినది చెప్పసాగారు. కొందరు తెల్ల\nకాకులను చూశామన్నారు. మరి కొందరు ఎగిరే మనుసులున్నారన్నారు. అందరు చెప్పే\nఅబద్ధాలూ వింటూ విదూషకుడు, సభలో ముఖంమాడ్చుకుని కూర్చుని ఉన్న రామశర్మను\nచూసి, \" మహాకవీ, తమరు కూడా ఈ పోటీలో పాల్గొంటే బాగుంటుంది,” అన్నాడు.\nరామశర్మ రుసరుసలాడుతూ, \" అబద్ధాలాడటం మా వంశంలో ఎవరికీ తెలియదు.\nఅలాటిది మా ఇంటావంటా లేదు,” అన్నాడు.\nవిదూషకుడు రాజు కేసి తిరిగి, “మహారాజా, బహుమానం రామశర్మగారికి\nఇప్పించండి!” అన్నాడు.\nఅందరూ గొల్లున నవ్వారు.",
            "book_page_end": 39
        },
        {
            "title": "పటిక-బెల్లం",
            "book_page_start": 40,
            "pdf_page_start": 42,
            "pdf_page_end": 46,
            "author": "మాచిరాజు కామేశ్వరరావు",
            "genre": "నీతి కథ",
            "moral": "పటిక బెల్లంలా కనిపించే వారంతా తీయగా ఉండరు. లోకజ్ఞానం లేకపోతే మోసపోక తప్పదు.",
            "keywords": [
                "మోసం",
                "దొంగతనం",
                "కుటుంబ కలహం",
                "పటిక బెల్లం",
                "లోక జ్ఞానం"
            ],
            "characters": [
                "అచ్యుతం",
                "అచ్చాయమ్మ",
                "అచ్చాయమ్మ తమ్ముడు (కరణం)",
                "దొంగ"
            ],
            "locations": [
                "పొరుగూళ్ళు"
            ],
            "content": "కొత్తగా ఉద్యోగం మీద ఆ ఊరు వచ్చిన\nఅచ్యుతం, అద్దె ఇంట్లో దిగాడు. అతను\nరోజూ కచ్చేరికి వెళ్ళి వచ్చే దారిలో,\nచిన్న పెంకుటిల్లు ఉన్నది. ఆ ఇంటి\nఅరుగు మీద యాభై ఏళ్ళావిడ కూర్చుని\nవుండేది. ఆమె రోజూ అభిమానంగా\nఅచ్యుతం కేసి చూస్తూండేది.\nఒక రోజు సాయంత్రం ఆవిడ గుడి\nనుంచి వస్తూ, అచ్యుతానికి కనపడి,\n\"నాయనా, యిది పటికబెల్లం, దేవుడి\nప్రసాదం. కళ్ళకద్దుకుని తిను,\" అంటూ\nపటికబెల్లం ముక్క ఒకటి అచ్యుతం\nచేతిలో పెట్టింది.\nఅచ్యుతం పటికబెల్లం నోట్లో వేసు\nకున్నాడు. తరవాత ఇద్దరూ కబుర్లు\nచెప్పుకుంటూ నడక సాగించారు. ఆమె,\nఅచ్యుతం తో, '\" నిన్ను చూస్తూంటే,\nమా తమ్ముణ్ణి చూస్తున్నట్టే వుంటుంది.\nవాడు పొరుగూళ్ళో కరణం. వాడంటే\nనాకు పంచప్రాణాలు. వాడికి మాత్రం\nనా నీడే గిట్టదు.\" అంటూ కళ్ళ నీళ్ళు\nపెట్టుకున్నది.\nఆమె తన గోడు చెప్పుకున్నది. ఆవిడ\nపేరు అచ్చాయమ్మ. భర్తపోయి ఐదేళ్ళు\nదాటింది. పిల్లలులేరు. ఒక్క తమ్ముడు\nమాత్రం వున్నాడు. భర్తపోయాక తమ్ముడి\nఇంట గాడిద చాకిరీ చేసింది. అయితే,\nతమ్ముడి భార్య ఆమెను హీనంగా చూడ\nటమే కాక, భర్తతో లేనిపోని చాడీలు\nచెప్పేది. అవి నమ్మి తమ్ముడు ఆమెను\nకొట్టవచ్చేవాడు. అన్నీ సహించి ఆమె\nఅక్కడే పడి వుండేది. రెండేళ్ళ క్రితం\nతమ్ముడు ఇంట్లోంచి తరిమేస్తే, యీ\nఊరు వచ్చి వుంటున్నది.\nఅచ్చాయమ్మ అచ్యుతానికి. తనను\nగురించి అంతా చెప్పి, '\" నాయనా,\nఈ ఒంటరి బతుకు మీద రోత పుడు\nతున్నది. ఎన్ని చేసినా మా తమ్ముణ్ణి\nమరిచిపో లేకుండా వున్నాను. నువ్వయినా\nనాతో అప్పుడప్పుడూ యిక్కడికి వచ్చి\nమాట్లాడుతూవుంటే తృప్తిగా వుంటుంది.\"\nఅంటూ కన్నీళ్ళు తుడుచుకున్నది.\nఅచ్యుతానికి ఆమె మీద జాలి పుట్టు\nకొచ్చి, \" అలాగే వచ్చిపోతుంటాను,\nఅక్కయ్యా!'' అన్నాడు.\nఆ జవాబుకు ఆమె మురిసిపోయి,\nఅప్పటికప్పుడు వంటచేసి, అచ్యుతం చేత\nకొసరికొసరి తినిపించింది. ఆ రోజు నుంచి\nఅచ్యుతం తరచుగా ఆమె ఇంటికి వెళు\nతూండేవాడు. ఆమె కూడా అచ్యుతం\nఇంటికి వచ్చి అతడు కచేరీకి వెళ్ళాక\nఇల్లు సర్ది, బట్టలు ఉతికి, రాత్రి భోజనం\nసిద్ధంచేసి వుంచేది.\nఒకరోజు రాత్రి అచ్యుతం ఇంటి\nతలుపు ఎవరో దడదడ బాదారు. అచ్యుతం\nపోయి తలుపు తీసేసరికి, వాకిట్లో అచ్చా\nయమ్మ గడగడ వణికిపోతూ కనిపించింది.\n\"సంగతేమిటి ? ఎందుకాభయం?\"\nఅంటూ అచ్యుతం లోపలికి దారితీశాడు.\nఅచ్చాయమ్మ లోపలికి వచ్చి, పెద్ద\nచెంబునిండు మంచి నీళ్ళు తాగి, జరిగింది\nచెప్పింది: ఆమెకు నిద్ర పట్టబోతుండగా\nపెరట్లో ఏదో అలికిడి అయింది. ఆమె\nకిటికీలోంచి చూడగా, పెరట్లో మొక్కలు\nతింటూ గేదె ఒకటి కనిపించింది. ఆమె\nపెరటి తలుపు తెరిచి, గేదెను అదిలించి\nవచ్చి, తలుపు మూస్తుండగా, మెడను\nచల్లగా ఏదో తాకింది.\nఅచ్చాయమ్మ భయంకొద్దీ కేక వేయ\nబోయి, తల తిప్పేంతలో, గుప్పెట కత్తి\nపట్టిన నల్లటి వాడొకడు, \"గోల చెయ్య\nకుండా మెడలో వున్న గొలుసూ చేతి\nకున్న బంగారం గాజులూ యిచ్చెయ్యి.\nఅరిచావో పీక తెగిపోతుంది!'' అన్నాడు\nకరుకుగా.\nఇంతలో అదృష్టవశాత్తూ, గ స్తీ తిరుగు\nతున్న రక్షకభటుడు అటుగా వచ్చాడు.\nదొంగ పళ్ళు కొరుకుతూ, \"ఇప్పటికి\nబతికిపోయావు ! ఈ బంగారం వదులు\nతానను కున్నావా? చూస్తూండు,\" అని\nపారిపోయాడు.\nభయంతో ప్రాణాలు కడబట్టగా,\nఅచ్చాయమ్మ 'ఏం చేయాలో తోచక,\nఆ రక్షకభటుడికి కాస్త వెనగ్గా నడుస్తూ,\nఅచ్యుతం ఇంటికి వచ్చేసింది.\n\"ఈ నగలు మా అమ్మవి. మొగుడు\nచచ్చినదానికి నగలెందుకు, నా పెళ్ళాని\nకివ్వు, అంటూ వేధిస్తున్నాడు నా తమ్ముడు.\nనాకున్న ఆస్తి అంతా, యీ నగలే!\nఈ నగలు యిప్పుడే యిచ్చేస్తే. చచ్చాక\nనా శవాన్ని దహనం చేసేవాళ్ళు కూడా\nవుండరు. ఇవి దొంగ ఎత్తుకు పోయా\nడంటే, నా తమ్ముడు నమ్మడు.\" అంటూ\nఅచ్చాయమ్మ మెడలో గొలుసూ చేతి\nగాజులూ తీసి అచ్యుతం చేతిలో పెట్టింది.\nఆ తరవాత వారం తిరక్కుండానే\nఆమె, అచ్యుతంతో, \"దొంగభయంతో\nనాకు రాత్రిళ్ళు నిద్రే లేదు. కాపలా\nకాయలేని సొత్తును దగ్గిర వుంచుకోవటం\nమనిషికి నరకం. ఆ నగలు నా తమ్ముడి\nముఖాన కొట్టివస్తాను,” అన్నది.\nఅచ్యుతం ఆమెకు నగలు యిచ్చేద్దా\nమని పెట్టెలో చూస్తే, నగలు లేవు. బట్ట\nలన్నీ తీసి దులిపి చూసినా ప్రయోజనం\nలేకపోయింది.\nనగలు కనిపించక పోయేసరికి ఆచ్చా\nయమ్మ గొల్లుమన్నది. '\"ఆ దొంగ\nవెధవ అన్న తపనీ చేశాడు. నువ్వు\nఏమరు పాటుగా వున్నప్పుడు లోపలికి\nవచ్చి, నగలు ఎత్తుకుపోయి వుంటాడు.\nమూడు వేలు ఖరీదు చేసే నగలు !\nనేనెక్కడ తెచ్చేది ? నా తమ్ముడికి\nసంగతి తెలిస్తే, చంపేస్తాడు. వాడు\nఆ పాపం కట్టుకోకముందే, ఏ నూతిలోనో\nదూకి చస్తాను.\" అంటూ తన ఇంటికి\nవెళ్ళిపోయింది.\nఅచ్యుతానికి ఏమీ పాలుపోలేదు. ఆ\nమూడు వేలూ పెట్టి అచ్చాయమ్మక\nఅలాంటి నగలే చేయించాలి. కాని, తన\nదగ్గిర అంత డబ్బులేదు.\nఅచ్యుతం అప్పటికప్పుడే బయలుదేరి,\nఅచ్చాయమ్మ త మ్ముడుండే గ్రామం\nచేరాడు. అక్కడ కరణంగారి ఇల్లు\nతెలుసుకుని, ఆయనతో జరిగినదంతా\nచెప్పి, \" ఆ నగలు పోవటానికి నా\nఅజాగ్రతే కారణం. మీరు ఆవిడను ఏమీ\nకోప్పడకండి. వాయిదాల మీద ఆ డబ్బు\nచెల్లిస్తాను.'' అన్నాడు ప్రాధేయపడుతూ.\nకరణం అంతా విని ఫెళ్ళుమని నవ్వి.\n\"మా అక్క బుద్ధి వయసు మీరుతున్న\nకొద్దీ పదునెక్కుతోంది. ఆమె సంగతి\nనీకే మాత్రం తెలిసినట్టు లేదు,\" అని\nఅచ్చాయమ్మ గురించి చెప్పాడు.\nఅచ్చాయమ్మది చిన్నతనం నుంచీ\nదొంగబుద్ధి. భర్తపోయాక తమ్ముడి ఇంట\nవున్న రెండేళ్ళూ, నానా రచ్చ చేసింది.\nఇంట్లో అవీ యివీ దొంగిలించేది. వాడ\nకానికి తెచ్చిన సరుకులు రహస్యంగా\nఅమ్ముకునేది. పిల్లలను చావబాదేది.\nభార్యాభర్తల మధ్య తంపులు పెట్టేది.\nసొంత అక్కగదా అని చాలా కాలం\nసర్దుకుపోయాడతను. అయితే, ఆమె\nఇరుగు పొరుగు యిళ్ళలో కూడా చిన్న\nచిన్న దొంగతనాలు ప్రారంభించే సరికి,\nఇక పరువు పోతుందని, ఇంట్లోంచి పంపి\nవేశాడు. ఆమె ఖర్చులకు నెలనెలా\nడబ్బు పంపిస్తున్నాడు.\n\"మా అక్క నా మీద దుష్ప్రచారం\nచేసి, ఎదటి వాళ్ళ జాలి సంపాదించి,\nవాళ్ళను మోసగిస్తున్నది. నువ్వు ఆవిడ\nమీద జాలిపడి, ఆ మూడు వేలూ ఇస్తా\nవని ఆవిడ ఆశ. ఇంట్లో మనిషిగా\nవుంటున్నది గనక ఆ నగలు పెట్టెలోంచి\nఆవిడే తీసుకుని వుంటుంది. నిజానికి,\nమా అక్క దగ్గర బంగారు నగలంటూ\nలేవు; అవి గిల్టువై వుండాలి. నువ్విలా\nచెయ్యి,” అంటూ అ చ్చా య మ్మ\nతమ్ముడు, అచ్యుతానికి ఏం చెయ్యాలో\nరహస్యంగా చెప్పాడు.\nఅచ్యుతం ఇంటికి తిరిగి రాగానే,\nఅచ్చాయమ్మ ఆత్రంగా, \"నగలు దొరి\nకాయా ?\" అని అడిగింది.\n\"నేను మీ తమ్ముడి ఊరు వెళ్ళొస్తు\nన్నాను. మీకింకేం భయం లేదు. నగల\nఖరీదు ఐదువేలని మీ తమ్ముడు వాదిం\nచాడు. చేసేదిలేక ఐదువేలూ యిచ్చి\nవస్తున్నాను.'' అన్నాడు అచ్యుతం.\nఅచ్చాయమ్మ తెల్లబోయి, మారు\nమాటాడకుండా ఇంటికి వెళ్ళింది.\nఆ మర్నాడు ఆమె చీకటితోనే బయలు\nదేరి తమ్ముడుండే ఊరుకు వెళ్ళి, వాకిట్లో\nఆయన కనిపించగానే, \" ఏరా, పాపిష్టి\nవెధవా ! ఆ గిల్టు నగల ఖరీదు ఐదు\nవేలా ? నాకు రావలసిన డబ్బు, మధ్యలో\nనువ్వు గద్దలా తన్నుకుపోతావా ? ఆ ఐదు\nవేలూ వెంటనే కక్కు. నే నసలే మంచి\nదాన్ని కాదు,\" అన్నది కోపంగా.\n“వస్తూనే, అక్షింతలు వేస్తున్నావా?\nఅవును, పెద్దదానివి గనక నీకు ఆ అర్హత\nవున్నది. కాని, ఒకటి; ఈ వయసులో\nడబ్బు కాపీనంతో మోసాలకు దిగావంటే,\nచచ్చి దయ్యానివవుతావు. హాయిగా దైవ\nచింతన చేస్తూ, మా ఇంట్లోనే వుండు,”\nఅన్నాడు అచ్చాయమ్మ తమ్ముడు.\nఆమె వెనకనే బండీలో వచ్చిన\nఅచ్యుతం, ఆ మాటలన్నీ విని. అచ్చా\nయమ్మతో, \" నిన్ను అక్కా అని పిలిచి\nనందుకు సిగ్గుపడుతున్నాను. నమ్మించి\nఎంత మోసం చేశావు?\" అన్నాడు\nఅసహ్యపడుతూ.\nఅచ్చాయమ్మకు తలకొట్టేసినట్టయింది.\nఅచ్చాయమ్మ తమ్ముడు కరణం,\nఅచ్యుతంతో, “ నువు కుర్రవాడివి,\nఅయినా యీ అనుభవంతో కొంత లోక\nజ్ఞానం అలవరుచుకోవాలి. పటికబెల్లం,\nపటిక చూపులకు ఒకేలా వుంటాయి.\nఏవేవో తెలుసుకోకుండా, నోట పెట్టు\nకుంటే, నోరంతా చేదవుతుంది. మను\nఘుల్లో కూడా అలా పటిక లాంటి వాళ్ళూ,\nబెల్లం లాంటి వాళ్ళూ వుంటారు.\"\nఅన్నాడు.",
            "book_page_end": 44
        },
        {
            "title": "ఇద్దరు మోసగత్తెలు- 1",
            "book_page_start": 46,
            "pdf_page_start": 48,
            "pdf_page_end": 52,
            "author": "చందమామ బృందం",
            "genre": "సాహసం",
            "moral": "శక్తి సామర్థ్యాలు ఉన్నా అవకాశాలు రానివారు, మోసగాళ్ళకు కూడా గౌరవం దక్కడం చూసి, అక్రమ మార్గంలోనైనా తాము గొప్పవారమని నిరూపించుకోవాలని అనుకుంటారు.",
            "keywords": [
                "ఖలీఫా",
                "దిలైలా",
                "మోసం",
                "ఖాతూన్",
                "సన్యాసి వేషం"
            ],
            "characters": [
                "హారూన్ అలరషీద్ (ఖలీఫా)",
                "దిలైలా",
                "జీనాబ్",
                "అహ్మద్",
                "హసన్",
                "ముస్తఫా",
                "ఖాతూన్",
                "మొహసిన్",
                "హజ్ ముహమ్మద్"
            ],
            "locations": [
                "బగ్దాద్"
            ],
            "content": "హారూన్ అలరషీద్ బగ్దాదులో ఖలీఫాగా\nవుండగా ఆయన రాజ్యమంతటా పావురాల\nటపా నడిచేది. దాన్ని నడిపినవాడు ఒక\nగొప్పవాడు. ఖలీఫా ఆయనను కొడుకు\nలాగా చూచుకోవటమే గాక ఆయనకు\nనెలకు వెయ్యి దీనారాలు జీతం ఇచ్చాడు.\nకాలక్రమాన ఆయన చనిపోయాడు.\nపావురాల టపా అంతమయింది. ఆయన\nటపా నిమిత్తం ఉంచుకున్న పావురా\nలనూ, నలభైమంది నీగ్రో బానిసలనూ,\nనలభై వేటకుక్కలనూ ఖలీఫా తెప్పించు\nకున్నాడు.\nపావురాల టపా అధికారికి దిలైలా\nఅనే భార్యా, జీనాబ్ అనే కూతురూ\nఉండేవారు. తన భర్త స్థానంలో తాను\nపావురాల టపా సాగించగలననీ, తనకు\nఆ ఉద్యోగం ఇచ్చి, పూర్వం భర్త కిచ్చిన\nజీతమే తనకూ ఇమ్మనీ దిలైలా ఖలీఫాకు\nఅర్జీ పెట్టుకున్నది. కాని ఈ అర్జీ బుట్ట\nదాఖలయింది. దిలైలా శక్తిసామర్థ్యాలు\nఖలీఫా ఎరగడు.\nఇది జరిగిన కొద్ది రోజులకే ఖలీఫా\nఇద్దరు గజదొంగలను కొత్వాలు పదవికి\nనియమించాడు. వారిలో ఒకడి పేరు\nఅహ్మద్, రెండోవాడి పేరు హసన్.\nఇద్దరూ ఆరితేరిన దొంగలు. వారిని పట్ట\nటానికి ఖలీఫా ఎన్నో యత్నాలు చేసి\nవిఫలుడయాడు. దొంగతనంలో ఇంత\nనేర్పరితనం గల వీరిని కొత్వాళ్ళుగా\nనియమించటం మంచిదని ఖలీఫాకు\nతోచింది.\nతన అర్జీని తోసివేసిన ఖలీఫా ఇద్దరు\nచోరులకు ఉన్నత పదవు లిచ్చాడని విని\nదిలైలా మండిపడింది. \"ఈ దేశంలో\nదొంగలకూ, మోస గాళ్ళ కూ గౌరవ\nమర్యాదలు లభించే పక్షంలో, మనమేనా\nతక్కువ తిన్నవాళ్ళం? చూస్తూ వుండు,\nఈ అహ్మద్, హసన్లు నా ముందు\nఎందుకూ పనికిరారని రుజువు చేస్తాను,''\nఅన్నదామె తన కూతురు జీనాబ్ తో.\nనిజానికి దిలైలా వయసులో ముసలి\nదైనా యుక్తిలో చాలా గట్టిదే. ఆమె\nకూతురు జీనాబ్ కూడా తల్లికేమాత్రమూ\nతీసిపోయేదికాదు. తల్లి ప్రతిజ్ఞ విని ఆమె\nచాలా సంతోషించింది.\nతన మోసాలతో బగ్దాద్ను మారు\nమోగించాలని దిలైలా పట్టుపట్టింది. ఆమె\nసూఫీ సన్యాసిని వేషం ధరించింది.\nముఖానికి ముసుగు వేసుకున్నది. మెడ\nనిండా కట్టెడు తావళాలు వేసుకున్నది.\nచేతిలో సూఫీ బిచ్చగాళ్ళ జెండా పట్టు\nకుని ఆమె ఇంటి నుంచి బయలుదేరింది.\nబగ్దాద్లో ఉండే గొప్పవారిలో ఒకడు\nఖలీఫా రక్షకభట నాయకుడు, ముస్తఫా\nఆయనకు పెద్ద జీతం, బ్రహ్మాండమైన\nచక్కని ఇంటికి గంధపు చెక్కతో చేసిన\nతలుపులూ, వెండి తాళాలూ ఉండేవి.\nఇన్ని ఐశ్వర్యాలకు తోడు ముస్తఫా భార్య\nచాలా చిన్నది. చక్కని చుక్క. ఆమె\nపేరు ఖాతూన్. ముస్తఫాకు భార్య అంటే\nప్రాణం. అందుకనే, ఆమెవల్ల తనకు\nసంతానం కలగకపోయినా, ఆయన\nమరొక భార్యను చేసుకోలేదు. సాటి\nఅధికారులు దివాణానికి తమ కొడుకు\nలను తెస్తుంటే చూసి ఆయన లోలోన\nకుమిలిపోయేవాడు.\nఖాతూన్ కూడా తనకు పిల్లలు కలగ\nలేదని విచారించేది. తన భర్త పిల్లల\nకోసం వాచిపోతున్నాడని ఆమెకు తెలుసు.\nపిల్లలు కలిగేటందుకామె యెన్నో ప్రక్రి\nయలు చేసింది. మందులు సేవించింది.\nప్రయోజనం మాత్రం లేకపోయింది.\nమారువేషంలో, \" అల్లా, అల్లా :' '\nఅని కేకలు వేస్తూ వీధుల వెంట తిరుగు\nతున్న దిలైలా, ముస్తఫా ఇంటి సమీ\nపానికి వచ్చి తల ఎత్తి చూసేసరికి మేడ\nమీది కిటికీలో ఖాతూన్ కనిపించింది.\nఆమె అంతులేని ఆభరణాలు ధరించి\nకొత్త పెళ్ళికూతు రు లా గా వెలిగి\nపోతున్నది. “ఈ పిల్లను తీసుకుపోయి\nఆ నగలన్నీ కాజెయ్యకపోతే నా ప్రజ్ఞ\nఏమిటి?'' అనుకున్నది దిలైలా.\nదిలైలాను చూడ గానే ఖాతూన్కు\nకూడా ఆశ పుట్టుకొచ్చింది. ఈ సూఫీ\nసన్యాసిని అనుగ్రహం సంపాదిస్తే, తన\nకేమైనా సంతానం కలగవచ్చుననుకుని,\nఆమెను పిలుచుకు రావటానికి ఖాతూన్\nదాసిని పంపింది.\nదిలైలా పైకి రాగానే ఖాతూన్ ఆమె\nపాదాలమీద పడి తన విచారాన్ని వెలి\nబుచ్చింది. అంతా విని దిలైలా, \" ఇదొక\nపెద్ద సమస్యకాదు. ఈ నగరంలో నే\nసంతానసాధు వొకాయన ఉన్నాడు.\nఆయనను ఒక్కసారి చూస్తివా, నీ కోరిక\nతీరే ఉపాయం చెబుతాడు.'\" అన్నది.\nఖాతూన్ విచారంగా, \"నే నెన్నడూ,\nపుణ్యాలకూ, పురుళ్ళకు కూడా ఇల్లు\nదాటి వెళ్ళినదాన్ని కాను,\" అన్నది.\n“అయితే ఇప్పుడే నా వెంట వచ్చెయ్యి.\nనిన్నా సాధువు దగ్గిరికి తీసుకుపోతాను.\nనీ భర్త తిరిగివచ్చే లోగా నువు మళ్ళీ\nఇంటికి చేరుకోవచ్చు.\" అన్నది దిలైలా.\nతన కోరిక ఫలిస్తుందన్న ఆనందంతో\nఖాతూన్ తనకు గల మిగిలిన నగలు\nకూడా ధరించి దిలైలా వెంట బయలు\nదేరింది. వారు కొంత దూరం వెళ్ళేసరికి\nసిద్ధ మొహసిన్ అనేవాడి దుకాణం\nవచ్చింది. ఈ దుకాణదారు యువకుడు.\nఅతనికింకా పెళ్ళికాలేదు. అతన్ని చూడ\nగానే దిలైలాకు ఒక ఆలోచన తట్టింది.\nఆమె ఖాతూనన్ను బయటి అరుగు మీద\nకూచోబెట్టి మొహసిన్ దుకాణంలోకి\nవెళ్ళింది.\n\"ఆ కనిపించే అందగత్తె నా కూతురు.\nదానికి పెళ్ళి యీడు వచ్చింది. నీ వంటి\nబుద్ధిమంతుణ్ణి చూసి పెళ్ళి చేద్దామని\nవుంది. దాని తండ్రి వర్తకం చేసి చాలా\nసంపాదించాడు గనక నీ కేమీ లోటు\nవుండబోదు. బోలెడంత కట్నమిస్తాడు,\"\nఅన్నది దిలైలా మొహసిన్తో.\nమొహసిన్ పరమానంద భరితుడై,\n\" పెళ్లి ఎప్పుడు ఖరారు చేసుకుందాం?”\nఅని అడిగాడు. తన వెంట వస్తే ఇప్పుడే\nఖరారు చేసుకోవచ్చునన్నది దిలైలా.\nమొహసిన్ ఒక వెయ్యి దీనారాల సంచి\nకట్టు చంకన పెట్టుకుని బయలుదేరాడు.\nదిలైలా ఖాతూన్ నూ, మొహసినూ\nవెంట పెట్టుకుని దారిన పోతూండగా హజ్\nముహమ్మద్ అనే కలంకారీవాడి దుకాణం\nవచ్చింది. తన వెంట వున్న యిద్దరినీ\nదూరంగా నిలబెట్టి, దిలైలా లోపలికి\nవెళ్ళి, '' అయ్యా, ఆ కనిపించే యిద్దరూ\nనా కొడుకూ, కూతురూనూ. మా ఇల్లు\nమీద పడేటట్టుగా ఉంటే మరమ్మత్తు\nప్రారంభించాం. మీ ఎరికను ఖాళీ ఇళ్లే\nమయినా ఉన్నాయా? నాలుగు రోజులు\nమేం ఉండదలిచాం.\" అని కలంకారీతో\nఅన్నది.\nఅతను ఆలోచించి, \"మా యింటి\nపై భాగం ఖాళీ గా నే వుంది. కింద\nనేనుంటున్నాను. తరుణంలో నీలిమందు\nఅమ్మవచ్చే వారుండటానికి మేడమీది\nభాగం ఖాళీగా ఉంచాను. నాలుగు\nరోజులు మీకు కావలిస్తే వాడుకోండి.\nఇవిగో తాళపు చెవులు,” అన్నాడు.\nదిలైలా మిగిలిన వాళ్ళను వెంటబెట్టు\nకుని హజ్ ముహమ్మద్ ఇంటికి వెళ్ళి\nకిందిభాగం తెరిచి లోపలికి వెళ్ళమని\nమొహసిన క్కు సైగ చేసింది. తరవాత\nఆమె ఖాతూన్తో సహా పైకి వెళ్ళి,\n\"అమ్మాయీ, నేను చెప్పిన సాధువు ఈ\nమేడ కింది భాగంలోనే ఉంటాడు. నేను\nవెళ్ళి, ఆయనతో నీ విషయం చెప్పి\nఇప్పుడే వస్తాను. ఈ లోపల నువు నీ\nనగలన్నీ తీసి భద్రంగా మూటగట్టి\nఆ సాధు దర్శనం చేసుకోవటానికి సిద్ధంగా\nవుండు. ఆయన దగ్గిరకి నగలతో వెళ్ళటం\nమహాపరాధం!\" అని కిందికి వెళ్ళి\nపోయింది.\nమొహసిన్ ఆమెతో, \" ఏమిటి, పెళ్ళి\nఖరారు అనుకుందామా?\" అన్నాడు.\nదిలైలా వగల ఏడుపులు ఏడుస్తూ,\n\" నేనేం చేసేది నాయనా ? ఓర్చలేని\nదుర్మార్గులు పిల్ల మనసు కాస్తా విరిచే\nశారు. నీకు తామర వున్నదనీ బొల్లి\nవున్నదనీ దానితో చాడీలు చెప్పారు. అది\nససేమిరా నిన్ను పెళ్ళాడనంటున్నది.\nనీ చొక్కా విప్పదీసి కూచో. దాన్ని\nతీసుకు వచ్చి చూపించి పెళ్ళికి ఒప్పి\nస్తాను. నీ సంచీ, చొక్కా నా కిచ్చెయ్యి,\nపైన భద్రంగా దాస్తాను,” అన్నది.\nమొహసిన్ తన దీనారాల సంచీ,\nచొక్కా ఆమె చేతికిచ్చాడు. ఆమె మళ్ళీ\nపైకి వెళ్ళి ఖాతూన్తో, \" నీ కోసం\nసాధువు యెదురు చూస్తున్నాడు. నీ పంట\nపండిందిలే. కిందికి పద. నీ నగల మూట\nదాచి ఇప్పుడే వస్తున్నాను.\" అన్నది.\nఖాతూన్ కిందికి దిగి లోపలికి వెళ్లింది.\nదిలైలా ఆమె వెనకే రెండు మూటలూ\nపట్టుకుని వీధిలోకి వెళ్ళిపోయింది.\nఖాతూన్ కింది అంతస్థులోకి వెళ్ళి\nచూసింది. ఆమెకు సాధువు ఎక్కడా\nకనిపించలేదు గాని చొక్కా లేకుండా\nమొహసిన్ కనిపించి \" చూసుకో, నా\nవంటిమీద ఒక మచ్చ అయినా ఉన్న\nదేమో!\" అన్నాడు. ఖాతూన్ బెదిరి\nపోయి మళ్ళీ మేడమీదికి పరిగెత్తి తలుపు\nమూసి గడియ వేసుకున్నది.\nసూఫీసన్యాసిని జాడగాని, తన నగల\nమూట జాడ కాని ఆమెకు కనిపించలేదు.\nఈలోగా దిలైలా తాను కాజేసిన మూట\nలను ఒక ఎరిగున్న దుకాణంలో వుంచి\nకలంకారీ దుకాణానికి వెళ్ళింది.\n\" బాబూ, ఇల్లు చాలా సౌఖ్యంగా\nఅమరింది. పిల్లలిద్దరూ ఆకలి అంటు\nన్నారు. కాస్త వాళ్ళకేమైనా పట్టుకు\nపోతారా ? ఇదుగో, ఒక దీనారం పుచ్చు\nకొండి. మీరు కూడా వాళ్ళకు తోడుగా\nఫలహారం చెయ్యండి. నే నింటికి పోయి\nసామాను పట్టించుకొస్తాను,'' అన్నది\nదిలైలా. —(ఇంకా వుంది)",
            "book_page_end": 50
        },
        {
            "title": "విఘ్నేశ్వరుడు-1",
            "book_page_start": 51,
            "pdf_page_start": 53,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "ఏదైనా కార్యాన్ని ప్రారంభించే ముందు విఘ్నేశ్వరుడిని పూజించడం (అంటే విఘ్నాలకు సంబంధించిన జ్ఞానం కలిగి ఉండటం) అత్యవసరం.",
            "keywords": [
                "వినాయకుడు",
                "సృష్టి",
                "బ్రహ్మ",
                "సరస్వతి",
                "సోమకాసురుడు"
            ],
            "characters": [
                "బ్రహ్మ",
                "సరస్వతీదేవి",
                "విఘ్నేశ్వరుడు (బాల గణపతి)",
                "సోమకాసురుడు",
                "మహావిష్ణువు"
            ],
            "locations": [
                "సత్యలోకం",
                "సముద్రం"
            ],
            "content": "సత్యలోకంలో కమలాసనం మీద\nకూర్చుని, పగలంతా సృష్టి చేసి, చేసి\nఅలసిన బ్రహ్మకు, కల్పాంతం సమీపించ\nటంతో నిద్రమత్తు ఆవరించింది. ఆ నిద్ర\nమత్తులో ఆయన ఆవులించినప్పుడల్లా\nపర్వతశిఖరాగ్రాలు చిట్లి, అగ్నులను వెద\nజల్లాయి. నిద్రపట్టే సమయాన కళ్ళు\nచెమ్మ గిల్లగా, ఆకాశంలో గుంపులు\nగుంపులుగా కూడిన ప్రళయమేఘాలు\nమెరుపులతో, భయంకరంగా గర్జిస్తూ,\nఏనుగు తొండాల వంటి ధారలతో వర్షించి,\nలోకాన్ని జలమయం చేశాయి. ఆయన\nకనురెప్పలు బరువుగా వాలడం ప్రారం\nభించే సరికి అన్ని దిక్కులా గాఢాంధ\nకారం అలుముకున్నది.\nఈ ప్రళయ పరిస్థితిలో బ్రహ్మ నిద్రిం\nచాడు, ఆయనకు ప్రళయమనేది రాత్రి\nకాలం. తిరిగి నూతన కల్పారంభం\nకానున్న సమయం ఆసన్నమైంది. సరి\nక్రొత్త జగత్తు మీద వెలుగు ప్రసరించ\nబోతున్న తరుణంలో సరస్వతీదేవి వీణ\nసవరించి భూపాలరాగ స్వరాలను మెల్లగా\nపలికిస్తూండగా బ్రహ్మకు మెలకువ\nవచ్చింది.\nఆయన పద్మాసనం వేసి కూర్చుని.\nనాలుగు ముఖాలతో, నాలుగు దిక్కులూ\nకలయచూశాడు.\nకిందవున్న జగత్తు అంతా నీటిమయమై\nమహా పర్వతాల్లాంటి కెరటాలతో కల్లో\nలంగా ఉంది. ఆ తరంగాల మధ్య ఒక\nచోట కళ్ళను మిరుమిట్లుకొల్పే తెల్లని\nకాంతిరేఖ కనిపించింది.\nఆ కాంతిలో తరంగాలపై తేలుతూ ఒక\nపెద్ద మర్రిఆకు, దానిపై చందమామ\nలాంటి పసివాడు పడుకొని కుడి కాలి\nబొటనవేలు చప్పరిస్తూ కనిపించాడు.\nబ్రహ్మ చేతులు జోడించి, కన్నులు\nమూసి ధ్యానించి తెరిచినంతలో ఒక\nవింత దృశ్యం కనిపించింది.\nఆ పసివాడు విశ్వవిరాట్ స్వరూపుడైన\nపరబ్రహ్మమేనని బ్రహ్మకు అనుభవ\nపూర్వకంగా తెలిసిన విషయమే. కాని\nఇప్పుడా పిల్లవాని తల ఏనుగు తలను\nపోలి. చిన్నారి తొండంతో కుడిపాదాన్ని\nపట్టి నోటిలో పెట్టుతూన్నట్టుగా కని\nపించింది.\nఆ ముఖం చాలా ప్రసన్నంగా ఉంది.\nపిల్లవాడు చంద్రకాంతితో ప్రకాశిస్తు\nన్నాడు. నాలుగు చేతులు కలిగిఉన్నాడు.\nబ్రహ్మ ఆశ్చర్యంగా చూస్తున్న మరు\nనిముషంలో, ఆకుతో సహా ఆ పిల్లవాడు\nఅదృశ్యమయ్యాడు. బ్రహ్మకు ఆ ప్రదేశాన\nఎత్తుగా లేచిన పెద్ద మట్టిదిబ్బ ఒకటి\nకనిపించింది.\nక్రమక్రమంగా నీటి నుండి సువిశాల\nమైన భూభాగాలూ, సముద్రభాగా లూ\nఏర్పడ్డాయి.\nబ్రహ్మ సృష్టికి పూనుకున్నాడు. మొదట\nపర్వతాలు, నదులు ఏర్పడాలని సంక\nల్పించి కమండలం లోంచి నీరు తీసి\nజగత్తుమీద చల్లాడు. తరవాత వృక్షాలనూ,\nసస్యాలనూ, ఖనిజాలనూ సంకల్పించాడు.\nపిమ్మట కదులాడే జీవరాశిని—మొదట\nసముద్రంలో చేపలనూ, భూమ్మీద జంతు\nజాలాన్నీ, క్రిమికీటకాదుల్నీ, పక్షుల్నీ\nసృజించాడు. తరవాత మనుష్యులను\nసంకల్పించి కమండలో దకాన్ని\nచిలికాడు.\nబ్రహ్మ సృష్టి చేస్తున్నంతసేపూ సర\nస్వతీదేవి వీణ వాయిస్తూనే ఉన్నది.\nఎందువలనో అనుకోని విధంగా వీణ\nఅపశృతి పలికింది. సరస్వతి నివ్వెర\nపడుతూ కిందకు చూసి మరింత నివ్వెర\nపడింది. బ్రహ్మ అర్ధాంగి నివ్వెరపాటు\nఅర్థంగాక కమలాసనం నుంచి వంగి\nకిందికి చూశాడు.\nపర్వతాలు బోర్లపడుతూ శిఖరాలు\nభూమిలోకి పాతుకుని వెడల్పుగా పర్వత\nపాదాలు సూర్యరశ్మి పడకుండా గొడుగు\nల్లాగా ఎదుగుతూన్నవి.\nనదులు సాగరం నుంచి ఎత్తుప్రదే\nశాలకు చేరుకోబోతున్నవి. వృక్షాలు తల\nకిందులుగా, వ్రేళ్ళు ఆకాశానికి తన్ను\nతున్నవి.\nసముద్రతరంగాల మీద జలచరాలు\nతేలుతూ కుప్పిగంతులు వేస్తున్నవి.\nకొన్ని నిటారుగా పయనిస్తున్నవి. కొన్ని\nపక్షుల్లా ఎగురుతున్నవి.\nజంతువులూ చాలా అ న ర్థాల తో\nపుట్టాయి; తలలు లేకుండా కొన్ని, వెనుక\nకాళ్ళు లేకుండా కొన్ని, ఒంటికాలివి,\nమూడుకాళ్ళవీ, కళ్ళూ, చెవులూ అన్నీ\nవుండి నోరు అనేది లేనివీ, తోకలకు\nతలలున్నవీ, తలకు తోకలున్నవీ కని\nపించాయి. పక్షులకు రెక్కలులేవు. అవి\nనడవాలంటే కాళ్ళులేక నేల మీద\nదొర్లుకుంటున్నవి.\nఈ వక్రతలన్నీ గమనించి బ్రహ్మ\nఎంతగానో కలవరపడుతూ తన ఉత్త\nమోత్తమ మనుష్య సృష్టి ఎలాగుందోనని\nఆత్రంగా చూశాడు.\nమనుషులలో కొందరికి రెండు తల\nలున్నాయి. అందులో ఒకటి స్త్రీది, రెండోది\nపురుషుడిది.\nపురుషులు జానెడు, బెత్తెడుగా\nఉన్నారు. స్త్రీలు పెద్ద ఏనుగుల్లాగా తాటి\nచెట్లలాగ ఉన్నారు. వీపులకు తలలు\nఅతికించినట్లున్నవాళ్లు, నాలుగు, మూడు,\nఒంటికాళ్ళ వాళ్ళూ, పొట్టకే పెద్దనోళ్ళున్న\nకబంధులూ ఆక్రందనాలు చేస్తూ కని\nపించారు.\nజంతువులు మోరలు పైకెత్తి దీనంగా\nఅరుస్తున్నవి. మూగగా చూస్తున్నవి.\nబ్రహ్మను నిందిస్తూన్నట్లుగా గింజు\nకుంటున్నవి, కదను తొక్కుతున్నవి.\nఒక జానెడు మగవాడు తాటిచెట్టంత\nవికృతాకారిణి అయిన స్త్రీని చూపిస్తూ,\n\" ఓ బ్రహ్మదేవుడా ! ఇలాంటి స్త్రీతో\nనే నెలా సంసార సాగరం యీదేది?\"\nఅంటూ ఆకాశానికి తలపెట్టి పెద్దగా\nఅరుస్తున్నాడు.\n“నాలుగు తలలంటూ ఉన్నా, అసలు\nతల అంటూ లేని ఓయి బ్రహ్మదేవుడా!\nమమ్మల్నెందుకిలాగ పుట్టించావు?\"\nఅంటూ వికృతాకారాల మనుషులు\nచేస్తూన్న ఆక్రందనాలు మిన్నుముట్టు\nతున్నవి.\nబ్రహ్మ నాలుగు తలలూ గిర్రున తిరిగి\nపోయాయి. ఎనిమిది కళ్ళూ బైర్లు\nకమ్మాయి. తెల్లబోతూ బ్రహ్మ సరస్వతి\nవంక అయోమయంగా చూశాడు. అతని\nనాలుగు తెల్లమొహాలనూ చూసి సరస్వతి\nసరసంగా చిరునవ్వుతో సరిపెట్టి ఊరు\nకొన్నది.\n\"ఎందుకిలా జరిగింది ? సక్రమమైన\nసృష్టి జరపాలనే సత్సంకల్పంతోనే కదా\nనేను సృష్టికి పూనుకున్నాను; ఇలాగ\nఎందుకు జరిగింది? \" అని తనలోతాను\nఅనుకుంటున్నట్లుగా గట్టిగా తలలు పైకెత్తి\nఅరిచాడు బ్రహ్మ. అతని ప్రశ్న దశ\nదిశలా మారుమ్రోగింది అయోమయంగా\nవెర్రిచూపులు చూస్తున్న బ్రహ్మకు పెద్ద\nవెలుగు కనిపించింది. ఆ వెలుగులో ఒక\nఅద్భుతమూర్తి కనిపించాడు. ఆ మూర్తికి\nఏనుగు తల ఉన్నది. నాలుగు చేతులలో\nపాశము, అంకుశము, కలశము, పరశువు\nధరించి ఉన్నాడు. పూర్ణచంద్రుడివలె\nప్రకాశిస్తున్నాడు. తెల్లని అతని ఉత్త\nరీయము ఆకాశమంతటా రెపరెపలాడుతూ\nఎగురుతున్నది. అప్పుడు సరస్వతి వీణ\nఓంకారనాదం చేసింది. సరస్వతీదేవి\nవేళ్ళు వాటంతట అవే వీణపై నాదనామ\nక్రియా రాగాన్ని పలికిస్తూ, మాయామాళవ\nగౌళరాగానికి మారుతూ, హంసధ్వని\nరాగాన్ని అందుకొన్నవి. గజాననుడై\nసాక్షాత్కరించిన ఆ దివ్యమూర్తి వట\nపత్రంపై నిలుచుని బ్రహ్మను అభయ\nముద్రతో ఆశీర్వదించాడు. అతని\nచుట్టూరా శరత్కాల పూర్ణిమనాటి వెన్నెల\nవంటి వెలుగు ఆవరించి ఉన్నది.\nబ్రహ్మ అ ప్రయత్నం గా చేతులు\nజోడించి నమస్కరిస్తూ, “ మహానుభావా!\nఅద్భుత మూర్తివైన నీ వెవ్వడవు? నీవె\nవరో తెలుసుకోలేని అజ్ఞానిని, అనుగ్ర\nహించు!'' అని అడిగాడు.\n\"నాయనా ! బ్రహ్మదేవా! సంకల్పం\nవెనుకనే వికల్పం వెంటాడుతూంటుంది;\nఅదే విఘ్నం ! విఘ్నాన్ని అరికట్టి సంక\nల్పాన్ని నెరవేర్చే నేను విఘ్నేశ్వరుడను!\nముందు విఘ్నం రాకుండా జయప్రదం\nకావడానికి తగు జాగ్రత్తనూ, జ్ఞానాన్నీ\nకలిగి ఉండక తప్పదు! ఏనుగు అడుగు\nవేసే ముందు నేల గట్టితనాన్ని తెలుసు\nకొని మరీ నడుస్తుంది; ప్రాణుల్లో ఏనుగు\nబుద్ధిబలం దాని లాగే చాలా పెద్దది.\nఏనుగంత విశేష మేధస్సును కలిగి\nఉండాలనే సూచనగా నేను గజాననుడిగా\nఉన్నాను. నీవు నిద్రిస్తూన్న సమయంలో\nరాక్షసుడైన సోమకాసురుడు నీ నాలుగు\nవేదాల్నీ అపహరించి సముద్రం అడుగున\nదాచాడు; మహావిష్ణువు మత్స్యావతారం\nదాల్చి వాణ్ణి సంహరించి నీ వేదాల్ని\nభద్రంచా తెచ్చి వటపత్రశాయినై ఉన్న\nనా దగ్గర ఉంచాడు. ఇవిగో! వాటిని\nతిరుగ గ్రహించి సృష్టి నిర్వర్తించు!”\nఅని చెప్పి. విఘ్నేశ్వరుడు బ్రహ్మకు\nవేదాలను ఇచ్చాడు.\nఅప్పుడు బ్రహ్మ, ‘“ దెవా! విఘ్నేశ్వరా!\nనా సృజనశక్తికి ఎందుకిలాగ ఘోరమైన\nవిఘ్నం జరిగింది? ఇన్ని వంకరలెందుకు\nఏర్పడ్డాయి? ఉత్తమంగా సృష్టిజరిగే\nమార్గం వివరంగా చెప్పు ! '' అన్నాడు.\n\"విఘ్నం గురించి నీకు తెలియాలనే\nఇదంతా జరిగింది. మర్రిఆకుపై బాల\nగణపతిగా కనిపించిన వటపత్రగణపతినే\nనేను. అప్పుడు నా గురించి ఆలోచించ\nలేకపోయావు; నా గురించి ఆలోచించడ\nమంటే విఘ్నం గురించి ముందు జాగ్రత్త\nపడే జ్ఞానాన్ని కలిగి ఉండటమే! ఆజ్ఞాన\nస్వరూపుణ్ణి నేను! బ్రహ్మ మొదలు కొని\nబుద్ధిగల ప్రతి జీవీ కార్యరంగానికి దిగే\nబ్రహ్మ వాటిని అందుకొని పరమా\nనందంతో విఘ్నేశ్వరుణ్ణి స్తుతించుతూ,\n\"విఘ్నేశ్వరా ! నేను సృష్టి సంకల్పించే\nముందు నిన్ను ధ్యానించి, మనసారా\nనిన్ను పూజించి మరీ కార్యరంగానికి\nఉపక్రమించే వరం అనుగ్రహించు!\nఅవకతవకలుగా తయారైన సృష్టి\nఉపసంహరించుకొనేలాగ చెయ్యి!''\nఅని కోరాడు.",
            "book_page_end": 56
        },
        {
            "title": "రాతిలోని ముఖం",
            "book_page_start": 59,
            "pdf_page_start": 61,
            "pdf_page_end": 65,
            "author": "చందమామ బృందం",
            "genre": "నీతి కథ",
            "moral": "నిజమైన నాయకుడు జ్ఞానం, దయ, మరియు కరుణ కలిగి ప్రజల కష్టసుఖాలు పంచుకునేవాడై ఉండాలి.",
            "keywords": [
                "నాయకత్వం",
                "విశ్వాసం",
                "రాతి ముఖం",
                "జ్ఞాని",
                "ఔదార్యం"
            ],
            "characters": [
                "వసువు",
                "మునీశ్వరుడు",
                "వీరాగ్రేసరుడు",
                "వణిగ్పుంగవుడు",
                "మహాకవి",
                "తాత"
            ],
            "locations": [
                "ఆరావళీ పర్వత ప్రాంతం",
                "గ్రామం"
            ],
            "content": "అనేక వందల ఏళ్ళక్రితం ఆరావళీ\nపర్వత ప్రాంతంలో ఒక కొండ మీద\nరాతిలో, ఎవరో మహాశిల్పి మలిచినట్టుగా,\nఒక మనిషి ముఖం యొక్క ఆకృతి\nఉండేది. నిజానికి అది ఏ శిల్పీ మలిచి\nనది కాదు. ఆ ముఖాకృతి ప్రకృతిసిద్ధం\nగానే ఏర్పడింది. ఆ చుట్టుపక్కల అనేక\nగ్రామాల వారికి రోజూ ఆ ముఖం\nకనిపిస్తూ వుండేది. వారు అందులో\nఔదార్యమూ, కరుణా, శాంతమూ, దయా\nమొదలైన ఉన్నత భావాలు చూడగలిగే\nవారు. ఆ ముఖం యొక్క ఫాలభాగం\nవిశాలంగా వుండి, జ్ఞానాన్ని సూచించేది.\nఈ రాతిలోని ముఖాన్ని గురించి అనేక\nరకాల కథలను ప్రజలు చెప్పుకొనేవారు.\nఅదే పోలికగల మహనీయు డొకడు వెనక\nఎప్పుడో వుండేవాడనీ, అతని దయవల్ల\nప్రజలు ఎంతో సుఖపడ్డారనీ కొందరు\nచెప్పకొనే వారు. కొంతకాలం క్రితం\nఆ ప్రాంతాలకు ఒక మునీశ్వరుడు\nవచ్చాడు. చుట్టుపక్కల గ్రామాలవారు\nవందలాదిగా మునీశ్వరుణ్ణిచూడబోయారు.\nవారిలో కొందరు ఆ రాతిలోని ముఖం\nగురించి మునీశ్వరుణ్ణి అడిగారు.\nఆ మునీశ్వరుడు కొంచెం సేపు ఆ ముఖం\nకేసి చూసి, \" అదే పోలిక గలవాడు\nఈ ప్రాంతాల కనిపిస్తాడు. అతను గొప్ప\nజ్ఞాని, మహనీయుడు. అతని వల్ల ప్రజలకు\nఅంతులేని ఉపకారాలు జరుగుతవి,''\nఅన్నాడు.\nఈ విధంగా అనేక దశాబ్దాలు గడిచి\nపోయినయి. మునీశ్వరుడు చెప్పిన\nవృత్తాంతాన్ని ఒక తరంవారు మరొకతరం\nవారికి కటుకథ కింద చెప్పుకొంటూ\nవచ్చారు. చాలామందికి ఆ కథలో\nవిశ్వాసం కూడా పోయింది.\nకాని విశ్వాసం పోనివారిలో ఒక కుర్ర\nవాడుండే వాడు. వాడి పేరు వసువు.\nవసువు పసివాడై ఉన్నప్పుడే వాడి తాత\nవాణ్ణి రోజూ ఒళ్ళో కూచోబెట్టుకుని రాతి\nలోని బొమ్మ చూపిస్తూ మునీశ్వరుడు తన\nచిన్నతనంలో చెప్పిన మాటలను తన\nమనవడికి చెప్పేవాడు. అనేక సంవత్స\nరాల పాటు రోజూ ఈ విషయం విని\nవుండటం వల్ల మునీశ్వరుడు చెప్పిన\nజోస్యం వసువు తలకు బాగా పట్టింది.\nఇట్లా ఉంటూ వుండగా, వసువు వుండే\nగ్రామానికి ఒక రోజున మ హా జ్ఞాని\nఅయిన సన్యాసి ఒకడు వచ్చాడు. ఆయన\nవేదాలనూ, ఉపనిషత్తులనూ బాగా కాచి\nవడబోసిన వాడనీ, తర్కవ్యాకరణాది\nశాస్త్రాలలో ఘటికుడనీ అన్నారు.\nఈ సన్యాసి ముఖం రాతిలోని బొమ్మకు\nపోలికే లేదు. అయినా నిరాశ చెంద\nకుండా వసువు ఆయన చెప్పే గొప్పగొప్ప\nవిషయాలన్నీ విన్నాడు. సన్యాసి చెప్పిన\nవిషయాలు గొప్పవనటానికి సందేహం\nలేదు. కాని ఆయనకు ప్రజల జీవితమూ,\nవారి కష్టసుఖాలూ కొంచెమయినా తెలి\nయవు. సామాన్యకుటుంబంలో పుట్టి ప్రజ\nలతో నిత్యమూ కలిసి మెలిగే వసువుకు\nత్వరలోనే ఈ విషయం అర్థమయింది.\nఅదీకాక యీ సన్యాసి అమిత కోపిష్ఠి.\nతాను ప్రబోధించేటప్పుడు ఎవరూ తుమ్మ\nరాదు, దగ్గరాదు. అంత గొప్ప విషయాలు\nవినేటప్పుడు పామరులకు ఏదైనా ధర్మ\nసందేహం కలగదా ? సందేహం కలిగి\nప్రశ్న వెయ్యరాదు! \"మీ కర్మ!\nయోగ్యత గలవారు అర్థం చేసుకోండి.\nలేనివారు నోరుమూసుకోండి. ”అనే వాడు.\nఅంతకంతకూ ప్రజలకు సన్యాసి మీద\nభక్తి తగ్గింది. కొంత కాలానికి సన్యాసి\nవెళ్ళిపోయాడు. తన ఆశ ఫలించనందుకు\nవసువు నిట్టూర్చాడు.\nకొంతకాలం జరిగింది. ఆ ప్రాంతాలకు\nమహా శౌర్యపరాక్రమ విక్రముడొకాయన\nవేంచేశాడు. ఆయన అనేక యుద్ధాలలో\nగెలిచిన వీరుడు. ఆయన ఉన్నచోట\nశత్రు భయం ఉండదనీ, ప్రజలు\nనిశ్చింతగా గుండెలమీద చేయి వేసుకు\nనిద్రపోవచ్చుననీ అన్నారు. మునీశ్వరుడు\nచెప్పిన మనిషి ఈ యోధుడే అయి\nవుంటాడని వసువు ఆశపడి వెళ్ళి\nచూశాడు. కాని ఈ వీరుడి ముఖం రాతి\nలోని ముఖాన్ని బొత్తిగా పోలి వుండలేదు.\nపైగా ఈ వీరాగ్రేసరుడు ప్రజల కష్ట\nసుఖాలు ఎరిగినవాడు కాడు. తమతమ\nపనులలో నిమగ్నులై వుండే మనుష్యులను\nవేళకాని వేళ పిలిపించి వారి పనులు\nపాడుచేసేవాడు. తన మాట వినని వారిని\nహింసించే వాడు. క్రమంగా ప్రజలకు\nఆయన మీద గౌరవం పోయింది. ఆయనా\nమరొక ప్రాంతానికి వెళ్ళిపోయాడు వసువు\nమరొకసారి నిట్టూర్చాడు.\nమరికొంత కాలం గడిచింది. ఆ\nప్రాంతాలకు గొప్ప వణిగ్పుంగవుడు\nవస్తున్నట్టు తెలిసింది. ఈయన సముద్రాల\nమీద నావలను పంపి పెద్ద యెత్తున\nవ్యాపారం చేసి కోట్లు గడించాడట.\nఆయన రెండురోజులు నిలిచిన చోట\nభోగభాగ్యాలూ, సిరిసంపదలూ తాండ\nవిస్తాయట.\nఇక్కడి వారంతా కష్టజీవులనీ, తమ\nగ్రామాలలో సిరిసంపదలు తక్కువనీ\nవసువు ఎరుగును. ఈ వర్తకుడు తమను\nఉద్ధరించటానికి వస్తున్నాడనీ, ఈయన\nముఖం రాతి లోని ముఖాన్ని పోలి\nవుంటుందనీ వసువు చాలా ఆశపడ్డాడు.\nకాని తీరా చూస్తే వర్తకుడి ముఖం\nమరొక విధంగా వుంది. అయినా ఈయన\nరాకవల్ల సిరిసంపదలు పెరిగేటట్టే\nకనిపించాయి. ఆయన పోలాలలో కొత్త\nపంటలు వేయించాడు, ఆ పంటలు తానే\nకొన్నాడు. రైతులకు పాత పంటలకన్న\nఈ కొత్త పంటలు ఎక్కువ లాభించాయి.\nఅందరి దగ్గిరా ఎక్కువ డబ్బు మెసల\nసాగింది. వృత్తుల వారిలో కూడా పూర్వం\nఎరగని వృత్తులను కోటీశ్వరుడు ప్రోత్స\nహించాడు. ఒకటి రెండేళ్ళయిన తరువాత\nకోటీశ్వరుడు కొత్త పంటల ధరలు తగ్గిం\nచాడు. కొత్త వస్తువుల ధరలు కూడా\nతగ్గించాడు. ఆ పంటలూ, ఆ వస్తువులూ\nతమకు పనికొచ్చేవి కావు గనక కోటీశ్వ\nరుడు నిర్ణయించిన ధరకు ప్రజలు ఒప్పుకో\nవలిసి వచ్చింది. లేకపోతే కొనేవారే లేరు!\nఅదీగాక ప్రజలుతినే ఆహారపదార్థాలూ,\nనిత్యమూ వాడుకునే వస్తువులూ కరువు\nకాసాగినై. వాటి ధరలు పెరగసాగాయి.\nప్రజల జీవితంలో సంక్షోభం బయలు\nదేరింది. అదివరకు హాయిగా జీవిస్తున్న\nవారు కొందరు నిరుపేదలై పోయారు.\nతిండికాటకమూ, డబ్బుకాటకమూ కూడా\nవచ్చిపడింది. కోటీశ్వరుడు తనకు కావల\nసిన సరుకంతా సంచులు నింపుకొని,\nసంచులు బండ్లలో పేర్చుకొని, వచ్చిన\nదారినే వేంచేశాడు. వసువుకు ప్రజలను\nచూసి దుఃఖం వచ్చేసింది. వాడి వయసుతో\nబాటు బుద్ధి కూడా వికసిస్తున్నది.\nమరికొంతకాలం గడిచింది. ఆ ప్రాంతా\nలకు ఒక మహాకవి వచ్చాడు. ఆ కవి\nసామాన్య ప్రజలజీవితం తెలిసినవాడు.\nసామాన్య ప్రజలను గురించి గీతాలు\nరాశాడు. ఆయన గీతాలకు దేశ దేశాలా\nఖ్యాతి లభించింది.\n“ఈ కవి ముఖం తప్పక రాతిలోని\nముఖాన్ని పోలివుంటుంది. మహాముని\nవాక్కు వ్యర్థం కాదు.\" అనుకున్నాడు\nవసువు.\nకవి వచ్చాడు. ఆయన ముఖంలో\nరాతిలోని ముఖం కవళిక లేమీ లేవు.\nకవి పాటలు పాడాడు. జనం ఆయన\nచుట్టూ మూగి ఆయన గీతాలు విని\nతన్మయులైనారు. ఆయన్ను దేవుడికన్న\nఎక్కువగా చూశారు. ఆయనకు సకలోప\nచారాలూ చేశారు. కాని కవికి ప్రజలపట్ల\nనిజమైన ఔదార్యం లేదు. వారిమీద\nఆయనకు నిజమైన సానుభూతి లేదు.\nఆయన తన గీతాలలో ప్రజల కృషిని\nపొగిడాడే గాని ఆ కృషి చూస్తే ఆయనకు\nగౌరవం లేదు. పనీ పాటలూ చెయ్యని\nవారితోనూ, డబ్బు ఎక్కువ కలవారి\nతోనూ ఆయన అన్యోన్యంగా ఉండేవాడు.\n\"ఈ కవి వంచకుడు. ఆయన తన\nగీతాలతో ప్రజలను వంచిస్తున్నాడు గాని\nప్రవర్తనతో కాదు. అందుచేత ఆయన\nప్రవర్తన వాస్తవమైనది, ఆయన గీతాలు\nఅసత్యమైనవి—వాటిలో ఎంత యదార్థం\nఉంటేనేం? \" అనుకున్నాడు పసువు.\nప్రజలు కవినైజం తెలుసుకుని ఆయన\nపట్ల ఆదరం చూపడం మానివేశారు. కవి\nకొంతకాలం వుండి ఎటో వెళ్ళిపోయాడు.\nవసువు విచారంగా రాతిలోని బొమ్మ\nకేసి చూస్తూ నిలబడ్డాడు. తన తాత\nచెప్పిన మునీశ్వరుడి మాటలయందు\nవిశ్వాసం చలించసాగింది.\nఎంద రెందరో మహనీయులు తాను\nచూస్తుండగా వచ్చారు. ఒక్కరి ముఖం\nలోనూ ఆ బొమ్మలో ఉండే ఔదార్యం,\nదయా, కరుణా, వాత్సల్యం కనబడ\nలేదు. అందుకే ఒక్కరూ తన ప్రజలకు\nకొంచెమైనా ఉపకారం చెయ్యలేదు.\nవసువు ఈ విధంగా ఆలోచిస్తూ నిలబడి\nవుండగా కొందరు మనుష్యులు ఆ దారిన\nవస్తూ వసువు మొహం కేసి చూసి ఆ రాతి\nలోని ముఖం కేసి చూశారు. ఏ మాశ్చర్యం!\nవసువు ముఖం మూడు మూర్తులా రాతి\nలోని ముఖంలాగే ఉంది!\nఈ వార్త క్షణంలో చుట్టుపక్కల\nగ్రామాలకు పాకింది. రాతిలోని ముఖం\nగురించి, దాన్నిగురించి పూర్వులు\nచెప్పుకొన్న గాధ గురించి మరిచిపోయిన\nవారంతా వసువు దగ్గిరికి వచ్చి మొట్ట\nమొదటిసారిగా రెండు ముఖాలకూ గల\nపోలికను చూసి ఆశ్చర్యపడసాగారు.\nమునీశ్వరుడి అమోఘవచనం ఫలిం\nచింది. వసువు అనేకమంది మహానీయుల\nదగ్గిర నేర్చుకున్న విషయాలు తన\nప్రజలకు ఉపయోగపడేటట్టు చేసి,\nప్రజలలో ఒకడుగా ప్రజల కష్టసుఖాలు\nపంచుకుని, వారికి ఐశ్వర్యమూ, ఆనం\nదమూ చేకూర్చి, ధన్యజీవి అయినాడు.",
            "book_page_end": 63
        },
        {
            "title": "ఫోటో వ్యాఖ్యల పోటీ",
            "book_page_start": 64,
            "pdf_page_start": 66,
            "pdf_page_end": 66,
            "author": "చందమామ బృందం",
            "genre": "కార్యకలాపం",
            "moral": "చందమామ బృందం",
            "keywords": [
                "పోటీ",
                "వ్యాఖ్యలు",
                "బహుమతి",
                "ఫోటో",
                "విజేతలు"
            ],
            "characters": [],
            "locations": [
                "మద్రాసు"
            ],
            "content": "P.V. Subramaniam\nPranlal K. Patel\n* పై ఫోటోలకు సరిఐన వ్యాఖ్యలు ఒక్కమాటలోగాని, చిన్న వాక్యంలోగానీ కావాలి. (రెండు వ్యాఖ్యలకు సంబంధం ఉండాలి.)\n* జనవరి నెల 20వ తేదీలోగా వ్యాఖ్యలు మాకు చేరాలి. తరువాత చేరే వ్యాఖ్యలు ఎంతమాత్రమూ పరిశీలింపబడవు.\n* మాకు చేరిన వ్యాఖ్యలలో అత్యుత్తమంగా ఉన్న సెట్టుకు (రెండు వ్యాఖ్యలకు కలిపి) రూ. 25/-లు బహుమానం.\n* వ్యాఖ్యలు రెండూ పోస్టుకార్డుపైన రాసి, (వ్యాఖ్యలకు సంబంధించని ఇతర విషయాలేవీ చేర్చరాదు.) ఈ అడ్రసుకు పంపాలి :- చందమామ ఫోటో వ్యాఖ్యల పోటీ, మద్రాసు–26.\nనవంబర్ నెల పోటీ ఫలితాలు\nమొదటి ఫోటో : కంటికింపైన చిందు\nరెండవ ఫోటో : వంటకివి కావాలి ముందు\nపంపినవారు : బి. రాము C/O బి. సాంబమూర్తి, ఎస్. కోట, (విజయనగరం జిల్లా)\nబహుమతి మొత్తం రు. 25/-ఈ నెలాఖరులోగా పంపబడుతుంది.",
            "book_page_end": 64
        }
    ],
    "statistics": {
        "total_stories": 14,
        "author_counts": {
            "చందమామ బృందం": 9,
            "ఎమ్. వి. వి. సత్యనారాయణ": 1,
            "వి. యజ్ఞరామయ్య (ఆధారం)": 1,
            "ఎస్. గీత": 1,
            "పెంటకోట సోమినాయుడు": 1,
            "మాచిరాజు కామేశ్వరరావు": 1
        },
        "genre_counts": {
            "వ్యాసం": 1,
            "నీతి కథ": 4,
            "ఫాంటసీ": 1,
            "బేతాళ కథ": 1,
            "హాస్యం": 2,
            "జాతక కథ": 1,
            "చారిత్రక గాథ": 1,
            "సాహసం": 1,
            "పౌరాణికం": 1,
            "కార్యకలాపం": 1
        }
    }
}