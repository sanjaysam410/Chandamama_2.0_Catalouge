{
    "book_id": "చందమామ_1981_11",
    "stories": [
        {
            "title": "రాయబారి సమయస్ఫూర్తి",
            "book_page_start": 6,
            "pdf_page_start": 6,
            "pdf_page_end": 8,
            "author": "బొమ్మిడి అచ్చారావు",
            "genre": "నీతి కథ",
            "moral": "రాయబారి పదవికి కేవలం పాండిత్యం లేదా దౌత్య సామర్థ్యం మాత్రమే కాదు, సమయస్ఫూర్తి, వివేకం, మరియు దేశ గౌరవాన్ని కాపాడగల బుద్ధి అవసరం.",
            "keywords": [
                "రాయబారి",
                "సమయస్ఫూర్తి",
                "వివేకం",
                "మద్రదేశం",
                "సామంతరాజ్యం"
            ],
            "characters": [
                "ప్రచండమహారాజు",
                "లలితుడు",
                "వికారుడు"
            ],
            "locations": [
                "మద్రదేశం",
                "కౌశాంబి రాజ్యం",
                "విదేహ రాజ్యం"
            ],
            "content": "మద్రదేశాన్ని ఏలే ప్రచండమహారాజు గొప్ప సైనికబలం, సాధనసంపత్తి కల\nవాడు. ఆయన ఇరుగు పొరుగు రాజ్యాలతో' స్నేహసంబంధాలు కొనసాగేందుకు,\nరాయబారులను నియమించేవాడు.\nఆయన కౌశాంబి, విదేహరాజ్యాలు రెంటికీ వజ్రసేను డనే అతణ్ణి చాలా\nకాలం క్రితం రాయబారిగా నియమించాడు. అతడు ఎంతో కాలం సమర్థవం\nతంగా ఆ పదవిని నిర్వహించి, హఠాత్తుగా మరణించాడు.\nరాజు ప్రచండుడు, ఆ దేశాలకు మరొక రాయబారిని నియమించదలచి, అందుకు\nఅర్హులైన వారి కోసం కొన్ని పరీక్షలు నిర్వహించాడు. ఆ పరీక్షలలో వికారుడు,\nలలితుడు అనేవారు ఉత్తీర్ణులయారు.\nఈ యిద్దరిలో ఎవరు రాయబారి పదవికి అర్హులో నిర్ణయించదలచి, రాజు\nవారికి ఒక పరీక్ష పెట్టాడు. ఆయన ఆ ఇద్దరితో ''మీపైన చాలా ముఖ్యమైన\nబాధ్యత మోపుతున్నాను.” అని చెప్పి,\nవికారుడితో, \"నువ్వు, ఈ రోజునే బయలు\nదేరి కౌశాంబీరాజ్యానికి వెళ్ళి, ఆ రాజుతో\nస్నేహసంధి ఒప్పందం కుదుర్చుకుని,\nమనం యిచ్చే కానుకలు ఆయనకు\nసమర్పించి రావాలి. ఇందుకు అవసరం\nఅయిన పరివారం నీ వెంట పంపబడు\nతుంది,\" అన్నాడు.\nఇదే విధంగా లలితుడు విదేహ\nరాజ్యానికి పోయి, ఆ రాజుకు కానుకలు\nసమర్పించి, స్నేహసంధి చేసుకుని\nరావలసి వున్నది.\nవికారుడు కానుకలతోనూ, పరివార\nజనంతోనూ కౌశాంబికి బయల్దేరాడు.\nలలితుడు విదేహరాజ్యానికి ప్రయాణ\nమయాడు. వాళ్ళిద్దరూ ఎంత కాలంలో\nతిరిగి రావలసిందీ రాజు వాళ్ళకు తెలియ\nబరిచాడు.\nలలితుడు నిర్ణయించబడిన గడువుకు\nముందుగానే వెంట తీసుకుపోయిన\nకానుకలతో, పరివారజనంతో తిరిగి వచ్చి.\nరాజును చూడబోయాడు.\n‘“ మన\nకానుకలు విదేహ రా జు\nనిరాకరించాడా? అతడితో సంధి పొసగ\n?",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": "ని అడిగాడు.\nవికారుడు విజయగర్వంతో ఉప్పొంగి\n'పోతూ, \"నా వాగ్ధాటితో కౌశాంబి రాజును\nఉక్కిరిబిక్కిరి చేశాను, మహారాజా !\nమనతో స్నేహసంధికి అతణ్ణి ఒప్పించాను.\nఇందుకు గుర్తుగా ఆయన మన కానుకలు\nస్వీకరించి, విలువైన కానుకలు\nమనకు యివ్వడమే గాక కొంతమంది\nదాసదాసీలను కూడా బహూకృతిగా\nపంపాడు. ఈనాటివరకూ తనకు అతిథిగా\nవుండవలసిందని, నన్ను బలవంత\nపెట్టాడు,'' అన్నాడు.\nసభికులంతా వికారుణ్ణి అభినందించ\nబోయేంతలో రాజు వారిని వారించి,\n“రాయబారిగా లలితుణ్ణి నియమిస్తు\nన్నాను! ఇది, మీలో చాలామందికి\nఆశ్చర్యం కలిగించవచ్చు. కాని, లలితుడు\nచేసినదే సక్రమమైనది. విదేహ మనకు\nసామంతరాజ్యం. అలాంటిదానితో స్నేహ\nసంధి చేసుకోవలసిన అగత్యం లేదు.\nముందుగా\nయీ సంగతి తెలియక\nపోయినా, లలితుడు ఆ రాజ్యం చేరాక,\nవిషయం తెలుసుకుని, ఆ రాజుకు కానుక\nలివ్వకుండా తిరిగి వచ్చాడు.\n\"కౌశాంబీ కూడా మనకు సామంత\nరాజ్యమే. వికారుడు యీ నిజం తెలుసు\nకునేందుకు ఎట్టి ప్రయత్నమూ చేయక\nపోగా, తొందరపడి ఆ రాజుకు కానుకలు\nసమర్పించి, అర్థం లేని స్నేహసంధి\nచేసుకువచ్చాడు. రాయబారికి అవసరం\nఅయిన సమయస్ఫూర్తి అతడికి లేదు.\nఅలాంటివాడి చేతిలో మద్రదేశ గౌరవం\nకాపాడబడుతుందని నమ్మడం కష్టం,”\nఅన్నాడు.\nసభలో వున్నవారందరికీ లలితుడు\nఎంత గొప్ప వివేకవంతుడో తెలియడంతో\nపాటు, వికారుడు చేసిన పొరబాటు కూడా\nఅర్థమయింది.",
            "book_page_end": 8
        },
        {
            "title": "అసూయాపరులు",
            "book_page_start": 9,
            "pdf_page_start": 9,
            "pdf_page_end": 10,
            "author": "పెంటకోట సోమినాయుడు",
            "genre": "నీతి కథ",
            "moral": "నీతి, నిజాయితీ, సమర్థత కలవారిని తప్పుడు పద్ధతుల్లో ఇరికించాలని చూస్తే, ఆ అసూయాపరులే ఇబ్బందులకు గురవుతారు. నిజాయితీ గెలుస్తుంది.",
            "keywords": [
                "అసూయ",
                "కోశాధికారి",
                "లంచం",
                "నిజాయితీ",
                "రవివర్మ"
            ],
            "characters": [
                "రవివర్మ (రాజు)",
                "రాణి",
                "సేనాధిపతి",
                "విష్ణుశర్మ"
            ],
            "locations": [
                "కుంతలదేశం"
            ],
            "content": "కుంతలదేశపు రాజు రవివర్మ ఆస్థానంలో కోశాధికారి పదవికి ఖాళీ ఏర్పడింది.\nదానికి తగిన వాడి కోసం రాజు ప్రయ\nత్నిస్తున్న సమయంలో రాణి తన తమ్ముడి\nసంగతి చెప్పి. '' డబ్బుతో కూడిన వ్యవ\nహారం గదా? పరాయి వాళ్ళకన్న, మన\nవాడే అయితే ఎంతో నమ్మకంగా పని\nజరిగిపోతుంది,'' అన్నది.\nరాజుకు యిది యిష్టం లేదు. రేపు\nధనాగారంలో వుండవలసిన డబ్బు విష\nయంలో ఏవైనా హెచ్చుతగ్గులు వస్తే,\nబావమరిదితో విరోధపడవలసి వస్తుంది.\nరాజు యిలా ఆలోచించి భార్యతో,\n'' చూద్దాంలే!'' అని వూరుకున్నాడు.\nఆ మర్నాడు సేనాధిపతి రాజును\nకలుసుకుని, “మహారాజా, మా తమ్ముడు\nబాగా చదువుకున్నవాడు, కాని వాడికి\nయుద్ధ విద్యలేవీ అలవడలేదు. మీరు\nఅతడికి కోశాధికారి పదవి ఇస్తే, సేనానిగా\nనేనూ, కోశాధికారిగా వాడూ తమకు సేవ\nచేసే భాగ్యం కలుగుతుంది,\" అన్నాడు.\nరాజుకు యిదీ యిష్టం లేదు. అన్న\nసేనానీ, తమ్ముడు కోశాధిపతీ\nకూర్చుంటే, యిక ఆస్థానంలో వాళ్ళకు\nపట్టపగ్గాలుండవు. పైగా సైన్యాన్నీ,\nధనాన్నీ యిద్దరు సోదరుల పరం చేసి\nనట్టవుతుంది!\nఈ దశలో విష్ణుశర్మ అనే యువకుడు\nరాజదర్శనం చేసుకుని, \" మహారాజా,\nనేను గణితశాస్త్రంలో చెప్పుకోదగినంత\nప్రావీణ్యం సంపాయించాను. తమరు\nనన్ను పరీక్షించి, కొలువులో ఏదైనా\nఉద్యోగం యిప్పించండి, \" అని అడిగాడు,\nరాజు రవివర్మ. విష్ణుశర్మను అనేక\nవిధాలుగా పరీక్ష చేసి తృప్తి చెంది\nఅతణ్ణి కోశాధికారిగా నియమించాడు.\nఈ నియామకం రాణికీ, సేనానాయ\nకుడికీ చాలా కోపకారణం అయింది. కొద్ది\nకాలం జరిగాక రాణి ఒకరోజున రాజుతో,\n\" ఈ విష్ణుశర్మ మహా తెలివైనవాడనీ,\nనమ్మకస్థుడనీ గదా మీరు కోశాధికారి\nపదవి యిచ్చారు. అతడు ఒట్టి లంచ\nగొండి. ఇంతకుముందే ఉద్యోగం కోసం\nవచ్చిన ఒకరి నుంచి వెయ్యి వరహాలు\nలంచం పుచ్చుకున్నట్టు, నాకు నమ్మకంగా\nతెలిసింది. అతను ఇంటికి వెళ్ళేప్పుడు\nఆ డబ్బు పట్టుకుపోతాడు. ఆలశ్యం\nజరక్కుండా ఇప్పుడే మీరు పరీక్ష\nచేశారంటే కోశాగారంలో వుండవలసిన\nదానికన్న, వెయ్యి వరహాల ధనం\nఅధికంగా వుంటుంది,” అన్నది.\nరాజు, అప్పటికప్పుడే కోశాగారానికి\nపోయి ధనం లెక్కపెట్టించి చూస్తే,\nఉండవలసినదానికన్న ఒక్క పైసా\nకూడా అధికంగా లేదు. విష్ణుశర్మ దగ్గిర\nవెతికించినా, దాచిన ధనం ఏమీ కన\nబడలేదు.\nరాజు సంతృప్తి చెంది, యీ జరిగిన\nదానికి కారణం తరువాత చెబుతానని,\nఆశ్చర్యపోయి చూస్తున్న విష్ణుశర్మకు\nచెప్పి, అక్కడి నుంచి వెళ్ళిపోయాడు.\nచెలికత్తెల ద్వారా సంగతి విన్న\nరాణికి ఒక విషయం అర్థం కాలేదు.\nఆమె తనకు బాగా నమ్మకమైన చెలికత్తె\nద్వారా, కోశాగారంలో వెయ్యి వరహాల\nమూట పడవేయించింది. అది, ఏమై\nపోయినట్టు?\nసేనాధిపతిక్కూడా తీరని అనుమానం\nఒకటి కలిగింది. అతడు ఎంతో నమ్మకస్థు\nడైన నౌకరు ద్వారా కోశాగారం నుంచి\nవెయ్యి వరహాల మూట దొంగిలించాడు.\nఅయినా, అక్కడ వుండవలసిన ధనంలో\nతేడా రాలేదు. ఎందువల్ల ?\nఈ విధంగా యిద్దరు అసూయాపరులు,\nఒక నీతివంతుణ్ణి సాధించబోయి, తమ\nదుష్టపథకాలు బెడిసికొట్టగా, కన్నంలో\nతేలు కుట్టిన దొంగల్లా, కిమ్మనకుండా\nఊరుకున్నారు.",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 10
        },
        {
            "title": "మకర దేవత",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "ధారావాహిక",
            "moral": "ఒక దేశ నాయకుడికి సమయస్ఫూర్తి, దూరదృష్టి చాలా అవసరం. ప్రమాదంలోనూ ధైర్యం కోల్పోకూడదు.",
            "keywords": [
                "మందరదేవుడు",
                "నరవాహనమిశ్రుడు",
                "మరాళద్వీపం",
                "కుండలినీ",
                "యుద్ధనావలు"
            ],
            "characters": [
                "మందరదేవుడు (రాజు)",
                "మంత్రి",
                "నరవాహనమిశ్రుడు (సేనాని)",
                "సైనికులు"
            ],
            "locations": [
                "మరాళద్వీపం",
                "కుండలినీ ద్వీపం",
                "సముద్ర తీరం"
            ],
            "content": "మరాళద్వీపానికి రాజైన మందరదేవుడు, ఒకనాడు ఉద్యానవనంలో విహరిస్తూం\nడగా, కోటద్వారం వద్ద పెద్ద కలకలం బయలుదేరింది. ప్రజల కేకలూ, సైని\nకుల హెచ్చరికలతో కోట ప్రాంతమంతా మారుమోగసాగింది. కారణమేమిటా అని,\nమందరదేవుడు ఉద్యానవనం నుంచి కోట ద్వారంకేసి బయలుదేరాడు.\nకొద్దిసేపటిలో మందరదేవుడు కోట ద్వారాన్ని సమీపించేసరికి, మంత్రి ప్రజ\nలను శాంతంగా వుండమని హెచ్చరిం\nచడం అతడి కంటబడింది. రాజు రాక\nగమనించిన కొందరు సైనికులు, ఆ సంగతి\nమంత్రితో చెప్పారు. వెంటనే మంత్రి వెను\nదిరిగి రాజును సమీపించాడు.\n“ఏమిటీ కలకలం ?\" అని ప్రశ్నిం\nచాడు మందరదేవుడు.\nమంత్రి క్షణకాలం కోటద్వారంకేసి\nచూసి, \" ప్రభూ, నిజమో అబద్ధమో\nయింకా ధృవపడలేదు. నా వరకు నేను\nయిందులో కొంత నిజం వుండవచ్చునని\nభావిస్తున్నాను. కుండలినీ ద్వీపం యీ\nమధ్య అరాజక స్థితిలో వున్నదని, మన\nఅందరికీ తెలిసినదే. పోతే, యిప్పుడు\nవచ్చిన వార్త ఏమిటంటే, ఆ ద్వీప\nరాజ్యాధికారాన్ని నరవాహనమిశ్రు డనే\nసేనాని హస్తగతం చేసుకుని, మన రాజ్యం\nమీదికి దాడి బయలుదేరాడని.\nచేపలు పట్టబోయిన జాలరులు తెచ్చిన\nవార్త. ప్రజలు కలవర పడుతున్నారు.\nశాంతంగా వుండవలసిందని హెచ్చరిక\nచేశాను,\" అన్నాడు.\nమందరదేవుడు తల పంకించి వూరు\nకున్నాడు. మంత్రి భావించినట్టు, ఇందులో\nకొంత సత్యం వుండవచ్చునని అతడికీ\nతోచింది. రాజు మౌనం వహించడంతో,\nఆయనా ప్రమాదాన్ని శంకిస్తున్నాడని\nగ్రహించిన మంత్రి, \" ప్రభూ, ముందు\nజాగ్రత్త కోసం తగు ఏర్పాట్లు చేయవల\nసిందిగా, సేనానికి కబురు పంపాను.\nఈ వార్తలోని నిజానిజాలు సూర్యాస్త\nమయం లోపల మన వేగుల ద్వారా\nతెలుసుకోవచ్చు. వారు వచ్చేవేళ\nఅయింది,\" అన్నాడు.\nమందరదేవుడు మంత్రి కేసి ప్రశ్నార్థ\nకంగా చూసి, క్షణం ఆగి, \"సరే, ఆవార్త\nలోని నిజానిజాలు తెలియగానే, నాకు\nవెంటనే తెలియచెయ్యండి. మీ కోసం\nచూస్తూంటాను.\" అంటూ భవనంవైపుకు\nసాగిపోయాడు.\nరాజు వెళ్ళగానే మంత్రి సరాసరి\nపోయి కోట బురుజు ఎక్కాడు. అక్కడ\nనిలబడి చూస్తే, దూరంగావున్న సముద్రం,\nఅందులో తేలియాడుతూన్న నావలూ కన\nబడతై. మంత్రి ఆశించిన విధంగానే,\nదూరాన తెరచాప ఎత్తిన ఒక నావ కని\nపించింది. అది సూటిగా మరాళద్వీపాని\nకేసి వస్తున్న సూచనగా, క్షణక్షణానికీ\nమరింత స్పష్టంగా కనిపించసాగింది.\nఇక సేనాని మంత్రి నుంచి వార్త\nరాగానే, ముందు జాగ్రత్త కోసం సైనికు\nలను సమీకరించాడు. చుట్టూ సముద్రం\nచేత ఆవరింపబడివున్న మరాళద్వీపానికి,\nఅప్పుడప్పుడూ చేరువలో వున్న ద్వీప\nరాజ్యాల నుంచి ప్రమాదం సంభవిస్తూం\nడేది. ఆ కారణంవల్ల మరాళద్వీపం లోని\nప్రతి పురుషుడూ, అంతో యింతో సైనిక\nశిక్షణ పొందడం రాజశాసనంగా వుండేది.\nసేనాని కొందరు సైనికులతో సముద్ర\nతీరానికి బయలుదేరాడు. మరాళద్వీప\nనావికాదళం కూడా అవసరమైతే శత్రు\nనావలతో యుద్ధానికి తలపడేందుకు సిద్ధ\nమౌతున్నది. శంఖనాదాల ద్వారా, చాటిం\nపుల ద్వారా ప్రతి నావికుడూ సముద్ర\nతీరాన వున్న తమ, తమ నావలకు రావల\nసిందిగా ఆజ్ఞాపించబడ్డాడు.\nకోట బురుజు పైన వుండి, యీ సన్నా\nహాలను చూస్తున్న మంత్రి, సేనానుల\nజాగ్రత్తకూ, విధి నిర్వహణలో వారు\nచూపుతూన్న శ్రద్ధకూ చాలా ఆనంద\nపడ్డాడు. కాని, మంత్రి పొందిన ఆనందం,\nఅంతలోనే ఆదుర్దాగా పరిణమించింది.\nవేగులు వస్తున్న నావకు వెనకగా కొంత\nదూరంలో, హఠాత్తుగా నల్లని మేఘాలు\nకమ్మినట్టయింది. ఇది తుఫాను సూచ\nనేమో అని మంత్రి పరికించి చూసే\nటంతలో, అవి మేఘాలు కావనీ, కొన్ని\nయుద్ధనావలు గుంపుగా మరాళద్వీపం\nకేసి రావడమనీ అతడు గ్రహించాడు.\nఆ మరుక్షణంలోనే, ఆ యుద్ధ నావల\nనుంచి నల్లని పొగలు బయలుదేరినై\nకొద్దిసేపటికల్లా నూనె గుడ్డలు చుట్టి\nనిప్పంటించడంవల్ల మండుతూన్న కొన్ని\nబాణాలు, వేగులు వస్తున్న నావ మీదికి\nరాసాగినై.\nజాలరులు తెచ్చిన వార్తలు నిజమని,\nఅప్పటికి మంత్రి అర్థం చేసుకున్నాడు.\nముందు ఏ హెచ్చరికా ఇవ్వకుండా, యుద్ధ\nప్రకటన కూడా చెయ్యకుండా, పరదేశాల\nమీద దాడిచేసే కొత్త సంప్రదాయాన్ని,\nకుండలినీ రాజరికాన్ని హస్తగతం చేసు\nకున్న నరవాహనమిశ్రుడు ప్రారంభించా\nడని, మంత్రి పళ్ళు కొరికాడు. ఒకటి\nరెండు వందల సంవత్సరాల కిందటి\nశాక్తేయుడనే మాంత్రికుడు యీ విధంగా,\nయుద్ధప్రకటన చేయకుండానే చాలా\nద్వీపరాజ్యాలను దోచుకున్నాడు. అతడు\nరాజవంశీయుడు. కాడనీ, మాంత్రికుడు\nగనక, అలా అధర్మంగా ప్రవర్తించాడని,\nఅప్పట్లో చాలామంది సరిపెట్టుకున్నారు.\nమంత్రి యిలాంటి ఆలోచనలలో\nవుండగా, మరాళ ద్వీప నావికా సైన్యం,\nతమ నావకు రానున్న ప్రమాదాన్ని గ్రహించి\nముందుకు ఉరికింది. సైనికులు సింహ\nనాదాలు చేస్తూ, నావలను ముందుకు\nనడిపించారు. కొద్ది సేపట్లో సముద్ర\nతీరానికి నాలుగైదు కోసుల లోపల కుండ\nలినీ—మరాళద్వీప నావికా ద ళాలు\nయుద్ధానికి తలపడినై.\nఇంతలో సైనికులు కోట బురుజుపైకి\nరాసాగారు. ఒకవేళ మరాళద్వీప నావికా\nదళం ఓడించబడితే, పట్టణాన్ని రక్షిం\nచేందుకు ముందు జాగ్రతగా సైనికులు\nఅక్కడికి పంపబడ్డారు.\nమంత్రి ఆ సైనికులలో ఒకడిని పిలిచి,\nయుద్ధ వార్తలు రాజుకు చెప్పేందుకు\nపంపాడు.\nఈ లోపల సముద్రంలో నావికా\nయుద్ధం ముమ్మరంగా సాగుతున్నది.\nఇరుపక్షాల నావికులూ ప్రాణాలకు తెగించి\nపోరాడసాగారు. నూనెలో ముంచిన\nగుడ్డలను బాణాలకు చుట్టి, నిప్పంటించి\nఒకరి నావల మీదికి ఒకరు విసురుకో\nసాగారు. మంటలు లేచిన నావల నుంచి\nసైనికులు సముద్రంలోకి దూకుతూంటే,\nమండుతున్న నావలలోని మంటలను\nఆర్పి, వాటిని వశపరుచుకునేటందుకు,\nఎదిరి పక్షపు సైనికులు వాటిని ఎక్కు\nతున్నారు.\nకోట బురుజుమీది నుంచి యిదంతా\nచూస్తున్న మంత్రికి, యిప్పుడు జరుగు\nతున్న నావికా యుద్ధ పర్యవసానం తన\nరాజ్యానికి అనుకూలంగా పరిణమిస్తుం\nదన్న నమ్మకం సన్నగిల్లసాగింది. అతడి\nకున్న ఒక ఆశా తాను పంపిన వేగులతో\nవున్న నావ సురక్షితంగా తీరం చేరాలని.\nఅప్పుడుగాని తనకు కుండలినీ రాజ్యంలో\nజరిగిన మార్పులూ, నరవాహనమిశ్రుడి\nసంగతీ, ఆ రాజ్య ప్రజల ప్రస్తుత మనస్థితీ\nఅర్థం కాదు.\nఇంతలో మంత్రికి వెనక అడుగుల\nచప్పుడు వినబడింది. అతడు తల తిప్పి\nచూసేసరికి, రాజుకు యుద్ధవార్త తెలియ\nపరిచేందుకు పంపబడిన సైనికుడు\nరొప్పుతూ, రోజుతూ అతడి దగ్గిరకు\nవచ్చాడు.\n\"ఏం జరిగింది ? ఎందుకలా పరి\nగెత్తుకుంటూ వచ్చావు ?\" అని మంత్రి\nసైనికుణ్ణి ఆదుర్దాగా ప్రశ్నించాడు.\n\" రాజుగారు ఎక్కడ వున్నదీ తెలి\nయడం లేదు.\" అంటూ సైనికుడు తడ\nబడుతూ జవాబిచ్చాడు.\n'' ఆ సంగతి నీకెలా తెలిసింది?\" అని\nఅడిగాడు మంత్రి.\n\"అయ్యా, నే వెళ్ళేసరికే రాజభవనం\nఅంతా గందరగోళంగా వున్నది. కొద్ది\nనిమిషాల కిందట, రాజుగారు వారి గదిలో\nనుంచి సహాయానికై కేకలు వేయడం,\nఒకరిద్దరు దాసీలు విన్నామని చెబు\nతున్నారు. భటులు ఆయన కోసం భవన\nమంతా వెతికారు. ఆయన జాడ లేదు.\nరాజుగారి అంగరక్షకులు యిద్దరు కూడా\nకనిపించడంలేదు.' అన్నాడు సైనికుడు.\nఅంగరక్షకులు కనిపించడం లేదనే\nసరికి, మంత్రికి ఏదో ద్రోహం జరిగిందన్న\nఅనుమానం కలిగింది. బహుశా, యిది\nకుండలినీద్వీప రాజ్యాన్ని చేజిక్కించు\nకున్న నరవాహనమిశ్రుడి కొత్త రాజనీతి\nప్రభావం కావచ్చు ననుకున్నాడు. రాజు\nభవనంలో లేడనేది ఆయన కోసం వెతి\nకిన భటులు చెబుతున్నారు గనక,\nఆయనను బంధించిన వారెవరైనా,\nఈసరికి రాజును కోట గోడల ఆవలికి\nతీసుకుపోయి వుండవచ్చన్న ఆనుమానం\nకూడా మంత్రికి కలిగింది.\nఇలాంటి అనుమానం కల గ డ మే\nతడవుగా మంత్రి కొందరు సైనికులను\nతీసుకుని, కోటపై గల ఒక బురుజు\nనుంచి, మరొక బురుజుకు పరిగెత్తుతూ,\nవెలపలనున్న అగడ్త కేసి చూడసాగాడు.\nఒకచోట కోట గోడ నుంచి వేళ్ళాడుతున్న\nతాడూ, దాన్ని పట్టుకుని కిందకు దిగు\nతున్న ముగ్గురు మనుషులూ ఆయన కంట\nబడ్డారు.\nఆ వెంటనే మంత్రి వెంట వున్న సైని\nకులు, '' అరుగో, మహారాజూ, ఆయన\nఅంగరక్షకులూ!\" అంటూ కేకలు\nవేశారు.\nఇప్పుడేం చేయాలి? మంత్రికి పెద్ద\nగడ్డు సమస్య ఎదురైంది. కోట గోడనున్న\nమేకు నుంచి వేళ్ళాడుతున్న తాడును\nఛేదించవచ్చు. కాని, అలా చేస్తే రాజూ,\nఆయనను నిర్బంధించి తీసుకుపోతున్న\nద్రోహులైన అంగరక్షకులూ అగడ్తలో పడి\nపోతారు. అలాకాక, చూస్తూ వూరుకుంటే,\nవాళ్ళు రాజును బంధించి నిరాటంకంగా\nశత్రురాజ్యానికి తీసుకుపోగలరు.\nమంత్రి యిలాంటి సంశయాలతో కొట్టు\nమిట్టాడుతుండగా, ఒక సై ని కుడు,\n\" అయ్యా, అటు చూడండి! అగడ్త\nఒడ్డునే మూడు గుర్రాలు సిద్ధంగా\nవున్నవి.\" అంటూ కేక పెట్టాడు.\nమంత్రి అటుకేసి చూసేసరికి జీనులు\nకట్టి వున్న మూడు గుర్రాలు కనిపించినై.\nసమయం చూసి రాజును బంధించి\nతెచ్చేందుకు నరవాహనమిశ్రుడు రాజ\nభవనంలో తన బంట్లను ప్రవేశపెట్టగలిగా\nడని, మంత్రికి అర్థమైంది. ఆయన\nసముద్రం కేసి చూశాడు. వేగులు వున్న\nనావ తీరాన్ని సమీపిస్తున్నది. కుండలినీ\nయుద్ధ నావలు కూడా రెండు తీరం వైపుకు\nవస్తున్నవి.\nపరిస్థితి విషమంగా వున్నదని గ్రహిం\nచిన మంత్రి, సైనికులకేసి తిరిగి, \"మీలో\nనలుగురైదుగురు గుర్రాలెక్కి, రాజుగారి\nరక్షణకు వెళ్ళండి. ఈ దుర్ఘటనను\nగురించి మాత్రం మీరు కోట బయట\nవున్న ప్రజలతో అనకండి. వెంటనే\nబయలుదేరండి.'\" అని ఆజ్ఞాపించాడు.\nసైనికులు కోట బురుజుపై నుంచి\nకిందికి పరిగెత్తారు. మంత్రి దిగువనున్న\nఅగడ్తకేసి చూశాడు. అప్పటికి రాజును\nద్రోహులైన అంగరక్షకులిద్దరూ, అగడ్త\nదాటించి గుర్రాలు వున్న చోటుకు నడి\nపిస్తున్నారు. రాజు ముందు నడుస్తూండగా,\nవాళ్ళిద్దరూ కత్తులు చేతబట్టి, ఆయన\nవెనకగా పోతున్నారు. కొద్దిసేపట్లో వాళ్లు,\nరాజును ఒక గుర్రం ఎక్కించి, అది\nముందుకు కదలగానే, దానికి వెనక తమ\nగుర్రాలను పరిగెత్తించసాగారు. వాళ్ళు,\nరాజును సముద్ర తీరంకేసి తీసుకుపోతు\nన్నట్టు మంత్రి గ్రహించాడు.\nఇక రాజు రక్షణకై బయలుదేరిన\nసైనికులు నలుగురూ, గుర్రాలెక్కి కోట\nద్వారం నుంచి బయటపడి కొద్దిసేపట్లో,\nరాజును బంధించి తీసుకు పోతున్న\nద్రోహులకేసి తమ గుర్రాలను పరిగెత్తించ\nసాగారు. గిట్టల చప్పుడు విని వెనుదిరిగి\nచూసిన ద్రోహులిద్దరూ, తమను సైనికులు\nవెంబడిస్తున్నారని గ్రహించి, రాజు వీపుకు\nతమ కత్తులను గురి చేసి, ఆయనను\nవేగంగా గుర్రాన్ని పరిగెత్తించవలసిందని\nఆజ్ఞాపించారు.\nకోట బురుజుపై నుంచి యిదంతా గమ\nనిస్తున్న మంత్రి, ఒకమారు బంధితుడైన\nరాజు కేసీ, మరో మారు తీరాన్ని సమీ\nఫిస్తున్న శత్రునావకేసి చూస్తూ, “ మరాళ\nదేవీ! నీ భక్తులను కఠిన పరీక్షకు గురి\nచేస్తున్నావా ?\" అంటూ గుండెల మీద\nచేతులు పెట్టుకుని, ఆకాశంకేసి తల\nఎత్తాడు.\nమరుక్షణంలోనే ప్రళయభయంకర\nమైన ఫెళ ఫెళారావాలతో ఉరుములూ,\nమెరుపులూ ప్రారంభమై, మరాళ\nద్వీపాన్ని దద్దరిల్ల చేసినై. మంత్రి నివ్వెర\nపోయాడు. —(ఇంకా వుంది)",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 18
        },
        {
            "title": "నటుడి ప్రభావం",
            "book_page_start": 19,
            "pdf_page_start": 19,
            "pdf_page_end": 23,
            "author": "చందమామ బృందం",
            "genre": "బేతాళ కథ",
            "moral": "ఇతరులను ప్రభావితం చేసే వృత్తిలో ఉన్నవారు తాము చెప్పే, నటించే ఆదర్శాలకు కట్టుబడి ఉండాలి. ఆదర్శాలకు ఆచరణకు మధ్య తేడా వచ్చినప్పుడు, అంతటి కీర్తి ప్రతిష్ఠలు ఉన్నా అవి నిష్ప్రయోజనమవుతాయి.",
            "keywords": [
                "నటుడు",
                "కృష్ణకాంతుడు",
                "గజేంద్రుడు",
                "బేతాళుడు",
                "అజ్ఞాతవాసం"
            ],
            "characters": [
                "విక్రమార్కుడు",
                "బేతాళుడు",
                "కృష్ణకాంతుడు",
                "మాలతి",
                "ఏకాగ్రుడు",
                "దొంగలు"
            ],
            "locations": [
                "పుష్పకదేశం",
                "శ్మశానం",
                "అడవిదారి"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని\nదించి, భుజాన వేసుకుని ఎప్పటిలాగే\nమౌనంగా శ్మశానంకేసి నడవసాగాడు.\nఅప్పుడు శవంలోని బేతాళుడు '' రాజా,\nకొందరు మనుషులు తాము ఎన్నుకున్న\nజీవిత మార్గంలో గొప్ప సంపదా, పేరు\nప్రతిష్ఠలూ గడించి కూడా, హఠాత్తుగా\nవాటినన్నిటినీ త్యజించి, అజ్ఞాతవాసంలోకి\nవెళ్ళిపోతారు. ఇందుకు ఉదాహరణగా\nనీకు, కృష్ణ కాంతు డనే ఒక గొప్ప నటుడి\nకథ చెబుతాను, శ్రమ తెలియకుండా\nవిను,'' అంటూ యిలా చెప్పసాగాడు:\nపుష్పకదేశానికి రాజైన పుష్పనందుడు\nప్రజాకంటకంగా రాజ్యపాలన చేశాడు.\nఅప్పుడు గజేంద్రు డనే యువకుడు ప్రజల\nనందరినీ కూడగట్టుకుని పుష్పనందుణ్ణి\nరాజ్యభ్రష్టుణ్ణి చేశాడు. పుష్పకదేశాన్ని\nయిప్పుడు గజేంద్రుడి సంతతి వాళ్ళు\nఏలుతున్నారు. గజేంద్రుజ్ఞ గురించి\nఎందరో కవులు కథలూ, కావ్యాలూ\nరాశాడు.\nపుష్పకదేశంలో కృష్ణ కాంతు డనే గొప్ప\nనటుడుండేవాడు. అతణ్ణి, గజేంద్రుడి\nఅద్భుత సాహస గాధ ఆకర్షించింది.\nఅతడు స్వయంగా ఒక నాటకం రాసి,\nకొంతమంది యువకులకు శిక్షణ యిచ్చి,\nఊరూరా తిరిగి ప్రదర్శన లివ్వసాగాడు.\nగజేంద్రుడి పాత్రను అతడే ధరించేవాడు.\nఆ నాటక ప్రదర్శనలను జనం విరగబడి\nచూసేవారు. కృష్ణకాంతుడి కారణంగా,\nఆనాటి గజేంద్రుడి శౌర్య ప్రతాపాలనూ,\nదేశభక్తినీ, త్యాగశీలతనూ తెలుసుకోగలి\nగామని ప్రజలు అనుకునేవారు.\nకృష్ణ కాంతుణ్ణి గురించి అప్పటి\nపుష్పకదేశపు రాజు నరేంద్రుడికి తెలి\nసింది. ఆయన అతణ్ణి, తన ఆస్థానానికి\nపిలిపించి, నాటక ప్రదర్శన చూసి, చాలా\nసంతోషించాడు. కృష్ణ కాంతుడికి ఘన\nమైన కానుకలివ్వడమే గాక, రాజు అతణ్ణి\nతన ఆస్థాన ముఖ్య నటుడుగా నియ\nమించాడు. కృష్ణ కాంతుడు రాజాస్థానంలో\nవుంటున్నా, సంవత్సరంలో ఆరు నెలల\nపాటు దేశాటన చేస్తూ, నాటక ప్రదర్శన\nలిస్తూండేవాడు.\nకృష్ణకాంతుడు ఒక గ్రామంలో ప్రద\nర్శన యిచ్చాడు. అది అయిపోయాక ఒక\nయువతి అతణ్ణి చూడవచ్చి పక్కనే\nవున్న మరొక యువతిని చూపిస్తూ,\n“నీ నటన అద్భుతం ! నిన్ను నా చెల్లెలు\nమాలతి వివాహమాడాలనుకుంటున్నది. రేపు\nనువ్వొక్కడివే మా ఊరు వచ్చి, మా తల్లి\nదండ్రులతో మాట్లాడవలసిందిగా కోరు\nతున్నాను,\" అన్నది.\nఆమె తన ఊరు పేరూ, తల్లిదండ్రుల\nపేర్లూ చెప్పి, తన చెల్లెలి పేరు మాలతి\nఅని తెలియపరిచింది.\nమాలతి అత్యంత సౌందర్యవతి కావ\nడంతో కృష్ణ కాంతుడు యీ ఆహ్వానానికి\nచాలా సంతోషించాడు. మర్నాడు మాలతి\nవాళ్ళ ఊరు బయలుదేరాడు. అది ఒక\nఅడవిదారి. కృష్ణకాంతుడి నాటకం చూడ\nవచ్చిన వాళ్ళు చాలామంది, యీ ప్రయా\nణంలో వెంట వున్నారు.\nమాలతి తల్లిదండ్రులు కృష్ణ కాంతుణ్ణి\nఎంతగానో ఆదరించి, \" నువ్వు అల్లుడు\nకావడం, మా కిష్టమే! కాని, నువ్వు నాట\nకాలు మానేసి, మా ఇంటనే వుండి\nపోవాలి,'' అన్నారు.\nమాలతి తల్లిదండ్రులు గొప్ప ఆస్తి\nపరులు. వాళ్ళకు వ్యవసాయంతో పాటు,\nకొన్ని వర్తక వ్యాపారాలు కూడా వున్నవి,\nఅల్లుడు ఇంటి పట్టున వుండి, పనులు\nచూసుకోవాలని వాళ్ళ ఆలోచన.\nకృష్ణకాంతుడు మాలతిని, \" నేను\nప్రఖ్యాతి గాంచిన నటుణ్ణి నా కళను\nవృధాగా పోనివ్వడం యిష్టం లేదు. నీ\nతల్లిదండ్రులకు నేను నాటకాలాడడం\nయిష్టం లేదు. మరి, నీ అభిప్రాయం\nఏమిటి ?'' అని అడిగాడు.\nకృష్ణ కాంతుడు నాటకాలాడడం\nతనకూ ఇష్టం లేదని, మాలతి చెప్పింది.\nవారం రోజుల తరవాత మళ్ళీ వస్తానని\nకృష్ణ కాంతుడు తిరుగు ప్రయాణ\nమయ్యాడు'. ఈసారి అతడిది ఒంటరి\nప్రయాణం. అడవి మార్గంలో అతణ్ణి,\nనలుగురు బందిపోటు దొంగలు అట కా\nయించారు. కృష్ణ కాంతుడు మేలైన జరీ\nవస్త్రాలు ధరించి వున్నాడు. చేతికి\nబంగారు మురుగులున్నాయి. మెడలో\nపులిగోరు పతకమున్నది. దొంగలను\nచూస్తూనే అతడు గుటకలు మింగ\nసాగాడు.\n“త్వరగా, ఆ గొలుసూ, మురుగులూ,\nఉంగరాలూ యిచ్చెయ్యి. ఒంటి మీది\nజరీ బట్టలు కూడా!'' అంటూ దొంగలు\nచురకత్తులు ఎత్తారు.\nఆ సమయంలో అక్కడికి హఠాత్తుగా\nఒక యువకుడు వచ్చాడు. అతడి చేతిలో\nఎలాంటి ఆయుధమూలేదు. అతడు జబ్బ\nచరిచి దొంగలను అటకాయించాడు. కృష్ణ\nకాంతుడికి. అతణ్ణి ఏ నాడూ చూసిన\nగుర్తు లేదు.\nనలుగురు దొంగలూ, యువకుడూ కల\nబడ్డారు. యువకుడు నేర్పుగా సుశిక్షితు\nడైన మల్లుడిలా పోరాడుతూ, ఒక దొంగ\nనుంచి కత్తి లాక్కున్నాడు. ఇది చూసి\nదొంగలు భయకంపితులై, అక్కణ్ణించి\nపారిపోయారు.\n'",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 23
        },
        {
            "title": "మూలకారణం",
            "book_page_start": 24,
            "pdf_page_start": 24,
            "pdf_page_end": 24,
            "author": "బీబీజాన్",
            "genre": "హాస్యం",
            "moral": "అమాయకత్వంతో కూడిన హాస్యపూరిత సాకులు నిజమైన కారణాలు కావు.",
            "keywords": [
                "వంటవాడు",
                "జమీందారు",
                "మతిస్థిమితం",
                "సాకులు",
                "ఉద్యోగం"
            ],
            "characters": [
                "జమీందారు",
                "వంటవాడు"
            ],
            "locations": [],
            "content": "కొత్త వంటవాడుగా చేరేందుకు వచ్చిన వ్యక్తి, జమీందారుకు చాలా అమాయకుడిలా కనిపిం\nచాడు. అతణ్ణి గురించి కొన్ని ఆరాలు తీశాక, యింకా అనుమానం పదలక ఆయన, \"చాలా-\nచోట్ల వంటవాడుగా వున్నానంటున్నావు. మరి అన్ని ఉద్యోగాలు ఎందుకుపోయినట్టు!\nఎక్కువ నాగాలు పెట్టేవాడివా ? ” అని అడిగాడు.\n“వంటవాడు నాగాలు పెడితే, ఇంటిల్లిపాడికీ యిబ్బందిగా, బాబూ,\" అన్నాడు వంటవాడు.\n\"పోనీ, పండుతున్నప్పుడే, రుచిచూసే నెపంతో వంటకాలన్నీ తినేసే దురలవాటున్నదా?”\nఅన్నాడు జమీండారు.\n\"వండుతూ, ఎంతని తింటాను బాబూ! ఇంట్లోవారంతా తినగా, మిగిలింది నేనేగడా\nతినేది,” అన్నాడు వంటవాడు.\n\"వంటసామాగ్రి దొంగిలించే చెడుబుద్ధేం లేదుగదా?” అన్నాడు జమీందారు.\n\" మొత్తం వంటగదే, నా చేతికిందవుండగా, ఆ పాడుపనెందుకు,\" అన్నాడు వంటవాడు.\n“మరైతే, అన్నిచోట్ల పని మానుకోవడానికి కారణం ఏమిటి?\" అన్నాడు జమీందారు\nవిసుగుపడుతూ.\n\"మతి స్థిమితం లేనివాణ్ణిగనక, అప్పుడప్పుడూ వంటవాణ్ణన్నమాటే మరిచి తోటమాలి\nపనికీ, గుర్రాలను మాలీష్ చేసేందుకూ పోతూంటానని, పనిలోనుంచి తీసేస్తూంటారు, బాబూ!\"\nఆన్నాడు వంటవాడు.",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 24
        },
        {
            "title": "మంత్రి పదవి",
            "book_page_start": 25,
            "pdf_page_start": 25,
            "pdf_page_end": 26,
            "author": "వల్లూరు బాబురావు",
            "genre": "నీతి కథ",
            "moral": "నిజమైన నాయకుడు లేదా అధికారి తన వ్యక్తిగత సామర్థ్యాన్ని మాత్రమే కాదు, ప్రజల కష్టాల పట్ల పూర్తి బాధ్యత వహించే నిబద్ధతను కలిగి ఉండాలి.",
            "keywords": [
                "మంత్రిపదవి",
                "అవంతుడు",
                "రామమిశ్రుడు",
                "బాధ్యత",
                "వివేకం"
            ],
            "characters": [
                "సోమేశ్వరుడు (మంత్రి)",
                "అవంతుడు (రాజు)",
                "అనంతవర్మ",
                "కపిలనాధుడు",
                "రామమిశ్రుడు"
            ],
            "locations": [
                "చిత్రపురి రాజ్యం"
            ],
            "content": "చిత్రపురి రాజ్యమంత్రి సోమేశ్వరుడు, ఆ రాజ్యపాలకులైన రెండు తరాలవారికి,\nపరిపాలనా విషయాల్లో వివేకవంతమైన\nసలహాలు యిస్తూ, గొప్ప సమర్ధుడని పేరు\nతెచ్చుకున్నాడు.\nఆయన తన డెభైయవ ఏట. యిక\nమంత్రిపదవి నుంచి వైదొలగదలచి, ఆ\nసంగతి రాజు అవంతుడికి చెప్పాడు.\nఅవంతుడు రాజ్యాధికారానికి వచ్చి,\nఅప్పటికి నాలుగు సంవత్సరాలయింది.\nగొప్ప దక్షతా, రాజభక్తిగల వృద్ధ\nమంత్రి పదవీ విరమణ చేస్తాననడం,\nరాజుకు చాలా బాధ కలిగించింది. అయినా\nచేసేదిలేక, ఆయన మంత్రితో, \"తమ\nస్థానంలో వుండగల సమర్ధుణ్ణి, తమరే\nఎన్నిక చేయండి,'' అని కోరాడు.\n\"మా తరం గడిచిపోయింది. కొత్తతరం\nవాళ్ళ శక్తిసామర్థ్యాలను గురించి, నాకు\nఅంతగా తెలియదు.\" అన్నాడాయన.\nరాజు అవంతుడు మంత్రి పదవికి\nఅర్హులైన వారికోసం దేశంలో చాటింపు\nవేయించాడు. ఆ పదవి కోరివచ్చిన\nఅనేకమంది విద్యాధికులైన యువకుల్లో,\nరాజుకు అనంతవర్మ, కపిలనాధుడు,\nరామమిశ్రుడు అనేవాళ్ళు అందుకు\nతగినవారుగా కనిపించారు.\nరాజు ఆవంతుడు బాగా ఆలోచించి,\nఒక నిశ్చయానికి వచ్చి, ముందుగా తన\nఆలోచనామందిరానికి అనంతవర్మను\nపిలిపించి, అతడితో, \" నువ్వు మంత్రి\nపదవి నిర్వహిస్తున్న కాలంలో, ఒక బీద\nకుటుంబం నీ దగ్గిరకు వచ్చి, తాము\nరెండు రోజులుగా పస్తులుంటున్నామనీ,\nఏదైనా సాయం చెయ్యమనీ అడిగితే,\nనువ్వేం చేస్తావు?\" అని ప్రశ్నించాడు.\n\"మహారాజా, ఆ బీద కుటుంబానికి\nఅన్నివిధాలా సాయం చేసి, జీవితంలో\nవాళ్ళకు మరేనాడూ తిండికొరత అన్నది\nకలగకుండా చూస్తాను.\" అని జవా\nబిచ్చాడు అనంతవర్మ.\nతర్వాత రాజు కపిలనాధుణ్ణి\nపిలిపించి, అదే ప్రశ్న అడిగాడు. కపిల\nనాధుడు ఒక క్షణకాలం ఆలోచించి,\n“మహారాజా అసలు ఆ కుటుంబం పస్తు\nలుండవలసిన స్థితి ఎందుకు కలిగిందో,\nదాని పూర్వాపరాలు క్షుణ్ణంగా విచారిస్తాను.\nతరవాత ఆ కుటుంబానికి సాయం\nచేయడమేకాక, రాజ్యంలో మరెవరికీ\nతిండిలేని దుస్థితి కలగకుండా తగిన\nఏర్పాట్లు చేయిస్తాను,\" అన్నాడు.\nరాజు రామమిశ్రుణ్ణి పిలిపించి,\nతతిమ్మా యిద్దరినీ అడిగినట్టే అడిగాడు.\nరామమిశ్రుడు ఆ ప్రశ్న వింటూనే,\n\"మహారాజా, నా మంత్రిపదవీ కాలంలో\nదేశంలో ఎవరికైనా తిండి, బట్టకు కొరత\nఅంటూ ఏర్పడినట్టు తెలిసిన మరు\nక్షణం, నేను నా పదవికి రాజీనామా\nయిస్తాను,\" అన్నాడు.\nరాజు ఆశ్చర్యపోయి, “ మంత్రిపదవే\nవదులుకుంటావా! కారణం?\" అన్నాడు.\n\"ఎంతో కాలంగా సాగుతున్న తమ\nచల్లని పరిపాలనలోనూ, వృద్ధులైపోయిన\nమహామంత్రిగారి అధ్వర్యంలోనూ, రాజ్యం\nలోని ఏ ఒక్కరూ యీనాటివరకూ తిండి\nదొరకని దీనావస్థలపాలు కాలేదు.\nఅలాంటిది, నేను మంత్రినైన తర్వాతనే\nప్రజల్లో ఏ కొద్దిమందికైనా, యీ దుస్థితి\nసంభవించిందంటే, అందుకు మంత్రిగా\nనా అసమర్థతే కారణం అవుతుంది.\nఅందువల్ల, నేను మంత్రిపదవి వదులు\nకుని, మరెవరైనా సమర్థులకు ఆ పదవి\nలభించే అవకాశం యిస్తాను,\" అన్నాడు\nరామమిశ్రుడు.\nఈ జవాబు రాజుకు చాలా సంతోషం\nకలిగించింది. ఆయన, ఆ రోజునే రామ\nమిశ్రుణ్ణి చిత్రపురి\nప్రకటించాడు.",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 26
        },
        {
            "title": "అల్లుడి పాట్లు",
            "book_page_start": 27,
            "pdf_page_start": 27,
            "pdf_page_end": 30,
            "author": "మాచిరాజు కామేశ్వరరావు",
            "genre": "సామాజిక కథ",
            "moral": "ఇతరులను ఆధారంగా చేసుకుని బద్ధకంతో జీవించాలని చూసేవారికి, సరైన బుద్ధి చెప్పడానికి అల్లుడి తెలివి ఉపయోగపడింది.",
            "keywords": [
                "అల్లుడు",
                "అత్త",
                "మరదలు",
                "వైద్యం",
                "తెలివి"
            ],
            "characters": [
                "నారాయణ (అల్లుడు)",
                "రుక్మిణి (భార్య)",
                "అత్తగారు",
                "మరదలు",
                "భద్రయ్య (స్నేహితుడు/వైద్యుడు)"
            ],
            "locations": [
                "పట్నం",
                "ఊరు"
            ],
            "content": "తెల్లవారుతూనే అత్తగారూ, మరదలూ\nవస్తున్న వార్త విని, నారాయణ తెల్ల\nబోయాడు. అతడు భార్య రుక్మిణితో\nపట్నంలో కాపరం పెట్టి, యింకా పట్టు\nమని పది రోజులు కూడా కాలేదు.\n\" ఈ పది రోజులకే మీ వాళ్లు, నీ మీద\nబెంగ పెట్టుకున్నారా?\" అని అడిగాడు\nనారాయణ భార్యను.\nరుక్మిణి నవ్వి.\"అదేమీ కాదు!\nమా అమ్మ ఆరోగ్యం బాగాలేదట. గాలి\nమార్పుకూ, పట్నం వైద్యానికి వస్తున్నది.\nమా చెల్లెలికి పట్నంలో అయితే పెళ్ళి\nసంబంధం సులభంగా కుదురుతుందని,\nమా నాన్న ఆశ. అందుకే యిద్దర్నీ పంపి\nస్తున్నాడు,'' అన్నది.\nఈ జవాబుతో నారాయణకు నీరసం\nముంచుకు వచ్చింది. అతడికి వచ్చే జీతం\nనలుగురు మనుషులు తినడానికీ, వైద్యా\nలకూ చాలదు. అయితే, స్వతహాగా\nమొహమాటస్థుడు కావడంతో, మెదల\nకుండా వూరుకున్నాడు.\nకొద్దిసేపు తరవాత అత్తగారూ. మర\nదలూ దిగారు. అత్తగారు వస్తూనే ఆయాస\nపడుతూ, కంచుగ్లాసుడు పాలు తెప్పించు\nకుని తాగి రుక్మిణితో, \" ఈ నీరసంతోనే\nఏదో ఒకరోజు గుటుక్కుమంటానే, తల్లీ !\nనీ చెల్లెలి పెళ్ళి అయిపోతే, యిక బెంగ\nఅంటూ వుండదు. కొడుకులులేని మనకు,\nఅల్లుడే కొడుకు అంటాడు. మీ నాన్న.\nఅందుకే, చెల్లెలి పెళ్లి బాధ్యతా, నా-వైద్యం\nభారం అల్లుడి మీద పెట్టేశాడు.\" అంటూ\nకూతురుకు కష్టసుఖాలు చెప్పుకున్నది.\nమరదలి పెళ్ళి బాధ్యత తన మీద\nపెట్టారన్న సంగతి వింటూనే, ఏదో బండ\nరాయి మీద పడినట్టు బాధపడిపోయాడు,\nనారాయణ. అయినా పైకి నవ్వుతూ,\n\"ఇవేమంత పెద్ద బాధ్యతలు కాదు\nలెండి.'' అనేశాడు.\n\" బావ మనసు బంగారం అని,\nబయలుదేరక ముందే చెప్పా గదా!\"\nఅంటూ మరదలు, పక్కనే వున్న కొత్త\nమంచం మీద దభీమంటూ కూర్చున్నది.\nమంచం కాస్త అసనాటుగా పెట్టి\nవుండడం, ఆమెది కొంచెం స్థూలదేహం\nకావడంతో, అది కాస్తా ఫెళఫెళమంటూ\nవిరిగిపోయింది. కొత్త మంచం అలా\nధ్వంసం అవడం చూస్తూనే, నారాయణకు\nమతిపోయినంత పనైంది.\nఒకవారం గడిచింది. అత్తగారి జబ్బే\nమిటో. నారాయణకు అంతుబట్టలేదు.\nఆమెకు మంచి తిండిపుష్టి వున్నది.\nఅయినా ఉపవాసాలు చేస్తున్నట్టు, నీరస\nపడిపోతూంటుంది. ఇల్లు నగరం మధ్య\nలోని మంచిపేటలో వుండడంతో, ఆమెకు\nఇరుగు పొరుగు అమ్మలక్కలతో కబు\nర్లాడుతూ కాలక్షేపం చేసేందుకు మంచి\nఅనువుగా వున్నది.\nనెల తిరిగేసరికి నారాయణ అక్కడా\nయిక్కడా అప్పులు చేయవలసి వచ్చింది.\nఒకరోజు అతడి తోటి ఉద్యోగి భద్రయ్య,\n\"చూడు, నారాయణా! నువు చిన్నవాడివి.\nదురభ్యాసాలు మనిషి పతనానికి దారి\nతీస్తాయి,\" అన్నాడు.\nనారాయణ నివ్వెరపోయి, “దుర్భ్య\nసాలా! నీకెవరు చెప్పారు?\" అని\nఅడిగాడు.\n“నువు చేసే అప్పులే చెబుతున్నాయి.\"\nఅన్నాడు భద్రయ్య.\nనారాయణ తన ప్రస్తుత పరిస్థితులు\nభద్రయ్యకు వివరించాడు. భద్రయ్య\nకొంచెం సేపు ఆలోచించి, \"అయితే, నువ్వు\nవెంటనే యిల్లు ఖాళీ చేసి, ఊరికి పెడగా,\nఎవరూ అద్దెకు రాని మా బాబాయి ఇంట్లో\nచేరు,\" అని, అందువల్ల కలగబోయే\nలాభం గురించి చెప్పాడు.\nనారాయణ ఆ మరసటి రోజునే, ఇంటి\nయజమాని ఇల్లు ఖాళీ చేయమంటున్నా\nడని చెప్పి, భద్రయ్య బాబాయిగారి ఇంట్లో\nకాపరం పెట్టాడు. ఆ ఇంట్లో బావిలేదు. వీధి\nపక్కన వున్న బావిలోంచి నీళ్ళు తెచ్చు\nకోవాలి.\nఇరుగు పొరుగులతో కబుర్ల కాలక్షేపం\nలేక అత్తగారికి పిచ్చెత్తినట్టు వుంటున్నది.\nమరదలు యీ కారడవిలో కాపరం ఏమి\nటని గొడవ ప్రారంభించింది. రుక్మిణి\nఇంటెడు పనీ తనతోపాటు తల్లిచేతా,\nచెల్లెలిచేతా చేయించసాగింది.\n\" నీ ఉపాయం బాగా పారింది.\nఖర్చులు కొంత తగ్గాయి,\" అని,\nనారాయణ భద్రయ్యను మెచ్చుకున్నాడు.\n\"అప్పుడే ఏమైంది! ఈ సాయంత్రం\nమీ ఇంటికి వస్తాను. నన్ను వైద్యుడుగా\nపరిచయం చెయ్యి,\" అన్నాడు భద్రయ్య.\nఆ సాయంత్రం నారాయణ, భద్ర\nయ్యను ఇంటికి తీసుకు వెళ్ళాడు.\nభద్రయ్య అత్తగారిని పరీక్ష చేస్తున్నట్టు\nనటించి, '' ఇది మీబోటి వాళ్ళకు రావల\nసిన జబ్బు కాదు. కాలేయం పూర్తిగా\nపాడయిపోయింది. అయినా భయంలేదు!\nఉప్పూ, కారాలు తగలకుండా వండిన\nకొద్దిపాటి కూరతో, గుప్పెడంటే గుప్పెడు\nఅన్నం కలిపి, రోజూ రెండు పూటలా\nకనీసం మూడు నెలల పాటు తినాలి.\nఈ పథ్యం పాటించకపోతే, ప్రాణానికే\nముప్పు.\" అని చెప్పాడు.\nఆ మాటలు వినగానే అత్తగారి శరీరం\nనిజంగానే నీరసపడిపోయింది. ఆ సమ\nయంలో అటూ యిటూ పచార్లు చేస్తున్న\nమరదలిని దగ్గిరకు పిలిచి, భద్రయ్య,\n\"ఇంత చిన్న వయసుకే అంత ఒళ్ళు\nప్రమాదకరం. గుండెజబ్బులు వస్తాయి.\nరోజూ యీ అమ్మాయిచేత ఒకటి, రెండు\nమైళ్ళ దూరం పరిగెత్తించండి. కొన్నాళ్ళ\nపాటు అన్నం మానేసి, కేవలం రొట్టె తిని\nవూరుకోవడం క్షేమం.\" అని చెప్పాడు.\nభద్రయ్య వైద్యం వారం రోజులు\nఅమలు జరిగేసరికి, మరదలు తల్లితో,\n\"అమ్మా, ఇక మన ఊరు వెళ్ళిపోదాం.\nఇక్కడ వుంటే పెళ్ళి మాటకేంగాని,\nనా ప్రాణాలే నిలిచేలా లేవు,\" అంటూ\nకళ్ళనీళ్ళు పెట్టుకున్నది.\n\"నా సంగతి నీ కన్న ఏం మెరుగ్గా\nలేదులే,\" అంటూ అత్తగారుకళ్లొత్తుకున్నది.\nఈ మాటలు విన్న నారాయణ. \"అదే\nమిటి, అప్పుడే వెళతారా? మామగారు\nనా పైన పెట్టిన బాధ్యతలమాటేమిటి ? \"\nఅన్నాడు.\nఅత్తగారు విసుక్కుంటూ, “నీకే\nమన్నా మతిపోయిందా? కూతురు పెళ్ళీ,\nభార్య వైద్యం చూసుకోవలసింది మీ\nమామగారు. బాధ్యతల్ని బదిలీ చేస్తే\nభరించే అమాయకుణ్ణి, నిన్నే చూశాను!\"\nఅని, అప్పటికప్పుడు బాడుగబండి\nకట్టించుకుని, కూతురితోపాటు బయలు\nదేరి వెళ్ళిపోయింది.\nఆ మర్నాడే నారాయణ తనకు అన్ని\nసౌకర్యాలూ అమరి వున్న పాత ఇంటికి\nకాపరం మార్చాడు.",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 30
        },
        {
            "title": "మంత్రపటిమ",
            "book_page_start": 31,
            "pdf_page_start": 31,
            "pdf_page_end": 34,
            "author": "చందమామ బృందం",
            "genre": "జాతక కథ",
            "moral": "గురువు ఆజ్ఞను ధిక్కరించినా, రహస్యాన్ని బయటపెట్టినా జ్ఞానం, శక్తి నశిస్తాయి. స్వధర్మాన్ని వదిలిపెట్టి కేవలం సౌఖ్యం కోసం వెంపర్లాడకూడదు.",
            "keywords": [
                "బోధిసత్వుడు",
                "మంత్రం",
                "సునందుడు",
                "గురు ఆజ్ఞ",
                "మామిడిపళ్ళు"
            ],
            "characters": [
                "బ్రహ్మదత్తుడు (కాశీ రాజు)",
                "బోధిసత్వుడు (చర్మకారుడు/గురువు)",
                "సునందుడు (బ్రాహ్మణుడు)"
            ],
            "locations": [
                "కాశీ రాజ్యం",
                "అరణ్యం",
                "అగ్రహారం"
            ],
            "content": "బ్రహ్మదత్తుడు కాశీ రాజ్యాన్ని పాలించే\nకాలంలో, ఒకప్పుడు బోధిసత్వుడు, ఒక\nగ్రామంలో చర్మకారుడుగా జన్మించాడు.\nఆయన తన వృత్తి ధర్మం నిర్వహించు\nకుంటూనే, ఒక సిద్ధుణ్ణి ఆశ్రయించి,\nఆయన ద్వారా ఒక అపూర్వమైన మంత్రం\nనేర్చుకున్నాడు.\nఆ మంత్రశక్తితో చర్మకారుడైన బోధి\nసత్వుడు అకాలంలో మామిడి పళ్ళు\nచెట్లకు కాయించేవాడు. ఆయన రోజూ\nఉదయానే ఒక కొంకి కర్ర భుజాన వేసు\nకుని, అడవిలో వున్న ఒక మామిడిచెట్టు\nవద్దకు వెళ్ళేవాడు. అక్కడ చెట్టుకు\nఏడడుగుల దూరాన నిలబడి మంత్రం\nపఠించేవాడు. తరవాత కొమ్మల మీద\nమంత్రజలం చల్లేవాడు. ఆ వెంటనే,\nమామిడి కొమ్మలు కొత్త ఆకులు తొడిగి\nపూతపూసి, కాయలు కాసేవి.\nఒకరోజున ఆయన మామిడి చెట్టుకు\nయిలా కాయలు కాయిస్తూండ గా,\nదర్భలకై అడవికి వచ్చిన సునందుడు\nఅనే ఒక బ్రాహ్మణ కుర్రవాడు చూశాడు.\nఅతను ఆ ప్రాంతానికి దాపునగల ఒక\nఅగ్రహారంలో వుండేవాడు. చదువు సంధ్య\nలేమీ అబ్బలేదు. కాని, ఏ దేవి కృపవల్లో\nక్షణాల మీద పండితుడైపోవాలనీ, వెండీ,\nబంగారాలతో తులతూగాలనీ కలలు\nకంటూండేవాడు.\nబోధిసత్వుడు అడవి నుంచి ఇంటికి\nరాగానే, సునందుడు ఆయన కొంకికర్రా,\nమామిడిపళ్ళ మూటా అంది పుచ్చుకుని,\nతరవాత, ఆయనతో తాను ఫలానా అని\nచెప్పుకుని, ఆనాటి నుంచీ ఇంటి పనులన్నీ\nశ్రద్ధాభక్తులతో చేయసాగాడు.\nఇలా కొంతకాలం జరిగింది. ఒకనాడు\nబోధిసత్వుడు భార్యతో, \" ఈ కుర్రవాడు\nమనలను ఎందుకు ఆశ్రయించాడో\nతెలుసా? వాడికి అకాలంలో మామిడి\nపళ్ళు సృష్టించే మంత్రం నేర్చుకోవాలని\nఆశగా వున్నది. వాడు చాలా దురాశా\nపరుడు. నేను దయతలచి మంత్రం\nనేర్పినా, వాడికి అది ఎంతోకాలం మేలు\nకలిగించదు,\" అన్నాడు.\nసునందుడు ఇంట్లో అంటి పెట్టుకొని\nవుంటూ, తలలో నాలుకలా మసులు\nకోవడం చేత, బోధిసత్వుడి భార్యకు అత\nడంటే చాలా జాలి కలిగింది. ఆమె\nభర్తతో, \" ఈ పిల్లవాడు మన ఇంట అడ్డ\nమైన పనులూ చేస్తూ, కన్నకొడుకు కంటె\nఎక్కువ అణుకువగా వుంటున్నాడు.\nమంత్రం వాడికి ఉపయో గించకుండా\nఎందుకు పోతుంది ? ఒకవేళ అలా\nజరిగితే దోషం వాడిదే అవుతుంది ! మీరు\nమాత్రం వాడికి మంత్రం ఉపదేశించక\nతప్పదు,\" అన్నది.\nబోధిసత్వుడు కొంచెం ఆలోచించి,\nభార్య మాటల్లోని ఇంగితాన్ని గుర్తించి,\nసునందుడికి మంత్రం ఉపదేశిస్తానన్నాడు.\nఆ మర్నాడు ఆయన సునందుణ్ణి\nపిలిచి, \" నాయనా, ఇది చాలా అపూర్వ\nమైన మంత్రం. దీన్ని న్యాయమార్గాన\nఉపయోగించు కున్నావంటే ధనమూ,\nకీర్తీ రెండూ లభిస్తాయి. కాని, ఒక సంగతి\nగుర్తుంచుకో! దీనిని ఎవరి దగ్గర నేర్చు\nకున్నావు? అన్న ప్రశ్న ఎవరైనా అడిగి\nనప్పుడు మాత్రం, రహస్యం వెల్లడించ\nకూడదు. రహస్యం వెల్లడించావో, ఆ\nక్షణం నుంచీ మంత్రపటిమ అంతరించి\nపోతుంది,\" అని చెప్పి, మంత్రం ఉప\nదేశించాడు.\nసునందుడు మంత్రం నేర్చుకుని ఇల్లు\nచేరి, అకాలపు మామిడిపళ్లు సృష్టిస్తూ,\nవాటిని విక్రయించి ధనం సంపాయించ\nసాగాడు.\nసునందుడు సృష్టించే యీ అకాలపు\nమామిడి పళ్ళలో ఒకటి, కాశీరాజుకు\nచేరింది. ఆయన ఆశ్చర్యపడి, వాటిని\nసృష్టిస్తున్న వాళ్ళు ఎవరా అని విచారించి,\nసునందుడని తెలియగానే, అతణ్ణి పిలి\nపించాడు.\n\" ఋతువు కాని ఋతువులో, యీ\nమామిడిపళ్ళు నువ్వెక్కడి నుంచి తెస్తు\nన్నావు? ఇవి దైవసృష్టా? మానవసృష్టా?\nదాచకుండా నిజం చెప్పు\" అని రాజు\nసునందుణ్ణి అడిగాడు.\nసునందుడు, రాజుతో మహానందంగా,\n\"మహారాజా! నేను విక్రయించే ఈ\nమామిడి పళ్లు, నేను సృష్టిస్తున్న\nనా కొక మహా మంత్రం తెలుసు! దాని\nమహిమ వల్లనే, నేను అకాలంలో మామిడి\nచెట్లకు కాయలు కాయస్తూంటాను.\"\nఅన్నాడు.\nఈ జవాబుకు రాజు మరింతగా ఆశ్చర్య\nపోతూ, \"అలాగా ! ఆ మంత్ర పటిమ\nఎలాంటిదో స్వయంగా చూడాలని కోరెగా\nవున్నది. నా ఉద్యానవనంలోని చెట్లకు,\nనీ మంత్ర మహిమతో కాయలు కాయించ\nగలవా?\" అన్నాడు.\nసునందుడు సంతోషంగా యిందుకు\nఒప్పుకున్నాడు. మర్నాడు రాజూ, పరి\nవారం వెంటరాగా ఉద్యానవనంలోకి\nవెళ్లాడు. అక్కడ ఒక చెట్టుకు ఏడడుగుల\nదూరంలో నిలబడి మంత్రం పఠించి,\nకమండలంలో నుంచి దాని కొమ్మల మీద\nమంత్రజలం చల్లాడు. వెంటనే చెట్టు\nనుంచి వందల సంఖ్యలో మామిడిపళ్ళు\nకింద రాలినై.\nఈ అద్భుతం చూసి రాజూ, ఆయన\nపరివారం పొందిన ఆశ్చర్యం అంతా,\nయింతా కాదు. వాళ్ళు పళ్ళను ఏరి తెచ్చు\nకుని తిని చూశారు. అద్భుతమైన రుచి.\nరాజు, సునందుణ్ణి ఘనంగా సన్మానించాడు.\nతరవాత ఆయన సునందుణ్ణి, ''ఇంత\nగొప్ప శక్తిగల మంత్రాన్ని, నీకు ఉప\nదేశించిన మహాజ్ఞాని ఎవరు?\" అని\nప్రశ్నించాడు.\nసునందుడికి ఏమి చెప్పడానికి పాలు\nపోలేదు. నిజం వెల్లడిస్తే, మంత్రపటిమ\nపోతుందని చెప్పిన గురువు మాటలు అత\nడికి జ్ఞాపకం వున్నవి. ఐనా. కంఠతా\nవచ్చిన మంత్రానికి పటిమ పోవడం\nఏమిటి? ఇవన్నీ గురువుగారి భేషజపు\nపలుకులు అనుకుని రాజుకు తాను\nమంత్రం ఎక్కడ నేర్చుకున్నది చెప్పేశాడు.\nరాజు హేళన చేస్తూ నవ్వి, \" ఇంత\nపటిమగల గొప్ప మంత్రాన్ని నువ్వు నేర్చు\nకున్నది చర్మకార వృత్తిలో బతికేవాడి\nదగ్గరా? బ్రాహ్మడివై వుండి, ఇహలోక\nసౌఖ్యాలుకోరి, స్వధర్మాన్ని మంటగలిపావు.\nఇది చాలా నీచమైన పని,\" అన్నాడు.\nరాజు యిలా అనేసరికి సునందుడు\nమాట్లాడకుండా తల వంచుకుని ఇంటికి\nవెళ్ళాడు.\nకొంతకాలం గడిచింది.\nఒకనాడు కాశీరాజుకు మామిడిపళ్ళు\nతినాలన్న కోర్కె కలిగింది. ఆయన\nసునందుణ్ణి పిలిపించి, సంగతి చెప్పాడు.\nఅందరూ కలిసి తోటలోకి వెళ్ళారు.\nసునందుడు ఎప్పటిలా చెట్టుకు ఏడడు\nగుల దూరంలో నిలబడి మంత్రం పఠించ\nబోయాడు. కాని, ఎంతకూ అది స్ఫురణకు\nరాలేదు. తరవాత ఎంత ప్రయత్నించినా\nమంత్రం జ్ఞాపకం రాకపోయేసరికి, తను\nగురువాజ్ఞ తప్పడంవల్ల, మంత్రం పూర్తిగా\nమర్చిపోవడం జరిగిందని తెలుసుకున్నాడు.\nఆశ్చర్యపోయి చూస్తున్న రాజుతో,\nసునందుడు తాను గురువాజ్ఞను ధిక్కరిం\nచడంవల్ల మంత్రపటిమ పోగొట్టుకున్నానని\nచెప్పి, విచారంగా ఇంటికి వెళ్ళిపోయాడు.",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 34
        },
        {
            "title": "భర్తృహరి కథ",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చరిత్ర/వైరాగ్యం",
            "moral": "భోగభాగ్యాలు, అధికారంలో ఉండే ప్రలోభాలు, మోసాలు మనిషికి వైరాగ్యాన్ని కలుగజేస్తాయి. సత్యాన్ని తెలుసుకున్నవారు వాటిని త్యజించడమే మేలు.",
            "keywords": [
                "భర్తృహరి",
                "నర్తకి",
                "వైరాగ్యశతకం",
                "యౌవనం",
                "మోసం"
            ],
            "characters": [
                "భర్తృహరి (రాజు)",
                "ముని",
                "చిన్న భార్య",
                "రాజోద్యోగి",
                "నర్తకి"
            ],
            "locations": [
                "ఉజ్జయిని",
                "అరణ్యం"
            ],
            "content": "క్రీ. శ. ఏడవ శతాబ్దంలో, భర్తృహరి\nఅనే రాజు ఉజ్జయిని రాజధానిగా\nపరిపాలిస్తూండేవాడు. ఆయన విలాన\nజీవితానికి అలవాటు పడినవాడైనా,\nపరిపాలనా విషయాల్లో మాత్రం దయా\nధర్మగుణాలు కలవాడు.\nనగరానికి దాపులనున్న అరణ్యంలో ఒక\nముని నివసిస్తుండేవాడు. ఒకనాడు వింత\nఫలం ఒకటి ఆయన కళ్ళముందు తేలి\nయాడుతూ కనిపించింది. కొంచెం\nఆలోచించినమీదట, ముని ఆ ఫలం\nతన ధ్యానశక్తి ఫలితం అనిగ్రహించాడు.\nఆ వింత ఫలం అద్భుతశక్తులు గలది.\nదాన్ని తిన్నవాడు నూరు సంవత్సరాల\nపాటు యౌవనవంతుడుగా వుంటాడు.\nరాజు భర్తృహరి ఆ ఫలాన్ని తినడానికి\nఅర్హుడని ముని భావించాడు. ఆయన\nదాన్ని భర్తృహరికి బహూకరించాడు.\nభర్తృహరికి తన చిన్న భార్య అంటే\nపంచప్రాణాలు. ఆయన ఫలాన్ని అప్పటి\nకప్పుడే తన చిన్న భార్య వున్న అంతః\nపురానికి తీసుకుపోయి,\nయిచ్చాడు.\nఆ మె కు\nమరసటిరోజు ఆయన వేటకై ఆరణ్యా\nనికి వెళ్ళాడు. వేటనుంచి తిరిగివచ్చే\nసమయంలో, మునుగు ధరించిన స్త్రీ\nఒకతే ఆయనకు ఎదురుపడి, తనవెంట\nఒక నిర్జన ప్రదేశానికి రావలసిందిగా\nకోరింది.\nత్వరలోనే రాజు, ఆమె అద్భుత\nసౌందర్యవతి అయిన నర్తకి అని\nగుర్తించాడు. ఆమె, ఆయనకు ఒక\nఫలాన్ని యిస్తూ, \"ఈ ఫలం తన\nఅమోఘ శక్తి వల్ల మిమ్ములను నూరు\nసంవత్సరాల కాలం యౌవనంతో జీవిం\nచేలా చేస్తుంది. ఈ ఫలాన్ని తినే\nఅర్హత నాకు లేదు; మీరు అందుకు\nఅర్హులైనవారు,\" అని చెప్పి, వేగంగా\nఅక్కడినుంచి వెళ్ళిపోయింది.\nరాజు, ముని దగ్గిరకు వెళ్ళి, అద్భుత\nశక్తులుగల ఫలం మరొకదాన్ని ఎవరైనా\nనర్తకికి యిచ్చారా, అని అడిగాడు.\nఅలాంటి ఫలం మరొకటి లేదని ముని,\nరాజుకు చెప్పాడు.\nఆ జవాబుతో భర్తృహరి పొందిన\nఆశ్చర్యం అంతాయింతాకాదు. ఆయన\nఅక్కడే ఒక కొండరాయిమీద కూర్చుని,\nవింత ఫలం నర్తకికి ఎలా లభించింది?\nదాని వెనకవున్న నిగూఢరహస్యం\nఏమిటి? అని ఆలోచించసాగాడు.\nతరవాత ఆయన నగరం చేరి విచారణ\nప్రారంభించాడు. అందులో బయట\nపడినదేమంటే, ఆయన చిన్న భార్యకు\nఒక రాజోద్యోగి మీద తగని ప్రేమ.\nఆమె ఫలాన్ని భర్త నుంచి తీసుకుని,\nఅతడికి యిచ్చింది.\nఅయితే, ఆ రాజోద్యోగి ఫలాన్ని తాను\nతినకుండా, ఆ సాయంత్రం దాన్ని\nనర్తకికి యిచ్చాడు. అతడికి ఆమె పట్ల\nఎంతో ప్రీతి.\nవజ్రాఘాతంలాంటి, యీ రహస్యం\nతెలుసుకుని భర్తృహరి కొద్ది రోజుల\nపోటు విచారగ్రస్థుడయ్యాడు. తర.\nవాత ఆయన ఒక రాత్రివేళ సింహా\nసనాన్నీ, సుందర రాజధానినగరాన్ని\nవిడిచి, అరణ్యంచేరి మౌనిలా శేష\nజీవితాన్ని గడిపాడు.\nసన్యసించిన తరవాత భర్తృహరి చాలా\nగ్రంధాలు రాశాడు. వాటిలో వైరాగ్య\nశతకం అనే నూరు పద్యాలు గల\n'గ్రంధం ఒకటి. ఇది జీవితంలో ఎదు\nరయ్యే ప్రలోభాలనూ, భేషజాలనూ\nబహిర్గతంచేసి, మనుషులకు వాటిపట్ల\nగల భ్రమలను తొలగించేందుకు\nసాయపడుతుంది.",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 38
        },
        {
            "title": "బద్ధకస్తుడి బాగు",
            "book_page_start": 39,
            "pdf_page_start": 39,
            "pdf_page_end": 42,
            "author": "గుంటక సాంబిరెడ్డి",
            "genre": "నీతి కథ",
            "moral": "బద్ధకాన్ని విడిచిపెట్టి కష్టపడి పనిచేస్తేనే అదృష్టం, సంపద దక్కుతాయి. దైవ సహాయం కూడా కష్టపడేవారికి మాత్రమే తోడవుతుంది.",
            "keywords": [
                "బద్ధకస్తుడు",
                "దానయ్య",
                "శీనయ్య",
                "దేవత",
                "లంకెల బిందెలు"
            ],
            "characters": [
                "రంగమ్మ",
                "దానయ్య",
                "శీనయ్య",
                "దేవత"
            ],
            "locations": [
                "గ్రామం",
                "దేవాలయం",
                "అడవి ప్రాంతం"
            ],
            "content": "రంగమ్మకు యిద్దరు కొడుకులు. పెద్ద\nవాడు దానయ్య కష్టపడి పనిచేసేవాడు.\nచిన్నవాడు శీనయ్య పరమ బద్ధకస్థుడు.\nదానయ్య ఇతరుల పొలాల్లో కూడా కూలీ\nనాలీ చేసి సంపాదిస్తుంటే, శీనయ్య అస్త\nమానం తిరిగేవాడు.\nఎంత చెప్పినా శీనయ్యకు బద్ధకం\nవదలక పోవడంతో, రంగమ్మకు విసుగు\nపుట్టింది. కనీసం వేరుపడితేనన్నా శీనయ్య\nబతుకు తెరువు కోసం బద్ధకం వదుల్చు\nకుని పని చేస్తాడనే ఉద్దేశంతో, రంగమ్మ\nఅన్నదమ్ములను వేరు పెట్టింది.\nదీనితో శీనయ్య గుండెల్లో రాయి పడి\nనట్టయింది. వాడికి ఏం చేయాలో తోచ\nలేదు. పగలంతా ఊళ్లో తిరిగి; చీకటి\nపడుతూనే వాడు ఊరి బయట వున్న\nపాడుబడ్డ దేవాలయం చేరి, దాని అరుగు\nమీద పడుకున్నాడు.\nఅర్ధరాత్రి సమయంలో ఏదో చప్పుడై\nశీనయ్యకు మెలుకువ వచ్చింది. ఎదురుగా\nదేవతలా మెరిసిపోతూ ఒక స్త్రీ కనిపిం\nచింది. వాడు నోరెత్తి ఏదో అనబోయేంతలో\nఆమె, \"ఎవరు నాయనా, నువ్వు ?\nఇక్కడ ఎందుకు పడుకున్నావు?\" అని\nఅడిగింది.\nశీనయ్య ధైర్యం తెచ్చుకుని, ఆమెకు\nనమస్కరించి, \"తల్లీ, నన్ను శీనయ్య\nఅంటారు. ఒంటరివాణ్ణి. బతుకు తెరువు\nకోసం వెతుక్కుంటున్నాను,\" అన్నాడు.\nదేవత వాడి మీద జాలిపడి, '' నువ్వేం\nపని చెయ్యగలవో చెప్పు? అందులో నీకు\nఅన్ని విధాలా కలిసి వచ్చేలా చేస్తాను,”\nఅన్నది.\n\" నాకు కొద్దో గొప్పో వ్యవసాయం\nచేయడం మాత్రం చేతనవును,” అన్నాడు\nశీనయ్య.\n\"సరే. నీకు ఆ వ్యవసాయప్పనుల్లో\nకలిసొచ్చేలా చేస్తాను,'' అని దేవత\nఅదృశ్యమైంది.\n\" నాకు కుంట భూమి కూడా లేదు.\nవ్యవసాయం చేసేదేమిటి? కలిసొచ్చే\nదేమిటి?\" అని శీనయ్య దేవతను అడుగుదా\nమనుకున్నాడు.\nకాని, అంతలోనే ఆమె వాడికి కనబడ\nకుండాపోయింది.\nవారం గడిచీ గడవక ముందే రాజు\nగారి నుంచి, గ్రామాధికారులకు ఉత్తరు\nవులు అందాయి. దాని ప్రకారం గ్రామాధి\nకారి భూమిలేని దానయ్యా, శీనయ్యలకు\nదాపులనున్న అడవి ప్రాంతాన చెరొక\nరెండెకరాల భూమి యిచ్చాడు.\nశీనయ్య వాటాకు వచ్చిన భూమిలో\nతుప్పలూ, చెట్లూ ఎక్కువగా వున్నవి.\nదానయ్య పంతుకు వచ్చిన భూమి కొంత\nమెరుగ్గా వున్నది. శీనయ్య తన భూమిని\nసాగు చెయ్యాలంటే, ముందు చెట్లన్నీ\nనరకాలి.\nఈ కారణంగా, బద్ధకస్థుడైన శీనయ్య,\nదానయ్య దగ్గిరకు పోయి, \"అన్నా,\nనీలాగా, నేను కష్టం చేయగలవాణ్ణి కాదు\nగదా ? ఆ సంగతి నీకు బాగా తెలుసు.\nనీ కొచ్చిన భూమిలో చెట్లు చాలా\nతక్కువగా వున్నవి. మనం భూములు\nమార్చుకుందాం.\" అన్నాడు,\nదానయ్య జాలిపడి, తమ్ముడు చెప్పి\nనట్టే చేశాడు.\nశీనయ్య తనకిప్పుడు వచ్చిన భూమిలో\nఒకటీ అరా చెట్లు నరికి వేయక ముందే,\nదానయ్య తన భూమిలో చెట్లన్నీ కష్టపడి\nనరికి పారేశాడు.\nఆ సమయంలో, ఒక ఎండిపోయిన\nచెట్టు తొర్రలో అతడికి రెండు బంగారు\nకణికలు దొరికినై.\nఈ సంగతి తెలిసి శీనయ్య లబోదిబో\nమన్నాడు. అప్పుడే వాడికి, దేవత చెప్పిన\nసంగతి గుర్తు వచ్చింది. - వాడు అన్న\nదగ్గిరకు పరిగెత్తి, ఆ సంగతి చెప్పి.\nదొరికిన బంగారం తనకివ్వమన్నాడు.\nమొత్తం కాదు గదా, సగం బంగారం\nయివ్వడానిక్కూడా దానయ్య ససేమిరా\nఒప్పుకోలేదు.\nనాలుగు రోజులు ఆగి వాడు మరొక\nసౌరి అన్న దగ్గిరకు పోయి, అన్నా,\nనీ భూమిని అప్పుడే చదునుచేసి, సాగుకు\nసిద్ధం చేశావు. నాకు మరొక్క అవకాశం\nయివ్వు. మళ్లీ భూములు మార్చుకుని.\nఎవరివి వాళ్లం తీసు కుందాం.\nఏమంటావు?\" అన్నాడు.\nతమ్ముడంటే అభిమానంగల దానయ్య\nమనసు కరిగి అందుకు ఒప్పుకున్నాడు.\nఈ భూమిని కూడా దానయ్య చెట్లూ.\nతుప్పలూ నరికి శుభ్రం చేసి దున్ను\nతూండగా, ఒకచోట నాగటికర్రుకు ఏదో\nబలంగా తగిలి ఖంగుమన్నది. అతడు\nఅక్కడ తవ్వి చూడగా లంకెల బిందెలు\nదొరికినై.\nఈ సంగతి తెలియగానే శీనయ్య\nమూర్ఛపోయినంత పని చేశాడు. వాడు\nతన దురదృష్టాన్ని తిట్టుకుంటూ అన్న\nదగ్గిరకు వెళ్ళి, లంకెలబిందెల్లో వాటా\nయివ్వమన్నాడు. దానయ్య ఒప్పుకోలేదు.\nశీనయ్య పగలంతా విచారిస్తూ\nఊరంతా తిరిగి, రాత్రికి పోయి పాడు\nపడిన గుడిలో పడుకున్నాడు. అర్ధరాత్రి\nవేళ మళ్ళీ దేవత వచ్చింది.\nఆమె శీనయ్యను చూసి చీదరించు\nకుంటూ, ''బద్ధకపు వెధవా! నిన్ను\nబాగు చేద్దామని ఎన్ని అవకాశాలు కల్పిం\nచినా, నీ బద్ధకంకొద్దీ కాలదన్నుకున్నావు.\nరాజులో దయాగుణం కల్పించి, నీకు\nభూమి యిప్పించాను. చెట్టు తొర్రలో\nబంగారపు కణికలు పెట్టాను. తరవాత\nనువు మరొకసారి మార్చుకున్న భూమిలో\nలంకెలబిందెలు దాచాను. అన్నీ, నీ అన్న\nపాలయినై. నీ బద్ధకం వదిలే వరకూ,\nనిన్నెవరూ బాగు చెయ్యలేరు. ఇక,\nనీ ముఖం చూపకు!\" అని అదృశ్యమైంది.\nదేవత మాటలతో శీనయ్యకు తన మీద\nతనీకే రోత పుట్టింది. వాడు ఆ రోజు\nమొదలు తన పొలంలో రేయింబవళ్ళు\nకష్టించి పనిచేసి, అన్నతో సమంగా పంట\nపండించాడు.\nహఠాత్తుగా శీనయ్యలో వచ్చిన మార్పు\nచూసి, గ్రామస్థులు వాణ్ణి చాలా మెచ్చు\nకున్నారు.\nపొలం నుంచి పంట ఇంటికి వచ్చిన\nరాత్రి దానయ్య వచ్చి, శీనయ్యను తన\nఇంటికి తీసుకుపోయి, తమ్ముడూ,\nదొరికిన బంగారంలోనూ, లంకె బిందెల\nలోనూ వాటా యివ్వలేదని కోపం తెచ్చు\nకోకు. నీ బద్దకం పోగొట్టేందుకే, అమ్మా,\nనేనూ కలిసి నిన్ను వేరు పెట్టాం. ఇప్పుడు\nనీ బద్దకం వదిలిపోయింది. నీకు అన్ని\nట్లోనూ సగం వాటా వున్నది. మళ్ళీ\nయిద్దరం కలిసి వుందాం. అమ్మ చాలా\nసంతోషిస్తుంది.\" అన్నాడు.\nశీనయ్య యిందుకు చాలా ఆనందపడి\nపోతూ, సరే అన్నాడు.",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 42
        },
        {
            "title": "నీతిపరులు",
            "book_page_start": 43,
            "pdf_page_start": 43,
            "pdf_page_end": 43,
            "author": "కోలార్ కృష్ణ అయ్యర్",
            "genre": "నీతి కథ",
            "moral": "ఇతరులకు నీతిని బోధించేవారు తాము కూడా నిజాయితీగా, నీతిగా ప్రవర్తించాలి.",
            "keywords": [
                "ధర్మనందనుడు",
                "నైతిక విద్య",
                "ఉపాధ్యాయులు",
                "నిజాయితీ",
                "జీతాలు"
            ],
            "characters": [
                "ధర్మనందనుడు (రాజు)",
                "విద్యాధరుడు (మంత్రి)",
                "ఉద్యోగులు/బోధకులు"
            ],
            "locations": [
                "శిళ్ళంగేరి దేశం"
            ],
            "content": "శిళ్ళంగేరి దేశపురాజు ధర్మనందనుడు, తన రాజ్యంలోని పాఠశాలలలో బాలబాలికలకు నైతిక\nవిద్య బోధించేందుకు, కొందరు ఉపాధ్యాయులను నియమించాలనుకున్నాడు. కాని, యిందుకు\nతగిన బోధకులను ఎన్నిక చేయడం ఆయనకు కష్టసాధ్యంగా కనిపించింది. మంత్రి విద్యా\nధరుడు, యీ సమస్యను తేలిగ్గా పరిష్కరించగలనన్నాడు.\nఆయన రాజాస్థానంలో పనిచేసే కొందరు ఉద్యోగులను సమావేశపరిచి, రాజుగారి\nనిర్ణయం గురించి వాళ్ళకు చెప్పి, “ఇందుకు కొత్తగా కొన్ని పాఠశాల భవనాలు కట్టించ\nబోతున్నాం. పని పూర్తికాగానే మీకు తెలియచేస్తాం. ఈలోగా మీరు వచ్చే నెల ఒకటవతేదీ\nనుంచి కోశాధికారినడిగి, అదనపు జీతాలు తీసుకుపోతూ వుండండి,\" అన్నాడు.\nరెండు, మూడు నెలలు గడిచినా భవనాల నిర్మాణం పూర్తికాలేదు. ఈలోగా బోధ\nకులుగా నియమితులై నవాళ్ళు కొందరు వచ్చి, అదనపు జీతాలు తీసుకుపోయారు. మంత్రి\nఅలా జీతాలు తీసుకోని వాళ్ళను పిలిపించి, కారణం అడిగాడు.\n\" అయ్యా, ఇంతవరకూ పాఠశాలలో మేం ఒక్కరోజైనా విద్యాబోధన చేసిందిలేదు.\nఅలాంటప్పుడు జీతాలు తీసుకోవడం న్యాయం, నీతీ అవుతుందా?\" అన్నారు వాళ్ళు.\nమంత్రి, రాజుతో వీళ్ళను గురించి చెప్పి, నైతికవిద్యాబోధనకు వీళ్ళు తగిన\nగురువులన్నాడు. రాజు వాళ్ళను పాఠశాలలలో నైతికవిద్యాబోధకులుగా నియమించాడు.",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 43
        },
        {
            "title": "గెలుపెవరిది?",
            "book_page_start": 44,
            "pdf_page_start": 44,
            "pdf_page_end": 46,
            "author": "గవ్వల నిర్మలాదేవి",
            "genre": "సామాజిక కథ",
            "moral": "కేవలం బద్ధకంతో, ఇతరులపై భారాన్ని మోపడానికి అబద్ధాలు ఆడటం లేదా నాటకాలు ఆడటం తాత్కాలికమే, నిజం తెలిసినప్పుడు అవమానం తప్పదు.",
            "keywords": [
                "అత్తాకోడళ్లు",
                "బద్ధకం",
                "దొంగనాటకం",
                "తెలివి",
                "పని"
            ],
            "characters": [
                "రమణమ్మ (అత్త)",
                "ఇద్దరు కోడళ్ళు",
                "కొడుకులు"
            ],
            "locations": [
                "గ్రామం"
            ],
            "content": "రమణమ్మ భర్త చనిపోయాక, నమ్మ\nకస్థులైన జీతగాళ్లతో వ్యవసాయపు పనులు\nచేయిస్తూ, అప్పటికింకా చిన్నవాళ్లయిన\nయిద్దరు కొడుకుల్నీ సాకుతూ వచ్చింది.\nవాళ్ళు చదువుసంధ్యలు నేర్చి ఎదిగి\nవచ్చాక, తగిన సంబంధాలు చూసి,\nయిద్దరికీ పెళ్లిళ్లు చేసింది.\nకోడళ్ళు విలువైన సారె చీరలతో\nకాపరానికి వచ్చారు.\nరమణమ్మది కాస్త పెద్ద కమతం\nకావడంవల్ల, జీతగాళ్ళు పొలం పనులూ,\nపశువుల పోషణా చూస్తున్నా, మిగిలిన\nపనులతో అత్తా, కోడళ్ళకు ఊపిరి\nసలిపేది కాదు.\nరమణమ్మ స్వతహా మంచి ఆరోగ్యం\nగల మనిషి. లోగడ జీతగాళ్ళపైన అజ\nమాయిషీ చేయడంతో పాటు, ఇంటి\nపనులు ఆమె ఒక్కతే చేసుకుంటూ\nవచ్చేది. కాని, ఇద్దరు కోడళ్ళు కాపరానికి\nవచ్చాక కూడా తనకు యిలాంటి పని\nపాట్లు తప్పక పోవడం, ఆమెకు బాధగా\nవుండసాగింది.\nఇకనుంచీ తను కూర్చున్న చోటు\nనుంచి కదలకుండా, వేళకు భోజనం\nతన దగ్గిరకు వచ్చేలా చేసుకుని, సుఖపడి\nపోవాలన్న నిశ్చయానికి వచ్చింది.\nరమణమ్మ.\nఅయితే, ఏ శరీర బాధా లేకుండా,\nఆరోగ్యంగా వుంటూనే, యిలా, తిని\nకూర్చోవడానికి కోడళ్ళు ఒప్పరన్న\nఅనుమానం కలిగిందామెకు.\nదాంతో ఆలోచించి రమణమ్మ ఒక\nపథకం వేసింది. ఉన్నట్టుండి ఒకనాడు,\nతనకు కళ్ళు కనిపించడం లేదనీ, చెవులు\nవినపించడం లేదనీ పెద్దగా గొడవ\nప్రారంభించింది.\nకొడుకులు తల్లి స్థితి చూసి, కంగారు\nపడిపోయి ఆమెకు పూర్తిగా విశ్రాంతి అవ\nసరమంటూ ఒక గదిని ప్రత్యేకించి,\nఆమె మంచం దిగకుండా కట్టుదిట్టం\nచేశారు.\nరమణమ్మ తన ఎత్తు పారినందుకు\nచాలా సంతోషించి, వేళకు కోడళ్ళు తెచ్చి\nపెట్టే భోజనం తింటూ, కాలక్షేపం చేయ\nసాగింది. కాని కోడళ్ళు చాలా తెలివైన\nవాళ్ళు. వాళ్ళు కొద్ది రోజుల్లోనే అత్తగారిది\nఒట్టి నటన అని తెలుసుకున్నారు.\nఅత్తగారంటే యిద్దరు కోడళ్ళకూ\nమంచి గౌరవం వున్నా. ఆమె ఆడుతున్న\nదొంగనాటకం మాత్రం చాలా చిరాకు\nకలిగించింది.\nఒకనాడు భర్తలు పాలం వెళ్ళాక.\nకోడళ్లిద్దరూ పిండివంటలు చేసుకుని.\nఅత్తకు కనబడేలా వాటిని వెండిపళ్ళాల్లో\nపెట్టుకు కూర్చుని, కబుర్లు చెప్పుకుంటూ\nతినసాగారు.\nఅత్తగారికి కళ్ళూ, చెవులూ దెబ్బ\nతిని పోవడం మన అదృష్టం. కోపం వచ్చి\nనప్పుడు కసిగా తిట్టినా ఫరవాలేదు.\nఅన్నట్టు, యీ రోజు చక్కిలాలు బాగా\nకుదిరాయి. రేపు బొబ్బట్లు చేసు\nకుందాం.''\nఇలాంటి కబుర్లతో కోడళ్లు రమణమ్మను\nఉడికించసాగారు. ఆమె కోపాన్ని బయ\nటికి కనపడనీయకుండా మనసులో నే.\n\"నా పాలిటికి ఎలాంటి పొగరుబోతు\nకోడళ్ళు వచ్చి పడ్డారు ! ఆ పిండివంట\nలేవో నాకు పెట్టకపోతే పోయారు: భర్తల\nక్కూడా పెట్టకుండా పందికొక్కుల్లా\nకూర్చుని హాయిగా మెక్కేస్తున్నారు!\"\nఅనుకుంటూ, కోడళ్లు తినే వంటకాలు\nనోరూరిస్తుంటే, గుటకలు మింగుతూ\nవూరుకునేది.\nఆఖరుకు తన పథకం బెడిసికొట్టిందనీ,\nయీ నటన లాభం లేదనీ తేల్చుకుని,\nఒకనాడు రమణమ్మ కొడుకులు ఇంట్లో\nవున్న సమయంలో, ‘‘ ఒరేయ్, తొందరగా\nరండి! ఎంత అదృష్టం ! ఏ దేవత\nదయవల్లో నాకు తిరిగి చూపొచ్చింది!\"\nఅన్నది పెద్దగా.\nకొడుకులు సంతోషంగా తల్లి దగ్గిరకు\nవచ్చి, \" నిజంగానా, అమ్మా!\" అని\nఅడిగారు.\n“నిజంగానేరా, బాబూ! ఆహాఁ, నాకు\nచెవులుకూడా వినబడుతున్నవి!\" అంటూ\nరమణమ్మ ఈసారి మరింత బిగ్గరగా కేక\nపెట్టింది.\nఇంతలో కోడళ్ళు అక్కడికి వచ్చి.\n\"మనం ఎంత అదృష్టవంతులం! ఓపిగ్గా\nఇంటి పనులన్నీ చేయగల ఆరోగ్యం\nవున్న అత్తగారికి హఠాత్తుగా చూపు\nపోవడం, చెవులు వినబడకుండాపోవడం,\nయిన్నాళ్ళూ ఎంత బాధగా వున్నదో!\"\nఅని రమణమ్మను చెరొక చేయీ పట్టు\nకుని, ‘‘అత్తయ్యా ! ఇక, యీ గదీ,\nమంచం వదిలెయ్యండి. త్వరగా చావిట్లోకి\nవచ్చి కాస్త బియ్యం చెరగండి, అవతల\nపొయి మీద ఎసరు మరిగిపోతున్నది.\"\nఅన్నారు.\nరమణమ్మ మారు మాట్లాడకుండా\nచావిట్లోకి వచ్చింది. ఆ క్షణంలో ఆమెకు,\nతనకు పెట్టకుండా పిండివంటలు చేసుకు\nతినే కోడళ్ల ఆట కట్టించాననే తృప్తి\nకలిగింది.\nపనిచేసే ఓపిక వుండీ, దొంగనాటకం\nఆడిన అత్తగారికి మరవలేని మంచి\nగుణపాఠం నేర్పామనుకుంటూ కోడళ్ళు\nసంతోషించారు.",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 46
        },
        {
            "title": "లోభివాడి పాపాలు",
            "book_page_start": 47,
            "pdf_page_start": 47,
            "pdf_page_end": 47,
            "author": "శరత్",
            "genre": "హాస్యం",
            "moral": "లోభం వలన నీతి తప్పినవాడికి, మరొక లోభి అదే లోభంతో బుద్ధి చెప్పాడు.",
            "keywords": [
                "లోభి",
                "సుబ్బరామయ్య",
                "పుల్లయ్య",
                "కాశీ",
                "గంగాస్నానం"
            ],
            "characters": [
                "సుబ్బరామయ్య",
                "పుల్లయ్య"
            ],
            "locations": [
                "గ్రామం",
                "కాశీ"
            ],
            "content": "సుబ్బరామయ్య చాలా పాపాలు చేసిన లోభి. గంగలో ముణిగితే అన్ని పాపాలూ పోతాయట.\nకాని కాశీకి వెళ్ళి గంగాస్నానం చేసి రావటానికి చాలా డబ్బు ఖర్చవుతుంది.\nఇంతలో పుల్లయ్య కాశీ వెళుతున్నట్టు తెలిసి, సుబ్బరామయ్య అతనితో, \" పుల్లయ్యా,\nనేను కాశీ వెళితే రెండు వందలు ఖర్చవుతుంది. నువు ఎలాగూ పోతున్నావు గనక,\nనా పాపాలన్నీ నువు తీసుకున్నట్టు భావించుకుని, నీ పాపాలతో బాటు నావి కూడా కడిగెయ్యి.\nనేను వంద రూపాయలిస్తాను,” అన్నాడు.\n\" సరే, తే!\" అని పుల్లయ్య సుబ్బరామయ్య దగ్గిర వంద రూపాయలూ తీసుకున్నాడు,\nకాని కాశీ వెళ్ళలేదు.\n\"ఏం, పుల్లయ్యా? ఎప్పుడు నీ కాశీ ప్రయాణం?\" అని సుబ్బరామయ్య అడిగాడు.\n“కాశీ వెళ్ళటంలేదు. మన ఊరి చెరువులోనే ముణిగి, అదే గంగ అని భావించు\nకున్నాను!\" అన్నాడు పుల్లయ్య.",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 47
        },
        {
            "title": "తపఃఫలం",
            "book_page_start": 48,
            "pdf_page_start": 48,
            "pdf_page_end": 50,
            "author": "చందమామ బృందం",
            "genre": "పురాణ కథ",
            "moral": "రాజు తన ప్రజల యోగక్షేమాలనే తన యోగక్షేమంగా భావించాలి. నిస్వార్థమైన కోరికలు తప్పక ఫలిస్తాయి.",
            "keywords": [
                "రాజ్యవర్ధనుడు",
                "తపస్సు",
                "సూర్యభగవానుడు",
                "నిస్వార్థం",
                "ఆయుర్వృద్ధి"
            ],
            "characters": [
                "రాజ్యవర్ధనుడు (రాజు)",
                "రాణి",
                "మంత్రి",
                "ప్రజలు",
                "గంధర్వుడు",
                "సూర్యభగవానుడు"
            ],
            "locations": [
                "కామరూప పర్వతం"
            ],
            "content": "పూర్వ కాలమందు రాజ్యవర్ధనుడు అనే\nమహారాజు ఉండేవాడు. ప్రజలకు అత\nసంటే ప్రాణంగా ఉండేది. రాజు కూడా\nవారిని కన్నబిడ్డల్లాగా పాలిస్తూ వచ్చాడు.\nఒకనాడు భర్తకు తలంటు పోస్తూ రాణి\nకంట తడి పెట్టింది. అది చూచి రాజు\nఅమెను కారణం అడిగాడు. అందుకు\nరాణి, '' కారణం ఏమిటని చెప్పను -\nమీ తల వెంట్రుకలు నెరిసిపోతున్నాయి.\nముసలితనం పైబడిందే అని దుఃఖం\nవచ్చింది.'' అన్నది కళ్ళ నీళ్ళు తుడుచు\nకొంటూ.\nఇది విని రాజు, \" ఇందుకోసమేనా\nనీ విచారం! ముసలితనం అందరికీ\nవస్తుంది. దానితోపాటు మరణం కూడా\nవెంటాడుతూ వుంటుంది. ఇది సహజమే\nకద. ఇవాళ కాకపోతే రేపయినా చావ\nవలసిన వాళ్లమే కదా. అందుకోసం విచా\nరించటం అనవసరం,\" అంటూ సముదా\nయించాడు.\nకాని రాణీకి విచారం తగ్గలేదు. తన\nభర్తకు ఆయుర్వృద్ధి కలిగించవలసిం\nదంటూ, ఆమె ముక్కోటి దేవతలనూ\nప్రార్థించసాగింది. భార్య విచారాన్ని చూసి\nరాజ్యవర్థనుడు కూడా కుంగిపోసాగాడు.\nఅతడు క్రమక్రమంగా రాజ్యవ్యవహారాలే\nపట్టించుకొనని దశకు దిగజారిపోయాడు.\nఈ పరిస్థితిలో మంత్రి ఏమి చేస్తే\nబావుంటుందా అని ఆలోచించాడు. వృద్ధా\nప్యంతో పాటు, మానసిక ఆరోగ్యాన్ని\nకూడా కోల్పోతున్న రాజు, పక్కకు తప్పు\nకోవటమే రాజ్యానికి క్షేమం అను\nకున్నాడు. రాజ్యభారాన్ని మోసేందుకు\nరాజ్యవర్థనుడి పెద్ద కుమారుడు ఉండనే\nఉన్నాడు. మంత్రి, రాజుతో ఉన్న పరిస్థితి\nదాపరికం లేకుండా మనవి చేసుకొన్నాడు.\nసరే రాజ్యవర్థనుడు పెద్ద కొడుకును\nరాజుగా చేసి, తాను తపస్సు చేసు\nకునేందుకు అడవులకు వెళ్ళిపోదా మను\nకున్నాడు. మరునాడే రాజు పురోహితుణ్ణి\nపిలిపించి, అందుకుతగిన ముహూర్తం\nపెట్టమన్నాడు.\nకాని. ప్రజలు ఊరుకోలేదు. వాళ్ళు\nరాజుతో, “ ప్రభూ ! ఇన్నాళ్ళూ మమ్మల్ని\nకన్నబిడ్డలలాగా చూస్తూ వచ్చారు. ఈ\nనాడు మమ్మల్ని వదిలిపెట్టి పోతున్నా\nరంటే మాకు విచారం కలుగుతోంది.\nమీరు ఇక్కడే ఉండి పొండి. మా మాట\nకాదు అంటే మేము కూడా మీతో పాటు\nవస్తున్నాము,\" అన్నారు ఏక కంఠంగా.\nఅందుకు రాజు, “మానవుడికి పుట్టుక\nతోనే చావూ వున్నది. ఎవ్వరైనా చావక\nమానరు. నేను అడవులలోకి వెళ్ళక\nపోయినా నన్ను మరణం వెంటాడుతూనే\nఉంటుంది. కనుక ఈ ముసలితనంలో\nనయినా తపస్సు చేసుకుంటూ కాలం\nగడుపుతాను. మీరేమీ భయపడకండి.\nమీకు మరో రాజుని నియమించే వెళు\nతున్నాను గదా.\" అన్నాడు.\nఅయినా ప్రజలు ఊరుకోలేదు.\nవాళ్ళల్లో ముఖ్యులు పుణ్యక్షేత్రాలకు వెళ్లి\nతమ రాజుకు ఆయువు వృద్ధి కావాలని\nతపస్సు చేయసాగారు. అలా వాళ్లు నెలల\nతరబడి తమ రాజు కోసం తపస్సు\nచేశారు. అప్పుడు వాళ్లకు ఒక గంధర్వుడు\nకనబడి, \" మీరంతా ఆ ప్రత్యక్ష దైవం\nసూర్య భగవానుణ్ణి గురించి కామరూప\nపర్వతం మీద తపస్సు చేయండి. ఆయనే\nమీ కోరిక తీరుస్తాడు,\" అని చెప్పి అదృశ్య\nమయ్యాడు.\nఅందుకు వాళ్ళు సంతోషించి\nకామ రూప పర్వతం మీదకు వెళ్ళి,\nఘోరంగా తపస్సు చేయసాగారు.\nకొంతకాలానికి సూర్యుడు ప్రత్యక్షమై,\n\"మీ కోరిక ప్రకారం రాజ్యవర్థనుడు\nఇంకా వేయి సంవత్సరాలు జీవిస్తాడు,\"\nఅని చెప్పి అదృశ్యమయ్యాడు.\nతపస్సు ఫలించింది గదా అని వాళ్ళు\nసంతోషించారు. మహారాజుతో ఈ సంగతి\nచెప్పారు. కాని, రాజుకు సంతోషం\nకలగలేదు. అది చూచి రాణి, \"ప్రజలు\nమీయందు గల భక్తి విశ్వాసాలతో\nసూర్యుణ్ణి ప్రార్థించి వరం సంపాదించుకు\nవచ్చారు కదా! ఇంకా మీకు విచారం\nఎందుకు?\" అని అడిగింది.\nఅందుకు రాజు, \"నువ్వు చెప్పిన\nమాట బాగానే వుంది. నా ప్రజలు\nనా కోసం ఇంత కష్టపడి వరం పొంది\nవచ్చారు. సరే, నేను వేయి సంవత్సరాల\nకాలం జీవిస్తాను. కాని, నా మీద విశ్వాసం\nగల ఈ ప్రజలు అంతకాలమూ జీవిం\nచరు కదా? నాతో పాటు నా ప్రజలు\nకూడా వేయి సంవత్సరాలు జీవించి\nవుండకపోతే నాకు సంతోషం ఎక్కడిది?\nకనుక, నేను కూడా నా ప్రజలకు నేను\nఉన్నంతకాలమూ ఆయుస్సు సంపా\nదిస్తాను,\" అని కామరూప పర్వతం\nమీదకువెళ్ళి తపస్సు ప్రారంభించాడు.\nఒకటి రెండు సంవత్సరాలు గడిచినై.\nరాజ్యవ్యవహారాలు కుంటుపడి నై.\nఅయినా ప్రజలు నీతివర్తనులు గనక\nదేశంలో ఆరాజకం ప్రబలలేదు. తమ\nరాజు చేస్తున్న తపస్సు ఎప్పటికి ఫలి\nస్తుందో గదా అని ప్రజలు ఆతురత చెంద\nసాగారు. ప్రతి దినం వేలాదిమంది కామ\nరూప పర్వతం దగ్గరకు వెళ్ళే రాజ\nదర్శనం చేసుకోసాగారు.\nఎట్టకేలకు సూర్యభగవానుడు, రాజ్య\nవర్థనుడి దీక్షకు మెచ్చుకున్నాడు. అతనికి\nప్రత్యక్షమై, \" రాజా! నీ సద్బుద్ధికి\nమెచ్చాను. నీ తపస్సు ఫలించింది.\nఇక నగరానికి వెళ్ళు. నీ కోరిక ప్రకారమే,\nనీవు జీవించినంతకాలమూ నీ ప్రజలు\nకూడా జీవిస్తారు.\" అని వరమిచ్చి\nఅదృశ్యమయ్యాడు.\nసూర్యభగవానుడి అనుగ్రహం వల్ల\nరాజ్యవర్ధనుడూ, అతని ప్రజలూ వేయి\nసంవత్సరాలు జీవించి సర్వసౌఖ్యాలూ\nఅనుభవించారు.",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 50
        },
        {
            "title": "విఘ్నేశ్వరుడు",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పురాణ కథ",
            "moral": "అహంకారం పనికిరాదు. ఎంతటి శక్తివంతులైనా తమకు అడ్డం వచ్చిన ఆటంకాన్ని విఘ్నేశ్వరుడుగా భావించి గౌరవించాలి. అలాగే, కష్టం మీద ఏర్పడిన దానిని గౌరవించాలి.",
            "keywords": [
                "విఘ్నేశ్వరుడు",
                "హనుమంతుడు",
                "రామాయణం",
                "శివలింగం",
                "సైకతలింగం"
            ],
            "characters": [
                "లక్ష్మి",
                "పార్వతి",
                "విష్ణువు",
                "విఘ్నేశ్వరుడు",
                "రాముడు",
                "సీత",
                "హనుమంతుడు",
                "జయశ్రీ",
                "వాయుదేవుడు",
                "దశరధుడు"
            ],
            "locations": [
                "మానససరోవరం",
                "కైలాసం",
                "కావేరీనది",
                "లంక",
                "అయోధ్య"
            ],
            "content": "ఒకానొకప్పుడు లక్ష్మి మానససరోవరంలో\nజలకమాడుతూండగా, పార్వతి విష్ణువు\nవేషం ధరించి లక్ష్మిని సమీపించింది.\nనవమోహనంగా కనిపించిన నారాయణుని\nలక్ష్మి చూచింది. నారాయణుని వేషంలో\nఉన్న పార్వతికి కూడా లక్ష్మి సౌందర్యం\nమనోహరంగా కనిపించింది. ఇద్దరూ\nసాభిప్రాయంగా చూసుకున్నారు. ఆ\nచూపుల కలయికలో సరోవరంలో ఒక\nస్వర్ణకమలం లేచింది. అందులో ధగధగ\nమెరిసిపోతున్న పసిపాప ఉన్నది.\nలక్ష్మి, నారాయణుని దగ్గిరచేరి కౌగ\nలించుకున్నది. పార్వతి పగలబడి\nనవ్వుతూ, “ నేను నారాయణుడిని కాను,\nలక్ష్మి!'' అని నిజరూపంతో కనిపించింది.\nలక్ష్మి.\" అన్నకుతగ్గ చెల్లెలివే, నారా\nయణి అనిపించుకున్నావులే!\" అన్నది.\nపార్వతి, '' అప్పుడు విష్ణువు మోహినీ\nరూపంతో శివుణ్ణి మాయబుచ్చినదానికి\nఇది చెల్లువేసుకో!\" అన్నది.\nస్వర్ణకమలంలోని పసిదాన్ని చూసి\nఇద్దరూ మురిసిపోయారు. అపార ప్రేమ\nపుట్టి చేతుల్లోకి తీసుకున్నారు. అప్పుడు\nవిఘ్నేశ్వరుడు వచ్చి. \"తల్లులారా !\nమీ ఇద్దరి అంశలతో అవతరించిన ఈ బిడ్డ\nపార్వతి పరంగా జయ, లక్ష్మి పరంగా\nశ్రీ కలిసి జయశ్రీగా పెరుగుతుంది.\nఈమెకు వరుడు కూడా శివకేశవుల\nఅంశలతో అవతరించి ఉన్నాడు!\" అని\nచెప్పి, పసిదానితో ఉన్న స్వర్ణకమలాన్ని\nకావేరీనదిలో ఉంచి రమ్మని వాయు\nదేవుడికి చెప్పాడు. వాయుదేవు డలాగే\nజయశ్రీని కావేరినదికి చేర్చాడు.\nదక్షిణప్రాంతాన్ని పాలించే చక్రవర్తి\nస్వర్ణకమలంలో కనిపించిన బాలికను,\nవరప్రసాదంగా లభించిన పుత్రికగా\nతీసుకువెళ్ళి, నామకరణ మహోత్సవం\nజరిపించుతూండగా,\nఆకాశవాణి\n“జయశ్రీ అని పిలవండి!\" అని పలికింది.\nజయశ్రీ రాకుమారిగా పెరిగి ముల్లో\nకాల్లో అంత సౌందర్యవతి, సాహసవంతు\nరాలు ఉండదనిపించుకొన్నది.\nజయశ్రీకి రాజభవనం కంటే ప్రకృతి\nసౌందర్యంతో నిండి ఉండే అరణ్యాల్లో\nవిహరించడమే యిష్టంగా ఉండేది.\nవిల్లమ్ములు ధరించి, వన్యమృగాలను\nఅదుపులో ఉంచుతూ తిరుగుతూండేది.\nహరిహరాంశలతో అవతరించిన స్వామి\nకైలాసం వెళ్ళి, విఘ్నేశ్వరుణ్ణి, కుమార\nస్వామిని కలుసుకోవాలని ఎన్నాళ్ళుగానో\nఅనుకుంటున్నాడు. ఒకనాడు అలాగే\nవెళ్ళాడు, స్వామి. విఘ్నేశ్వరుడు,\nకుమారస్వామి ఆనందంగా ముచ్చట\nలాడుతూ, మానససరోవర జలవిహారం\nచేస్తూండగా, వి ఘ్నేశ్వరుడు, ‘‘ ఈ మాన\nససరోవరంలోనే లక్ష్మి పార్వతుల తేజస్సు\nలతో స్వామికి కాబోయే దేవేరి ఉదయిం\nచింది!\" అని ఊరుకున్నాడు.\nస్వామికి కుతూహలం కలిగినా అణుచు\nకొని, మరి కొంతకాలం అక్కడ గడిపి,\nవెళ్ళబోతున్నప్పుడు విఘ్నేశ్వరుడు,\n\" స్వామీ ! మా కంటే పెద్దవాడివైన నీవు\nబ్రహ్మచారిగా ఉండటం బాగా లేదు,\nసత్వరంగా నీకు కళ్యాణం తప్పదు!\"\nఅన్నాడు.\nకుమారస్వామి, విఘ్నేశ్వరుడు స్వామికి\nఘనంగా వీడ్కోలు యిచ్చారు. స్వామి\nనిజనివాసానికి చేరుకున్నాడు.\nఒకనాడు స్వామి 'వినోదంగా పెద్దపులి\nమీద స్వారి చేస్తూ అరణ్యంలో తిరుగు\nతూండగా, పులిని కదలనివ్వకుండా\nమట్టూరా బాణాలు రివురివ్వున నాటు\nకున్నాయి. స్వామి బాణాలు వచ్చిన\nదిశగా కోపంగా చూశాడు. కోపం పటా\nపంచలైంది. విల్లమ్ములతో ఠీవిగా\nనిల్చుని చిరునవ్వు విసరిన జయశ్రీ కని\nపించి, స్వామి గుండెలో బాణంలాగ గుచ్చు\nకొన్నది. స్వామి అంతర్ధానమయ్యాడు.\nజయశ్రీకి స్వామిని గురించి విఘ్నేశ్వ\nరుడు కలలో అదివరకే చెప్పి ఉన్నాడు.\nఅతనికోసమే అరణ్యాల్లో తిరుగుతున్నది.\nనారదుడి ఆదేశంతో, చక్రవర్తి\nజయశ్రీకి స్వయంవరం ఏర్పాటు చేశాడు.\nరాజాధిరాజులుగా మారు రూపాలతో\nఇంద్రాది దేవతలు కూడా వచ్చారు.\nస్వామి ఒక సాధారణ శబరయువకుడి\nరూపంతో విల్లమ్ములు ధరించి, పెద్ద\nనల్లని కుక్కను వెంటబెట్టుకొని వచ్చాడు.\nరాజాధిరాజులు ఠీవి ఒలకబోస్తూ శబర\nయువకుణ్ణి, అతని పెంపుడు కుక్కనూ\nఎకసక్కెం చేశారు.\nస్వామి సింహద్వారాని కి అడ్డంగా,\nఅందర్నీ కారాగారంలో బందీలు చేసినట్లు\nకుక్క మీద కూర్చున్నాడు. కుక్క పెద్ద\nపులిగా మారింది. భయంకరంగా గాండ్రు\nమన్నది. జయశ్రీ స్వామిని గుర్తించి\nచరచరావచ్చి వరమాల వేసి వరించింది.\nస్వామి జయశ్రీని పులి మీద ముందు\nకూర్చుండబెట్టుకొన్నాడు. దేవతల కు\nకోపం వచ్చింది. శబరయువకుడి మీద\nఒక్కుమ్మడిగా విరుచుకుపడి, ఆయుధాలు\nతీశారు. స్వామి విల్లమ్ములు తీసి అందర్నీ\nఎదుర్కొన్నాడు.\nఅతని బాణప్రయోగధాటికి దేవతలు\nచెల్లాచెదరై, నిజరూపాలతో అస్త్రాలు\nప్రయోగించారు. స్వామిని ఎలాంటి\nఅస్త్రమూ తాకలేకపోయింది. ఇంద్రుడి\nవజ్రాయుధం కూడా పనికిమాలినదైంది.\nఅప్పుడు స్వామి తన నిజరూపంతో హరి\nహర స్వామిగా సాక్షాత్కరించాడు. దేవ\nతలు చేతులు మోడ్చారు, \" శరణం\nస్వామీ !\" అన్నారు.\nస్వామి జయశ్రీల కళ్యాణం దేవాది\nదేవతల మధ్య మహా వైభవంగా జరిగింది.\nజయశ్రీతో స్వామి నిజనివాసానికి వెళ్లాడు.\nత్రేతాయుగంలో ఆర్యావర్తంలో కోస\nలుడు, కేకయుడు, వసుమిత్రుడు అనే\nరాజులు ముగ్గురూ ఆప్తమిత్రులుగా\nఉండేవారు. కోసలుడికి కౌసల్య, కేక\nయుడికి కైకేయి, వసుమిత్రుడికి సుమిత్ర\nఅనే కుమార్తెలున్నారు. అయోధ్యను\nపాలించే దశరధుడికి తమ కుమార్తెలను\nయిచ్చి పెళ్ళి చేయాలని ముగ్గురు రాజు\nలకూ ఏకాభిప్రాయం కలిగింది\nదశరధుడు అంగీకరించాడు.\nముగ్గురు రాజులూ జైమినిమహర్షి చేత\nవివాహానికి లగ్నం పెట్టించారు. జైమిని\nముహూర్తం నిర్ణయించి, \" నేను పెట్టిన\nముహూర్తబలం ఎటువంటిదంటే,\nవిఘ్నేశ్వరుడి సాక్షిగా ఈ ముగ్గురి\nవివాహం దశరధుడితో జరిగి తీరుతుంది !\nఅయితే, వివాహం జరిగే ముందు\nరాకుమార్తెలకు రాక్షసగండం కనిపిస్తు\nన్నది. కనుక. ముగ్గుర్నీ జాగ్రత్తగా\nఉంచాలి !\" అని చెప్పాడు.\nముగ్గురు కన్యలనూ రాజులు ఒక పెద్ద\nపెట్టెలో భద్రంగా దాచారు.\nనార దుడు రావణా సురు డితో,\n\" లంకేశ్వరా! అతి త్వరలోనే దశరధు\nడికి వివాహం కాబోతున్నది. దశరధుడి\nకుమారుడు నిన్ను హతమారుస్తాడు ! \"\nఅని చెప్పాడు.\nరావణుడు రాకుమార్తెలను ఎత్తుకు\nరమ్మని మహెూదరుడు అనే గొప్ప రాక్ష\nసుణ్ణి పంపాడు. మహెూదరుడు కన్యలను\nపెట్టెలో భద్రపరిచినది కనిపెట్టి\nఆ పెట్టెను మ్రింగేశాడు. వాడు ఆకాశ\nమార్గంగా సముద్రం మీదుగా లంకకు\nవెళ్తూండగా, కడుపునొప్పి వచ్చి పెట్టెను\nకక్కేశాడు. సముద్రంలో పడి పెట్టె\nకెరటాల మీద కొట్టుకుంటూ పోయింది.\nదశరధుడు సముద్రం మీద దూర\nతీరాలకు వెళ్ళి పెద్ద నౌకలో తిరిగి\nవస్తున్నాడు. ప్రయాణం ఆలస్యమైంది.\nఅనుకున్ననాటికి చేరలేకపోతున్నందుకు\nవిచారిస్తూ, దశరధుడు సముద్రాన్ని\nచూస్తూండగా, నౌకవైపే కొట్టుకొని వస్తున్న\nపెద్ద పెట్టె కనిపించింది. పెట్టె నౌకను\nఢీకొని పైకప్పు ఊడిపోయింది అందులో\nరాకుమార్తెలు కనిపించారు. తాళ్ళ నిచ్చె\nనలతో వాళ్ళను నౌక మీదకు రప్పించాక,\nఆ ముగ్గురూ తాను వివాహం చేసుకోనున్న\nపెండ్లికుమార్తెలేనని దశరధుడు తెలుసు\nకున్నాడు. సరిగ్గా అదే సమయానికి\nజైమిని మహర్షి ముహూర్తం పెట్టాడు.\nఅప్పుడు అక్కడ వి ఘ్నేశ్వరుడు\nప్రత్యక్షమై, ముగ్గురు రాకుమార్తెలతో\nదశరధుడి వివాహం జరిపించి, అంతర్ధాన\nమ య్యాడు. ముగ్గురు వధువులతో\nదశరధుడు ఆనందంగా స్వదేశం చేరు\nకున్నాడు.\nచిరకాలానికి దశరధుడికి నలుగురు\nకుమారులు పుట్టారు. పెద్దవాడైన రాముడు\nకైకేయి కారణంగా సీతతో, లక్ష్మణుడితో\nఅరణ్యవాసం వెళ్ళాడు. రావణుడు\nసీతను ఎత్తుకుపోయి లంకలో పెట్టాడు.\nరాముడు హనుమంతుడు, సుగ్రీవుడు\nమొదలైన వానరుల సహకారంతో లంకను\nముట్టడించి, రావణసంహారం చేశాడు.\nసీతతో పుష్పకవిమానంలో బయలుదేరి,\nవారధి కట్టడం ప్రారంభించిన సముద్ర\nతీరంలో ఆగి, అక్కడ శివపూజ జరిపి,\nఅయోధ్యకు వెళ్ళాలనుకున్నాడు.\nశివలింగ ప్రతిష్ఠకు తగిన లింగాన్ని\nతీసుకురమ్మని హనుమంతుడిని కైలాసానికి\nపంపాడు. హనుమంతుడు మనో వేగంతో\nకైలాసం చేరుకొని, అక్కడ ఉన్న\nశివలింగాల్లో పెద్ద లింగాన్ని చూసి రెండు\nచేతులతో ఎత్తబోయాడు. లింగం కొంచ\nమైనా కదల్లేదు. దానికంటె చిన్న\nలింగాన్ని తీయబోయాడు, అదీ కదల్లేదు.\nచివరికి అన్నిటికంటె చిన్న లింగాన్ని\nకూడా ఎత్తలేకపోయాడు.\nకాలం మించిపోతున్నది. తన అసమర్ధ\nతకు హనుమంతుడు విచారిస్తుండగా,\nబుడిబుడి నడకలతో అక్కడికి ఒక\nపిల్లవాడు వచ్చాడు. ‘‘ ఎవరయ్యా నీవు ?\nహనుమంతుడి లాగే ఉన్నావు. కాని\nకావు!\" అన్నాడు పిల్లవాడు.\n\" నేను హనుమంతుడినే! ఒక శివ\nలింగాన్ని తీసుకురమ్మని రాముడు\nపంపాడు. ఇంతకూ, నీవెవరవోయి,\nబాలుడా ?\" అన్నాడు హనుమంతుడు.\n“ఇక్కడి లింగాలను ఎవరూ ఎత్తుకు\nపోకుండా నన్ను కాపలా ఉంచారు గాని,\nనీవు హనుమంతుడవని చెబుతున్నావు.\nహనుమంతుడు శివుని అవతారమే అనీ,\nపంచముఖాంజనేయుడనీ విన్నాను.\nనీ పంచముఖాలు ఏవీ?\" అన్నాడు\nబాలుడు.\nఅప్పుడు హ నుమంతుడు గరుడ,\nవరాహ, సింహ, అశ్వముఖాలను కలుపు\nకొని, పంచముఖాంజనేయుడై, ఉన్నతంగా\nపెరిగి పిల్లవాడితో నవ్వుతూ, '' విఘ్నే\nశ్వరా! నా వంతు అయింది. పంచముఖ\nవిఘ్నేశ్వరరూపంతో కనిపించడం\nనీ వంతు!\" అన్నాడు.\nఅప్పుడు బాలుడి రూపంలో ఉన్న\nవిఘ్నేశ్వరుడు, ఐదు తలలతో సమాన\nఎత్తున పెరిగి విశ్వరూపంతో కనిపించాడు.\nహనుమంతుడు పంచముఖ విఘ్నేశ్వ\nరుడికి నమస్కరించి, \"పిల్లవాడి\nరూపంతో వస్తున్నప్పుడే విఘ్నేశ్వరుడివని\nగ్రహించాను. శివలింగాలు కదలకుండా\nచేసింది నీవేకదా? నీవే ఒక లింగాన్ని\nప్రసాదించు!\" అన్నాడు.\nవిఘ్నేశ్వరుడు. “హనుమా ! నీ పంచ\nముఖ రూపం చూడాలని నేను ఇలా\nచేశాను. నీవు శివాంశతో పుట్టినవాడవు.\nనీకు అడ్డేమిటి ? అయినా అడిగావు గనక\nవిశేషాంశలు గల లింగాన్ని నీకు యివ్వా\nలనే, ఎంచి ఉంచాను, తీసుకువెళ్ళు\"\nఅని చెబుతూ, హనుమంతుడి దోసిట్లో\nగొప్పదైన జ్యోతిర్లింగాన్ని ఉంచాడు.\nహనుమంతుడు మామూలు రూపంతో\nదోసిట్లోని లింగాన్ని పదిలంగా పట్టుకొని,\nరివ్వున ఎగిరి వెళ్లాడు. అప్పటికి కాలాతి\nక్రమణ జరిగింది.\nసమయం మించిపోకుండా సీతాదేవి\nఇసుకతో శివలింగాన్ని చేసింది. రాముడు\nజలాభిషేకం చేసి, పూజకు ఉపక్రమించ\nబోతూండగా, హనుమంతుడు లింగంతో\nఅక్కడ వాలాడు.\nహనుమంతుడు జరుగుతున్నది చూసి,\nతోకతో సైకతలింగాన్ని చుట్టి తీసి వేయ\nబోయాడు. కాని ఇసుకలింగం చెక్కు\nచెదరలేదు. హనుమంతుడు మరింత తోక\nగట్టిగా బిగించి లాగితే తోక నొప్పి పెట్టిందే\nగాని లింగం కదల్లేదు.\nఅప్పుడు రాముడు హనుమంతుణ్ణి\nశాంతపరిచి, \" హనుమా! బుద్ధిమంతులు\nకూడా ఒకొక్కప్పుడు పొరపాటు\nపడుతూంటారు సుమీ! అన్నీ తెలిసిన\nవాడివి, సైకతలింగమైనా, అది శివునికి\nఆనవాలు కదా? ఇంతకూ, ఇప్పుడేం మించి\nపోయింది గనక, నీవు తెచ్చిన లింగాన్ని\nసైకతలింగం దాపునే ప్రతిష్ఠించి, పూజించి\nమరీ వెళతాను!\" అని చెప్పాడు.\nహనుమంతుడు తను తెచ్చిన లింగాన్ని\nరాముడికి యిచ్చి, లెంపలు వేసుకొని\nసైకతలింగానికి మ్రొక్కాడు.\nరాముడు హనుమంతుడు తెచ్చిన\nలింగాన్ని ప్రతిష్ఠించి, యధావిధిగా పూజా\nక్రమం సీతతో కలిసి జరిపిన పిమ్మట,\nఅందరితో పుష్పకం మీద అయోధ్యకు\nచేరి, పట్టాభిషిక్తుడయ్యాడు.",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 58
        },
        {
            "title": "గంధర్వ చక్రవర్తి కూతురు",
            "book_page_start": 59,
            "pdf_page_start": 59,
            "pdf_page_end": 63,
            "author": "చందమామ బృందం",
            "genre": "ఫాంటసీ ధారావాహిక",
            "moral": "దైవంపై విశ్వాసం, ధైర్యం కలవారు ఎంతటి కష్టాలలో ఉన్నా, దుర్మార్గాన్ని ఓడించి విజయం సాధిస్తారు.",
            "keywords": [
                "హసన్",
                "బెహ్రామ్ (మాంత్రికుడు)",
                "మబ్బుల కొండ",
                "గంధర్వుడు",
                "రాగితప్పెట"
            ],
            "characters": [
                "హసన్",
                "బెహ్రామ్ (మాంత్రికుడు)",
                "కన్యలు (గంధర్వ చక్రవర్తి కూతురు)"
            ],
            "locations": [
                "సముద్ర తీరం",
                "మబ్బుల కొండ"
            ],
            "content": "హసన్ స్పృహ కోల్పోగానే, \"ఇప్పుడు\nనా నుంచి తప్పించుకుపోలేవురా, బిడ్డా!\"\nఅంటూ వృద్ధుడు తాను కూచున్న చోటు\nనుంచి లేచి, హాసన్ కాళ్ళు మడతపెట్టి\nరొమ్ముకు బిగగట్టి, అక్కడ వున్న ఒక\nబట్టలపెట్టె ఖాళీ చేశాడు.\nతరవాత ఆ దుర్మార్గుడు హసన్ను\nఆ పెట్టెలో పెట్టి, ఇంట్లో ఉన్న డబ్బంతా\nతీసుకుని, బయటికి వెళ్ళి ఒక కూలీని\nమాట్లాడి తెచ్చి, వాడి చేత పెట్టె\nమోయించుకుని తిన్నగా రేవుకు వెళ్ళాడు.\nఅక్కడ ఒక ఓడ సిద్ధంగా ఉన్నది. ఓడ\nసరంగు వృద్ధుణ్ణి. చూడగానే పెట్టెతో\nసహా ఎక్కించుకుని, లంగరు ఎత్తి ఓడను\nసముద్రం మీదికి నడిపించాడు.\nకొంతసేపయాక హసన్ తల్లి ఇంటికి\nవచ్చి చూసుకుంటే హసన్ లేడు, పెట్టె\nలేదు. కిందటి రోజు హసన్ బంగారం\nఅమ్మి తెచ్చిన డబ్బు కూడా లేదు.\nపెట్టెలో ఉండిన బట్టలన్నీ చెల్లాచెదరుగా\nపడి ఉన్నాయి. బయటి వాకిలి తెరిచి\nఉన్నది. ఆమె తల బాదుకుని, తన\nబట్టలు చించుకుని కొడుకును మళ్ళీ\nచూడననీ, భయపడినంతా అయిందనీ\nఏడ్చింది. ఆమెను ఓదార్చటం ఇరుగు\nపొరుగు వాళ్ళకు సాధ్యం కాలేదు.\nఆమె తన నట్టింట కొడుకు పేర ఒక\nచిన్న గోరీ కట్టించి, అహెూరాత్రులు దాని\nదగ్గిరే కాపలా వుండి ఏడుస్తూ కాలం\nగడపసాగింది.\nహసన్ ను మాయజేసి పట్టుకుపోయిన\nపర్షియను ఒక భయంకర మాంత్రికుడు.\nవాడి పేరు బెహ్రామ్. వాడు తన మాయ\nవిద్యలకు ఎందరో ముస్లిము కుర్రాళ్ళను\nబలి ఇచ్చాడు. ఈసారి వాడికి హసన్\nదొరికాడు.\nసముద్ర ప్రయాణం సాగినన్నాళ్ళూ\nబెహ్రాం హసన న్ను పెట్టెలోనే ఉంచి\nమత్తుమందు కలిపిన ఆహారం పెడుతూ\nవచ్చాడు. కొన్నాళ్ళకు ఓడ అవతలి\nతీరాన్ని చేరింది. బెహ్రాం పెట్టెతో సహా\nఒడ్డున దిగాక ఓడ వెళ్ళిపోయింది.\nఅప్పుడు ముసలివాడు హసన్ ను పెట్టెలో\nనుంచి పైకి తీసి, కట్లు ఊడదీసి, వాడి\nమత్తు వదలటాని కేవో మందులు వాసన\nచూపించాడు.\nహసన్ కళ్ళు తెరిచి చూసేసరికి తాను\nసముద్రం ఒడ్డున ఉన్నట్టు తెలిసింది,\nకాని అది వాళ్ళ దేశం కాదని కూడా\nతెలిసింది. ఎందుకంటే ఈ సముద్ర\nతీరాన ఇసుకలో నల్లని, తెల్లని, పచ్చని,\nఎర్రని గులక రాళ్ళున్నాయి. వాడు\nఆశ్చర్యంతో లేచి నిలబడగానే వెనకగా\nఒక రాతి మీద కూచుని ముసలాడు కనిపిం\nచాడు. వాడే తనని మోసం చేసి ఇక్కడికి\nతెచ్చాడనీ, తల్లి అన్న మాటలు అక్షరాలా\nనిజమయాయనీ హసన్ గ్రహించాడు.\nఅతడు ముసలాడి దగ్గిరికి పోయి,\n“ నా య న గా రూ. ఇదంతా ఏమిటి ?\nమా ఇంటి ఉప్పు తిన్నారే!” అన్నాడు.\nముసలాడు గట్టిగా నవ్వి. \" అగ్నిని\nపూజించే బెహ్రాంకు ఉప్పు తిన్న నిర్బంధ\nమేమిటి ? నీవంటి ముస్లిము యువకుల్ని\nతొమ్మిదివందల తొంభైతొమ్మిదిమందిని\nబలి ఇచ్చాను. నువు వెయ్యోవాడివి.\nనా చేతిలో చిక్కావు. తప్పించుకోలేవు.\nనీ దేవుణ్ణి విడిచిపుచ్చి నా లాగా నువ్వు\nకూడా అగ్నిని అర్చించు,\" అన్నాడు.\nఆ మాటలకు మండిపోయి, \"నీచుడా,\nఏమిటి నువ్వనేది?\" అని హసన్ గట్టిగా\nఅరిచాడు.\nవెంటనే బెహ్రాం తన వాలకం\nమార్చేసి, \" నిన్ను పరీక్షించటాని కలా\nఅన్నాను. నాయనా! భేష్, పరీక్షలో\nనెగ్గావు. ఏకాంత ప్రదేశంలో నీకు నా విద్య\nచెబుదామనే ఉద్దేశంతోనే ఇక్కడికి\nతెచ్చాను. అదుగో ఆ కనబడే కొండ\nచూశావా? దాని శిఖరం మబ్బులకన్న\nఎత్తుగా ఉంది. అందుచేత దాన్ని మబ్బుల\nకొండ అంటారు. మనకు కావలిసిన\nమూలికలన్నీ దాని మీద ఉన్నాయి.\nమనం ఇప్పుడక్కడికి ఎక్కాలి,\"\nఅన్నాడు.\nహసన్ అనుమానం కొంత తగ్గింది.\nఅతను బెహ్రాంను, \" ఆ కొండ గోడలాగా\nఉందే, దాని శిఖరానికి ఎలా ఎక్కటం?\"\nఅని ప్రశ్నించాడు.\n\"మనకు ఎక్కవలిసిన పనే లేదు.\nపక్షుల్లాగా వెళ్ళి అక్కడ వాలుదాం,\"\nఅంటూ బెహ్రాం తన పైబట్ట లోపలి నుంచి\nఒక రాగితప్పెట తీశాడు.\nదానిపైన కోడిపుంజు చర్మం పరిచి\nఉన్నది. ఆ చర్మం మీద ఏవో బీజాక్షరాలు\nరాసి ఉన్నాయి.\nబెహ్రాం ఆ తప్పెట మీద వేళ్ళతో\nవాయించగానే పెద్ద ఎత్తున ధూళి లేచి,\nఅది లేచినచోట ఒక నల్లని రెక్కల\nగుర్రం ప్రత్యక్షమయింది. దాని ముక్కు\nనుంచి జ్వాలలు వెలువడుతున్నాయి.\nబెహ్రాం దాని పైన ఎక్కి కూచుని,\nహసన్ కు సహాయం చేసి తన వెనక\nఎక్కించుకున్నాడు. వెంటనే ఆ గుర్రం\nరెక్కలాడించి, రివ్వున గాలిలోకి లేచి,\nకనురెప్పపాటు కాలంలో మబ్బుల కొండ\nశిఖరం మీద వాలింది. తరవాత బెహ్రాం,\nహసన్ లిద్దరూ కిందికి దిగగానే అదృశ్యమై\nపోయింది.\nహసన్ అనుమానాలు తిరిగి వచ్చాయి.\nవాడు చుట్టూ కలయజూస్తే ఏ విధమైన\nమూలికలూ లేవు. బెహ్రాం వాడితో,\n\"ఇప్పుడు నిన్ను ఏ ప్రాణీ రక్షించలేదు !\nనా నుంచి ఎలా తప్పించుకుంటావు ?\"\nఅని బిగ్గరగా నవ్వాడు.\nహసన్ కు పట్టరాని ఆగ్రహం వచ్చే\nసింది. \"నీచుడా, నాకు అల్లా అండ\nఉన్నది. చూడు అల్లా సహాయంతో నిన్నెం\nచేస్తానో!\" అంటూ ఒక చేత్తో ముసలాడి\nచేతిలో ఉన్న రాగితప్పెట లాగేసి, రెండో\nచేత్తో బలంకొద్దీ అతణ్ణి కొండ మీది నుంచి\nతోసేశాడు. బెహ్రాం గాలిలో పిల్లిమొగ్గలు\nతిరుగుతూ, ప్రాణభయంతో అరుస్తూ\nకిందపడి రాళ్ళ మీద పచ్చడి అయి\nపోయాడు.\nఆ మాంత్రికుడికి భూమి మీద నూకలు\nచెల్లిపోయాయి.\nహసన్ దుర్మరణం నుంచి తప్పించు\nకోవడమే గాక తన శత్రువైన బెహ్రంను\nకూడా తుదముట్టించి విముక్తుడయాడు.\nఅతను తన చేతిలో ఉన్న తప్పెటను\nతిప్పి తిప్పి చూశాడు, కాని దాన్ని ఎలా\nఉపయోగించేదీ తెలుసుకోలేక, చేతగాక\nఏం చేస్తే ఏం జరుగుతుందోనని సంశ\nయించి, దానిని తన రొండిన కట్టుకుని,\nచుట్టూ ఒకసారి కలయజూశాడు.\nఅతనున్న కొండ శిఖరం మబ్బుల\nకన్న ఎత్తుగా ఉన్నప్పటికీ, ఆ ప్రాంతం\nచాలా విశాలమైన సమ ప్రదేశంగా\nఉన్నది. ఎక్కడా ఒక చెట్టుగాని, పొద\nగాని లేదు; బ్రహ్మాండమైన రాతి మైదానం.\nఈ మైదానం ఒక చివర హసన్ ఉన్నాడు.\nదాని రెండో చివర అతనికి మంటలు\nప్రకాశిస్తున్నట్టు కనిపించింది. మనిషి\nలేనిచోట మంట లుండవనుకుంటూ\nహసన్ వేగంగా ఆ మంటలకేసి నడవ\nనారంభించాడు.\nఅతను దగ్గిరికి వచ్చినకొద్దీ ఆ మంటలు\nఒక పెద్ద భవనంగా మారాయి. ఆ భవనా\nనికి నాలుగు బ్రహ్మాండమైన స్తంభా\nలున్నాయి. వాటి పైన ఒక గుండ్రని\nగుమ్మటం ఉన్నది. స్తంభాలకూ గుమ్మ\nటానికీ, భవనానికీ బంగారు రేకు తొడిగి\nఉన్నది. సూర్యకాంతి ఈ బంగా రు\nభవనం పైన పడటంచేత హసన్ మంటలు\nకనిపించాయని భ్రమపడ్డాడు.\nహసన్ మానసికంగానూ, శారీరకం\nగానూ బాగా బడలి ఉన్నాడు. \" ఈ\nభవనం మనుషులుండేది కాదు. ఏ\nయక్షులో; గంధర్వులో ఉండేది. అయితే\nఅయింది. ద్వారపాలకుణ్ణి వేడుకుని\nమంచినీరడుగుతాను, ఏ మూలనన్నా\nనడుం వాల్చనిస్తే నిద్రపోతాను,\" అను\nకుంటూ హసన్, పచ్చరాతిలో మలిచిన\nద్వారం కుండా భవన ప్రాంగణంలోకి\nఅడుగుపెట్టాడు.\nఅతను కొద్ది అడుగులు నడిచాడోలేదో,\nఇద్దరు కన్యలు ఒక చలవరాతి బల్లమీద\nకూచుని చదరంగం ఆడుతూ కనిపిం\nచారు. మొదట వాళ్ళు హసన్ను చూడ\nలేదుగాని, కొంతసేపటికి వారిలో చిన్నది\nతల ఎత్తి, తమ సమీపాన నిలబడి ఉన్న\nయువకుణ్ణి చూసి, \"అక్కా, ఎవరో\nఅబ్బాయి వచ్చాడు చూడు. దుర్మార్గుడు\nబెహ్రాం ఏటా ఇలాటి యువకుల్ని మబ్బుల\nకొండపైకి తెస్తూంటాడు. ఈ అబ్బాయిని\nకూడా వాడే తెచ్చాడేమో! అలా అయితే\nఇతను ఆ మాయదారి వాడి నుంచి ఎలా\nతప్పించుకుని ఉంటాడు? చాలా\nఆశ్చర్యం,\" అన్నది.\nహసన్ ఆమె కాళ్ళపై బడి, \"అమ్మా,\nనేను అలాటి అభాగ్యుణే!\" అంటూ\nకంట తడి పెట్టుకున్నాడు. అతని దుస్థితి\nఅర్థమై ఆమెకు హసన్ పైన ఎక్కడలేని\nజాలీ పుట్టుకొచ్చింది.\nఆమె తన అక్కతో, \" అక్కా, నేనీ\nకుర్రవాణ్ణి నా తమ్ముడుగా పెంచుకో\nబోతున్నాను. అందుకునీవేసాక్షి,\" అన్నది.\nతరవాత ఆమె హసన్ ను భవనంలోకి\nతీ సుకుపోయి, సుఖంగా స్నానం\nచేయించి, అతని పాత దుస్తులు అవతల\nపారేయించి, మంచి దుస్తులు కట్టబెట్టింది.\nఆ తరవాత ఆ అక్కచెల్లెళ్ళు హసన్ ను\nతమ మధ్య కూచోబెట్టుకుని భోజనం\nచేయించారు.\nఈ తతంగమంతా ముగిసినాక హసన్\nవారితో, \" అక్కలారా, నాకు మీరు\nతటస్థపడే అదృష్టం కలగక పూర్వం\nనేను చాలా కష్టాలు పడ్డాను,” అంటూ\nతన కథ యావత్తూ చెప్పాడు. —(ఇంకావుంది)",
            "గడువు దాటి కొంత\nఆలశ్యంగా వచ్చావు. కౌశాంబి రాజు\nమనతో స్నేహ సంధికి ఒప్పుకున్నట్టే\nగదా ?": null,
            "book_page_end": 63
        }
    ],
    "statistics": {
        "total_stories": 16,
        "author_counts": {
            "బొమ్మిడి అచ్చారావు": 1,
            "పెంటకోట సోమినాయుడు": 1,
            "చందమామ బృందం": 7,
            "బీబీజాన్": 1,
            "వల్లూరు బాబురావు": 1,
            "మాచిరాజు కామేశ్వరరావు": 1,
            "గుంటక సాంబిరెడ్డి": 1,
            "కోలార్ కృష్ణ అయ్యర్": 1,
            "గవ్వల నిర్మలాదేవి": 1,
            "శరత్": 1
        },
        "genre_counts": {
            "నీతి కథ": 5,
            "ధారావాహిక": 1,
            "బేతాళ కథ": 1,
            "హాస్యం": 2,
            "సామాజిక కథ": 2,
            "జాతక కథ": 1,
            "చరిత్ర/వైరాగ్యం": 1,
            "పురాణ కథ": 2,
            "ఫాంటసీ ధారావాహిక": 1
        }
    }
}