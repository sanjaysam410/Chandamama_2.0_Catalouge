{
    "book_id": "చందమామ_1981_09",
    "stories": [
        {
            "title": "అనుకున్నదొకటి!",
            "book_page_start": 8,
            "pdf_page_start": 8,
            "pdf_page_end": 12,
            "author": "మాచిరాజు కామేశ్వరరావు",
            "genre": "హాస్యం",
            "moral": "చచ్చిన పిల్లిని ఖననం చేసిన పుణ్యం ఉట్టినే పోదు. తెలివైన ఆలోచనలు, యాదృచ్ఛిక సంఘటనలు కొన్నిసార్లు మంచి ఫలితాలను ఇస్తాయి.",
            "keywords": [
                "తోటకూర మడి",
                "దొంగ",
                "పాపపరిహారం",
                "బహుమానం",
                "శత్రువు"
            ],
            "characters": [
                "అనంతయ్య",
                "అరుంధతి",
                "కనకయ్య",
                "కనకయ్య భార్య",
                "గజదొంగ"
            ],
            "locations": [
                "అనంతయ్య ఇల్లు",
                "తోటకూర మడి"
            ],
            "content": "అనంతయ్య చాలా సేపు తలుపు బాదాక, అతని భార్య అరుంధతి ఆవులిస్తూ వచ్చి తలుపు తెరిచి, అరుగు మీది నుంచి ఆకాశం కేసి తొంగి చూస్తూ, \"ఇంత అర్ధరాత్రి వచ్చావేమిటి?'' అన్నది.\nఆ ఉదయమే అనంతయ్య పని మీద పొరుగూరు వెళుతూ, మర్నాటిగ్గాని రానని భార్యకు చెప్పాడు.\n\"పని త్వరగా తెమిలిపోయింది. సాయంత్రమే బాడుగబండిలో బయలు దేరాను. సగం దారిలో బండి బురదలో దిగబడిపోయింది, అక్కడి నుంచి నడిచి వచ్చేసరికి, యీ వేళయింది!'' అంటూ అనంతయ్య విసుగ్గా లోపలికి వచ్చాడు.\nఅతను కాళ్ళు కడుక్కుంటూంటే అరుంధతి, \" సాయంత్రం కనకయ్య పెళ్ళాం పెద్ద రచ్చచేసింది. మన పిల్లి వాళ్ళింట్లో పాలు తాగేసిందిట! నువ్వు వచ్చాక, కనకయ్యను పంపించి, నీ బుర్ర బద్దలు కొట్టిస్తుందిట,” అన్నది.\nఅనంతయ్య ఇంటి వెనక వైపు కనకయ్య కుటుంబం వుంటున్నది. ఈ కుటుంబాల మధ్య పచ్చగడ్డి వేస్తే భగ్గుమంటుంది.\n\"కనకయ్య కోతలకేం గానీ, ముందు నాకు వడ్డన చెయ్యి.'' అన్నాడు అనంతయ్య.\nఅరుంధతి నాలుక కరుచుకున్నది. వండినవంట ఆమె మెతుకు మిగలకుండా తినేసింది. సమయానికి ఇంట్లో కూరలు కూడా ఏమీ లేవు.\nఆమె యీ సంగతి భర్తకు చెప్పి, \"నువ్వు రాత్రికి తిరిగివస్తావని అనుకో లేదు. ఇప్పుడేం చెయ్యడం!'' అన్నది.\nఆ మాటలు విని అనంతయ్య అగ్గి మీద గుగ్గిలం అయిపోయాడు. చాలా దూరం నడిచి రావడంతో, అతడికి ఆకలి కరకరమంటున్నది.\n\"సోలెడు బియ్యం చప్పున వార్చి తగలేస్తేపోలా! ఏ ఊ రగాయతోనో. తినేస్తాను,'' అన్నాడు అనంతయ్య చిరాకు పడుతూ.\nఅరుంధతి తటపటాయిస్తూనే, “చిన్న జాడీలోకి తీసిన ఊరగాయ అయి పోయింది. పెద్ద ఊరగాయజాడీ అటక మీద వున్నది. దించాలంటే యీ చీకట్లో తేళ్ళూ, జెర్రులూ. పెరట్లో తోటకూర వుంది, కోసుకురా. ఈ లోపల నేను అన్నం వండుతాను,'' అన్నది.\nవిధిలేక అనంతయ్య విసుక్కుంటూ పెరట్లోకి వచ్చాడు. అక్కడ అంతా చీకటిమయం.\nఅతను అలవాటుగా తోటకూర మడి దగ్గిరకు వెళ్ళాడు. మడిలో అతని కాలి కింద ఏదో మెత్తగా నలిగింది. అనంతయ్య ఉలిక్కిపడి, పరీక్షగా చూస్తే అది పిల్లి పిల్ల !\nనాలుగు రోజులక్రితమే అనంతయ్య వాళ్ళ పిల్లి నాలుగు కూనల్ని పెట్టింది. అందులో తెల్లపిల్ల అతడి కాలి కింద పడిందన్న మాట. అనంతయ్య దాన్ని కదిపిచూసి, చచ్చిపోయినట్టు తెలుసు కున్నాడు.\nఅతడికి ప్రాణం కడబట్టినంత పనైంది. పిల్లిని చంపినపాపం పట్టి పీడిస్తుంది! పాపపరిహారం కోసం చేయవలసిన తంతుతో ఇల్లు గుల్లయిపోతుంది. అరుంధతికి యిలాంటి వాటిల్లో పట్టింపులు జాస్తి. గుట్టు చప్పుడుకాకుండా మడిలోనే దాన్ని పాతిపెట్టి, గట్టిగా చెంపలు వేసు కుంటే, కొంతవరకు పాపపరిహారం అయి పోతుందనుకున్నాడు, అనంతయ్య.\nఅరుంధతి వంటగదిలో వున్నది. అనంతయ్య చప్పుడు కాకుండా తోటకూర మడిలో గునపంతో గొయ్యి తవ్వి, పిల్లి కూనను పాతిపెట్టి, తోటకూర కోసుకుని ఇంట్లోకి వెళ్ళిపోయాడు.\n\"తోటకూర కోయడానికి నీకు యింత సేపు పట్టింది; నేను మాత్రం వంట చిటికెలో చేసేయాలి!'' అని భర్తను సాధిస్తూ, తోటకూర పులుసుకాచింది. అరుంధతి.\nఅయితే, ఆ రాత్రివేళ పెరట్లో ఏదో శబ్దమైతే చూడవచ్చిన కనకయ్య భార్య, చీకట్లో అనంతయ్య తోటకూర మడిలో తవ్వుతూండడం చూసి ఆశ్చర్యపోయి, యీ వార్త చెప్పేందుకు గదిలోకి వెళ్ళి భర్తను గట్టిగా తట్టి లేపింది.\n\"అర్ధరాత్రి ఏం కొంప మునిగిందని నిద్రలేపావు?'' అంటూ కనకయ్య కళ్ళు తెరిచి, ఒళ్ళు విరుచుకోసాగాడు.\n\"లే, లే, మన కొంప నిండబోతున్నది. అనంతయ్య తోటకూర మడితవ్వి బంగా రమో, డబ్బో దాచి పెట్టాడు. ఊళ్ళో దొంగలభయం జాస్తిగా వున్నది గదా! వాళ్ళు పడుకోగానే నువ్వు గుట్టుచప్పుడు కాకుండా గోడ దూకిపోయి, ఆ డబ్బు పట్టుకురా. ఈ విధంగా అయినా వాళ్ళకు మంచి శాస్తిచేయాలి.\" అన్నది కనకయ్య భార్య\nడబ్బుమాట వింటూనే కనకయ్యకు పూర్తిగా నిద్రమత్తు వదిలిపోయింది. అనంతయ్య దాచింది తవ్వి తెచ్చుకోవ డానికి అతను చిన్న పెట్టె తీసుకుని బయలుదేరాడు. గోడ దూకి అనంతయ్య తోటకూర మడిలో తవ్విన గుర్తు త్వరలోనే తెలుసుకున్నాడు. గునపంతో ఆ స్థలాన్ని తిరగదోడబోతున్న కనకయ్య కంఠానికి చల్లగా ఏదో తగిలింది. అతను ఉలిక్కి పడి తల ఎత్తి చూసేసరికి, పక్కనే నల్లటి దుస్తుల్లో భయంకరంగా వున్న దొంగ కనిపించాడు.\n\"కష్టపడి గొయ్యి తవ్వి డబ్బు దాచ డానికి అవస్థపడుతున్నావెందుకు? ఆ పెట్టె నా కిచ్చి, శుభ్రంగా చేతులు కడి గేసుకో!'' అన్నాడు దొంగ కరుకుగా.\nదొంగను చూసి కనకయ్యకు కాళ్ళూ, చేతులూ ఆడకపోయినా బుర్ర మాత్రం చురుగ్గానే పని చేస్తున్నది. దొంగ, యీ ఇల్లు తనదనీ, తాను డబ్బు పాతిపెట్ట బోతున్నాననీ అనుకుంటున్నాడు. ఈ అవ కాశం ఉపయోగించుకుని దొంగ చేత అనంతయ్య ఇల్లు దోయించాలను కున్నాడు, కనకయ్య.\nఅతను మూత తెరిచి, ఖాళీ పెట్టెను దొంగకు చూపుతూ, \"నా భార్య, యీ పెట్టె పట్టేంత గుంట తవ్వమన్నది, తన నగలన్నీ తెచ్చి యిందులో వేస్తుందట! పోయి తలుపు తట్టి, ఆమెను పిలిచి, గొడవ చెయ్యకుండా ఆ నగలేవో పట్టుకుపో. నన్ను మాత్రం ఏమీ చెయ్యకు,” అన్నాడు.\n\"నా గొంతు వింటే తలుపు తెరు స్తుందా ? నీ పెళ్ళాన్ని నువ్వే పిలుపు. ఆవిడ బయటికి వచ్చాక, ఆ నగల సంగ తేమిటో నేనే చూసుకుంటాను,” అంటూ దొంగ కనకయ్య మెడ పట్టుకుని, అతణ్ణి అనంతయ్య పెరటిగుమ్మం దగ్గిరకు లాక్కుపోయాడు.\nఇప్పుడు కనకయ్యకు దొంగభయం పోయి మహా సంతోషంగావుంది. అతను పెద్దగా గొంతెత్తి, ''అరుంధతీ, త్వరగా రా!'' అంటూ కేక పెట్టాడు.\nతలుపు తెరవగానే అతను భార్యకు ఏమైనా సైగలు చేస్తాడేమో అని అను మానించి దొంగ, కనకయ్యను పెడగాతోసి, తాను తలుపు దగ్గిరగా నిలబడ్డాడు. కనకయ్య మరొకసారి, అరుంధతీ అంటూ గట్టిగా కేకవేశాడు.\nఆ కేకకు అరుంధతికి మెలకువ రాలేదు గాని, అనంతయ్య నిద్రలేచాడు. అర్ధరాత్రి ఎవరో కేక వెయ్యడం విని, అతడికి పట్టరాని కోపం వచ్చింది. హఠాత్తుగా అతడికి కనకయ్య భార్య తన భర్తచేత బుర్ర బద్దలు కొట్టిస్తానన్న మాట కూడా గుర్తుకు వచ్చింది.\nఅనంతయ్య పళ్ళు కొరుకుతూ దుడ్డు కర్ర తీసుకుని చప్పుడుకాకుండా పెరటి తలుపు తెరిచి, ఏం జరగబోతున్నదో దొంగ ఊహించేలోపలే అతణ్ణి కనకయ్య అనుకుని దుడ్డుకర్రతో తలమీద బలంగా కొట్టాడు.\nదొంగ కుయ్యిమని కూడా అనకుండా కుప్పకూలిపోయాడు.\nకనకయ్య ఆ దెబ్బ తన నెత్తిన పడి నంతగా అదిరిపడ్డాడు. కోపం వస్తే అనంతయ్య ఎంతటి సాహసానికైనా వెను దీయడని అతడికి తెలిసిపోయింది. అలాంటి వాడితో గిల్లికజ్జాలకన్నా. స్నేహంగా వుండడం తనకు క్షేమం.\nకనకయ్య యిలా ఆలోచించి, లేని సంతోషాన్ని కనబరుస్తూ, “బేష్, అనం తయ్యా! గజదొంగ అంతటివాణ్ణి, ఒక్క దెబ్బతో మట్టికరిపించావు. నీకు గ్రామాధి కారి నుంచి పెద్ద బహుమానం రాక మానదు,” అన్నాడు.\nఅనంతయ్య యీసారి దుడ్డుకర్రను కనకయ్య కేసి గురిచేసి, \"ఈ వెకిలి కబుర్లు అలా వుంచు. ముందు నే నడిగే దానికి జవాబు చెప్పు. నువ్వనే యీ గజ దొంగ వెంట, నా పెరట్లోకి ఎందుకు వచ్చావు?'' అని అడిగాడు.\nకనకయ్య వణికిపోతూ, జరిగిన దంతా అనంతయ్యకు చెప్పి, \"ఇలా ఎందుకు చేశావని అడక్కు; దీన్నే బుద్ధిగడ్డితినడం అంటారు! నన్ను క్షమించు. ఈనాటి నుంచీ పాతరోజులు మర్చిపోదాం,” అన్నాడు.\nకనకయ్య అన్నట్టుగానే పెద్ద గజ దొంగను పట్టినందుకు అనంతయ్యకు గ్రామాధికారి నుంచి వందవరహాల బహు మానం లభించింది.\nఈ జరిగిన గొడవంతా భర్త చెప్పగా విన్న అరుంధతి నవ్వి, “ఆ పిల్లిపిల్ల ఏదో జబ్బుతో సాయంత్రమే చచ్చి పోయింది. తెల్లవారి పనిమనిషిచేత గొయ్యి తవ్వించి పాతిద్దాం అనుకున్నాను. దాని వల్లనే నీకు బహుమానం దక్కింది. శత్రువు, మిత్రుడయ్యాడు. మరి, చచ్చిన పిల్లిని ఖననం చేసిన పుణ్యం ఉట్టినే పోతుందా!'' అన్నది.",
            "book_page_end": 12,
            "అన్నాడు": null,
            "పోరు,": null
        },
        {
            "title": "తాక చుక్క - 17",
            "book_page_start": 17,
            "pdf_page_start": 13,
            "pdf_page_end": 20,
            "author": "చందమామ బృందం",
            "genre": "ధారావాహిక, సాహసం",
            "moral": "కష్టకాలంలో శత్రువులను కూడా తెలివిగా వాడుకోవడానికి ప్రయత్నించాలి.",
            "keywords": [
                "త్రిశూలం",
                "శిధిలనగరం",
                "వ్యాఘ్రదత్తుడు",
                "సమరసేనుడు",
                "ఏకాక్షి మాంత్రికుడు"
            ],
            "characters": [
                "సమరసేనుడు",
                "వ్యాఘ్రదత్తుడు",
                "శివదత్తుడు",
                "ఏకాక్షి",
                "కపాలం",
                "కాలభుజంగం"
            ],
            "locations": [
                "శిధిలనగరం",
                "ఏనుగుల వనం"
            ],
            "content": "[శాక్తేయుడి మహత్తుగల త్రిశూలం, శిధిలనగరంలోని ఏనుగులవనంలో వున్నదని నమర సేనుడు తెలుసుకున్నాడు. వ్యాఘ్రదత్తుడు అతడి మీద దాడిచేసి, బందీగా పట్టుకున్నాడు. ఆ సమయంలో శివదత్తుడు అక్కడికి వస్తున్నాడని తన అనుచరుల ద్వారా తెలుసుకుని, వ్యాఘ్రదత్తుడు బందీ అయిన సమరసేనుడితో పాటు పారిపోసాగాడు. తరువాత — ]\nశివదత్తుడు తన అనుచరులతో శిధిల నగరం ప్రవేశించాడని తెలియడం సమర సేనుడికి ఎంతో ఉత్సాహాన్ని కలిగించింది. అతడే గనక కొంచెం ముందుగా వచ్చి వున్నట్టయితే, వ్యాఘ్రదత్తుణ్ణి, సంహరించి శాక్తేయుడి త్రిశూలాన్ని తనదిగా చేసుకుని వుండేవాడు.\nవ్యాఘ్రదత్తుడు తనను ఏమి చేయా లను కుంటున్నదీ సమరసేనుడు ఊహించలేక పోయాడు. తనను చంపేం దుకు వ్యాఘ్రదత్తుడికి మరే ఆటంకమూ లేదు. ఈ ఆపత్సమయంలో చతుర్నే త్రుడు అక్కడికి వస్తే ఎంత బావుండును, అనుకున్నాడు సమరసేనుడు.\nఇప్పుడు వ్యాఘ్రదత్తుడికి తాను ప్రమా దంలో చిక్కుకున్నాననే భయం కలగ సాగింది. శివదత్తుడికి శాక్తేయుడి త్రిశూలం ఎక్కడవున్నదీ తెలుసునా? అన్నది ఒక సంశయం. సమరసేనుడు తనకు చతుర్నేత్రుడు మిత్రుడని చెప్పిన దాంట్లో వున్న నిజం ఎంత ? అన్న అను మానం ఒకటి.\nఏది ఏమైనా ప్రస్తుతానికి సమరసేనుణ్ణి చంపటం తనకు క్షేమంకాదని నిర్ణయించు కున్నాడు, వ్యాఘ్రదత్తుడు. వీలయితే తను సమరసేనుడితో స్నేహం నటించి బలవంతుడైన శివదత్తుణ్ణి ముందు హత మార్చటం. అన్ని విధాలా చేయదగిన పనిగా, ఆ సమయంలో అతడికి తోచింది.\nవ్యాఘ్రదత్తుడితో పాటు అందరూ కొండ మార్గాన గల ఎత్తుపల్లాల్లోంచి పరిగెత్తు తున్నారు. శివదత్తుడి అనుచరులతో, తన భటులు యింకా పోరాడుతున్నారనే సూచనగా, వాళ్ళ కేకలు వినబడు తూండటం, వ్యాఘ్రదత్తుడికి కొంత ధైర్య కారణంగా వున్నది.\n\"సమర సేనా, యిక్కడ మనం కొంచెం విశ్రాంతి తీసుకోవచ్చు. శత్రువుల నుంచి మనం చాలా దూరం వచ్చేశాం. ఇక భయంలేదు,'' అన్నాడు వ్యాఘ్రదత్తుడు.\nసమరసేనుడికి యీ మాటలు చాలా ఆశ్చర్యం కలిగించినై. వ్యాఘ్రదత్తుడు బందీఅయిన తనను మిత్రుడుగా, తనకు మిత్రుడైన శివదత్తుణ్ణి శత్రువుగా చేసి మాట్లాడుతున్నాడు.\n\"శివదత్తుడు మొదటి నుంచీ నాకు స్నేహితుడు. అతణ్ణి గురించి భయపడ వలసింది నువ్వు కాని, నేను కాదు,'' అన్నాడు సమరసేనుడు.\nపరిగెత్తటం వల్ల బాగా అలసిపోయిన వ్యాఘ్రదత్తుడు ఒక చెట్టుకు ఆనుకుని కూర్చుంటూ, సమరసేనుడన్న మాటలకు నిర్విణుడైపోయాడు. అతడు వెంటనే జవాబిచ్చేందుకు సంశయించాడు. సమర సేనుణ్ణి ఏ విధంగా అయినా సరే, తన పక్షం చేసుకోవటం మేలన్న భావం అతడిక్కలిగింది.\n“సమరసేనా, నీకు శివదత్తుణ్ణి గురించి అంతగా తెలిసినట్టులేదు. అది అట్లా వుంచుదాం. పోతే, మనిద్దరం విరోధులుగా వున్నందువల్ల, యిద్దరమూ నష్టపడవలసి వస్తుంది. ఇదుగో, నిన్ను బంధవిముక్తుణ్ణి చేస్తున్నాను. తరవాత మిత్రులుగా మనం అన్ని సంగతులూ మాట్లాడుకోవచ్చు.'' అన్నాడు వ్యాఘ్రదత్తుడు.\nవ్యాఘ్రదత్తుడి ఆజ్ఞ కాగానే యిద్దరు భటులు సమరసేనుడి చేతులకు కట్టి వున్న తాళ్ళను విప్పేశారు. సమరసేనుడు కూడా తనున్న సంకటస్థితిలో, వ్యాఘ్ర దత్తుణ్ణి ఏదో విధంగా మంచి మాటలతో సంతృప్తిపరచటమే తనకు క్షేమమని నిశ్చయించుకున్నాడు.\n\"శాక్తేయుడి అపూర్వశక్తులు గల త్రిశూలాన్ని గురించి మనిద్దరికీ తెలుసు. అది ఎక్కడున్నదీ, దాన్ని చేతబట్టిన వాళ్ళకు వశమయ్యే భోగభాగ్యాల సంగతి కూడా మనిద్దరికీ తెలుసు. కాని, తక్షణం యీ భయంకరద్వీపంలో దానివల్ల నువ్వు పొందగోరే లాభమేమిటో చెప్పగలవా?'' అని అడిగాడు సమరసేనుడు.\nవ్యాఘ్రదత్తుడు ఆ ప్రశ్న వింటూనే వెలవెలపోయాడు. ఒకవేళ ధనరాసులతో వున్న నావ సంగతి సమరసేనుడికి తెలియ దేమో అన్న అనుమానం అతడిక్కలి గింది. కాని, వెంటనే అతడికి సమర సేనుడు యీ ద్వీపానికి ఎందుకు వచ్చాడో గుర్తు వచ్చింది. ఆ నావలోని ధనరాసుల కోసమేగదా యితను యిన్ని అవస్థలు పడుతున్నాడు అనుకున్నాడు. అందువల్ల ఆ నావను గురించి చెప్పినందువల్ల కలగ బోయే నష్టం ఏమీ లేదనుకున్నాడు.\n\"సమర సేనా, మనిద్దరికీ సముద్రంలో ధనరాసులతో నిండివున్న నావను గురించి తెలుసు. ఇందులో మనం ఒకళ్ళనొకళ్ళం మోసగించుకోగలిగిందేమీ లేదు. పోతే, యీ సమయంలో నేనొక సంగతి చెప్ప దలిచాను. ఆ నావలోని ధనరాసులను చెరిసగం పంచుకుందాం. ఇందుకు నీకెలాంటి అభ్యంతరం లేదు గదా?'' అన్నాడు వ్యాఘ్రదత్తుడు.\n\"మన యిష్టాయిష్టాల మాట అటుంచి, ముందు ఆ మాంత్రికుల సంగతేమిటి?\" అన్నాడు సమరసేనుడు నవ్వుతూ.\n“ఒకసారి ఆ శాక్తేయుడి త్రిశూలం చేజిక్కించుకున్న తరవాత మనను యీ లోకంలో ఏ శక్తీ ఎదిరించలేదు. గదా!'' అన్నాడు వ్యాఘ్రదత్తుడు.\nఈ జవాబుకు సమరసేనుడు బిగ్గరగా నవ్వాడు. వ్యాఘ్రదత్తుడు దానికి కారణం అర్థంకాక ఆశ్చర్యపడుతూ సమరసేనుడి కేసి అనుమానంగా చూశాడు.\n\"ఆ శాక్తేయుడి త్రిశూలం యీ నిమి షాన శివదత్తుడి చేతుల్లోకి పోయే అవ కాశం వున్నది. ఆ సంగతి గ్రహించావా?'' అన్నాడు సమరసేనుడు.\n\"శివదత్తుడికి శాక్తేయుడి త్రిశూలం దాచివున్న ఆ ప్రత్యేకస్థలం సంగతి తెలి యదు. పైగా నా భటులందర్నీ హత మార్చందే అతడు చేయగలిగింది కూడా ఏమీ లేదు. త్రిశూలం దాచివున్న చోటు గుర్తు పెట్టబడిన పటం నా దగ్గిర వున్నది. 'ఏనుగుల వనంలోని విషవృక్షం' అన్నంత మాత్రాన, పటంలోని గుర్తుల సాయం లేకుండా ఎవరూ దానిని వెతికి పట్టుకో లేరు.\" అన్నాడు వ్యాఘ్రదత్తుడు ధీమాగా.\nవ్యాఘ్రదత్తుడు మాట ముగించి ముగిం చక ముందే, ఆ ప్రదేశమంతా మార్మోగే టట్టు ఏకాక్షి మాంత్రికుడి వేగు కపాలుడి కఠోరస్వరం వినబడింది. ఆ శబ్దం వింటూనే సమరసేనుడు లేచి నిల బడ్డాడు. వ్యాఘ్రదత్తుడూ, అతడి వెంట వున్న భటులూ భయకంపితులై దిక్కులు చూడసాగారు.\n“ఇది చతుర్నేత్రుడి వేగు కపాలుడు! మీరు వెంటనే పారిపోయి, దూరంగా వున్న ఏ గుహలో అయినా దాక్కోవటం క్షేమం.'' అన్నాడు సమరసేనుడు.\nవ్యాఘ్రదత్తుడు అనుమానంగా అతడి కేసి చూస్తూ, \"చతుర్నేత్రుడు నీ స్నేహి తుడని చెప్పావు గదా? అలాంటప్పుడు భయమెందుకు?'' అని అడిగాడు.\nసమరసేనుడు యిక ఆలసిస్తే తనకు ప్రమాదమని గ్రహించాడు. కపాలుడు ఏకాక్షిమాంత్రికుడి వేగు! మంత్రవేత్త అయిన చతుర్నేత్రుడికి, అంతబలవంతు డైన మరొక శత్రువు ఏకాక్షి అనేవాడు వున్నాడని వ్యాఘ్రదత్తుడికి తెలియటం ప్రమాదమనే సమరసేనుడు ఆ విధంగా వ్యాఘ్రదత్తుడితో అబద్ధం చెప్పాడు.\n\"మీరు చతుర్నేత్రుడి కంటబడటం అంత క్షేమంకాదు. ముందుగా నేనతనితో మాట్లాడిన తరవాత, మీకు అతడితో పరిచయం కలిగిస్తాను. ఇదంతా మీ మంచికే చెబుతున్నాను. మీరు వెంటనే ఏ గుహలో అయినా తలదాచుకోవటం ఉత్తమం.'' అన్నాడు సమరసేనుడు ఆదుర్దా నటిస్తూ.\nసమరసేనుడు యిలా అంటూండగానే, 'కపాలా! కాలభుజంగా!'' అంటూ ఏకాక్షి కంఠం భయంకరంగా ధ్వనించింది. ఆ ధ్వనికి నివ్వెరపోయిన వ్యాఘ్రదత్తుడూ అతడి భటులూ అక్కడినుంచి పరిగెత్త సాగారు. అదే అదనుగా భావించి సమర సేనుడు కూడా మరో వైపుకు పరిగెత్త సాగాడు.\nకొంతదూరం పరిగెత్తి వెనక్కు తిరిగి చూసిన వ్యాఘ్రదత్తుడికి, సమరసేనుడు కూడా పారిపోతూ వుండటం, అనుమానం కలిగించింది. తన స్నేహితుడని చెప్పిన చతుర్నేత్రుడి నుంచి, అతడెందుకు పారి పోవాలి? అన్న సంశయం కలిగింది. ఇందులో ఏదో మోసం వున్నదను కున్నాడు, వ్యాఘ్రదత్తుడు.\nవ్యాఘ్రదత్తుడు యిలా ఆలోచిస్తున్నం తలో ఏకాక్షి మాంత్రికుడు అక్కడికి రానే వచ్చాడు. అతడిదృష్టి వ్యాఘ్రదత్తుడి మీద పడింది. అతడు కోపంగా పళ్ళు కొరుకుతూ, ''కపాలా! కాలభుజంగా! చతుర్నేత్రుడి భృత్యుల్ని చుట్టుముట్టండి. వీళ్ళను నిలువునా నరకబోతున్నాను,” అన్నాడు భీకరంగా.\nవ్యాఘ్రదత్తుడికి ఆసరికి పరిస్థితి అర్థమైపోయింది. ఈ వచ్చిన మాంత్రి కుడు సమరసేనుడి స్నేహితుడైన చతు ర్నేత్రుడు కాదు. తనను మోసగించి సమరసేనుడు పారిపోయాడు. ఇప్పుడు చేయవలసిందేమిటి ? ఏదో విధంగా యీ మాంత్రికుడికి తను చతుర్నేత్రుడి అను చరుణ్ణి కాదనీ, అతని శత్రుపక్షంలోని వాడిననీ నచ్చచెప్పాలి!\nఏకాక్షి ఆజ్ఞ వింటూనే అతడి వేగులైన కపాలమూ, కాలభుజంగమూ వ్యాఘ్ర దత్తుణ్ణి, అతడి భటుల్నీ చుట్టు ముట్టినై. కాలభుజంగం కోరలు చాచి బుసలు కొడుతూ వాళ్ళ చుట్టూ తిరగసాగింది. కపాలం వాళ్ళ తలల మీద ఎగురుతూ, గుండెలదిరేటట్టు వికృతంగా అరవ సాగింది.\nఏకాక్షి హహ్హహ్హ అని నవ్వుతూ వాళ్లను సమీపించాడు. అంతలోనే అతడి వికృత మైన నవ్వు ఆగి పోయింది. అతడు భావించినట్టు తన చేత చిక్కినవాళ్ళు సమరసేనుడూ, అతడి సైనికులూ కారని గ్రహించాడు.\n''మీరెవరు? కుంభాండుడి అను చరులా?'' అని అడిగాడు ఏకాక్షి, ఆశ్చర్యంగా చూస్తూ.\nవ్యాఘ్రదత్తుడు నిలువెల్లా వణికి పోసాగాడు. అతడికి కుంభాండు డెవరో తెలియదు.\n\"నా పేరు వ్యాఘ్రదత్తుడు. నేనీ వ్యాఘ్రమండలానికి రాజును. తమరనే కుంభాండు డెవరో నాకు తెలియదు.\" అన్నాడు వ్యాఘ్రదత్తుడు.\n\"అయితే, నీవీ మృత్యులోయకు అద్దరి నుంచి వచ్చిన వాడివి కాదన్న మాట?'' అన్నాడు ఏకాక్షి.\n\"మీరు చెబుతున్న ఆ. మృత్యులోయ ఎక్కడ వున్నదో కూడా నాకు తెలియదు. బహుశా ఆ లోయను మేము మరొక పేరుతో పిలుస్తుండవచ్చు,” అన్నాడు వ్యాఘ్ర దత్తుడు.\n“అయితే, సమరసేనుడు అన్న పేరు గల వాణ్ణివణ్ణయినా ఎరుగుదువా?'' అని ప్రశ్నించాడు ఏకాక్షి.\nఏకాక్షి అలా ప్రశ్నించేసరికి, వ్యాఘ్ర దత్తుడికి పరిస్థితి అంతా అర్థమైపోయింది. ఏకాక్షి మాంత్రికుడు, సమరసేనుడికి ప్రబలవిరోధి ! ఇది, సమరసేనుడి మీద పగ తీర్చుకునేందుకు మంచి అవకాశంగా వ్యాఘ్రదత్తుడికి తోచింది.\n\"మాంత్రిక మహాశయా! ఆ సమర సేనుడు రెండు, మూడు ఘడియలకు ముందు, నా నుంచి తప్పించుకుని పారి పోయాడు. అతడు నాకు బద్ధవిరోధి. అతణ్ణి లోగడ బందీగా పట్టుకున్నాను కూడా,\" అన్నాడు వ్యాఘ్రదత్తుడు.\nవ్యాఘ్రదత్తుడిలా చెప్పేసరికి, ఏకాక్షికి కూడా పరిస్థితి అవగాహన అయింది. సమరసేనుణ్ణి వెతికి పట్టాలంటే, అందుకు వ్యాఘ్రదత్తుడు సాయం చేయగలడని అతడు భావించాడు. కాని, సమర సేనుడికీ, వ్యాఘ్రదత్తుడికీ విరోధ కారణం ఏమిటో ముందు తెలుసుకోవాలను కున్నాడు.\n\"మీ యిద్దరి మధ్యా విరోధం ఎందుక్కలిగింది? అతడు నీకు ఖైదీగా చిక్కి ఎలా పారిపోగలిగాడు ?'' అని అడిగాడు ఏకాక్షి\n\"తమరు సర్వజ్ఞులు! నేను కొత్తగా చెప్పవలసిందేముంది?'' అంటూ వ్యాఘ్ర దత్తుడు, ఏకాక్షికి రెండు చేతులూ జోడించి నమస్కరించాడు.\n—(వచ్చే సంచికలో ముగింపు)",
            "book_page_end": 24,
            "అన్నాడు": null,
            "పోరు,": null
        },
        {
            "title": "తెలివైనవాడు (బేతాళ కథ)",
            "book_page_start": 20,
            "pdf_page_start": 21,
            "pdf_page_end": 26,
            "author": "వసుంధర",
            "genre": "బేతాళ కథ, నీతి కథ",
            "moral": "తెలివైనవాడు ఎప్పుడూ కార్యసాధనకే తప్ప, ఇతర్లపై ఆధిక్యత కోసం ప్రయత్నించకూడదు.",
            "keywords": [
                "తెలివితేటలు",
                "వ్యాపారం",
                "పోటీ",
                "సుధాకరుడు",
                "సారంగుడు"
            ],
            "characters": [
                "విక్రమార్కుడు",
                "బేతాళుడు",
                "సుధాకరుడు",
                "సారంగుడు",
                "వృద్ధుడు"
            ],
            "locations": [
                "కోసలదేశం",
                "మాతంగనగరం",
                "స్రవంతీనగరం"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, \" రాజా, నువు ఎవరికోసం యింతగా శ్రమలపాలవు తున్నావో తెలియదు. ధనసంపాదన విషయంలో మనుషుల మధ్య విపరీత మైన పోటీలు జరగడం, శత్రువులు కావడం ఆశ్చర్యం కాదు. కాని తెలివి తేటల్లో ఎవరు మిన్న అనే సమస్య కార ణంగా శత్రువులైన యిద్దరి వింతకథ చెబుతాను, శ్రమ తెలియకుండా విను,” అంటూ యిలా చెప్పసాగాడు :\nకోసలదేశం లోని మాతంగనగరం సుప్రసిద్ధమైన వర్తక కేంద్రం. ఆ నగరంలో సుధాకరు డనే వర్తక ప్రముఖుడుండే వాడు. తెలివితేటల్లో ఎవరైనా ఆయన తర్వాతనే అని చెప్పుకునేవారు. ఆయనది సుగంధద్రవ్యాల వ్యాపారం. నగరంలో ఆయనొక్కడే, యీ వ్యాపారం చేసేవాడు.\nఇలా వుండగా, ఆ నగరానికి సారంగు డనే వాడు వచ్చి, సుగంధద్రవ్యాల వ్యాపారం ప్రారంభించి, కొద్దికాలంలోనే మంచి లాభాలు సంపాయించాడు. ఇతడి పోటీ మూలంగా సుధాకరుడి వ్యాపారం కొద్దిగా దెబ్బతిన్నది. అయితే సుధాకరుడు మాత్రం ఎన్నడూ సారంగుడిని లెక్క చేయలేదు. అతడితో పరిచయానిక్కూడా ప్రయత్నించలేదు.\nప్రతి సంవత్సరం అరబ్బుదేశాల నుంచి కొందరు వర్తకులు వచ్చి, సుధాకరుడి వద్ద భారీ ఎత్తున సుగంధద్రవ్యాలు కొనుక్కుని వెళ్ళేవారు.\nఈ వర్తకుల వల్ల సుధాకరుడికి రెండు విధాలుగా గిట్టుబాటయేది; ఒకేసారి ఎక్కువ సరుకు అమ్ముడు కావడమూ, అధిక లాభాలూ!\nఈ సంవత్సరం ఆ పెద్ద బేరాన్ని ఎలాగైనాసరే తను సంపాయించాలన్న దృఢనిశ్చయంలో వున్నాడు, సారంగుడు. సుధాకరుడి కంటె తక్కువ ధర చెప్పి, పెద్ద ఎత్తున ఎక్కువ సరుకు అమ్ముకోవా లనుకున్నాడతను. కొద్ది రోజుల్లోనే అరబ్బీ వర్తకులు వస్తున్నట్టు అతడికి వార్త అందింది.\nఒక రోజున వృద్ధుడొకడు సారంగుణ్ణి కలుసుకుని \"నీ మేలుకోరి చెబు తున్నాను, సుధాకరుడితో పోటీపడి, నువ్వు సుగంధద్రవ్యాల ధర తగ్గించకు. అందు వల్ల నువ్వూ, సుధాకరుడే కాక, మన దేశం కూడా నష్టపోతుంది. సుధాకరుడు మంచి మనిషి. మీరిద్దరూ కలిసి మాట్లాడు కుని, వచ్చే అరబ్బు వర్తకులకు చెరి సగం సరుకు అమ్మడం, ఇద్దరికీ శ్రేయ స్కరం.\" అన్నాడు.\nసారంగుడు నవ్వి, \"నిన్ను సుధా కరుడు పంపాడా ? ఆయనకు తన తెలివి తేటల మీద గురి తప్పి. నా తెలివి తేటలకు భయపడుతున్నాడన్నమాట!\" అన్నాడు\nఆ జవాబుకు వృద్ధుడు శాంతంగా, \"వెర్రివాడా, తెలివితేటల్లో సుధాకరుడికి సాటి వచ్చేవాళ్ళెవరూ లేరు. ఒకవేళ, నీ మూలంగా అరబ్బీ వర్తకుల బేరం ఆయనకు దక్కలేదనుకో, అప్పుడు కూడా జనం నీ తెలివితేటలను మెచ్చుకోరు. సుధాకరుడు తనకుతానై నిన్ను మెచ్చు కుంటే తప్ప, ఈ నగరంలోని వారెవ్వరూ నీ తెలివితేటల్ని గుర్తించరు.\" అన్నాడు.\nసుధాకరుడికి ఆ నగరంలో వున్న పేరు ప్రఖ్యాతుల్ని గురించి, సారంగుడికి తెలుసు. సారంగుడికి తాను చాలా తెలివైనవాడినని గట్టినమ్మకం సుధా కరుడి కంటే గొప్పవాడిననిపించుకో వడం కోసమే, అతడు సుగంధద్రవ్యాల వ్యాపారం ప్రారంభించాడు.\n\"ఏం చేస్తే నన్ను, ఆ సుధాకరుడు తెలివైనవాడినని ఒప్పుకుంటాడు ?'' అని అడిగాడు సారంగుడు వృద్ధుణ్ణి.\n''ఎంత తెలివిగలవాడైనా, సుధా కరుడికి చేతకాని పనులు కూడా వున్నాయి. అవి చేసినవాడిని ఆయన మెచ్చుకోగల డని అంటారు. నువు ఒకసారి ఆయనను కలుసుకుని మాట్లాడరాదా?'' అన్నాడు వృద్ధుడు.\nకుతూహలం కొద్ది సారంగుడు, సుధా కరుణ్ణి కలుసుకుని \"తెలివితేటల్లో మీరెక్కువో, నేనెక్కువో తెలుసుకోవాలను కుంటున్నాను. మీరు చేయలేని పనేదైనా వుంటే చెప్పండి. నేను చేస్తాను.\" అన్నాడు.\nసుధాకరుడు, సారంగుణ్ణి ఆప్యా యంగా ఆదరించి, \"నేను చేయలేని పనులు చాలా వున్నవి. వాటిలో కొన్ని నువ్వు చేయగలవు. అయితే నేనూ, నువ్వూ కూడా చేయలేని పని ఒకటుంది. అది, స్రవంతీనగరంలోని ముత్యగుప్తుడి యింటి నుంచి పచ్చలహారం తీసుకు రావడం,” అన్నాడు.\n''తీసుకురావడమంటే ఎలా ? కొని తేవచ్చా లేక దొంగతనం చేయాలా?'' అని అడిగాడు సారంగుడు.\n\"ఎలాగైనా నాకు అభ్యంతరం లేదు.\" అన్నాడు సుధాకరుడు,\nఆ పచ్చలహారం తెస్తానని బయల్దేరాడు, సారంగుడు. రెండు రోజుల ప్రయాణం తరవాత అతడు స్రవంతీనగరం చేరాడు. అక్కడి ప్రముఖ వర్తకుల్ని ఎందరిని అడిగినా, వాళ్ళు ముత్యగుప్తుడి ఆచూకీ చెప్పలేకపోయారు. చివరకు ఒక వర్త కుడు సారంగుడు, సుధాకరుడు పంపగా వచ్చాడని తెలుసుకుని, “ముత్యగుప్తుడనే ఒక మనిషి శివాలయం పక్క ఇంటిలో వుంటున్నాడు. అతడు సుధాకరుడికి దూరపు బంధువనుకుంటాను,” అన్నాడు.\nసారంగుడు ముత్యగుప్తుడి ఇంటికి వెళ్లి నిరాశ చెందాడు. ఆ ఇంట దారిద్య్రం విలయతాండవం చేస్తున్నది. అటువంటి చోట పచ్చలహారం ఎలా దొరుకుతుంది?\n“నాకు అయినవాళ్ళంతా, ఉన్న వాళ్లే! కానీ, నేను విరాగిని. అక్కడా, యిక్కడా భోజనం చేసి, పడుకునేందుకు ఇంటికి వస్తుంటాను,\" అన్నాడు ముత్య గుప్తుడు.\nసారంగుడు ఆయన్ని పచ్చలహారం గురించి అడిగాడు.\n\"ఈ ఇంట్లో నీకు ఏది కావాలన్నా తీసుకుపో, నా అభ్యంతరం లేదు.\" అన్నాడు ముత్యగుప్తుడు.\nసారంగుడు నగరంలో రెండు రోజులు గడిపి, ముత్యగుప్తుడి వద్ద పచ్చలహారం లేదనీ, అతడు దాన్ని ఎక్కడా దాచలేదనీ రూఢిచేసుకున్నాడు. అతడు చిరాకు పడుతూ తిరుగుప్రయాణమై, రెండు రోజుల్లో మాతంగ నగరం చేరుకుని, సుధాకరుడి దగ్గిరకు పోయి, \" మీరు, నాకు అబద్ధం చెప్పారు. ముత్యగుప్తుడు కటిక దరిద్రుడు. అతడి దగ్గిర పచ్చల హారం కాదుగదా, రుద్రాక్షమాల కూడా లేదు. లేని వస్తువును నేనెలా తెచ్చేది?” అన్నాడు.\n\"నేను అబద్ధం ఆడలేదు. ముత్య గుప్తుడి ఇంటి నుంచి పచ్చలహారం తీసుకు రమ్మన్నాను గానీ, అతడికి పచ్చల హారం వున్నదని నేను చెప్పలేదు గదా?\" అన్నాడు సుధాకరుడు.\n\"లేని వస్తువును తీసుకురావడం ఎంత తెలివైనవారికీ సాధ్యపడదని మీకు తెలియదా?\" అన్నాడు సారంగుడు.\n\"తెలుసు. కానీ, నాకు సాధ్యపడని పని చెయ్యాలని నువ్వు కుతూహల పడు తూంటే, చెప్పాను. అంతే!'' అన్నాడు సుధాకరుడు.\n\"మీ చమత్కారంతో ఎంతో విలువైన కాలాన్ని వృథా చేశారు, అనవస రంగా,'' అన్నాడు సారంగుడు.\n\"నీ కాలం వృధాచేసిన మాట నిజమే. కానీ అనవసరం అని మాత్రం అనకు! నువ్విక్కడ లేని సమయంలో, అరబ్బీ వర్తకులతో నా వ్యాపారం పూర్తయింది గదా.\" అన్నాడు సుధాకరుడు.\nసారంగుడు రెండు చేతులతో తల పట్టుకుని, “మీ తెలివితేటలు ఆమోఘం! నేను చిత్తుగా ఓడిపోయాను.\" అన్నాడు.\n“తెలివితేటల సంగతి ఎలా వున్నా కావాలనుకుంటే నేను చెయ్యలేని పని, నువ్వు యిప్పుడే చెయ్యగలవు,\" అన్నాడు సుధాకరుడు నవ్వుతూ.\n''ఏమిటది ?'' అన్నాడు సారంగుడు ఆశ్చర్యపోతూ.\n“నా కూతుర్ని పెళ్ళిచేసుకోవడం!'' అన్నాడు సుధాకరుడు.\nఈ మాటలకు సారంగుడు మరింతగా ఆశ్చర్యపోయాడు.\nబేతాళుడు యీ కథ చెప్పి.\" రాజా, సుధాకరుడు అన్నట్టు నిజంగానే సారం గుడు ఆయనకన్న తెలివైనవాడైతే, పచ్చల హారం పేరుతో సుధాకరుడు పన్నినవలలో, ఎందుకు పడ్డాడు? దాన్ని ముందుగానే ఎందుకు గ్రహించలేకపోయాడు? అటు వంటివాణ్ణి అల్లుడుగా చేసుకో చూడడం, తెలివితక్కువతనం అనిపించుకోదా? ఈ సందేహానికి సమాధానం తెలిసి కూడా చెప్పకపోయావో, నీతల పగిలిపోతుంది,'' అన్నాడు.\nదానికి విక్రమార్కుడు, సుధాకరుడు, సొరంగుణ్ణి తన అల్లుడుగా చేసుకోదలచ డంలో, చాలా వివేకం కనబరిచాడన్న దాంట్లో సందేహం లేదు. తెలివితేటల్లో సారంగుడు తనకేమీ తీసిపోడని గ్రహిం చడం వల్లనే, సుధాకరుడు పచ్చలహారం మిషతో అతణ్ణి నగరం వదిలేలా చేశాడు. అటువంటి యువకుడు తన అల్లుడైతే, వ్యాపారాన్ని మరింత సమర్థవంతంగా నడుపుతూ, తన తదనంతరం కూడా, అది తన కుటుంబీకులకే స్థిరపడేలా చేయగల డని, సుధాకరుడి నమ్మకం. ఇక సారం గుడిలో వున్న ముఖ్యమైన లోపం మాట !\nఎవరైనా సరే తన తెలివితేటల్ని, తన బతుకుతెరువుకు ఉపయోగించుకున్నంత కాలం నష్టంలేదు. కాని, ఎదుటివాడికన్న అధికుణ్ణనిపించు కోవాలన్న ఆశపుట్టి నప్పుడే, మనిషి తెలివితేటలు నశించి, తప్పటడుగు వేస్తాడు. తెలివైనవాడెప్పుడూ కార్యసాధనకే తప్ప, యితర్లపై ఆధిక్యత కోసం ప్రయత్నించకూడదు. సారంగుడు యిలాంటి పొరబాటు చెయ్యడం వల్లనే, సుధాకరుడి చేతిలో ఓడిపోయాడు,' అన్నాడు.\nరాజుకు ఈ విధంగా మౌనభంగం కలగ గానే, బేళుతాడు శవంతోసహా మాయమై, తిరిగి చెట్టెక్కాడు. —(కల్పితం)",
            "book_page_end": 25,
            "అన్నాడు": null,
            "పోరు,": null
        },
        {
            "title": "మూఢ విశ్వాసం",
            "book_page_start": 27,
            "pdf_page_start": 27,
            "pdf_page_end": 28,
            "author": "ఎన్. వి. ఆర్. సత్యనారాయణమూర్తి",
            "genre": "సామాజికం, నీతి కథ",
            "moral": "మూఢవిశ్వాసాలకు దూరంగా ఉండి, వివేకంతో వ్యవహరించాలి. ఒక మూఢవిశ్వాసాన్ని వదిలించుకోబోయి, మరొక దాన్ని స్వీకరించకూడదు.",
            "keywords": [
                "మూఢవిశ్వాసం",
                "ఏడు సంఖ్య",
                "ఖైదు",
                "యోగి",
                "విక్రమసింహుడు"
            ],
            "characters": [
                "విక్రమసింహుడు",
                "గీతాంజలి",
                "సుకేతుడు",
                "వీరకేతుడు",
                "నారాయణ భట్టు (యోగి)"
            ],
            "locations": [
                "విక్రమసింహుడి ఆస్థానం",
                "అరణ్యం"
            ],
            "content": "యువకుడైన రాజా విక్రమసింహుడు, తన సామంతరాజు వీరకేతుడి కుమార్తె గీతాంజలి అందచందాలను గురించి విని, ఆమెను వివాహమాడాడు.\nఒకనాడు విక్రమసింహుడి బావమరిది సుకేతుడు వచ్చి, ఏడు విలువగల రత్నా లను బహూకరించాడు. అలా బావమరిది తనకు ఏడు రత్నాలను బహూకరించడం, తనకు కీడు కోరడం వల్లనే అని, పట్టరాని కోపంతో విక్రమసింహుడు అతణ్ణి ఖైదులో పెట్టించాడు.\nవిక్రమసింహుడికి కొన్ని మూఢవిశ్వాసా లున్నాయి. ఏడు సంఖ్య అంటే అతడికి తగని భయం. అతడికి ఏడవఏట జల గండం తప్పింది. ఒకనాడు ఏడుగురు ముఖ్యులతో వేటకు వెళ్ళి, అరణ్యంలో వాళ్ళనుంచి వేరు పడిపోయి, హఠాత్తుగా మీదికి దూకిన పులితో హెూరాహెూరి పోరాడుతుండగా, వాళ్ళు వచ్చి అతణ్ణి రక్షించారు.\nతన అన్న ఖైదుపాలయినందుకు గీతాంజలి చాలా దుఃఖించింది. ఆమె తండ్రి వీరకేతుడు. అల్లుడి మనసు నొప్పించకుండా, తన కుమారుడి విడుదల జరిగే ఉపాయం కోసం ఆలోచించసాగాడు.\nఒకవారం గడిచాక విక్రమ సింహుడి ఆస్థానానికి ఒక యోగి వచ్చాడు. ఆయన రాజుతో \"మనిషన్న వాడికి తాపత్రయాల బాధ ఎక్కువ. ఏడు రోజులలో అందరూ చనిపోయే వాళ్ళే, తిరిగి ఏడు రోజులలో పుట్టడం కూడా జరుగుతుంది,'' అన్నాడు.\nఆ మాటలకు విక్రమసింహుడు ఆశ్చర్యపోతూ, ''అందరూ ఏడు రోజులలో చనిపోవడం, తిరిగి ఏడు రోజులలో పుట్టడం — మీరంటున్నదేమిటో నా కర్థం కావడంలేదు,” అన్నాడు.\nయోలాగి నవ్వి. \" రాజా వారానికి ఏడు రోజులే కదా ? మనిషి మరణంయీ ఏడు రోజులలో, ఏదో ఒకరోజున జరుగుతుంది. అలాగే పుట్టడం కూడా, ఆదివారం, శని వారాల మధ్య జరుగుతుంది. అందు వల్లనే ఏడుసంఖ్యకు అంత ప్రాముఖ్యం వున్నది.'' అన్నాడు.\nఏడు సంఖ్యకు ప్రాముఖ్యమా? అందులో ఏడుపు ధ్వనిస్తుంది! ఏడు చాలా చెడ్డ సంఖ్య,\" అని విక్రమ సింహుడు తన అనుభవాలు చెప్పాడు.\nఅంతా సావధానంగా విని యోగి \" రాజా, ఏడు చాలా మంచి సంఖ్య గన కనే, ఏడవ ఏట జలగండం తప్పించుకో గలిగావు. అలాగే, ఏడుగురితో వేటకు వెళ్ళి పులివాత పడకుండా ప్రాణాలతో బయటపడ్డావు.'' అన్నాడు.\nవిక్రమసింహుడు. యోగి చెప్పినది నమ్మలేనన్నట్టుగా తలపంకించడం చూసి, యోగి, ‘' మహారుషులని మన పురాణాలు చెప్పినది ఏడుగురే. సూర్యుడి రధానికి అశ్వాలు ఏడు, సంగీతస్వరాలు ఏడు. అలాగే, ఏడుజన్మల బంధం అంటారు. పెళ్లిలో వధూవరుల చేత ఏడడుగులు వేయిస్తారు. ఇప్పటికైనా గ్రహించావా, ఏడు సంఖ్య ప్రాముఖ్యం?\" అన్నాడు.\nయోగి సంఖ్యలను గురించి తనకున్న మూఢవిశ్వాసాన్ని వదిలించడానికి వచ్చా డన్న సంగతి గ్రహించలేని విక్రమ సింహుడు, ఈసారి ఏడుసంఖ్య పరమ పవిత్రమైనదన్న మరొకరకం మూఢ విశ్వాసంలో పడిపోయాడు. ఆయన తన బావమరిదిని విడుదల చేసి, జరిగినదానికి క్షమాపణ కోరాడు.\nఈ యోగి వేషంలో వున్నది, వీరకేతు ఆస్థానపండితులలో ఒకడైన నారాయణ భట్టు. ఆయన రాజుకు జరిగినదంతా చెప్పి, \"మన యువరాజు విడుద లయ్యాడు. కాని, మీ అల్లుడుగారు యీసారి ఏడుసంఖ్య మహా పవిత్రమైన దన్న మూఢవిశ్వాసంలో పడిపోయాడని, నా అనుమానం!'' అన్నాడు.",
            "book_page_end": 28,
            "అన్నాడు": null,
            "పోరు,": null
        },
        {
            "title": "ఆత్మాభిమానం",
            "book_page_start": 29,
            "pdf_page_start": 29,
            "pdf_page_end": 29,
            "author": "కోనే నాగ వెంకట ఆంజనేయులు",
            "genre": "సామాజికం, చిన్న కథ",
            "moral": "నిజమైన ఆత్మాభిమానం అంటే పిరికితనాన్ని, చేతకానితనాన్ని ఒప్పుకోకుండా ధైర్యంగా నిజాన్ని చెప్పడం.",
            "keywords": [
                "దొంగతనం",
                "సామాను",
                "ఆత్మాభిమానం",
                "పొరుగువారు",
                "భద్రయ్య"
            ],
            "characters": [
                "భద్రయ్య",
                "కామేశం",
                "శేషాచలం",
                "సింహాద్రి",
                "మాధవుడు"
            ],
            "locations": [
                "షావుకారు ఇల్లు",
                "వీధి"
            ],
            "content": "షావుకారు భద్రయ్యగారింట్లో దొంగతనం జరిగింది. కాని, దొంగిలించబడ్డ వస్తువులన్నీ వున్న మూట, ఇంటి ప్రహరీ గోడలోపలే పడి వున్నది. వీధిలోని వాళ్ళంతా చేరి ఏం జరిగివుంటుందో ఊహించడానికి ప్రయత్నిస్తున్నారు.\n“సామానంతా మూటకట్టి తీసుకుపోతూండగా, ఎవరో వస్తున్న అలికిడి అయుంటుంది. దాన్ని అక్కడే వదిలి పారిపోయాడు. పిరికివెధవ!” అన్నాడు ఎదురింటి కామేశం.\n\"అలా జరిగుండదు. ఆశకొద్దీ కనబడినదంతా మూట కట్టేశాడు. కాని, మోయలేక పారేసి పోయివుంటాడు. బక్కవెదవ!” అన్నాడు పక్కింటి శేషాచలం.\n“వాడెవడో మన వీధివాడయే వుండాలి. అంత సామాను పక్కింటి వాళ్ళ కంటబడ కుండా దాయటం కష్టమని, ఆఖరి నిమిషంలో భయపడి వుంటాడు, పారుబోతువెధవ!” అన్నాడు పొరుగింటి సింహాద్రి.\nఅప్పటివరకూ ఇదంతా వింటూ, నేలచూపులు చూస్తున్న వెనక ఇంటి మాధవు డనేవాడు చప్పున తలఎత్తి రోషంగా, “మీరనుకుంటున్నట్టు ఆ దొంగ పిరికీ, బక్కా, పారుబోతువెధవై వుండడు! సామానంతా మూటగట్టి, గోడ ఎక్కి పారిపోదామనుకుని వుంటాడు. కాని, హఠాత్తుగా కాలుజారి మూట లోపల పడిపోయింది, నేను బయటపడిపోయాను,” అన్నాడు.\nదొంగ దొరికిపోయాడు! —కోనే నాగ వెంకట ఆంజనేయులు",
            "book_page_end": 29,
            "అన్నాడు": null,
            "పోరు,": null
        },
        {
            "title": "చెల్లెలి పెళ్ళి",
            "book_page_start": 30,
            "pdf_page_start": 30,
            "pdf_page_end": 32,
            "author": "గంగిశెట్టి శివకుమార్",
            "genre": "కుటుంబ కథ, సామాజికం",
            "moral": "కుటుంబ వ్యవహారాలలో తొందరపడకుండా, వాస్తవాలను, భవిష్యత్తును దృష్టిలో ఉంచుకొని నిర్ణయాలు తీసుకోవాలి.",
            "keywords": [
                "కట్నం",
                "ఆస్తి పంపకం",
                "సోదరులు",
                "కుటుంబ గౌరవం",
                "పెళ్లి"
            ],
            "characters": [
                "రత్నయ్య",
                "పెద్దవాడు (కొడుకు)",
                "చిన్నవాడు (కొడుకు)",
                "పెద్దవాడి భార్య",
                "పెద్దవాడి బావమరిది",
                "పెద్దవాడి అత్తగారు"
            ],
            "locations": [
                "గ్రామం",
                "ఇల్లు"
            ],
            "content": "రత్నయ్య రెండెకరాల పొలమున్న చిన్న రైతు. అతనికి ఇద్దరు కొడుకులు, ఒక కూతురు. పెద్దవాడికి పెళ్ళయిన కొద్ది రోజులకే రత్నయ్య జబ్బుపడ్డాడు.\nఆయన 'చివరిదశలో కొడుకు లిద్దర్నీ పిలిచి, \"నేను నా జీవితకాలమంతా శ్రమించినా పెద్దగా ఆస్తిపాస్తులు సంపాదించలేకపోయాను. నా చివరి కోరికల్లా ఒకటే! మీ చెల్లెలికి మంచి సంబంధం చూసి పెళ్ళి చేయండి.\" అంటూ కళ్ళు మూశాడు.\nతండ్రి పోయాక పెద్దవాడు చెల్లెలికి సంబంధాలు వెతి కాడు. చిన్నవాడు వచ్చిన వాటి నన్నింటిని తిరగ్గొట్టాడు.\n\"ఇలా అయితే మనం చెల్లెలి పెళ్ళి చేయలేంరా,” అన్నాడు పెద్దవాడు.\n\"ఎంత కష్టమైనా సరే చెల్లెలికి మంచి సంబంధమే చేయాలి. తొందరపడి దాని బతుకు నాశనం చేయడానికి లేదు. నాన్న గారి చివరి కోరిక గుర్తులేదా నీకు?” అన్నాడు చిన్నవాడు.\n\"నువు చెప్పే సంబంధాల్లాంటివి కుదరాలంటే, కట్న కానుకల కింద బోలెడంత ఇచ్చుకోవాల్సి వుంటుంది. అంతలేసి కట్నాలు మనమెక్కడ తేగలం?\" అన్నాడు పెద్దవాడు.\n\"ఉన్న రెండెకరాలు అమ్మయినా సరే చెల్లెలికి మంచి సంబంధమే చేయా లి.\" అన్నాడు చిన్నవాడు పట్టుదలగా.\nఅన్నదమ్ముల సంభాషణ అంతా పెద్ద వాడి భార్య చాటున వుండి విన్నది. ఆమె తన భర్తతో, \"మీ తమ్ముడి వాలకం చూస్తుంటే, చివరకు మనకు చేతికి చిప్ప వచ్చేటట్లున్నది. ముందుచూపు లేకుండా మీ తమ్ముడు మాట్లాడుతున్నాడు. అంతగా కావాలంటే, ఆస్తి పంపకం చేసి, అతని కొచ్చేవాటా ఎకరం భూమిని అమ్మి, చెల్లెలి పెళ్ళి చేయమనండి.” అన్నది.\nపెద్దవాడు ఆలోచనలో పడ్డాడు.\n\"ఏ సంగతీ ఎంత త్వరగా తేల్చితే, అంత మంచిది!'' అన్నది పెద్దవాడి భార్య.\nరెండు మూడు రోజులు గడిచినా పెద్ద వాడి ఆలోచనలు తెగలేదు. అంతలో అతడికి అత్తగారింటి నుండి రమ్మని కబురొచ్చింది.\nపెద్దవాడు, తన భార్యతో కలిసి అత్త గారి వూరు వెళ్ళాడు. ఇల్లు చేరగానే పెద్దవాడి భార్య తల్లితో, \"ఏమ్మా! అవస రంగా కబురు చేశారు. విశేషాలేమయినా వున్నాయా ?'' అన్నది.\n\"మీ చెల్లెలిని చూడడానికి ఈ రోజు పొరుగూరు నుండి వస్తున్నారు! పెళ్ళి కొడుకు నీక్కూడా నచ్చాలికదా! అందు కని పిలిపించాను,\" అన్నది తల్లి.\nపెళ్ళి చూపులు అయాయి. పిల్లవాడు అందగాడు! బాగా చదువుకున్నవాడు! పై పెచ్చు కట్టుకుపోయినంత ఆస్తి వున్నది! చెల్లెలు అదృష్టవంతురాలే! అనుకున్నది మనసులో పెద్దవాడి భార్య.\nపెళ్ళి చూపులకు వచ్చినవారిని పూరి పొలిమేరల దాకా దిగవిడిచి, ఉసూరు మంటూ ఇల్లు చేరాడు పెద్దవాడి బావ మరిది.\nనీరసంగా వున్న అన్న వాలకం చూసి, పెద్దవాడి భార్య ఆదుర్దాగా, \"ఏంరా అన్నయ్యా! చెల్లెలు వాళ్ళకు నచ్చలేదా ఏమిటి?\" అన్నది.\n\"పిల్ల వాళ్ళకు బాగానే నచ్చిందట!\nకాని కట్నం యాభైవేలు కావాలిట ! మన మెక్కడ తేగలం అంత!'' అన్నాడు పెద్దవాడి బావమరిది.\n\"దానికేంలేరా! వున్నదేదో అమ్మి ఇద్దాం! అనుకున్నప్పుడల్లా ఇలాంటి మంచి సంబంధాలు రావు,\" అన్నది వాడి తల్లి.\nఆ మాటలకు పెద్దవాడి బావమరిది కస్సుమంటూ లేచాడు. \" మీకేం?\nమీరెన్నయినా చెప్తారు. ఉన్నదంతా అమ్మి ఆడపిల్లల పెళ్ళిళ్ళు చేసేస్తే మా గతేం కాను? చివరకు అడుక్కోవాల్సిందే గదా !'' అన్నాడు.\nపెద్దవాడి భార్యకు కోపం ముంచు కొచ్చింది. ఆమె అన్నతో, \"ఏం మనిషి విరా నువ్వు! ఆడపిల్ల పెళ్ళికయ్యే ఖర్చులు మిగుల్చుకోవాలనీ, దాని గొంతు కోసి, ఆ డబ్బుతో హాయిగా కులకాలనీ అనుకుంటున్నావా ? ఎక్కడయినా మగ వాడు తన భుజాలకష్టం మీద బతకాలి గాని, ఇదేమిటి? నువ్వింత పనికిమాలిన వాడివవుతావని నే నెప్పుడూ అనుకోలేదు,” అన్నది చీదరింపుగా.\nఈ సంభాషణ విన్న పెద్దవాడికి భార్య మాటలు చురకల్లా తగిలాయి.\nతర్వాత ఇంటిల్లిపాదీ కలిసి పెద్దవాడి బావమరిదికి నచ్చ చెప్పారు. చివరకు వాడు రాజీకి వచ్చాడు.\nఆ తర్వాత రెండుమూడు రోజులుండి పెద్దవాడు తన భార్యతో సహా ఇల్లు చేరు కున్నాడు.\nవాడు తన తమ్ముడితో తన భార్యకు వినపడేలాగా, \"మన చెల్లెలికి మంచి సంబంధమే చేద్దాం ! అవసరమయితే మన కున్నదంతా అమ్మయినా సరే !'' అన్నాడు.\nఈ మాటలు పెద్దవాడి భార్య స్పష్టంగా విన్నది. తర్వాత కళ్ళనీళ్ళు పెట్టుకొని భర్తతో, ''నా మాటంటే మీ కంత లెక్కలేకుండా పోయిందన్నమాట!'' అన్నది.\n\"అవును! నీ మాట లెక్కపెట్టనవ సరం లేదు. నీకు రెండు నాలుకలు! నీ పుట్టింటికయితే ఒక న్యాయం, మెట్టి నింటికయితే మరొక న్యాయమూనా ? నువు చెప్పినట్లు చేసి, పనికిమాలినవాడని పించుకోవడం, నా కిష్టంలేదు.'” అన్నాడు పెద్దవాడు.\nపెద్దవాడి భార్య తన తప్పు తెలుసు కొన్నది.",
            "book_page_end": 32,
            "అన్నాడు": null,
            "పోరు,": null
        },
        {
            "title": "ప్రాణమిత్రుడు",
            "book_page_start": 5,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "జాతక కథ, నీతి కథ",
            "moral": "నిజమైన స్నేహంలో స్వార్థం ఉండకూడదు. స్వార్ధపరుడు ప్రాణమిత్రుడు కాలేడు.",
            "keywords": [
                "బోధిసత్వుడు",
                "సన్యాసి",
                "సర్పరాజు",
                "స్వార్థం",
                "కామధేనువు"
            ],
            "characters": [
                "బోధిసత్వుడు (సత్యానందుడు)",
                "నిత్యానందుడు",
                "మణికాంతుడు (సర్పరాజు)"
            ],
            "locations": [
                "కాశీ రాజ్యం",
                "గంగా నది తీరం"
            ],
            "content": "పూర్వం బ్రహ్మదత్తుడు కాశీరాజ్యాన్ని పాలించేకాలంలో బోధిసత్వుడు ఒక బ్రాహ్మణుడికి కుమారుడుగా పుట్టాడు. అతడికి తల్లిదండ్రులు సత్యానందుడు అని పేరు పెట్టారు. మరి కొంత కాలానికి బ్రాహ్మణుడికి మరొక కొడుకు కలిగాడు. ఇతడికి నిత్యానందుడు అని పేరు పెట్టారు.\nఈ అన్నదమ్ములిద్దరూ పెరిగి పెద్ద వాళ్ళవుతూండగా, తల్లిదండ్రులు హఠా త్తుగా కాలధర్మం చెందారు. దానితో జీవితం మీద విరక్తులై సత్యానందుడూ, నిత్యానం దుడూ గంగానదికి ఆవలి ఒడ్డున ఒకరూ, ఈవలి ఒడ్డున ఒకరూ కుటీరాలు నిర్మిం చుకుని సన్యాసి జీవితం గడపసాగారు.\nఒక రోజున పాతాళలోకంలో వుండే సర్పరాజు మణికాంతుడనేవాడు మనుష్య రూపం ధరించి, భూలోకానికి వచ్చి, గంగానది ఒడ్డునే నడిచిపోసాగాడు. అత డికి నిత్యానందుడి కుటీరం కంటబడింది. మణికాంతుడు అంత చిన్నతనంలోనే సన్యాసి జీవితం గడుపుతున్న నిత్యా నందుణ్ణి చూసి ఆశ్చర్యపడి, అతడికి తానెవరో చెప్పి, చాలాసేపు కబుర్లాడుతూ కాలం గడిపాడు.\nఈ విధంగా నిత్యానందుడికీ, సర్ప రాజు మణికాంతుడికీ స్నేహం కుది రింది. ఆ నాటి నుంచీ మణికాంతుడు తరచుగా నిత్యానందుడి కుటీరానికి వస్తూండేవాడు. వాళ్ళిద్దరూ ఎన్నో ఆసక్తి కరమైన లోక విషయాలను గురించి గంటల తరబడి మాట్లాడుకునేవారు. మణికాంతుడు అప్పుడప్పుడు తన యథా రూపం ధరించి, నిత్యానందుడి తలపై పడగవిప్పి, చల్లని నీడపట్టి, తన లోకానికి వెళ్ళిపోతూండేవాడు.\nకొంతకాలం జరిగాక నిత్యా నందుడికి ఒక శంక పట్టుకున్నది. సర్ప రాజు మణికాంతుడు తనకు మిత్రుడన్న దాంట్లో సందేహం లేదు. కాని, స్వతహాగా సర్పాలది దుష్టస్వభావం. ఏ కారణం చేతనైనా మణికాంతుడికి తన మీద కోపం వస్తే, కాటు వేయగలడు!\nఇలాంటి ఆలోచనలతో నిత్యానందుడికి ఎక్కడ లేని బెంగపట్టుకున్నది. ఈ స్థితిలో ఒకనాడు అతడు నది దాటి అన్న సత్యా నందుణ్ణి చూడబోయాడు. సత్యానందుడు తమ్ముణ్ణి చూసి వ్యాకులపడుతూ, \"తమ్ముడూ, యింతగా చిక్కిపోయావేం? కారణం ఏమిటి?'' అని ప్రశ్నించాడు.\nఇందుకు నిత్యానందుడు ఏమీ దాచ కుండా అన్నకు చెప్పి వేశాడు.\n\"తమ్ముడూ, నువ్వు చెప్పేదాన్ని బట్టి చూస్తూంటే, ఆ సర్పరాజును నువ్వు ప్రాణమిత్రుడుగా భావిస్తున్నట్టున్నది. అయినా, మరొకవైపున అతణ్ణించి హాని జరుగుతుందేమో అని భయపడుతున్నావు. ఇంతకూ అతడు నీవద్దకు రావడం యిష్టమా లేక అతడు మరి కనబడకుండా వుంటే, నీకు సుఖంగా వుంటుందా?'' అని సత్యానందుడు అడిగాడు.\nనిత్యానందుడు కొంచెం ఆలోచించి, \"అతడు రాకుండా వుంటేనే నాకు మనశ్శాంతి కలిగేలా వున్నది. కాని, అతణ్ణి రావద్దని చెప్పడం మాత్రం నా వల్ల కాదు.\" అన్నాడు.\nఆ జవాబుకు సత్యానందుడు నవ్వి, \"సరే. ఆ సర్పరాజు నీ వద్దకు వచ్చేటప్పుడు ఎలాంటి ఆభరణాలు ధరిస్తాడు ?'' అని అడిగాడు.\n\"అతడి శరీరం మీద ఆభరణాలకేం కొదవలేదు. కాని, అన్నిటికన్న గొప్పగా ధగధగమెరిసే మణి ఒకటి అతడి కంఠం నుంచి వేళ్ళాడుతుంటుంది,” అన్నాడు నిత్యానందుడు.\n\"తమ్ముడూ, అలా అయితే ఒక పని చెయ్యి. ఈసారి ఆ సర్పరాజు నీ దగ్గిరకు వచ్చినప్పుడు, ఆ మణి యివ్వమని అడుగు,'' అని చెప్పాడు సత్యానందుడు.\nరెండు, మూడు రోజుల తరవాత మణి కాంతుడు, నిత్యానందుడి కుటీరానికి వచ్చాడు. నిత్యానందుడు అతణ్ణి మణి యివ్వమని అడిగాడు. మణికాంతుడు కుటీరంలో కూర్చోకుండానే తన లోకానికి తిరిగిపోయాడు.\nమర్నాడు మణికాంతుడు రాగానే, నిత్యానందుడు అతణ్ణి ద్వారం దగ్గిరే, \"నిన్న నీ మెడలోని మణి యివ్వమని అడిగాను, యిచ్చావుకాదు.\" అన్నాడు. మణికాంతుడు కుటీరంలో ప్రవేశించ కుండా, ద్వారం దగ్గిర నుంచే వెనక్కు తిరిగిపోయాడు.\nమూడవరోజున మణికాంతుడు కుటీ రాన్ని సమీపిస్తూండగానే. నిత్యానందుడు అతడికి ఎదురుపోయి, \" మణి యివ్వ మని యింతవరకు రెండుసార్లు అడిగాను. ఇవ్వాళయినా యిస్తావా, లేదా ?'' అని గద్దిస్తూ అడిగాడు.\nసర్పరాజు మణికాంతుడు విచారంగా ముఖం పెట్టి, \"నిత్యానందా, యీ మణి సామాన్యమైనది కాదు. ఇది నేను ఏది కోరితే అదిచ్చే కామధేనువు, కల్పతరువు. ఇటువంటి దాన్ని అడిగితే, ఎలా యివ్వ గలను ? ఆందువలన నేను యిక ఏనాడూ నీ కుటీరం చాయలకు కూడా రాను,” అంటూ వెనుదిరిగి, తన లోకానికి వెళ్ళి పోయాడు.\nనిత్యానందుడు, మణికాంతుడు వస్తాడేమో అని ఒక వారం రోజులపాటు ఎదురుచూశాడు. అతడు రాలేదు. దానితో అతడికి ప్రాణమిత్రుణ్ణి పోగొట్టుకున్నానే అన్న బెంగపట్టుకుని, చిక్కి శల్యమై పోయాడు.\nఈ స్థితిలో సత్యానందుడు, తమ్ముడు ఎలా వున్నాడో చూసి పోదామని అతడి కుటీరానికి వచ్చాడు. తమ్ముడి దేహస్థితి చూసి సత్యానందుడు చాలా వ్యాకులం చెంది, \"నీ ఆరోగ్యం మునుపటికన్నా కూడా మరింతగా పాడైపోయినట్టున్నది. నేను చెప్పినట్టు చేశావా? సర్పరాజు పీడ యింకా విరగడ కాలేదా ?'' అన్నాడు.\n\"అన్నా, నువ్వు చెప్పినట్టే, ఆ సర్ప రాజును మణి యివ్వమని అడిగాను. ఆనాటి నుంచీ అతను యిక్కడికి రావడం మానేశాడు. అతడు కుటీరానికి వచ్చి నాతో మాట్లాడుతూ, తన పడగవిప్పి నా తలపై ఆచ్ఛాదనగా పట్టడం నా కెంతో ఆనందకారణంగా వుండేది. ఇప్పుడు నాకు వెర్రెత్తినట్టుగా మనసు కలవరం చెందుతున్నది. ఇందువల్లనే, నే నింతగా శుష్కించిపోయాను.\" అన్నాడు నిత్యా నందుడు.\nఅప్పుడు అన్న అయిన బోధిసత్వుడు ఎంతో శాంతంగా, \"తమ్ముడూ, సర్ప రాజైన ఆ మణికాంతుడు నీ ప్రాణ స్నేహితుడయినందుకు ఎంతగానో మురిసి పోయావు. కాని, అంత ప్రాణ స్నేహితుడూ నువ్వు మణి యివ్వమని అడిగేసరికి, నీ మొహం చూడడమే మానేశాడు. ఇదేనా ప్రాణమిత్రుడైనవాడు ప్రవర్తించ వలసినతీరు? అతడు స్వార్ధపరుడు, నిజమైన స్నేహితుడు కాదు. అందువల్ల అతడు యిక్కడికి రానందుకు విచారిం చకు,” అని హితబోధ చేశాడు.\nఅన్న చెప్పిన మాటల్లోని సత్యాన్ని గ్రహించిన నిత్యానందుడు, ఆ తరవాత ఏనాడూ సర్పరాజును గురించి ఆలో చించనేలేదు. త్వరలోనే అతడికి విచారం పోయి పూర్ణారోగ్యవంతుడయ్యాడు.",
            "book_page_end": 8,
            "అన్నాడు": null,
            "పోరు,": null
        },
        {
            "title": "యువాన్ చ్వాంగ్ యాత్రలు - 2",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "చరిత్ర, యాత్రా విశేషాలు",
            "moral": "జ్ఞాన సముపార్జన కోసం యువాన్ చ్వాంగ్ చూపిన పట్టుదల, పవిత్రత స్ఫూర్తిదాయకం.",
            "keywords": [
                "యువాన్ చ్వాంగ్",
                "నలంద విశ్వవిద్యాలయం",
                "హర్షవర్థనుడు",
                "బౌద్ధమతం",
                "చరిత్ర"
            ],
            "characters": [
                "యువాన్ చ్వాంగ్",
                "శిలభద్రుడు",
                "హర్షవర్థనుడు",
                "రాజ్యశ్రీ",
                "తాయుంగ్ చక్రవర్తి"
            ],
            "locations": [
                "ప్రయాగనగరం",
                "నలంద విశ్వవిద్యాలయం",
                "కన్యాకుబ్జ",
                "చైనా"
            ],
            "content": "గంగా, యమునా నదుల సంగమ స్థాన మైన ప్రయాగనగరం యువాన్ చ్వాంగ్ను మంత్రముగ్ధుణ్ణి చేసింది. అతడు నదీసంగమస్థానంలో స్నానాలు చేస్తున్న వేలకొలది యాత్రికులనే గాక, ఒక కోతుల గుంపూ, లేళ్ళమందా కూడా అక్కడ స్నానాలు చేస్తూండడం చూశాడు.\nతరవాత యువాన్చ్వాంగ్ ప్రసిద్ధ బౌద్ధ విశ్వవిద్యాలయ కేంద్రమైన నలందకు వెళ్ళాడు. అక్కడ రెండు వందల మంది పండితులు ఆయనను పూల మాలలతో సత్కరించి, ప్రధానద్వారం గుండా విద్యాలయంలోకి తీసుకు పోయారు.\nఆ విద్యాలయ ప్రధానాచార్యుడు శిల భద్రుడు. ఆయన అప్పటికి నూట ఆరేళ్ళ పండుముసలి. అయినా, అనారోగ్యాన్నీ, వార్థక్యాన్ని లెక్కచేయ కుండా శీలభద్రుడు స్వయంగా చ్వాంగ్కు విద్యాలయంలోని వివిధ విద్యా శాఖల్ని వెంటవుండి చూపిం చాడు. అతడి రాక గురించి తాను ముందే స్వప్నంలో ఎలా తెలుసుకున్నదీ చ్వాంగ్కు వివరించాడు.\nఈ విద్యాలయం అనేక భవనాలతో, స్థూపాలతో కనువిందు చేసేలా వున్నది. దాని చుట్టూ అక్కడక్కడ తామర పూలతో కళకళలాడే సరస్సులున్నవి. ఎనభై అడుగుల ఎత్తుగల రాగి బుద్ధ విగ్రహం వున్నది. ఈ విద్యాలయంలో శిక్షణ పొందేందుకు టిబెట్, శ్రీలంక, జావా ద్వీపాల నుంచి విద్యార్థులు వస్తూండేవాళ్ళు. తొమ్మిది అంతస్తులు గల భవనంలో పెద్ద గ్రంథాలయం కూడా వున్నది.\nఒకనాటి రాత్రి యువాన్చ్వాంగ్ ఒక వింత స్వప్నం కన్నాడు. విద్యాలయం వున్న భవనాలన్నీ సర్వనాశనం అయి పోయి, మిగిలివున్న ఒకే ఒక శిధిల భవనం ప్రాంతాన పశువులు మేస్తు న్నట్టు అతడు చూశాడు.\nఅంతేకాక, స్వప్నంలో అతడికి ఒక దివ్యపురుషుడు కనిపించి, దూరంగా రగులుతున్న మంటలను చూపించి, సాధ్యమైనంత త్వరలో స్వదేశానికి తిరిగిపొమ్మని ఆదేశించాడు. చ్వాంగ్ నలందా నుంచి వెళ్ళిపోయిన తరవాత, నిజంగానే నలందా పెద్ద అగ్ని ప్రమా దానికి గురైంది.\nఆ కాలంలో చక్రవర్తులైన పులకేశి, హర్షవర్థనుల మధ్య తరచుగా యుద్ధాలు జరుగుతుండేవి. పులకేసి పక్షం వాళ్ళు ఏనుగులకు మత్తెక్కించి, వాటిని శత్రు వుల పైకి ఎగదోలి, వాళ్ళను చిందర వందర చేసేవాళ్ళు. చ్వాంగ్ యిలాంటి సంఘటనలను గ్రంథస్థం చేశాడు.\nఒకానొక కొండమీద గంధపుచెక్కతో తయారుచేసిన బుద్ధవిగ్రహం వుండేది. ఎవరైనా ఆ విగ్రహం పైకి విసిరిన పూలదండలు, విగ్రహం చేతుల నుంచి వేళ్ళాడడం జరిగితే, ఆ పూలదండలు విసిరిన వాడి కోర్కెలు ఫలించగలవనే వారు. చ్వాంగ్ తాను నిజమైన భక్తుడుగా జీవించదలచినట్టు కోరుకుని, విగ్రహం పైకి మూడు మాలలు విసిరాడు. ఒకటి విగ్రహం మెడలోనూ, రెండు చేతుల నుంచి వేళ్ళాడినై .\nహర్షవర్ధనుడు, చ్వాంగ్ను తన ఆస్థా నానికి ఆహ్వానించాడు. ఆయనా, చెల్లెలు రాజ్యశ్రీ చ్వాంగ్ రాక సందర్భంలో గొప్ప ఉత్సవం ఏర్పాటు చేశారు. హర్ష వర్ధనుడి జ్ఞానతృష్ణ, చ్వాంగ్కు ఎంతో ఆనందం కలిగించింది.\nమహాసభ ముగింపురోజున ఒకడు హర్ష వర్ధనుణ్ణి కత్తితో పొడవబోయాడు. కాని హర్షవర్ధనుడు దెబ్బ తప్పుకుని, ఆ దుష్టుణ్ణి కిందపడేలా కొట్టాడు. ప్రశ్నిం చిన మీదట వాడు చక్రవర్తి శత్రువులు తనను పంపినట్టు చెప్పాడు. హర్షవర్ధ నుడు వాణ్ణి క్షమించి, వదిలి వేశాడు.\nహర్షవర్ధనుడు తన రాజధాని కన్యా, కుబ్జలో సామంత, కవి, పండిత, పుర ప్రముఖులతో ఒక గొప్ప సభ ఏర్పాటు చేశాడు. యువాన్చ్వాంగ్ సభలోని వారందరూ మెచ్చుకునే విధంగా మహాయాన బౌద్ధాన్ని గురించి ఉపన్య సించాడు.\nతక్షశిల, కాశ్మీర్ ప్రాంతాల మీదుగా యువాన్చ్వాంగ్ చైనాదేశం చేరాడు. భారతదేశానికి ఒంటరిగా వచ్చిన చ్వాంగ్, స్వదేశం వెళ్ళేప్పుడు నూరు మంది అంగరక్షకులతో, ఇరవైగుర్రాల మీద బౌద్ధమత గ్రంధాలూ, ప్రతిమలూ చిత్తరువులతో ప్రయాణించాడు. అతణ్ణి చైనా చక్రవర్తి తాయుంగ్ ఘనంగా సన్మానించాడు.",
            "book_page_end": 40,
            "అన్నాడు": null,
            "పోరు,": null
        },
        {
            "title": "కక్కుర్తి",
            "book_page_start": 41,
            "pdf_page_start": 41,
            "pdf_page_end": 41,
            "author": "చందమామ బృందం",
            "genre": "నీతి కథ",
            "moral": "అన్యాయంగా సంపాదించిన డబ్బు ఎప్పుడూ నష్టాన్నే మిగులుస్తుంది.",
            "keywords": [
                "అత్యాశ",
                "దొరికిన డబ్బు",
                "నష్టం",
                "శివం",
                "రహదారి"
            ],
            "characters": [
                "శివం",
                "శివం అత్తగారు",
                "మిత్రులు"
            ],
            "locations": [
                "పట్నం",
                "శివం ఇల్లు"
            ],
            "content": "శివం పట్నంలో పెద్ద ఉద్యోగి. అయినా కక్కుర్తి మనిషి. ఒకనాడు అతను కొంతమంది మిత్రులతో సహా వాహ్యాళి వెళ్ళి, రహదారిన తిరిగి వస్తుండగా అతని కొక మూట దారిలో దొరికింది. అందులో వెయ్యి రూపాయలున్నాయి. దాన్ని న్యాయస్థానంలో ఇచ్చేస్తే, పోగొట్టు కున్నవారికి చేరుతుందని మిత్రులు అన్నారు. కాని, శివం అందుకు ఒప్పుకోక, ఆ వెయ్యి రూపాయలూ తన వెంట ఉన్నవారితోపాటు తానూ పంచుకున్నాడు. అతను చేసిన పని అతని అనుచరులకు నచ్చలేదు కాని, అతని హెూదా పెద్దది గనక ఊరుకున్నారు.\nశివం ఇంటికి చేరేసరికి అతని అత్తగారు వచ్చి ఉన్నది. అతన్ని చూస్తూనే ఆమె, \"అల్లుడూ, ఈ ఏడాది నీకు బట్టలు పెట్టలేదు. అందుకని వెయ్యి రూపాయలు, ఎడ్లబండి అమ్మిన బాపతు, తెచ్చాను,” అంటూ సంచీలో చెయ్యిపెట్టి, \"అయ్యో, నాయనా ! డబ్బు మూట కనబడడం లేదు. దారిలో పోయింది గ్రామాలు. నువు వెళ్ళి వెంటనే రక్షకభటులకు ఫిర్యాదు చేసిరా !\" అన్నది.\nశివం అత్తగారి మాటలకు కొయ్యబారిపోయాడు. —శరత్",
            "book_page_end": 41,
            "అన్నాడు": null,
            "పోరు,": null
        },
        {
            "title": "దుర్జనుల సఖ్యం",
            "book_page_start": 25,
            "pdf_page_start": 42,
            "pdf_page_end": 44,
            "author": "చందమామ బృందం",
            "genre": "నీతి కథ, ఫాంటసీ",
            "moral": "దుర్జనుల మధ్య స్వార్థం, అపనమ్మకం కారణంగా స్నేహం ఎక్కువ కాలం నిలవదు.",
            "keywords": [
                "సన్యాసి",
                "దొంగ",
                "భూతం",
                "స్వార్థం",
                "గేదె"
            ],
            "characters": [
                "సన్యాసి",
                "దొంగ",
                "భూతం",
                "భూతవైద్యుడు",
                "గ్రామస్తులు"
            ],
            "locations": [
                "ఊరి చివర కుటీరం"
            ],
            "content": "ఒక ఊళ్లో ఒక సన్యాసి ఉండేవాడు. ఊరి చివర ఒక కుటీరంలో ఆయన నివసిస్తూ ఉండేవాడు. ఆయన భక్తులు కొందరు నిత్యమూ ఆయనకు పళ్ళూ, ఫలహారాలూ, భోజనమూ తెచ్చి సమర్పించి పోతూవుండేవారు. వీటితో ఆయన జీవిస్తుండేవాడు. ఒకవేళ ఏనా డైనా ఎవరూ రాకపోతే ఆ రోజు సన్యాసి పస్తుండేవాడే గాని భోజనం లేదని విచారించేవాడు కాడు. సన్యాసి అప్పు డప్పుడూ ఉపవాసాలుంటున్నాడని తెలిసి ఒక భక్తుడు గేదె నొకదానిని తెచ్చి సన్యాసి కిచ్చాడు. అది కూడా ఆ కుటీరంలోనే ఉండి సన్యాసికి పాలిస్తూ ఉండేది.\nసన్యాసి కుటీరంలో ఉన్న గేదెను కాజెయ్యాలని ఒక దొంగకు ఆలోచన కలిగింది. ఇదేమంత కష్టసాధ్యమైన పని కాదు. కుటీరం ఊరి చివర ఉన్నది. దానికి పెద్ద రక్షణ ఏమీ లేదు. ఆఖరుకు తలుపుకు గొళ్ళెం కూడా లేదు. సన్యాసి నిద్రించే సమయంలో లోపల జొరబడి గేదెను విప్పి నిశ్చింతగా తోలుకుపోవచ్చు. అందుచేత ఒక చీకటి. రాత్రి దొంగ, సన్యాసి కుటీరానికి బయలుదేరాడు.\nదారిలో దొంగకు మరొకడు తటస్థపడి వెంట రాసాగాడు.\n\"ఎవరవు నువ్వు? నా వెంట ఎందుకు వస్తున్నావు? నేను వేరే పని మీద పోతున్నాను. నీ దారిన నువు పో! ” అన్నాడు దొంగ,\nదాని కా రెండో మనిషి, \"నేను భూతాన్ని. ఊరిచివర కుటీరంలో ఉన్న సన్యాసిని చంపటానికి పోతున్నాను. ఈ సన్యాసి వూరికి వచ్చింది మొదలు జనం మంచిగా ఉంటున్నారు. అందుచేత నా వ్యాపారం బొత్తిగా ఆడుగంటింది. ఊళ్ళో అన్యాయాలూ, అక్రమాలూ, దౌర్జన్యాలూ లేకుండా పోయాయి. అందు చేత ఈ సన్యాసిని చంపి మళ్ళీ నా పెత్తనం సాగించుకుంటాను నీ ప్రయాణం ఎందాకా? దాచకుండా చెప్పు,'' అని అడిగాడు.\n\"నా వృత్తి దొంగతనం. నేనూ ఆ సన్యాసి కుటీరానికే పోతున్నాను. కాని నా ఉద్దేశం సన్యాసిని చంపటం కాదు. ఆ సన్యాసికి ఒక భక్తుడు పాడిగేదె నొక దానిని ఇచ్చాడు. దానిని దొంగిలించ బోతున్నాను.'' అన్నాడు దొంగ.\nభూతమూ, దొంగా సన్యాసికి హాని చేద్దామని ఒకే చోటికి పోతున్నారు గనక. వారికి సఖ్యం కుదిరింది. స్నేహితుల్లాగా చేతులు కలుపుకుని వారు అర్ధరాత్రి వేళ సన్యాసి కుటీరం చేరారు. ఎక్కడా చడీ చప్పుడూ లేదు.\nసన్యాసి కుటీరం లోపల సుఖంగా నిద్రపోతున్నాడు.\nదొంగ తనలో తాను ఈ విధంగా ఆలోచించుకున్నాడు :\n“ముందుగా ఈ భూతం సన్యాసిని చంపబోయే పక్షంలో సన్యాసి అరిచి అల్లరి చేసినట్టయితే నలుగురూ వస్తారు. ఆ తరవాత నేను గేదెను దొంగిలించటం సాధ్యపడదు. అందుచేత నేనే ముందు పని ముగించుకోవటం మంచిది. తరవాత భూతం దాని చావు అది చస్తుంది, నా కేం!\"\nఅదే సమయంలో భూతం కూడా తనలో ఇలా ఆలోచించుకోవటం మొదలు పెట్టింది :\n\"ఈ దొంగ ముందుగా గేదెను దొంగి లించటానికి యత్నించినట్టయితే గేదె అరవవచ్చు. సన్యాసి లేస్తాడు. కేక వేస్తాడు. నలుగురూ వస్తారు. అప్పుడు నేను సన్యాసిని హత్యచేయటం సాధ్యం కాదు.\"\nపైకి భూతం దొంగతో ఈ విధంగా అన్నది : ''తమ్ముడూ, ముందు నేను సన్యాసిని చంపేస్తాను. ఆ తరువాత నువు నిశ్చింతగా గేదెను తోలుకుపో, నిన్నడే వారే ఉండరు !''\nదానికి దొంగ, \"అలా కాదు, అన్నా. ముందు నన్ను గుట్టుచప్పుడు కాకుండా గేదెను తోలుకుపోనీ, తరువాత నువు సన్యా సిని యథేచ్ఛగా చంపుదువు గాని. నాది చాలా చిన్నపని !'' అన్నాడు.\nఇద్దరూ వాదించుకోసాగారు. వాదన తగువుగా మారింది. మొదట రహస్యంగా మాట్లాడుకున్న వారు క్రమంగా గొంతు ఎత్తి, నేను ముందు అంటే నేను ముందు అని అరవసాగారు. అది రానురాను పెద్ద కేకల కిందికీ, పెడబొబ్బల కిందికి మారింది.\nచివరకు దొంగ ఎలుగెత్తి, \"ఏమ య్యోయ్. సన్యాసీ! ఇదుగో భూతం వచ్చింది చూడు నిన్ను చంపటానికి!'' అని అరిచాడు.\nభూతం అంతకన్న కోపంగా, “ఇడుగో నయ్యోయ్, సన్యాసీ, దొంగ! నీ గేదెను కాజేస్తాట!'' అన్నది.\nఈ అల్లరికి సన్యాసి మాత్రమే కాక చుట్టుపక్కల ఇళ్ళవాళ్ళు కూడా కర్రలూ, కత్తులూ పట్టుకుని పరిగెత్తుకుంటూ వచ్చారు. ఆ వచ్చిన వారిలో కొందరు పారిపో చూస్తున్న దొంగను పట్టుకున్నారు. ఒక భూతవైద్యుడు భూతాన్ని అక్కడే బంధించి మారణహోమం చేశాడు.\nదుర్జనుల మధ్య సఖ్యం ఎంతో కాలం నిలవదు.",
            "book_page_end": 27,
            "అన్నాడు": null,
            "పోరు,": null
        },
        {
            "title": "నిజమైన స్నేహితుడు",
            "book_page_start": 44,
            "pdf_page_start": 45,
            "pdf_page_end": 48,
            "author": "జొన్నలగడ్డ రామలక్ష్మి",
            "genre": "నీతి కథ, సామాజికం",
            "moral": "అతిగా గొప్పలు చెప్పుకోవడం, అహంకారం ప్రమాదకరం. నిజమైన స్నేహితులు లోపాలను సరిదిద్దుతారు.",
            "keywords": [
                "అహంకారం",
                "గొప్పలు",
                "స్నేహం",
                "ధన వ్యామోహం",
                "హింస"
            ],
            "characters": [
                "వీరయ్య",
                "వీరయ్య తండ్రి",
                "స్నేహితులు (3 గురు)",
                "నాల్గోవాడు (దొంగ)"
            ],
            "locations": [
                "గ్రామం",
                "రావిచెట్టు",
                "వీరయ్య ఇల్లు"
            ],
            "content": "వీరయ్యకు చిన్నప్పటినుంచి, తనను గురించి లేనిపోని గొప్పలు చెప్పుకోవడం అలవాటు. అది మంచి అలవాటు కాదని తండ్రి వాడికి ఎన్నోసార్లు చెప్పి చూశాడు. అయినా, వీరయ్యలో ఎలాంటి మార్పూ రాలేదు.\nవీరయ్య శాఖాహారి. అయితే, వాడు తాను అహింసావాదినని గొప్పలు చెప్పే వాడు. మాంసాహారులందర్నీ వెటకారం చేసేవాడు. వాళ్ళంతా జంతుహింస చేసే దుర్మార్గులని అనేవాడు..\nఇలా వుండగా, ఒకరోజున వీరయ్య ఇంట్లోకి తాచుపాము వచ్చింది. వీరయ్య తండ్రి దాన్ని చంపేశాడు. ఇందులో వీరయ్య తండ్రికి సాయపడ్డాడు.\n\"తాచుపామును చంపడం హింస కాదా ?'' అని వీరయ్య స్నేహితుడొకడు అడిగాడు.\n\"కానేకాదు. అది కప్పల్నీ, ఎలుకల్ని హింసిస్తుంది. ఒక్క తాచుపాము చస్తే, ఎన్నో యితర జీవాలు రక్షించబడతాయి. అందుకే నేను దాన్ని చంపించేశాను తప్పితే, నా ప్రాణాలు రక్షించుకోవడం కోసం కాదు,” అన్నాడు వీరయ్య.\n\"నేనూ అందుకే మేకల్ని చంపి తింటాను. వాటిని అలా స్వేచ్ఛగా వదిలి పెడితే పొలాల్లో పడి పంటా, గడ్డి మేసి, నీలాంటి వాడికి తిండిలేకుండా చేస్తాయి, ” అన్నాడు వీరయ్య స్నేహితుడు.\nవీరయ్య, యీ మాటలు వినీవిననట్లు వూరుకున్నాడు. కానీ, ఆ తరవాత కూడా గొప్పలు చెప్పుకోవడం మానలేదు.\nవీరయ్యకు యిద్దరు ప్రాణస్నేహితు లున్నారు. వాళ్ళుకూడా వీరయ్యకు లేని పోని గొప్పలు చెప్పవద్దని ఎన్నోమార్లు చెప్పి చూశారు. కాని, వీరయ్య తాను నిజం తప్ప మరేం మాట్లాడనని వాళ్ళకు జవాబిచ్చాడు.\nఈ ముగ్గురూ ఒకరోజున ఊరిమధ్య వున్న రావిచెట్టు కింద కూర్చుని కబుర్లు చెప్పుకుంటూండగా అక్కడికి నాలుగో వాడొకడు వచ్చి, “చూడ్డానికి మీరు మంచి మిత్రుల్లా కనబడుతున్నారు. నాకు మీతో స్నేహం చేయాలని వున్నది.\" అన్నాడు.\nఆ వచ్చినవాడిది పొరుగూరు. ఏదో పని మీద ఈ ఊరు వచ్చాడు. ఈ రాత్రికి ఎవరింట్లోనయినా పడుకుని, మర్నాడు వెళ్ళిపోతాడు.\nవీరయ్య స్నేహితుడొకడు నిట్టూర్చి, ''ఏం మంచి మిత్రులం? ఎంతో కాలంగా మిత్రులమైవుండి కూడా ఒకరి లోపాలీ నొకరం సరిదిద్దుకోలేక పోతున్నాం. నిజ మైన స్నేహితుడు మిత్రుణ్ణి సంస్కరించ గలగాలి !'' అన్నాడు.\n\"అయితే, నేను నిజమైన స్నేహి తుణ్ణి!'' అన్నాడు నాలుగోవాడు.\n\"అలాగా! మా ముగ్గురిలో ఎవరి స్నేహం అంటే నీ కెక్కువ యిష్టం?'' అని అడిగాడు వీరయ్య.\n“ముఖం చూసి మనుషుల్ని అంచనా కట్టడం చాలా కష్టం. మీ ముగ్గురిలో ఎవరు నాకు యీ రాత్రి ఆశ్రయం యిస్తారో, వాళ్ళ స్నేహం అంటే నాకు ఎక్కువయిష్టంగా వుంటుంది.'' అన్నాడు నాలుగోవాడు నవ్వుతూ.\nవెంటనే ముగ్గురు మిత్రులూ నేనంటే నేనని పోటీ పడ్డారు. అప్పుడు నాలుగో వాడు వాళ్ళతో, \"మీరలా పోటీలు పడ కండి. నేనడిగిన ప్రశ్నకు, ఎవరు నాకు నచ్చే సమాధానం చెబితే, వాళ్ళింట్లో యీ రాత్రికి పడుకుంటాను. ఎటొచ్చీ మీరు అబద్ధం మాత్రం చెప్పకూడదు, నిజమే చెప్పాలి,” అన్నాడు.\nఇందుకు మిత్రులు ముగ్గురూ అంగీక రించారు.\n\"డబ్బు గురించి మీ అభిప్రాయం చెప్పండి.\" అన్నాడు నాలుగోవాడు.\n''ఈ ప్రపంచమంతా డబ్బుతోనే నడు స్తున్నది. నాకు డబ్బంటే ప్రాణం. లక్షలకు లక్షలు ఆర్జించాలని వుంటుంది. కాని, నేను పేదవాణ్ణి!",
            "book_page_end": 47,
            "అన్నాడు": "నేను, నేను అను కునేది, నేను కాదు. నాది నాది అను కునేది, నాదికాదు. ఆదృష్టం కలిసి వచ్చి డబ్బు చేరితే, మనిషి అహంకారం కొద్దీ, అది తనే సంపాయించానను కుంటాడు. నాకు చాలా డబ్బుంది. అయితే, డబ్బుమీద నాకు మమకారం లేదు. అది నాది అన్న భావం కూడా లేదు.\"\nనాలుగోవాడు వీరయ్యనెంతగానో మెచ్చుకుని, \"అందరిలోకీ నీ అభి ప్రాయాలే ఎంతో ఉన్నతంగా వున్నవి. నేను, నీ స్నేహాన్నే కోరుతున్నాను.” అన్నాడు.\nఆ మాటలకు వీరయ్య పరవశుడై పోయి, \"మా అభిప్రాయాలు చెప్పాం. అసలింతకూ డబ్బు గురించి నీ అభి ప్రాయం ఏమిటి ?'' అని అడిగాడు.\n\"అది నీకు, నేను రేపు చెపుతాను,” అన్నాడు నాలుగోవాడు.\nవీరయ్య, వాణ్ణి తన ఇంటికి తీసుకు పోయి, ఇల్లంతా చూపించి, సకల మర్యా దలూ చేశాడు. రాత్రికి మంచి భోజనం పెట్టి, సుఖనిద్రకు చక్కనిపడక ఏర్పాటు చేశాడు. వీరయ్యా, నాలుగోవాడూ ఒక గదిలోనే పడుకున్నారు.\nతెల్లవారి లేచి చూస్తే వీరయ్యకు గదిలో నాలుగోవాడు కనిపించలేదు.\nతనకంటే ముందు లేచి పెరట్లో బావి దగ్గిర స్నానం చేస్తున్నాడేమో అని వీరయ్య అక్కడికి వెళ్ళి చూశాడు. తరవాత ఇంట్లో అందర్నీ అడిగాడు. ఎవరూ వాణ్ణి చూడలేదన్నారు. అంటే, నాలుగోవాడు ఎప్పుడో ఒకరాత్రివేళ లేచి, తనకు చెప్ప కుండా వెళ్ళిపోయాడన్నమాట!\nఈ అనుమానం రాగానే వీరయ్య గుండె గుబగుబలాడింది. వాడు దొంగేమో అన్న శంక కూడా కలిగింది. వెంటనే వీరయ్య తన గదిలోకి పోయి పెట్టె తెరిచి చూశాడు. అందులో వుండవలసిన వెయ్యి వరహాలూ, బంగారు మురుగులూ, గొలుసూ కనిపించలేదు. కాని, పెట్టెలో చీటీ ఒకటున్నది.\n\"మిత్రమా ! నాకు డబ్బంటే ప్రాణం కాదు; కానీ, డబ్బెంతో అవసరం! డబ్బు సంపాదించే మార్గాలు కూడా నా కెన్నో తెలుసు. అయినా, నాకెవర్నీ నొప్పించడం యిష్టముండదు. అందువల్లనే, సాధార ణంగా దొంగతనాలు చెయ్యను. డబ్బంటే మమకారం లేని, నీలాంటి మిత్రుడు దొరకడం నా అదృష్టం !''\nనాలుగోవాడు ఆ చీటీ రాసి అక్కడ పెట్టాడని వీరయ్య గ్రహించాడు. డబ్బు పోయిన సంగతి వాడు ఇంట్లో చెప్పలేదు. ఆ చీటీ తన మిత్రులకు చూపించి, జరిగింది చెప్పి, కళ్ళనీళ్ళు పెట్టు కున్నాడు.\n\"నీకు 'నాది' అన్న మమకారం లేదు కదా? పోయిన డబ్బు గురించి బాధ పడకు,\" అన్నారు వీరయ్య మిత్రులు.\n\"ఎందుకు నన్నింకా ఉడికిస్తారు? జన్మలో యిలాంటి గొప్పలు చెప్పను,\" అన్నాడు వీరయ్య.\n“ఆ మాట మీదే నువ్వు నిలబడ గలిగితే, ఆ నాలుగోవాడు నిజంగానే నీకు మంచి మిత్రుడు! నీ లోని లోపాలను క్షాళనం చేసేశాడు.\" అన్నారు వీరయ్య మిత్రులు.\nమిత్రుల మాటలకు సంతోషించాలో, దుఃఖపడాలో వీరయ్యకు అర్థం కాలేదు.",
            "పోరు,": null
        },
        {
            "title": "సానపట్టిన వజ్రం",
            "book_page_start": 46,
            "pdf_page_start": 49,
            "pdf_page_end": 52,
            "author": "బొమ్మిడి అచ్చారావు",
            "genre": "నీతి కథ, ఉద్యోగం",
            "moral": "నిజమైన సామర్థ్యం నిరాడంబరంగా కష్టపడి పనిచేయడం ద్వారా తెలుస్తుంది. పెద్దల మాటల్లోని అంతరార్థాన్ని గ్రహించాలి.",
            "keywords": [
                "ఉద్యోగం",
                "సామర్థ్యం",
                "పరీక్ష",
                "విరూపాక్షయ్య",
                "దుర్వాసుడు"
            ],
            "characters": [
                "గోపాలుడు",
                "విరూపాక్షయ్య",
                "గోపాలుడి తల్లి",
                "దుర్వాసుడు",
                "ఇతర అధికారులు"
            ],
            "locations": [
                "శ్రావణపురం",
                "రాజధాని నగర దివాణం"
            ],
            "content": "శ్రావణపురంలో గోపాలుడనే కుర్ర వాడుండేవాడు. వాడికి తండ్రి లేడు. తల్లి వాణ్ణి పెంచి పెద్దచేసి, చదువుసంధ్యలు చెప్పించింది. చదువు పూర్తికాగానే వాడు ఉద్యోగ ప్రయత్నాలు ప్రారంభించాడు.\nఒకనాడు తల్లి, గోపాలుడితో, \"మీ చిన్నాన్న రాజధానీనగరంలో, రాజుగారి దివాణంలో పని చేస్తున్నాడు. నువు వెళ్ళి ఆయన్ని కలుసుకుంటే, ఏదో ఒక ఉద్యోగం చూపించకపోడు,\" అన్నది.\nగోపాలుడు రాజధాని చేరి, పినతండ్రిని కలుసుకుని, తాను వచ్చిన పని చెప్పాడు. ఆయన పేరు విరూపాక్షయ్య.\nఆయన గోపాలుడితో, \"దివాణంలో నాకు బాగా తెలిసిన పెద్ద మనుషులు నలుగురున్నారు. నిన్ను వాళ్ళకు పరి చయం చేస్తాను. వాళ్ళు, నీకు ఉద్యోగం సంపాయించి పెడతారు.'' అన్నాడు.\nవిరూపాక్షయ్య ముందుగా గోపాలుణ్ణి, దివాణంలోని ప్రధానాధికారి అయిన దుర్వాసుడి వద్దకు తీసుకుపోయాడు.\nవిరూపాక్షయ్య చెప్పింది విని, దుర్వా సుడు గోపాలుణ్ణి ఎగాదిగా చూసి, “ఈ బొట్టికాయకు అప్పుడే ఉద్యోగం ఎందుకు? వీడేం పని చెయ్యగలడు,” అన్నాడు.\nవిరూపాక్షయ్య ఆయన్ని ప్రాధేయ పడుతూ, \"తమరు తప్ప. మా వాణ్ణి ఆదుకునేవారు ఎవరూ లేరు. బాబుగారూ! మీరు తలుచుకుంటే ఉద్యోగం యిప్పించ గలరు,'' అన్నాడు.\nదుర్వాసుడు మండిపడుతూ, '' నాతో అలా రెట్టిస్తున్నట్టు మాట్లాడకు ! మీ వాణ్ణి తరవాత కలవమను,” అన్నాడు.\nగోపాలుడు గది నుంచి బయిటికి వస్తూనే, \"చిన్నాన్నా! ఇలాంటి కోపిష్ఠి వాడు, మనకేం ఉపయోగపడతాడు ? అనవసరంగా నువు మాటపడ్డావు.\" అన్నాడు.\nవిరూపాక్షయ్య నవ్వి, ‘' ఆయన మాట దురుసుగా వుంటుందే గాని,. మనసు వెన్న లాంటిది. తొందరలేదు, మరో నాలుగు రోజులు గడిచాకే కలుద్దువు గాని,'' అన్నాడు.\nఇక మరొకసారి ఆయన్ని ఎట్టిపరిస్థితు ల్లోనూ క ల వ కూడ ద నుకున్నాడు. గోపాలుడు.\nవిరూపాక్షయ్య, గోపాలుణ్ణి మరొక ముగ్గురు పెద్దమనుషుల వద్దకు తీసుకు పోయి, పరిచయం చేశాడు.\nమొదటి పెద్దమనిషి. \" మీరు స్వయంగా రావాలా, విరూపాక్షయ్యగారూ! కాకితో కబురంపితే, మీ పని చేసేవాణ్ణిగా. రేపు ఒకసారి అబ్బాయిని పంపించండి; మీరు రానవసరం లేదు,'' అన్నాడు.\nవిరూపాక్షయ్య అలాగే అని వెళుతున్న సమయంలో పక్కకు పిలిచి, \"మా మేనల్లుడి పొలం విషయం ఏదో తగా దాలో వున్నదని, మీకు లోగడ చెప్పా గదా. కొంచెం దివానుగారికి చెప్పి, పని సానుకూలం అయేలా చూడండి. '' అన్నాడు.\nవిరూపాక్షయ్య సరేనని గోపాలుడితో రెండో పెద్దమనిషి దగ్గిరకు వెళ్ళాడు.\nఆయన కూడా గోపాలుడికి ఉద్యోగం వేయించే ప్రయత్నం చేస్తానని చెప్పి, తీరా విరూపాక్షయ్య వెళ్ళే సమయంలో, \"మా తోడల్లుడు మిమ్మల్నొకసారి కలుసు కోవాలంటున్నాడు. మీ నుంచి ఏదో సాయం కావాలట. ఎప్పుడు పంప మంటారు ?'' అన్నాడు.\nవిరూపాక్షయ్య అతడికి అలాగే పంప మని చెప్పి, మూడో పెద్దమనిషి దగ్గిరకు వెళ్ళాడు.\nఆయన కూడా గోపాలుడికి ఉద్యోగం ఆయేలా చూస్తానని చెప్పి, \"కుర్రాడు చూడబోతే చురుగ్గా వున్నాడు. ఆ ఉద్యోగం ఏదో నేను వేయిస్తా గానీ, మా రెండో అమ్మాయిని, మీ వాడికి చేసుకుంటారా ఏమిటి?'' అని అడిగాడు లౌక్యంగా.\n\"ఆ విషయం తర్వాత మాట్లాడు కుందాం. ముందు ఉద్యోగప్రయత్నం చెయ్యండి.\" అన్నాడు విరూపాక్షయ్య శాంతంగా.\nఆయన ఇంటికి వెళ్ళే దారిలో గోపాలు డితో, '",
            "book_page_end": 49,
            "అన్నాడు": null,
            "పోరు,": "న్నాడు.\nఆ మర్నాటి నుంచీ గోపాలుడు దివా ణానికి పోయి, దుర్వాసుణ్ణి తప్ప, మిగతా ముగ్గుర్నీ చూసి వస్తూండేవాడు.\nనాలుగు రోజులు ఆగి విరూపాక్షయ్య వాణ్ణి, \"ఉద్యోగ ప్రయత్నం ఎంతవరకూ వచ్చింది ?'' అని అడిగాడు.\n\"అందరూ నాకు బాగా మర్యాదలు చేస్తూనే వున్నారు. ఈ రోజు, రేపు,” అంటున్నారు. అన్నాడు గోపాలుడు.\nవిరూపాక్షయ్య, గోపాలుడి కేసి అను మానంగా చూస్తూ \" నువ్వు, దుర్వాసుల వారిని కలుసుకున్నట్టు లేదే!'' అన్నాడు.\n\"ఆయన మొన్న కలుసుకున్నప్పుడు, నా కేసి పురుగును చూస్తున్నట్టు చూశాడు. ఈ రోజు ఆయన దగ్గిరకు పోలేదు.” అన్నాడు గోపాలుడు.\n\"ఆయన్ని కూడా తప్పక కలుస్తూండు,” అన్నాడు విరూపాక్షయ్య.\nమర్నాడు గోపాలుడు, దుర్వాసుణ్ణి కలుసుకున్నాడు. ఆయన, \"నువ్వు ఎలాంటి పనులు చెయ్యగలవు?'' అని గోపాలుణ్ణి అడిగాడు.\nగోపాలుడికి చాలా సంతోషం కలిగింది. తాను చేయగల పనులు ఏకరువు పెట్టాడు.\n\"మా పెరట్లో మొక్కలకు నీళ్ళు పోసిరా!'' అన్నాడు దుర్వాసుడు ఆజ్ఞా పిస్తున్నట్టు.\nగోపాలుడు, ఆయన అలాంటి పని చెబుతాడని 'ఊహించను కూడా లేదు. కాని, మారుమాట్లాడకుండా చెప్పినట్టు చేశాడు. తర్వాత మిగిలిన ముగ్గుర్నీ కలిశాడు. వాళ్ళు మామూలుగానే గోపాలు డికి మర్యాద చేశారు: చిన్నమెత్తు పని కూడా చెప్పలేదు.\nగోపాలుడు మరసటి రోజు దుర్వాసుణ్ణి మళ్ళీ కలిశాడు. ఆయన వాణ్ణి చూస్తూనే, \"ఈ రోజు మా పాలేరు రాలేదు. పశు వులశాల శుభ్రం చేసి, గొడ్లకు మేత వెయ్యి,'' అన్నాడు.\nగోపాలుడు యీ పనీ నోరెత్తకుండా చేశాడు. ఇలా దుర్వాసుడు రోజూ ఏదో ఒక పని చెబుతూనే వున్నాడు. ఉద్యోగం గురించిన మాటమాత్రం ఎత్తలేదు.\nఒకరోజున దుర్వాసుడు, విరూపాక్ష య్యకు కబురు చేసి పిలిపించాడు. పక్కనే గోపాలుడు కూడా వున్నాడు. ఆయన విరూపాక్షయ్యతో, \"మీ అన్న కొడుక్కు అసాధ్యమైన పనే లేనట్టుంది! మీవాడు సానబట్టిన వజ్రంలాంటి వాడు. దివాణంలో పనివాళ్ళ మీద అధికారి ఉద్యోగం వేయిస్తున్నాను. రేపు వచ్చి చేరమను,” అన్నాడు.\nవిరూపాక్షయ్య, గోపాలుడితో ఇల్లు చేరాక, \"చూశావా, దుర్వాసుల వారి మనసు మెత్తదని, నీకు ముందే చెప్పాను. ఆయన నిన్ను రకరకాల పరీక్షలకు గురి చేసి, నీ సామర్థ్యం ఏపాటిదో తెలుసు కున్నాడు. మిగతా ముగ్గురూ, నాతో కాగల పనులు చేయించుకుని, నీ ఉద్యోగం సంగతి వదిలేశారు.\" అన్నాడు."
        },
        {
            "title": "విఘ్నేశ్వరుడు",
            "book_page_start": 9,
            "pdf_page_start": 53,
            "pdf_page_end": 60,
            "author": "చందమామ బృందం",
            "genre": "పౌరాణికం, భక్తి",
            "moral": "శుభ్రత, వివేకం కలిగిన జీవితానికి భగవంతుని అనుగ్రహం ఉంటుంది. దైవారాధన భయం లేకుండా ప్రేమతో చేయాలి.",
            "keywords": [
                "విఘ్నేశ్వరుడు",
                "శుక్లాంబరధరుడు",
                "లక్ష్మీగణపతి",
                "శబరులు",
                "భైరవుడు"
            ],
            "characters": [
                "విఘ్నేశ్వరుడు (గణేశుడు)",
                "పార్వతి",
                "విష్ణువు",
                "సిద్ధి",
                "బుద్ధి",
                "నారదుడు",
                "భైరవుడు",
                "శబర నాయకుడు"
            ],
            "locations": [
                "కైలాసం",
                "వింధ్య పర్వత శ్రేణి",
                "ఉత్తర భూమి"
            ],
            "content": "గణాధిపత్య పట్టాభిషేకానికి పార్వతి ధగధగమెరిసే రంగుబట్టల్ని ఎన్నిక చేసింది. కాని, విఘ్నేశ్వరుడు తెల్లని వస్త్రాలు ధరించాడు.\n\"మంచి బట్టలు వేసుకోవలసిన సమ యంలో శుక్లాంబరధరుడు అనిపించు కున్నావేమయ్యా?'' అన్నది పార్వతి.\n‘“మంచి బట్టలు కదమ్మా వేసుకోవాలి? అవే వేసుకున్నానమ్మా. తెలుపు మంచి తనాన్ని, వివేకాన్ని తెలుపుతుంది!'' అన్నాడు విఘ్నేశ్వరుడు.\nపట్టాభిషేకం జరిగింది. విఘ్నేశ్వరుడు గణనాథుడు అయాడు. జయలక్ష్మి పేరు గల సిద్ధి, విద్యావతి పేరు గల బుద్ధి విఘ్నేశ్వరుణ్ణి వరించి ఇరుపక్కలా చేరారు. గణనాథుడు సిద్ధి బుద్ధి వినాయ కుడు అనిపించుకున్నాడు. అదే సమ యంలో ఎనిమిది దిక్కుల నుండి అష్ట సిద్ధులు ఎనమండుగురు చక్కని కన్యలై వచ్చి వకుళమాలలు వేసి, వినాయకుణ్ణి వరించారు. విఘ్నేశ్వరుడు సిద్ధివినాయ కుడు అనిపించుకున్నాడు. క ళ్యాణ మహెూత్సవాలు వైభవంగా జరిగాయి.\nవిష్ణువు వి ఘ్నేశ్వరు డితో, \"కోటి విఘ్నాలు వచ్చినా వినాయకుడి పెళ్ళి ఆగదు! అనే కొత్త సామెత అమలు జరిగింది. ఓ కళ్యాణగణేశా ! ఇక నీ చేతి మీదుగా కళ్యాణాలు జరగాలి. అలా జరిగిన కళ్యాణఫలంగా అవతరించిన జన్మేజన్మ!\" అన్నాడు.\nవిఘ్నేశ్వరుడు, '' అలాగే జరుగు తుందిలే. కౌసల్యకు రాముడివై అవత రించి రావణదశ అంతం చేద్దువు గాని!'' అని అన్నాడు.\nమళ్ళీ విష్ణువు. “గజాననా! నీ ప్రసన్న వదనం చూస్తుంటే ఏనుగ అంటే మక్కు వగా ఉందోయి !'' అన్నాడు.\nవిఘ్నేశ్వరుడు, ‘“మొసలి బారి నుండి గజేంద్రుణ్ణి రక్షించి కరివరదుడు అనిపించుకుందువులే!'' అన్నాడు.\nఎనమండుగురు సిద్ధి కన్యలు చామర వింజామరాలు వీస్తూండగా, సింహాసనంపై సిద్ధి బుద్ధులతో చుక్కల్లో చంద్రుడి లాగ విఘ్నేశ్వరుడు ప్రకాశిస్తున్న సమ యంలో, లక్ష్మి ముఖం తిప్పుకొని వెళ్ళి పోబోతూంటే విష్ణువు ఆమెను పిలిచి, విఘ్నేశ్వరుడితో, “సిద్ధివినాయకా! లక్ష్మి స్థిరమైనదికాదు అని వాదుపడుతున్నది. నీ ఒడిలో కాస్త కూర్చుండనియ్యి! లక్ష్మికి స్థిరత్వం సిద్ధిస్తుందని ఆశిస్తు న్నాను!'' అని అన్నాడు.\nవిఘ్నేశ్వరుడు మహానందంతో, '' తల్లి మహాలక్ష్మిని ఒడిపట్టే నా అదృష్టం ఎంత గొప్పది!'' అని అంటూ లక్ష్మి పాదాలను తొండంతో చుట్టి తన కుడి తొడ మీద కూర్చుండబెట్టుకొన్నాడు.\nఅప్పుడు విష్ణువు, \"ఇప్పుడు విఘ్నేశ్వ రుడు ' లక్ష్మిగణపతి'. తల్లి కుమారుణ్ణి ఏవిధంగా కని పెట్టుకొని ఉంటుందో అలాగే విఘ్నేశ్వరుడి అనుగ్రహం ఉన్న చోట లక్ష్మి స్థిరంగా ఉంటుంది,\" అని చెప్పాడు.\nనారదుడు, ''ఓహెూ, విఘ్నేశ్వరుడికి ఎన్ని పేర్లు! సిద్ధివినాయకుడు, లక్ష్మి గణపతి, శుక్లాంబరధరుడు-ఇంకా ఎన్నో ఎన్నో\", అని అంటూ మహతివీణను వాయిస్తూ, \"జయ జయ జనగణనాయక జయహే!\" అని గానం చేస్తూ లోకాలన్నీ తిరిగాడు.\nఒకనాడు విఘ్నేశ్వరుడు ఎలుక వాహనం పైన ఆకాశమార్గంలో పయనిస్తూ వింధ్య పర్వత శ్రేణిని దాటి, ఇంకా దక్షిణంగా వెళ్ళి ఒక పెద్ద నల్లని కొండ దగ్గిర దిగాడు. కొండ దిగువనే శబరులు డోళ్లు, డప్పులు కోలాహలంగా వాయిస్తూ పెద్ద సంబరం జరుపుకొంటున్నారు.\nవిఘ్నేశ్వరుడు తన రూపాన్ని ఉప సంహరించుకొని అందమైన కుర్రవాడి రూపంతో ఉత్సవాన్ని సమీపించాడు.\nశబరులు కుర్రవాణ్ణి చుట్టుముట్టి, \"దేవర తనకోసం మంచి చిన్నోడిని పంపినాడు!'' అంటూ ఎత్తుకుపోయి ఉత్సవం మధ్యలో దింపారు.\nఅక్కడ రక్తపుచారలతో పెద్ద నల్లని గండశిల ఉన్నది. ఎదురుగా ఒక పసి వాడు మూగగా ఏడుస్తూ ఉన్నాడు. ఆ పిల్లవాడి ఒంటి నిండా పసుపు రాసి, మొలకు నల్లని గుడ్డకట్టి, ఎర్రని మందార మాలతో అలంకరించారు.\nవిఘ్నేశ్వరుడు శబరనాయకుడితో, \"మీ దేవరతో నేను మాట్లాడాలి. నన్ను అతని దగ్గిరికి తీసుకెళ్ళండి!\" అన్నాడు.\nశబరనాయకుడు పకపకా నవ్వుతూ, \"బలే చిన్నోడివే! మా స్వామితోనే మాటలాడతావా ? మా స్వామి కారు చీకటి లాగ మహాభీకరంగా ఉంటాడు. ఎవరూ చూళ్ళేరు. చూస్తే రక్తం కక్కు కొని అలాగే చచ్చిపోతారు!\" అన్నాడు.\nవిఘ్నేశ్వరుడు నవ్వి, తటాలున వెళ్ళి గండశిలను సమీపించి, \"మీ భయాన్నే మీ స్వామికి అంటగట్టి భయంకరంగా ఉంటాడని అనుకుంటున్నారు. భయాన్నే భక్తి అంటున్నారు. మీలో ఉండే క్పూర స్వభావమే బలిగా తయారైంది. ఇదంతా తప్పు! మీరెవ్వరూ మీ స్వామిని చూసి ఎరగరు. మీ స్వామి ఎన్నడూ ఇలాంటి ఉత్సవాల్ని బలినీ కోరలేదు. మీ స్వామి ఎంతో అందంగా ఇలాగ ఉంటాడు.\" అని చెబుతూ అరచేత్తో రాతిని తట్టాడు.\nనల్లని బండరాయి తెల్లని అరటిదవ్వ లాంటి అందమైన స్వామి విగ్రహంగా మారింది. ముణుకులపై చేతులు చాచి కూర్చున్న స్వామి విగ్రహం నవ్వు ముఖంతో మనోహరంగా కనిపించింది.\nవిఘ్నేశ్వరుడు పసివాడి తల నిమిరాడు.\nఆ పిల్లవాడు గొంతెత్తి, \"స్వామీ, నీవే శరణం!\" అంటూ విగ్రహం ముందు మోకరిల్లి స్తోత్రం మొదలు పెట్టాడు.\nనల్లరాయిస్వామి విగ్రహంగా మార డమూ, మూగపిల్లవాడు గొంతెత్తి మాటలు పలకడమూ రెప్పపాటున జరిగాయి.\nఅద్భుతాల కు శబరులు నివ్వెర పాటుతో చేతులెత్తి, భయంభయంగా విఘ్నేశ్వరుడికి మ్రొక్కారు.\nకుర్రవాడి రూపంతో ఉన్న విఘ్నేశ్వ రుడు వారిస్తూ, \"నన్ను కాదు మీరు మ్రొక్కవలసింది. మీ స్వామిని భయాన్ని విడిచి ప్రేమతో కొలవండి; మీరు నమ్మిన దేవరను తండ్రిలాగ, అన్నలాగ. స్నేహి తుడి లాగ చూసుకోండి. బలులు మొద లైన చెడ్డపనులు మానేసి ఫలపుష్పాలతో, అరటి తోరణాలతో ఆనందంగా పండగలు చేసుకోండి. ఈ మాటలు వచ్చిన పిల్ల వాడే మీకు గురువుగా, స్వామి పూజారిగా ఉంటాడు. నేను మీ స్వామి దగ్గరకు వెళ్తున్నాను. మీ స్వామి మీకు దర్శన మిస్తాడు!'' అని చెప్పి చరచరా కొండను ఎక్కుతూ వెళ్ళాడు.\nశబరులు కొంతవరకు అతనిని అనుస రించి వెళ్ళి ఆగిపోయారు.\nవిఘ్నేశ్వరుడు కుర్రవాని రూపంతోనే పర్వతాగ్రానికి చేరాడు. అక్కడ భైరవ స్వామితలవాల్చుకొని విచారంగా కూర్చుని ఉన్నాడు. అతని శరీరం కారునల్లగా ఉన్నది.\nవిఘ్నేశ్వరుడు పరుగున వెళ్ళి భైరవుణ్ణి రెండుచేతులా చుట్టి ఆలింగనం చేసు కొన్న క్షణంలోనే భైరవుడి శరీరం తెల్లగా వెన్నెల కాంతితో ప్రకాశించింది.\nదివ్యమంగళరూపాన్ని పొందిన భైర వుడు కుర్రవాణ్ణి ఆనందంతో కౌగలించు కొని. \"నీవు విఘ్నేశ్వరుడివి! నాకు తెలుసు. నీ అనుగ్రహంతో నా కారుదనం పోయి దైవత్వం సిద్ధిస్తుందని నేను అవత రించినప్పుడు ఆకాశవాణి చెప్పింది. ఈ కొండ ఎక్కడానికి ఎవ్వరూ సాహ సించరు. నన్ను చూసి పక్షులు కూడా ధ్వని చెయ్యవు. నన్ను నేనే అసహ్యించు కొంటూ నీ కోసం ఎంతకాలంనుంచో నిరీ క్షిస్తూ ఉన్నాను. నీ నిజరూపంతో నా కన్నులకు విందు చెయ్యి!\" అన్నాడు.\nవిఘ్నేశ్వరుడు నిజరూపాన్ని పొంది అతనితో, ''ఇకనుండి నీవు దైవంగా ఆరా ధింపబడే స్వామివి! శివకేశవులిద్దరూ నీలో ఉన్నారు. నీ గురించి అమ్మ చెప్పి నప్పట్నించి నిన్ను కలుసుకోవాలని తహ తహ పడుతూనే ఉన్నాను. మోహం చీకటిలాంటిది ! శివుడు మోహపరవశుడై జగన్మోహినీ రూపం ధరించిన విష్ణువు వెంటబడ్డాడు. శివ, విష్ణువుల తేజస్సులు ఒకటిగా కలసి నీ అవతరణం జరిగింది. అందువలన నీకు నల్లని రూపు వచ్చింది. ఇప్పుడు నీ అంత దివ్యమంగళ సుందరు డైన స్వామి వేరొకడు లేడు ! శబరులకు ఒకసారి కనిపించు !'' అన్నాడు.\nతరవాత కుర్రవాని రూపంతో శబరుల దగ్గిరికి వచ్చి. \"మీ స్వామి విగ్రహం ముందు మోకరిల్లి ఏకకంఠంతో 'స్వామీ! శరణం!' అని పిలవండి. మీ స్వామి మీకు కనిపిస్తాడు ! పిలిచినప్పుడల్లా పలుకుతాడు. పంటలు పండించండి. ఇళ్ళువాకిళ్ళు పల్లెలు కట్టుకొని సుఖంగా మనుష్యుల్లాగ జీవించండి. మీ స్వామి అండదండలెప్పుడూ మీకు రక్షగా ఉంటాయి, వెళ్ళండి !'' అని చెప్పి అదృశ్యమయాడు.\nశబరులు నివ్వెరపోయి దణ్ణాలు పెట్టి, విగ్రహం దగ్గరకు చేరుకొని స్వామిని నోరారా పిలుస్తూ మ్రొక్కారు. దివ్య సుందరరూపంతో స్వామి వారికి సాక్షాత్క రించి చిరునవ్వులతో అభయముద్ర పట్టి వారిని ఆశీర్వదించి అంతర్ధానమయాడు.\nఅప్పటి నుంచి శబరులు ఏటేట మార్గ శిరమాసంలో అరటిచెట్టు బోదెను, లేత ఆకును అనేక విధాలుగా ఉపయోగించి స్వామికి మంటపాలనూ, పందిళ్ళనూ అలంకరణ చేసి, బలులు మొదలైనవి మాని సాత్వికారాధనతో స్వామిని భయం లేని భక్తితో అర్ధిస్తూ, నాగరికులై విద్యా వంతులై ఉన్నత మానవత్వాన్ని సాధిం చారు. స్వామి నివసించిన కొండపై గొప్ప ఆలయాన్ని శిల్పకళానిలయంగా నిర్మించి సంగీత నృత్యకవితలతో అలరించి గర్వించదగ్గ మానవజాతిగా రూపొందారు.\nకుర్రవాని రూపంలో వచ్చిన దెవరో శబరులకు తెలియదు. వారి దేవర స్వామియే ఆ రూపంలో వచ్చి తమ అజ్ఞా నాన్ని తొలిగించి అనుగ్రహించాడని అను కున్నారే గాని విఘ్నేశ్వరుని లీల అని ఎరగరు. విఘ్నేశ్వరుడు అలాగ ఎరుక పడి ఉంటే విఘ్నేశ్వరుడే దేవుడని ఆరా ధన మొదలుపెట్టి, తమ స్వామినే విస్మ రించుతారని విఘ్నేశ్వరుడు అజ్ఞాత బాల కుడి గానే ఉండిపోయాడన్న సంగతి స్వామి పదేపదే తలంచుకొని మనసారా విఘ్నేశ్వరుణ్ణి స్మరిస్తూండేవాడు. కైలా సానికి వెళ్ళి విఘ్నేశ్వరునితో, కుమార స్వామితో ఆనందం పంచుకోవాలని ఉవ్విళ్ళూరేవాడు.\nవిఘ్నేశ్వరుడు శబరులను సంస్క రించి మూషిక వాహనుడై ఆకాశ మార్గంలో క్రిందకు చూస్తూ ఉత్తరదిశగా తిరుగు ప్రయాణం చేస్తున్నాడు. కొండచరియ లన్నీ కీకారణ్యాలతో నిండి ఉన్నాయే గాని భూమి అంతా బీడుపడిన మైదానం లాగ కనిపించింది. జలసమృద్ధి ఉంటే కనులపండుగగా పైరుపచ్చగా ఉండ వలసింది కాని, నీటి కొరత తీర్చే నదులు లేక సౌభాగ్యశూన్యంగా భూములు వెల వెల పోతున్నవి. ప్రజలు ఆకాశాన్ని మబ్బుల్ని నమ్ముకొని ఏదో ఒకలాగ జీవ యాత్ర సాగిస్తున్నారు.\n\"గంగమ్మ లాంటి నది కలిగిన ఉత్తరదేశ ప్రజలు ఎంత పుణ్యం చేసి పుట్టారో! అంత గంగ మనకు లేకపోయినా అందులో ఒక పాయ మనకు ఏ దేవుడైనా కనికరించి ఇవ్వగూడదా ? ముక్కోటి దేవుళ్లున్నారంటారు, ఎందుకూ? ఒక్కరికీ జాలిలేదు,\" అంటూ సామాన్యప్రజలు అనుకుంటున్న మాటలు వినిపిస్తూనే ఉన్నాయి విఘ్నేశ్వరుడి పెద్ద చెవులకు.\nఅటు పడమటి దిక్కున ఎత్తైన పర్వత శ్రేణులు, ఇటు తూర్పున చిన్న చిన్న కొండల బారుతో నిండి ఉన్న భూభాగాలు విశాలంగా తూర్పు సముద్రం వరకూ ఊరికే వున్నాయి. ఎక్కువమంది జనులు జంతువుల్ని, పక్షుల్ని వేటాడి తింటూ ఆటవిక జీవనం సాగిస్తున్నారు. సేద్యం మీద ఆధారపడ్డవారు అగచాట్లు పడు తూనే ఉన్నారు. సముద్రం మీద ప్రాణ భీతి విడిచి చేపలుపట్టే జాలరులు విశే షంగా కనిపించారు. చాలీచాలని మేతతో పశుగణాలు బక్కచిక్కి దీనంగా కని పించాయి. తూర్పు తీరం పొడవునా జాలరిపల్లెలే కనిపించాయి గాని మంచి ఊళ్ళు లేవు.\nఉత్తరభూమితో పోల్చి చూస్తే విఘ్నే శ్వరుడికి చాలా విచారం కలిగింది. హిమా చల సీమలో ఎటు చూసినా సుందర జలపాతాలతో, రమణీయ సరోవరాలతో, నదీ నదాలతో మనోహరంగా కనిపించే పచ్చని ప్రకృతి కళకళలాడుతూ ఆనంద దాయకంగా ఉంటుంది. ఇక్కడ పడ మటి పర్వతాలు దిష్టిబొమ్మల్లాగ బోడిగా ఉన్నాయి.\nఆ పర్వతశ్రేణి నడుమ సహ్యాద్రి చేరువనున్న లోయలో గౌతముడి ఆశ్రమం మసిబొగ్గుల్లో మరకతం లాగ ఆకుపచ్చగా మెరుస్తున్నది. విఘ్నేశ్వరుడికి ఏదో ఆలోచన వచ్చినట్లుగా తలపంకించాడు. ఎలుకను వేగం పెంచమని హెచ్చరికగా తట్టి దక్షిణాదిని, వింధ్యను దాటి ఉత్త రాదిని చేరుకున్నాడు. ఉత్తరభూమి దూరానికి అంతా ఏదో కొత్తగా ఉన్నట్టు కనిపించింది.\nసమీపించేసరికి అక్కడ అంతా అయో మయంగా ఉంది.",
            "book_page_end": 16,
            "అన్నాడు": null,
            "పోరు,": null
        },
        {
            "title": "ఇద్దరు మోసగత్తెలు - 9",
            "book_page_start": 9,
            "pdf_page_start": 61,
            "pdf_page_end": 65,
            "author": "చందమామ బృందం",
            "genre": "అరేబియా కథ, ఫాంటసీ",
            "moral": "దయ, నిస్వార్థ ప్రేమ బహుమతిని తెస్తాయి. మోసగాళ్ళ పన్నాగం చివరికి నిష్ఫలమవుతుంది.",
            "keywords": [
                "మోసం",
                "మాంత్రికుడు",
                "భరణం",
                "పరివర్తన",
                "రాజభటుడు"
            ],
            "characters": [
                "జురేక్",
                "హసన్",
                "పాదరసం అలీ",
                "జీనాబ్",
                "అజరయ్య (మాంత్రికుడు)",
                "కమర్",
                "ఖలీఫా"
            ],
            "locations": [
                "బగ్దాద్ నగరం",
                "అజరయ్య భవనం"
            ],
            "content": "జురేక్ విచారం చూసి, హసన్ చిన్నగా నవ్వి, \"తొందరపడకండి. మీకు డబ్బు సంచీ దొరుకుతుంది, పిల్లవాడూ దొరుకు తాడు. కాస్త మా వాడికీ, మీ మేనగోడలు జీనాబూ పెళ్ళిముహూర్తం పెట్టించి మరీ వెళ్ళండి!'' అన్నాడు.\n\"జీనాబ్ను ఆలీ కిచ్చి చెయ్యటానికి నా కేనాడూ అభ్యంతరం లేదు. కాని, జీనాబ్ సంతలో కొన్నట్టు కొనటానికి గొర్రెపిల్ల కాదు. దాన్ని పెళ్ళాడేవాడు భరణం ఇ వ్వ వ ల సి వుంటుంది\" అన్నాడు జురేక్.\n\"తప్పక ఇస్తాను. ఏమివ్వాలి?\" అన్నాడు పాదరసం ఆత్రంగా.\n\"అజరయ్య కూతురు కమర్ దగ్గిర వుండే బంగారు దుప్పటి బంగారు శిరో భరణమూ, బంగారు వడ్డాణమూ, బంగారు చడావులూ తెచ్చిన వాణ్ణి చేసు కోవాలని జీనాబ్ అభిప్రాయం. అవి నువ్వు తెచ్చి ఇవ్వగలిగితే పెళ్లికి నా అభ్యంతరం ఏమీ లేదు.\" అన్నాడు జురేక్.\n“తెస్తాను.” అన్నాడు పాదరసం అలీ.\nజురేక్ తన పిల్లవాణ్ణి, డబ్బు సంచీని తీసుకు వెళ్లిపోయాక, హసన్ పాదరసంతో, \"నీ కేమైనా పిచ్చా ఏమిటి ? ఇటువంటి పని ఎందుకు మీద వేసుకున్నావు ? అజరయ్య మంత్రాలూ, చేతబడులూ నేర్చినవాడు. వాడికి భూత పిశాచాలు పలుకుతాయి. వాడు బగ్దాద్నగరం గోడల బయట, బంగారు వెండి ఇటుకలతో కట్టిన భవంతిలో వుంటాడు. రాత్రిపూట వాడు యింట్లో వున్నప్పుడు తప్ప ఆ ఇల్లెవరికీ కనిపించదు. పగలల్లా వాడు నగరంలో వడ్డీవ్యాపారం చేస్తాడు.\nరాత్రివేళ ఇంటికివెళ్ళి కిటికీలో నిలబడి, తన కూతురి బంగారు దుప్పటి ఒక బంగారు పళ్ళెంలో పెట్టి పట్టుకుని, \"ఇరాక్, ఇరాన్, అరేబియాలలో గల ఏ గజదొంగ అయినా సరే దీన్ని కాజెయ్యండి, చూస్తాం,” అంటాడు. ఎంతమంది దొంగలో ఆదుప్పటి కాజెయ్య టానికి యత్నించి నాశనమైపోయారు. వారిలాగే నిన్నుకూడా నాశనం చేయించా లనే దురుద్దేశంతోనే జురేక్ నిన్ను ఉసికొల్పాడు. ఈ పని నీ వల్ల అయేది మాత్రం కాదు !'' అన్నాడు.\n\"ఏమన్నానో అన్నాను. జీనాబన్ను పెళ్ళికూతుర్ని చేసినప్పుడు ఆ బంగారు దుప్పటి కప్పి, బంగారు శిరోభరణం పెట్టి, బంగారు వడ్డాణం చుట్టి, బంగారు చడావులు తొడిగి మరీ పెళ్ళాడతాను !' ' అన్నాడు పాదరసం ధైర్యంగా.\nవాణ్ణి ఎవరూ ఆపలేక పోయా రు. వాడు అప్పుడే బయలుదేరి అజరయ్య దుకాణానికి వెళ్ళాడు. అజరయ్య బంగారాన్ని సంచులతో తూయించి. గాడిద మీద వేయిస్తున్నాడు. అజరయ్య దుకాణం మూసి గాడిదమీద సవారీ అయి ఇంటికి బయలుదేరేదాకా దూరంగా వేచి వుండి, అలీ అతన్ని వెంబడిస్తూ ఊరి వెలపలకు వెళ్ళాడు.\nఅజరయ్య ఒక చోటికి వచ్చి, సంచీలో నుంచి ఇంత ఇసుక తీసి, మంత్రించి, గాలిలో చల్లాడు. వెంటనే ఎదురుగా ఒక భవనం ప్రత్యక్షమయింది. ఆ భవనం బంగారు ఇటుకలతో, వెండి ఇటుకలతో కట్టివున్నది. అజరయ్య గాడిద మీద భవనంలో ప్రవేశించాడు. మరి కొంత సేపటికి ఆయన కిటికీ తెరిచి, చేతిలో బంగారు పళ్ళెంలో బంగారు దుప్పటి పెట్టి పట్టుకుని నిలబడి, \"ఇరాక్, ఇరాన్ అరేబియాలలో గల గజదొంగల్లారా! చాతనయితే ఈ నా కూతురి సొత్తు దొంగి లించి ఆమెను పెళ్ళాడండి!'' అన్నాడు.\nఅజరయ్యను మంచిగా అడిగి ఆ వస్తు వులను బహుమానంగా పుచ్చుకోవాలని అలీకి తోచింది. ‘“ అయ్యా, తమతో ఒక్క సారి మాట్లాడాలి,\" అన్నాడతను అజరయ్యతో.\n\"ఎవరు నువ్వు? పైకి రా!'' అన్నాడు అజరయ్య.\nపాదరసం పైకి వెళ్ళి అజరయ్యతో తన అవసరం గురించి చెప్పాడు.\nఅజరయ్య అంతా విని గట్టిగా నవ్వి, పాదరసం చెయ్యి పరీక్షించి, ''నీకు ప్రాణంమీద ఆశ వుంటే, నా సలహా తీసు కుని, ఈ ప్రయత్నం మానుకో. ఎవరో నీ కీడు గోరి నిన్నీ పనికి పురికొల్పారు. నా ఆయుర్దాయం కంటె నీకు ఎక్కువ వున్నది. లేకపోతే నిన్ను ఈ క్షణాన చంపి వుందును!'' అన్నాడు.\nఅలీ మండిపడి, కత్తిదూసి, \"దుర్మార్గుడా! నేను కోరినది ఇవ్వకపోతే నిన్నీ క్షణంలో చంపేస్తాను!'' అన్నాడు.\n\"ఆ చెయ్యి పడిపోవాలి !'' అన్నాడు అజరయ్య. మరుక్షణం పాదరసం కుడి చెయ్యి చచ్చుపడిపోయింది, పాదరసం కత్తిని ఎడమచేతిలోకి తీసుకున్నాడు. కాని అజరయ్య మహిమవల్ల అదీ పడి పోయింది.\n\"ఇప్పటికైనా నీ ప్రయత్నం మాను కుంటావా?'' అన్నాడు అజరయ్య.\n\"నాకా దుప్పటి ఆవీ కావాలి!'' అన్నాడు పాదరసం.\n\"అందుకు ఒకటే మార్గం! గాడిదవై వాటిని మొయ్యి!'' అంటూ అజరయ్య పాదరసం మీద నీళ్ళుమంత్రించి చల్లాడు. వెంటనే అలీ కాస్తా గాడిద అయిపోయాడు.\nమర్నాడు అజరయ్య దుకాణానికి పాదరసాన్ని తోలుకుపోయాడు. ఆ రోజు సాయంకాలం ఇంటికి వచ్చాక అజరయ్య అలీని మళ్ళీ మనిషిని చేసి, ‘\" ఎందుకు చెడతావు ? నా సలహా విని వెళ్ళిపో, లేక పోతే ఇంకా హీనమైన జంతువుగా మార్చ గలను,\" అన్నాడు. అలీ ఆ మాటలేవీ వినిపించు కో క అజరయ్య మీదికి వురికాడు. అజరయ్య అతన్ని ఎలుగు బంటిగా మార్చేశాడు.\nమర్నాడు అజరయ్య కూతురు కమర్ తండ్రితో, '' నాన్నా, ఈ అబ్బాయి నన్ను పెళ్ళాడతాడేమో అడుగు.\" అన్నది.\n''నువే అడుగు,'' అంటూ అజరయ్య కోపంగా తన గదిలోకి వెళ్లాడు.\n\"నీకు కావలసింది నేనా, నా వస్తువులా?'' అని కమర్ పాదరసాన్ని ప్రశ్నించింది.\n\"దిలైలా కూతురు జీనాబ్ అనే అందగత్తెకు భరణంగా ఇవ్వటానికి నీ వస్తువులే నాకు కావాలి,\" అన్నాడు పాదరసం అలీ.\n'' వాడి మనసు మారదు. చూశావా?'' అన్నాడు అజరయ్య కూతురితో. తరవాత అలీ మీద నీళ్ళుచల్లి కోతిని చేశాడు.\nఆ రాత్రి కమర్ ఒక నిశ్చయానికి వచ్చేసింది. ఆమె పాదరసం అలీకి సహాయం చెయ్య నిశ్చయించింది. అతను తనను పెళ్ళాడకపోయినా అతని సుఖం కోసం తన వస్తువులు ఇచ్చెయ్య దలచింది. అందుచేత ఆమె ఆ రాత్రి, తన తండ్రితో శతపోరి అతణ్ణి ఒప్పించింది. తరవాత తన వస్తువులన్నీ బంగారు పళ్ళెంలో పెట్టుకుని, కోతి రూపంలో వున్న పాద రసం దగ్గిరికి పోయి, అతన్ని మనిషిగా చేసి, '' అలీ, ఇవి తీసుకో! నువు కోరే జీనాబ్ను పెళ్ళాడు.\" అన్నది.\nపాదరసం అలీకి కమర్ పట్ల చాలా అభిమానం కలిగింది. అతను ఆమెను వెంటబెట్టుకుని హసన్, అహ్మద్ల వద్దకు వెళ్ళాడు. \"నువు జీనాబ్ను పెళ్ళాడిన తరవాత కమర్ను కూడా పెళ్ళాడటం ఉచితం. ఈమె తండ్రి కీమె ఒక్కతే కుమార్తె గనక అతని ఆస్తి కూడా అతడి తదనంతరం చట్టం ప్రకారం నీకే దక్కు తుంది.'' అని వారు అన్నారు.\nతరవాత వాళ్లు దిలైలానూ, జీనాబన్నూ, జురేకన్నూ పిలిపించారు. జురేక్ సాక్షిగా పాదరసం జీనాబ్కు కమర్ బంగారు దుప్పటి, శిరోభరణమూ, వడ్డాణమూ, చడావులూ భరణంగా ఇచ్చాడు. జురేక్, తన మేనకోడలైన జీనాబ్ పాదరసం అలీని పెళ్ళాడటానికి ఒప్పుకున్నాడు.\nఈ భరణం సంపాదించటానికి పాద రసం పడిన కష్టాలను గురించి విని జీనాబ్, అలీ కమర్ను పెళ్ళాడటానికి ఆమోదించింది. పాదరసం అలీకీ, జీనాబూ పెళ్లి అతివైభవంగా జరిగింది.\nతరవాత కొద్ది రోజులకు పాదరసం ఖలీఫా దర్శనం చేసుకుని తనను కొలువులో ఉంచుకోమని అర్జీ పెట్టు కున్నాడు. ఆ అర్జీని ఇద్దరు కొత్వాళ్ళూ పావురాల టపా నిర్వాహకురాలూ బలపర చటం వల్ల ఖలీఫా పాదరసం అలీని రాజ భటులకు సర్దారుగా నియమించాడు. నెలకు వెయ్యి దీనారాలు వేతనం తీసు కుంటూ పాదరసం జీనాబ్, కమర్లతో సుఖంగా కాలం గడిపాడు. —(అయిపోయింది)",
            "book_page_end": 13,
            "అన్నాడు": null,
            "పోరు,": null
        }
    ],
    "statistics": {
        "total_stories": 14,
        "author_counts": {
            "మాచిరాజు కామేశ్వరరావు": 1,
            "చందమామ బృందం": 7,
            "వసుంధర": 1,
            "ఎన్. వి. ఆర్. సత్యనారాయణమూర్తి": 1,
            "కోనే నాగ వెంకట ఆంజనేయులు": 1,
            "గంగిశెట్టి శివకుమార్": 1,
            "జొన్నలగడ్డ రామలక్ష్మి": 1,
            "బొమ్మిడి అచ్చారావు": 1
        },
        "genre_counts": {
            "హాస్యం": 1,
            "ధారావాహిక, సాహసం": 1,
            "బేతాళ కథ, నీతి కథ": 1,
            "సామాజికం, నీతి కథ": 1,
            "సామాజికం, చిన్న కథ": 1,
            "కుటుంబ కథ, సామాజికం": 1,
            "జాతక కథ, నీతి కథ": 1,
            "చరిత్ర, యాత్రా విశేషాలు": 1,
            "నీతి కథ": 1,
            "నీతి కథ, ఫాంటసీ": 1,
            "నీతి కథ, సామాజికం": 1,
            "నీతి కథ, ఉద్యోగం": 1,
            "పౌరాణికం, భక్తి": 1,
            "అరేబియా కథ, ఫాంటసీ": 1
        }
    }
}