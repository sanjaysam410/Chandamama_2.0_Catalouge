{
    "book_id": "చందమామ_1981_06",
    "stories": [
        {
            "title": "వరదబాధితులు",
            "book_page_start": 6,
            "pdf_page_start": 6,
            "pdf_page_end": 10,
            "author": "చందమామ బృందం",
            "genre": "సాంఘిక కథ",
            "moral": "రాజు ప్రజల సమస్యలు స్వయంగా తెలుసుకోవాలి. అవినీతిని అరికట్టడానికి కఠిన నిర్ణయాలు తీసుకోవాలి.",
            "keywords": [
                "రాజు",
                "అవినీతి",
                "వరదలు",
                "సహాయం",
                "ప్రత్యేకాధికారులు"
            ],
            "characters": [
                "ప్రతాప మహా రాజు",
                "మంత్రి",
                "చమత్కారుడు",
                "వీరసేనుడు",
                "ధీరసేనుడు",
                "శూరసేనుడు"
            ],
            "locations": [
                "చంద్రపురం",
                "వీరవరం",
                "ధీరవరం",
                "శూరవరం"
            ],
            "content": "చంద్రపురాన్నేలే ప్రతాప మహా రాజు, ఒక పర్యాయం చెప్పుడు మాటలు విని, ఒక అమాయకుడికి అన్యాయంగా ఉరి శిక్ష విధించాడు. తరవాత అసలు విషయం బయటపడింది. కానీ, అప్పటికే ఆ అమాయకుడు ఉరితీయబడ్డాడు. ఈ సంఘటన మహారాజు హృదయాన్ని కలచి వేసింది. అప్పటినుంచీ ఆయన చెప్పుడు మాటలు వినడం పూర్తిగా మానివేయ డమే కాక, ఎవరైనా ఫిర్యాదులు తన దాకా తీసుకువస్తే, కఠినంగా శిక్షించే వాడు. ఎవరూ ఎవరిని గురించీ చెడ్డగా మాట్లాడకూడదన్నది ఆయన శాసనం.\nప్రతాపుడిని మంత్రి ఒకసారి ఇలా హెచ్చ రించాడు: ‘‘మహాప్రభూ! చెప్పుడుమాటలు వినడం తప్పుకాదు. విని నమ్మడమే తప్పు. తమరు ఫిర్యాదులు వినని పక్షంలో, దేశంలో అవినీతి ప్రబలిపోతుంది. \"\n\"అవినీతికి పాల్పడినవాడు, శాసనాన్ని ధిక్కరించిన వాడికిందే లెక్క! నా కొలువులోని అధికారులందరూ విశ్వాస పాత్రులు. వారిపై నా కెంతో నమ్మక ముంది.\" అన్నాడు ప్రతాపుడు.\nఇలా వుండగా దేశంలో ఒక ప్రాంతాన విపరీతంగా వర్షాలు కురిసి, నదులు పొంగి వరదలు వచ్చాయి. నదీతీరంలో వున్న వీరవరం. ధీరవరం, శూరవరం బాగా దెబ్బతిన్నాయి. ఎందరివో ఇళ్ళు కూలిపోయాయి, ఆస్తి బాగా నష్టమై పోయింది.\nప్రతాపుడు స్వయంగా వెళ్ళి, ఆ మూడు గ్రామాలూ చూసి వచ్చాడు. అక్కడ జరిగిన అపారనష్టం, ఆయన మనసును కలవర పెట్టింది. మూడు గ్రామాలకూ ముగ్గురు ప్రత్యేకాధికారు లను నియమించి, ఒక్కొక్కరికి లక్ష వరహాల చొప్పున యిచ్చి, ప్రజలకు సాయపడమని చెప్పాడు. ఆ విధంగా వీరవరానికి వీరసేనుడూ, ధీరవరానికి ధీరసేనుడూ, శూరవరానికి శూర సేనుడూ వెళ్ళారు.\nవీరవరం ప్రజలు బొత్తిగా అమాయ కులు. వీరసేనుడు అక్కడ తనకై ఒక పెద్ద భవంతి నిర్మించుకుని, స్వల్ప ధర లకు అక్కడ వ్యవసాయ యోగ్యమైన భూములన్నీ కొనేసి, తన వాళ్ళందర్నీ అక్కడ చేర్చాడు. ఈ విధంగా ఊరి వాళ్ళందరూ కూలిజనం అయిపోయారు. రాజు చేసిన సాయం గురించి మాట మాత్రంగానైనా ప్రజలకు చెప్పలేదు.\nధీరవరంలో అప్పటివరకూ ప్రజలను పీడించి బతుకుతున్న ఒక దుష్టబుద్ధితో చేతులు కలిపాడు ధీరసేనుడు. ఇద్దరూ కలిసి ఆ ఊరును చెరిసగం పంచుకుని రాజు యిచ్చిన ధనంతో విలాసభోగాలు అనుభవించసాగారు. ఇక్కడి ప్రజలకు కూడా రాజుగారి సహాయం గురించి తెలియదు.\nశూరవరాన్ని కుబుద్ధి, దుర్బుద్ధి అనే యిద్దరు దుర్మార్గులు పీడిస్తూండే వాళ్ళు. శూరసేనుడు వాళ్ళతో కలిసి, ఊరును మూడు భాగాలుచేసి పంచుకుని, హాయిగా కాలం గడపసాగాడు. పాపం, అక్కడి ప్రజలకుకూడా రాజుగారు చేసిన సాయం గురించి ఏమీ తెలియదు.\nఈ మూడు గ్రామాల గురించీ మంత్రి ఎప్పటికప్పుడు సమాచారం సేకరిస్తూ నే వున్నాడు. ఆయనకు వచ్చే వార్తలు ఎంతో కలవరపరిచేవిగా వున్నవి.\nకొన్ని నెలలు గడిచిపోయాక మంత్రి, ప్రతాపుడితో, \" ప్రభూ! తమరు మూడు గ్రామాలకు, మూడు లక్షల వరహాలు సహాయం చేశారు. ఆ సొమ్ము ఎలా విని యోగపడిందో తెలుసుకోవడం మంచిది గదా.\" అన్నాడు.\n\"మంచిదే. ఎవరినైనా పంపి తెలుసు కుని రమ్మనండి. అయితే, అధికారులపై నేరారోపణ చేయడానికి ప్రయత్నిస్తే మాత్రం, శిక్ష కఠినంగా వుంటుంది.\" అన్నాడు ప్రతాపుడు.\nమంత్రి పంపిన చమత్కారుడనే వాడు వెళ్ళి, అక్కడి పరిస్థితులు చూసి వచ్చి, మంత్రికి చెప్పాడు. మంత్రి ఆ వివరా లన్ని విని, \" పరిస్థితి మరీ యింత దారు ణంగా వున్నదనుకోలేదు. ఫిర్యాదులు లేవని అధికారులు మరీ విర్రవీగి పోతు న్నారు. ఇలా అయితే, దేశంలో సంక్షోభం పుట్టడానికి మరెంతో కాలం పట్టదు. ఈ వివరాలన్నీ రాజుకు ఎలా చెప్పాలో తెలియడంలేదు,\" అన్నాడు.\nచమత్కారుడు తాను రాజుతో అసలు విషయం తెలివిగా చెబుతానన్నాడు.\n\"నీ యిష్టం. రాజుకు కోపం వస్తే నీకు కఠినశిక్ష తప్పదు, జాగ్రత్త !'' అన్నాడు. మంత్రి హెచ్చరికగా.\n\" దేశక్షేమం కోసం, ఆ మాత్రం ప్రమా దంలో తలదూర్చక తప్పదు,\" అని చమత్కారుడు రాజును కలుసుకున్నాడు.\n\" ఆ మూడు గ్రామాలు ఎ లా వున్నాయి ?'' అని రాజు అడిగాడు.\n\" తమ దయవల్ల అంతా బాగానే జరి గింది,ప్రభూ! కాని, ప్రభువులు కోపగించు కోనంటే, ఒక చిన్న విషయం మనవి చేసుకోవాలి.\" అన్నాడు చమత్కారుడు.\n‘\" ఎవరి మీదనైనా నేరారోపణ చేశావో, శిక్ష చాలా కఠినంగా వుంటుంది,\" అన్నాడు ప్రతాపుడు.\n\"నేరం కాదు గానీ, నా కొక చిన్న లోపం కనబడింది, ప్రభూ! అది, మీ వల్లనే జరిగిందని పిస్తున్నది.\" అన్నాడు చమత్కారుడు ధైర్యంగా.\n“నా లోని లోపాలు సరిదిద్దుకోవడానికి నేనెప్పుడూ సిద్ధమే. ఏమిటో చెప్పు?\" అన్నాడు ప్రతాపుడు గర్వంగా.\n\"వీరవరంతో పోలిస్తే, ధీరవరానికీ; ఈ రెంటితో పోలిస్తే శూరవరానికీ చాలా అన్యాయం జరిగినట్టు. నా మందబుద్ధికి తోస్తున్నది.'' అన్నాడు చమత్కారుడు.\n“ చెప్పే దే దో సూటిగా చెప్పు,\" అన్నాడు ప్రతాపుడు చిరాగ్గా.\nవీరవరంలో ఒక్కడే వరదబాధితు డున్నాడు. ఆ గ్రామానికి లక్ష వరహాలం దించారు. మీ ఔదార్యాన్ని ప్రజలెంత గానో శ్లాఘిస్తున్నారు. ధీరవరంలో యిద్దరు వరదబాధితులున్నారు. ఆ గ్రామానికి రెండు లక్షల వరహాలు యివ్వవలసింది. కాని, ఒక లక్ష మాత్రమే యిచ్చారు. శూరవరంలో ముగ్గురు వరదబాధితు లున్నారు. అయినా ఆ గ్రామానికి లక్ష వరహాలే యిచ్చారు. ఒక్కొక్క వరద బాధితుడికి వంద వరహాలిచ్చినా, అదే ఎంతో గొప్ప విశేషం. అలాంటిది మీరు, ఒక్కో వరదబాధితుడికి ముఫ్పైవేల పైన యివ్వడం తక్కువ విశేషం కాదు. కానీ అందరికీ సమంగా యిచ్చివుంటే, యింకా బావుండేదని నా అభిప్రాయం,\" అన్నాడు చమత్కారుడు.\n“మూర్ఖుడా! ఆ గ్రామాల్లో వందల కొద్ది వరద బాధితులుండడం నేను స్వయంగా చూశాను. నువ్వు, మూడు గ్రామాలకూ. కలిపి ఆరుగుర్ని లెక్క తేల్చావు! నీకు మతి స్థిరంగానే వున్నదా?\" అని అడిగాడు ప్రతాపుడు.\n“ప్రభూ! తమరు ఒక మహాత్ముడిని సన్మానించడం కోసం, ఒక మాల తయారు చేయించారు. ఆ మాల తమ చేత్తో ఎవరి నలంకరిస్తే, వారేకదా మహాత్ముడని మేము గ్ర హిస్తాము,'' అన్నాడు చమత్కారుడు.\n\"అవును!\" అన్నాడు ప్రతాపుడు.\n\"తమరు వరదబాధితులకని కొంత యిచ్చారు. ఆ డబ్బు ఎవరికిచేరితే, వారినే గదా వరదబాధితులుగా నేను గుర్తించ గలను,” అన్నాడు చమత్కారుడు.\n\"అంటే? '' అన్నాడు ప్రతాపుడు.\n“ప్రభూ ! తమరు ఫిర్యాదులు వినరు. తమ అధికారులు విశ్వాసపాత్రులు నేను మూడు గ్రామాలకూ వెళ్ళాను. తమరు వరదబాధితులకని ఇచ్చిన సొమ్ము వీర వరంలో ఒక్కడికీ, ధీరవరంలో యిద్దరికీ, శూరవరంలో ముగ్గురికీ చేరింది. దీన్ని బట్టి, వాళ్ళు మాత్రమే వరదబాధితులని నేను భావించాను,\" అన్నాడు చమత్కా రుడు వినయంగా.\nదీని వెనక ఏదో రహస్యం వుందని ప్రతాపుడికి అనుమానం కలిగింది. ఆయన ఎవరికీ తెలియకుండా ఆ మూడు గ్రామా లకూ వెళ్ళి, అధికారులు చేసిన అన్యా యాలు తెలుసుకుని, ఎంతో నొచ్చు కున్నాడు. ఆ మూడు గ్రామాల కూ సహాయం కోసం భారీ ఎత్తున కొత్త ఏర్పాట్లు చేసి, దుర్మార్గులను కఠినంగా శిక్షించాడు.\nఆ తరవాత ఆయన తిరిగి ఫిర్యాదులు వినడం ఆరంభించాడు.\nమంత్రి చమత్కారుణ్ణి ప్రత్యేకంగా సన్మానించాడు. అప్పటి నుంచి ప్రభుత్వ ధనాన్ని అక్రమంగా కాజేసే వారిని, వరద బాధితులనడం పరిపాటి అయింది.",
            "book_page_end": 10
        },
        {
            "title": "తోక చుక్క",
            "book_page_start": 14,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "సాహసం",
            "moral": "ధైర్యమే ఆపద నుండి గట్టెక్కిస్తుంది. శత్రువుల బలహీనతలను తెలుసుకోవడం నాయకుడి లక్షణం.",
            "keywords": [
                "సమరసేనుడు",
                "సాహసం",
                "వ్యాఘ్రదత్తుడు",
                "మొసలి",
                "గుహ"
            ],
            "characters": [
                "సమరసేనుడు",
                "శివదత్తుడు",
                "వ్యాఘ్రదత్తుడి భటులు",
                "సైనికులు",
                "ఏకాక్షి మాంత్రికుడు (mentioned)",
                "కుంభాండుడు (mentioned)"
            ],
            "locations": [
                "గుహ",
                "కోనేటి మడుగు",
                "కొండలు"
            ],
            "content": "[సమరసేనుడు, శివదత్తుడి సైనికుల వెంట, అతడున్న పల్లెకు బయలుదేరాడు. ఆతడు పల్లెను సమీపించేసరికి, వ్యాఘ్రదత్తుడి భటులు పల్లెను కాల్చివేయడం కనిపించి ది. అక్కడ శివదత్తుడి అనుచరుడొకడు, వాళ్ళను కలుసుకుని తమనాయకుడు పారిపోయాడని చెప్పాడు. అతడి కోసం బయలుదేరిన సమరసేనుడు కొండలమధ్య చిక్కుకుపోయాడు. తరవాత — ]\nసమర సేనుడు, ఒక పెద్దరాయి వెనక దాక్కుని, ఏనుగుకేసి చూస్తున్నాడు. అతడి వెంట వున్న సైనికులు, ప్రాణాలర చేత పెట్టుకుని వణికిపోతున్నారు. ఒక పెద్ద ఏనుగులమంద ఆ సొరంగం నుంచి వెలువడి, తమను నుగ్గునుగ్గుగా తొక్కి వేస్తుందేమో అని వాళ్ళ భయం. వాళ్ళు చాలా చిన్న ప్రదేశాన చిక్కుకుపోయారు. పారిపోవడం సులభంకాదు.\nఈ విధంగా భయకంపితులై వున్న సైనికులకూ, సమరసేనుడికీ, ఒకేసారి యిద్దరు, ముగ్గురు అరిచినట్టు, కీచు మంటూ ఒక ఆర్తనాదం వినిపించింది. ఆ ధ్వని గుహకు అవతలి వైపునుంచి వస్తున్నది. కాని, వాళ్ళు వున్న చోటు నుంచి బయటికి రావడానికి భయపడు తున్నారు. ఇప్పుడేం చేయడమా అని అ దరూ సతమతమవుతూండగా, ఏనుగు అన్నిదిక్కులకూ తలతిప్పి చూసి పెద్దగా ఘీంకరిస్తూ, లోగడ సమరసేనుడూ, సైనికులూ వచ్చిన గుహలోకి జొరబడింది. కొద్దిసేపట్లోనే అది జలపాతంలో నుంచి పోతున్నట్టు నీరు కలియబడుతున్న శబ్దం వినిపించింది.\nముందుగా సమర సేనుడు తను దాక్కున్న చోటు నుంచి బయిటికి వచ్చాడు. ఆ వెంటనే సైనికులు కూడా బయిటికి వచ్చారు. గుహకు అవతలినుంచి వస్తున్న ఆర్తనాదం, మధ్యమధ్య వినబడు తూనే వున్నది.\n\" ఎవరో మహావిపత్తులో చిక్కుకున్న ట్టుంది!'' అన్నాడు ఒక సైనికుడు.\n\" అందుకు సందేహం లేదు. కాని. ఏనుగు అంత హఠాత్తుగా అటునుంచి ఎందుకు పారిపోయి వచ్చి వుంటుంది ? ఒకవేళ శత్రువులు మన కోసం పన్నిన వల కాదు గదా ? అది నిజంగా ఆర్త నాదమా, లేక....\" సమరసేనుడు యిలా అంటూండగానే, గుహ అవతల ఏదో పెద్ద కల్లోలం జరుగుతున్నట్టు అరుపులు వినిపించినై.\nసమర సేనుడు యిక ఆలోచిస్తూ కూర్చుని లాభం లేదనుకున్నాడు. గుహకు ఆవలనున్న వాళ్ళు శత్రువులైనా మిత్రు లైనా-ఏదో ప్రమాదపరిస్థితిలో వున్నారు!\nసమరసేనుడు, సైనికులను హెచ్చ రించి ముందు నడిచాడు. సన్నని గుహలో నుంచి కొద్దిదూరం పోయేసరికి, ఒక కోనేటి మడుగు కనిపించింది. ఆ నీటి మడుగులో ఊడలు దిగిన కొన్ని చెట్లూ, బాగా ఎత్తుగా పెరిగిన నీటిజమూ వున్నది.\nసమర సేనుడు మరికొద్ది దూరం వెళ్ళే సరికి, ముగ్గురు మనుషులు మోకాటి 'బంటి నీటిలో స్తంభాలకు బంధింపబడి వుండటం కంటబడింది. సమరసేనుణ్ణి చూడగానే వాళ్ళు మరింత పెద్దగా ఆర్త నాదాలు చేయసాగారు.\nఅసలు పరిస్థితి సైనికులకు గాని, సమర సేనుడికి గాని అవగాహన కాలేదు. స్తంభాలకు కట్టబడి వున్న వ్యక్తులకు తక్షణం దాపురించబోతున్న ప్రమాదం ఏమీ వున్నట్టు లేదు. ఆ చుట్టుపక్కల మరొక ప్రాణి లేదు. తమను చూసి కూడా వాళ్ళెందుకు అరుస్తున్నారన్న ఆశ్చర్యం సమరసేనుడికి కలిగింది.\nస్తంభానికి కట్టబడివున్న వాళ్ళను చేరాలంటే, సమరసేనుడు నీటిమడు గులో దిగి కొంత దూరం నడవాలి. మడుగు అంత లోతుగా లేదని, అక్కడ పెరిగిన నీటిజమ్మును బట్టి తెలుస్తూనే వున్నది. సమర సేనుడు కత్తి, అంబుల పొదీ జాగ్రత్తగా సర్దుకుని, నీటిలో దిగాడు. సైనికులు అతణ్ణి అనుసరించి నడుస్తు న్నారు. వాళ్ళు మడుగులో కొద్దిదూరం వెళ్ళేసరికి, కర్ణపుటాలు బద్దలయేలా ముగ్గురు బంధితులూ ఒక్కసారి కేక పెట్టారు. మరుక్షణంలోనే మడుగులోని నీరంతా అల్లకల్లోలం కాసాగింది.\nసమర సేనుడు నివ్వెరపోయాడు. ఎదు రుగా పెద్ద మొసలి ఒకటి నోరు తెరిచి అతడికేసి రాసాగింది. క్షణంలో అతడు బంధితుల ఆర్తనాదాలకు కారణమేమిటో గ్రహించాడు.\nకత్తి ఒరలో పెట్టి సమర సేనుడు బాణం ఎక్కు పెట్టాడు. మొసలి తోకా డిస్తూ, పెద్దగా నోరు తెరిచి కోరలు చాస్తూ వేగంగా ముందుకు వస్తున్నది. దానిని అలా అందుబాటులోకి రానిచ్చి, సమర సేనుడు బాణాన్ని దాని నోటిలోకి గురిగా కొట్టాడు. మొసలి బాణం దెబ్బకు ఒక క్షణకాలం నీటిలో గిలగిల కొట్టుకుని, తిరిగి ముందుకు రాసాగింది. ఇప్పుడు కోపంతో మెరమెరలాడుతున్న దాని కళ్లు భయంకలిగిస్తున్నవి.\nఈసారి సమరసేనుడు కత్తితో దాని మీదికి లంఘించి, బలంగా దాని వెన్ను మీద రెండు పోట్లు పొడిచాడు. మొసలి చావుదెబ్బలు తిని, నీటిలో తన్నుకో సాగింది. అంతవరకూ భయకంపితులై చూస్తున్న బంధితులకు ప్రాణం తెప్పరిల్లి నట్టయింది.\nసమరసేనుడు, వాళ్ళను సమీపించి ముఖాలు చూస్తూనే పొందిన ఆశ్చర్యం అంతా, యింతా కాదు. ఆ ముగ్గురూ, తాను గుహలో వ్యాఘ్రదత్తుడి భటులవల్ల బంధింపబడక పూర్వం తనతో వున్నవాళ్లు. కాని, ఆ నాలుగో సైనికుడేమయినట్టు ? సమర సేనుణ్ణి గుర్తుపడుతూనే, ఆ ముగ్గురు సైనికులూ అమితాశ్చర్యం చెందారు. వాళ్ళ ఆనందానికి మేరలేదు. తలవనితలంపుగా ప్రాణరక్షణ జరగటమే గాక, తమ నాయకుణ్ణి కూడా వాళ్ళు కలుసుకోగలిగారు.\n“ సేనానీ, తిరిగి మరొకసారి మిమ్మల్ని చూడగలమని అనుకోలేదు.\" అన్నాడు ఒక సైనికుడు.\n\"ఆ నాలుగో వాడెక్కడ ?\" అని అడిగాడు సమర సేనుడు.\n\"అతణ్ణి, మీరు చంపిన మొసలి పొట్టన పెట్టుకున్నది. సమయానికి మీరు రాకపోతే, మేమూ ఆ మొసలికి బలిఅయి పోయేవాళ్ళం,\" అన్నారు సైనికులు.\n\"మిమ్మ ల్నిక్కడ . స్తంభాలకు బంధించిన వాళ్ళెవరు ?'' అని అడిగాడు సమరసేనుడు.\nసైనికులు జరిగినదంతా కొద్ది మాటల్లో చెప్పారు. వాళ్ళు, తమ నాయకుణ్ణి వెతుకుతూ, గుహలోని రహస్యద్వారం గుండా. యీ ప్రాంతానికి వచ్చారు. ఇక్కడ వాళ్ళను, వ్యాఘ్రదత్తుడి భటులు బంధించి, తమ నాయకుడి ఆజ్ఞప్రకారం యీ మడుగులోని మొసలికి ఆహారంగా విడిచివెళ్ళారు.\nవాళ్లు మమ్మల్ని యిక్కడ బంధించి పోయి, ఎంతో కాలం కాలేదు. ఆ వెల్క వెనక్కుపోయి చూస్తే, వాళ్ళు వెళ్ళిన కాలిబాట కనబడుతుంది.\" అన్నారు సైనికులు..\nఅందరూ అక్కడవున్న చెట్ల వెనక్కు పోయి చూశారు. వ్యాఘ్రదత్తుడు, తన భటులతో బారులుతీరి పోతూండటం వాళ్ళకు కనిపించింది. సమరసేనుడు, వ్యాఘ్ర దత్తుడి మూకను చూస్తూనే, గట్టిగా పళ్ళు కొరికాడు. కాని, తన దగ్గిర వున్న కొద్దిమంది సైనికులతో చేయ గలిగిందేమీ లేదు. అన్నిటికన్న ముందు శివదత్తుడు ఎక్కడ వున్నదీ తెలుసు కోవటం అవసరం అనుకున్నాడు.\nసమర సేనుడు యిలా ఆలోచిస్తు న్నంతలో సైనికుడొకడు చిన్నగా కేక పెట్టి, చెట్టు . కొమ్మలకేసి చేయి చూపాడు. అక్కడ ఒక కొమ్మనుంచి కాగితం ఒకటి వేళ్ళాడుతున్నది. సమరసేనుడు ఆశ్చర్య పోతూ దాన్ని అందుకొని, విప్పి చూశాడు. అందులో యిలా వున్నది:\n“ఇది, అతి భయంకరమైన ప్రదేశం. త్వరగా, యీ ప్రాంతాన్ని విడిచిపొండి.\"\nఇది శివదత్తుడి హెచ్చరికేనని, సమర సేనుడు గ్రహించాడు. ఆ ఉత్తరం చాలా హడావిడిగా రాయబడినట్టు, కుదురుగా లేని అక్షరాలను బట్టి తెలుస్తున్నది. వెంటనే అక్కడి నుంచి కదలటం క్షేమ మని నిర్ణయించుకున్నాడు, సమరసేనుడు.\nఅతడు వచ్చిన దారినే వెనక్కు పోదలిచాడు. కాని, ఒక సైనికుడు దాపులనున్న గుహకేసి చేయి చూపుతూ, \"చూడండి! ఈ గుహకేసి చాలా మంది మనుషులు నడిచినట్టు, కాలిబాట కనబడుతున్నది.\" అన్నాడు.\nసమరసేనుడు అక్కడ వున్న గడ్డి మొక్కలనూ, చిన్నచిన్న గులక రాళ్ళనూ పరీక్షించి చూశాడు. సైనికుడి మాటల్లో నిజం వున్నదనిపించింది. ఒకవేళ శివ దత్తుడు యీ మార్గానే ప్రయాణించాడా అన్న అనుమానం అతడికి కలిగింది.\nసమర సేనుడు గుహను సమీపించి, లోపలికి తొంగిచూశాడు. అంతా చీకటి మయం. సైనికులలో ఒకడు కాగడా వెలిగించగా, ఆ వెలుగులో ముందుకు నడిచాడు.\nకొంచెం దూరం వెళ్ళేసరికి, వాళ్ళకు కనబడిన దృశ్యం భయాన్నీ, ఆశ్చర్యాన్ని కూడా కలిగించింది. ఒకచోట రాతితో చెక్కబడిన సింహాసనం ! దానిచుట్టూ మానవాకారంలో వున్న విగ్రహాలు. వాళ్ళ పోలికలూ, ధరించిన ఆయుధాలూ చూస్తే ఆటవికులలా కనిపించారు.\n\" ఇది, ఎవరో ఆటవిక నాయకుడి సమాధిస్థలం కావొచ్చు! ఏమయినా యింత భయంకర ప్రదేశాన్ని, నేనేనాడూ చూడలేదు. ఈ ఆటవికుల భయంకర విగ్రహాలు చూస్తూంటే, నాకు ఏకాక్షి మాంత్రికుణ్ణి చూసినప్పటికంటే, ఎక్కువ భీతి కలుగుతున్నది,” అన్నాడు సమర సేనుడు.\nతమ నాయకుడే యిలా అనేసరికి యిక సైనికులు పొందిన భీతీభయాలు అంతింత కాదు. వాళ్ళు ఒకరిముఖా లొకరు చూసుకోసాగారు. మరీ భీతి చెందిన సైనికుడొకడు వెనుదిరిగి పారిపో సాగాడు.\nసమర సేనుడు తాను అనాలోచితంగా అన్నమాటలకు చాలా నొచ్చుకున్నాడు. నాయకుడైనవాడు ఎన్నడూ, ఎలాంటి పరిస్థితులలోనూ భయపడుతున్నట్టు బయిటికి తెలియనీయకూడదు.\nసమర సేనుడు మిగతా సైనికులకు ధైర్యం చెప్పి. గుహద్వారంకేసి బయలు దేరాడు. ఈ ప్రదేశాన్ని ఎంత త్వరగా వదిలిపోతే, తనకూ తన సైనికులకూ అంత క్షేమం అనిపించిందతడికి. శివ దత్తుడు ఎక్కడవున్నదీ తెలుసుకోవటం చాలా కష్టసాధ్యంగా కనిపిస్తున్నది. అతడి సంగతి వదిలేసి, తను తిరిగి బయలు దేరిన చోటుకు వెళ్ళిపోదామా అను కున్నాడు, సమరసేనుడు. కాని అక్కడా పరిస్థితులు తనకేమంత అనుకూలంగా లేవు. ఒక వైపు ఏకాక్షి మాంత్రికుడి బెడద, రెండోవైపున ద్రోహి కుంభాండుడు!\nఎన్ని కష్టాలకైనా ఓర్చి, శివదత్తుణ్ణి కలుసుకోవటమే ఉ త్తమం అనుకున్నాడు, సమర సేనుడు. దేవీప్రసాదితమైన త్రిశూలం ఎక్కడ వున్నదీ శివదత్తుడికి తెలుసు. ఏకాక్షి, చతుర్నేత్రుల గురువైన శాక్తేయుడిది, ఆ త్రిశూలం. కనక, దాని శక్తికి తిరుగువుండదు !\nఆలోచించిచూడగా శివదత్తుడి ధోరణి కూడా సమర సేనుడికి కొంత అనుమానం కలిగించింది. నిజంగా అతడు తనకు మిత్రుడా, లేక అలా నటిస్తున్నాడా ? నావలోని ధన రాసులూ, దాన్ని కాపాడుతున్న నాగకన్యా - వీళ్ళందరికీ తెలుసునన్నది నిజం. ఏకాక్షిమాంత్రి కుడూ, చతుర్నేత్రుడే కాక, వాటికోసం వ్యాఘ్రదత్తుడూ, శివదత్తుడూ కూడా ప్రయత్నిస్తున్నారు. ఈ అందరి కొట్లాటల మధ్యా తాను చిక్కుకుని, కష్టాలపాలవు తున్నాడు....\nఇలా ఆలోచిస్తూ సమరసేనుడు గుహ నుంచి బయిటికి వచ్చాడు. ఎటు పోవ టమా అని అతడు ఒక నిర్ణయానికి వచ్చే లోపల, పెద్దకేకలు వినబడటం, ఆ వెంటనే బరిశెలూ, బాణాలూ విసురుగా మీదికి రావటం జరిగింది.\n“శత్రువులు! రాళ్ళచాటుకు పరి గెత్తండి!\" అని సైనికులను హెచ్చరించి, సమర సేనుడు దాపులనున్న రాళ్ళగుట్టల కేసి పరిగెత్తాడు.\nదూరంగా కొండరాళ్ళపై నిలబడి, బాణాలు వదులుతున్న కొందరు సైని కులు, సమర సేనుడికి కనిపించారు. వీళ్ళె వరు? వ్యాఘ్రదత్తుడి సైనికులా, లేక కుంభాండుడి ఆటవికులా ?\n—(ఇంకావుంది)",
            "book_page_end": 21
        },
        {
            "title": "ఓడిన గంధర్వుడు",
            "book_page_start": 19,
            "pdf_page_start": 19,
            "pdf_page_end": 22,
            "author": "రాంబాబు",
            "genre": "బేతాళ కథ",
            "moral": "కేవలం అపూర్వ శక్తులు లేదా అధికారం మాత్రమే కాదు, బుద్ధిబలం, తెలివితేటలు, మరియు అహంకారం లేకపోవడం విజయానికి కీలకం.",
            "keywords": [
                "గంధర్వుడు",
                "ప్రగల్భుడు",
                "దరిద్రుడు",
                "అహంకారం",
                "బుద్ధిబలం"
            ],
            "characters": [
                "విక్రమార్కుడు",
                "బేతాళుడు",
                "ప్రగల్భుడు (గంధర్వుడు)",
                "దరిద్రుడు",
                "దరిద్రుడి తమ్ముడు"
            ],
            "locations": [
                "శ్మశానం",
                "అరణ్యం"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \" రాజా, నువు ఈ విధంగా శ్రమపడడం చూస్తూంటే, నాకు జాలి కలుగుతున్నది. శరీరబలంలో మనుషులు, దేవతలకు సరితూగరు. కాని, బుద్ధిబలంలో వాళ్ళను మించినవాళ్ళు, మీలో కొందరున్నారు. అలాంటివాడి కథ చెబుతాను, శ్రమ తెలియకుండా విను,” అంటూ యిలా చెప్పసాగాడు :\nప్రగల్భుడు అనే గంధర్వుడొకడు భూలోకపు వింతలు చూస్తూ, ఆకాశంలో తిరుగుతూండగా, అతడికి ఒక అరణ్యంలో ఒక మనిషి కనిపించాడు. ఆ మనిషి చిరిగిన గుడ్డలతో బక్కచిక్కి వున్నాడు. ఒక పళ్ళచెట్టు నుంచి రాలిన పళ్ళు ఏరుకు తింటూ, మధ్యమధ్య ఏ క్రూర మృగం నుంచయినా ప్రమాదం రాగల దేమో అని దిక్కులు చూస్తున్నాడు.\nగంధర్వుడు, ఆ గర్భదరిద్రుణ్ణి చూసి జాలిపడకపోగా, వాడికి తన లోకంలో వున్న ఐశ్వర్యాల సంగతి చెప్పి, తనకు గల అపూర్వశక్తులు ప్రదర్శించి వినోదించా లని బుద్ధిపుట్టింది.\nవెంటనే గంధర్వుడు ఆకాశం నుంచి ఆ దరిద్రుడి ముందు దిగాడు. దరిద్రుడు కంగారుపడిపోతూ, ' అయ్యా, నీ రూపం చూస్తూంటే మనిషివి కాదన్న అనుమానం కలుగుతున్నది. నువ్వెవరివి?” అని అడిగాడు.\nగంధర్వుడు తాను గంధర్వలోకం నుంచి వస్తున్నట్టు చెప్పి, ఆ లోకంలో తాను అనుభవిస్తున్న సుఖాలను వివ రించి, “నీ పేరేమైతేనేం, నువు గర్భ దరిద్రుడివి ! నా పేరు ప్రగల్భుడు, అపూర్వ శక్తులు గలవాణ్ణి.\" అన్నాడు.\nదరిద్రుడు ఆ మాటలకు చిన్నగా నవ్వి, \"అపూర్వ శక్తులున్నవని చెప్పి ప్రయో జనం ఏమిటి? నే నెప్పుడైనా చూశానా ? ఆ శక్తుల ద్వారా నువ్వు చెయ్యగల ఘన కార్యాలేవో చేసి చూపించు.\" అన్నాడు.\nగంధర్వుడు కోపగించుకుని, ‘“ అయితే, ఏం చెయ్యమంటావో చెప్పు. నువు చెప్పినది చెయ్యలేకపోతే, ఓడినట్టు అంగీకరించి, నీకు సర్వసంపదలూ యిచ్చిపోతాను. ఒక వేళ నువ్వు ఓడటం జరిగితే, నిన్ను కుక్కగా మారుస్తాను,'' అన్నాడు.\nదరిద్రుడు సరే అని, దాపులనున్న ఒక చెట్టును గంధర్వుడికి చూపు తూ, \"నీ అపూర్వశక్తులతో దానిని ఏనుగుగా మార్చగలవా? '' అన్నాడు.\nగంధర్వుడు వెంటనే ఆ చెట్టు కేసి చేయి ఎత్తి, ఏదో అన్నాడు. మరుక్షణం చెట్టు, ఏనుగుగా మారి ఘీంకరిస్తూ, అక్కడినుంచి పారిపోయింది.\nఆహాఁ, అద్భుతం ! \" అంటూ దరి ద్రుడు చప్పట్లు కొట్టాడు.\nగంధర్వుడు గర్వంగా చూస్తూ, “ఇంకా ఏం చెయ్యమంటావో చెప్పు.\" అన్నాడు.\nదరిద్రుడు, గంధర్వుణ్ణి తన ఇంటికి తీసుకుపోయాడు. అది ఒక చిన్న పూరి గుడిసె. దరిద్రుడు ఆ గుడిసెను అంద మైన భవనంగా మార్చమని గంధర్వుణ్ణి అడిగాడు. గంధర్వుడు క్షణంలో దాన్ని మహా భవనంగా చేశాడు.\nదరిద్రుడు. తన కుంటి తమ్ముణ్ణి గంధర్వుడికి చూపి, అతడికి కాళ్ళు వచ్చేలా చెయ్యమన్నాడు. గంధర్వుడి శ క్తివల్ల, ఆ కుంటివాడి కుంటితనం పోయింది. అది చూసి దరిద్రుడు, తమ్ముడి భుజం ఆప్యాయంగా తడుతూ, పెద్దగా నవ్వాడు.\nగంధర్వుడు కోపగించుకుని, '' ఇంత వరకూ నువ్వు చెప్పినవన్నీ చేశాను. నీ వాలకం చూస్తూంటే, ఇచ్చకపు మాట లతో నన్ను మోసగించి లాభపడాలని చూస్తున్నట్టు కనిపిస్తున్నావు.\" అని చిటి కెలో భవనాన్ని పూరి గుడిసెగా, తమ్ముణ్ణి అవిటివాడిగా చేశాడు.\nదరిద్రుడు బిక్క మొహం వేశాడు.\nగంధర్వుడు మహదానంద పడిపోతూ, \"నా అపూర్వశక్తులతో నీవు కోరినవన్నీ చేశాను, నువు ఓడినట్లే గదా? ఇప్పుడు నిన్ను కుక్కగా మార్చి, నా లోకానికి పోతాను.\" అన్నాడు.\nఆ మాటలతో దరిద్రుడు తేరుకుని, \"అప్పుడే ఏమయింది! ఈ ఒక్క పనీ చెయ్యగలిగితే, నువ్వు గెలిచినట్టే,” అన్నాడు.\n\"సరే, ఆ పనేదో త్వరగా చెప్పు.\" అన్నాడు గంధర్వుడు.\n\"మరేం లేదు. నీ అపూర్వశక్తులు ఉపయోగించి నేను, నీలాగా: నువ్వు నాలాగా మారిపోయేట్టు చెయ్యి,\" అన్నాడు దరిద్రుడు.\nగంధర్వుడు ఒకటి, రెండు క్షణాలు ఆలోచించి, వణుకుతున్న గొంతుతో, \"నేనే ఓడిపోయాను!\" అని, దరిద్రుడి పూరి గుడిసెను అందమైన భవనంగా మార్చి, అతడి తమ్ముడి అవిటితనాన్ని పోగొట్టి, అక్కడినుంచి వెళ్ళిపోయాడు.\nబేతాళుడు ఈ కథ చెప్పి, \" రాజా, నాకు ఒకే ఒక సందేహం. అంతటి అపూర్వశక్తులుగల గంధర్వుడు, దరిద్రుడి ఆఖరి కోరికకు, అలా ఎందుకు వణికి పోతూ, తన ఓటమిని ఒప్పుకున్నాడు ? దీనికి సమాధానం తెలిసికూడా చెప్పకపో యావో, నీ తల పగులుతుంది అన్నాడు.\nదానికి విక్రమార్కుడు, '' అంత అపూర్వశక్తులు గల గంధర్వుడు, దరి ద్రుడి చేతిలో ఓడిపోవడానికి కారణం, అతడిలో బుద్ధిబలం, తెలివితేటలూ లేక కాదు. తాను గొప్ప తెలివిగలవాడననే అహంకారం, గర్భ దరిద్రుడుగా కని పిస్తున్న మనిషి, అమాయకుడన్న పొర బాటు అంచనా, అతడి ఓటమికి కారణ మైంది. దరిద్రుడి ఆఖరి కోర్కె, గంధ ర్వుడి అహాన్ని దెబ్బ తీసి, అతణ్ణి ఆలో చించేలా చేసింది. దరిద్రుడి కోర్కె నెర వేర్చడమంటే, తన శక్తులన్నీ అతడి పరం చేయడమవుతుంది. అప్పుడు వాడు, తనను కుక్కగా మార్చగలడు. ఈ సంగతి గ్రహించిన గంధర్వుడు, దరి ద్రుడికి అన్ని ఐశ్వర్యాలూ యిచ్చి, మారు పలక్కుండా అక్కడి నుంచి వెళ్ళి పోయాడు,” అన్నాడు.\nరాజుకు ఈవిధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడ . —(కల్పితం)",
            "book_page_end": 22
        },
        {
            "title": "రక్షణ",
            "book_page_start": 23,
            "pdf_page_start": 23,
            "pdf_page_end": 23,
            "author": "మల్లాది వెంకటకృష్ణమూర్తి",
            "genre": "సాంఘిక కథ",
            "moral": "ధనవంతులుగా ఉన్నా లేకున్నా, ఇతరుల పట్ల ప్రేమ, భేదభావం చూపకుండా చూసుకోవాలి.",
            "keywords": [
                "కుటుంబం",
                "రామశర్మ",
                "భేదభావం",
                "దయ",
                "పెంపకం"
            ],
            "characters": [
                "రామశర్మ",
                "రామశర్మ భార్య",
                "కూతురు",
                "తమ్ముడి కూతురు"
            ],
            "locations": [
                "విజయనగరం"
            ],
            "content": "రామశర్మ విజయనగరంలో ఒక చిన్న ఉద్యోగం చేస్తూండేవాడు. అతని ఇంట్లో భార్యా, కూతురుతో పాటు అతని తమ్ముడి కూతురు కూడా ఉండేది. తమ్ముడిభార్య చనిపోయాక, పిల్ల ఆలనా పాలనా చూసే ఆడవాళ్ళు లేనందున, రామశర్మ ఆ పిల్లను తన ఇంటికి తీసుకువచ్చాడు. రామశర్మ భార్య మరిది కూతురుని, తన కూతురితో పాటు ఎలాంటి భేదభావం లేకుండా చూసు కొనేది.\nపండగలకు బట్టలదుకాణానికి వెళ్ళినప్పుడు రామశర్మ తన కూతురుకు ఖరీదైన దుస్తులూ, తమ్ముడి కూతురికి చవక దుస్తులూ ఎన్నిక చేసే వాడు. రామశర్మ భార్య అతణ్ణి మందలించి, ఇద్దరికీ ఒకే రకం దుస్తులు కొనేది.\nనాలుగు సంవత్సరాలు గడిచాయి. రామశర్మ పండగలకు తమ్ముడి కూతురుకు చవక దుస్తులు కొన్నా, భార్య అభ్యంతరం చెప్పడం మానేసింది. క్రమంగా తన కూతురుకు మంచి భోజనం పెట్టి, మరిది కూతురుకు మిగిలిపోయిన అన్నం, కూరలూ పెట్టసాగింది.\nఒకరోజున రామశర్మ, తమ్ముడి కూతురును పక్కగ్రామంలోవున్న అతడి ఇంటికి తీసుకు పోయి, “మీ వదినె నాలుగై దుమాసాల క్రితంవరకూ, నీ కూతురిని ప్రేమగా చూసుకొనేది. నేను పండగలకు దాని సంగతి తెలుసుకుందామని, నీ కూతురుకు చవకదుస్తులు ఎన్నిక చేస్తే, నాతో పొట్లాడి మంచి దుస్తులు కొనేది. ఇప్పుడు తనే నీ కూతురుకు చవకదుస్తులు ఎన్నిక చేస్తున్నది. మరి కొంతకాలం గడిస్తే, నీ కూతురును రాచిరంపాన పెట్టగలదు కూడా. ఇక ముందు నీ కూతురు రక్షణ భారం, నీదే !\" అని చెప్పాడు.\n— మల్లాది వెంకటకృష్ణమూర్తి",
            "book_page_end": 23
        },
        {
            "title": "అపవాదు",
            "book_page_start": 24,
            "pdf_page_start": 24,
            "pdf_page_end": 26,
            "author": "ఎన్. వి. ఆర్. సత్యనారాయణమూర్తి",
            "genre": "సాంఘిక కథ",
            "moral": "ప్రజల అపోహలు, మూఢనమ్మకాలు లేనివారి కృషి, తెలివైన చర్యల ద్వారా తొలగిపోతాయి.",
            "keywords": [
                "వైద్యుడు",
                "శేషాచలం",
                "అపవాదు",
                "మూఢవిశ్వాసం",
                "నాటువైద్యం"
            ],
            "characters": [
                "శేషాచలం",
                "గురునాధం",
                "కాంతమ్మ",
                "ముఖలింగం",
                "కరణం వీరయ్య",
                "శీనయ్య"
            ],
            "locations": [
                "శ్యామాపురం",
                "కాశీ"
            ],
            "content": "శ్యామాపురం చుట్టుపక్కల కొన్ని గ్రామా లకు కూడలి కావటంవల్ల, కాశీలో వైద్య విద్య అభ్యసించిన శేషాచలం అనే యువ కుడు, భార్యతో అక్కడికి వచ్చి, వైద్య వృత్తి ప్రారంభించాడు.\nఒకనాడు కొందరు గ్రామస్థులు చెట్టు మీది నుంచి పడిన బాలుడొకణ్ణి శేషాచలం వద్దకు తీసుకువచ్చారు. వాడికి బాగా దెబ్బలు తగిలినందున, అప్పటికే ఎంతో రక్తస్రావం జరిగిపోయింది. శేషాచలం వాడి ప్రాణాలు కాపాడలేకపోయాడు.\nనాలుగురోజుల తరవాత, ఒక వృద్ధుడికి హఠాత్తుగా ధనుర్వాతం కమ్మి పడిపోగా, బంధువులు అతణ్ణి శేషాచలం దగ్గిరకు మోసుకువచ్చారు.\nశేషాచలం ఎన్ని మందులువాడీ లాభం లేక, ఆ వృద్ధుడు రెండురోజుల తరవాత చనిపోయాడు.\nఇలాంటిదే మరొక యువకుడి విష యంలో కూడా జరిగింది. శేషాచలం వృత్తి ప్రారంభించిన నెలరోజుల్లోనే, అతడి దగ్గి రకు వైద్యానికి వచ్చిన ముగ్గురు ఈ విధంగా చనిపోవటంతో, గ్రామస్థులు శేషాచలం చేతి మాత్ర వైకుంఠయాత్ర అని, చెప్పుకోసాగారు.\nఇక తన దగ్గిరకు వైద్యం కోసం ఎవరూ రారని తేలాక, శేషాచలం మరొక చోటుకు పోయే ప్రయత్నంలో వుండగా, అతడి పొరుగింట్లో కాపరంవుండే కాంతమ్మ అనే ఆవిడకు హఠాత్తుగా విపరీతమైన కడుపు నొప్పి వచ్చింది.\nశేషాచలం వైద్యంలో నమ్మకంలేని ఆమె భర్త గురునాధం, గ్రామంలో తానె రిగివున్న ముఖలింగం అనే నాటువైద్యుణ్ణి తీసుకువచ్చాడు. అతడిచ్చిన మాత్రలు పనిచెయ్యలేదు.\nకాంతమ్మ పెద్దగా మూలుగుతూ \"ఈ బాధ భరించలేను! శేషాచలంగారి నైనా తీసుకురండి. ఏ పుట్టలో, ఏ పాము న్నదో,\" అనసాగింది.\nఆమె బాధ చూసి కంగారుపడిపోతూ బస్తీకైనా పోయి, మంచి వైద్యుణ్ణి తీసు కొద్దామనుకున్నాడు, గురునాధం. కాని, భార్య బాధభరించలేక శేషాచలాన్నయినా తీసుకురమ్మనగానే అతడు చేసేదిలేక శేషా చలాన్ని తీసుకువచ్చాడు. అతను ఏవో మాత్ర లిచ్చాడు. కొద్దినిముషాల్లోనే కాంతమ్మ కడుపునొప్పి మంత్రించినట్టు మాయమైంది.\nగురునాధానిక్కలిగిన ఆనందం అంతా యింతా కాదు.\nఆ మర్నాడు కరణం వీరయ్య కొడుకు శీనయ్య ఉన్నట్టుండి పడిపోయి కాళ్ళూ, చేతులూ కొట్టుకోసాగాడు. నాటుమందులు పనిచేయకపోయేసరికి, శీనయ్య వంతం మీద కరణం శేషాచలానికి కబురు చేశాడు.\nశేషాచలం, శీనయ్యకు ఏవో మాత్రలు యిచ్చి, కాళ్లకూ, చేతులకూ తైలం మర్దన చేయించాడు. ఒకటి, రెండు గంటలు గడిచేంతలో శీనయ్య కాళ్ళూ, చేతులూ కొట్టుకోవటం తగ్గిపోయింది. మూడోరోజు కల్లా అతడి ఆరోగ్యం పూర్తిగా చక్క బడింది.\nకరణం వీరయ్య సంతోషించి, శేషా చలానికి ఒక బస్తా బియ్యం యింటికి పంపటంతో పాటు కొంత డబ్బు కూడా యిచ్చాడు.\nఈ విధంగా శేషాచలానికి గ్రామంలో పలుకుబడికలవాళ్ళ ప్రాపకం దొరకటమే గాక, వైద్యుడుగా అతడి శక్తిసామర్థ్యాలు పదిమందీ గుర్తించారు.\nఅతడి దగ్గిరకు క్రమంగా రోగులు రాసా గారు. వాళ్లకు తగిన చికిత్సచేసి, ఆరోగ్య వంతుల్నిచేస్తూ శేషాచలం కొద్దికాలంలోనే ఆ గ్రామంలోనే కాక పొరుగు గ్రామాల్లో కూడా గొప్ప వైద్యుడుగా పేరు సంపా యించాడు.\nశేషాచలానికి వైద్యం తెలియదన్న అప వాదు పోగొట్టటానికి, గురునాధం భార్య కాంతమ్మా, కరణం కొడుకు శీనయ్యా ఆడిన నాటకం, వాళ్లకుతప్ప మరెవరికీ తెలియదు.\nమొదట్లో చనిపోయిన ముగ్గురూ, పరిస్థితి బాగా విషమించాక శేషాచలం దగ్గిరకు రావటం జరిగింది. ఆ సంగతి గుర్తించని మూఢవిశ్వాసాలు గల గ్రామ స్థులు అతడికి వైద్యం బాగా తెలియదనీ, హస్తవాసి మంచిదికాదనీ అనుకోవడం జరిగింది.\nకాంతమ్మ, శీనయ్య పినతల్లి కూతురు. వాళ్ళు చిన్నప్పుడు ఒక బంధువు దగ్గిర గళపట్టు అభ్యాసం చేశారు. గళపట్టు అంటే - నోట్లో వేసుకున్నవి. గొంతులో చాలాసేపు వుంచుకుని, ఆ తరవాత పైకి తీయటం.\nఈ విద్య ప్రయోగించి కాంతమ్మ లేని కడుపునొప్పి నటించి, నాటువైద్యులు తనకు యిచ్చిన మాత్రలు మింగకుండా వూరుకున్నది.\nశీనయ్య కిందపడి కాళ్ళూ, చేతులూ కొట్టుకోవటం కూడా అంతే!\nఈ విధంగా మూఢవిశ్వాసాలు లేని శీనయ్య, కాంతమ్మ సాయం కూడా తీసు కుని, తమ గ్రామాన్ని నాటువైద్యుల బారి నుంచి కాపాడటమే గాక, వైద్యశాస్త్రం బాగా తెలిసినవాణ్ణి, తమ గ్రామం వదిలి పోకుండా చేయగలిగాడు.",
            "book_page_end": 26
        },
        {
            "title": "గంగులు భక్తి",
            "book_page_start": 27,
            "pdf_page_start": 27,
            "pdf_page_end": 30,
            "author": "చందమామ బృందం",
            "genre": "భక్తి కథ",
            "moral": "నిష్కపటమైన భక్తిని దేవుడు స్వయంగా అనుగ్రహిస్తాడు, ఆడంబరాలు అక్కర్లేదు.",
            "keywords": [
                "గంగులు",
                "గారడీ",
                "దేవి ఆలయం",
                "నవరాత్రులు",
                "భక్తి"
            ],
            "characters": [
                "గంగులు",
                "పూజారి",
                "ధర్మకర్త",
                "దేవి"
            ],
            "locations": [
                "పల్లెటూరు",
                "దేవీ ఆలయం"
            ],
            "content": "ఒక పల్లెటూళ్ళో గంగులు అని ఒక గారడీవాడుండేవాడు. వాడు ఏటా కొన్నాళ్ల పాటు గ్రామగ్రామానికి వెళ్ళి, రచ్చపట్టు చేరి, గొంతెత్తి చమత్కారమైన మాటలు మాట్లాడేవాడు. వెంటనే గ్రామంలో గల వృద్ధులూ, చిన్నపిల్లలూ, యువకులూ ఉత్సాహంగా వాడి చుట్టూ గుంపుగా మూగేవారు.\nగంగులు తన గురువు వద్ద నేర్చిన విద్యలన్నీ, ఒక్కటి కూడా బీరుపోకుండా, ప్రతిచోటా ప్రదర్శించేవాడు. రకరకాల మొగ్గలు వేసి బంతులాడించేవాడు, కత్తులాడించేవాడు. చివరకు ప్రేక్షకు లిచ్చినది పుచ్చుకుని మరొక చోటికి వెళ్ళిపోయేవాడు.\nగారడీవిద్యలో గంగులును మించిన వాడు లేడని అందరూ ఒప్పుకునేవారు. కాని వాడి సంపాదన రెండు పూటలా తిండికే చాలేదికాదు, వాడు అతి బీద స్థితిలో ఉండేవాడు.\n\"ఈ జీవితం ఇలా వెళ్ళితే ఈ ఇహ లోకంలో సుఖపడలేదని విచారించను, చచ్చినాక ఆ లోకంలోనైనా దేవి అను గ్రహం వల్ల సుఖం దొరికితే అదేచాలు!'' అనుకునేవాడు గంగులు.\nగంగులు పుట్టి పెరిగిన గ్రామంలో ఒక దేవీ ఆలయం ఉంది. ఆ దేవి చాలా మహిమ గలదని ఆ చుట్టుపక్కల అనేక గ్రామాలవాళ్ళకు నమ్మకం. నవరాత్రులు జరిగితే అనేక గ్రామాలవాళ్ళు ఆ ఆలయా నికి వచ్చి ఎంతో వైభవంగా ఉత్సవాలు చేసి, ఎంతో డబ్బు ఖర్చు చేసేవారు.\nసంవత్సరం పొడవునా పొట్ట చేతపట్టు కుని ఎన్ని గ్రామాలు తిరిగినా, గంగులు నవరాత్రులకు విధిగా స్వగ్రామం తప్పక చేరుకునేవాడు.\nరానురాను గంగులు పెద్దవాడైపోయి నాడు. గారడీ చెయ్యటంలో వాడి శక్తి ఏమీ తగ్గకపోయినా, వాడి రాబడి మాత్రం తగ్గింది. ఎందుచేతనంటే, చుట్టుపక్కల అన్ని గ్రామాలవాళ్ళూ గంగులు గారడీని ఏన్నో వందలసార్లు చూసి ఉన్నారు. వారికి అందులో కొత్తదనం పోయింది.\nఅసలే పేదవాడైన గంగులు వయసు మళ్ళిపోతున్నకొద్దీ మరింత పేదవాడు కాసాగాడు.\nఇహసుఖం తగ్గిపోతున్నకొద్దీ గంగు లుకు పరలోక సుఖం మీద కోరికా, నమ్మకమూ హెచ్చసాగాయి. వాడు ఊళ్ల వెంట తిరగటం తగ్గించి, ఎక్కువ కాలం దేవీ ఆలయంలోనే గడుపుతున్నాడు.\nఒకసారి నవరాత్రు లు వచ్చాయి. ఊళ్ళో అందరూ నవరాత్రి ఉత్సవాల పనిలోనే నిమగ్నులై ఉన్నట్టు కనపడ్డారు. సమారాధనకు కూరలూ, ధాన్యమూ బళ్ళతో వచ్చిపడుతున్నాయి. గుడిచుట్టూ పందిళ్ళు వేస్తున్నారు. తోరణాలు కడు తున్నారు.\nవీరందరినీ చూసి గంగులు తన్మయుడై పోయాడు. \" పుణ్యాత్ములు ! ఆ తల్లి వీళ్లందరినీ చల్లని చూపు చూడక ఏం చేస్తుంది? ఇక బ్రాహ్మల పుణ్యం చెప్పనే అక్కర్లేదు. వాళ్లు మంత్రాలు చదువు తారు, పూజలు చేయిస్తారు. అందువల్ల అంతులేని పుణ్యం సంపాదిస్తారు.'' అను కున్నాడు వాడు.\nఅంతలోనే వాడికి పెద్ద విచారం పట్టు కుంది: \" ఈ ఉత్సవంలో కుండలు చేసేవాళ్ళూ, భజంత్రీలూ, హరిదాసులూ, భజనలు చేసేవాళ్లూ, ఆఖరుకు సంతర్పణ వంటలు చేసేవాళ్ళు కూడా అమ్మవారికి తమ శక్తికొద్దీ సేవచేసి పుణ్యం సంపా దించుకుంటారు. కాని నా వల్ల ఏమీకాదు. నేను ఆ తల్లికి ఏమీ చెయ్యలేను!\" అనుకుని గంగులు నిట్టూర్చాడు.\nదేవీనవరాత్రులు ఆరంభమయాయి. తొమ్మిది రోజులూ ఆలయం భూలోక వైకుంఠంగా ఉంది. ఇదంతా కళ్ళ చూసిన ఆనందంతోబాటు గంగులుకు తీరని ఆవేదన కూడా పట్టుకుంది. \"ఇంత మంది ఇన్ని విధాల దేవికి సేవచేశారు! నేనేం చేశాను?\" అని వాడు విచారించ సాగాడు. తొమ్మిదో రోజున వాడికొక మంచి ఆలోచన వచ్చింది. దానితో వాడి విచారమంతా పోయింది.\nఆ రాత్రి పూజ అయిపోయాక అందరూ వెళ్ళిపోయారు. ప్రసాదం ఇంకా ఏమైనా దిగబడిపోయిందేమో చూడ టానికి పూజారి గుడిలోకి అడుగుపెట్టేసరికి ఒక వింతదృశ్యం కనిపించింది.\nకుంకంతో, పూలతో సగం కూరుకు పోయిన దేవివిగ్రహం ముందు గంగులు మొగ్గలు వేసి బంతులూ, కత్తులూ ఆడిస్తున్నాడు!\nపూజారి అప్పటికప్పుడే పరిగెత్తి, ధర్మ కర్త ఇంటికి పోయి, ధర్మకర్తను లేపి, \"బాబూ, గంగులు చూడండి గుళ్ళో ఏం చేస్తున్నాడో ! '' అన్నాడు.\n\"ఏం చేస్తున్నాడు? \" అని ధర్మకర్త ఆదుర్దాగా అడిగాడు.\n“ఎంత అపచారం, గుళ్ళో విగ్రహం ఎదట గారడీ చేస్తున్నాడు! వాడికి నిజం గానే మతిపోయింది ! \" అన్నాడు పూజారి.\n“ నువు వెళ్ళి శాస్తుల్లుగారినీ, అవధాన్లు గారినీ పిలుచుకురా!\" అని పూజారిని పంపేసి, ధర్మకర్త నేరుగా గుడికి వెళ్లాడు.\nఆయన చప్పుడు చేయకుండా గుడి వాకిలి వద్దకు పోయి ఓరగా తెరిచిన తలుపు సందుల్లోనుంచి చూశాడు. ఆయన శరీరం ఒక్కసారి జలదరించింది.\nగుడిలోపల గంగులు నిద్రపోతున్న వాడిలాగా పడుకుని ఉన్నాడు, దేవి వాడి తలను తన ఒడిలో పెట్టుకుని, ఒక చేత్తో విసనకర్ర తీసుకుని విసురుతూ, రెండవ చేత తన చీరకొంగు పట్టుకుని గంగులు నుదిటి మీది చెమట తుడుస్తున్నది! విగ్రహం ఉండవలిసిన చోట విగ్రహం లేదు !\nవెంటనే ధర్మకర్త వాకిలిదగ్గిర సాష్టాంగపడి పెద్ద గొంతుతో దేవీస్తవం చదవసాగాడు.\nఇంతలో మరికొందరు బ్రాహ్మణులను వెంటపెట్టుకుని పూజారి గుడికి వచ్చాడు. ఆయన ధర్మకర్తను చూసి, \"ఏమిటి, బాబూ! ఏమిటిది? \" అని అడిగాడు.\nధర్మకర్త లేచాడు. అందరూ గుడిలోకి అడుగుపెట్టారు. విగ్రహం యథాస్థానంలో ఉంది. గంగులు నిశ్చింతగా నిద్రపో తున్నాడు. ధర్మకర్త తాను చూసిన దృశ్యం మిగిలినవాళ్ళకి వర్ణించి చెప్పాడు.\nబ్రాహ్మలు నమ్మలేదు. కాని కుంకంలో దేవి పాదం గుర్తు స్పష్టంగా కనబడింది. విగ్రహానికి కట్టిన చీరెచెంగు చెమటతో తడిసి ఉన్నది. '' మనమంతా దొంగ భక్తులం, ఈ గంగు లొక్కడే దేవికి ముద్దుబిడ్డ!\" అన్నాడు ధర్మకర్త.",
            "book_page_end": 30
        },
        {
            "title": "మహాసాధ్వి",
            "book_page_start": 31,
            "pdf_page_start": 31,
            "pdf_page_end": 34,
            "author": "చందమామ బృందం",
            "genre": "జాతక కథ",
            "moral": "ధర్మాన్ని పాటించే మహాసాధ్వి శక్తి అద్భుతమైనది. అన్యాయం చేసేవారు దైవ శిక్షకు గురవుతారు.",
            "keywords": [
                "బోధిసత్వుడు",
                "సుజాత",
                "కాశీరాజు",
                "మహాసాధ్వి",
                "ఇంద్రుడు"
            ],
            "characters": [
                "బ్రహ్మదత్తుడు (కాశీ రాజు)",
                "బోధిసత్వుడు",
                "సుజాత",
                "ఇంద్రుడు",
                "భటుడు",
                "తలారులు"
            ],
            "locations": [
                "కాశీరాజ్యం",
                "కాశీనగరం",
                "స్వర్గలోకం"
            ],
            "content": "బ్రహ్మదత్తుడు కాశీ రాజ్యాన్ని పరిపాలించే కాలంలో, బోధిసత్వుడు నగరానికి సమీ పాన వున్న ఒక గ్రామంలో, ఒక సంపన్న గృహస్థుడి కుమారుడుగా జన్మించాడు.\nఅతడు చిన్నతనంలోనే సమస్త విద్యలూ నేర్చాడు. యుక్తవయస్సు రాగానే అతని తల్లిదండ్రులు కాశీనగ రంలో ఒక పెళ్ళి సంబంధం చూశారు. సుజాత అనే ఒక కన్యను తెచ్చి బోధి సత్వుడికి పెళ్లి చేశారు. సుజాత సౌందర్య వతి మాత్రమే కాక సుగుణవతి, వివేక వతి. అటు భర్తకూ, అత్తమామలకు కూడా పరిచర్యలు చేస్తూ, తలలో నాలు కగా మసలుకునేది.\nబోధిసత్వుడు కూడా ఆమె పైన ఎంతో అనురాగం చూపేవాడు. ఇలా ఆ యిద్దరిదీ ఒక్క మాట, ఒక్క మనస్సు అయి, చూడ ముచ్చటగా వుండేవారు.\nకొంత కాలం గడిచిన తరవాత ఒక నాడు, సుజాత తన భర్తతో, \" నాకు మా అమ్మనూ, నాన్ననూ చూసి రావాలని వున్నది. వాళ్లు వృద్ధులైపోయారు. మీరు తోడు వస్తే యిద్దరం కలిసి వెళ్లి చూసి వద్దాం,\" అన్నది.\nఇందుకు బోధిసత్వుడు చాలా సంతో షించి, \" అలాగే తప్పకుండా వెళదాం. నాకూ అత్తమామల్ని చూడాలని చాలా కాలంగా కోర్కె వున్నది. ఇంటిదగ్గిర తొందర పనుల కారణంగా వూరుకున్నాను. లేకపోతే నేనే ముందు బయలుదేరదా మని చెప్పేవాణ్ణి.\" అన్నాడు.\nమరసటి రోజున ప్రయాణానికి అన్నీ సిద్ధం చేసుకున్నారు. అవసరమైన వస్తువు లన్నీ బండిలో సర్దుకుని బయలుదేరారు. సుజాత బండిలో కూర్చున్నది. బోధి సత్వుడు తొట్టెలో కూర్చుని బండి తోలు తున్నాడు. వాళ్లు, కాశీనగరం పొలిమేరలు చేరాక, ఒక చెట్టు కింద బండి విప్పి, అక్కడ వున్న కొలనులో కాళ్ళూ, చేతులూ కడుక్కుని, వెంట తెచ్చుకున్న ఆహారం భుజించారు. కొంచెం సేపు విశ్రాంతి తరవాత మళ్ళీ బండి పూన్చి, నగరంలోకి బయలుదేరారు.\nసరిగా బోధిసత్వుడి బండి నగరం ప్రవేశించే సమయాన కాశీరాజు ఏనుగు అంబారీ ఎక్కి నగరంలో ఊరేగు తున్నాడు. ఆ ఉత్సవం చూడ వేడుక కలిగి, సుజాత భర్త అనుమతితో బండి దిగి, కాలినడకన ముందు నడవసాగింది. బో ధి స త్వుడు బండిలో వెనకగా వస్తున్నాడు.\nఅంబారీ పైన వున్న కాశీరాజు, అతి రూప సౌందర్యవతి అయిన సుజాతను చూశాడు. ఆమెను పెళ్ళాడాలన్న బుద్ధి పుట్టింది రాజుకు. ఆమెను గురించి భోగట్టా చేయగా, ఆమె ఫలానావారి అమ్మాయి అనీ, బండిలో కూర్చున్న వ్యక్తే ఆమె భర్త అనీ తెలియవచ్చింది.\nరాజు ఒక దురాలోచన చేశాడు. సుజాత భర్తను ఏదోవిధంగా తుద ముట్టించి, తరవాత ఆమెను తన రాణిగా చేసుకుందామనుకున్నాడు. ఇందుకు అతడు తిరుగులేని ఒక వ్యూహం పన్నాడు.\nతనకు విశ్వాసపాత్రుడైన ఒక భటుణ్ణి పిలిచి, రాజు అతడికి తన కిరీటం యిచ్చి, \"ఈ కిరీటాన్ని ఎవరూ చూడకుండా, ఆ కనపడే బండిలో పడవేసిరా.\" అని చెప్పాడు.\nభటుడు, కిరీటాన్ని బండిలో వేసి, ఆ సంగతి రాజుకు చెప్పాడు. ఒక పావు గంట కాలం గడిచేలోపలే, జనంలో, \"రాజుగారి కిరీటాన్ని ఎవరో అపహరిం చారు !” అన్న గగ్గోలు ప్రారంభమైంది.\nరాజు, తన భటులకు కిరీటం దొంగిలిం చినవాణ్ణి వెతికి పట్టుకోమని ఆజ్ఞ యిచ్చాడు. ఒక భటుడికి బోధిసత్వుడి బండిలో వున్న కిరీటం కనిపించింది. వాడు బోధిసత్వుణ్ణి దొంగ అంటూ లాక్కుపోయి రాజు ముందు నిలబెట్టాడు.\nరాజు ఉగ్రుడైపోయి, \"వీడా, నా కిరీ టాన్ని అపహరించినవాడు! ఈ దుర్మార్గుణ్ణి తీసుకుపోయి శిరశ్ఛేదం చెయ్యండి,” అని ఆజ్ఞాపించాడు.\nఈ విధంగా తన వ్యూహం జయప్రద మైందని రాజు సంతోషిస్తుండగా, భటులు బోధిసత్వుణ్ణి కొరడాలతో కొడుతూ, వీధు లన్నీ తిప్పి అవమానించారు.' తరవాత, తల నరికేందుకు నగరం వెలపలవున్న బలిపీఠం దగ్గిరకు తీసుకుపోయారు.\nఈ సంగతి తెలిసి సుజాత దుఃఖిస్తూ, భర్త వెనకగా బయలుదేరింది. ‘“ మీకు, యీ కీడు తెచ్చిపెట్టినది, నేనే!\" అని విలపిస్తూ, ఆమె బలిపీఠం దగ్గిరకు చేరి, ఆవేదనతో, అమాయకులను రక్షించ గల, దేవుడే లేడా ? దుష్టులదుండగాలు, యిలా సాగవలసిందేనా?\" అని ఆక్రోశించ సాగింది. మహాసాధ్వి అయిన సుజాత యిలా విలపించే సరికల్లా, స్వర్గలోకంలో ఇంద్రుని సింహాసనం వణకసాగింది.\n\"కారణం ఏమిటి?\" అనుకుంటూ ఇంద్రుడు దివ్యదృష్టితో చూశాడు. జరగ నున్న ఘోరం ఆయనకు తెలిసింది.\nఇంద్రుడు ఒక విచిత్రపరిస్థితి కల్పిం చాడు. రాజు స్థానంలో బోధిసత్వుడూ: బోధిసత్వుడు వున్నచోట రాజు వుండేటట్టు, తన మహిమవల్ల యిద్దరి స్థానాలూ మార్చివేశాడు.\nఏనుగు అంబారీలో వున్నవాడు రాజే అనుకున్నారు, ప్రజలు. కాని, అక్కడ వున్నది రాజలాంఛనాలన్నీ ధరించి వున్న బోధిసత్వుడు. అలాగే తలారుల వశంలో బలిపీఠం మీద వున్న బోధిసత్వుడు. అతడి దుస్తులు ధరించి వున్న రాజు !\nఈ రహస్యం ఎరగని తలారులు, తమ అధీనంలో వున్న మనిషిని, రాజాజ్ఞ ప్రకారం తల నరికారు. ప్రాణం పోగానే దుర్మార్గుడైన కాశీరాజుకు, అతడి నిజ స్వరూపం వచ్చింది. అప్పుడు ఆ చంప బడినవాడు రాజు అని ప్రజలకందరికీ తెలిసిపోయింది. వెంటనే గొప్ప కలకలం రేగింది. ఈ విచిత్ర సంఘటనకు కారకు లెవరా అ ని వాళ్ళు ఆశ్చర్యప డ సాగారు.\nఅప్పుడు ఇంద్రుడు బోధిసత్వుడికీ, ప్రజలకూ కనిపించి, జరిగినదంతా చెప్పి, \" ఈనాటి నుంచీ బోధిసత్వుడే మీ రాజు, సుజాత పట్టపురాణి!\" అని అంతర్ధాన మయ్యాడు.\nపాపం పండి, దుర్మార్గుడైన రాజు బలిపీఠానికి ఆహుతి అయినందుకు రాజ్యంలోని ప్రజలందరూ సంతోషిం చారు. ఇంద్రుడు చెప్పినదాని ప్రకారం బోధిసత్వుణ్ణి రాజుగానూ, సుజాతను రాణిగానూ అంగీకరించారు.\nఆనాటి నుంచీ కాశీరాజ్యంలో ధర్మం నాలుగుపాదాల నడిచింది. నెలకు మూడు వర్షాలు కురుస్తూ దేశం సుభిక్షంగా వుంటూ వచ్చింది.",
            "book_page_end": 34
        },
        {
            "title": "రెండు నగరాల వినాశనం",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చారిత్రక కథ",
            "moral": "అహంకారం, అబద్ధాలు, మరియు పగ మానవ వినాశనానికి దారితీస్తాయి.",
            "keywords": [
                "ప్రసేనజిత్తు",
                "శాక్యులు",
                "విరోధకుడు",
                "గర్వం",
                "యుద్ధం"
            ],
            "characters": [
                "ప్రసేనజిత్తు (కోసల రాజు)",
                "శాక్యులు",
                "విరోధకుడు",
                "రాణి (దాసీపుత్రిక)",
                "మగధరాజు"
            ],
            "locations": [
                "కోసల రాజ్యం",
                "శ్రావస్తి",
                "కపిలవస్తు"
            ],
            "content": "ప్రసేనజిత్తు పరిపాలనాకాలంలో, కోసల ఒక బలమైన రాజ్యం. దాని రాజధాని శ్రావస్తి. కపిలవస్తుపాలకులైన శాక్యు లకు, తాము ప్రసేనజిత్తుకన్న గొప్ప వంశస్థులమనే గర్వం వున్నదని, ఒక చారుడి ద్వారా ప్రసేనజిత్తుకు తెలిసింది.\nతన సామంతులైన శాక్యులకు, తనపై యిలాంటి చులకనభావం వుండడం ప్రసేనజిత్తుకు బాధ కలిగించింది.\nఆయన కపిలవస్తుకు వెళ్ళాడు. శాక్యులు ఆయనకు ఘనంగా స్వాగతం యిచ్చారు. ప్రసేనజిత్తు, తానొక శాక్య రాజకుమా ర్తెను వివాహమాడదలిచినట్టు చెప్పాడు. ఆయన ఉద్దేశం - ఈ వివాహం ద్వారా తన అంతస్తు పెంచు కుందామని.\nశాక్యులు. పెద్ద చిక్కులో ' పడ్డారు. వాళ్ళు, బలవంతుడైన ప్రసేనజిత్తు కోర్కెను తిరస్కరించడం ప్రమాదం అని గ్రహించి, రహస్యంగా తమలో తాము సంప్రతించుకుని, ఒక కన్యను ప్రసేనజిత్తుడికిచ్చి వివాహం జరిపారు.\nప్రసేనజిత్తు సంతోషంగా శ్రావస్తికి తిరిగివచ్చాడు. ఆ రాత్రి ఆయన పెళ్ళి కుమార్తె వెంట తెచ్చుకున్న బహు మతులను పరిశీలిస్తూండగా ఒక లేఖ కంటబడింది. అది రాసినది, పెళ్ళి కుమార్తెపై ద్వేషం గల ఒక శాక్య బాలిక. ప్రసేనజిత్తు వివాహమాడినది, ఒక శాక్యనాయకుడి దాసీపుత్రిక అని అందులో వున్నది.\nప్రసేనజిత్తు కోపావేశంతో భవనం పైఅంతస్తుకుపోయి, సైనికులను హెచ్చ రించే పెద్ద గంట మోగించమన్నాడు. ఆ వెంటనే వేలకొద్దీ సైనికులు పరుగు, పరుగున వచ్చి, రాజాజ్ఞ 'కోసం భవన ప్రాంగణంలో నిలబడ్డారు.\nకపిలవస్తుపై దాడి బయలుదేరే ముందు, తన వధువును ఒకసారి చూసి పోదా మని ప్రసేనజిత్తు తన గదికి వచ్చాడు.\nఅమాయకురాలైన ఆ బాలిక దుఃఖి స్తూండడం చూడగానే ఆయన మనసు మారింది. వెంటనే సైనికులను తిరిగి పొమ్మని ఆజ్ఞాపించి, ఆమె తన పట్టపు రాణి అని ప్రకటించాడు.\nకొంతకాలం గడిచింది. రాణి ఒక మగ పిల్లవాణ్ణి కన్నది. పిల్లవాడు విరోధకుడు అన్న పేరుతో పెరిగి, పెద్దవాడై క్షత్రియోచిత విద్యలన్నిటా ఆరితేరాడు.\nఒకసారి అతడు తన తాత గారిని చూసేందుకు కపిలవస్తు వెళ్ళాడు.\nఅక్కడ భోజన సమయంలో శాక్యు లెవరూ తన పంక్తిన కూర్చోక పోవడం అతడికి ఆశ్చర్యం కలిగించింది.\nశాక్యుల యీ వింతప్రవర్తనకు కారణ మేమిటి! శ్రావస్తికి తిరిగిరాగానే, విరో ధకుడు సంగతి చెప్పి, తల్లిని ప్రశ్నిం చాడు. ఆమె దాచకుండా జరిగినదంతా చెప్పింది. విరోధకుడు ఉగ్రుడై పోయాడు.\nఅతడు, తండ్రి దగ్గిరకు పోయి, “శాక్యులు చేసిన యింత పెద్ద అవ మానాన్ని నువ్వెలా సహించి పూరు కున్నావు?\" అని తీవ్రస్వరంతో ఆడి గాడు. తన వృద్ధాప్యదశలో, కొడుకు తనపై తిరుగుబాటు చేయనున్నాడని గ్రహించి, ప్రసేనజిత్తు మగధరాణి అయిన తన కుమార్తె యింటికి వెళ్ళి, దిగులుతో మంచం పట్టి, త్వరలోనే మరణించాడు. విరోధకుడురాజయాడు.\nవిరోధకుడు కపిలవస్తుపై యుద్ధానికి పోదలిచాడు. సేనానులు అందుకు యిది తరుణం కాదన్నారు. మంత్రులు కూడా అతడి తండ్రిని అవమానించిన శాక్యులు ఎవరూ బతికిలేరని చెప్పారు.\nఅయినా విరోధకుడు కపిలవస్తుపై యుద్ధానికి వెళ్ళాడు.\nశాక్యులు యుద్ధసన్నద్ధులై లేరు. ఆ కారణంగా విరోధకుడి సైన్యాలను ఎది రించి నిలబడలేక పోయారు. విరోధకుడు కపిలవస్తు రాజభవనాలలో అమూల్య వస్తుసముదాయాన్ని దోచి, భవనాలను అగ్నికి ఆహుతి చేశాడు. అసంఖ్యాకు లైన శాక్యులు చంపబడ్డారు. నగరం ధ్వంసం చేయబడింది. విరోధకుడు తన రాజధాని అయిన శ్రావస్తికి తిరుగు ప్రయాణమయాడు.\nఅతడు తిరిగివచ్చే సరికి, రాజభవనం కాలి నేలమట్టమై వున్నది. మగధరాజు తన మామగారైన ప్రసేనజిత్తును, విరో ధకుడు కష్టాలపాలు చేశాడన్న కోపంతో శ్రావస్తిపై దాడి చేసి, దాన్ని ఆక్ర మించాడు. శ్రావస్తి, మగధరాజ్యంలో కలిపి వేయబడింది.",
            "book_page_end": 38
        },
        {
            "title": "ఉద్యోగం విలువ",
            "book_page_start": 39,
            "pdf_page_start": 39,
            "pdf_page_end": 42,
            "author": "బొమ్మిడి అచ్చారావు",
            "genre": "సాంఘిక కథ",
            "moral": "ఏ పనినైనా చిన్నచూపు చూడకుండా, శ్రద్ధాసక్తులతో చేయాలి. ఆత్మాభిమానం పేరుతో బద్ధకించి ఉద్యోగాన్ని వదులుకోవడం అవివేకం.",
            "keywords": [
                "ఉద్యోగం",
                "విలువ",
                "ఆత్మాభిమానం",
                "నిర్లక్ష్యం",
                "రంగరాజు"
            ],
            "characters": [
                "రంగరాజు",
                "రామరాజు",
                "రంగరాజు భార్య",
                "పై అధికారి"
            ],
            "locations": [
                "దివాణం"
            ],
            "content": "రంగరాజుకు తల్లిదండ్రులు చిన్నప్పుడే పోయారు. ఒక్కగా నొక్క తమ్ముడు రామరాజుకు ఆ లోటు తెలియకుండా ఎంతో ప్రేమగా పెంచాడు. తను ఎలాగో కష్టపడి చదివి, తమ్ముణ్ణి కూడా చదివిం చాడు. రంగరాజుకు త్వరలోనే దివా ణంలో మంచి ఉద్యోగం దొరికింది. అప్పటికింకా రామరాజు చదువుకుంటు న్నాడు. రంగరాజుకు దివాణంలోని మరొక ఉద్యోగి, తనకూతురునిచ్చి పెళ్లి చేశాడు.\nమరికొన్నాళ్ళకు రామరాజు చదువు పూర్తయింది.\nరంగరాజు తనకు తెలిసిన వాళ్ళ ద్వారా, అతడికీ దివాణంలో ఒక చిన్న ఉద్యోగం యిప్పించాడు. అయితే, మూడో నాటికే రామరాజు ఆ ఊద్యోగం కాస్తా వదులుకుని వచ్చేశాడు.\nరంగరాజు ఆశ్చర్యపడి, ‘‘ఎందుకు వదిలేశావు? మీ యజమాని ఏమైనా అన్నాడా?\" అని అడిగాడు.\nరామరాజు చిరాకుపడుతూ, '' ఆ యజ మా నికి బొత్తిగా మర్యాద తెలీదు. నాకు యిచ్చిన ఉద్యోగం ఒకటి, చేయించుకునే పనులు మరొకటిగా వున్నాయి. నేనా ఉద్యోగం చెయ్యను,\" అన్నాడు.\nరంగరాజు అప్పటికి సరే అని వూరు కుని, తరవాత తమ్ముడికి మరొకచోట ఉద్యోగం వేయించాడు. రామరాజు దీని కూడా మూడోనాటికి ఉద్వాసనచెప్పేశాడు.\nఈ సారి గట్టిగా కోపగించుకున్న అన్నతో రామరాజు, “నా పైఅధికారి ప్రతి చిన్నదానికీ నన్ను బాధపెట్టేస్తున్నాడు. అస్తమానం తీసేస్తాను అంటూ బెదిరిస్తు న్నాడు. నువ్వు ఉద్యోగం తీసేసేదేమిటని, నేనే మానేశాను,\" అన్నాడు.\n\"ప్రతి ఉద్యోగానికీ, యిలా ఏవేవో కారణాలు చెప్పి మానేస్తుంటే, నీ కోసం ఎక్కడని ఉద్యోగాలు చూసేది? ఈ సారి ఉద్యోగంలో ఎన్ని సాధక బాధకాలున్నా మానేసి రాకు. కష్టంగా వుంటే, నా కొచ్చి చెప్పు, ఆ సమస్య లేవో నేను పరిష్క రిస్తాను.” అని గట్టిగా హెచ్చరించాడు రంగరాజు.\nరామరాజు అన్న చెప్పినదంతా మౌనంగా విన్నాడు.\nఒక వారం తరవాత రంగరాజు తమ్ముణ్ణి వెంటపెట్టుకుని దివాణానికి వెళ్ళాడు. అతడు తమ్ముడి కోసం సంపా యించిన ఉద్యోగంలో దగ్గిరుండి చేర్పించి చెప్పవలసిన జాగ్రతలు మరోసారి చెప్పి, వచ్చేశాడు.\nనాలుగు రోజులు గడిచాక రామరాజు అన్నతో, ''ఈ ఉద్యోగం అసలే చెయ్య లేను. నన్ను మరీ పసిపిల్లవాడి కింద కట్టి మాట్లాడేస్తున్నారు, పై అధికారులు. నే చేసే పని వాళ్ళకేమాత్రం తృప్తికరంగా లేదు,” అన్నాడు.\nరంగరాజు పెల్లుబికే కోపాన్ని ఆపు కుంటూ, '' అయితే, ఉద్యోగం వదిలేసి వచ్చావా ? \" అని అడిగాడు.\n'' ఇంకా లేదు. వదిలేసే ముందు నీకు చెప్పమన్నావు కదా,” అన్నాడు రామరాజు.\n\"సరే, ఇంతకూ ఏం చెయ్యాలను కుంటున్నావు?\" అన్నాడు రంగరాజు.\n\"మాటలు పడుతూ, ఉద్యోగంలో వుండి, నా ఆత్మాభిమానం చంపుకోలేను, ” అన్నాడు రామరాజు.\n\" అలా అయితే, నీ యిష్టంవచ్చినట్టు చేసుకో,” అని రంగరాజు వూరుకున్నాడు..\nఇది జరిగిన నాలుగురోజుల తరవాత రంగరాజు విచారంగా ముఖం పెట్టుకుని యిల్లు చేరాడు.\n\" ఏమయింది ? అలావున్నావేం?'' అంటూ భార్యా, తమ్ముడూ రంగరాజును ఆత్రంగా అడిగారు.\n\" నా ఉద్యోగం పోయింది,'' అన్నాడు రంగరాజు.\n\"అదేమిటి ? ఏంతో కాలంగా చేస్తు న్నావుగా? అంటూ రామరాజు ఆశ్చర్య పోయాడు.\n\"అందువల్లే మరింత విచారంగా వున్నది. మరొక ఉద్యోగం ఎక్కడా దొరికేలాలేదు,” అన్నాడు రంగరాజు.\nక్రమంగా కుటుంబానికి ఆర్థిక యిబ్బందులు ప్రారంభమయాయి. రోజులు గడవడం కష్టమైపోతున్నది. తిండికి ముఖం వాచే పరిస్థితి ఎదురైంది.\nరామరాజు బుద్ధిరిగి పస్తులుండి ఎరగడు. రంగ రాజు యిన్నాళ్ళుగా తమ్ముడికి ఏలోటూ రానివ్వలేదు.\nరామరాజు తనకు దొరికిన ఉద్యోగా లను చేజేతులా వదులుకున్నందుకు విచారించసాగాడు. తనకైనా ఉద్యోగం వుంటే, కుటుంబం యిలాంటి యిక్క ట్లలో పడేది కాదు. ఇప్పుడు తను చెయ్యా లనుకున్నా ఉద్యోగం యిచ్చే నాధుడు లేడు. ఇంతకాలంగా అన్న అండ చూసుకునే, తనకు దివాణంలో వచ్చిన ఉద్యో గాల పట్ల ఏహ్యభావం కనబరిచాడు ! ఇప్పుడు కూలిపనులకు వెళ్ళయినాసరే. కుటుంబ పోషణకు ఏదోకొంత సంపా యించాలి.\nరామరాజు తన నిర్ణయం గురించి చెప్ప గానే, తమ్ముడిలో వచ్చిన మార్పుకు సంతో షించి రంగరాజు, \"దివాణంలో నువు వదిలి వచ్చిన ఉద్యోగం యింకా ఖాళీ గానే వుందేమో, ముందు ఒకసారి పోయి విచారించిరా,\" అన్నాడు.\nరామరాజు కళ్ళనీళ్ళ పర్యంతమై పోతూ, \" ఆ నాడు పైవాళ్ళతో గొడవలు పడి మానుకున్న ఉద్యోగాన్ని యింకా నా కోసం అలాగే అట్టే పెడతారా? ఏ అదృష్టవంతుడికో యిచ్చేసి వుంటారు,\" అన్నాడు.\n“అయినా, తెలుసుకోవడం మంచిది గదా ?'' అని రంగరాజు తమ్ముణ్ణి దివా ణానికి పంపాడు.\nఉద్యోగం యింకా ఖాళీగానే వున్నది. పై అధికారి ముందు కోపగించు కున్నా, రామరాజు కాళ్ళా వేళ్ళా పడ టంతో, అతన్ని తిరిగి పనిలో చేర్చుకోవ డానికి అంగీకరించాడు. రామరాజుకు జీవితంలో మొదటిసారిగా ఉద్యోగానికున్న విలువ తెలిసివచ్చింది. అతడు తనకు ఉద్యోగం దొరికిందన్న వార్త, అన్నకు మహా సంతోషంగా చెప్పాడు.\nమర్నాడు అన్నకూడా మంచి దుస్తులు వేసుకుని దివాణానికి బయలుదేరడం చూసి రంగరాజు, \"నీక్కూడా మళ్లీ ఉద్యోగం దొరికిందా ఏం?\" అని అడి గాడు ఆశ్చర్యపోతూ.\nరంగరాజు నవ్వి, “నా ఉద్యోగం అసలు పోవడం అంటూ జరగలేదు. నాకు చేసే ఉద్యోగం మీద గౌరవంతో పాటు, శ్రద్ధాసక్తులు కూడా వున్నాయి. అలాట ప్పుడు నన్నెందుకు తీసేస్తారు ? నీకు నువు చేసే పనిమీద చిన్నచూపు, నిర్లక్ష్యం ఏర్పడ్డాయి. అందుకే చేరిన ప్రతి ఉద్యో గానికేదో ఒక వంక పెట్టి వదులుకుంటూ వచ్చావు. నిన్నటి వరకూ మనం ఇంట్లో అనుభవించిన గడ్డు పరిస్థితులు, నేను కావాలని కల్పించినవే! నీ పై అధికారికి ముందే చెప్పి, నీ ఉద్యోగం మరొకరికి పోకుండా ఏర్పాటు చేశాను,\" అన్నాడు.\nరామరాజు తాను యింతకాలంగా చేసిన అవివేకపు పనులకు చాలా సిగ్గు పడ్డాడు.",
            "book_page_end": 42
        },
        {
            "title": "నిజాయితీ",
            "book_page_start": 43,
            "pdf_page_start": 43,
            "pdf_page_end": 43,
            "author": "ఎమ్. డి. సౌజన్య",
            "genre": "నీతి కథ",
            "moral": "నిజాయితీ అనేది ఇతరుల నుండి ఆశించదగినది కాదు, అది ప్రతి ఒక్కరిలోనూ అంతర్గతంగా ఉండాలి.",
            "keywords": [
                "నిజాయితీ",
                "అమరపాలుడు",
                "గోప్యం",
                "ప్రమాణం",
                "మంత్రి"
            ],
            "characters": [
                "అమరపాలుడు (మంత్రి)",
                "భూపాలుడు (మేనల్లుడు)"
            ],
            "locations": [
                "అవంతీ రాజ్యం",
                "పొరుగు రాజ్యం"
            ],
            "content": "అవంతీ రాజ్యమంత్రి అమరపాలుడు నీతినిజాయితీలకు పెట్టింది పేరు. ఒకనాడు పొరుగు రాజ్యంలో వుంటున్న ఆయన మేనల్లుడు భూపాలుడనే వాడు, మేనమామ యింటికి వచ్చి, మాటల సందర్భంలో, \" మామయ్యా, మీ అవంతీరాజ్య సైనికుల సంఖ్య నిజంగా ఎంత?\" అని అడిగాడు.\nఇది చాలా గోప్యమైన సంగతి కాబట్టి అమరపాలుడు వెంటనే జవాబు చెప్పక, ఒక క్షణం ఆలోచించి, \" ఒరే బాబూ! ఇలాంటి ముఖ్యమైన రహస్యం చెప్పాలంటే నువ్వు, నా నుంచి విన్న దాన్ని మరెక్కడా చెప్పనని ప్రమాణం చేయాలి,” అన్నాడు.\nతన నిజాయితీని మేనమామ శంకిస్తున్నాడని భూపాలుడు కోపం తెచ్చుకుని, “మామయ్యా! వేదశాస్త్రాలు చదివి, యజ్ఞయాగాలు చేసిన నిప్పులాంటి వంశంలో పుట్టిన నేను, మాటతప్పి రహస్యం బయట పెడితే, ఇహపరలోకాల్లో అధోగతి పాలవుతాను.” అంటూ ప్రమాణం చేశాడు.\nఅమరపాలుడు వెంటనే, “ ప్రమాణం సంగతి ఎత్తగానే, నీ తండ్రి వంశం గొప్పతనాన్ని గురించీ, దాని వారసుడివైన నీ నిజాయితీ గురించీ చెప్పావు, బాగానే వుంది. నేనూ, రాజుగారి రహస్యాలు తెలుసుకోవడానికి ముందు నా నిజాయితీ శంకించ వద్దని, యిలాగే ప్రమాణం చేశాను,” అన్నాడు.\nభూపాలుడు వెంటనే తన తప్పు తెలుసుకున్నాడు.\n— ఎమ్. డి. సౌజన్య",
            "book_page_end": 43
        },
        {
            "title": "కోపిష్ఠి మొగుడు",
            "book_page_start": 44,
            "pdf_page_start": 44,
            "pdf_page_end": 48,
            "author": "మాచిరాజు కామేశ్వరరావు",
            "genre": "సాంఘిక కథ",
            "moral": "కోపం అరిష్టాలకు దారితీస్తుంది. జీవితంలో మార్పు రావడానికి అనుభవం మరియు ఇతరుల ధైర్యం తోడ్పడతాయి.",
            "keywords": [
                "వీరేశం",
                "వసంత",
                "కోపం",
                "దొంగ",
                "ముసలాయన"
            ],
            "characters": [
                "వీరేశం",
                "వసంత",
                "లక్ష్మమ్మ",
                "ముసలాయన"
            ],
            "locations": [
                "పట్నం",
                "సత్రం",
                "శ్రీనివాసుడి ఆలయం"
            ],
            "content": "కూతురూ, అల్లుడూ ప్రయాణమవు తుండగా, లక్ష్మమ్మ మరోసారి అల్లుడు వీరేశంతో, '' మీ దారిలోనే శ్రీనివాసుడి ఆలయం. దర్శనం చేసుకుని వెళ్ళడం మాత్రం మర్చిపోకండి, బాబూ ! '' అన్నది.\nభర్త పోయాక లక్ష్మమ్మ పల్లెలో వుండి వ్యవసాయం చూసుకుంటున్నది. వసంత ఆమెకు ఒక్కగా నొక్క కూతురు. పట్నంలో ఉద్యోగం చేసే వీరేశంతో, ఆమె పెళ్లి నాలుగు రోజుల క్రితమే జరిగింది. భార్యా, భర్తలను దర్శనానికి పంపిస్తానని లక్ష్మమ్మ, పెళ్లికి ముందే మొక్కుకుని వున్నది.\nవీరేశం, వసంతా శ్రీనివాసుడి ఆలయం చేరేసరికి చీకటి పడింది. వాళ్ళకు అతి కష్టం మీద సత్రంలో వుండడానికి గది దొరికింది.\n\"ముసలిది తిని కూర్చోలేక మొక్కు మొక్కింది. గది దొరక్కపోయి వుంటే, మన పాట్లు ఎలా వుండేవో, ఊహించ డమే కష్టం.\" అన్నాడు వీరేశం కోపంగా.\nవసంత నివ్వెరపోయింది. భర్త, తన తల్లిని ఉద్దేశించి అంత అమర్యాదగా మాట్లాడటం ఆమెకు బాధకలిగించింది. నిద్ర పట్టేదాకా వీరేశం అత్తగారిని తిట్టి పోస్తూనేవున్నాడు. వసంత అడ్డుకోబోతే, \"నువు నోరు మూసుకుని పడుకో !” అంటూ గట్టిగా కసురుకున్నాడు.\nమర్నాడు దర్శనానికి వెళ్ళే ముందు ఫలహారం తెప్పించాడు, వీరేశం.\n\"దర్శనం అయ్యాక తిందాం,” అన్నది వసంత.\n\"నువ్వు నోరుముయ్యి. నా ముందు అసలు మాట్లాడవద్దు. నేను ఎలా చెబితే, అలా చేయడం, నీ పని. అర్థమైందా?\" అని ఆమె మీద విరుచుకు పడ్డాడు, వీరేశం.\nవసంత గుడ్లనీరు కుక్కుకుని, ఇష్టం లేకుండానే బలవంతాన ఫలహారం తిన్నది. ఆ క్షణంలోనే ఆమెకు భర్త కోపిష్ఠివాడని అర్థమైంది.\nఇద్దరూ గుడికిపోయి దర్శనం చేసు కుని వచ్చారు.\nవసంత సామాను సర్దుతూ, '' గుడి చాలా బావుంది. విగ్రహంలో జీవకళ వుందికదూ?' అన్నది భర్తతో.\n\" నా ముందు వాగ వద్దని ముందే చెప్పాను. నేను చెప్పింది వినడం, నోరు మూసుకుని పడి వుండడం, నీ పని ! తెలిసిందా?'' అన్నాడు వీరేశం పెద్దగా ఉగ్రుడైపోయి.\nవసంత మనస్సు చివుక్కుమన్నది.\nవాళ్ళు ఆ సాయంత్రానికి పట్నం చేరారు. వసంతకు కొత్తకాపరం నరకప్రాయంగా వుంది. ఆమె ఇంటెడు చాకిరీ చేయాలి. భర్తకు అన్నీ అమర్చాలి ; అయితే నోరు మెదపకూడదు. యిలా పదిహేనురోజులు గడిచాయి.\nఆ రోజు సాయంత్రం ఎవరో తలుపు తట్టగా, వెళ్ళి తలుపు తెరిచింది, వసంత.\nగుమ్మంలో ఒక ఏభైఏళ్ళ ముసలాయన నిలబడి వున్నాడు.\nమా వీరేశం యిల్లు, యిదేకదూ!\" అంటూ ముసలాయన చొరవగా లోపలికి వచ్చి కూర్చున్నాడు.\nవసంత బిడియపడుతూ చూస్తున్నం తలో, \" నేను, నీకు పినమామగారి నవు తాను. ఫర్వాలేదు. ఆ కుర్చీలో కూర్చో.\" అన్నాడు ముసలాయన.\nవసంత కుర్చీలో కూర్చోగానే, \"మీ అత్తగారు, మామగారు ఎక్కడునా రిప్పుడు ?\" అని అడిగాడు ముసలాయ చుట్టూ కలయచూస్తూ.\n\"వాళ్ళు పదేళ్ళక్రితమే పోయారు గదండి!\" అన్నది వసంత, ముసలాయన కేసి ఆశ్చర్యంగా చూస్తూ.\n\"అవునుకదూ. మర్చేపోయాను! వాళ్ళు పోయినట్లు నమ్మబుద్ధి కావడం లేదు. ఇద్దరూ పేరుకు తగ్గట్టు సీతా రాముల్లా వుండేవాళ్ళు!\" అన్నాడు ముస లాయన కళ్ళు తుడుచుకుంటూ.\n\"వాళ్ళ పేర్లు పార్వతి, శివయ్య కదండీ!\" అన్నది వసంత అనుమాన పడుతూ,\n‘“ అవున్లే, భగవంతుడి పేర్లే! శివయ్య తమ్ముళ్ళు, ఎక్కడవున్నా రిప్పుడు ?'' అంటూ ముసలాయన వాళ్ళ పేర్లూ అవీ తెలుసుకున్నాడు.\nవసంత ము స లాయన్ని గురించి మరింతగా అనుమాన పడిపోతూనే అన్నీ వివరంగా చెప్పింది. చీకటిపడి వీరేశం వచ్చాడు.\nఈయన మీకు దూరపు వరస బాబాయి అవుతారట !\" అంటూ యింకా ఏదో చెప్పబోయింది, వసంత.\n\" నాకు, నోరుంది. అడిగి తెలుసుకో గలను. నువ్వు, నోరు మూసుకుని లోప లికి పో,\" అంటూ కసురుకున్నాడు, వీరేశం.\nవసంత మారు మాట్లాడకుండా లోపలికి వెళ్ళిపోయింది.\n\"ఏరా, వీరేశం, నేను గుర్తున్నానా?” అంటూ అప్యాయంగా పలకరించాడు, ముసలాయన.\nఆయన గుర్తురాకపోయినా, తన తల్లి తండ్రుల గురించీ, బాబాయిలను గురించీ అన్ని విషయాలూ చెపుతూండడంతో, ముసలాయన తమకు కావలసినవాడే అనిపించింది వీరేశానికి.\nఅతను లోపలికి వచ్చి వసంతతో, \"మా బాబాయికి మర్యాద ఏమైనా చేశావా లేదా? మీ మామా, పినమామగార్లకి ఆయనంటే ప్రాణం, తెలుసా?\" అన్నాడు.\nవాళ్ళ పేర్లన్నీ ముసలాయనకు తానే చెప్పిన విషయం, భర్తకు చెప్పాలని చూసింది వసంత. అయితే వీరేశం ఆమెను ఏమీ చెప్పనీయక, \"ముందు నోటికి తాళం వేసుకుని, వంటపని మొదలు పెట్టు,” అం టూ గట్టిగా గదమాయించాడు.\nవాళ్ళిద్దరూ కబుర్లు చెప్పుకుంటూ వుంటే వసంత వంటపని పూర్తిచేసి, ఇద్దరికీ వడ్డించింది. ఆ తర్వాత వాళ్ళకు మధ్య గదిలోనే పడకలు ఏర్పాటు చేసి, తను వంటగదిలో చాప పరుచుకుని పడుకున్నది.\nతెల్లవారవస్తూండగా భర్త కేకలకు ఆమెకు మెలకువ వచ్చింది. చప్పున లేచి భర్తవున్న గదిలోకి వెళ్లింది. ముసలా యన పడక ఖాళీగా వున్నది. పక్కనే వున్న పెట్టె తెరచివున్నది. బట్టలు గది నిండా చిందరవందరగా పడివున్నాయి.\n\"ఈ వచ్చిన ముసలాడు పచ్చి దొంగ వెధవ ! రాత్రి మంచిమాటలతో నమ్మించి ఇంట్లో చేరి, తెచ్చిన జీతం డబ్బు మొత్తం ఎత్తుకుపోయాడు,\" అన్నాడు వీరేశం బాధగా.\nవసంతకు మొదటినుంచి ముసలాయన మీద అనుమానంగానే వున్నది. ఆమె ఆ సంగతి భర్తకు చెప్పి, \"వాడు. మీ వాళ్ళ వివరాలన్నీ నా నుంచే తెలుసుకుని, వాళ్లందరూ తనవాళ్లన్నట్టుగా మీకుచెప్పి, బుట్టలో వేశాడు,\" అన్నది.\nమరి యీ సంగతంతా ముందే నా కెందుకు చెప్పలేదు?\" అంటూ వీరేశం కళ్ళెర్రచేశాడు.\n\"ఇలాంటి ఒళ్ళు తెలియని కోపం వల్లనే! అసలు ఎప్పుడైనా మీ ముందు నా నోరు విప్పనిచ్చారా? ఒళ్ళుతెలియని మీ కోపమే, జరిగిన యింత అనర్థానికీ కారణం,\" అన్నది ధైర్యం తెచ్చుకుని, వసంత.\nవీరేశానికి తన తప్పు తెలిసివచ్చింది. ఎవరికోపం వారి పాలిటి శాపం!\n\"డబ్బు పోతే పోయింది. ఈ అను భవంతో బుద్ధివచ్చింది.” అని మనసు లోనే అనుకున్నాడు, వీరేశం.\nఆ రోజు నుంచీ భర్తలో వచ్చిన మార్పుకు వసంత చాలా సంతోషించింది.\nనాలుగు రోజుల తరవాత ఒక కుర్రవాడు సంచి ఒకటి తెచ్చి వీరేశానికి యిస్తూ, \" ఎవరో ముసలాయన యీ సంచీ మీ కివ్వమన్నాడు,\" అని చెప్పి వెళ్ళి పోయాడు.\nవీరేశం ఆ సంచి మూతివిప్పి చూసి, ఆశ్చర్యపోయాడు. అందులో డబ్బున్నది. దానితో పాటు ఒక ఉత్తరం కూడా వున్నది:\n\"నాయనా, వీరేశం! మీ భార్యా భర్తలు, నన్ను దొంగ అనుకుని తిట్టుకుని వుంటారు. అయితే, యీ అనుభవంతో నీలో మార్పు వచ్చి వుంటుందని నమ్ము తున్నాను. కోపిష్ఠి మొగుడితో వేగడం చాలా కష్టం. నేను ఒకప్పుడు కోపిష్ఠి వాడినే ! నా భార్యను నోరెత్తనీయకుండా చీటికీ మాటికీ చీదరించుకుంటూ రోజులు గడిపాను. నా భార్య మెత్తని మనిషి కాబట్టి. నా కోపాన్ని భరించి కాపరం చేసింది. జీవితం చాలా చిన్నది ; కోపంతో దాన్ని దుఃఖమయం చేసుకోకూడదు ! భార్య పోయాక, నాకు దురవస్థ పట్టింది. నా కోపానికి భయపడి ఇద్దరు కొడుకులూ, కోడళ్లూ నన్ను తమ ఇంట చేరనివ్వ లేదు. ఆ రోజు సత్రంలో మీ పక్క గదిలోనే వున్న నేను, మీ సంభాషణ అంతా విన్నాను. నువ్వు నిజంగా మారి వుంటే, వసంతను తీసుకుని మా ఇంటి కిరా. కొడుకులకు దూరంగావున్న నాకు, నువ్వు కొడుకులాంటివాడివి! నా చిరు నామా యిది-\"\nఉత్తరం అంతా చదివి వీరేశం ఊత్సా హంగా, \" వసంతా, త్వరగా బయలు దేరు,\" అన్నాడు.\nవసంత తల ఆడించి వూరుకున్నది.\n\"నువు నోరెత్తగానే, నోరుమూసుకో అని కోప్పడే దురలవాటు నాలో ఎప్పుడో పోయింది. ప్రయాణం ఎక్కడికని అడ గవేం? మీ మామగారింటికి, పద, పద, \" అంటూ హడావిడి చేశాడు, వీరేశం.",
            "book_page_end": 48
        },
        {
            "title": "విఘ్నేశ్వరుడు",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణిక కథ",
            "moral": "జ్ఞానం, బుద్ధిబలం, మరియు వినయం గొప్పదనాన్ని నిర్ణయిస్తాయి.",
            "keywords": [
                "విఘ్నేశ్వరుడు",
                "విష్ణువు",
                "మూషికాసురుడు",
                "ఏకదంతుడు",
                "కుమారస్వామి"
            ],
            "characters": [
                "విఘ్నేశ్వరుడు",
                "విష్ణువు",
                "మూషికాసురుడు (వజ్రదంతుడు)",
                "మహాశ్వేత",
                "శివుడు",
                "పార్వతి",
                "నారదుడు",
                "కుమారస్వామి"
            ],
            "locations": [
                "కైలాసం",
                "శరవణ సరస్సు",
                "కాళింది మడుగు"
            ],
            "content": "\"విఘ్నేశ్వరా ! ఇప్పుడు నీవు చేసిన గజాసుర నిర్మూలన జ్ఞాపకంగా గణపతి నవరాత్రి ఉత్సవాలు కలకాలం ఘనంగా జరుగుతూంటాయి. ముందు కాలంలో ప్రజల స్వేచ్ఛ, శ్రేయస్సుల కోసం సాగే ఉద్యమాలు గణేశ ఉత్సవాలతో జయ ప్రదంగా కొనసాగి ఫలిస్తాయి. ఉత్సవా లన్నిటికీ గణపతి నవరాత్రి ఉత్సవం తిలకంగా ఉంటుంది!\" అని ఆకాశ వాణి పలికింది.\nవిష్ణువు విఘ్నేశ్వరుడితో, \" పార్వతీ నందనా! మేనల్లుడివని చెప్పి నాకు మరొక పని కూడా కల్పించావా!'' అన్నాడు.\nవిఘ్నేశ్వరుడు, మేనమామ వరస పెట్టి కాలనేమి అయిన కంసుణ్ణి మేన మామ గండాన నువ్వెలాగూ పుట్టి, చంపు తావుగదా ! ఇలాంటి వరసలన్నీ నీవు నేర్పిన విద్యలేగదా నీరజాక్ష !'' అన్నాడు.\nవిష్ణువు, \" విఘ్నవినాశకా ! నీ పర శువు ముందు, నా చక్రాయుధం ఏపాటి ? నీ గొడ్డలిసాము చూసినప్పుడు మహ ముచ్చటేసింది సుమా ! \" అన్నాడు.\n“పరశురామావతారంలో నా గొడ్డలి ఎరువు తీసుకెళ్ళి గర్వపోతులైన క్షత్రి యుల్ని తెగనరుకుదువు గానిలే!” అన్నాడు విఘ్నేశ్వరుడు.\nవిష్ణువు, \" గజవిఘ్నాసురుడి మీద ఎక్కి మర్దిస్తున్నప్పుడు నీ బుడిబుడి నడ కల గుజ్జురూపం కూడా నన్నెంతో మురి పించిందోయి!\" అన్నాడు.\n“అలాగైతే, వామనుడివై బలిచక్ర వర్తిని పాతాళానికి అణగదొక్కుదువు గానిలే!\" అని విఘ్నేశ్వరుడు అన్నాడు.\n“నీ బుద్ధి విశేషం కూడా నన్ను అమి తంగా ఆకర్షించుతోంది, ఏం చెయ్యను,\" అని విష్ణువు అనగా, విఘ్నేశ్వరుడు, “ఏ యుగానికి అవసరమైన ధర్మాన్ని ఆ యుగంలో స్థాపించడమే గదా, నీ అవతారాలకు మూల కారణం ! ధర్మసంస్థా పనకు, అసలు అర్థం, సంఘం హింసతో, మూఢాచారాలతో కుళ్ళిపోతున్న రోజుల్లో బుద్ధుడవై మానవులకు సక్రమ సంఘజీవ నాన్ని, నిర్వాణాన్ని భోధించుతావులే! మాయాదేవి స్వప్నంలో నా తెల్లని ఏనుగు రూపం గర్భంలో ప్రవేశించి బుద్ధుడైన సిద్ధార్థుడి అవతారానికి నాంది పలుకు తుంది !'' అని చెప్పాడు.\nవిష్ణువు మహదానందం పొందాడు.\nపరమాణురూపంలో ఉన్న విఘ్నం, “విఘ్నరాజా, నీ బానిసను, నీ ఆజ్ఞాను వర్తిని వెళుతున్నాను.\" అని శలవు తీసుకొని కాళింది మడుగు చేరి కాళీయు డుగా దాక్కుంది.\nవిఘ్నం వెనుకనే మూషికాసురుడు మూషికరూపంతో వచ్చి ప్రచ్ఛన్నంగా దాగి, విఘ్నానికి పట్టిన గతి చూసి పట పట పళ్ళు కొరికి, నిజరూపంతో బోర విరుచుకొని విఘ్నేశ్వరుడి ముందు నిలబడి సింహనాదం చేశాడు.\nవిఘ్నేశ్వరుడు బలిష్ఠమైన అతని శరీరాన్ని సంతృప్తిగా చూశాడు. మూషికా సురుడు నిర్లక్ష్యంగా విషపునవ్వు నవ్వుతూ, \"విఘ్నం నీ బానిస కనుక ఏం చేసినా చేశావు గాని, నేను నీ జన్మవిరోధిని. సింహస్వప్నం అనే మాట వినే ఉంటావు, సింహాన్నై నీ కుంభస్థలాన్ని చీలుస్తాను!‘” అని అంటూ సింహంగా మారి పెద్దగా గర్జించాడు.\nవిఘ్నేశ్వరుడు, \" సింహమా ! నువ్వు జగజ్జనని వాహనానివి, నిన్ను గౌరవిస్తు న్నాను!\" అన్నాడు.\nసింహం మళ్ళీ గర్జించి ఉరకబో తూంటే, విఘ్నేశుడు, \" శివా, శరభా !'' అని స్మరించాడు.\nసింహానికి ఎదురుగా శివుని శరభావ తారం ఘీంకార గర్జనలు చేస్తూ నిలిచింది. శరభానికి సింహశరీరము, కేసరాలు, కోరలు ఉంటూ ఏనుగు తొండమూ, దంతాలు ఉన్నాయి. మహా సర్పంలాంటి తోక చివర జ్వాలలు కక్కే మకర ముఖము ఉంది. శరభం జూలు అగ్నిశిఖల్లాగా ఎగురుతున్నాయి. శరభం తొండంతో సింహం ముఖం వాచేలా కొట్టింది. సింహం తోకముడిచి పరుగు తీసింది. శరభావతారం మాయమైంది.\nవిఘ్నేశ్వరుడు తొండాన్ని యోజనం పొడవున సాగదీసి సింహం నడుము చుట్టి పట్టి ఎత్తాడు. సింహం కిరకిర లాడింది.\nఆ సమయంలో ఆకాశగమనం చేస్తున్న నారదుడు 'సా ' అని గొంతు సాగదీస్తూ, సామజ వరవదనా !'' అంటూ హిందోళ రాగాన్ని ఆలాపించాడు.\nదేవతలు గుమిగూడి ఆకాశం నుండి వింత చూస్తున్నారు. విష్ణువు, \"విజయ విఘ్నేశ్వరా! నువ్వు పట్టిన సింహాన్ని పెంచుకుంటాను, యివ్వవూ ?\" అన్నాడు.\nవిఘ్నేశ్వరుడు నవ్వి, \" పెంచినటే పెంచి తలా, గోళ్ళూ తీసుకొని నరసింహావ తారం ఎత్తి హిరణ్యకశ్యపుణ్ణి చీలుద్దా మనా ? అదేం కుదరదు. ఈ మృగరాజు అవసరం నాకు ఉంది. నీ నరసింహావ తారం నీవు చూ సుకోవలసిందే!\" అన్నాడు.\nతొండం మూషికాసుర సింహాన్ని తిన్నగా తీసుకెళ్ళి మహాశ్వేత ముందు విడిచి అదృశ్యమైంది. మహాశ్వేత భర్తకు హితవు చెప్పినా వినకుండా నిజరూపంతో విఘ్నేశ్వరుడితో ఢీకొనడానికి పరుగు తీశాడు. మహాశ్వేత దేవిని ప్రార్ధించింది.\nదేవి కనిపించి, \" నీ భర్త విఘ్నేశ్వరుడికి ఎలుక వాహనంగా చిరంజీవిగా ఉంటాడు. అలా రాసి పెట్టి వుంది. నీవు కూడా శ్వేత ఛత్రానివై నీ భర్తతోబాటు కలకాలం విఘ్నేశ్వరుణ్ణి సేవిస్తూ ఉంటావు!'' అని చెప్పి అంతర్ధానమైంది.\nవజ్రదంతుడు కామరూపి గనుక, ఈసారి ఏనుగుల్ని తన్నుకుపోగల గండ భేరుండపక్షి రూపంతో, దారిలో కనిపించిన రెండు ఏనుగుల్ని గోళ్ళతో పట్టుకుని ఎగిరి వెళ్తూండగా చెలరేగిన అలజడికి, చిన్న గ్రద్దరూపంతో ఒక చెట్టుమీద హరిని ధ్యానిస్తూ ఉన్న గరుత్మంతుడికి ధ్యాన భంగమైంది. కోపంతో గ్రద్ద గండ భేరుండాన్ని ముక్కుతో పొడిచింది. ఆ పోటుకు వజ్రదంతుడు నిజరూపంతో నేలకూలాడు.\nగరుత్మంతుడు, ‘\"ఇంతకంటె రుచి కరమైన ములుకుపోట్లు తినబోతున్నావు. వెళ్ళు!\" అంటూ ఎగిరిపోయాడు.\nమూషికాసురుడు వెళ్ళి విఘ్నేశ్వరు డితో, “నీకూ ఉన్నాయి, పెద్దదంతాలు, వెలక్కాయలు నొక్కి తినడానికి తప్ప మరెందుకూ పనికిరావు. నా దంష్ట్రలతో వజ్రాల్ని పిండి చేస్తాను, కైలాసాన్ని గుల్ల చేస్తాను, తెలుసునా ! '' అన్నాడు.\nవినాయకుడు దిక్కులు చూస్తూ, తనలో తాను గొణుక్కుంటూన్నట్లుగా, “ఔనౌను, ఎందుకూ కొరగాని దంతాలు ఉండి ఎందుకూ?\" అంటూ ఒక దంతాన్ని పటుక్కున సగానికి విరిచి, పారేసినట్టుగా విసిరేశాడు.\nఆ దంతం గాలిలో గిర్రున తిరుగుతూ ఇంద్రజాలం ప్రదర్శించి వెళ్ళి వజ్ర దంతుణ్ణి గుచ్చిగుచ్చి పొడవడం ప్రారం భించింది. రక్తం ధారలుకట్టి కారసాగింది. మహాశ్వేత అది చూడ లేక మూర్ఛ పోయింది. వజ్రదంతుడు చిన్న ఎలుకగా మారి తుర్రున పారిపోయి రాళ్ళమధ్య కలుగు చేసుకొని దూరాడు. ఒక దంతాన్ని విరుచుకొని విఘ్నేశ్వరుడు ఏకదంతుడు అనిపించుకున్నాడు.\nదంతం కూడా కలుగులో దూరి ఎలు కను అలా పొడుస్తూనే వెంబడించింది.\nతోకవెంట రక్తం జాడ కడుతుంటే ఎలుక సొరంగం దొల్చుకుంటూ పాతాళానికీ, పాతాళం నుంచి భూమ్మీదకూ వచ్చి పరు గులు తీసి లోకమంతా చుట్టి చివరకు విఘ్నేశ్వరుడి శరణుజొచ్చి, ‘‘నా కా చావు రాదు. నీ దంతం గుచ్చిగుచ్చి చంపు తున్నది, బాధ తప్పించు దేవా!\" అని వేడుకున్న మూషికాసురుడికి విఘ్నేశ్వ రుడు అభయం యిచ్చాడు. దంతం వచ్చి అతని హస్తం అలంకరించింది.\nవిఘ్నేశ్వరుడు, మూషికా! చూట్టా నికి చిట్టెలుక వే గాని మహాబలుడివి. మహా కూర్మావతారంతో మంధరపర్వతాన్ని, ఆది వరాహావతారంతో భూమిని ఎత్తిన విష్ణువు కంటె బలశాలివి ! తగిన వాహనం కుదరక నేను నా లంబోదరంతో నడవలేక అవస్త పడుతున్నాను. నీ లాంటి....'\" అంటూ చెప్పడానికి సందేహిస్తున్నట్టు నసిగాడు.\nవిఘ్నేశ్వరుడి పొగడ్తకు మూషికా సురుడు పొంగిపోయి, \"స్వామీ! నీ దంతం నా లోని అజ్ఞానాన్ని పారదోలి గుచ్చి గుచ్చి జ్ఞానాన్ని నింపింది. నీకు వాహనం కావడం నా భాగ్యంగా భావిస్తున్నాను,\" అంటూ ఏనుగంత ఎలుకగా పెరిగాడు.\nవిఘ్నేశ్వరుడు దానిపై కాలు మోపి కూర్చోబోగా మహా మూషికం కీచుకీచు మంటూ అణుక్కుపోయింది.\nవిఘ్నేశ్వరుడు, \" నాయనా మూషికా, నీవు చిట్టెలుకగా ఉంటేనే నన్ను సునా యాసంగా మోయగలవు. నా ఆకారానికి చిట్టెలుక వాహనమే అన్ని విధాలా అమరుతుంది,\" అన్నాడు.\nమూషికాసురుడు యధాప్రకారంగా చిట్టెలుకగా తగ్గిపోయాడు. విఘ్నేశ్వరుణ్ణి ఎక్కించుకొని చకచకా చుట్టూరా తిరు గుతూ, \"ఔను స్వామీ! ఇప్పుడు నిన్ను మోస్తున్నట్టే లేదు ! '' అన్నాడు.\nమూర్ఛనుండి తేరుకొన్న ధవళ విఘ్నే శ్వరుడికి నమస్కరించి, \"దేవా ! నా భర్త నీకు చిట్టెలుక వాహ నం గా ఉంటాడు. నేనుకూడా నీకు శ్వేతఛత్రమై ఉంటాను, ఈ వరం అనుగ్రహించు,\" అన్నది.\nవిఘ్నేశ్వరుడు, ‘\" అమ్మా! నీ తెల్లని గొడుగు చల్లనినీడ నాకు రక్ష ! నా భాగ్యం కొద్ది దొరికింది,” అంటూ ఎలుకను చూసి, వజ్రదంతా, దేవి అనుగ్రహం పొందిన సాధ్వి ధవళ మాటకు తిరుగులేదు. నా వాహనంగా ఉండు, నాతో బాటే నాకు పెట్టేవన్నీ, నువూ తిను ! అందరూ మొట్టి కాయలు పెట్టుకొని, మూడు గుంజీలు తీసి లెంపలేసుకుంటూంటే, తృప్తి గా ఉంటుంది. నా ముందు, నీ ముందు కూడా అలాగే అంతా చేస్తూంటారు !'' అన్నాడు.\n\"ఔను దేవా ! నేనూ అలాగే కోరదా మనుకున్నాను. నేను వజ్రదంతుడిగా నా ముందర దేవతలచేత అలాగే చేయి స్తూండేవాణ్ణి. నీ వాహనాన్నై కృతార్థుడి నైయ్యాను!'' అని మూషికుడు అన్నాడు.\nధవళ తెల్లని గొడుగుగా విఘ్నేశ్వరు డిపై నిలిచింది. ఆ దంపతులు చిరం జీవులై వినాయకుణ్ణి అలాగే సేవిస్తూ ఉంటారు. విఘ్నేశ్వరుడు మూషిక వాహను డయ్యాడు.\nవిష్ణువు, వి ఘ్నేశ్వరుడితో, '' ఏకదంతా! మూషికోత్తమ వాహనా ! నీ వాహనం చూస్తే నాకు అసూయగా ఉందోయి. ఎంత మంచి వాహనాన్ని సంపాదించావు !!,\" అన్నాడు.\nవిఘ్నేశ్వరుడు, \"నీ కల్కి అవతా రంలో నా వాహనం నీకు తెల్లని గుర్రమై అంతరిక్షాన్ని దాటి గ్రహాంతరాలకు తీసు కెళ్తుందిలే! మానవులకు కొత్త వలస రాజ్యాలను సమకూర్చు!'' అన్నాడు.\nవిష్ణువు, \" ఆహాహా ! నీ నోటి చలవ వల్ల అలాగే జరగాలి !\" అని ఆనందించాడు.\nనారదుడు, ‘“విజయవిఘ్నేశ్వరా! ఇప్ప టికి నీతోబాటే విష్ణువు తొమ్మిది అవతా రాలు తెలిశాయి, ఒక్కటి మిగిలింది!\" అన్నాడు.\nవిష్ణువు నారదుణ్ణి చూసి కన్ను గీటి \"త్వరలోనే ఆ కళ్యాణ ఘడియ వచ్చి నప్పుడు అదీ తెలుస్తుందిలే! తొంద రెందుకు,” అన్నాడు,\n\"ఎవరి కళ్యాణం దేవా ?” అని అడిగాడు నారదుడు.\n“మన కళ్యాణ చక్రవర్తి విజయ విఘ్నేశ్వరుడిదే!\" అన్నాడు విష్ణువు.\nవిఘ్నేశ్వరుడు చిరుకోపంగా చూశాడు.\n\"వెయ్యి విఘ్నాలు కల్పించుకోక తప్పదు !'' అని గట్టిగా అనుకున్నాడు.\n“నాయన్నాయన, అంతటితో సరి పెట్టు! వెయ్యి విఘ్నాలు పూర్తి అయ్యాక అరవిఘ్నం అయినా కల్పించుకోడానికి చెల్లేదిలేదు సుమీ !'' అని విష్ణువు హెచ్చ రించాడు.\nనారదుడు, “వెయ్యి విఘ్నాలనగా ఏ మాత్రం? వెయ్యి విఘ్నాల తర్వాత విఘ్నేశ్వరుడి పెళ్లి తప్పదు-తప్పదు! \" సరిసరి మాగరి అని పాడుతూ ముల్లో కాలు తిరిగాడు.\nశివుడికి పార్వతిపైగల మోహానురాగం తేజస్సుగా మారింది. అగ్నిదేవుడు దాన్ని తీసుకెళ్ళి శరవణ సరస్సు చేరేలాగ చేశాడు. ఆరు ముఖాలతో కుమారస్వామి అవతరించాడు. ఆరుగురు ఋషి భార్యలు అతణ్ణి పెంచి పార్వతీ పరమేశ్వ రులకు అప్పగించారు. కుమారస్వామి పెరిగి పెద్దవాడైయ్యాడు. గరుత్మంతుడు అతనికి నెమలి వాహనం యిచ్చాడు. ఇంద్రుడు అతనికి ఎన్నో ఆయుధాల్ని ఇచ్చాడు. పార్వతి శక్తిబళ్లాన్ని ఇచ్చింది. కుమారస్వామి పెరిగి పెద్ద అవుతూంటే తారకాసురుడు తల్లడిల్లిపోతూ భయంతో పీడకలలు కనసాగాడు.\nకుమారస్వామి గొప్ప తపస్సు చేసి బ్రహ్మజ్ఞానాన్ని విడమర్చి చెప్పి సుబ్ర హ్మణ్యస్వామి అనిపించుకున్నాడు.\nఓంకారం గురించిన నిగూఢ రహస్యాల్ని శివుడంతటి వాడికే గురువై ఉపదేశిం చాడు. అన్నదమ్ములైన విఘ్నేశ్వరుడు, కుమారస్వామి కైలాసంలో పార్వతీ శివుల కనుల పండుగగా ఎంతో సఖ్యంగా ఆట పాటలతో విహరిస్తున్నారు.",
            "book_page_end": 58
        },
        {
            "title": "ఇద్దరు మోసగత్తెలు",
            "book_page_start": 59,
            "pdf_page_start": 59,
            "pdf_page_end": 63,
            "author": "చందమామ బృందం",
            "genre": "జానపద కథ",
            "moral": "తెలివైనవారి మోసపూరిత చర్యలు కూడా కొన్నిసార్లు చిక్కుల్లో పడతాయి. ప్రతీకారం కోసం మోసగాళ్లతో స్నేహం ప్రమాదకరం.",
            "keywords": [
                "పాదరసం (అలీ)",
                "అహ్మద్",
                "దిలైలా",
                "జీనాబ్",
                "దొంగ",
                "ప్రతీకారం"
            ],
            "characters": [
                "పాదరసం (అలీ)",
                "అహ్మద్ (కొత్వాలు)",
                "దిలైలా",
                "జీనాబ్",
                "వర్తకుడు",
                "నౌకరు"
            ],
            "locations": [
                "కైరో నగరం",
                "బగ్దాద్ నగరం"
            ],
            "content": "దిలైలా, జీనాబ్ ల మోసాలు జరిగిన కొద్దికాలానికి కైరో నగరం నుంచి, ‘“ పాదరసం ” అనే సార్థకనామం గల యువకుడొకడు బగ్దాద్ నగరానికి చేరుకున్నాడు. ఇతని అసలు పేరు అలీ. చాలా అందగాడు కాని గజదొంగ. ఇతని స్వస్థలం కైరో. ప్రస్తుతం కొత్వాలుగా ఉంటున్న అహ్మద్ కైరోనగరంలో పేరు మోసిన దొంగగా ఉండినప్పుడు \"పాద రసం\" అతని వద్దనే చోరవిద్య నేర్చు కున్నాడు. అహ్మద్ బగ్దాద్కు వచ్చి, అక్కడ కూడా దొంగగా కీర్తి సంపాదించు కుని కొత్వాలు - పదవి సంపాదించిన కాలంలో కైరోలో ఈ \"పాదరసం\" దొంగల నాయకుడుగా ఉంటూ వచ్చాడు.\nఅతను ఎన్నోసార్లు రక్షక భటులకు పట్టుబడి కూడా తప్పించుకు పోవటంచేత అతన్ని ప్రజలు, \"పాదరసం' అని పిలవ సాగారు.\n\"పాదరసం\" అలీని, అహ్మదే బగ్దాద్కు పిలిపించాడు. దిలైలా విష యంలో పరాభవం తిన్ననాటినుంచీ అహ్మద్కు ప్రతిక్షణమూ \" పాదరసం \" జ్ఞాపకం రాసాగాడు. వాడు తనకు కుడి భుజం లాటి వాడు. వాడే తన పక్కన వుంటే తనకీ పరాభవం జరిగేది కాదను కున్నాడు అహ్మద్. అదీగాక ఇప్పుడు అహ్మద్, దిలైలా మీద స్వయంగా పగ తీర్చుకోవటానికి లేదు. ఇప్పుడామెకు తన కున్నంత హెూదా వున్నది. కనుక, ఇందుకు పాదరసమే సరి అయిన వాడు.\n‘“ పాదరసం అలీ బగ్దాద్ నగరం చేరి నేరుగా అహ్మద్ యింటికి వెళ్ళాడు. అహ్మద్కు అతన్ని చూడగానే ప్రాణం లేచివచ్చింది. ‘\" తమ్ముడూ, నా యింట కొంతకాలం రహస్యంగా ఉన్నట్టయితే నీతో ఒక పని ఉంది. ఆ పని అయినాక నిన్ను బహిరంగంగా ఖలీఫా దగ్గిరికి తీసుకుపోయి శిఫార్సు చేసి మంచి ఉద్యోగం ఇప్పిస్తాను,\" అన్నాడు అహ్మద్ పాదరసంతో.\nపాదరసం, అహ్మద్ ఇంట రెండు రోజులు గడిపాడు. ఆ తరువాత అతనికి ఇల్లు ఖైదు లాగా తోచింది. మూడోనాడు అహ్మద్ దివాణానికి వెళ్ళిపోగానే, \" పాద రసం \" ఇంటి నుంచి బయటికి జారు కున్నాడు. అతని ఉద్దేశం బగ్దాద్ నగరం నాలుగు మూలలూ తిరిగి చూసి వద్దామని.\nఅతను కొద్దిదూరం వెళ్లాడో లేదో అతనికి మగ దుస్తులు ధరించి, నెత్తిన వెండి పావురం గల బంగారు టోపీ పెట్టుకుని గుర్రం మీద పోతూ ఒక ముసలిదీ, ఆమె వెంట ఎర్రజలతారు దుస్తులు ధరించిన నలభైమంది నీగ్రోలూ కనిపించారు. వారెవరో కాదు, దిలైలా ఆమె నౌకర్లూనూ. దిలైలా ఆ ఉదయం దివాణానికి వెళ్ళి టపా చేయవలసిన వార్తలు పోగుచేసుకుని తన ఇంటికి తిరిగిపోతున్నది.\nదిలైలా, ‘\" పాదరసం '' అలీ కొత్త ముఖం చూసి అతని అందానికి ఆశ్చర్య పడింది. కాని ఆమె కళ్లకు అతని ముఖంలో తన శత్రువైన అహ్మద్ కవళికలు కొన్ని కనిపించాయి.\nనిజానికి అహ్మద్ శిష్యత్వం చేయటంలో అలీ అతని చూపూ, ముఖభంగిమలూ తెలియకుండా నే అలవరచుకున్నాడు. అలీ, అహ్మద్ ఇంటి వైపునుంచే వస్తూం డటం కూడా దిలైలా పసికట్టింది.\nఆమె యింటికి పోతూనే తన కుమార్తె జీనాబ్కు తాను చూసిన యువకుణ్ణి వర్ణించి చెప్పి, \"అహ్మద్, ఈ యువకుణ్ణి పిలిపించాడని తోస్తున్నది. వాడు వీథులు వింతగా పరీక్షించటం చూస్తే యివాళో, నిన్ననో వచ్చాడనిపిస్తున్నది. మనం చాలా జాగ్రత్త మీద ఉండాలి! \" అన్నది.\nజీనాబ్ తల్లి చెప్పినదంతా విని, కొంచెం సేపు ఆలోచించి, “ ఏమిటమ్మా? హేమా హేమీలను లక్ష్యపెట్టని దానివి గడ్డలూ, మీసాలూ సరిగారాని ఈ కుర్రాడికి దడుస్తా వేమిటి?'' అన్నది. ఆమె అందమైన దుస్తులు వేసుకుని, కళ్లకు కోనగా కాటుక దిద్ది, మేలిముసుగు వేసుకుని, చేత సంచీ పట్టుకుని, నడిచే మెరుపు తీగెలాగా వీథిలోకి వెళ్ళింది.\nఆమె మెల్లిగా నడుచుకుంటూ కొంత దూరం వెళ్ళాక ఒక దుకాణం దగ్గిర '‘పాదరసం ” కనిపించాడు. తల్లి చెప్పిన వర్ణననుబట్టి అతన్ని గుర్తుపట్టి జీనాబ్ అతన్ని తోసుకుంటూ వెళ్లి వెనక్కు తిరిగి, కళ్ళులేని కబోది !\" అన్నది కోపంగా.\n\"పాదరసం \" ఆమెను చూసి ఆమె అందానికి ఎంతగానో ఆశ్చర్యపోయాడు. అతను నవ్వుతూ, \" ఆహా, ఎంత అందం ! ఎవరిదానివి?\" అన్నాడు.\n“ నే నొక వర్తకుడి కుమార్తెను, ఇంకో వర్తకుడి భార్యను. మీ ధోరణి చూస్తే ఈ వూరికి కొత్తలాగుంది, మీ బస ఎక్కడ? \" అని అడిగింది జీనాబ్.\nఅహ్మద్ విషయం రహస్యంగా ఉంచా లనే ఉద్దేశంతో పాదరసం, ‘“ ఇంకా బస లేదు. ఎక్కడన్నా చూడాలి,\" అన్నాడు.\n“ అయితే మా యింటికి రండి. మాది చాలా పెద్ద ఇల్లు. నా భర్త దుకాణానికి పోతే ఇంటి దగ్గిర నాకు తోడెవ్వరూ ఉండరు.\" అన్నది జీనాబ్.\nఆమె వెంట వెళ్ళటం క్షేమం కాదేమో నని \" పాదరసం \" శంకించాడు. కాని తనను ఈ నగరంలో ఎవరూ ఎరగరు గనకనూ, ఈ పిల్ల తనకు శత్రువై ఉండే అవకాశం ఏమీ కనిపించలేదు గనకనూ ఆమె వెంట వెళ్ళి ఆమె ఎటువంటిదో తెలుసుకోవాలని అతను నిశ్చయించు కున్నాడు.\nజీనాబ్ అతన్ని వీథులు తిప్పి ఒక పెద్ద యింటి ముందుకు తీసుకొచ్చి, తాళపు చెవి కోసం సంచీలో వెతకనారం భించింది. ఆ ఇల్లు ఒక గొప్ప వర్తకుడిది. ప్రస్తుతం ఇంట ఎవరూ లేరు. వర్తకుడు ఉదయమే ఇల్లు తాళం వేసుకుని దుకా ణానికి వెళ్ళిపోయి రాత్రిదాకా తిరిగి రాడు. ఆ సంగతి జీనాబ్కు తెలుసు.\n\" అయ్యో, తాళం చెవి కాస్తా ఎక్కడో పడిపోయింది. ఇప్పుడు ఏం చెయ్యాలి ? మీరేమైనా తాళం తీయగలరా?\" అని జీనాబ్ పాదరసాన్ని అడిగింది.\n‘“ చూస్తాను,” అంటూ పాదరసం అంత పెద్ద కప్పతాళాన్నీ ఇటై తీసేశాడు. అతను నిజంగా సమర్థుడైన దొంగేనని జీనాబ్కు రూఢి అయిపోయింది.\nఇద్దరూ లోపలికి వెళ్ళారు. ‘\" మీరు హాలులో కూచోండి. నేను బావిలో నీళ్ళు చేది వంట చేస్తాను,\" అంటూ జీనాబ్ బిందె తీసుకుని దొడ్లోకి వెళ్లింది.\nకాస్సేపటికి బావి వద్ద నుంచి జీనాబ్ కెవ్వున కేక పెట్టింది. ఏం జరిగిందోనని పాదరసం పరుగెత్తుకుంటూ అక్కడికి వెళ్ళేసరికి ఆమె బావి లోకి చేదవేసి లోపలికి తొంగి చూస్తూ కనపడింది.\n\"ఏం జరిగింది ?\" అని అడిగాడు పాదరసం ఆదుర్దాగా.\n\"నా రవ్వల ఉంగరం! అయిదు వందల దీనారాలు పోసి నిన్ననే నా భర్త కొన్నాడు. వదులుగా ఉందని అప్పుడే చెప్పాను. అది కాస్తా బావి లో పడి పోయింది. నా భర్తకు తెలిస్తే చంపే స్తాడు!\" అని జీనాబ్ విలవిలలాడింది.\n\"నీకేం భయం వద్దు! నేను దిగి తీస్తాను.\" అంటూ పాదరసం అడ్డు దూలానికి మోకు కట్టి దాని సహాయంతో బావిలోకి దిగాడు. అతను మోకు వదిలి నీళ్లలో ముణగగానే జీనాబ్ మోకు పైకి లాగేసి, '' నిన్ను అహ్మద్ పైకి తీస్తాడులే! అందాకా అందులోనే ఉండు!'' అంటూ అతని దుస్తులతో సహా ఇంటికి వెళ్లింది.\nఆ రాత్రి ఆ ఇల్లుగల వర్తకుడు పొద్దు పోయి తన నౌకరుతో సహా ఇంటికి తిరిగి వచ్చి తలవాకిలి తలుపులు దగ్గిరిగా వేసి ఉండటం చూసి ఆశ్చర్యపోయాడు.\nఇల్లంతా చూసిన మీదట దొంగతనం మటుకు జరగలేదని తేలిపోయింది.\nవర్తకుడి స్నానానికి నీటి కోసం సేవ కుడు బావి వద్దకు పోయి బావిలో చేద వేసి నీరు తోడబోయాడు. కాని చేద విప రీత మైన బరువనిపించింది.\n\" బాబయ్యా, దయ్యం!\" అంటూ సేవ కుడు గాబరాగా పరిగెత్తాడు. వర్తకుడు దీపం తీసుకుని దొడ్లోకి వెళ్ళేసరికి చేదతాడు పట్టుకుని బావిలో నుంచి ఎక్కి వస్తూ పాదరసం కనిపించాడు.\n\"బద్మాష్ ! ఎవరు నువు ? నా బావిలో నీకేం పని? చెప్పు! ఇప్పుడే నిన్ను భటు లకు వప్పగిస్తాను!\" అంటూ వర్తకుడు అరిచాడు.\n'అయ్యా, ఇది ఏ దేశం ? ఏ గ్రామం? నేను ఈజిప్టు దేశస్థుణ్ణి. మా నైల్ నదిలో స్నానం చేస్తూండగా ఒక సుడిగుండం నన్ను దిగలాగింది. నేను ఎంత లోతుకు పోయానో నాకే తెలీదు. మళ్ళీ నీటిపైకి తేలేసరికి మీ బావిలో ఉన్నాను!'' అని పాదరసం అలీ అమాయికంగా బొంకాడు.\nవర్తకుడి బొంకు నమ్మాడు. .\n\" నాయనా ! నీ అనుభవం చాలా చిత్రంగా వుంది. ఇది బగ్దాద్ నగరం. చాలా దూరం వచ్చావు. నీకు పొడిబట్ట లిస్తాను కట్టుకో. ఈ రాత్రికిక్కడే భోంచేసి పడుకో, రేపు ప్రయాణమై మీ నగరానికి వెళుదువు గాని!'' అన్నాడాయన.\n— (ఇంకా వుంది)",
            "book_page_end": 63
        }
    ],
    "statistics": {
        "total_stories": 13,
        "author_counts": {
            "చందమామ బృందం": 7,
            "రాంబాబు": 1,
            "మల్లాది వెంకటకృష్ణమూర్తి": 1,
            "ఎన్. వి. ఆర్. సత్యనారాయణమూర్తి": 1,
            "బొమ్మిడి అచ్చారావు": 1,
            "ఎమ్. డి. సౌజన్య": 1,
            "మాచిరాజు కామేశ్వరరావు": 1
        },
        "genre_counts": {
            "సాంఘిక కథ": 5,
            "సాహసం": 1,
            "బేతాళ కథ": 1,
            "భక్తి కథ": 1,
            "జాతక కథ": 1,
            "చారిత్రక కథ": 1,
            "నీతి కథ": 1,
            "పౌరాణిక కథ": 1,
            "జానపద కథ": 1
        }
    }
}