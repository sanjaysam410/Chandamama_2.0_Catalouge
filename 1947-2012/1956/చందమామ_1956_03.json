{
    "book_id": "చందమామ_1956_03",
    "stories": [
        {
            "title": "ఆహ్వానము",
            "book_page_start": 0,
            "pdf_page_start": 15,
            "pdf_page_end": 15,
            "author": "చక్రపాణి",
            "genre": "సంపాదకీయం",
            "moral": "N/A",
            "keywords": [
                "గురుబాధ్యత",
                "విజ్ఞానం",
                "నీతివర్తనము",
                "జాతక కథ"
            ],
            "characters": [],
            "locations": [],
            "content": "ఆదర్శప్రాయుడైన గురువు తన శిష్యులకు విజ్ఞానాన్ని\nకలిగించటంతోబాటు వివేకమూ, నీతివర్తనమూకూడా\nఅలవడేలాగు చూడాలి.\n\"గురుబాధ్యత” అన్న జాతక కథలో కాశీరాజ\nకుమారుడు శిల్పాచార్యుడివద్ద విద్యాభ్యాసానికి వెళతాడు.\nఅక్కడ వుంటూ ఒక ముసలిదాని నువ్వులు దొంగ\nతనంగా తింటాడు. ఈ అవినీతికిగాను శిల్పాచార్యుడు\nఅతన్ని దండిస్తాడు. గురువు తన మంచికొరకే తనను\nదండించాడని రాజకుమారుడు గ్రహించలేక, తాను\nరాజు కాగానే శిల్పాచార్యుణ్ణి పిలిపించి చంపటానికి\nఆలోచనచేస్తాడు. తాను చేసిన నువ్వుల దొంగతనం\nనిండు సభలో నిర్భయంగా శిల్పాచార్యుడు బయట\nపెట్టేసరికి రాజు సిగ్గుతో కుంగిపోతాడు.",
            "book_page_end": null
        },
        {
            "title": "ఉత్తుత్తి గేదె కథ",
            "book_page_start": 2,
            "pdf_page_start": 16,
            "pdf_page_end": 17,
            "author": "చందమామ బృందం",
            "genre": "గేయకథ",
            "moral": "ఊహాజనితమైన ఆస్తికోసం గొడవపడటం అజ్ఞానం.",
            "keywords": [
                "గేయకథ",
                "రైతు",
                "అజ్ఞానం",
                "ఊహ",
                "భార్య"
            ],
            "characters": [
                "రైతు",
                "రైతు భార్య",
                "బావమరిది"
            ],
            "locations": [
                "గ్రామం"
            ],
            "content": "అనగనగా ఒక ఊళ్లో\nఉన్నా డొక రైతు.\nఉత్తుత్తిగ గడుసువాడు\nస్వతహాగా బైతు.\nఅన్నా డొకనాడు వాడు\nతన భార్యను పిలిచి,\n\"పాడిగేదె నొక దానిని\nకొనాలనుచు తలచి\nనీ సలహా అడుగుతాను,\nఏమంటావ్ చెప్పు?\"\nచెప్పడానికేమున్నది?\nకొనం డదే ఒప్పు,”\nఅని కళత్ర మనగానే\n\" అయితే గియితే గేదెను\nవిలిచిన తరువాతను\nపాలు పెరుగు ఏంచేస్తావ్?”\n\" పెద్దకుండలో పాలు,\nచిన్నకుండలో పెరుగు,”\nఅనేనా ఇల్లాలు.\n\"పాలు మిగిలిపోతేనో?”\n\" మావాళ్లకి యిస్తాను,”\n\" యిస్తావూ? యిస్తావూ,”\nఅని యాతడు రెచ్చిపోయి\nఅంగట్లో గేదెను\nబాదినట్లు తన భార్యను\nజాలిమాలి బాదెను.\nఆమె వెళ్లి జరిగిన కథ\nఅన్నతోడ చెప్పెను.\nఅతడువచ్చి బావగార్ని\nపట్టికొట్ట సాగెను.\nఅందరు గుమికూడి వచ్చి\n\"ఎందుకు వచ్చిన తగ” వన\n\"నా చెల్లిని కొట్టెనితడు\nముందువీని నడుగం,”డనె.\nరైతు వట్టి బైతయినా\nఅతి తెలివికిపోయి, \"భార్య\nకొత్తగేదె పాలన్నీ\nపుట్టింటికి చేర్చే,” ననె.\n\"అయితే మా బావగారు\nకొనని గేదె, నేను వేయని\nచేను మేసిపోయె,” ననుచు\nబావమరిది సవ్వగనే;\nఉత్తగేదె కధగ తెలిసి\nపెద్దలెల్ల నవ్విరి !",
            "book_page_end": 3
        },
        {
            "title": "అట్టమీది బొమ్మ",
            "book_page_start": 4,
            "pdf_page_start": 18,
            "pdf_page_end": 18,
            "author": "చందమామ బృందం",
            "genre": "పురాణ కథ",
            "moral": "ఇతరులను అవమానించడానికి ప్రయత్నించడం మంచిది కాదు. కష్టకాలంలో శత్రువునైనా ఆదుకోవాలి.",
            "keywords": [
                "మహాభారతం",
                "దుర్యోధనుడు",
                "పాండవులు",
                "గంధర్వులు",
                "ధర్మరాజు"
            ],
            "characters": [
                "దుర్యోధనుడు",
                "కర్ణుడు",
                "ధర్మరాజు",
                "భీమార్జునులు",
                "చిత్రసేనుడు"
            ],
            "locations": [
                "ద్వైతవనం",
                "సరస్సు ఒడ్డు"
            ],
            "content": "పాండవులు మాయజూదంలో ఓడిపోయి అరణ్యవాసంచేస్తున్న సమయంలో కర్ణుడు దుర్యోధనుడికి ఒక దుర్బుద్ధి కలిగించాడు. పాండవులు అరణ్యవాస దుఃఖం అనుభవించే ఈసమయంలో మనం మహావైభవంగా వారికి కనిపించాలి. అందుకని మనం అరణ్యంలో మన పశువుల మందల యోగక్షేమాలు విచారించే మిష పెట్టి బయలుదేరుదాము,” అని కర్ణుడు దుర్యోధనుడికి సలహా ఇచ్చాడు.\nదుర్యోధనుడు తనవెంట శకుని కర్ణులనూ, దుశ్శాసనాది సహెూదరులనూ, అంతఃపుర కాంతలనూ, అంతులేని రధగజతురగపవాతి సేనలనూ వెంటబెట్టుకుని, పాండవులుండే ద్వైతవనానికి బయలుదేరి ఒక సరస్సు ఒడ్డున విడిదిచేశాడు.\nఆ సరస్సుకు అవతలి గట్టున పాండవులున్నారు. ఆసమయాన ధర్మరాజు ఒక యజ్ఞం ఆరంభించబోతూ ఉన్నాడు. దుర్యోధనుడి పరివారం సరస్సు తీరాన విడుదులు నిర్మించబోయే సమయంలో కొందరు గంధర్వులు వచ్చి, \"మా రాజు చిత్రసేనుడు తన భార్యలతో ఈ గట్టునే విడిదిచేసి ఉన్నాడు. కనుక మీరిక్కడ నిలవటానికి వీలులేదు,\" అన్నారు.\nఈ మాటలు విని దుర్యోధనుడు మండిపడి చిత్రసేనుడి భటులపైకి తన సైనికులను ఉసికొల్పాడు. వారు వెళ్ళి తమ రాజుతో జరిగినసంగతి చెప్పారు. చిత్రసేనుడు వెంటనే బయలుదేరి యుద్ధానికి వచ్చాడు. అతను ఒక్క సమ్మోహనాస్త్రంతో దుర్యోధనుడి బలాలన్నిటినీ కాళ్ళు చేతులు కదలకుండా చేసి, దుర్యోధనుణ్ణి పెడరెక్కలు విరిచికట్టి, తీసుకు పోసాగాడు.\nఅప్పుడు దుర్యోధనుడి భటులు ధర్మరాజువద్దకు పరిగెత్తి, \"మహాప్రభో, రక్షించండి! మా దుర్యోధనమహారాజును గంధర్వులు పట్టుకుపోతున్నారు!” అని మొర పెట్టారు. \"కాగల కార్యం గంధర్వులే చేశారు!\" అన్నారు భీమార్జునులు.\nకాని ధర్మరాజు తమ్ములతో, \" అది పొరపాటు. మనకూ కౌరవులకూ మధ్యగల వైరంలో వారు నూరుగురూ, మనం ఐదుగురమూ. అదే పరాయి వాడితో వైరమైనప్పుడు మనమంతా కలిసి నూట అయిదుగురం! అందుచేత మీరు వెంటనే వెళ్లి దుర్యోధనుణ్ణి విడిపించుకు రండి!” అన్నాడు.\nభీమార్జునులు బయలుదేరి వెళ్లి చిత్రసేనుడితో యుద్ధంచేసి గెలిచి దుర్యోధనుణ్ణి, అతని అంతఃపుర స్త్రీలనూ విడిపించారు. \"ఎన్నడూ అలాటి సాహసాలు చేయకు!” అని ధర్మరాజు దుర్యోధనుడికి హితబోధచేసి పంపేశాడు.",
            "book_page_end": 4
        },
        {
            "title": "గురుబాధ్యత",
            "book_page_start": 5,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "జాతక కథ",
            "moral": "గురువు చూపిన మార్గాన్ని, వారు చేసిన శిక్షను శిష్యులు మంచి కోసమే అని గ్రహించాలి. కృతజ్ఞత కలిగి ఉండాలి.",
            "keywords": [
                "గురు శిష్య సంబంధం",
                "దొంగతనం",
                "శిల్పాచార్యుడు",
                "కృతజ్ఞత",
                "కాశీరాజు"
            ],
            "characters": [
                "బ్రహ్మదత్తుడు",
                "శిల్పాచార్యుడు",
                "రాజకుమారుడు",
                "ముసలమ్మ"
            ],
            "locations": [
                "కాశీరాజ్యం",
                "తక్షశిలా నగరం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే కాలంలో, బోధిసత్వుడు తక్షశిలానగరంలో ఒక గొప్ప శిల్పాచార్యుడుగా జన్మించాడు. ఆయనవద్ద శిల్పవిద్య అభ్యసించటానికి దేశం నాలుగుమూలలనుంచీ అనేకమంది రాజకుమారులు వస్తూండేవారు.\nతక్షశిలా నగరపు శిల్పాచార్యుడి ఖ్యాతి విని కాశీరాజు తన కుమారుణ్ణి కూడా విద్యాభ్యాసానికిగాను ఆయనవద్దకు పంపటం మంచిదని నిర్ణయించాడు.\nపదహారేళ్ళు సరిగా నిండని రాజకుమా రుడు ఒంటరిగా, దూరాన వున్న తక్షశిలకు వెళ్లి, అక్కడ గురు శుశ్రూష చేసి విద్య అభ్యసించటం మంత్రులకూ, సామంతు లకూ ఇష్టం లేకపోయింది. \"మహారాజా, శిల్పవిద్యలో ఉత్తీర్ణులైనవారు మన నగ రంలో లేరా? అబ్బాయిగారిని తక్షశిలకు పంపటం దేనికి?\" అన్నారు వాళ్లు.\nరాజు ఈ సలహా ఆమోదించలేదు. ఎందుకంటే, రాజకుమారుడి హెూదాలో నేర్చుకున్న విద్య రాణించదు. దూరదేశం వెళ్ళి, సామాన్య మానవుడిలాగా కష్ట సుఖాలు అనుభవిస్తూ, గురువుకు అణగి మణగివుండి నేర్చిన విద్య ఒక్కటే ఎవరి కైనా బాగా వంటపట్టుతుంది.\nఅందుచేత రాజు తన కుమారుడికి ఒక జత ఆకుజోళ్ళూ, ఒక తాటాకు గొడుగూ మాత్రం ఇచ్చి, \"నువు తక్షశిలా నగరానికి వెళ్లి, శిల్పాచార్యుడి వద్ద విద్యాభ్యాసంచేసి, విద్య పూర్తికాగానే తిరిగిరా! ఆయనకు గురుదక్షిణగా ఇవ్వటానికి వెయ్యి వెండి కాసులు వెంట పెట్టుకు వెళ్ళు,” అన్నాడు.\n· రాజకుమారుడు ఆ ప్రకారమే ఒంటరిగా బయలుదేరి, వెయ్యికాసులుగల మూట మోస్తూ, అలసినప్పుడు ఏ చెట్టుకిందనో విశ్రమిస్తూ, నానా అగచాట్లుపడి తక్షశిలకు\nడిది చూసి, చప్పున స్నానం ముగించి ఒడ్డుకు వచ్చి, ముసలిది పరధ్యానంగా ఉన్నట్టు కనబడిన సమయంలో గుప్పెడు నువ్వులు తీసి నోట పోసుకున్నాడు.\nఅయితే ముసలమ్మ ఈ సంగతి గమ నించింది, కాని ఏమీ అనలేదు.\nమర్నాడు కూడా అలాగే జరిగింది. ముసలమ్మ చూసీ చూడనట్టు పోనిచ్చింది మళ్లీ. మూడోనాడుకూడా అలాగే జరిగింది. కుర్రవాడి దొంగబుద్ధి చూసి ముసలమ్మకు కోపం వచ్చింది. శిల్పాచార్యుడు స్నానం ముగించి ఒడ్డుకు రాగానే ఆమె, “చూడండి, మీ శిష్యుడు మూడురోజులుగా నా నువ్వులు అపహరించి తింటున్నాడు. నువ్వులు పోయాయని నాకు విచారం లేదు గాని, అతను దొంగబుద్ధులు అలవరుచు కోవటం అతనికీ మంచిది కాదు, మీ కీర్తికీ మంచిది కాదు. అలా ఎప్పుడూ చేయ కుండా శిక్షించండి,” అన్నది.\nశిల్పాచార్యుడు ఇంటికి వెళ్లగానే రాజ కుమారుడి చేతులు గట్టిగా పట్టుకోమని మిగిలిన శిష్యులకు చెప్పి, అతని వీపుపై బెత్తంతో మూడు దెబ్బలు కొట్టి, \"కూడని పని చేసినందుకు నీ కిది శిక్ష ! ఇక ఎన్నటికీ చెయ్యకు!\" అన్నాడు,\nరాజకుమారుడికి గురువుమీద పట్టరాని ఆగ్రహం వచ్చింది. అయితే అతను కాశీ రాజ్యం పాలిమేరలో రాజకుమారుడుగాని, ఇక్కడ సామాన్య మానవుడు. అతనిని దండించే అధికారం గురువుకున్నది.\n\" నేను రాజు నయాక ఈ దుర్మార్గుణ్ణి ఏదో మిషమీద కాశీరాజ్యానికి పిలిపించి, తప్పక ప్రాణాలు తీస్తాను!” అని రాజ కుమారుడు అక్కస్సుకొద్దీ అప్పటికప్పుడే శపథం చేసుకున్నాడు.\nకాలక్రమాన రాజకుమారుడి చదుపు పూర్తిఅయింది. అతను కాశీకి తిరిగి వెళ్లి పోతూ గురువుకు నమస్కరించి ఆయన ఆశీర్వాదం పొందాడు. తరవాత అతను గురువుతో, \" ఆర్యా, నేను రాజు నయాక తమరు ఒకసారి తప్పక కాశీకి దయ చెయ్యాలి. అప్పుడు నేను తమరిని యథో చితంగా సత్కరిస్తాను,” అన్నాడు. గురువు సంతోషించి సరేనన్నాడు.\nకాశీరాజ్యానికి తిరిగి వెళ్లిన కొంతకాలా నికి రాజకుమారుడు రాజ్యాభిషిక్తుడయాడు. ఒకనాడతనికి తన గురువు విషయం జ్ఞాపకం వచ్చింది. వెంటనే అతను ఒక నౌకరును పిలిచి, \"ఓరీ, నువు తక్షశిలా నగరం వెళ్లి, శిల్పాచార్యుణ్ణి కలుసుకుని,\nఆయనకు యీ ఆహ్వాన పత్రిక అంద జెయ్యి!\" అన్నాడు.\nశిల్పాచార్యుడు ఆహ్వానం అందుకుని కూడా వెంటనే బయలుదేరలేదు. రాజు సింహాసనం ఎక్కిన మోజులో ఉంటాడు. రాజ్యభారం బరువు తెలిసివచ్చాక చూద్దా మనుకున్నాడు శిల్పాచార్యుడు.\nఆ ప్రకారమే శిల్పాచార్యుడు కొంత కాలం గడిచాక కాశీనగరానికి వెళ్లి తన శిష్యుణ్ణి చూడబోయాడు. రాజుగారి గురువు గారు వచ్చారని సభాసదులు శిల్పాచార్యు డికి చాలా మర్యాద చూపించి, ఉన్నతా సనం యిచ్చారు.\nగురువును చూసిన క్షణం నుంచీ రాజుకు పాత పగ జ్ఞాపకం వచ్చి కోపం పొంగి వస్తున్నది. అతను మాటల మధ్యను గురువుకేసి తిరిగి, \"ముష్టి నువ్వులు పిడి కెడు తిన్నందుకు శిక్షించినవాణ్ణి, చేతికి అందినప్పుడు చంపకుండా వదిలి పెడ తారా?” అని అడిగాడు.\nసభలో ఇంకెవ్వరికీ అర్థంకాకుండా శిల్పాచార్యుడికి చావుభయం కలిగించి, తరవాత వీలువెంట ఆయనను చంపేద్దా మని రాజు ఉద్దేశించాడు.\nఅయితే రాజు అనుకున్నట్టు శిల్పా చార్యుడు బెదరలేదు. పైపెచ్చు ఆయన రాజు రహస్యం బయటపెట్టేశాడు.\n\"ఓ రాజా ! నువు నా దగ్గిర శిష్యుడ వుగా, నా బాధ్యతకింద వున్న సమయంలో నీ తాహతుకు తగని పని చేశావు. శిష్యుడి దుష్ప్రవర్తనను దండించి, సన్మార్గంలో ఉంచటం గురువు విధి. నిన్నానాడు నేను\nదండించి ఉండకపోతే నువ్వీపాటికి కాశీ రాజ్యానికి దొరగా ఉండటానికి మారుగా దొంగవై వుందువు. బుద్ధిమంతులైనవారు, తప్పు దండించినవారిపై ఎన్నడూ ఆగ్రహం పూనరు, కృతజ్ఞత చూపుతారు!” అన్నాడు శిల్పాచార్యుడు.\nవిషయం స భవా రందరికీ తెలిసి పోయింది. రాజుకు అవమానం అయింది. అతను సింహాసనం దిగి గురువు కాళ్ళపై బడి, \"మహానుభావా, మళ్లీ తప్పు దారినపడిన నా మనస్సును సరిఅయిన దారిన పెట్టారు! కృతజ్ఞుణ్ణి!” అన్నాడు.\nరాజులో వచ్చిన మంచిమార్పుకు, సభా సదులతోపాటు గురువుకూడా ఎంతగానో ఆనందించాడు.\nరాజు కోరికపై శిల్పాచార్యుడు తన కాపరం తక్షశిలనుండి కాశీకి మార్చి ఆస్థాన ఆచార్యుడుగా ఉండి, రాజును సరిఅయిన మార్గాన నడిపించాడు.",
            "book_page_end": 8
        },
        {
            "title": "మకరదేవత (9వ భాగం)",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సీరియల్ కథ",
            "moral": "N/A",
            "keywords": [
                "శివదత్తుడు",
                "నరవాహనుడు",
                "కోయజాతి",
                "కుండలినీ ద్వీపం",
                "సాహసం"
            ],
            "characters": [
                "శివదత్తుడు",
                "మందరదేవుడు",
                "నరవాహనుడు",
                "సమరసేనుడు",
                "కోయకుల పెద్ద",
                "సుబాహుడు",
                "సైనికుడు"
            ],
            "locations": [
                "కుండలినీ ద్వీపం",
                "అడవి ప్రాంతం",
                "కోయగూడెం"
            ],
            "content": "[శివదత్తుడు రహస్యద్వారంనుంచి పోతున్నప్పుడు, దాని రెండవ కొనను నరవాహనుడి సైనికులు ముట్టడించారు. ఆ ముట్టడిలో కొందరు శివదత్తుడి అనుచరులు మరణించారు. అప్పుడు శివదత్తుడు శత్రుముఖ్యుణ్ణి ఎదుర్కొని, అతణ్ణి చంపాడు. వాడు మరణించ గానె ధైర్యం కోల్పోయిన నరవాహనుడి సైనికులు దిక్కులు చూడసాగారు. తరవాత — ]\n\" శివదత్తా ! అదృష్టదేవత మొదటినుంచీ, మిమ్ములను ఒక కంట కనిపెట్టివున్నదనే నేను భావిస్తాను. లేకపోతే, మీరు యెన్ని ప్రమాదాల నుంచి బయటపడటం, సాధ్య మయ్యేది కాదు,” అన్నాడు మందరడేవుడు.\nశివదత్తుడు నవ్వి, \" అందుకు సందేహం లేదు. రహస్యద్వారపు రెండవ కొసను అంత మంది శత్రువులు చుట్టుముట్టివుంటారని, నేనేమాత్రం వూహించలేదు. కాని అదృష్ట వశాత్తూ నా కత్తికి వాళ్ళ ముఖ్యుడు ఆహుతి కాగానే, ధైర్యం కోల్పోయిన మిగిలిన నరవాహనుడి సైనికులను హతమార్చటం ఎంతోసేపు పట్టలేదు. కాని, పొదలమాటున నక్కుతూ ఒకరిద్దరు శత్రువులు పారిపోయా రనేది, ఆ తరవాతగాని నాకు తెలియలేదు.\nగుర్రం కింద పడిపోయిన శత్రు సైని కుణ్ణి బయటికి లాగించాను. గుర్రం మరణబాధతో అటూ యిటూ తన్నుకో పటంలో, ఆతడుకూడా దాని కాళ్ళ కింద పడి బాగా గాయపడి పోయాడు. కొన వూపిరితో వున్న అతడికి, యింత నీరు పోయించాను. సమరసేనుణ్ణి గురించి\nనేను తెలుసుకోవలిసిన ముఖ్య విషయం, అతణ్ణించి తప్ప మరెవరినించీ తెలుసు కోవటం సాధ్యంకాదు:\nదాహం తీర్చుకుని, కాస్త స్వస్థతగా కన బడిం తరవాత ఆ శత్రు సైనికుణ్ణి, సమర సేనుడిని గురించి ప్రశ్నించాను. అతడు ఇప్పుడు బ్రతికివున్నాడా లేడా? అదీ ఆ సైని కుణ్ణి నేనడిగిన ప్రశ్న.\nమరణబాధ పడుతున్న ఆ సైనికుడు, నాకేసి దీనంగా చూస్తూ, \"సమర సేనుడు చనిపోయి నాలు గైదు గంటల కాలమైంది. ఈ ద్వీపానికి ఇప్పుడు నర వాహనుడు రాజు!\" అన్నాడు.\n\" అయితే, యుద్ధంలో సమరసేనుడు గాయపడిన మాట నిజమేనన్న మాట?” అని అడిగాను.\n\"నిజం...” అంటూ అతడు నేలమీదకు ఒరిగి కళ్ళు మూశాడు.\n'మహాసేనాని సమరసేనుడు మరిలేడు!' అన్న భావం నా గుండెలను కలిచినట్ట యింది. అతడు మహావీరు డనిపించు కున్నాడు, వీరమరణం పొందాడు. అతడి ఆత్మకు శాంతి కలగాలని దేవ దేవుణ్ణి ప్రార్థించాను.\nఇక ఇప్పుడు కర్తవ్యం ఏమిటి? కుండ లినీదేవి కరుణవల్ల నేను అనుకున్న దాని కన్న కొద్ది కష్టనష్టాలతోనే సొరంగంనుంచి బయటపడ గలిగాను. శత్రువులతో జరిగిన పోరులో, నా అనుచరులు ఆరుగురు మర ణించారు. నేను తక్షణం ఆ ప్రాంతం వదలి, అడవి లోపలిభాగానికి పారిపోక పోతే, నరవాహనుడి సైనికులు మరికొందరు అక్కడికి వచ్చే ప్రమాదం ఉంది.\nనా అనుచరులందర్నీ ఒక చోట చేర్చి పరిస్థితి వివరించాను. ఈనాడు కాకపోతే, మరోనాడైనా, ఈ ద్వీపాన్ని వదిలిపోక తప్పదని వారందరూ అంగీకరించారు.\nసమరసేనుడి మరణం తరవాత, నరవాహ నుణ్ణి ఎదిరించే శక్తి, యిక ఈ ద్వీపంలో మరెవరికీ లేదు.\nమరణించిన నా అనుచరులు ఆరు గురినీ ఒకే సమాధిలో పూడ్పించి, మిగిలిన వారితో దట్టంగావున్న అడవి ప్రాంతానికేసి బయలుదేరాను. ఒకటి రెండు క్రోసులు అలా ప్రయాణించిన తరువాత, మా కొక కోయగూడెం కనిపించింది. సైనిక దుస్తు లతో, ఆయుధాలు ధరించివున్న మమ్ము లను చూస్తూనే, ఆ గూడెంలోని పిల్లలూ పెద్దలూ పరుగెత్తుకుంటూ వచ్చి మా చుట్టూ గుంపుగా మూగారు.\n\"ఈ గూడెంలో మీ పెద్ద ఎవరు ? ఆయనతో మాట్లాడవలసిన పనివుంది!” అని అడిగాను వాళ్ళను. నాలుగైదు నిమి షాల్లో ఒక వృద్ధుడు మాదగ్గరకు వస్తూనే, \"మీ రెవరు? ఇక్కడికేం పని మీద వచ్చారు?” అంటూ నన్ను ప్రశ్నించాడు.\nనేను, నా అనుచరులను చూపుతూ, \" వీళ్ళందరూ బాగా దప్పిగొని ఉన్నారు. నిన్నటినుంచి భోజనంకూడా చేయలేదు. ఇందుకు మీరేమైనా సహాయం చేయ గలరా !\" అని అడిగాను.\nవృద్ధుడు నా మాటలు వింటూనే, తతిమ్మా కోయవాళ్ళకేసి చూచాడు. మరు క్షణంలో నా అనుచరులను ఒక్కొక్కణ్ణి, ఒక్కో కోయవాడు ఆహ్వానించి తన ఇంటికి తీసుకుపోయాడు. ఈ అడవి జాతుల అతిథి మర్యాదను చూసి నేను చాలా ఆశ్చర్యపోయాను. వృద్ధుడు నావంక చూసి నవ్వి, \"మీరు నా ఇంటికి రండి. మీ అన్నపానాదుల ఏర్పాటు నేను చూస్తాను,” అన్నాడు.\nనేను వృద్ధుడితో కలిసి, వాళ్ళ ఇంటికి వెళ్ళాను. ఒక అరగంట సేపటికల్లా, నాకు సర్వభక్ష్యాలతో చక్కని భోజనం వడ్డించబడింది. నేను భోజనంచేసి లేచే వరకూ వృద్ధుడు నాతో వీరకమైన సంభా\nషణా చేయలేదు. కాని, అతడి నిప్పు కణికల్లాంటి కళ్ళు, నన్ను గుచ్చిగుచ్చి చూడటం గమనిస్తూనే వున్నాను.\n\"మేము కోయలం! ఈ ఘోరారణ్యాలే మా సర్వసంపదలూ! మా పూర్వులుగానీ, మాతరంవాళ్ళంగానీ వినాడూ ఏ రాజరికా నికీ తలవొగ్గింది లేదు,” అన్నాడు వృద్ధుడు.\nనేను తలవూపి ఊరుకున్నాను. అతడు చెప్పదలచుకున్న డేమిటో నాకు సూచన ప్రాయంగాకూడా అర్థంకాలేదు.\n\"దేశంలో వస్తున్న ప్రమాదకరమైన మార్పులు మాకు అప్పుడప్పుడూ తెలు స్తూనే ఉన్నవి. మీలో కొందరు, మా యువ కులకు పెద్ద పెద్ద ఆశలు చూపి తమ తమ పక్షాల చేర్చుకునేందుకు ప్రయత్నాలు కూడా చేశారు. కోయకుల పెద్దగా, నేను అలాంటివి సాగకుండా యింతవరకూ ప్రయ త్నిస్తూ వచ్చాను. మీరు సైనిక దుస్తులతో యీ అటవీప్రాంతానికి రావటంలో వున్న ఉద్దేశ్యమేమిటి?\" అంటూ సూటిగా ప్రశ్నిం చాడు వృద్ధుడు.\nఅప్పటిగ్గాని అతడి కున్న అనుమాన మేమిటో నా కర్థమయిందికాదు. అతడి అనుమానాలను తొలగించాలంటే, అన్ని వివరాలతో యదార్థమేమిటో చెప్పక తప్ప దని నిశ్చయించుకున్నాను.\nసమరసేనుణ్ణి గురించి, అతడితో నాకు మంత్రాలదీవిలో పరిచయం అయిన తీరూ, ఆ తరవాత కుండలినీ ద్వీపంలో వచ్చిన మార్పులూ, చివరకు నరవాహనుడి దుష్ట పాత్రా — అంతా నాలుగు మాటల్లో కోయ కుల పెద్దకు వివరించాను. అంతా విన్న తరవాత అతడు నాకేసి గుచ్చి చూస్తూ:\n\"అంటే మీరిప్పుడు ఈ దేశ రాజ్యాధి కారాన్ని వశపరచుకున్నవారికి శత్రువులన్న మాట?” అని ప్రశ్నించాడు.\n\" అవును,\" అన్నాను.\nవృద్ధుడు తలవంచుకుని కొద్దిసేపు ఆలో చించి, \" ఐతే, మీరీ అడవిప్రాంతాన్ని నివా సంగా ఏర్పరచుకుని, ఆ నరవాహన రాజు మీద వీలు దొరికినప్పుడల్లా దాడిచేయాలని చూస్తున్నారా?” అన్నాడు.\n\" అలాంటి ఆలోచన నా కెంతమాత్రం లేదు,” అని తక్షణం జవాబిచ్చాను.\nనా జవాబు కోయకుల వృద్ధుడికి చాలా సంతృప్తి కలిగించినట్టుంది. అతడు నాదగ్గ రకు లేచివచ్చి, నా రెండు చేతులూ పట్టుకుని, \"నేను, నా ప్రశ్నలతో తమకే మైనా కష్టం కలిగించివుంటే క్షమించండి. మీరు ఈ ద్వీపం వదలిపోదలిస్తే, అందుకు అవసరమైన సహాయం నేను చేయగలను. నా కోర్కె ఒక్కటే : మీరు ప్రశాంతంగా\nవున్న యీ అడవిప్రాంతాన్నీ, మా జీవితా లనూ ఒడుదుడుకులపాలు చేయవద్దని. మీరు యిక్కడినుంచి, ప్రస్తుత రాజ్యపాల కులమీద ఏమాత్రం తిరుగుబాటు లేవ దీసినా అది, మా అటవీప్రాంతాన్ని అల్ల కల్లోలం చేస్తుంది !\" అన్నాడు.\nఆ రాత్రి నా అనుచరులందరినీ ఒక చోట చేర్చి ఉన్న పరిస్థితి వివరించాను. మేము ఈ అడవిప్రాంతాన దాగివున్నట్టు నర వాహనుడికి ఏమాత్రం తెలియనీయకుండా, వీలు చిక్కగానే ఈ ద్వీపాన్ని వదిలి పోవటం క్షేమమని అందరూ అంగీకరిం చారు. కాని, మేము తలచినదొకటైతే, ఆ రాత్రి సంఘటిల్లిన పరిణామం మరొకటి.\nఆరు బయట చెట్లకింద నేనూ, నా అనుచరులూ నిద్రకు ఉపక్రమించాం. మాకు కొంచెం ఎడంలో కొందరు కోయ యువకులు అడవి జంతువులు దగ్గరకు చేరకుండా ఉండేందుకు మంటలు వెలి గించి, వాటి చుట్టూ పడుకున్నారు. సరిగా అర్ధరాత్రి సమయంలో దూరంగా డప్పుల మోతలూ, ఒకచోట అడవి కాలుతున్న వెలుగూ కనిపించింది.\nమాకు ఆశ్రయం యిచ్చిన కోయగూడెం అంతా తృటికాలంలో నిద్రమేల్కొన్నది.\nకుల పెద్ద అయిన వృద్ధుడు, యువకులంద రినీ డాలూ, బల్లేలతో సర్వసన్నద్ధంచేసి, గూడెంచుట్టూ కాపలా పెట్టాడు. కొందరికి కాగడాలు యిచ్చి డప్పుల మోత వినబడు తున్న ప్రాంతానికి పంపాడు.\n\" ఈ రణగొణ ధ్వని ఏమిటి?” అని నేను వృద్ధుణ్ణి అడిగాను.\nఅతడు నాలుక చప్పరిస్తూ, \"ఏమయినా కావొచ్చు. ఏనుగుల మందల్లాంటివి గూడెం మీద పడి సర్వనాశనం చేస్తూండ వచ్చు. లేక మరే ఆటవికజాతి వాళ్లయినా మాకున్న కొద్దిపాటి ఆస్తిపాస్తులు—పశు వులూ వాటిని దోచుకునేందుకు దాడివచ్చి\nవుండవచ్చు. కాని ఒకటి మాత్రం నాకు ఆశ్చర్యంగా వుంది!\" అంటూ వృద్ధుడు కాలుతున్న అడవికేసి వేలు చూపెట్టాడు.\n'ఇది మాకోసం నరవాహనుడి సైనికుల దాడి కాదుగదా?' అన్న సంశయం మెరు పులా నా హృదయంలో పరిగెత్తింది. అంతలో నలుగు రైదుగురు కోయయువ కులు కేకలువేస్తూ, మేం వున్న చోటుకు వచ్చారు. వాళ్ళ కులపెద్దను చూస్తూనే, \"మన గూడాల మీద సైనికులు పడి చేతికి అందినదల్లా సర్వనాశనం చేస్తున్నారు. వాళ్ళల్లో కొందరు అడవికి నిప్పు ముట్టి స్తున్నారు,” అంటూ చెప్పారు.\n\"ఇలాంటిది లోగడ ఎన్నడూ జరగ లేదే! ఇంతకూ వాళ్ళకు కావలసిందేమిటి?\" అని ప్రశ్నించాడు కోయకుల పెద్ద.\nఅంతలో మేం వున్న చోటుకు ఒక నర వాహనపక్ష సైనికుణ్ణి పెడరెక్కలు విరిచి కట్టి ఇద్దరు కోయ యువకులు తీసుకు\nవచ్చారు. \" అయ్యా, వీణ్ణి అడగండి సంగతంతా చెపుతాడు. ఈ అడవిప్రాంత మంతా వీళ్ళ నాయకుడైన సుబాహుడి దంట!\" అంటూ వాళ్ళు ఆ సైనికుణ్ణి వీపు మీద కర్రతో రెండు పోట్లు పొడిచారు.\nకోయకుల పెద్ద నా వంక చూసి, తర వాత పెడరెక్కలు విరిచికట్టబడిన సైని కుణ్ణి ఇలా ప్రశ్నించాడు. \"మా వాళ్ళు చెపుతున్నది నిజమేనా? సుబాహుడనే మీ నాయకుడికి, యీ అడవి ప్రాంతమంతా ఎవరు కట్టబెట్టారు?”\n\" నరవాహన మహారాజుగారు, మా నాయకుడు యుద్ధంలో చేసిన సహాయానికి ఈ ప్రాంతమంతా దానంచేశారు. ఇక్కడ నివసించే పశువులూ, పక్షులూ, మనుషులూ అంతా నేటినుంచి ఆయన ఆధీనం. మేం దీన్నంతా వశపరుచుకునేందుకే ఇక్కడకు పంపబడ్డాం!\" అన్నాడు సైనికుడు.",
            "book_page_end": 16
        },
        {
            "title": "మతిమాలిన తోడేలు",
            "book_page_start": 17,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "జంతు కథ",
            "moral": "తెలివైన ఉపాయంతో ప్రమాదం నుండి బయటపడవచ్చు. ఆపదలో ధైర్యం, ఆలోచన అవసరం.",
            "keywords": [
                "గాడిద",
                "తోడేలు",
                "తెలివి",
                "ఉపాయం",
                "ప్రమాదం"
            ],
            "characters": [
                "గాడిద",
                "తోడేలు"
            ],
            "locations": [
                "అడవి"
            ],
            "content": "ఒక చాకలివద్ద ఒక గాడిద ఉండేది. దానికి మూటలు మొయ్యటం మొహం మొత్తి, స్వతంత్రంగా బతకాలనిపించింది. అందుచేత అది అడవికి పోరిపోయింది. అక్కడ దానికి బోలెడంత తిండి, అడిగేవాడు లేడు.\nఅయితే అడవిలో ఉండే కష్టాలు అడవిలో ఉంటాయి. గాడిద నిశ్చింతగా మేస్తున్న సమయంలో ఒక తోడేలు అటుగా వచ్చింది. ఏదో ఉపాయంచేసి తప్పించుకోకపోతే ఆ తోడేలు తనను తప్పక చంపి తింటుందని తోచి, గాడిద వెనక కాలితో కుంటసాగింది.\n\" అసలే బుద్ధిలేని జంతువు, అందులోనూ కుంటుతున్నది, ఇది నన్ను తప్పించుకుని ఎక్కడికి పారిపోతుందిలే,\" అనుకున్నది తోడేలు. అది గాడిదను సమీపించి, \" ఏం, మిత్రమా ? కుంటుతున్నావేం?” అని అడిగింది.\n\"ఏముందీ? పరధ్యానంగా నడుస్తుంటే వెనక కాలిలో ఇంత లోతున ముల్లు దిగబడింది. నీవాలకంచూస్తే ఆకలిమీద ఉన్నట్టున్నావు. నన్ను తిన దలిస్తే ఆ ముల్లు లాగేసే మరీ తిను!” అన్నది గాడిద,\n\"ఏదీ, చూద్దాం !\" అంటూ తోడేలు గాడిద వెనకవేపు వచ్చింది. అది తన కాలుఎత్తి పరీక్షిస్తూండగా, గాడిద తోడేలు మొహంమీద బలంకొద్దీ ఒక్క తన్ను తన్నింది. ఆ దెబ్బతో తోడేలు పళ్ళు కాస్తా ఊడిపడ్డాయి.\nగాడిదకూడా బుద్ధితెచ్చుకున్నదై, ఈ అడివిలో దిక్కులేని చావు చచ్చే కన్న, చాకలివాడి మూటలు మొయ్యటమే నయమనుకుని ఇంటికి వెళ్లిపోయింది.",
            "book_page_end": 17
        },
        {
            "title": "ముగ్గురు శక్తిమంతులు",
            "book_page_start": 18,
            "pdf_page_start": 32,
            "pdf_page_end": 36,
            "author": "చందమామ బృందం",
            "genre": "బేతాళ కథ",
            "moral": "శక్తి సామర్థ్యాలను కలిగి ఉండటం కంటే, ఆ శక్తులను సరైన సందర్భంలో, సద్వినియోగం చేయగల నేర్పు కలిగి ఉండటం ముఖ్యం.",
            "keywords": [
                "విక్రమార్కుడు",
                "బేతాళుడు",
                "శక్తి సామర్థ్యాలు",
                "సద్వినియోగం",
                "దేవపారిజాతం"
            ],
            "characters": [
                "విక్రమార్కుడు",
                "బేతాళుడు",
                "కాపు కొడుకు",
                "విలుకాడు",
                "దివ్యదృష్టి కలవాడు",
                "మనోవేగుడు",
                "చోళరాజకుమార్తె"
            ],
            "locations": [
                "శ్మశానం",
                "దక్షిణదేశం",
                "చోళదేశం"
            ],
            "content": "విక్రమార్కుడు మళ్ళీ చెట్టువద్దకు తిరిగి పోయి, దాని మీద వున్న శవాన్ని దించి, భుజంమీద వేసుకుని మౌనంగా శ్మశానం వేపు నడవసాగాడు. రాజు పట్టుదలను పరీ క్షిస్తున్న బేతాళుడు, \" రాజా, శక్తిసంపన్నుడ వైన నిన్ను చూస్తుంటే నా కొక కథ జ్ఞాపకం వస్తున్నది. ఆ కథ నీకు చెబుతా శ్రద్ధగా విను,\" అంటూ ఈ క్రిందివిధంగా చెప్పసాగాడు.\nపూర్వం దక్షిణదేశంలో ఒక కాపు పెద్దకు ఒక కుమారుడూ, ముగ్గురు కుమార్తెలూ ఉండేవారు. తండ్రి, కుమార్తెలు ముగ్గురికీ ముగ్గురు ధనికులను చూసి పెళ్ళిచేశాడు. కాపు కొడుకు ఇంకా పెళ్ళి చేసుకోలేదు.\nతన చెల్లెళ్ళు కాపరాలకు వెళ్లిన ఒక ఏడాదికి కాపు కొడుకు వారిని చూడటానికి బయలుదేరి, మొట్టమొదట పెద్ద చెల్లెలు ఇంటికి వెళ్లాడు. \"ఏమే, అమ్మాయి?\nనువూ నీ భర్తా కులాసాగా వుంటున్నారా?” అని అన్న చెల్లెలి నడిగాడు.\n\"ఏం కులాసాలే, అన్నయ్యా? మీ బావ మరిదికి బోలెడంత డబ్బున్నదిగాని చేసే టందుకు పనిలేదు. ఆయన గొప్ప విలు కాడు. నేను స్నానంచేసి బొట్టుపెట్టె ముందు పెట్టుకుని కూ చో గా నే ఆయన విల్లూ బాణమూ తీసుకుని నా బులాకీ కేసి కొడ తాడు. పొరపాటున గురితప్పి బాణం నాకు తగులు తుందేమోనని ఎప్పుడూ భయపడి చస్తున్నాను. ప్రాణాలు అరచేత పట్టుకుని బతుకుతున్నాననుకో” అని చెల్లెలు అన్నతో చెప్పు కున్నది.\n\"అదా సంగతి? నీ మొగుడికి నేను పని కల్పిస్తాలే ! భయపడకు,” అని చెప్పి కాపు కొడుకు రెండో చెల్లెలిని చూడబోయాడు.\n\"ఏమే, అమ్మాయి? నువు నీ భర్తా కులాసాగా వుంటున్నారా?” అని అతని రెండో చెల్లెల్ని అడిగాడు.\n\"ఏం కులాసాలే, అన్నయ్యా? మీ బావ మరిదికి బోలెడంత డబ్బున్నదిగాని చేసే టందుకు పనిలేదు. ఆయనకు దివ్యదృష్టి వున్నది. మూడు లోకాలలో ఎక్కడ ఏం జరుగుతున్నా ఆయనకు కనిపిస్తుంది. అస్త మానం ఇంద్రలోకంలో జరిగే రంభా ఊర్వశీ మొదలైనవాళ్ళ నృత్యాలు చూసి ఆనం\nదిస్తూ వుంటాడు. మన ప్రపంచంలో వుండనే వుండడు. ఏం చెయ్యాలో నాకు పాలుబోవటంలేదు,” అని రెండో చెల్లెలు తన అన్నతో చెప్పుకున్నది.\n\"అదా సంగతి? నీ మొగుడికి నేను పని కల్పిస్తాలే! దిగులుపడకు!\" అంటూ కాపు కొడుకు తన కడగొట్టు చెల్లెల్ని చూడబోయాడు.\n\"ఏమే, అమ్మాయి? నువూ నీ భర్తా కులాసాగా ఉంటున్నారా?” అని అతను తన ఆఖరు చెల్లెలి నడిగాడు.\n\"ఏం కులాసాలే, అన్నయ్యా? మీ బావ మరిదికి బోలెడంత డబ్బున్నదిగాని చేసేం దుకు పనిలేదు. ఆయన వాయువేగ మనో వేగాలతో పరిగెత్తగలడు. పొద్దున్నే లేస్తూనే కాశీకి పరిగెత్తి విశ్వేశ్వరాలయంలో దీపా రాధన చేస్తాడు. అక్కడినుంచి రామేశ్వ రానికి పరిగెత్తి అక్కడ దీపారాధనచేస్తాడు. ఆ తరవాత తూర్పు సముద్రానికీ, పడమటి సముద్రానికి వెళ్ళ, స్నానాలుచేసి రాత్రికి ఇల్లు చేరతాడు. యిటువంటి మనిషితో ఎట్లా కాపరం చెయ్యాలో నాకు తెలీకుండా వున్నది,” అన్నది ఆఖరు చెల్లెలు.\n\" అదా సంగతి? నీ మొగుడికి నేను పని కల్పిస్తాలే! విచారించకు!\" అంటూ కాపు కొడుకు ఇంటికి వెళ్లి, ఒకసారి వచ్చి పోవలిసిందని చెల్లెళ్ళకూ, బావమరు దులకూ కబురుచేశాడు. వారు కొద్దిరోజుల్లో కాపుకొడుకు యింటికి వచ్చారు.\nకాపు కొడుకు బావమరుదులను కూచో బెట్టి, \"మీరు ముగ్గురూ ఎంతో శక్తి మంతులై వుండికూడా మీ శక్తులను వృధా పోనిస్తున్నారు. ఇదేమీ బాగాలేదు. ఒక నెల రోజులు ప్రయాణంచేసి మీరు చోళ దేశం వెళ్ళినట్టయితే మీ ముగ్గురికి చక్కని పని కలుగుతుంది. మీ శక్తిసామర్థ్యాలు ప్రపంచానికంతకూ తెలుస్తాయి. కనుక మీరు వెళ్ళిరండి,\" అన్నాడు.\nవారు ప్రయాణానికి ఒప్పుకుని బయలు దేరి కొంతకాలానికి చోళదేశం చేరారు. వారక్కడికి వెళ్ళుతూనే పేదరాసి పెద్దమ్మ ఇంట దిగి, పెద్దమ్మతో, \" అవ్వా, ఈ ఊరి విశేషాలేమిటి?” అని అడిగారు.\nపెద్దమ్మ నిట్టూర్చి, “విశేషాలేమున్నాయి, నాయన్లారా? మా రాజు కూతురు పెళ్ళి చేసుకోవడానికి పేచీపెడు తున్నది. వాడని దేవపారిజాతపు పుష్పాలు తెచ్చి ఇచ్చిన వాణ్ణి తప్ప మరెవరినీ ఆమె పెళ్ళాడదట. దేవపారిజాతాలు యెక్కడ వున్నాయని! ఎంత దూరాన ఉన్నాయని! వాటిని వాడే లోపుగా ఎవరు తెస్తారని! మా రాజుగారు దిగులుతో మంచంపట్టారు,” అన్నది.\nశక్తిమంతులు ముగ్గురూ కూడబలుక్షుని రాజుగారి దగ్గిరికి వెళ్లి, \"మహారాజా! మీ కుమార్తె వాడని దేవపారిజాత పుష్పాలు తెచ్చినవాణ్ణి పెళ్ళాడతానన్నదట. వాటిని మేము తెస్తాము!\" అన్నారు.\n\" అంతకంటె కావలిసిందేమిటి? అలాగే తీసుకురండి!” అన్నాడు రాజు.\nవారు ముగ్గురూ కలిసి ఊరి పొలిమేర చేరుకున్నారు. దివ్యదృష్టి కలవాడు చూట్టూ కలయచూసి, ఒక వేపుగా వేలుచూపి, \"ఈ దిక్కున రెండువేల యోజనాల దూరాన\nఒక అడవి అవతల దేవపారిజాత వృక్షాల తోట ఉన్నది,” అన్నాడు.\nవెంటనే మనోవేగుడు ఆ దిక్కుగా బయలు దేరాడు. వాడు కనబడకుండా పోయినాక కూడా దివ్యదృష్టి కలవాడు వాణ్ణి చూస్తూ, \"మనవాడు అరణ్యాన్ని చేరు కున్నాడు! పారిజాతపు తోట ప్రవేశించాడు! పూలు కోస్తున్నాడు, మూట గట్టుతున్నాడు! తిరుగుప్రయాణమైనాడు! అరణ్యంలో విశ్రాంతికోసం ఒక చెట్టుకింద నడుము వాల్చాడు! అమ్మయ్యో, పులి! పక్కనే వున్న పొదలోనుంచి మనవాణ్ణి చూస్తున్నది!” అని వాపోసాగాడు.\n\" ఎటుగా వున్నదా పులి! వేలితో చూపు! తక్షణం దాన్ని హతమారుస్తాను!” అన్నాడు గురికలవాడు.\nదివ్యదృష్టి గలవాడు పులి వున్న దిక్షుగా వేలుపెట్టి చూపాడు. మరుక్షణం గురకల వాడు బాణం ఎక్కు పెట్టి వదిలాడు.\n\"ఆఁ! దెబ్బకు పులి చచ్చింది! దాని అరుపుకు మనవాడు లేచాడు! బయలుదేరి వచ్చేస్తున్నాడు! ఇక భయంలేదు!” అన్నాడు దివ్యదృష్టి కలవాడు.\nమరి కొంచెంసేపటికి మనోవేగుడు దేవ పారిజాత పుష్పాలతో తిరిగిరానే వచ్చాడు. ముగ్గురూ కలిసి రాజుగారివద్దకు పూలు పట్టుకుపోయి, \"మహారాజా, వాడని దేవ పారిజాత పుష్పాలు తెచ్చాం!\" అన్నారు.\nరాజు నిర్ఘాంతపోయి, \"వీటిని మీలో ఎవరు తెచ్చారు?” అని అడిగాడు.\n\" కనిపించటం లేదా? మేము ముగ్గు రమూ తెచ్చాం!\" అన్నారు వారు.\nరాజు అయోమయంలో పడిపోయాడు. తన కూతురిని ఆ ముగ్గురిలో ఎవరికిచ్చి చెయ్యాలో రాజుకు తోచలేదు.\nబేతాళుడీ కథ చెప్పి, \"రాజా, ఆ ముగ్గురిలో రాజకుమార్తెను చేసుకోవటానికి ఎవరు అర్హుడో చెప్పు. తెలిసికూడా సమా ధానం చెప్పక పోయావో, తల పగిలిపో తుంది!” అన్నాడు.\n\"రాజకుమార్తెను పెళ్ళాడటానికి ముగ్గురూ అర్హులు కారు. వారు శక్తి సంపన్నులే అయినప్పటికీ, తమ శక్తులను సద్వినియోగం చేసుకునే నేర్పు వారిలో ఒక్కరికీ లేదు. ఆ నేర్పు కనబరిచినవాడు వారి బావమరిది. అతనే రాజకుమార్తెను పెళ్ళాడటానికి అన్ని విధాలా అర్హుడు!\" అన్నాడు విక్రమార్కుడు.\nఈ విధంగా రాజుకు తిరిగీ మౌనభంగం కలగగానే బేతాళుడు శవంతోసహా మాయమై మళ్ళీ చెట్టెక్కాడు.",
            "book_page_end": 22
        },
        {
            "title": "నేరవిచారణ",
            "book_page_start": 24,
            "pdf_page_start": 38,
            "pdf_page_end": 44,
            "author": "కె. రామారావు",
            "genre": "నీతి కథ",
            "moral": "నిజాయితీ, ధర్మం ఎప్పుడూ గెలుస్తాయి. ఒక వ్యక్తి యొక్క గుణాలు, అతని హోదా కంటే ముఖ్యమైనవి.",
            "keywords": [
                "లవుడు",
                "సురస",
                "ధర్మం",
                "విచారణ",
                "వివేకం",
                "రాజ్యాభిషేకం"
            ],
            "characters": [
                "చంద్రగుప్తుడు",
                "లవుడు",
                "అగ్నివర్మ",
                "సురస",
                "దేవవర్మ",
                "యమున",
                "గ్రామాధికారి"
            ],
            "locations": [
                "కాంచీపురం",
                "అగ్రహారం",
                "ఊర బావి"
            ],
            "content": "కాంచీపురమనే నగరాన్ని చంద్రగుప్తుడనే మహారాజు పరిపాలిస్తూండేవాడు. ఆయ నకు ఇద్దరు కుమారులు, కవలపిల్లలు కలిగారు. వారి కాయన కుశ లవులని పేరు పెట్టుకున్నాడు.\nకుశలవులు చిన్నతనంనుంచీ చక్కగా చదువుకుని పదహారేళ్ళకే మంచి ప్రజ్ఞా వంతులైనారు. అయితే ఇద్దరి మనస్తత్వాలూ ఒకటికాదు. కుశుడు రాజసం హెచ్చుగా గలవాడు, లవుడు సాత్విక స్వభావమూ, విరక్తి గలవాడు. అందుచేత చంద్రగుప్తుడికి కుశుడే రాజ్యార్హుడనీ, లవుడు పనికిమాలిన వాడనీ ఒక నమ్మకం ఉండేది.\nఒకసారి కుశలవులకు ఏదో వాగ్వాదం జరిగింది. ఇద్దరూ తీర్పుకోసం తండ్రివద్దకు వెళ్ళారు. కుశుడిపై పక్షపాతంగల రాజు లవుడిది తప్పని తేల్చటమేగాక అతన్ని గట్టిగా అవమానించాడు. ఆ అవమానం\nపొంది లవుడు ఎవరికీ చెప్పకుండా కట్టు బట్టలతో దేశాల మీద వెళ్ళిపోయాడు.\nఇల్లు వదిలినది మొదలు లవుడి వైరా గ్యం మరింత హెచ్చింది. అతను తన పేరు అల్పుడని మార్చుకుని ఒక దేశంనుంచి మరొక దేశానికి సంచారం చెయ్యసాగాడు.\nఒకరోజు అల్పుడు ఒక అగ్రహారం మీదుగా వెళుతూండగా ఒక ఇంటి అరుగు మీద ఒక బ్రాహ్మడు కూచుని భారతంలో శాంతిపర్వం చదువుతున్నాడు. ఊరివారు కొందరు కూచుని వింటున్నారు. ఆ బ్రాహడు చదివే ధర్మాలు చెవిని పడేసరికి అల్పుడికి మరి కొంత వినాలని పించింది. అందుచేత అతనుకూడా అరుగు చివర కూర్చుని పురాణం వినసాగాడు.\nఆ పురాణం చదివే ఆయన పేరు అగ్ని వర్మ. ఆయనకు సురస అనే ఒక చక్కని కూతురున్నది. ఆమెకు అగ్నివర్మ వివాహం\nచేతామనుకున్నాడు. అయితే సురస తాను బ్రహ్మచారిణిగానే ఉంటానని పట్టుపట్టింది. ఎంతమంది యెన్ని విధాల చెప్పినా ఆమె మనసు మారలేదు.\nపురాణం ముగియగానే అల్పుడు అగ్ని వర్మకు నమస్కారంచేసి, \"అయ్యా, తమరు చదివిన దానివల్ల నా సందేహం ఒకటి తీరింది. అదివరలో నేను సన్యాసం ఒకటే మోక్షమార్గ మనుకునేవాణ్ణి. సంసారం సన్యాసానికి ఏమాత్రమూ తీసి పోదని ఇప్పుడు తెలుసుకున్నాను. తమ కెంతో కృతజ్ఞుణ్ణి!” అన్నాడు.\nఅల్పుడు మురికి బట్టలతో, మట్టికొట్టు కుని ఉన్నప్పటికీ, పరికించిచూస్తే గొప్ప అందగాడుగా, వర్ఛస్విగా ఉండటం చూసి అగ్నివర్మ, \"బాబూ, నీ పేరేమిటి? నీ తల్లిదండ్రు లెవరు? ఎక్కడినించి వస్తు న్నావు? మీదే కులం?” అని అడిగాడు.\n\"నాపేరు అల్పుడు. మిగిలిన విషయా లేవీ నేనెరగను. నాకు ధర్మంగురించి చాలా ఆసక్తి!” అన్నాడు అల్పుడు.\n\"నీ కెవ్వరూ లేనిపక్షంలో మా ఇంటనే వుండి, రోజూ పురాణం విను, నాయనా !” అన్నాడు అగ్నివర్మ. అల్పుడు సంతో షంతో అంగీకరించాడు.\nఎన్నడూ ఏ పురుషుడిపైనా కోరిక కల గని అగ్నివర్మ కూతురు సురసకు, అల్పుణ్ణి చూడగానే దుర్భుద్ధి కలిగింది. ఒకనా డతను ఊరిబయటికి బయలుదేరుతూం డటం చూసి, నీళ్ళు తెచ్చే వంక పెట్టి ఆమె కూడా బిందెతీసుకుని అతని వెనకే ఊర బావికి బయలుదేరింది.\nమిట్టమధ్యాన్నం వేళ ఊరిబయట ఎవరూ లేకపోవటం గమనించి సురస, అల్పుడికి తన కోరిక తెలిపింది.\n\"నువు గురు పుత్రికవు, నా చెల్లెలులాటి దానివి. నన్ను నువుకోరటం మహాపాతకం!” అన్నాడు అల్పుడు. సురస యెన్నోవిధాల\nచెప్పిచూసిందిగాని లాభం లేకపోయింది. ఆమె తన గాజులు పగలగొట్టుకుని, చేతు లంతా బరుక్కుని, జుట్టు విరబోసుకుని, గొల్లున ఏడుస్తూ ఇటింకి తిరి గి వెళ్ళి, తండ్రితో అల్పుడు తనను బలాత్కరించ బోయాడని చెప్పింది.\nపురుషద్వేషిణి అయిన తన కూతురు అబద్ధం చెప్పివుండదనీ, ఇలాటి దురుద్దేశం తోనే అల్పుడు తన యింట చేరివుంటాడనీ నమ్మి, అగ్నివర్మ అల్పుడిమీద గ్రామాధి కారివద్ద ఫిర్యాదుచేశాడు.\nగ్రామాధికారి అగ్నివర్మనూ, సురసనూ, అల్పుణ్ణి పిలిపించి వారిని ప్రశ్నించాడు.\nసురస చెప్పినదీ, తండ్రి చెప్పినదీ ఒకటి గానే వున్నది. అల్పుడు తనకై తాను ఏమీ చెప్పలేదు. \"నువు దోషివేనా?” అని అడి గితే, ఔనన్నాడు. \"నిన్ను దండించ వచ్చునా?\" అంటే, దండించవచ్చు నన్నాడు. \"అలాటి పని ఎందుకు చేశావు?” అని అడిగితే, \"బాబూ, కామం అన్ని మహా పాతకాలకూ దారితీస్తుంది,” అన్నాడు.\nచట్టప్రకారం అల్పుడికి విధించవలసిన శిక్ష కాళ్ళూ, చేతులూ ఖండించటం. కాని అల్పుడు నిర్దోష అయివుండవచ్చునని గ్రామాధికారి అంతరాత్మలో అనుమానం చేరి కూచున్నది. సురస తప్ప ఈ ఆరో\nపణకు వేరే సాక్షులులేరు. ఆమె సాక్ష్యాన్ని సంశయించటానికీ లేదు. ఎందుకంటే పురుషులంటే ఆమెకు ఎటువంటి విము ఖత్వమో గ్రామంలో అందరికీ తెలుసు, గ్రామాధికారికీ తెలుసు.\nగ్రామాధికారి ఎటూ తేల్చుకోలేక ఈ ఫిర్యాదు తాలూకు సాక్ష్యమంతా ఆ దేశం ఏలే సామంతరాజు, దేవవర్మవద్దకు భటునిద్వారా పంపాడు.\nఈ ఫిర్యాదుకు సంబంధించిన సాక్ష్య మంతా మొదట తిరగవేసినప్పుడు దేవ వర్మకు గ్రామాధికారి మీద కోపంవచ్చింది. అల్పుడు నేరం ఒప్పుకున్నాడు. సురస\nపవిత్రతగురించి ఎటువంటి శంకా లేదు. అలాటప్పుడు గ్రామాధికారి అల్పుడికి ఎందుకు శిక్ష విధించగూడదూ?\nదేవవర్మకు యమున అనే కుమార్తె ఉన్నది. ఆమె చాలా వివేకవతి. రాజు తనకేమైనా సందేహం కలిగినప్పుడు యమునతో సంప్రతిస్తూండేవాడు. అగ్ని వర్మ చేసిన ఫిర్యాదుగురించి ఆయన యమునతో చెప్పాడు. ఆమెకూడా సాక్ష్య మంతా చూసింది. అగ్నివర్మనూ, సుర సనూ, అల్పుణ్ణి పిలిపించి విచారణ చేస్తే గాని గ్రామాధికారి తటపటాయించటానికి కారణం తెలియదని ఆమె అన్నది.\nముగ్గురూ ఆస్థానానికి పిలిపించబడ్డారు. రాజు ముగ్గుర్నీ ప్రశ్నించాడు. వారు గ్రామాధికారితో చెప్పిన మాటలే చెప్పారు. కాని అల్పుడు నిర్దోషి అన్న సందేహం రాజుకూ పట్టుకున్నది. సాక్ష్యం నమ్మి అల్పుణ్ణి శిక్షించటానికి దేవవర్మ అంత రాత్మ అంగీకరించలేదు.\nఅట్లని అల్పుడు నిర్దోషి అని వదిలిపెట్ట టానికి కొంచెమైనా ఆధారంలేదు. ఆయన మళ్ళీ కుమార్తె సలహా కోరాడు.\n\"ఈ ఫిర్యాదుకు ప్రత్యక్ష సాక్ష్యం సృష్టి స్తేనేగాని న్యాయం జరగదు. అందుకు “ప్రయత్నించాలి,\" అన్నది యమున.\nరాజు ఆశ్చర్యంతో, \"జరిగిపోయిన దానికి ఇప్పుడు సాక్ష్యం ఎలా సృష్టి అవు తుందీ ?\" అని అడిగాడు.\n\"అది నాకు వదిలిపెట్టు, నాన్నా! తీర్పు చెప్పటానికి వారంరోజులు గడువు పెట్టుకో. మిగిలిన ఏర్పాట్లు నేను చూస్తాను” అన్నది యమున నవ్వుతూ.\nఅగ్నివర్మ బస రాజపురోహితుడి ఇంటనూ, సురస బస అంతఃపురం గది లోనూ యమున ఏర్పాటుచేసింది. వెంటనే ఆమె తండ్రివద్దకు వెళ్లి, \"ఈ ఫిర్యాదులో నీవూ, నేనూ సాక్షులం. సాక్ష్యానికి పోదాం పద,\" అంటూ తండ్రిని ఒక గదిలోకి తీసుకుపోయింది.\nరాజు ఆ గది తలుపు సందునుంచి చూస్తే, అవతలి గదిలో విచారంగా కూచుని వున్న అల్పుడు కనిపించాడు.\nఈలోపల సురస తన బస అంతా పరీ క్షించింది. ఆ గది చాలా అందంగా అలంక రించబడివుంది. ఎక్కడ చూసినా అద్దాలూ, దీపాలూ, హంసతూలికా తల్పాలూ, అగరు ధూపాలూ ఉన్నాయి. కాని ఎంతసేపు చూసినా ఎవరూ రారు. సురసకు యేమీ తోచక గది అంతా పచారుచేస్తూ ఒక వాకిలి వద్దకు వచ్చి తలుపు తోసింది. తలుపు\nగడియ వేసివుండనందున తెరుచుకున్నది. అవతలి గదిలో ఏమున్నదో చూద్దామని సురస లోపలికి అడుగు పెట్టేసరికి, ఒక కుర్చీలో తలవంచుకుని కూచునివున్న అల్పుడు కనిపించాడు.\nసురస వెంటనే అటూ ఇటూ చూసి, ఎవరూ లేరని రూఢిచేసుకుని, అల్పుడి దగ్గిరికి పరిగెత్తుకు వచ్చింది. అల్పుడు తల ఎత్తి ఆమెను చూసి మళ్లీ తల దించేశాడు.\n\"ఈ సురస పరపురుషుణ్ణి కోరటమే గాక, ఆతను నిరాకరించగా అతనిపై అసత్య మైన ఆరోపణచేసి అతన్ని శిక్షించాలని యత్నించింది. అయినప్పటికీ ఆమెను దండించకుండా విడిచిపెడుతున్నాం,” అన్నాడు దేవవర్మ.\n\"ఈసారి శిక్ష తప్పదు. నేనంటే నీ కెందు కింత విముఖత్వం? ఇంత అంద గాడివి, ఎందుకు వృధాగా కాళ్ళు చేతులు తెగకొట్టించుకుంటావు? గ్రామాధికారిదగ్గిర తప్పు చేసినట్టు ఒప్పుకున్నావే? అంటే నామీద నీకు ప్రేమ పున్నదన్నమాటేగా? నా ప్రేమ ఆమోదించు. వెంటనే నేచేసిన ఫిర్యాదు ఉపసంహరించు కుంటాను,\" అన్నది సురస అల్పుడితో.\nఅంతా విని అల్పుడు, తల ఎత్తకుండానే \"వెళ్ళు. నాకు నీతో మాట్లాడే అవసరం లేదు,” అన్నాడు.\nఈ జరిగినదంతా దేవవర్మా, యమునా ప్రత్యక్షంగా చూశారు. మర్నాడు దేవవర్మ సభలో తీర్పుచెప్పాడు. సురస నీచురాలు, అల్పుడు నిర్దోషి!\nఆ తరవాత రాజు అల్పుణ్ణి తన అతిధిగా ఉంచుకుని తన కుమార్తె యముననిచ్చి పెళ్ళి చేస్తానన్నాడు. అల్పుడు మొదట ఆమోదించలేదు, కాని తాను నిర్దోషి అని సాక్ష్యంతోసహా రుజువుచేసినది యమునే అని తెలిసినాక పెళ్ళికి ఒప్పుకున్నాడు.\nఇద్దరికీ వైభవంగా పెళ్లి అయింది.\nఈ సంగతి తెలియగానే సురస తన తండ్రిని రెచ్చగొట్టి, \"ఈ దేవవర్మ అల్పుణ్ణి తన అల్లుడు చేసుకోగోరి మన ఫిర్యాదు కొట్టివేశాడు. నాకు న్యాయం జరగకపోవటం చేత నేను చెడ్డదాన్నని అందరూ ఆడిపోసు కుంటున్నారు. అందుచేత ఈ సామంతు మీద మనం చంద్రగుప్త మహారాజువద్ద ఫిర్యాదుచేద్దాం,\" అన్నది.\nతన కుమార్తె పరమ పవిత్రురాలని అగ్నివర్మ నమ్మం. ఆయన మహారాజువద్ద ఫిర్యాదు చేశాడు.\nచంద్రగుప్త మహారాజు దేవవర్మనూ, అల్పుణ్ణి తన ఆస్థానానికి పిలిపించాడు. అల్పుణ్ణి చూస్తూనే ఆయన అతను తన కుమారుడు లవుడేనని గుర్తించి ఆనంద బాష్పాలు రాల్చాడు. ఏమంటే, లవుడు వెళ్లిపోయిన తరవాత కుశుడు చాలా దుర్మార్గాలు చేయసాగాడు. అతను రాజ్యా ర్హుడు కాడనీ, గుణశీలాలు గలిగి రాజ్యార్హు\nడైన లవుడు వెళ్లిపోయాడనీ చంద్రగుప్తుడికి తీరని విచారం పట్టుకున్నది.\nతన కుమారుడు దొరికాడన్న ఆనందంతో బాటు, అతన్ని విచారించవలసి వచ్చినం దుకు చంద్రగుప్తుడికి విచారఁకూడా కలి గింది. ఆ విచారణలో యమున సాక్ష్యం చెప్పి, లవుడు నిరపరాధి అని రుజువుచేయ టానికి తాను పన్నిన పన్నాగం వివరించి చెప్పింది. ముద్దాయి తన కొడుకే అయి నప్పటికీ చంద్రగుప్త మహారాజు విచారణ యథావిధిగా జరిపి, సభికుల ఆమోదంతో లవుడు నిర్దోషి అని తీర్పుచెప్పాడు.\nఈ సంగతి వినగానే సురస తండ్రి అగ్ని వర్మకు తన కూతురును గురించి నిజం తెలిసింది. అతడికి వైరాగ్యం -లిగి ఇంటికి పోకుండా నేరుగా అడవికి వెళ్ళిపోయాడు.\nతరవాత లవుడు కాంచీపుర రాజ్యానికి పట్టాభిషిక్తుడై యమునతోబాటు కలకాలం సుఖంగా గడిపాడు.",
            "book_page_end": 30
        },
        {
            "title": "నిజమైన లక్ష్మి",
            "book_page_start": 31,
            "pdf_page_start": 45,
            "pdf_page_end": 46,
            "author": "ఆర్. శకుంతల",
            "genre": "పురాణ కథ",
            "moral": "ధనము, బలము, జ్ఞానము ఎంత ముఖ్యమైనా, అన్నిటికంటే ముఖ్యమైనది ధైర్యం. ధైర్యం ఉంటే మిగిలినవి తిరిగి సంపాదించవచ్చు.",
            "keywords": [
                "ధీమంతుడు",
                "లక్ష్ములు",
                "ధైర్యం",
                "ఐశ్వర్యం",
                "జోగి"
            ],
            "characters": [
                "ధీమంతుడు",
                "జోగి",
                "ధనలక్ష్మి",
                "బలలక్ష్మి",
                "జ్ఞానలక్ష్మి",
                "ధైర్యలక్ష్మి"
            ],
            "locations": [
                "ఉజ్జయినీ నగరం",
                "రాజసౌధం"
            ],
            "content": "పూర్వం ఉజ్జయినీ నగరాన్ని ధీమంతుడనే రాజు పాలించాడు. ఆయనకు మహారాజు లకు ఉండదగిన అష్టఐశ్వర్యాలూ ఉండేవి.\nఇలా ఉండగా ఒకనాడు ధీమంతుడి వద్దకు ఒక జోగి వచ్చాడు. జోగిని చూసి రాజు, \" ఏం కావాలి ?\" అని అడిగాడు.\n\"మహారాజా, నాదగ్గిర ఒక ఇనపలోటా, ఒక కర్రా ఉన్నాయి. వాటిని తమకు అమ్మి డబ్బు తీసుకు పోదామనివచ్చాను,\" అన్నాడు జోగి.\n\" ఎంత కమ్ముతావు?” అన్నాడు రాజు.\n\"అవి తీసుకుని ఒక లక్షరూపాయ లివ్వండి!” అన్నాడు జోగి.\nరాజు వెనకా ముందూ ఆలోచించ కుండా, మంత్రులు మొదలైనవారు వద్దంటున్నా వినకుండా, జోగికి లక్ష రూపాయలూ ఇచ్చి ఆ రెండు వస్తువులూ తీసుకున్నాడు.\nఆ రాత్రి ధీమంతుడు పడుకోగానే ఒక కల వచ్చింది. ఒక స్త్రీ, సమస్తాభరణాలూ ధరించి, రాజసౌధంలో నుంచి బయటికి పోతూండటం రాజు చూశాడు.\n\"ఎవరు నీవు?” అని ఆయన ఆ స్త్రీని అడిగాడు.\n\" నేను ధనలక్ష్మిని!” అన్నదా స్త్రీ.\n\"ఎందుకు వెళ్లి పోతున్నావు?” అన్నాడు రాజు.\n\"లక్ష రూపాయ లిచ్చి ఒక జోగి దగ్గిర ఎందుకూ పనికిరాని లోటా, కర్రాకొని, నన్ను అవమానించావు. నీ ఇంట ఒక్కక్షణం కూడా ఉండను,\" అన్నది ధనలక్ష్మి.\n\"అవశ్యం వెళ్లు!\" అన్నాడు రాజు నిర్లక్ష్యంగా.\nరెండో జామున రాజుకు కలలో ఇంకొక స్త్రీ కనిపించింది. ఆమె ఒడ్డూ, పొడుగూ ఉండి మంచి యౌవనంలో ఉన్నది.\n\"ఎవరు నీవు?” అన్నాడు రాజు.\n\"నేను బలలక్ష్మిని! \" అన్నదామె.\n\"ఏం, పోతున్నావు?” అన్నాడు రాజు.\n\"నిన్ను, ధనలక్ష్మి వదిలింది, ఇక నన్నెంత కాలం దక్కించుకో గలవు? నేనూ వెళ్లి పోతున్నాను, ఒక్కక్షణం ఉండను!\" అన్నది బలలక్ష్మి.\n\"వెళ్లు!\" అన్నాడు రాజు నిశ్చింతగా.\nమళ్లీ మూడవ జామున రాజుకు కలలో ఒక వృద్ధురాలు కనిపించింది. ఆమెకూడా రాజ సౌధం వదలి వెళ్లి పోతున్నది. ఆమె తల నెరిసి ఉన్నది. కాని ఆమె ముఖం కళకళ లాడు తున్నది.\n\" ఎవరు నీవు?” అన్నాడు రాజు.\n\" నేను జ్ఞాన లక్ష్మిని”, అన్న దామె.\n\"ఏం, పోతున్నావు?” అన్నాడు రాజు.\n\"బలలక్ష్మి పోయాక నా కిక్కడ ఏం చోటున్నది? నేనూ వెళ్లి పోతున్నాను,\" అన్నది జ్ఞాన లక్ష్మి.\n\"అవశ్యం వెళ్లు!\" అన్నాడు రాజు నిబ్బరంగా.\nతరవాత నాలుగో జామున రాజుకు కలలో ఒక దేవతా స్త్రీ లాటిది, రాజ సౌధం వదిలి వెళ్లి పోతూ కనిపించింది.\n\" నీ వెవరు?” అని అడిగాడు రాజు.\n\" నేను ధైర్య లక్ష్మిని!\" అన్నదామె.\nరాజు ఆమెదారికి అడ్డునిలిచి, \" నువ్వెం దుకు వెళ్లి పోతున్నావు?” అన్నాడు.\n\"అందరూ నిన్ను వదిలి పోతున్నారు, నేను మాత్రం ఇంక నీ వద్ద ఎందుకు ఉండటం?\" అన్నది ధైర్య లక్ష్మి.\nరాజు చప్పున ఆమె చెయ్యి పట్టుకుని, \" నువు వెళ్లటానికి వీలులేదు. వాళ్లు పోయినా నాకు లక్ష్యం లేదు. నువు ఉంటే నాకు చాలు!\" అన్నాడు.\nధైర్య లక్ష్మి నవ్వి, \" సరే అయితే నేను నీ దగ్గిరే ఉండి పోతాను?” అన్నది.\nరాజు సంతోషంతో నిద్రలేచాడు.",
            "book_page_end": 32
        },
        {
            "title": "తల్లీ కూతుళ్ళు (3వ భాగం)",
            "book_page_start": 33,
            "pdf_page_start": 47,
            "pdf_page_end": 54,
            "author": "ఎన్. వెంకటసుబ్బయ్య",
            "genre": "సీరియల్ కథ",
            "moral": "N/A",
            "keywords": [
                "దిలైలా",
                "జీనాబ్",
                "ఖలీఫా",
                "మోసం",
                "కొత్వాలు",
                "సాహసం"
            ],
            "characters": [
                "దిలైలా",
                "జీనాబ్",
                "ఖాలిద్",
                "హారూన్ అల్రషీద్",
                "అహ్మద్",
                "గూని అలీ"
            ],
            "locations": [
                "బగ్దాదు నగరం",
                "సరాయి"
            ],
            "content": "ఖాలిద్ దిలైలాను దొంగతనాల విషయం ప్రశ్నించగా, \" మీరడిగేది నాకర్థం కావటం లేదు. నేను నా జన్మలో దొంగతనమన్నది చేసి ఎరగను,” అన్నది డిలైలా.\nఅప్పటికే పొద్దుగూకింది. ఆ రోజుకు ఆమెను విచారించే వ్యవధిలేదు. ఆమె చేసిన దుండగాలు చాలా ఉన్నాయి. విచారించవలసిన సాక్షులు చాలామంది ఉన్నారు. ఆమె ఒకంతట తన నేరం ఒప్పుకునేటట్టులేదు. అందుకని ఆ రాత్రి ఆమెను ఖైదులో చీకటికొట్లో వేసిఉంచి నట్లయితే తెల్లవారి విచారణ జరుపుదామను కున్నాడు ఖాలిద్. కాని జైలు అధికారి ఆమెను గురించి బాధ్యత వహించటానికి ఒప్పుకోలేదు. \"ఇంత దొంగది ఏదో ఉపాయంచేసి ఖైదునుంచి తప్పుకుంటే నా పీకపోతుంది,” అన్నాడాయన.\n\" అదీ నిజమే. విచారణ జరిపేదా కా, ఈ ముసలిదాన్ని నలుగురికీ కనిపించే చోటనే ఉంచి కాపలా కాయటం మంచిది,” అన్నాడు ఖాలిద్. ఆయన గుర్రం ఎక్కి బయలుదేరాడు. అయిదుగురు ఫిర్యాదీలూ డిలైలాను ఈడ్చుకుంటూ ఆయన వెనకగా నగరం వెలపలకు వెళ్ళారు. అక్కడ బయలుప్రదేశంలో ఆమె నౌక స్తంభానికి కట్టేయించి, అయిదుగురినీ ఆమెకు కాపలా పెట్టి ఖాలిద్ నగరంలోకి వెళ్లిపోయాడు.\nఅయిదుగురూ ఆమెచుట్టూ కూచుని చాలాసేపు తిట్లతో కసితీర్చుకున్నారు. కాని భోజనాలు చెయ్యగానే అందరికీ నిద్ర ముంచుకొచ్చింది, ఎందుకంటే వారికి మూడు రాత్రులుగా నిద్ర అన్నది లేదు.\nఅర్ధరాత్రి దాటిన చాలాసేపటికి ఆ ప్రాంతానికి ఇద్దరు వచ్చి కలుసుకున్నారు.\nఒకడు నగరం వదిలి పోతున్నాడు, రెండో వాడు నగరానికి చేరుతున్నాడు. ఇద్దరూ ఆగి మాట్లాడుకోసాగారు. వారు మాట్లాడు కునే మాటలన్నీ దూరాన ఉన్న దిలైలాకు వినిపిస్తూనే ఉన్నాయి.\n\"బగ్దాదులో అన్నిటినీ మించి అనుభ వించదగిన వేమిటి?” అని వచ్చేవాడు వెళ్లే వాణ్ణి అడిగాడు.\n\" మీగడపూసిన తేనెరొట్టెలు! నేనీ నగ రంలో ఉన్న మూడురోజులూ అవేతిన్నాను. ఏదైనా తనివితీరుతుందిగాని, అవిమాత్రం ఎంతతిన్నా తనివితీరవు, ఇంకా తినాలని పిస్తుంది,” అన్నాడు వెళ్ళేవాడు.\n\"భేష్! ఎంత ఖర్చయినా సరే నేను ఈ నగరంలో ఉన్నన్నాళ్ళూ మీగడపూసిన తేనెరొట్టెలే తింటాను,” అన్నాడు వచ్చే వాడు. వెళ్ళేవాడు వెళ్ళిపోయాడు. వచ్చే వాడు దిలైలా కట్టేసిఉన్న దిక్షుగా వచ్చాడు.\nఈ సంభాషణ అంతా వింటున్న దిలైలా అప్పటికప్పుడే ఒక యుక్తి ఆలోచించింది. ఆ యుక్తి పారితే తాను తప్పించుకు పారి పోవచ్చు. ఈ వచ్చేవాడు పరదేశీ. వాడికి తానెవరో, తన కథ ఏమిటో తెలియదు. అందుచేత వాడు సులువుగా మోసపోవచ్చు. ఇలా ఆలోచించి, దిలైలా, \"నాకువద్దు! నేను తినను!\" అనటం ఆరంభించింది.\nఅతను దగ్గరకువచ్చి \"ఏమిటమ్మా? ఎవరు నువు ? ఎందుకిక్కడ నిన్ను కట్టిఉంచారు? ఏమిటి వద్దంటున్నావు ?” అని అడిగాడు.\n\" ఏం చెప్పేది, నాయనా ? నా భర్త తేనె రొట్టెలు తయారుచేసి వాటిమీద మీగడ పూసి అమ్మి, లక్షలు గడించాడు. మొదట్లో నా కవి ఇష్టమేగాని రానురాను మొహం మొత్తి పోయింది. మొన్న ఒకనాడు మా దుకాణానికి ఎవరో గొప్పవారు వస్తే నాభర్త నన్నుకూడా వారితోబాటు తేనెరొట్టెలు తిన మని నిర్బంధించాడు. నేను వాటిని నోట పెట్టేసరికి వాంతి కలిగినంతపని అయింది. వచ్చినవారికి అనుమానంతగిలి వాటిని\nతినకుండానే వెళ్లిపోయారు. నా భర్తకు డబ్బులు రాకపోవటమేగాక చేసిన సరు కంతా వృథా అయిపోయింది. ఆ మాట నిజమే, కాని నా తప్పుమాత్రం ఏమిటి? నన్ను తేనెరొట్టెలు తినమనటం నా భర్త తప్పు. అయినా, తన వ్యాపారాన్ని పాడు చేశానని నా భర్త నామీద ఫిర్యాదు చేశాడు. న్యాయాధికారి నాకు తేనే రొట్టెలు తినే శిక్ష విధించి ఇక్కడ నిర్బం ధంలో ఉంచాడు. తెల్లవారుతూనే రాజ భటులు తేనెరొట్టెలు తెస్తారు. అవి అందరూ చూస్తుండగా తిన్నదాకా నాకు భోజనం పెట్టరు. మూడు పూటలనుంచీ\nమాడుతున్నాను. నా కష్టం ఏమని అడుగు తావు, నాయనా?\" అన్నది దిలైలా.\n\"అయ్యో, అవ్వా! పాపం, నీ కెంత కష్టమొచ్చింది! ఆ కష్టం నాకైనా రాక పోయెనే?” అన్నాడు కొత్తవాడు.\n\"అదేం భాగ్యం, నాయనా? నా కట్టు విడిపించితివా. నా స్థానంలో నిన్ను కట్టే స్తాను. నాలాగే నువుకూడా ముఖాన ముసుకు వేసుకో. నేనే అనుకుని నీకు తేనె రొట్టెలు, మీగడతో సహా మేపుతారు!\" అన్నది దిలైలా.\nఈ మాటలకు మోసపోయి కొత్తవాడు ఆమె కట్లు విప్పాడు. అతన్ని స్తంభానికి కట్టి, ముఖాన ముసుగువేసి దిలైలా, అక్షడ వున్నగుర్రం ఎకి బగ్దాదుకు వెళ్లిపోయింది.\nతెల్లవారగానే ఫిర్యాదీలు అయిదుగురూ లేచి, స్తంభానికి కట్టిఉన్నది దిలైలాయే ననుకుని మళ్లీ తిట్లు సాగించారు. కాని స్తంభానికి కట్టిఉన్నవాడు, \"ఎంతకూ తేనె రొట్టెలు రావేం?” అని అడిగాడు. వారతని ముఖాన ఉన్న ముసుగు తొలగించి చూసి, ముసలిది మళ్లీ తమ కళ్లలో కారంకొట్టిం దని తెలుసుకున్నారు.\nకొద్ది సేపట్లో ఖాలిద్ స్వయంగా వచ్చాడు. జరిగినదంతా విన్నాడు. ఇది తనవల్ల అయే పనికాదనుకున్నాడు. అందరినీ వెంట పెట్టుకుని ఆయన నేరుగా ఖలీఫా వద్దకే బయలు దేరాడు.\nఖలీఫా హారూస్ అల్రషీద్ అందరి కథలూ విని, ఎవరెవరి కేమేమి నష్టం జరిగిందో అదంతా తాను సరిచేస్తానని మాట ఇచ్చాడు. కాని ముందుగా ముసలి దాన్ని పట్టవలసి ఉంది.\nఆ ముసలిదాన్ని పట్టవలసిన భారాన్ని ఆయన ఖాలిడ్పైనా, ముస్తఫా పైనా వేశాడు.\nఖాలిద్ ఆపని తనవల్ల ఎంతమాత్రం కాదన్నాడు. అయితే అందుకు మరెవరి నన్నా చూపమన్నాడు ఖలీఫా.\n\"కొత్త కొత్వాలు అహ్మద్ ఉండగా మరొక రెందుకు? ఆయన పదవిలోకి వచ్చి నాక ఇంతవరకెవరినీ పట్టినజాడ లేదు. ఈ ముసలిదాన్ని పడితే ఆయనే పట్టాలి. ఈ పనికూడ చెయ్యలేకపోతే ఇక ఆయన ప్రజ్ఞ ఏముంది?” అన్నాడు ఖాలిద్.\nఖలీఫా అహ్మద్ను పిలిచి, అతనితో ముసలిదాని కథ యావత్తూ చెప్పి, ఆమెను పట్టుకోమని ఆదేశించాడు. అహ్మద్ ఆ క్షణమే తన నలభై మంది భటులతో బయలుదేరాడు. ఈ భటులపైన పెత్తం దారు గూని అలీ అనేవాడు. వాడు తన యజమాని అయిన అహ్మద్, \"అయ్యా, నా ఉద్దేశం, మనం ఈ ముసలిదాన్ని పట్ట టంలో హసస్ గారి సహాయంకూడా తీసు కుంటే బాగుంటుందని!” అన్నాడు.\n\"ఓరీ, గూనివాడా! మనకింకొకరు సహాయం చెయ్యటమేమిట్రా? మనమేనా అంత చాతకానివాళ్ళం? మరోసారి ఆమాట అన్నావంటే మక్కెలు విరగగలవు, జాగ్రత్త!\" అని అహ్మద్, హననక్కు విని పించేలాగా అన్నాడు.\nముసలిదాన్ని పట్టే పనికి తనను కాదని ఖలీఫా అహ్మద్ను నియోగించినందుకే కుళ్లి పోతున్న హసన్, అహ్మద్ ప్రగల్భాలు\nవిని ఇంకా బాధపడ్డాడు. అతను తనలో, \"కానీ! నా సహాయం లేకుండా ఈ అహ్మద్కు ముసలిది దొరికినప్పటి మాట కద!” అనుకున్నాడు.\nనలభై మంది భటులనూ రాజసౌధం వెలపల మైదానం మీదికితెచ్చి, \"ధీరాగ్రే సరులారా! మిమ్మల్ని నాలుగు దళాలుగా విభజిస్తాను. నాలుగు దళాలూ నగరం నాలుగు పేటలూ చక్కగా ఘాలించండి. రేపు మధ్యాన్నానికల్లా అందరూ ముస్తఫా వీధిలో ఉన్న సరాయి వద్దకు చేరుకోండి. నేను వచ్చి మీ అనుభవాలు తెలుసు కుంటాను.” అన్నాడు అహ్మద్.\nనాల గుదళాలూ నాలుగువైపులా వెళ్ళి పోయాక అహ్మద్ క్కూడా స్వయంగా ఆచోకీ లాగటానికి బయలుదేరాడు.\nతనను పట్టటానికి ఖలీఫా అహ్మద్ను నియోగించటం విని దిలైలా కొంచెమైనా భయపడలేదు. ఆమె తన కుమార్తెతో, \"అమ్మాయీ, నన్ను పట్టగలవాడు హసన్ ఒక్కడే. ఖలీఫా అతన్ని ఈ పనికి నియో గించకపోవటం మన ఆదృష్టం. ఇక అహ్మద్ మాటా? అతన్ని నువ్వయినా ఏడిపించ వచ్చు,” అన్నది.\n\"ఐతే వాళ్ళను, నేనుపోయి మోసం చేసి రానా, అమ్మా?” అని అడిగింది జీనాబ్ తల్లిని.\n\"అట్లాగే వెళ్లిరా, తల్లీ!” అన్నది దిలైలా.\nజీనాబ్ చాలా అందంగా అలంకరించు కుని, అతి పల్చని సిల్కు మేలిముసుగు వేసుకుని, ముస్తఫా వీధిలో హజ్కరీమ్ అనేవాడు నడుపుతున్న సరాయికి వెళ్ళింది.\nహజ్కరీమ్వద్దకు పోయి రెండు సలాములు చేసి, \"కొంతమంది ఆప్తమిత్రులు వస్తు న్నారు. వారు మామూలు మనుషులతో సంబంధం లేకుండా కాలక్షేపం చేస్తారు. అందుచేత మీ పెద్దహాలు ఒకరోజుకు అద్దె కిప్పించండి. అయిదు దీనారాలిస్తాను,” అన్నది. హజ్కరీమ్, జీనాబ్ అందచం దాలు చూసి, అసలు అద్దెకూడా అవసరం\nలేదన్నాడు. వచ్చిన అతిథులంతా తనసారా ఖర్చుచేస్తే అదేచాలు నన్నాడు.\n\"దానికేమీ చచ్చుండదు. నా మిత్రులు చిల్లికడవలే అనుకోండి,\" అన్నది జీనాబ్.\nఆమె తన ఇంటినుంచి తివాసీలూ, బాలీ సులూ, బల్లలూ, కంచాలూ మొదలైన సరు కంతా మోయించి తెప్పించి, హాలులో పరి పింది. తిండీ, తాగుడూ సిద్ధంగా పెట్టించి సరాయివాకిట కాపువేసి నిలబడింది.\nకొద్ది సేపట్లోనే గూని అలీ, అతనితో మరి తొమ్మిదిమంది భటులూ ఆర్భాటంగా అక్క డికివచ్చి చేరారు. జీనాబ్ అతన్ని చూసి, \"తమరేనా అహ్మద్?” అని అడిగింది.\n\"లేదు, నన్ను గూని అలీ అంటారు,” అన్నాడు అలీ నవ్వుతూ.\n\"అయితే మీరంతా వచ్చి నా ఆతిథ్యం స్వీకరించండి,\" అంటూ ఆమె వారిని హాలు లోకి తీసుకుపోయింది. వారందరూ సారా పీపా చుట్టూమూగి తాగుడు ప్రారంభిం చారు. అందులో జీనాబ్ భంగు బాగా కల పటంచేత త్వరలోనే పదిమందీ ఒళ్ళు తెలియకుండా పడిపోయారు. వారిని ఒక్కొక్కరినే ఆమె కాళ్ళుపట్టుకుని దొడ్లోకి లాక్కుపోయి, ఒకరిమీద ఒకర్ని పేర్చి పైన ఒక బట్టకప్పి, హాలు శుభ్రంచేసి మళ్లీ తలవాకిట నిలబడింది.\nకొద్దిసేపట్లోనే మరొక పదిమంది అహ్మద్ భటులు వచ్చారు. జీనాబ్ వారినికూడా ఈ విధంగానే ఆహ్వానించి, తాగించి, మత్తు తెప్పించి, దొడ్లో పేర్చ్ గుడ్డకప్పింది. త్వర లోనే నలభైమందికీ ఇదేగతి పట్టింది.\nఆఖరుకు గుర్రమెక్కి ఆహ్మద్ స్వయంగా వచ్చాడు. జినాబ్ ను వాకిట్లో చూసి, \"ఏయ్ పిల్లా! నా భటులేమైనా కనిపిం చారా?” అని అడిగాడు.\n\"తమరు కొత్వాలు అహ్మద్ గారా? అయితే, తమ భటులకు ఈ వీధిచివర ఎవతో ముసలిది కనిపించిందిట. ఆమెకోసం వెళ్ళామని తమతో మనవిచెయ్యమన్నారు! వారు దాన్ని పట్టుకుని వచ్చేలోపుగా హాలు లోకి దయచేసి నా ఆతిథ్యం స్వీకరించమని మనవి,” అన్నది జీనాబ్.\nఅహ్మద్ పరమానందంతో తాగటానికి ఉపక్రమించి, భంగు ప్రభావంవల్ల త్వర లోనే మొద్దులాగా పడిపోయాడు. జీనాబ్ అతని బనీనూ, లోపల వేసుకున్న చెడ్డితప్ప మిగిలిన దుస్తులూ, ఆభరణాలూ కాజే సింది. మిగిలిన నలభైమంది భటులనూ ఈ విధంగానే దోచి, దుస్తులన్నిటినీ అహ్మద్ గుర్రంమీద వేసుకుని సరాసరి తన ఇంటికి వెళ్ళిపోయింది.\nఅహ్మద్, అతని నలభైమంది భటులూ కూడా రెండు పగళ్ళూ, రెండు రాత్రులూ నిద్రపోయి, మూడోనాటి ఉదయం లేచారు. మొదట వారికి తామెక్కడ ఉన్నదీ తెలియ లేదు. కాని క్రమంగా స్మృతి కలిగినకొద్దీ తమకు జరిగిన ఘోరమైన అవమానం కూడా అర్థమై భరించరాని సిగ్గు కలిగింది. దుస్తులుకూడా లేకుండా వీధిలోకి పోవటం ఎట్లాగో అహ్మద్కు తెలియలేదు కాని వెళ్లక తప్పదు. బనీన్లతో, చెడ్డీలతో ముందు అహ్మద్ వెనక అతని నలభైమంది భటులూ సాహసించి వీధిన పడ్డారు.",
            "book_page_end": 40
        },
        {
            "title": "శ్రమఫలితం",
            "book_page_start": 42,
            "pdf_page_start": 56,
            "pdf_page_end": 58,
            "author": "ఎ. ప్రభాకరరావు",
            "genre": "నీతి కథ",
            "moral": "కష్టపడి సంపాదించిన శ్రమఫలితం అత్యంత విలువైనది మరియు ఎప్పటికీ ఫలితాన్నిస్తుంది. దానం కంటే శ్రమ గొప్పది.",
            "keywords": [
                "బ్రాహ్మణుడు",
                "శ్రమఫలితం",
                "కల్పవృక్షం",
                "ముత్యాలు",
                "కుమ్మరి",
                "రాజు"
            ],
            "characters": [
                "బ్రాహ్మణుడు",
                "బ్రాహ్మణుడి భార్య",
                "రాజు",
                "కుమ్మరి"
            ],
            "locations": [
                "గ్రామం",
                "రాజసౌధం",
                "వీధి"
            ],
            "content": "ఒకదేశంలో ఒక పేద బ్రాహ్మడుండేవాడు. ఆయన కొక చిన్న ఇల్లూ, చిన్న పెరడూ తప్ప ఇంకేమీలేదు. అందుచేత ఆయన రోజూ బయటికి వెళ్లి భిక్షాటన చేసేవాడు. తనకూ తన భార్యకూ సరిపడినంత బియ్యం దొరకగానే తృప్తిచెంది ఇంటికి తిరిగివచ్చే వాడు. భార్య ఆ బియ్యం వండేది. పెరట్లో ఏదైనా కూరా, కాయా కాస్తే దానితో ఇద్దరూ భోజనం చేసేవారు.\nకాలక్రమాన బ్రాహ్మ డు పెద్దవాడై పోయాడు. భిక్షాటనకు పోవటంకూడా బాధే అనిపించింది. అప్పుడాయన భార్య అన్నది:\n\" మీరెన్నడూ రేపుగురించి ఆలోచించిన పాపానపోలేదు. ముందే జాగ్రత్తపడి ఉంటే ఇవాళ మనకీ చిక్కు లేకపోయేది. అయినా ఈ ఊరి రాజు చాలా దానశీలుడంటారు. ఎంతోమందికి దానాలు చేశాడు. మీరువెళ్లి ఆడగండి, ఆయన మనదరిద్రం తీరుస్తాడు.\"\nబ్రాహ్మడు ఆ ప్రకారమే రాజును చూడ బోయి ఆశీర్వచనం చదివాడు. రాజు, \"ఏం కావాలో కోరండి!” అన్నాడు.\n\"అయ్యా, తమరు సంపన్నులు. కాని తమ సంపదలో నేను భాగం అడగను. తాము శ్రమపడి సంపాదించినది తృణమో, పణమో ఇప్పించండి,” అన్నాడు బ్రాహ్మడు.\nరాజుదగ్గిర చాలా ధనం ఉన్నదిగాని, అందులో ఒక్క దమిడీకూడా తాను కష్టించి సంపాదించినది కాదు. ఈ బ్రాహ్మడికేమన్నా ఇవ్వాలంటే తాను కొత్తగా సంపాదించ పలిసిందే. రాజు బ్రాహ్మడితో, \"అయితే రేపు సాయం కాలం కనిపించండి,” అన్నాడు.\nబ్రాహ్మడు సరేనని వెళ్లిపోయాడు. మర్నాడు ఉదయమే రాజు మాసిన బట్టలు కట్టుకుని కూలివాడిలాగా బయలుదేరాడు. ఆయన అలా కొద్దిదూరం వెళ్లేసరికి వీధిలో ఒక కుమ్మరి కుండలు చేయబోతున్నాడు.\n\"అయ్యా, నాకేమైనా పని ఇవ్వగలరా?” అని రాజూ కుమ్మరిని అడిగాడు.\n\"పనికేం భాగ్యం? నేను సారెమీద కుండలు చేస్తాను. నువు మట్టి కలుపు. పొద్దూకేదాకా పనిచేశావంటే నాలుగు రూకలు ఇస్తాను.\" అన్నాడు కుమ్మరి.\nరాజు సరే నన్నాడు. కాని ఆయనకు పని సరిగా చేతకాలేదు. మట్టి తొక్కుతుంటే ఆయన కాళ్లకు చాలాబాధ కలిగింది. శరీరం అతి త్వరలోనే అలిసిపోయింది. ఇదంతా గమనిస్తున్న కుమ్మరి \"నీవల్ల కూలిపని ఏమవుతుంది? పదపద! మాట అన్నాను కనక ఇస్తున్నాను. ఇవిగో రూకలు! మళ్లీ ఎన్నడూ కూలి చేస్తానని రాకు !” అని మందలించి రాజును పంపేశాడు.\nరమ్మన్న ప్రకారం బ్రాహ్మడు సాయం కాలం రాజును చూడవచ్చాడు. రాజు ఆయన చేతిలో నాలుగురూకలూ పెట్టి, \"ఇదే నా శ్రమఫలితం!” అన్నాడు.\n\"అదే నాకు పదివేలు, మహారాజా!” అని బ్రాహ్మడు రాజును హృదయపూర్వ కంగా ఆశీర్వదించి వెళ్లిపోయాడు.\nతనభర్త రాజుగారివద్దనుంచి బహు మతులు ఎన్ని బళ్లమీద తోలించుకు వస్తాడో అని ఎదురుచూస్తున్న బ్రాహ్మడి భార్య, తనభర్త వట్టి చేతులతో రావటం చూసి, \" ఏమండీ? ఏమయింది? రాజు మళ్లీ వాయిదా వేశాడా ?” అని అడిగింది.\n\"లేదు, దానం తీసుకునే వచ్చాను. ఇవిగో, నాలుగురూకలు!” అంటూ బ్రాహ్మడు రొండినుంచి తీసి భార్యచేతిలో పెట్టాడు.\nవాటిని చూడగానే బ్రాహ్మడి భార్యకు మండి పోయింది. \" కాశీ వెళ్లి కొంగయీక తెచ్చినట్టు, రాజు దగ్గిరకూడా ఈ యాయ వారం డబ్బులేనా తెచ్చేది?” అంటూ ఆమె ఆ నాలుగు రూకలూ పెరట్లోకి విసిరివేసింది.\nఅప్పటికే చీకటి పడిపోయింది. అందు చేత బ్రాహ్మడు వాటికోసం మర్నాడు తెల్ల\nవారి వెతుకుదామనుకున్నాడు. మర్నాడు ఎంత వెతికినా ఆ రూకలు దొరకలేదు, కాని నాలు గు అపూర్వమైన చిన్న మొక్కలుమాత్రం కనిపించాయి.\nచూస్తుండగానే ఆ నాలుగు మెక్కలూ అందంగా, ఏపుగా పెరిగాయి. త్వరలోనే వాటికి కాయలు కాశాయి. బ్రాహ్మడూ భార్యా ఆ కాయలు కోసి, ఏ రుచి గా ఉంటాయో చూతామని వాటిని తరిగేసరికి కాయలనిండా ముత్యాలు కనిపించాయి! ఆ పేద దంపతులు తమ కళ్లను తామే నమ్మలేక పోయారు. ఆ ముత్యాలను తీసుకుపోయి చూపితే వర్తకులూ, కమ సాలులూ అవి మేలురకంముత్యాలేనన్నారు.\nఇంత కాలానికి ఆ పేదదంపతుల దరిద్రం తీరిపోయింది. నాలుగు చెట్లూ ఎడ తెగకుండా కల్పవృక్షాలలాగా పళ్లు కాస్తూం డటంచేత వారు రోజూ ఆ పళ్లను ఊళ్లో అందరికీ దానం చెయ్యసాగారు.\nకొద్దికాలంలోనే ఆవూరిరాజుకు ఈ బ్రాహ్మడి సంగతి తెలిసింది. తనను శ్రమ దానం యాచించి నాలుగురూకలు మాత్రమే పట్టుకుపోయిన ఈ బ్రాహ్మడికి ఇంతలోనే ఇలా సిరి ఎత్తుకోవటానికి కారణం రాజుకు బోధ పడలేదు. ఆయన ఆ విషయం తెలుసుకుందామని బయలుదేరి బ్రాహ్మడి ఇంటికి వచ్చాడు.\n\" అయ్యా, ఆనాడు మీరిచ్చిన నాలుగు రూకలూ నేను ఖర్చుచేయనేలేదు. నా భార్యకిస్తే ఆమె అలిగి వాటిని పెరట్లో పారేసింది. మర్నాడు అవి దొరకలేదుగాని ఈ వింత చెట్లు మొలిచాయి. వీటినుంచి మా తరతరాల దరిద్రం తీరిపోయింది,” అన్నాడు బ్రాహ్మడు.\nశ్రమఫలితం విలవ రాజుకు అర్థ మయింది. ఆ నాటినుంచి తానేగాక తన ప్రజలంతా శ్రమఫలితంపై జీవించాలని రాజు శాసనం చేశాడు.",
            "book_page_end": 44
        },
        {
            "title": "ప్రతీకారం",
            "book_page_start": 45,
            "pdf_page_start": 59,
            "pdf_page_end": 59,
            "author": "చందమామ బృందం",
            "genre": "జంతు కథ",
            "moral": "ఇతరులకు హాని తలపెట్టేవారు చివరకు తమవారినే కోల్పోయి, తగిన ప్రతీకారం పొందుతారు.",
            "keywords": [
                "పులి",
                "నక్క",
                "యువరాజు",
                "ప్రతీకారం",
                "అరణ్యం"
            ],
            "characters": [
                "రాజు పులి",
                "యువరాజు పులి",
                "నక్క"
            ],
            "locations": [
                "అరణ్యం"
            ],
            "content": "ఒక అరణ్యానికి ఒక పులి రాజుగా ఉండేది. ఈ రాజుపులికి ఒకసారి యేదో జబ్బుచేసింది. ఎన్ని చికిత్సలు చేసినా వ్యాధి నయం కాలేదు. చివరకు పులి కొడుకైన యువరాజుపులి ఒక దుర్మార్గపు ఆలోచన చెప్పింది. అరణ్యంలో ఉండే అన్ని ర కాల జంతువులనూ తిన్నట్టయితే వ్యాధి నయమవుతుందని అన్నది.\nరాజుపులి ఆ ప్రకారమే అన్ని రకాల జంతువులనూ రమ్మని శాసనం చేసి అన్నిటినీ వరసగా చంపి తిన్నది. అయితే రాజశాసనంప్రకారం నక్క మాత్రం రాలేదు. పులి జబ్బు నయంకూడా కాలేదు.\n\"మీరు తినవలిసిన జంతువులలో నక్క మిగిలిఉన్నది. దాని కూడా తింటేగాని వ్యాధి నయంకాదు.\" అన్నది యువరాజు. వెంటనే పులిరాజు నక్కకోసం కబురు పంపింది. నక్క వచ్చి ఎదట నిలబడింది.\n\" అన్ని జంతువులను రమ్మని మేము ఆజ్ఞాపిస్తే నువుమాత్రం ఎందుకు రాలేదు?\" అని పులి గదమాయించింది.\n\"ఏలినవారు చిత్తగించాలి! తమ వ్యాధిగురించి నాకొక కలవచ్చింది. అది తమకు చెప్పవలిసి వస్తుందని రాలేదు,” అన్నది నక్క.\n\"ఏమిటా కల?” అని పులి అడిగింది.\n\"తమరు తమ ఆత్మబంధువును చంపి తిన్నట్టూ, వ్యాధి నయమైనట్టూ నాకు కలవచ్చింది,” అన్నది నక్క.\nఈ మాట వినగానే పులి, యువరాజుపులిమీద పడి చంపి తినేసింది. ఇట్లా మిగిలిన జంతువుల తరఫున నక్క యువరాజుమీద పగతీర్చుకున్నది.",
            "book_page_end": 45
        },
        {
            "title": "గొంతెమ్మ కోరికలు",
            "book_page_start": 46,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "నీతి కథ",
            "moral": "కష్టం లేకుండా అదృష్టం కోసం ఎదురుచూడటం మూర్ఖత్వం.",
            "keywords": [
                "రైతు",
                "కుందేలు",
                "అదృష్టం",
                "కష్టం",
                "వ్యర్థ ప్రయత్నం"
            ],
            "characters": [
                "రైతు"
            ],
            "locations": [
                "పొలం"
            ],
            "content": "ఒక రైతుకు రెండెకరాల పొలం ఉండేది. ఒకనా డాతను నాగలి తోలుకుని పొలం దున్నటానికి వస్తూండగా, ఒక కుందేలు అతివేగంగా పరిగెత్తుతూ ప్రమాదవశాత్తూ చెట్టు నొకదాన్ని కొట్టుకుని వెంటనే చచ్చిపోయింది.\n\" అదీ బాగానేవుంది. కష్టపడకుండా కుందేళ్లు దొరుకుతున్నాయి. సుఖంగా బతకవచ్చు,” అనుకున్నాడు రైతు. ఆనాడుమొదలు ఆ రైతు నాగలి పట్టలేదు. పొలం బీడువేసిపోయింది. రోజూ చెట్టు పక్కనే కూచుని కుందేళ్లు పరిగెత్తుకుంటూవచ్చి చెట్టును కొట్టుకోవటంకోసం ఎదురుచూసేవాడు.\nఎన్నో రోజులు గడిచాయి. మిగిలిన రైతులు పంట కోసుకుని ధాన్యం ఇళ్ళకు చేర్చారు. కాని ఒక్క కుందేలుకూడా ఆ చెట్టు చాయలకు రాలేదు.",
            "book_page_end": 46
        },
        {
            "title": "బల్లెమూ, డాలూ",
            "book_page_start": 47,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "హాస్యం",
            "moral": "అతిశయోక్తి పనికిరాదు. గొప్పలు చెప్పుకునేటప్పుడు, ఆ గొప్పలు పరస్పర విరుద్ధంగా ఉండకూడదు.",
            "keywords": [
                "బల్లెం",
                "డాలు",
                "చూదేశం",
                "అతిశయోక్తి",
                "విరుద్ధం"
            ],
            "characters": [
                "అమ్మకందారుడు",
                "కొనుగోలుదారుడు"
            ],
            "locations": [
                "చూదేశం"
            ],
            "content": "చాలాకాలంక్రితం చూదేశంలో బల్లెములూ, డాళ్లూ చేసి అమ్మేవాడొకడుండే వాడు. \"నా డాలు ఒకటి కొనండి. దానిని ఏదీ ఛేదించలేదు,\" అని దారేపోయే వారితో చెప్పేవాడు. అదేవిధంగా తన బల్లెములనుగురించి, \" నా బల్లెములు కొనండి. ఆవి ఎటువంటి డాలునైనా ఛేదించగలవు,” అనేవాడు.\nఒకరోజున ఎవరో, \" నీ బల్లెంతో నీ డాలును పొడిస్తే ఏమవుతుంది?” అని అడిగారు. చూదేశంవాడు ఏమీ చెప్పలేక తెల్లముఖంవేశాడు.",
            "book_page_end": 47
        },
        {
            "title": "తైమూర్లంగ్",
            "book_page_start": 48,
            "pdf_page_start": 60,
            "pdf_page_end": 60,
            "author": "చందమామ బృందం",
            "genre": "హాస్యం",
            "moral": "తెలివైన హాస్యం గొప్ప వ్యక్తుల కోపాన్ని కూడా చల్లార్చగలదు.",
            "keywords": [
                "తైమూర్లంగ్",
                "గోహా",
                "విదూషకుడు",
                "హాస్యం",
                "చారిత్రక అంశం"
            ],
            "characters": [
                "తైమూర్లంగ్",
                "గోహా",
                "మంగలి"
            ],
            "locations": [
                "కొలువు"
            ],
            "content": "తైమూర్లింగ్ అనే తాతర్నాయకుడి పరిచయం గోహాకు లభించింది. అతను కొంతకాలం తైమూర్లంగ్ కొలువులో ఉన్నాడుకూడా. ఈ తైమూర్లంగ్కు ఒక కాలు కుంటీ, ఒక కన్ను గుడ్డ కావటమేగాక, మనిషి చాలా అనాకారిగా ఉండేవాడు. ఆయన ఒకనాడు మంగలిచేత క్షౌరం చేయించుకుంటూ, అద్దంలో తన ముఖం చూసుకుని ఏడవనారంభించాడు. పక్కనే ఉన్న గోహాకూడా ఏడుపు లంకించుకుని తైమూర్లంగ్ ఏడవటం మానినాకకూడా, తానుమాత్రం మానలేదు. ఇది చూసి ఆశ్చర్యపడి తైమూర్లంగ్, \"నేను అద్దంలో నా వికారమైన ముఖం చూసుకుని ఏడిచాను. నా ఏడుపు అయినా నీ ఏడుపు అయిపోదే, నీకు ఏడవవలిసిన అవసరం యేమిటి?\" అని అడిగాడు.\n\" ఏలినవారు ఎప్పుడో ఒకసారి అద్దంలో ముఖం చూసుకుని అంత సేపు ఏడిస్తే, ఆ ముఖం ఎప్పుడూ చూసే మేం ఎంతసేపు ఏడవవచ్చు? మీరే చెప్పండి!” అన్నాడు గోహా.\nతైమూర్లంగ్ ఆగ్రహించటానికి బదులు విరగబడి నవ్వసాగాడు. తెలివిగల విదూషకుడి తప్పులు నూరైనా క్షమిస్తారు ప్రజలు.",
            "book_page_end": 48
        },
        {
            "title": "భూ గో ళం−3",
            "book_page_start": 49,
            "pdf_page_start": 61,
            "pdf_page_end": 61,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "భూగోళం",
                "ఉత్తరార్థ గోళం",
                "అంటార్క్టికా",
                "పెసిఫిక్ మహాసముద్రం",
                "క్షీరసాగరం"
            ],
            "characters": [],
            "locations": [
                "భూమి",
                "అంటార్క్టికా",
                "బ్రిటనీ",
                "న్యూజీలాండ్"
            ],
            "content": "భూగోళాన్ని జాగ్రత్తగా పరిశీలించినట్టయితే కొన్ని చిత్రాలు కనిపిస్తాయి. వాటినిగురించి తెలుసుకుందాం.\nభూమికి ఉత్తర ధృవమూ, దక్షిణ ధృవమూ ఉన్నాయికదా. ఈ రెంటికీ మధ్యగా భూమధ్యరేఖ ఉన్నది. భూమధ్యరేఖకు ఉత్తరంగా వున్నదాన్ని ఉత్తరార్థ గోళమనీ, దక్షి ణంగా వున్నదాన్ని దక్షిణార్థ గోళమనీ అంటారు. ఈ రెండు అర్థగోళాలనూ పరిశీలిస్తే కొట్ట పచ్చినట్టు కనబడే విషయాలేవంటే : భూభాగంలో చాలా భాగం ఉత్తరార్ధ గోళంలో వుంది; జలభాగంలో హెచ్చు భాగం దక్షిణార్థ గోళంలో వుంది. అంతేకాదు—ఉత్తర ధృవాన భూమి లేదు, దక్షిణ ధృవాన, మంచుకింద, పెద్ద భూఖండం (అంటార్క్టికా) ఉంది !\nఇంతకన్న మరొక విచిత్రమైన విషయంకూడా వుంది. మాటవరసకి భూమియొక్క ధృవాలలో ఒకటి పశ్చిమ ఫ్రాన్సులోని బ్రిటనీలోనూ, రెండవది న్యూజీలాండ్ సమీపంలోనూ ఉన్నాయనుకుని భూమిని రెండు అర్ధగోళాలు చేసినట్టయితే, భూభాగంలో సూరింట 80 వంతులకు పైగా ఒక అర్ధగోళంలో ఉంటుంది; రెండవ అర్ధగోళంలో నూరింట 90 వంతు లకు పైగా జలభాగం వుంటుంది!\nభూమధ్యరేఖను దాటి దక్షిణంగా వ్యాపించిన ఖండాలు దక్షిణ అమెరికా, ఆఫ్రికా, ఆస్ట్రేలియాలు మాత్రమే.\nభూమి ద్రవగోళంగా వుండి ఘనీభవించటం మొదలు పెట్టినప్పుడు, భూమి అంతటా తేలికైన రాతిపొర ఏర్పడిపుండాలి. కాని ఇప్పుడది భూభాగం వున్న ప్రాంతాలలోనే కని పిస్తుంది ; జలప్రాంతాలలో కనిపించదు. దీనికి స్పష్టమైన కారణం ఎవరూ చెప్పలేకుండా ఉన్నారు. చంద్రుడు భూమినుంచి వేరుపడినప్పుడు, తేలికైన రాతిపొర చాలాభాగం చంద్రుడి వెంట వెళ్ళిపోయిందని కొందరు భావిస్తున్నారు; పెసిఫిక్ మహాసముద్రం ప్రాంతంనుంచి పోయిన పదార్ధమే చంద్రుడయిందని వారి నమ్మకం.\nదేవదానవులు క్షీరసాగరాన్ని మధించినప్పుడు మొదట హాలాహలం పుట్టిందనీ, తరువాత అమృతమూ, లక్ష్మీ, చంద్రుడూ పుట్టారని మన పురాణాలు చెబుతున్నాయి. పెసిఫిక్ సముద్రమే క్షీరసాగరమనుకున్నట్టయితే, ఆ ప్రాంతంనుంచి చంద్రుడు వూడి బయట పడ టానికి భీభత్సమైన సంక్షోభం జరిగి, భూగర్భంలో నుంచి ఆపారమైన లావాద్రవమూ, మంటలూ బయలుదేరి ఉండాలి. దానినే మన పూర్వీకులు హాలాహలంగా వర్ణించివుండవచ్చు.",
            "book_page_end": 49
        },
        {
            "title": "పురాతన జంతువులు",
            "book_page_start": 48,
            "pdf_page_start": 62,
            "pdf_page_end": 62,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "పురాతన జంతువులు",
                "మెమారన్",
                "పరిణామం",
                "గుర్రాలు",
                "భూగర్భం"
            ],
            "characters": [],
            "locations": [
                "అరణ్యం",
                "అమెరికా ప్రాంతం"
            ],
            "content": "పూర్వం \"మెామారన్\" అనే జంతు వుండేది. అవి గుంటనక్క ప్రమాణంలో వుండేది.\nదాని మెడమీదా తలమీదా పదిపన్నెండు వేట్రుకలుండేవి; పొట్టి తోక, గుండ్రటి ముఖం, లేత ఆకులు సమలడానికి మాత్రం పరికినట్లు దంతాలూ, చిన్న తల మెదడునూ కలిగి ఉండేది. అరణ్యంలో అది చాలా సాదా, మందపు కాళ్ళకు నాలుగు వేళ్ళూ, చిన్న కళ్ళకు మూడేసి వేళ్ళూ వుండేవి.\nక్రమంగా భూగర్భంకూడా మారింది. చింత మొక్కలూ తొలిగి గడ్డిభూములుగా మారింది. దాపుమీద పెద్ద వుడతలు మొదలైనాయి. \"మెామారన్\" కూడా \"మెసా హెూపస్\" అయింది. ఇప్పుడు దాని ప్రమాణం పెద్ద కుక్క అంత ఉన్నది. ఇప్పుడు దానికి కాళ్ళకు పీటకి మూడేసి వేళ్ళూ. వాటిలో మధ్యది మిగిలిన వేళ్ళకన్న పెద్దదిగా వుండి, దళమైన గోరు కలిగి వున్నది. అది క్రమంగా గట్టిగా మారే చుట్టూ వున్నది. దాని మెదడునూ బాలుకులా దగ్గిరిగా పెరిగింది.\nభూమిమీద ఇంకా మార్పులు వచ్చాయి. అడవులు నశించి అక్కడ అమెరికా ప్రాంతాల గడ్డికి బయలుదేరాయి. \"మెసాహెపస్\" కూడా క్రమంగా మారి \"మెరిచ హీపస్\" అయింది. దాని దంతాలు మరింత బలమైనవిగా పెరిగాయి. దాని ఎత్తు, పరిగెత్త లేకుండా మారింది. వేగంగా పరిగెత్తటానికి కాలిమీద వేళ్ళు రెండూ తొలగి నాయం, ఎంతో పరుగెత్తి పరుగెత్తడానికి కాలిమీద వేళ్ళు మూడే వుంది. వినసనుకు, బలమైనది పెరిగాయి. అంతెనో, నేలంతా సముద్ర విసుగునూ కాకపోయి, ఎడ తెగకుండా పడుకున్నది. అందరికీ దరిదాపుల్లోకి రావడానికి వీలుగా, పెంపుడు పశువుల విషయాలకు, దంతాలనూ పొంది, వారి వ్యాసాలను రాష్ట్ర స్థాయికి దాటింప చేశారు.\n20 లక్షల ఏళ్ళక్రితం ప్రపంచంలో చాలా భాగం మంచు కప్పి వున్న కాలంలో ఈనాటి చిన్న గుర్రాలు మొదలు ఇతర జంతువుల మందలు వుండేవి. అందులో ఒక చిన్న గుర్రాలు. రంభేతి దావానము (మమహెచ్) ఆ చిన్న గుర్రపు మందలనుండి.",
            "book_page_end": 48
        },
        {
            "title": "మాయ మై న స్త్రీ",
            "book_page_start": 50,
            "pdf_page_start": 64,
            "pdf_page_end": 65,
            "author": "చందమామ బృందం",
            "genre": "ఇంద్రజాలం",
            "moral": "N/A",
            "keywords": [
                "ఇంద్రజాలం",
                "మాయమైన స్త్రీ",
                "హెర్మన్ ది గ్రేట్",
                "ట్రిక్కు",
                "సొరంగం"
            ],
            "characters": [
                "ఐంద్రజాలికుడు",
                "అసిస్టెంట్",
                "ప్రేక్షకులు"
            ],
            "locations": [
                "స్టేజి",
                "యూరప్"
            ],
            "content": "ఒక స్త్రీని కుర్చీలో కూచోబెట్టి, ఆమె పైన దుప్పటి కప్పి, మాయమై పోయే లాగు చెయ్యటం అద్భుతమైన గారడీ. ఇది మొట్టమొదట యూరప్లో చేసి చూపబడింది. తరవాత, హెర్మన్ ది గ్రేట్ అనే అమెరికాదేశపు ఐంద్రజాలి కుడు, ఈ గారడీని తనదేశంలో చాలా ఆకర్షవంతంగా ప్రదర్శించాడు.\nస్త్రీ అంతర్హితు రాలై ఉంటుంది. కుర్చీ ఉంది, దాని కింద కాగితం ఉంది, కాని కుర్చీలో ఉండవలసిన స్త్రీ మాత్రం మాయ మయింది. అందరూ ఈ మాయ చూసి దిగ్భ్రామచెందుతారు.\nఈ ఇంద్రజాలం చెయ్యటానికిగాను ఐంద్రజాలికుడు ముందుగా స్టేజిని ఒక విధంగా తయారు చేసుకోవాలి. స్త్రీ అవతలికి వెళ్లిపోవటానికిగాను స్టేజి నేలలో ఒక తలుపు వుంటుంది. దాని కింద సొరంగం ఉంటుంది. అందులో మరొక మనిషి ఉండి తలుపు తెరిచి, స్త్రీ దిగి పోవటానికి సహాయపడతాడు. కుర్చీ సీటుకూడా అవసరమైతే కిందికి వాలటానికి వీలుగా, బొమ్మలో చూపిన విధంగా, ఉంటుంది. కుర్చీ వెనక భాగంలో ఒక తీగెబుట్టలాటిది ఉం టుంది. దానిని ముందుకు తీసుకు\nరావచ్చు, వెనకకు వాల్చవచ్చు. అదే కుర్చీ వెనుకభాగానికి వెళ్ళిపోయి ముందుకు తెచ్చినప్పుడది కుర్చీలోని ప్రేక్షకులకు కనిపించదు.\nస్త్రీ తలమీదకు వస్తుంది. స్త్రీ మీద దుప్పటి కప్పినప్పుడు ఆ దుప్పటి ఈ బుట్టమీదనే పడి, అది స్త్రీతలే అనే భ్రమ కలిగిస్తుంది. స్టేజి నేలలోని ఈ లోవుగా స్టేజి అడుగుకు వెళ్ళి పోయిన స్త్రీ తన డ్రెసింగ్ రూమ్కు పోతుంది, లేదా ప్రేక్షకులు తనను గమనించకుండా వారి మధ్యకు వెళ్లి, సొరంగంకుండా స్త్రీ దిగి పోయినాక ఐంద్రజాలికుడు పిలవగానే స్టేజీ కూడా ప్రేక్షకులు ఆమె కుర్చీలోనే మీదికి వచ్చేస్తుంది. ఈ ట్రిక్కు నిర్దు ఉన్నదనుకుంటూ ఉంటారు. పోతే, ష్టంగా ప్రదర్శించాలంటే చాలాసార్లు ఐంద్రజాలికుడు దుప్పటి తొలగించే అభ్యాసం చెయ్యాలి. ఇలాటి ట్రిక్ట్లులు టప్పుడు దానిని వెనుకనుంచి లాగే జయప్రదంగా ప్రదర్శించటానికి మంచి స్తాడు. అప్పుడు తీగెబుట్ట దానంతట అసిసెంట్లుండాలి కూడానూ.",
            "book_page_end": 51
        },
        {
            "title": "అట్టచివరి బొమ్మ (తల్లీ కూతుళ్ళు కొనసాగింపు)",
            "book_page_start": 52,
            "pdf_page_start": 66,
            "pdf_page_end": 67,
            "author": "చందమామ బృందం",
            "genre": "చారిత్రక కథ",
            "moral": "N/A",
            "keywords": [
                "అబూ అలా హసన్",
                "హారూన్ అల్రషీద్",
                "కొత్వాలు",
                "శిక్ష",
                "విచారణ"
            ],
            "characters": [
                "అబూ అలా హసన్",
                "హారూన్ అల్రషీద్",
                "జాఫర్",
                "మస్రూర్",
                "అహ్మద్"
            ],
            "locations": [
                "రాజసౌధం",
                "బగ్దాదు"
            ],
            "content": "అబూకళ్లు తెరవటం గమనించి పెద్దవజీర్ జాఫర్ సమీపానికివచ్చి సలాంచేసి, \" ఏలినవారు లేవాలి. ఉదయపు ప్రార్థన ల కు వేళకా వచ్చింది!” అని విజ్ఞాపన చేసు కున్నాడు.\nఅబూకు ఏమీ అర్థంకాలేదు. భ్రమపడుతున్నా నేమోనని కళ్లు నులుముకున్నాడు. కాని కంటి ఎదట ఉన్న దృశ్యం మాయం కాలేదు. కల కంటున్నానేమోనని చెయ్యి గట్టిగా గిల్లుకున్నాడు.\nఅబూకు ఏదో భయంపట్టుకుంది. అతను పక్కకు ఒత్తిగిలిపడుకుని మళ్లీ కళ్లు మూసుకున్నాడు. అతనికి కొద్ది నిద్రపట్టి మళ్లా మెళుకువ వచ్చింది. కళ్లు తెరిచిచూసేసరికి మళ్లీ అదే దృశ్యం కనిపించింది.\nఈసారి ఖలీఫాకు వేత్రధారి అయిన మస్రూర్ అతని సమీపానికివచ్చి, \"ప్రార్థనల సమయం మించిపోయింది. విలినవారు దివాణానికి వెళ్లవలిసిన సమయం ఆసన్నమయింది!\" అని విన్నవించుకున్నాడు.\nఅబూ చిరాకుపడుతూ, \" నిజం చెప్పు. నువ్వెవడవు? నే నెపు?” అని అడిగాడు,\n\" ఏలినవారు ఖలీఫా హారూన్ అల్ రషీద్. ఆస్తికులపాలిటి ధర్మప్రభు వులు. ఈ అనామకుడు తమ సేవకు అర్హుడుగాని వేత్రహస్తుడు, మస్రూర్,” అన్నాడు మస్రూర్ సవినయంగా.\n\"అబద్ధం ! పచ్చి అబద్ధం!” అంటూ అబూ ఒక బానిసను చేరబిలిచి, \" నే నెవరో నీకు తెలుసా?\" అని అడిగాడు.\n\"మా ఏలిక, ఖలీఫా హారున్ అల్ రషీద్ !” అని జవాబు వచ్చింది.\nఅబూ ఆలా హసన్ పక్కమీద వెల్లి కిలాపడి, కాళ్లు గాలిలోకి ఎగరేస్తూ వెర్రిగా నవ్వసాగాడు. ఆ ఉన్మాదం కాస్త తగ్గినాక పరిచారికలువచ్చి అతనికి రాజరికపుదుస్తులు తొడిగారు.\nకాలకృత్యాలు అయాక అబూ పరి వారసమేతుడై దివాణానికి బయలు దేరాడు. \" నేను అబూ అలా హసన్ కాకుండా, ఖలీఫాహారున్అ ల్ రషీద్ను ఎట్లా అయినాను?” అని అతని మనస్సు ఆశ్చర్యపడుతూనే ఉంది. కాని ఆ సందేహం తీరనేలేదు.\nఅబూను సింహాసనం ఎక్కించారు. పెద్దవజీర్ జాఫర్ కొన్ని కాగితాలు తెచ్చి అతని ముందుపెట్టాడు. అబూ వాటినన్నిటినీ చూసి, తెలివి అయిన నిర్ణయాలే ఇచ్చాడు. అతన్ని చాటున ఉండి గమనిస్తున్న ఖలీఫా అతని తెలివికి చాలా సంతోషించాడు.\nఆ కార్యక్రమం పూర్తి కాగానే కొత్వాలు అహ్మద్ ముందుకువచ్చి అబూకు సలాంచేసి, \" ఇవా ళ ఏలినవారి ఆజ్ఞలేమిటి?” అని అడి గాడు. అబూ ఈ విధంగా చెప్పాడు:\n\"కొత్వాల్ అహ్మద్ ! ఫలాని పేటకు పాలకుడుగా ఫలాని దండనాయకు డున్నాడు. వాడికి భుజాలలాగా మరి ఇద్దరు నీచులు వాడివెంటే వుంటారు. నువు ఆ ముగ్గుర్నీ పట్టుకుని, ఒకొక డీకి ముందు నాలుగువందల కొరడా దెబ్బలు కొట్టించు. తరవాత ముగ్గురికీ మనిపాతలు తొడిగించి, గాడిదలమీద వెనక్కుతిప్పి కూచోబెట్టు. వారిని నాలుగుపేటలూ ఊరేగించి, జన మంతా వినేటట్టు, ' స్త్రీలను అవమా నించేవారికి ఇదే శిక్ష! పెద్దమనుషు లను గురించి నీచంగా మాట్లాడేవారి కిదే శిక్ష!' అని చాటింపు వేయించు. ఆతరవాత ముగ్గురినీ బహిరంగంగా కొరతవేయించు. వెళ్లు.”\nఈ ఒక్కరోజూ కొత్త ఖలీఫా ఏమి ఉత్తరువులిచ్చినా శిరసావహించవలసి నదిగా అహ్మద్కు హెచ్చరిక జరిగి ఉన్నది. అందుచేత అతను పదిమంది భటులను వెంటపెట్టుకుని అప్పుడే బయలుదేరాడు.",
            "book_page_end": 53
        },
        {
            "title": "వార్తలు-విశేషాలు",
            "book_page_start": 54,
            "pdf_page_start": 68,
            "pdf_page_end": 69,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "ఆంధ్రరాష్ట్రం",
                "పంచవర్ష ప్రణాళిక",
                "అశోకచక్రవర్తి",
                "వ్యవసాయం",
                "వి. కె. కృష్ణమీనన్"
            ],
            "characters": [
                "పంజాబ్ రావ్ దేశముఖ్",
                "మౌలానా అబుల్కలాం అజాద్",
                "వి. కె. కృష్ణమీనన్"
            ],
            "locations": [
                "ఆంధ్రరాష్ట్రం",
                "బొంబాయి",
                "భుయిగామ్",
                "కోయంబత్తూరు",
                "సోవియట్ రష్యా"
            ],
            "content": "ఆంధ్రరాష్ట్రంలో 1956 - 57-వ సంవత్సరంలో విద్యుచ్ఛక్తి సరఫరా పథకాలను అమలుపరచడానికి, ఆంధ్రప్రభుత్వం 56 కోట్ల రూపాయలను ఖర్చు చెయ్యడానికి వుద్దే శించింది. వచ్చే ఏడాదిలో మొత్తం 180 గ్రామాలకు విద్యుచ్ఛక్తి సరఫరా సౌకర్యాలను విస్తరింపజెయ్యాలని ప్రతిపాదించబడింది.\n* * * *\nబొంబాయి సమీపంలోని భుయిగామ్ అనే గ్రామంలో, రెండువేల సంవత్సరాలనాటి శాస నాలు దొరికాయి. ఈ గ్రామానికి మూడు మైళ్ళ దూరంలోవున్న సోప్రా అనే గ్రామంలో, లోగడ అశోకచక్రవర్తి ధర్మశాసనాలలో తొమ్మిదవ శాసనం దొరికింది. ఈ ప్రాంతాన్నంతటినీ తవ్వి శోధించితే బౌద్ధ చరిత్రకు సంబంధించిన విశేషాలనేకం బయటపడవచ్చునని భావించబడుతున్నది.\n* * * *\nకోయంబత్తూరులోని చెరకు పరిశోధన కేంద్రంలో, ఉత్పత్తిచేయబడుతున్న చెరకు రకాలు ప్రపంచంలోని అన్ని దేశాలలోను, పైరు చేయటానికి తగినట్టుగా ఉన్నవని, చెరకు పంటకు సంబంధించిన అంతర్జాతీయ సాంకేతిక నిపుణుల సంస్థ గుర్తించింది.\n* * * *\nపర్ష్యా రాజు, రాణి ఇండియాలో మూడు వారాలు పర్యటించటం నిమిత్తం ఫిబ్రవరి 16-వ తేదీన మనదేశం వచ్చారు. వారు భాక్రా ఆనకట్టను, ఆగ్రా, హైదరాబాద్, బెంగళూరు, మైసూరులను వీక్షించారు.\nచేనేత వస్త్ర పరిశ్రమను ప్రోత్సహించే నిమిత్తం, సైన్యంలో కొత్తగా చేరేవారికి, ముందుగా చేనేత దుప్పట్లనే యివ్వాలని ప్రభుత్వం నిశ్చయించింది. ప్రాంతీయ సైన్యం, లోకసహాయక సైన్యం, రిజర్వు దళాలు, నేషనల్ కేడెట్ కోర్లకు, యికనుంచి చేనేత దుప్పట్లనే ఇవ్వా లనికూడా నిశ్చయించారు.\n* * * *\nవిద్యావంతులలో నిరుద్యోగ నిర్మూలనానికి, వచ్చే ఐదేళ్ళలో 130 కోట్ల రూపాయలు ఖర్చు కాగల ప్రత్యేక పథకాలను అమలుపరచాలని ప్లానింగ్ కమిషన్, నియమించిన పరిశీలన సంఘంవారు సిఫారసు చేశారు.\n* * * *\nద్వితీయ పంచవర్ష ప్రణాళిక కింద రోడ్ల అభివృద్ధి సాధనకై 55 కోట్ల రూపాయలు తాత్కాలికంగా కేటాయించబడినవి. రాకపోకల సౌకర్యాల నిమిత్తం 60 వంతెనలూ, మిగిలిపోయివున్న 600 మైళ్ళ పొడవు రోడ్లూ ప్రస్తుతం నిర్మించేందుకు ప్రణాళిక సిద్ధ పరచబడింది.\n* * * *\nవ్యవసాయం, పశుపోషణ మొదలైన శాస్త్రాలలో ముఖ్యమైన పరిశోధనలు జరిపినవారికి, బహుమానాలు యివ్వటానికి ఒక పథకం తయారుచేయబడింది. కేంద్ర వ్యవసాయ శాఖా మంత్రి డాక్టర్ పంజాబ్ రావ్ దేశముఖ్ అధ్యక్షతను ఢిల్లీలో సమావేశమైన భారతీయ వ్యవ సాయ పరిశోధనా మండలి స్థాయీసంఘం, ఈ పథకాన్ని పరిశీలించి ఆమోదించింది.\n* * * *\nఇండియా ప్రభుత్వం విద్యాశాఖా మంత్రి మౌలానా అబుల్కలాం అజాద్ సోవియట్ రష్యా విద్యాశాఖా మంత్రి ఆహ్వానంపై వచ్చే జూలై నెలలో రష్యాకు వెళతారు.\n* * * *\nశ్రీ వి. కె. కృష్ణమీనన్ ఇండియాప్రభుత్వ మంత్రిగా నియమించబడ్డారు. ఈయన వయస్సు 59 సంవత్సరాలు. వీరు గత రెండు మూడు ఏళ్ళనుంచి మిత్రరాజ్య సమితిలో భారత ప్రతినిధి వర్గానికి నాయకుడుగా వున్నారు.",
            "book_page_end": 55
        },
        {
            "title": "చిత్రకథ",
            "book_page_start": 56,
            "pdf_page_start": 70,
            "pdf_page_end": 70,
            "author": "చందమామ బృందం",
            "genre": "హాస్యం",
            "moral": "N/A",
            "keywords": [
                "చిత్రకథ",
                "తారు",
                "బంతి",
                "కుక్క",
                "సామర్థ్యం"
            ],
            "characters": [
                "తారు",
                "స్నేహితులు",
                "ట్రైగర్ (కుక్క)"
            ],
            "locations": [
                "తోట"
            ],
            "content": "ఒక సెలవులొచ్చిన దారూ, వాళ్ల స్నేహితులతో తోటలోకి వెళ్ళారు. వారు తనదగ్గరనున్న బంతిని కర్రపుల్లమీద బ్యాలెన్సు చేశారు. ఆ తరవాత దారు దాన్ని ముక్కు మీద నిలబెట్టాడు. స్నేహితులంతా భళాభళా అంటూ చప్పట్లు చరిచారు.\nఅదంతా చూస్తున్న \"ట్రైగర్\" ముందుకు రాగానే దారు దాని ముక్కుమీద కర్రపుల్ల వుంచి, ఆతొక బంతిని పెట్టాడు. 'ట్రైగర్' అప్పుడూ సర్కస్ కుక్కలాగా తన ముక్కుమీద వాటిని బ్యాలెన్సుచేసి అందరినీ ఆశ్చర్యపరిచింది.",
            "book_page_end": 56
        }
    ],
    "statistics": {
        "total_stories": 21,
        "author_counts": {
            "చక్రపాణి": 1,
            "చందమామ బృందం": 16,
            "కె. రామారావు": 1,
            "ఆర్. శకుంతల": 1,
            "ఎన్. వెంకటసుబ్బయ్య": 1,
            "ఎ. ప్రభాకరరావు": 1
        },
        "genre_counts": {
            "సంపాదకీయం": 1,
            "గేయకథ": 1,
            "పురాణ కథ": 2,
            "జాతక కథ": 1,
            "సీరియల్ కథ": 2,
            "జంతు కథ": 2,
            "బేతాళ కథ": 1,
            "నీతి కథ": 3,
            "హాస్యం": 3,
            "విజ్ఞానం": 3,
            "ఇంద్రజాలం": 1,
            "చారిత్రక కథ": 1
        }
    }
}