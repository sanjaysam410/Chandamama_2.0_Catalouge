{
    "book_id": "చందమామ_1956_10",
    "stories": [
        {
            "title": "కర్మపరిపాకం",
            "book_page_start": 3,
            "pdf_page_start": 17,
            "pdf_page_end": 20,
            "author": "చందమామ బృందం",
            "genre": "జాతక కథ",
            "moral": "చెడు కర్మలు లేదా మంచి కర్మల ఫలితం వాటి పరిపాకం (ఫలించే సమయం) వచ్చేవరకూ తెలియదు.",
            "keywords": [
                "దానం",
                "కర్మ",
                "క్షుద్రదేవత",
                "బుద్ధుడు",
                "అనాథపిండకుడు"
            ],
            "characters": [
                "అనాథపిండకుడు",
                "బుద్ధుడు",
                "క్షుద్రదేవత",
                "గ్రామదేవత",
                "ఖజానాదారు"
            ],
            "locations": [
                "జేతవనం",
                "అచిరవతీ నది"
            ],
            "content": "బుద్ధభగవానుడి కాలంలో అనాథపిండకుడనే వైశ్యోత్తము డుండేవాడు. ఆయనకు బుద్ధుడియందు అపారమైన భక్తి. ఆయన జేతవనంలో యాభైనాలుగు కోట్లు ఖర్చుచేసి గొప్ప ఆరామం కట్టించాడు. ఆయన విధిగా రోజుకు మూడుసార్లు బుద్ధభగవానుణ్ణి చూసి వచ్చేవాడు. ఎప్పుడైనా బుద్ధుడే తన అనుచరులతోసహా ఆయన ఇంటికి భిక్షకై రావటంకూడా జరుగుతూండేది.\nఈ అనాథపిండకుడికి ఏడంతస్థుల మేడ ఉన్నది. దానికి ఏడు ప్రాకారాలు. వాటిలో మధ్యప్రాకారంమీద ఒక క్షుద్రదేవత తన సంతానంతోసహా నివాసం ఉంటూ ఉండేది. ఈ దేవతకు బుద్ధుడంటే బొత్తిగా పడదు. ఆయన తాను ఉండే ఇంటికి అప్పుడప్పుడూ వస్తూండటం ఆ దేవతకు ఎంతమాత్రం నచ్చలేదు. ఆమె మానవ స్త్రీరూపం ధరించి అనాథపిండకుడి ఖజానాదారువద్దకు వెళ్ళి, \"ఈ ఇంటికి బుద్ధుణ్ణి ఎందుకు రానిస్తారు? అటువంటివాడు గడపలో అడుగుపెట్టటం ఇంటికి చెరుపు!\" అన్నది. ఖజానాదారు ఆమెను తిట్టి పంపాడు. తరవాత ఆమె అనాథపిండకుడి కొడుకుదగ్గిరికి వెళ్ళి, అదే విధంగా మాట్లాడి, అతనిచేతకూడా తిట్లు తిన్నది. చేసేది లేక, అప్పటికా క్షుద్ర దేవత ఊరుకున్నది.\nఅనాథపిండకుడికి ఖర్చు నానాటికీ హెచ్చిపోయి, రాబడి తగ్గిపోతున్నది. ఆయన వ్యాపారం ఏమాత్రమూ చూడటం లేదు. ఇదికూడా గాక ఆయనకు ఇతరత్రా నష్టం కలిగింది. సాటి వ్యాపారస్థులు ఆయనవద్ద పద్దెనిమిది కోట్ల సొమ్ము అప్పుగా పుచ్చుకున్నారు. దానిని వాళ్ళు తిరిగి ఇవ్వలేదు, ఆయన అడగనూలేదు. మరొక పద్దెనిమిది కోట్ల ధనం బిందెలలో అచిరవతీ నదీతీరాన పాతిపెట్టిస్తే, నదికి వరదలు\nవచ్చి ఒడ్లు కరిగి, ఆ బిందెలు కాస్తా సముద్రంలోకి కొట్టుకుపోయాయి.\nబుద్ధు డాయన బాధ గమనించి, \"విచారించకు, నాయనా. హృదయం మంచి ది గా ఉన్నంతకాలమూ, చేసే దానం గంజే అయినాకూడా అది మంచిదిగానే ఉంటుంది,” అన్నాడు.\nవీటన్నిటి ఫలితంగా అనాథపిండకుడు క్రమంగా పేదవాడైపోయాడు. ఆయన భిక్షువుల కింకా భోజనాలు పెడుతూనే ఉన్నాడుగాని, వెనకటి విందులిప్పుడు లేవు.\nఒకనాడు బుద్ధభగవానుడు అనాథపిండ కుడితో, \"ఇంకా దానాలు చేస్తూనే ఉన్నావా ?” అని అడిగాడు.\nఅనాథ పిండకుడు ఎంతో ఆవేదన పడుతూ, \"స్వామీ, దానాలైతే చేస్తూనే ఉన్నానుగాని, నేనిప్పుడు దానం చేసేది గంజి మాత్రమే!\" అన్నాడు.\nఅనాథపిండకుడు పేదవాడైపోయాడు గనక ఇప్పుడు క్షుద్రదేవత ధైర్యంగా ఆయనవద్దకే వెళ్ళి, \"ఏమయ్యా, ఈ బుద్ధుణ్ణి ఎందుకు చేరనిస్తావు? హాయిగా నీ వ్యాపారం చూసుకో. పోయిన డబ్బంతా తిరిగి సంపాదించుకో. నేను మీ యింటి నాలుగో ప్రాకారంమీద ఉండే దేవతను. నీ మంచిగోరి చెబుతున్నాను,” అన్నది.\nఅనాథపిండకుడు ఆమెతో, \"తక్షణం నా యిల్లు వదిలి వెళ్ళిపో,” అన్నాడు.\n\"పోక కూర్చుంటా ననుకున్నావా ఏమిటి? ఇంతకన్న మంచి ఇళ్ళే దొరుకు తాయి!” అంటూ ఆ క్షుద్రదేవత తన పిల్లలమూకను వెంటబెట్టుకుని అనాథపిండ కుడ్ ఇల్లు విడిచి వెళ్లిపోయింది. కాని ఆమె ఎంత వెతికినా అంత మంచి ఇల్లు మరొకటి దొరకలేదు. అటువంటి ఇల్లు వదిలినందుకు ఆమెకు పశ్చాత్తాపం కలి గింది. కాని విడిచివచ్చిన ఇంటికి తిరిగి ఏ ముఖంపెట్టుకు పోవాలో తెలియక, ఆమె గ్రామదేవత సలహా కోసమై వెళ్లింది.\n\"ఆ ఇల్లు విడిచి రావటం నీదే పొర పాటు. మళ్ళీ అక్కడికి వెళ్ళాలంటే ఒక పని చెయ్యి. అనాథపిండకుడికి వర్తకులు పద్దెనిమిది కోట్లు బాకీ ఉన్నారు. నువు అతడి గుమాస్తా రూపంలో వర్తకుల వద్దకు వెళ్లి ఆ పద్ధెనిమిది కోట్లూ వసూలుచెయ్యి. అనాథపిండకుడి ధనపు బిందెలు పద్దెని మిది కోట్ల ధనంతోసహా సముద్రం చేరాయి. వాటిని తీసుకురా. ఫలాని చోట అనాథ పిండకుడికి పద్దెనిమిది కోట్ల విలువచేసే ఆస్తి ఉన్నది. ఈ సంగతి ఎవ్వరికీ తెలియదు. ఆ ఆస్తిని అనాథపిండకుడి పరం చెయ్యి. ఆ తరవాత ఆయనవద్దకు\nవెళ్ళి క్షమాపణ చెప్పుకుని, తిరిగి రానిమ్మని అడుగు,” అని గ్రామదేవత సలహా ఇచ్చింది.\nక్షుద్రదేవత ఆ ప్రకారమే లోకు లివ్వ వలిసిన పద్దెనిమిది కోట్లూ వసూలుచేసింది, సముద్రంలోని ధనపు బిందెలను తెచ్చింది, వాటితోబాటు పద్ధెనిమిది కోట్లు విలవచేసే ఆస్తినికూడా అనాథ పిండకుడి కిచ్చి, \"బాబూ, నాకు బుద్ధి వచ్చింది. నన్ను క్షమించి, మళ్లీ మీ ఇంట ఉండనివ్వండి,\" అని బతిమాలింది.\n\"ఈ క్షమాపణ బుద్ధభగవానుడి ఎదట చెప్పుకో!\" అన్నాడు అనాథపిండకుడు క్షుద్రదేవతతో. ఆమె అనాథపిండకుడి వెంట జేతవనానికి వెళ్లి, బుద్దుడి ఎదుట జరిగిన దంతా చెప్పుకుని క్షమాపణ వేడింది. అంతా విని బుద్ధభగవాను దీవిధంగా అన్నాడు:\n\"దుష్కర్మ చేసేవాడు తన కర్మ పరి పక్వమయినదాకా తాను మంచి పనే చేస్తున్నా ననుకుంటాడు. ఫలితం అనుభ వించవలిసి వచ్చినప్పుడుగాని నిజం బోధ పడదు. అదేవిధంగా సత్కర్మ చేసేవాడు కూడా తన కర్మ పరిపక్వం చెందేదాకా తాను చేస్తున్నది దుష్కర్మ అనే అనుకో వచ్చు. అతనికికూడా ఫలం అనుభవించే టప్పుడే నిజం తెలిసివస్తుంది. మొదట చెప్పిన మాటకు ఈ క్షుద్రదేవతే నిదర్శనం. ఈమె తాను చాలా మంచి పని చేస్తున్నా ననుకున్నది. రెండవదానికి నిదర్శనం ఈ అనాథపిండకుడు. ఈ యన తాను చెడ్డపని చేస్తున్నా ననుకుంటూ ఎంతగానో విచారించాడు. కర్మ పరిపాకం అయాకనే, ఇప్పుడు ఎవరిది సత్కర్మో, ఎవరిది దుష్కర్మో బయట పడింది !”\nఈ మాటలు విన్న మీదట క్షుద్రదేవత తన బుద్ధి మార్చుకుని, బుద్ధుడియందు ద్వేషం విసర్జించి, గంపెడు పిల్లలతోసహా అనాథపిండకుడి ఇంటి నాలుగవ ప్రహరీ వద్ద యధాప్రకారం నివాసం చేయసాగింది.",
            "book_page_end": 6
        },
        {
            "title": "అచ్చిరాని ముహూర్తం",
            "book_page_start": 7,
            "pdf_page_start": 21,
            "pdf_page_end": 21,
            "author": "చందమామ బృందం",
            "genre": "హాస్యం",
            "moral": "శుభం జరగవలసి ఉన్నప్పుడు, అశుభమైన ముహూర్తం కూడా ఏమీ చేయలేదు.",
            "keywords": [
                "ముహూర్తం",
                "పెళ్లి",
                "ధనికుడు",
                "పురోహితుడు",
                "అదృష్టం"
            ],
            "characters": [
                "ధనికుడు",
                "ధనికుడి కొడుకు",
                "పురోహితుడు",
                "ఆడపెళ్ళివారు",
                "కుర్రవాడు"
            ],
            "locations": [
                "బస్తీ",
                "గ్రామం"
            ],
            "content": "ఒక బస్తీలో ఒక ధనికు డుండేవాడు. ఆయనకొక కొడుకుండేవాడు. వాడికి పెళ్ళియాడు\nవచ్చింది. వాడు అందమైన పిల్లను తప్ప చేసుకోనన్నాడు. అందుచేత ధనికుడు చాలా\nగ్రామాలు తిరిగి ఒక గ్రామంలో ముత్యంలాటి పిల్లను చూసి పెళ్ళి నిశ్చయించి, త్వరలో\nముహూర్తం పెట్టుకు వచ్చాడు. పెళ్ళిప్రయత్నాలు జోరుగా సాగుతున్నాయి.\nరేపు పెళ్ళివారు బయలుదేరి పోతారనగా ఈ వార్త ధనికుడి ఇంటి పురోహితుడికి\nతెలిసింది. ఆయన వచ్చి, \" అబ్బాయి పెళ్ళిటగా? ముహూర్తం ఎప్పుడో?” అన్నాడు.\n“రేపు రాత్రికేనండీ ! ముహూర్తం మంచిదేమో చూడండి!\" అన్నాడు ధనికుడు.\n'తీరా ముహూర్తం పెట్టుకొచ్చి నన్నడుగుతాడా ఈ పెద్ద మనిషి ?' అని పురోహితుడికి\nకోపం వచ్చింది. “ఎవరు పెట్టారండి ఈ ముహూర్తం? ఇది మీకు అచ్చిరాదు!\" అన్నా\nడాయన ధనికుడితో.\nధనికుడికి భయం పుట్టింది. అప్పటికప్పు డాయన పురోహితుడిచేత ఇంకో ముహూర్తం\nమరి నాలుగు రోజుల అవతల ఏర్పాటు చేయించుకుని పెళ్ళి ప్రయాణం మానుకున్నాడు.\nఅక్కడ ఆడపెళ్ళివారు సాయంకాలందాకా చూసి, పెళ్ళివారు రాకపోయేసరికి\nఊళ్ళోనే ఒక కుర్రవాడికి పిల్లనిచ్చి పెళ్లిచేసేశారు. మరి నాలుగు రోజులకు ధనికుడు తరలి\nవెళ్ళి పెళ్ళి అదివరకే అయిందని తెలుసుకున్నాడు.\nనిరాశతో ఆయన తిరిగి వచ్చి పురోహితుణ్ణి పిలిచి, \"ఇదేమిటయ్యా ? నీ మాట విని\nముత్యంలాటి పిల్లను పోగొట్టుకుంటినే!\" అన్నాడు.\n\"అదేగదా నేను చెప్పిందికూడా! ఆ పిల్ల మీకు కాకపోవటమే అచ్చిరాకపోవటం!”\nఅన్నాడు పురోహితుడు.",
            "book_page_end": 7
        },
        {
            "title": "ఆనందం",
            "book_page_start": 8,
            "pdf_page_start": 22,
            "pdf_page_end": 22,
            "author": "చందమామ బృందం",
            "genre": "నీతి కథ",
            "moral": "నిజమైన ఆనందం కోరికలను తీర్చుకోవడంలో కాదు, కోరికలను జయించడంలో ఉంటుంది.",
            "keywords": [
                "సన్యాసి",
                "ఆనందం",
                "తపస్సు",
                "కోరికలు",
                "రాజసుఖం"
            ],
            "characters": [
                "బ్రాహ్మణుడు (సన్యాసి)",
                "పెద్ద శిష్యుడు (రాజు)",
                "కాశీ రాజు"
            ],
            "locations": [
                "హిమాలయాలు",
                "కాశీరాజ్యం",
                "పర్ణశాల"
            ],
            "content": "పూర్వం ఉత్తర దేశాన ఒక బ్రాహ్మడుండేవాడు. ఆయన మహా జ్ఞాని, చిన్న\nతనంలోనే ఆయన ఇహసుఖాలను విసర్జించి సన్యాసం పుచ్చుకుని, హిమాల\nయాలకు వెళ్లి తపస్సు చేసుకోసాగాడు. ఆయన కీర్తి నలుదిక్కులా వ్యాపిం\nచింది. ఆయనవద్ద అయిదు వందల మంది శిష్యులు చేరారు. ఇలా చేరిన\nవారిలో మొదటివాడు ఒక రాజు. ఆయనకూడా ప్రపంచంపై విరక్తి కలిగి\nసన్యసించిన వాడే.\nహిమాలయాలపై మంచు పడనారంభించగానే సన్యాసి తన శిష్యులతో\nమైదాన ప్రాంతాలకు దిగివచ్చి భిక్షాటన చేసేవాడు. ఒక ఏడు ఆయన తన\nశిష్యులతో కాశీరాజ్యానికి వచ్చాడు. కాశీరాజు సన్యాసికి, ఆయన శిష్యులకూ\nమంచి ఆతిథ్యం ఇచ్చి తనవద్దనే ఉంచుకున్నాడు.\nవానాకాలం దాటిపోయింది. సన్యాసి మళ్లీ హిమాలయానికి బయలు\nదేరాడు. \" మీరు పెద్దవారు. హిమాలయంమీద ఎందుకు కష్టపడతారు? మీ\nశిష్యులను వెళ్లిపోనివ్వండి. మీరు నావద్దనే ఉండండి. మీ తపస్సుకు ఏమీ\nభంగం ఉండదు,” అన్నాడు కాశీరాజు. సన్యాసి సరేనన్నాడు.\nశిష్యులు హిమాలయాలకు తిరిగి వెళ్ళారు. కొంత కాలమైనాక పెద్ద\nశిష్యుడికి గురువును చూడాలనిపించింది. ఆయన ఒక్కడే బయలుదేరి కాశీ\nనగరానికి వచ్చి సన్యాసిని చూసి ఆనందబాష్పాలు రాల్పాడు. తన శిష్యుణ్ణి\nచూసి సన్యాసికికూడా ఆనందమయింది.\nవారిద్దరూ భోజనం చేసి విశ్రమించి మాట్లాడుకుంటున్న సమయంలో\nసన్యాసి ఉండే పర్ణశాలకు రాజు వచ్చాడు. పెద్ద శిష్యుడు రాజును చూసికూడా\nలేపలేదు. ఆయన తన్మయత్వంలో ఉన్నట్టుగా, \"ఏమి ఆనందం! ఏమి\nఆనందం !\" అనసాగాడు.\nఇది చూసి రాజుకు కోపం వచ్చింది. ఆయన సన్యాసితో, \"మీ శిష్యుడు\nషడ్రసోపేతంగా భోంచేసినట్టుందే! ఆనందం పట్టలేకుండా ఉన్నాడు” అన్నాడు.\n\"రాజా, నీవు పొరబడుతున్నావు. అతని ఆనందం భోజనంవల్ల కలిగి\nనది కాదు. అతనుకూడా నీలాగే ఒకప్పుడు రాజు. ఇహసుఖాలపై విర క్తి\nకలిగి సన్యసించాడు. ఆయన పొందే ఆనందం కోరికలను చంపుకోవటంవల్ల\nకలిగేది : కోరికలను తీర్చుకోవటంవల్ల కలిగేది కాదు!\" అన్నాడు సన్యాసి.",
            "book_page_end": 8
        },
        {
            "title": "మకరదేవత",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహసం",
            "moral": "N/A (ధారావాహిక)",
            "keywords": [
                "సముద్రదొంగలు",
                "స్వయంప్రభ",
                "మకరదేవత",
                "శివదత్తుడు",
                "వజ్రముష్టి"
            ],
            "characters": [
                "శివదత్తుడు",
                "మందరదేవుడు",
                "సముద్రకేతుడు",
                "దేవమాయి",
                "స్వయంప్రభ",
                "హరిశిఖుడు",
                "వజ్రముష్టి"
            ],
            "locations": [
                "మకరమండలం",
                "శమనద్వీపం",
                "సముద్రతీరం"
            ],
            "content": "[సముద్ర తీరంనుంచి వినవచ్చిన కేకలు ఎవరివో తెలుసుకునేందుకు వెళ్ళిన శివ దత్తుడికీ, అతడి అనుచరులకూ సముద్రపు దొంగల నాయకుడైన సముద్రకేతుడు కనిపించాడు. అతడి బారినుంచి తప్పుకు పారిపోతున్న ఇద్దరు స్త్రీలు అడవిలోకి పరిగెత్తారు. వారిని వెన్నంటివస్తున్న సముద్రకేతుణ్ణి, శివదత్తుడు ఎదుర్కొన్నాడు. తరవాత—]\nశివదత్తుడు, తన అనుచరులతో చెట్ల చాటుకు పారిపోయేంతలో ఒడ్డుకు చేరిన రెండు పడవలలోనుంచి కేకలు పెడుతూ కొందరు సముద్రపు దొంగలు కిందికి దిగారు. బాగా అలిసిపోయిన సముద్రకేతుడు కత్తిని, అక్కడ ఇసుకలో గుచ్చి రొప్పుతూ, \"హేయ్, వాళ్ళంతా చెట్లచాటుకు పారిపోయారు. అంతదాకా మీరేం చేస్తున్నారు?\" అంటూ తన అను చరుల్ని కసిరాడు. తరవాత, స్త్రీలు పారి పోయిన వైపుకేసి చేయి చూపుతూ, \"ఒక్క ఇరవై మంది మాత్రం ఇక్కడ ఉండి, తతిమ్మావాళ్ళు ఆ ఆడదయ్యాలను వెతికి పట్టుకురండి!\" అని ఆజ్ఞాపించాడు.\nవెంటనే సముద్రపు దొంగలు బిలబిల మంటూ అడవికేసి పరిగెత్తారు. సముద్ర కేతుడి ఆజ్ఞలను శివదత్తుడు విన్నాడు. ఆతడు తన అనుచరులతో గుబురుగా పెరి గిన పొదల చాటున ఉండి యిదంతా గమ నిస్తున్నాడు.\n\"శివదత్తా, ఇప్పుడు మనం ఏంచేయాలి? చూస్తూ ఊరుకుంటే, ఆ స్త్రీల నిద్దరినీ,\nఈ సముద్రపు దొంగలు తిరిగి పట్టుకో గలరు!” అన్నాడు మందరదేవుడు.\nశివడత్తుడు, నిస్సహాయంగా తల వూపి, \"ఇప్పటి పరిస్థితుల్లో మనం చేయగలిగిం దేమీ లేదు. మనం ఎనిమిదిమందిమీ అసంఖ్యాకంగా ఉన్న, ఈ సముద్రపు దొంగలను ఎదిరించితే సర్వనాశం అయి పోతాం. ఈసరికి, ఆ స్త్రీలిద్దరూ, అడవి లోకి చాలా దూరం పారిపోయి, సురక్షితంగా దాక్కోగలరని ఆశిద్దాం!\" అన్నాడు.\nఓ అరగంట గడిచేసరికి, ఆడవి ప్రాంత మంతా మార్మోగేలా, దొంగల కేకలు విని పించినై. కొద్దిసేపటికల్లా వాళ్ళు సముద్ర కేతుణ్ణి సమీపిస్తూ, \"అయ్యా, ఆ ముసలిది కనబడలేదు. దీన్ని మాత్రం పట్టుకో గలిగాం!” అంటూ అతి సౌందర్యవతి అయిన కన్య నౌకదానిని, తమ నాయకుడి దగ్గరకు పట్టుకు వచ్చారు.\n\"అహ్హహ్హ!\" అంటూ సముద్రకేతుడు నవ్వి, \"మనకు డబ్బు తెచ్చిపెట్టేది ఇదే! ఆ ముసలిది తిండి దండగ తప్ప మరెం దుకూ కొరగాదు. ఇక పడవలెక్కండి!” అంటూ వెనుదిరిగి, \"అన్నట్టు, ఇక్కడ చేరిన ఆ కొత్తవాళ్ళెవరో గుర్తుపట్టారుగదా? ఈ ప్రదేశంకూడా మరిచిపోకండి. వీలయి నప్పుడు వచ్చి వాళ్ళందర్నీ వేటాడాలి!” అన్నాడు రోషంగా.\nసముద్రకేతుడి నాలుగు పడవలూ తీరం నుంచి లోపలకు బయలుదేరినై. శివ దత్తుడు ఆ పడవలకేసి క్షణకాలం చూచి, \" ఇక, ప్రస్తుతానికి మనం చేసేదేమీ లేదు. భోజనాలు ముగిద్దాం. పదండి!” అనేంతలో, అల్లంత దూరంనుంచి ఎవరో స్త్రీ రోదిస్తున్న ధ్వని వినబడింది.\nశివదత్తుడు ఆశ్చర్యపోతూ, మందర దేవుడికేసి చూసి, ఆ రోదనధ్వని వచ్చిన వైపుకు బయలుదేరాడు. అనుచరు లందరూ, అతణ్ణి అనుసరించి నడిచారు.\nశివదత్తుడు, తన అనుచరులతో కొద్ది సేపటికల్లా ఆ స్త్రీ ఉన్న చోటుకు వెళ్లాడు. ఆమె మరెవరో కాదు; సముద్రకేతుడి బారినుంచి పోరిపో ప్రయత్నించిన ఇద్దరు స్త్రీలలో ఒకతె ! శివదత్తుడు ఆమెను సమీ పించి, \"అమ్మా మీరెవరు? మీ పేరేమిటి? మీది ఏదేశం?\" అని ప్రశ్నించాడు.\nఆ స్త్రీ, శివదత్తుడి ప్రశ్నలు వింటూనే, ఉలిక్కిపడి తల ఎత్తి అతడికేసి చూసి, భయభ్రాంతు రాలైంది. అది గమనించిన శివదత్తుడు, \" అమ్మా, మానుంచి మీకు ఎలాంటి కీడూ రాదు. మీరు మరొక యువ తిలో, సముద్రకేతుడి బారినుంచి పారి పోవటం మేము చూచాం. నా అనుచరులు ఎనిమిదిమందికన్నా ఎక్కువ లేరు. ఈ కొద్దిమందితో దాదాపు యాభై అరవైమంది సముద్రపు దొంగలను ఎదిరించటం ప్రమాద కరమని ఊరుకున్నాను!” అన్నాడు.\n\"అయ్యో, స్వయంప్రభను, ఆ క్రూరులు తిరిగీ పట్టుకుపోయారు!\" అంటూ ఆ స్త్రీ బిగ్గరగా విలపించ సాగింది.\nశివదత్తుడు, ఆమె దుఃఖాన్ని వారిం చేందుకూ, తను సహాయపడగలనన్న ధైర్యం ఆమెకు కలిగించేందుకూ, తన కథ యావత్తూ ఆమెకు క్లుప్తంగా చెప్పాడు. అంతా విన్న ఆ స్త్రీ ఏడ్పు మాని, \"అయ్యా, నా పేరు దేవమాయి. మాది శమనద్వీపం, పది పన్నెండేళ్లక్రితం నన్ను ఈ సముద్ర కేతుడు బందీగా పట్టుకున్నాడు. అప్పటి నుంచి వాడిదగ్గిర బానిసగా బ్రతుకు తున్నాను. ఇప్పుడు వాడు బంధించుకు పోయిన కన్య పేరు, స్వయంప్రభ! ఆమెను నాలుగు రోజులక్రితమే ఆ క్రూరుడు శమన ద్వీప తీరంలో జలవిహారం చేస్తూండగా పట్టుకున్నాడు,” అని చెప్పింది.\n\"అయితే, మీరు పదేళ్లనుంచి ఆ సముద్రకేతుడి దగ్గిర బందీగా ఉంటున్నా రన్న మాట? అలా అయితే, ఆ క్రూరుణ్ణి\nగురించి సర్వం మీకు తెలిసివుంటుందని భావిస్తాను!” అన్నాడు శివదత్తుడు.\nఅందుకు దేవమాయి తల వూపి, \"అయ్యా, వాణ్ణి గురించి సర్వం నాకు తెలుసు! ఈ ద్వీపం పడమటి తీరంలో 'మకరమండలం' అని పిలవబడే ఒకానొక కొండ ప్రదేశం ఉంది. ఆ ప్రాంతానికి వెళ్ళేందుకు ఒకే ఒక మార్గం ఉంది. ఆదంతా చిన్న చిన్న ఉప్పుటేరుల మయం. ఆ ఉప్పుటేరుల్లో ఉన్న ఒక మిట్టప్రదేశం అతడి నివాస స్థానం!” అన్నది దేవమాయి.\n\" అయితే, స్వయంప్రభను ఆ క్రూరుడు అక్కడికే పట్టుకుపోయి ఉంటాడు. మకర మండలంలో నివసించే మనుష్యులు నాగరిక జాతులా? లేక అడవి మను ష్యులా?\" అని అడిగాడు శివదత్తుడు.\n\" ఆ మకరమండల వాసులు కేవలం అనాగరికులు మాత్రం కాదు. వారు పల్లెల్లో నివసిస్తూ ఉంటారు. వేటాడటమే వాళ్లకు ప్రధానమైన వృత్తి. వారికి ఒక రాజు కూడా ఉన్నాడు. కాని, నాలుగైదేళ్లుగా ఆ ప్రాంతమంతా అల్లకల్లోలంగా ఉంది. దానికి కారణం మకరమండల ప్రాంతాల్లో గల ఒకానొక కొండ చరియలో నివాసం ఏర్పరచుకున్న పెద్ద మొసలి!” అన్నది దేవమాయి.\n\"ఒక్క మొసలి కారణంగా... అది ఎంత పెద్దదయినా—దాన్నుంచి మొత్తం మకరమండల వాసులు భయపడు తున్నారా? ఆశ్చర్యంగా వుంది!\" అన్నాడు శివదత్తుడు.\n\"అయ్యా, అది మామూలు మొసలి కాదు!” అన్నది దేవమాయి, వికృతాకారు డైన వజ్రముష్టికేసి భయంగా చూస్తూ. \"ఆ మొసలికి పైశాచిక శక్తులున్నవనే వాదు ఉన్నది. దానిని వాళ్ళు, 'మకరదేవత' అని పిలుస్తారు. దానికి ఆహారంగా ప్రతి దినం నలుగురైదుగురు మనుష్యులను వేస్తూంటారు. ఆ పని మకరమండల రాజైన హరిశిఖుడు స్వయంగా చేస్తూం టాడు. అందుక్కావలసిన మనుష్యులను ఈ సముద్రకేతుడు, హరిశిఖుడికి అమ్ము తూంటాడు!”\n\"అదా రహస్యం!\" అంటూ శివదత్తుడు, మందరదేవుడికేసి చూశాడు.\n\" ఆ మొసలిని నేను సంహరించగలను. మీరు ఆనుమతించితే, ఆ మకరమండలా నికి నేను బయలుదేరతాను!\" అన్నాడు వజ్రముష్టి, శివదత్తుడికేసి చూస్తూ.\nవజ్రముష్టి ఇలా అనేసరికి, దేవమాయి ముఖంమీద సంతోష చిహ్నలు పొడ చూపినై ఆమె వజ్రముష్టి కేసి ఆప్యాయంగా\nచూస్తూ, \"రెండు సంవత్సరాల క్రిందట, మకరమండల వాసి ఒకడు గణంపూని భవిష్యత్తులో జ ర గ బోయేదాన్ని గూర్చి చెప్పాడు. మూడు నాలుగడుగులు ఎత్తుగల వికృతాకారు డొకడు, మకరమండలానికి త్వరలో వస్తాడనీ, అతడి చేతిలో ఆ మొన లికి చావు రాసిపెట్టి ఉన్నదనీ, ఆ తరవాత మకరమండలం, ఏ అరిష్టాలూ లేకుండా, సర్వసంపదలతో తులతూగగలదనీ అతడు అన్నాడు!” అని చెప్పింది.\nదేవమాయి మాటలకు శివదత్తుడు నవ్వాడు. తరవాత వజ్రముష్టికేసి తిరిగి, \"బహుశా, ఆ వికృతాకారుడు వజ్రముష్టే కావొచ్చు! నువ్వు ఆ మకరమండలానికి దారి చూపితే, మనం అక్కడికి బయలు దేరదాం!\" అన్నాడు.\n\" దారిలో, సముద్రకేతుడి నివాసస్థానం ఉంది! దానిని తప్పుకు పోవటం సాధ్య మయే పని కాదు!” అన్నది దేవమాయి భయంతో వణికిపోతూ.\n\"ఆ సాధ్యాసాధ్యాలు మేము చూచు కుంటాం. స్వయంప్రభకూడా ప్రస్తుతం, ఆ క్రూరుడి ఆధీనంలో ఉండివుంటుంది!” అన్నాడు మందరదేవుడు కోపంగా.\n\"అవును, ఆమెనుకూడా ఆ సముద్ర కేతుడు మకరదేవతకు ఆహారంగా అమ్మ చూస్తున్నాడు. ఆ సంగతి నాకు తెలుసు. అందమైన యువతులకూ బలిష్ఠులైన యువకులకూ హరిశిఖుడు ఎక్కువ ధనం ఇస్తూంటాడు. అందుకే సముద్రకేతుడు అలాంటి వాళ్లకై సముద్రతీరాలు వెతుకు తూంటాడు!\" అన్నది దేవమాయి.\nశివదత్తుడు ఆమె మాటలు విని కొంచెం సేపు ఆలోచించి, \" దేవమాయీ, ఏవిధంగా నైనాసరే, మేము స్వయంప్రభను రక్షిస్తాం. ఆ క్రూర సముద్రకేతుణ్ణికూడా సర్వ నాశనం చేసితీరుతాం! హరిశిఖుడి సంగతి తరవాత ఆలోచించవచ్చు” అన్నాడు.\nశివదత్తుడి మాటలకు మందరదేవుడు అవునన్నట్లు తల ఊపాడు. తరవాత శివ దత్తుడు తన అనుచరులకేసి తిరిగి, “ముందు భోజనాలు ముగించు కుందాం. తరవాత జాగుచేయక ఆ మకరమండలానికి బయలు దేరుదాం!” అన్నాడు.\nఅనుచరులందరూ అంగీకార సూచ కంగా తలలూపారు. దేవమాయితో సహా అందరూ లోగడ వదిలిపెట్టిన భోజనాల దగ్గరకు వచ్చి, త్వరత్వరగా భోజనాలు ముగించారు. అప్పటికి సూర్యుడు నెత్తి మీదికి వచ్చాడు. ఎండ తీక్షణంగా వుంది. కొంచెంసేపు విశ్రాంతి తరువాత, \"ఇక బయలుదేరుదాం. ప్రొద్దుకుంకే లోపల, ఆ సముద్రకేతుడి నివాసస్థానం ఎక్కడో తెలుసుకోవటం అన్ని విధాలా మంచిది!” అన్నాడు శివదత్తుడు.\nకొద్దిసేపట్లో అందరూ ప్రయాణానికి సిద్ధమయారు. ద్వీపానికి పడమటి ప్రాం తాన గల సముద్రకేతుడి నివాసస్థానం తెలిసినది ఒక్క దేవమాయికే అవటంవల్ల, ఆమెకు మార్గం చూపే బాధ్యత ఒప్పచెప్ప బడింది. శివదత్తుడూ, మందరదేవుడూ ఆమెకు ముందు వెనకల నడవసాగారు. అనుచరులు వాళ్లవెనక బయలుదేరారు. వాళ్ళు నడుస్తున్న మార్గంలో ఎక్కడా జనసంచారం ఉన్న గుర్తులే లేవు. ఎక్కడా కాలిబాటలుగాని, నివాసస్థానాలుగాని వారికి కనిపించలేదు. చిత్తవొత్తుగా పెరిగిన మహా వృక్షాలతో, వాటి మొదళ్లకు అంటిపెట్టుకు పెరుగుతున్న అనేక రకాల అడవిచెట్లతో— ఆ ప్రాంతమంతా మిట్టమధ్యాహ్నం వేళ కూడా చీకటిమయంగా ఉంది. ఆ ప్రాంతాల, వారికి చెట్లనుంచి వేలాడుతున్న పెద్ద పెద్ద కొండచిలువలు కనిపించినై.\nఅజాగ్రతవల్ల వాటి బారి పడకుండా, శివదత్తుడూ, అతని అనుచరులూ ఎంతో మెలకువతో ముందుకు నడవసాగారు.\nసరిగా సూర్యాస్తమయం కాబోయేవేళ\nవజ్రముష్టి అందరికన్న ముందు నడిచి,\nదారిపక్కన ఉన్న ఒక పెద్ద చెట్టు\nఎక్కాడు. అతడికి దాదాపు ఒక మైలు\nదూరంలో అల్లిబిల్లిగా ఉన్న సముద్రపు\nఉప్పుటేర్లూ, అందులో చిన్న చిన్న భూభా\nగాలూ కనిపించినై. అలాంటి ఒక ప్రదే\nశంలో కొందరు మనుష్యులుకూడా\nఉండటం ప్రజముష్టి గుర్తించాడు.\nవజ్రముష్టి వెంటనే చెట్టు దిగి, శివ\nదత్తుణ్ణి సమీపించి, \"అయ్యా, మనం దేవ\nమాయి చెప్పే సముద్రకేతుడి నివాసస్థానా\nనికి ఎంతో దూరంలో లేమనుకుంటాను.\nఆ చెట్టుమీంచి చూస్తే, పాముల్లా మెలి\nకలు తిరిగివున్న ఉప్పుటేర్లూ, అక్క\nడక్కడా భూప్రదేశం కనబడుతున్నది.\nఒకచోట కొందరు మనుష్యులుకూడా కని\nపించారు. వాళ్లు సముద్రపు దొంగల ముఠా\nకావొచ్చు!” అన్నాడు.\n\"అలా అయితే, మనం అందరం ఒకే\nసారి ఆ ప్రాంతాన్ని సమీపించటం మంచిది\nకాదు. నువ్వు మరిద్దర్ని వెంటబెట్టుకుని\nముందు వెళ్లి, అక్కడి స్థితిగతు లేమిటో\nతెలుసుకు రా!\" అన్నాడు. శివదత్తుడు.\nశివదత్తుడి ఆజ్ఞ కాగానే వజ్రముష్టి ఇరు\nవురు అనుచరుల్ని వెంటతీసుకుని, బయలు\nదేరాడు. వాళ్లు చెట్లచాటున ఎంతో జాగ్రత్తగా\nనడుస్తూ, కొద్ది సేపటికి ఉప్పుటేర్లు ఉన్న\nప్రాంతం చేరారు. ఉప్పుటేరు ఒడ్డున\nగుబురుగా పెరిగిన చెట్ల చాటునుంచి,\nముందుకు చూచినప్పుడు వారికి ఉప్పు\nటేరులో చిన్న చిన్న తెప్పలు కొన్ని\nకనిపించినై. ఆ ఉప్పుటేరు వెడల్పు, నలభై\nయాభై గజాలకంటె ఎక్కువ ఉండదు.\nదాని అవతల అంచున ఉన్న ఎత్తయిన\nప్రదేశంనుంచి వికృతమైన నవ్వులూ,\nకేకలూ వినిపించు తున్నయ్.",
            "book_page_end": 16
        },
        {
            "title": "నావికుడు సింద్ బాద్",
            "book_page_start": 17,
            "pdf_page_start": 31,
            "pdf_page_end": 36,
            "author": "చందమామ బృందం",
            "genre": "సాహసం",
            "moral": "విపత్తులోనూ తెలివిగా వ్యవహరించి సాహసం చేస్తే ప్రాణాలు దక్కుతాయి.",
            "keywords": [
                "రత్నాల లోయ",
                "పాములు",
                "గండభేరుండ పక్షులు",
                "కర్పూరద్వీపం",
                "సింద్ బాద్"
            ],
            "characters": [
                "సింద్ బాద్",
                "వర్తకులు"
            ],
            "locations": [
                "రత్నాల లోయ",
                "కర్పూరద్వీపం",
                "బస్రా",
                "బగ్దాదు"
            ],
            "content": "లోయ ఎలా ఉన్నదీ చూద్దామని నడవసాగాను.\nఅక్కడి శిలలు మామూలు శిలలుకావు. అందులో\nమణులున్నాయి! కిందఅంతటా రాళ్ళనుంచి ఊడి\nపడిన మాణిక్యాల కుప్పలున్నాయి. కొన్నిచోట్ల ఇవి\nమనిషి తల యెత్తుకూడా ఉన్నాయి. నేనీ రత్నాలను\nచూసి ఆనందించే వ్యవధి అయినా లేకుండా ఒక\nభీకరదృశ్యం నా కళ్ళ పడింది. ఈ రత్నరాసుల\nమధ్యగా తాటిబొందలంతేసి లావుగల నల్లని, భయం\nకరమైన పాములు తిరుగుతున్నాయి. అవి ఏనుగులను\nసయితం సునాయాసంగా మింగగలవని పించింది.\nబాగా తెల్లవారితే గండభేరుండపక్షులు తమను చూస్తా\nయని, ఆ పాములు తమ రహస్య స్థానాలకు వెళ్లి\nపోతున్నాయి. రాత్రిపూట మాత్రమే అవి ఈ లోయ\nలలో స్వేచ్ఛగా తిరగగలవు.\nపాములు ఎక్కువగా వున్న చోట్లకు దూరంగా\nవుంటూ పొద్దుగుంకేదాకా నేనా లోయ అంతటా\nతిరిగాను. నాకు ఆకలి దప్పుల సంగతికూడా జ్ఞాపకం\nరాలేదు; ఈ పాములు వాత పడకుండా చూసుకోవటం\nతప్ప నాకు మరే ఆలోచనా లేదు.\nవెతకగా వెతకగా నా కొక కొండబిలం\nకనిపించింది. అది నేను దూరేపాటిది.\nఆ రాత్రికి అందులో దూరి భద్రంగా వుండ\nవచ్చు ననుకుని, ద్వారానికి ఒక పెద్దరాయి\nఅడ్డుపెట్టి లోపలికి పాకుతూ వెళ్ళాను.\nనేను కొద్దిదూరం వెళ్లేసరికే ఒక భయంకర\nమైన విషయం తెలియవచ్చింది. అదేమి\nటంటే నేను దూరినది కొండబిలం కానే\nకాదు — ఒక నల్లపాము చుట్ట! ఆ పాము\nతన గుడ్లను పొదుగుకోవటానికి అది చుట్ట\nచుట్టుకు పడుకుంది. ఆ సంగతి గ్రహించ\nగానే నాకు భరించరాని భయం కలిగి\nస్పృహ తప్పిపోయింది,\nనేనా స్పృహలో నుంచి బయటపడి,\nరాయి తోసుకుని బయటికి వచ్చేసరికి తెల్ల\nవారిపోయింది. నా కాళ్లు గుడ్డపీలికల్లాగా\nఉండటంచేత నేను సరిగా నిలబడలేకుండా\nఉన్నాను. ఆకలి దప్పులవల్లా, విశ్రాంతి\nలేకా నేను నీరసించి పోయాను. ఇంక\nనయం ప్రాణాలతో బయటబడ్డాను. నన్నా\nపాము మింగేసిందికాదు. నేను లోయలో\nనిలబడి చుట్టూ కలయచూస్తున్నంతలో\nతపుక్కుమని మాంసంముక్క ఒకటి నా\nసమీపంలోనే రాళ్లమీద పడింది.\nనేను ఉలికిపడి, అది ఎక్కడినుంచి\nవచ్చిందో అని తల ఎత్తి చూశాను. కాని\nఆ మాంసంముక్క పడవేసినవారు\nఎక్కడా కనిపించలేదు.\nఇంతలో నాకు చిన్ననాడు విన్న విషయం\nఒకటి జ్ఞప్తికి వచ్చింది; రత్నాలుండే పర్వ\nతాలలో తిరిగి వచ్చినవారు నాకా విషయం\nచెప్పారు. రత్నాల లోయనుంచి రత్నా\nలను సంగ్రహించేవారు, గొర్రెలను కోసి\nముక్కలు నరికి వాటిని కొండలమీదినుండి\nలోయలోకి విసిరివేస్తారు. అవి అదృష్ట\nవశాత్తూ మణులమీద పడినప్పుడా\nమణులు మాంసంలో గుచ్చుకుంటాయి.\nతరవాత గండభేరుండ పక్షులు ఆ ముక్క\nలను తన్నుకుపోయి, కొండలమీద ఉండే\nతమ గూళ్లకు తీసుకుపోతాయి, అప్పుడు\nరత్నాలను అన్వేషించేవారు పెద్ద పెద్ద\nచప్పుళ్లు చేసి పక్షిని గూటివద్దనుంచి తరి\nమేసి మాంసంలో ఇరుక్కుపోయిన రత్నా\nలను ఏరుకు పోతారు.\nఈ విషయం జ్ఞాపకం రాగానే ఈ లోయ\nలోనుంచి బయటపడే మార్గంకూడా నాకు\nతట్టింది. నేను వెంటనే పెద్ద పెద్ద రత్నాల\nకోసం వెతికి వాటిని నా జేబులలోనూ,\nఅంగీలోనూ, ఎక్కడ వీలయితే అక్క\nడల్లా నించుకున్నాను. తరవాత నా తల\nపాగా ఊడదీసి, కింద పడిస మాంసం\nముక్కను నా పొట్టకు కట్టేసుకున్నాను.\nతరవాత వెల్లికిలా పడుకున్నాను. కొద్ది\nసేపట్లో ఏదో పక్షి వచ్చి, మాంసంముక్కను\nతన గోళ్లతో పట్టుకుని, నన్ను లోయలో\nనుంచి ఆకాశమార్గాన ఎత్తుకుపోయి తన\nగూటివద్ద దింపింది. తరవాత అది నా\nపొట్టకు కట్టిన మాంసాన్నీ, నన్నూకూడా\nచీల్చి తన బిడ్డలను మేపసాగింది. అదృష్ట\nవశాత్తూ ఇంతలోనే భీకరమైన మోతలు\nవినబడ్డాయి. పక్షి ఎగిరి చక్కా పోయింది.\nనేను లేచి నిలబడ్డాను. నా ముఖమూ,\nదుస్తులూ ర క్తంతో తడిసిపోయాయి.\nఇంతలోనే అక్కడి కొక వర్తకుడు పరి\nగెత్తుకుంటూ వచ్చి, నన్ను చూసి దిగ్భ్రామ\nచెందిపోయాడు. అయితే నేను కదలక\nపోవటమూ, అపకారం చేసేవాడిలాగా కన\nపడకపోవటమూ చూసి, అతను ధైర్యం\nతెచ్చుకుని, ముందుకు వచ్చి మాంసం\nముక్కను పరీక్షించాడు. అందులో రత్నా\nలేమీ లేవు. అతను చేతులు పైకెత్తి,\n\" ఓ అల్లా! మోసం! దగా!” అంటూ\nచప్పట్లు చరిచాడు.\nనే నతన్ని మర్యాదగా పలకరించాను.\nఅతను మాత్రం నాతో మర్యాదగా మాట్లాడ\nటానికి మారుగా, \" ఎవరు నువు ? నా సొత్తు\nదొంగిలించటానికి ఇక్కడికి ఏం వచ్చావు?”\nఅన్నాడు కోపంగా.\nఈ మాట అంటూ నేను ఏరిన రత్నా\nలలో చాలా పెద్దవి కొన్ని తీసి ఆ వర్తకుడి\nచేతిలో పెట్టాను. అవి తీసుకుని ఆతను\nపరమానందభరితుడై సన్ను భట్రాజు\nపొగిడినట్టు పొగిడి, \"ఈ మణులలో\nఒక్కటి చాలు, నా జన్మపొడుగునా భాగ్య\nవంతుడుగా జీవించగలను. నా జన్మలో\nఇంత వెలగల రత్నాలు, ఎంత గొప్ప\nవర్తకుడివద్దా చూడలేదు. ఆఖరుకు రాజుల\nవద్దకూడా ఇంత విలువైనవి ఉండవు!”\nఅన్నాడు ఆశ్చర్యంగా.\n\"భయపడకండి, షావుకారుగారూ\nనేను దొంగను కాను. మీ సొత్తేమీ హరిం\nచనూ లేదు. నన్ను చూసి ఏ భూతమో,\nపిశాచమో అనుకోకండి; నేను మనిషినే,\nవర్తకుణ్ణి. నే నిక్కడ ఉండటమే ఒక\nవిచిత్రమైన కథ. ఆ కథ మీకు చెబుతాను.\nకాని ముందుగా నేను మీకు స్నేహపూర్వ\nకంగా కొన్ని రత్నాలిస్తాను, స్వీకరించండి.\nమనుష్యమాత్రు డెవడూ ఎన్నడూ అడుగు\nపెట్టని రత్నాల లోయలో నేను వీటిని\nఏరాను,” అన్నాను.\nఇంతలోనే మిగిలిన వర్తకులుకూడా\nవచ్చారు. వారందరికి నా కథ చెప్పాను.\nవాళ్ళు నా కథ విని చాలాసేపు ఆశ్చర్యపడి, బయలుదేరి కర్పూరద్వీపం వెళ్లాం. అక్కడ\nతరవాత, \"అల్లా అనుగ్రహంవల్ల మీరా బ్రహ్మాండమైన కర్పూర చెట్లున్నాయి.\nలోయనుంచి బయటపడ్డారుగాని, మానవ ఎంత ఎండలోనైనా వాటికింద చల్లగా\nమాత్రుడి కది సాధ్యమయే పని కాదు!\" ఉంటుంది. ఒక్కొక్క చెట్టునీడలో వందేసి\nఅని అభినందించారు. నేను శోషతో పడి మంది సుఖంగా విశ్రమించ వచ్చు. ఈ\nపోయే స్థితిలో ఉండటం గమనించి, పాపం, చెట్ల బోదెలకు గాట్లు పెడతారు. వాటి\nవారు నన్ను తమ గుడారానికి చేర్చి కడుపు నుంచి కారే సొనను కుండల్లో పట్టి సువా\nనిండా తిండి పెట్టారు, పానీయా లిచ్చారు. సన గల హారతికర్పూరం తయారుచేస్తారు.\nఆ గుడారం లో నే నొక పగలూ, రాత్రీ\nఈ ద్వీపంలోనే నేనొక భయంకరమైన\nహాయిగా నిద్రపోయాను.\nమృగాన్ని చూశాను. అది ఖడ్గమృగం\nజాతిదేగాని అంతకంటె చాలా పెద్దది,\nమర్నాడు ఉదయం మేమంతా కలిసి\nబయలుదేరి కొండలు దిగి సముద్రతీరాన్ని ఒంటెకన్న ఎత్తుంటుంది. దాని ముటైపై\nచేరుకున్నాం. అక్కడినుంచి పడవలో పదిమూరల ఎత్తు కొమ్ముంటుంది. అది\nమామూలుగా ఆకులూ అలములూ మేస్తూ\nదున్నలాగా సంచరిస్తుంది. కాని దానితో\nతలపడితే ఏనుగుకూడా దాన్ని గెలవలేదు.\nఅది ఏనుగును తన కొమ్ముతో పొడిచి అవ\nలీలగా పైకి ఎత్తేస్తుంది. ఏనుగు చచ్చి\nపోతుంది, కాని ఏనుగు మదం కారి ఈ ఖడ్గ\nమృగానికి కళ్ళు కనిపించవు. ఈ దశలో\nగండభేరుండపక్షి వచ్చి రెంటినీ తన్నుకు\nపోతుంది. ఈ ద్వీపంలో అనేక రకాల\nబర్రెలనుకూడా చూశాను.\nఈ ద్వీపంలో కొద్దిరోజులు ఆనందంగా\nగడిపాం. నేను తెచ్చిన మణులలో కొన్ని\nటిని విక్రయించి బంగారమూ, వెండీ\nకొన్నాను. వాటిని వెయ్యటానికి ఒక పడవ\nచాలింది కాదు. అక్కడినుంచి బయలు\nదేరి ఎన్నో దీవులు, ఎన్నో దేశాలు, యెన్నో\nనగరాలు చూసుకుంటూ, ప్రతిచోటా క్రయ\nవిక్రయాలు జరుపుతూ చిట్టచివరకు బస్రా\nచేరి, అక్కడినుండి నదివెంబడి బగ్దాదు\nనగరం చేరుకున్నాను. అంతులేని బంగా\nరమూ, వెలలేని రత్నాలూ వెంటబెట్టుకుని\nఇంటికి వెళ్ళాను. బంధు మిత్రులందరూ\nనన్ను చూసి పరమానందం పొందారు.\nఎరిగినవారిని ఒక్కరినికూడా బీరుపోనివ్వ\nకుండా అందరికీ బహుమతులు ఇచ్చాను.\nఆనాడు లగాయతు సుఖమైన భోజనాలు\nచేస్తూ, విలవైన పానీయాలు తాగుతూ, వెల\nగల వస్తువులు ధరిస్తూ, హంసతూలికా\nతల్పాలమీద శయనిస్తూ రాజవైభోగంగా\nజీవితం సాగించాను. నా చుట్టూ ఆప్త\nమిత్రులు అస్తమానం ఉండేవారు.\nరోజూ ఎందరెందరో గొప్పవాళ్లు నన్ను\nచూడవచ్చి దూరదేశాల వార్తలు వినేవారు.\nవారికి కావలిసిన విషయాలన్నీ చెప్పేవాణ్ణి.\nనా అనుభవాలు విన్నవారందరూ, ప్రాణా\nలతో బయటపడినందుకు నన్ను అభినం\nదించేవారు. నా రెండవ సముద్రయానం\nఈ విధంగా ముగిసింది.",
            "book_page_end": 22
        },
        {
            "title": "గంగులు భక్తి",
            "book_page_start": 23,
            "pdf_page_start": 37,
            "pdf_page_end": 40,
            "author": "కె. రాజేశ్వరరావు",
            "genre": "భక్తి కథ",
            "moral": "నిస్వార్థమైన, నిష్కపటమైన భక్తి మాత్రమే దేవునికి ప్రీతికరమైనది.",
            "keywords": [
                "గంగులు",
                "గారడీ",
                "దేవి",
                "నవరాత్రులు",
                "భక్తి"
            ],
            "characters": [
                "గంగులు",
                "దేవి",
                "పూజారి",
                "ధర్మకర్త",
                "బ్రాహ్మణులు"
            ],
            "locations": [
                "పల్లెటూరు",
                "దేవీ ఆలయం"
            ],
            "content": "ఒక పల్లెటూళ్ళో గంగులు అని ఒక గారడీ\nవాడుండేవాడు. వాడు ఏటా కొన్నాళ్లపాటు\nగ్రామగ్రామానికీ వెళ్లి, రచ్చపట్టు చేరి,\nగొంతెత్తి చమత్కారమైన మాటలు\nమాట్లాడేవాడు. వెంటనే గ్రామంలో గల\nకుర్రవాళ్ళూ, యువకులూ వాడి చుట్టూ\nగుంపుగా మూగేవారు.\nగంగులు తన గురువువద్ద నేర్చిన విద్య\nలన్నీ, ఒక్కటికూడా బీరుపోకుండా, ప్రతి\nచోటా ప్రదర్శించేవాడు. రకరకాల మొగ్గలు\nవేసి బంతులాడించేవాడు, కత్తులాడించే\nవాడు. చివరకు ప్రేక్షకు లిచ్చినది పుచ్చు\nకుని మరొక చోటికి వెళ్ళిపోయేవాడు.\nగారడీ విద్యలో గంగులును మించిన\nవాడు లేడని అందరూ ఒప్పుకునేవారు.\nకాని వాడి సంపాదన రెండు పూటలా\nతిండికే చాలేదికాదు. వాడు అతి బీద\nస్థితిలో ఉండేవాడు.\n\"ఈ జీవితం ఇలా వెళ్ళితే ఈ ఇహ\nలోకంలో సుఖపడలేదని విచారించను,\nచచ్చినాక ఆ లోకంలోనైనా దేవి అను\nగ్రహంవల్ల సుఖం దొరికితే అదే చాలు!”\nఅనుకునేవాడు గంగులు.\nగంగులు పుట్టి పెరిగిన గ్రామంలో ఒక\nదేవీ ఆలయం ఉంది. ఆ దేవి చాలా\nమహిమ గలదని ఆ చుట్టుపక్కల అనేక\nగ్రామాలవాళ్ళకు నమ్మకం. నవరాత్రులు\nజరిగితే అనేక గ్రామాలవాళ్ళు ఈ ఆల\nయానికి వచ్చి ఎంతో వైభవంగా ఉత్సవాలు\nచేసి, ఎంతో డబ్బు ఖర్చుచేసేవారు. పొట్ట\nచేత పట్టుకుని ఎన్ని గ్రామాలు తిరిగినా,\nగంగులు నవరాత్రులకు విధిగా స్వగ్రామం\nతప్పక చేరుకునేవాడు.\nరానురాను గంగులు పెద్దవాడైపోయి\nనాడు. గారడీ చెయ్యటంలో వాడి శక్తి\nఏమీ తగ్గకపోయినా, వాడి రాబడి మాత్రం\nతగ్గింది. ఎందుచేతనంటే, చుట్టుపక్కల\nఅన్ని గ్రామాలవాళ్ళూ గంగులు గారడీని\nఎన్నో వందలసార్లు చూసి ఉన్నారు. వారికీ\nఅందులో కొత్తదనం పోయింది. అసలే\nపేదవాడైన గంగులు వయసు మళ్లినకొద్దీ\nమరింత పేదవాడు కాసాగాడు.\nఇహసుఖం తగ్గిపోతున్నకొద్దీ గంగులుకు\nపరలోక సుఖంమీద కోరికా, నమ్మకమూ\nహెచ్చసాగాయి. వాడు ఊళ్ళవెంట తిర\nగటం తగ్గించి, ఎక్కువ కాలం దేవీ ఆల\nయంలోనే గడుపుతున్నాడు.\nఒకసారి నవరాత్రులు వచ్చాయి. ఊళ్లో\nఅందరూ నవరాత్రి ఉత్సవాల పనిలోనే నిమగ్నులై ఉన్నట్టు కనపడ్డారు. సమా\nరాధనకు కూరలూ, ధాన్యమూ బళ్లతో వచ్చి\nపడుతున్నాయి. గుడిచుట్టూ పందిళ్లు\nవేస్తున్నారు, తోరణాలు కడుతున్నారు.\nవీరందరినీ చూసి గంగులు తన్మయు\nడైపోయాడు. \" పుణ్యాత్ములు ! ఆ తల్లి\nవీళ్ళందరిని చల్లని చూపు చూడక ఏం\nచేస్తుంది? ఇక బ్రాహ్మల పుణ్యం చెప్పనే\nఅర్ఖర్లేదు. వాళ్ళు మంత్రాలు చదువుతారు,\nపూజలు చేయిస్తారు, అంతు లేని పుణ్యం\nసంపాదిస్తారు,” అనుకున్నాడు వాడు.\nఅంతలోనే వాడికి పెద్ద విచారం పట్టు\nకుంది. \"ఈ ఉత్సవంలో కుండలు చేసే\nవాళ్ళూ, భజంత్రీలూ, హరిదాసులూ, భజ\nనలు చేసేవాళ్ళూ, ఆఖరుకు సంతర్పణ\nవంటలు చేసేవాళ్లుకూడా అమ్మవారికి తమ\nశక్తికొద్దీ సేవచేసి పుణ్యం సంపాదించు\nకుంటారు. కాని నావల్ల ఏమీ కాదు. నేను\nఆ తల్లికి ఏమీ చెయ్యలేను!” అనుకుని\nగంగులు నిట్టూర్చాడు.\nదేవీ నవరాత్రులు ఆరంభమయాయి.\nతొమ్మిది రోజులూ ఆలయం భూలోక\nవైకుంఠంగా ఉంది. ఇదంతా కళ్ల చూసిన\nఆనందంతోబాటు గంగులుకు తీరని ఆవేదన\nకూడా పట్టుకుంది. \"ఇంతమంది ఇన్ని\nవిధాల దేవికి సేవచేశారు! నేనేం చేశాను?\"\nఅని వాడు విచారించసాగాడు. తొమ్మిదో\nరోజున వాడికొక మంచి ఆలోచన వచ్చింది.\nదానితో వాడి విచారమంతా పోయింది.\nఆ రాత్రి పూజ అయిపోయాక అందరూ\nవెళ్ళిపోయారు. ప్రసాదం ఇంకా ఏమైనా\nదిగబడిపోయిందేమో చూడటానికి పూజారి\nగుడిలోకి అడుగు పెట్టేసరికి ఒక వింత\nదృశ్యం కనిపించింది. కుంకంతో, పూలతో\nసగం కూరుకుపోయిన దేవివిగ్రహం\nముందు గంగులు మొగ్గలు వేసి బంతులూ,\nకత్తులూ ఆడిస్తున్నాడు!\nపూజారి అప్పటికప్పుడే పరిగెత్తి, ధర్మ\nకర్త ఇంటికి పోయి, ధర్మకర్తను లేపి,\n\"బాబూ, గంగులు చూడండి, గుళ్లో ఏం\nచేస్తున్నాడో!” అన్నాడు.\n\"ఏం చేస్తున్నాడు?” అని ధర్మకర్త\nఆదుర్దాగా అడిగాడు.\n\"గుళ్ళో విగ్రహం ఎదట గారడీ\nచేస్తున్నాడు. వాడికి నిజంగానే మతి\nపోయింది !” అన్నాడు పూజారి.\n\"నువు వెళ్లి శాస్తుల్లుగారినీ, అవధాన్లు\nగారినీ పిలుచుకు రా!” అని పూజారిని\nపంపేసి, ధర్మకర్త నేరుగా గుడికి వెళ్లాడు.\nఆయన చప్పుడు చేయకుండా గుడివాకిలి\nవద్దకు పోయి ఓరగా తెరిచిన తలుపు\nసందుల్లోనుంచి చూశాడు. ఆయన శరీరం\nఒక్కసారి జలదరించింది.\nగుడి లోపల గంగులు నిద్రపోతున్న\nవాడిలాగా పడుకుని ఉన్నాడు. దేవి వాడి\nతలను తన ఒడిలో పెట్టుకుని, ఒక చేత్తో\nవిసనకర్ర తీసుకుని విసురుతూ, రెండవ\nచేత తన చీరెకొంగు పట్టుకుని గంగులు నుదిటిమీది చెమట తుడుస్తున్నది! విగ్రహం\nఉండవలిసిన చోట విగ్రహం లేదు!\nవెంటనే ధర్మకర్త వాకిలిదగ్గిర\nసాష్టాంగంపడి దేవీ స్తవం చదవసాగాడు.\nఇంతలోనే మరికొందరు బ్రాహ్మలను వెంట\nపెట్టుకుని పూజారి గుడికి వచ్చాడు. ఆయన\nధర్మకర్తను చూసి, \"ఏమిటి, బాబూ?\nఏమిటిది ?” అని అడిగాడు.\nధర్మకర్త లేచాడు. అందరూ గుడిలోకి\nఅడుగుపెట్టారు. విగ్రహం యథాస్థానంలో\nఉంది. గంగులు నిశ్చింతగా నిద్ర\nపోతున్నాడు. ధర్మకర్త తాను చూసిన\nదృశ్యం మిగిలినవాళ్లకు వర్ణించి చెప్పాడు.\nబ్రాహ్మలు నమ్మలేదు. కాని కుంకంలో\nదేవి పాదంగుర్తు స్పష్టంగా కనబడింది.\nవిగ్రహానికి కట్టిన చీరచెంగు చెమటతో\nతడిసిఉన్నది. \"మనమంతా దొంగ భక్తులం!\nఈ గంగు లొక్కడే దేవికి ముద్దుబిడ్డ !”\nఅన్నాడు ధర్మకర్త.",
            "book_page_end": 26
        },
        {
            "title": "మిత్రభేదం",
            "book_page_start": 27,
            "pdf_page_start": 41,
            "pdf_page_end": 43,
            "author": "విద్వాన్ విశ్వం",
            "genre": "నీతి కథ",
            "moral": "దుర్మార్గులైన మంత్రులు స్వార్థం కోసం మిత్రులను విడగొడతారు.",
            "keywords": [
                "సింహం",
                "ఎద్దు",
                "మంత్రి",
                "దమనకుడు",
                "పింగళకుడు"
            ],
            "characters": [
                "పింగళకుడు (సింహం)",
                "దమనకుడు (నక్క/మంత్రి)",
                "సంజీవకుడు (ఎద్దు)"
            ],
            "locations": [
                "అరణ్యం",
                "దుర్గం"
            ],
            "content": "దమనకు దంత శీ-ఘ్రముగ సంజీవ\nకము దిరుగాడు తీ-రము చెంతకేగె.\nఎలుగెత్తి ఇట్లని - ఎద్దును బిలిచె :\n\"పలుగాకి ఓ గిత్త ! - ప్రభు వాజ్ఞయయ్యె\nపలుఱంకె లేల నీ - పనిపట్టు నిపుడు,\nకొలువుకూటమునకు - గొబ్బున రమ్ము.”\nసంజీవకుడు :\nఎవరయ్య ? ఆ ప్రభు - వెవ్వరే నెఱుగ!\nనవుటాలకా! పిల్వ-నంపుట యేల?\nదమనకుడు :\nకానకెల్లను రాజు-గద! పింగళకుడు !\nవానినే ఎఱుగవా? - వారెవా! తెలివి!\nమృగరాజు మట్టిక్రిం దుగ కొల్వుదీణె\nమెగములెల్లను చేజె - మెడవంచి రమ్ము.\nతెలిసివచ్చును మృగ-మ్ముల రాజవండొ?\nపలుకక రమ్మురా - పారిపోలేవు...\nఈ మాట విన్నంత - ఎద్దు కంపించె\nసామాన్యమే సింహ-మే మఱి పిలిచె!\nపైన ప్రాణమ్ములు - పైననే పోవ\nగా, నయమ్ముగ ననె-గద! గిత్త తెగువ.\nసంజీవకుడు :\nమంచివాడవుగ గ-న్పించుచున్నావు\nమించిపోయినదేమి - కొంచెము నిలువు.\nమాటకారివి నీవు - మనవి చేసెదను\nచేటు రాదని చేత - చేయిని వేయి.\nకీడెంచి మేలెంచ - పాడియౌగాదె\nఆడకు వచ్చిన - నాత డేమనునొ?\n'నీకేమి భయము రా-నీడు రాజ'నుచు\nనాకు చెప్పినగాని - నడచి రాలేను.\nదమనకుడు :\nఔనౌను సత్యమే - అగును నీ మాట!\nఏ నాడు రాజుల ఎద నేమికలదొ\nసారమ్ము గుర్తించి - చలియించవలయు\nపోరాదు వారల - పొంత కూఱకయె.\nధీరత చరచర - మారు పల్కకయె\nధారుణి అంతమ్ము .. దఱియగవచ్చు;\nపోవచ్చు సంద్రమ్ము - పొరలు తావులకు,\nపోవచ్చు కొండల - త్రోవలకైన\nరాజుల దఱికి మా-త్రము, ముందు వెనుక\nయోజించియే పోవు - టొప్పును సుమ్ము.\nకొంచె ముండుము గమనించి వచ్చెదను\nమంచిగా నా రాజు - మనసులో మాట\nసమయముజూచి నే - చయ్యన వత్తు\nసుమి! అప్పుడే పోవు-దము సభాస్థలికి.\nఅని దమనకుడు సిం-హము దఱి కేగి,\nవిను రాజ విన్నప-మ్మని చెప్పదొడగె.\nదమనకుడు:\nసామాన్య జంతువా! - స్వామి, ఏమందు?\nఆ మహ్వేశరుని వా-హనమె ఆ గిత్త!\nశివుడు సంతోషించి - చెచ్చెఱయమున\nఇవతల విహరింప - నీ కొనెనంట.\nఈ యరణ్యమ్మతని-కే యిచ్చినాడు\nఆయన నేమని - అందుమో చూడు!\nపింగళకుడు :\nఅదిగదీ! ఇప్పు డం-తా తేటపడియె\nపెదదేవు నాజ్ఞపై - అది వచ్చెగాక !\nపుడమిపై గడ్డి మే-సెడి గిత్త యొకటి\nఅడుగిడ గలదె ! కీ-కారణ్యమందు!\nఅంకె వేయుచు భీతి - రవ్వంత లేక,\nసంకోచమును వీడి - చరియించ గలదె!\nఅయిన నీవేమని - ఆడి వచ్చితివి\nనయవాది వౌదువు - నాతోడ చెప్పు.\nదమనకుడు :\nఆ గిత్తతో నిట్టు - లంటిని దేవ!\n'ఈ గహనాటవి - కీశ్వరుండైన\nపింగళకుం డను - పెద్ద సింహమ్ము\nముంగల దుర్గకు - ముద్దు వాహనము\nఈ యరణ్యమునకీ - వేతెంచినావు\nఆయన యింట నీ - వతిథివి నేడు.\nమా దొర కొలువుకు - మక్కువ రమ్ము\nమా దొరతో గూడి - మఱి యుండి పొమ్ము.\nఅన్నదమ్ముల వోలె - ఆహార పాన\nసన్నాహముల రాజు సావాసి వగుము.”\nఅని చెప్పగా నత - డంగీకరించే\nవనరాజు నభయమ్ము - వాంఛింతు ననెను.\nపింగళకుడు :\nబలెబలే బహు మంచి - పని చేసినావు\nతెలివైన వాడవు - పలు మాటలేల !\nఆయన కిదె నేను - అభయ మిచ్చితిని\nపోయి తోడ్కొని రమ్ము - ప్రొద్దు వోగలదు.\nఅతనితో నా కభ-యమ్మనిపించు\nకత గూడ నీ పైని - గలదోయి మంత్రి.\nవంకర టింకర - వడుపులు లేక\nపొంకమ్ముగా చేవ - పూర్తి గానున్న\nకంబమ్ము లింటిని - కాపాడు సట్లు\nనింబోలు మంత్రుల - నిలుచు రాజ్యమ్ము.\nపరుల మిత్రుల జేయు - పట్టున, మంత్రి\nవరు బుద్ధిబలము వె-ల్వడుచుండు నెపుడు.\nసన్ని ముంచుకవచ్చు - సమయమ్మునందె\nమిన్నయౌ వైద్యుని - మెలకువ దెలియు...\nదమనకు డాపయి - దండము వెట్టి\nసమయమ్ముననె రాజు - సంతోష పెట్టి\nతన మాట జవదాట-కనె ఉండునట్లు\nఅనువుగా చరియింతు-నని బయల్దేరె.\nసంజీవకుని జేరి - సవినయమ్ముగను\nరంజించు మాటల - రక్తి నిట్లనియె:\nదమనకుడు:\nనేస్తుడా నీకయి - నే దొరం జూచి\nప్రస్తుతి సేసి 'అ-భయము’ దెచ్చితిని.\nకాని, నే, నొక మాట - కలదు చెప్పెదను\nఆనక దొర జేరి - అన్న! నన్ విడకు.\nనీ మాట పైననే - నేను ప్రధాని\nగా మన పాలన - కావింతు లెమ్ము.\nమన మిద్దఱము స్నేహ-మున రాజ్యసుఖము\nచనపుతో మెలగుచు - అనుభవించుదము.\nదొరయె నావాడయ్యె - సరిపోయె ననుచు\nమతి నన్ను విడిచిన - మంచిది కాదు.\nదొర తనవాడని పెఱవారి విడిచి\nపరగ దంతిలుడు సర్వము గోలుపోడె.\nసంజీవకుడు :\nఆ దంతిలుం డెవ్వ - డా కథ యేమి ?\nసాదరమ్మున జెప్పు-మీ దయచేసి!",
            "book_page_end": 29
        },
        {
            "title": "పౌత్రప్రేమ",
            "book_page_start": 30,
            "pdf_page_start": 44,
            "pdf_page_end": 46,
            "author": "సి. వసుంధర",
            "genre": "కుటుంబ కథ",
            "moral": "మనవడిపై మమకారం కారణంగానే అత్త తన కోడలిపై ఉన్న కోపాన్ని కూడా మరచిపోయింది.",
            "keywords": [
                "అత్త",
                "కోడలు",
                "వైషమ్యం",
                "సుపుత్రకుడు",
                "పౌత్రప్రేమ"
            ],
            "characters": [
                "సుపుత్రకుడు",
                "సుపుత్రకుడి తల్లి (అత్త)",
                "సుపుత్రకుడి భార్య (కోడలు)",
                "మునీశ్వరుడు",
                "మనవడు"
            ],
            "locations": [
                "శ్రావస్తీనగరం",
                "శ్మశానం"
            ],
            "content": "పూర్వం శ్రావస్తీనగరంలో సుపుత్రకుడని\nఒక బుద్ధిమంతుడైన యువకుడుండేవాడు.\nతన తండ్రి పోయాక అతను తన తల్లిని\nఎంతో భక్తిశ్రద్ధలతో సేవించుతూ, ఆమెను\nసుఖ పెడుతూ వచ్చాడు. అతని కాల\nమంతా తల్లి సేవలోనే గడిచిపోతూండ\nటంవల్ల అతను ఏ ఉద్యోగమూ చేయలేదు.\nఇది చూసి తల్లి, \"నాయనా, ఇంటికైన\nమగవాడవు. నాకు అహెూరాత్రాలు సేవ\nచేస్తూంటే ఎట్లా జరుగుతుంది? పెళ్ళి\nచేసుకో, నా ఉపచారాలు నీ భార్యేచేస్తుంది.\nనువ్వేదైనా పనిచూసుకోవచ్చు,” అన్నది.\nతల్లిమాట కాదనలేక అతను పెళ్లిచేసు\nకున్నాడు. అతని భార్య చాలా చక్కనిది.\nఅతను ఆమెను ఎంతో ప్రేమగా చూడ\nసాగాడు. అతని భార్య తన భర్తకు తల్లి\nమీదకూడా ప్రేమ ఉన్నట్టు తెలుసు\nకున్నది. \"ఒకవంక తల్లిమీద ఇంత ప్రేమ ఉండికూడా నా భర్త నన్నింతగా ప్రేమి\nస్తున్నాడుగదా, ఈ తల్లి లేకపోతే ఇంకా\nఎంత ప్రేమిస్తాడో!\" అనుకుని, ఆమె\nతల్లి కొడుకుల మధ్య వైషమ్యాలు\nకల్పించటానికి నిశ్చయించింది. భర్తతో అత్త\nగారిమీద చాడీలు చెప్పింది. \"మీ అమ్మకు\nనేనంటే ఏమీ పడదు. మీతో చెబితే నొచ్చు\nకుంటారని దాచిపెడుతున్నాను. ప్రతి\nదానికి తప్పులెన్నుతుంది. భోజనం వేడిగా\nపెడితే వేడిగా పెట్టానంటుంది. చల్లగా\nపెడితే చల్లగా పెట్టానంటుంది. కాళ్ళు\nమెల్లిగా ఒత్తితే గట్టిగా ఒత్తమంటుంది.\nగట్టిగా ఒత్తితే చంపుతున్నానంటుంది.\nఎంత ప్రయత్నించికూడా ఆవిణ్ణి మెప్పించ\nలేకపోతున్నాను,” అని భర్తదగ్గిర కంట\nతడిపెట్టుకున్నది.\nసుపుత్రకుడు తన భార్య మాటలు\nఉండటం చూసి, ఓర్చలేనితనంచేత ముస\nలిది ఈ విధంగా తన భార్యను రాచిరంపాన\nపెడుతున్నదని అతనికి తోచింది. అందు\nచేత అతను ఒకనాడు తల్లితో, \"అమ్మా,\nనీకిక్కడ సుఖంగా లేనట్టున్నది. మరెక్కడి\nకైనా, నీ ఇష్టంవచ్చిన చోటుకు వెళ్ళి\nఉంటావా ఏమిటి ?\" అని అడిగాడు.\nకోడలు చేసిన మోసం గ్రహించి,\n\" అలాగే పోతాను, నాయనా!” అంటూ\nముసలావిడ ఆ గ్రామంలోనే బంధువుల\nఇంటికి పోయి, ఆ ఇంట్లో చాకిరిచేస్తూ,\nవాళ్ళు పెట్టినది తింటూ, సుఖానికి దూరమై\nకాలం వెళ్ళబుచ్చసాగింది.\nఅత్తగారు ఇంటినుంచి వెళ్ళిపోయిన\nకొంతకాలానికి కోడలు గర్భవతి అయి,\nతొమ్మిది నెలలూ మోసి ఒక మగపిల్లవాణ్ణి\nకన్నది. \"మా అత్తగారు ఎటువంటి మనిషి\nఅనుకోవాలి! ఆవిడ ఉన్నంతకాలమూ\nనాకు కడుపూ గడ్డలూ లేదు. ఆవిడ వెళ్ళ\nగానే పండంటి పిల్లవాడు కలిగాడు!\" అని\nఆమె అమ్మలక్కలతో అన్నది. ఈ\nమాటలు కొందరు నమ్మారు. మరికొందరు\nతంపులమారివాళ్లు ముసలావిడవద్దకు వెళ్లి,\n\" చూశావా, మీ కోడలు ఏమంటున్నదో?\nనువు అక్కడ ఉన్నన్నాళ్ళూ నీ కోడలికి పిల్లలే కలగలేదుట. నువు వెళ్లిపోవటం\nచేత పిల్లవాణ్ణి కన్నదిట!” అని చెప్పారు.\nముసలావిడకు ఈ మాట వినగానే\nమండిపోయింది. \" ఇంకేముందీ ? ధర్మమే\nచచ్చింది! దానికి దినవారాలు పెడతాను!”\nఅంటూ ఆవిడ ఇన్ని నీళ్ళూ, బియ్యమూ,\nనువ్వులూ కట్టుకుని శ్మశానానికి వెళ్లింది.\nఅక్కడ పోయి చేసి పిడతలో బియ్యం పోసి\nవండనారంభించింది.\nఆ సమయానికి అటుగా ఒక మునీశ్వ\nరుడు వెళుతూ ముసలిదాన్ని చూసి, \"ఏం,\nతల్లీ? ఎవరు పోయారు? ఎందుకీ శ్మశా\nనంలో వంటచేస్తున్నావు?” అని అడిగాడు.\n\" నీకు తెలీదా, నాయనా? ధర్మం\nచచ్చింది. అందుకని దానికింత పిండం\nవేస్తున్నాను!” అన్నది ముసలావిడ.\n\"ధర్మం చావటమేమిటి? ఎవరన్నారు\nనీతో?” అని అడిగాడు మునీశ్వరుడు.\n\" ఎవరనాలి, నాయనా? అధర్మం\nవిజృంభించటంలేదూ? నామీద నానా\nమాటలూ చెప్పి, నన్ను ఇంటోనుంచి వెళ్ల\nగొట్టించినాక నా కోడలు పండంటి పిల్లాణ్ణి\nకన్నదిగా? ధర్మం చావలా?” అన్నది\nముసలావిడ కోపంగా.\nమునీశ్వరుడు ఆవిడద్వారా జరిగిన\nదంతా విని, \" పెద్దదాన్ని నిన్ను కొడుకూ,\nకోడలూ ఇంత చేస్తారుగా? ఇప్పుడే వాళ్లను\nనా తపశ్శక్తితో భస్మీపటలం చేస్తాను,\nచూడు!\" అంటూ కమండలోదకం చేతులో\nపోసుకోబోయాడు.\nవెంటనే ముసలావిడ అడొచ్చి, \"ఊరుకో,\nనాయనా, ఊరుకో ! వాళ్ళు నన్ను అంటే అన్నారులే! వాళ్ళు కాస్తా పోతే నా మన\nవడు దిక్కులేనివాడైపోతాడు–నా బంగారు\nనాయన !” అన్నది.\nకళ్ళ చూడనైనా చూడని మనవడిమీద\nముసలావిడకు గల మమకారం చూసి\nనవ్వుకుంటూ మునీశ్వరుడు వెళ్లిపోయాడు.\nఈలోపుగా, ఈ వార్త ఊరంతా పొక్కింది.\nసుపుత్రకుడూ, అతని భార్యా మరికొందరూ\nపరిగెత్తుకుంటూ శ్మశానానికి వచ్చారు.\n\"ఇదేం పని? రా అమ్మా, ఇంటికి\nపోదాం!” అన్నాడు కొడుకు.\nతన ఆట కట్టినట్టు కోడలు గ్రహించింది.\nతన మోసం బయట పడుతుందని భయపడి,\n\"బుద్ధి గడ్డితిని ఏమో అన్నాను. క్షమించు,\nఅత్తయ్యా!” అని అత్త కాళ్లమీద పడింది.\nముసలావిడ మెత్తబడి, వాళ్ళతోపాటు\nవెళ్లిపోయింది. ఆవిడ మనవణ్ణి చూసి\nఆనందిస్తూ, జరిగినదంతా క్షణంలో మరిచి\nపోయి, సుఖంగా ఉన్నది.",
            "book_page_end": 32
        },
        {
            "title": "భువనసుందరి",
            "book_page_start": 33,
            "pdf_page_start": 47,
            "pdf_page_end": 54,
            "author": "చందమామ బృందం",
            "genre": "పౌరాణికం",
            "moral": "N/A (ధారావాహిక)",
            "keywords": [
                "ట్రోయ్",
                "భువనసుందరి",
                "వర్థనుడు",
                "అప్సరసలు",
                "ప్యారిస్"
            ],
            "characters": [
                "వర్థనుడు (రాజు)",
                "జ్ఞాని (కొడుకు)",
                "మోహనుడు (ప్యారిస్)",
                "దేవనాధుడు",
                "భూపుత్రి",
                "బుద్ధిమతి",
                "కామిని",
                "మర్దనుడు (స్పార్టా రాజు)",
                "రూపధరుడు"
            ],
            "locations": [
                "ఫ్రిజియా",
                "ట్రోయ్",
                "ఐడా పర్వతం",
                "స్పార్టా",
                "ఇథాకా"
            ],
            "content": "ఫ్రిజియా అనే దేశంలో ట్రోయ్ అనే నగ\nరానికి వర్థనుడు రాజుగా ఉండేవాడు.\nఆయన భార్య గర్భిణిగా ఉండి ఒక కల\nకన్నది. ఆ కలలో ఆమెకు తన గర్భాన\nఒక కొరివి పుట్టినట్టూ, దానినుంచి బయలు\nదేరిన అగ్నికీలలు త్రోయ్నగరాన్ని తగల\nపెట్టేసినట్టూ కనిపించింది. ఆమె భయంతో\nకేకలు పెడుతూ నిద్రలేచి, తన కలను\nగురించి భర్తకు చెప్పేసింది.\nవర్థనుడి కొడుకులలో జ్ఞాని అనేవాడు\nరానున్నది చెప్పగలవాడు. అందుచేత\nవర్ధనుడు జ్ఞానికి కలనుగురించి చెప్పాడు.\n“పుట్టబోయేవాడు నగరానికి అరిష్టం తెస్తాడు.\nఅందుచేత వాడు పుట్టగానే చంపించు!\"\nఅని జ్ఞాని సలహా ఇచ్చాడు.\nఒకనాడు చీకటి పడబోతూన్న సమ\nయాన వర్థనుడి భార్య ఒక మగ శిశువును\nకన్నది. ఆ శిశువును వెంటనే చంపెయ్యక,\nవర్థనుడు ఆ పని చేసే భారాన్ని తన పశువుల\nమందల నాయకుడి పైన వేశాడు. పసుల\nకాపరి తన మందలతోసహా ఐడా పర్వతం\nమీద వుంటూ వుంటాడు. అతను రాజాజ్ఞ\nప్రకారం శిశువును తీసుకుని ఐడా పర్వ\nతానికి వెళ్ళిపోయాడు.\nకాని ఆ పసిపాపను చంపటానికి పసుల\nకాపరికి చేతులు రాలేదు. అతను ఆ శిశు\nవును ఒక శిఖరంమీద చావటానికి వదిలేసి\nతన ఇంటికి వెళ్లిపోయాడు. కాని ఆ శిశువు\nచావలేదు. ఎందుచేతనంటే, ఎక్కడినుంచో\nఒక ఆడ ఎలుగుబంటి వచ్చి, ఆ దిక్కులేని\nశిశువుకు తన పాలిచ్చి, ఎండనుంచీ, చలి\nనుంచీ శిశువును కాపాడింది.\nఐదు రోజుల అనంతరం పసుల కాపరి\nతిరిగి ఆ శిఖరానికి వెళ్లి, ఎలుగుబంటి\nసంరక్షణలో సుఖంగా వున్న శిశువును\nచూసి ఆశ్చర్యచకితుడయాడు. అతనికి\nఇదేదో దైవమాయ అనిపించింది. ఆ శిశు\nవుకు చచ్చేయోగం లేనట్టు కనబడింది.\nఎలుగుబంటి ఎడంగా పోగానే ఆ పసుల\nకాపరి ఆ శిశువును తన సంచీలో పెట్టి ఇంటికి\nతెచ్చుకుని సాకసాగాడు. చాలా అందంగా\nఉండటంచేత ఆ శిశువుకు మోహనుడు\nఅనే పేరు వచ్చింది.\nఈ విధంగా చావు తప్పించుకున్న\nమోహనుడు, పసులకాపరి యింట పెరు\nగుతూ పెద్దవాడు కాసాగాడు. బాల్యంనుంచి\nకూడా అతనిలో గొప్ప తెలివితేటలూ, శరీర\nబలమూ, సౌందర్యమూ పొడకట్టాయి.\nఅతనింకా బాలుడుగా ఉండగానే కొందరు\nదొంగలు అతను కాసే గోవులను కాజేశారు.\nమోహనుడు ఒంటరిగా దొంగలమీద పడి,\nఅందరినీ చెల్లాచెదరుగా కొట్టి, తన గోవు\nలను తిరిగి తెచ్చుకున్నాడు.\nతన మందలో ఉండే ఎద్దులకు పోట్లాట\nపెట్టటం మోహనుడికి సరదా. పోట్లాటలో\nగెలిచినదాని కొమ్ములకు పూలూ, ఓడిన\nదాని కొమ్ములకు గడ్డీ చుట్టేవాడు. తన\nఎద్దులలో ఏదైనా మిగిలినవాటన్నిటినీ\nఓడించినప్పుడు, అతను దాన్ని ఇతర\nమందలలోని ఎడ్లమీద పోటీ పెట్టేవాడు.\nపందెంలో తన ఎద్దును ఓడించినదాని\nకొమ్ములకు బంగారు తొడుగు బహుమానం\nయిస్తాననేవాడు.\nఐడా పర్వతంమీద మోహనుడు గొర్రెల\nకాపరి జీవితం గడుపుతున్న సమయంలో\nదేవలోకంలో ఒక చిత్రం జరిగింది. ఒక\nచోట పెళ్లి జరుగుతూండగా అనేకమంది\nదేవతలు చేరారు. ఆ సమయంలో కలహ\nప్రియ అనే దేవత అతిథుల మధ్య ఒక\nబంగారు ఫలం పడేసింది. ఆ పండు పైన\n\" అత్యంత సౌందర్యవతికి” అని రాసి\nవుంది. పెళ్లికి ఆతిథులుగా వచ్చిన ఆడ\nదేవతలలో ముగ్గురు మాత్రమే ఆ పండు\nకోసం పోటీపడ్డారు. వారెవరంటే, భూపుత్రి,\nబుద్ధిమతి, కామిని.\nఆ ముగ్గురిలోనూ ఉత్తమ సౌందర్యవతి\nఎవరో తేల్చినవారు లేకపోయారు. ఆ\nకారణంచేత వారు నేరుగా దేవనాధుడి\nవద్దకు వెళ్లి, తమ ముగ్గురిలో అత్యంత\nసౌందర్యవతి ఎవరో తీర్పు ఇవ్వమన్నారు. మాలో ఎవరి అందం గొప్పదో నిర్ణయించి\n\"ఈ తీర్పు నావల్ల అయేది కాదు.\nఐడా పర్వతంమీద ఉంటున్న మోహనుడి\nవద్దకు వెళ్లి మీ తగాదా పరిష్కారం చేసు\nకోండి!” అని దేవనాధుడు ఆ ముగ్గురికీ\nసలహా ఇచ్చాడు.\nముగ్గురు అప్సరలూ ఐడా పర్వతం\nమీదికి చేరే సమయాన మోహనుడు ఆ\nపర్వతంపై గల శిఖరాలలోకల్లా ఎత్తయిన\nశిఖరంమీద గోవులను మేపుతున్నాడు.\nవారు అతన్ని సమీపించి, బంగారు ఫలం\nఅతని చేతిలో పెట్టి, \"మోహనా, నువు\nకూడా అందగాడవు, బుద్ధిమంతుడవు. ఈ ఫలం వారికి ఇయ్యి. ఇది దేవనాధుడి\nఆజ్ఞ!” అన్నారు.\n\" నేను పశువులను తోలుకునే సామాన్య\nమానవుణ్ణి. నాకు దేవతా సౌందర్యం ఏం\nతెలుసు? ఈ పని నాపల్ల ఏమవుతుంది?\nకావలిస్తే ఈ పండును మూడు సమ\nభాగాలుగా కోసి ఇస్తాను, ముగ్గురూ మూడు\nముక్కలు తీసుకోండి,\" అని మోహనుడు\nఅమాయికత్వం నటించాడు.\n\" ఇది దేవనాధుడి ఆజ్ఞ! జవ దాటితే\nప్రమాదం!” అని ఆ ముగ్గురూ, మోహను\n\"అయితే నిర్ణయిస్తాను. మీరు నా\nనిర్ణయానికి తల ఒగ్గాలిగాని, నామీద\nఓడినవారు ఆగ్రహించకూడదు. మానవ\nమాత్రుడినైన నేను పొరపాటు నిర్ణయిస్తే\nమీరు సహించాలి,” అన్నాడు మోహనుడు.\nఇందుకు ముగ్గురూ ఆమోదించారు.\n\"మీరు ముగ్గురూ ఒక్కసారి కనబడు\nతుంటే నేను ఏ ఒకరినీ సరిగా చూడ\nలేకుండా ఉన్నాను. అందుచేత మీరు\nదూరంగా వెళ్ళిపోయి, ఒక్కొక్కరుగా\nనాదగ్గిరికి రండి !\" అన్నాడు మోహనుడు.\nముగ్గురూ చాటుకు వెళ్లిపోయారు.\nమొదట భూపుత్రి అతనివద్దకు వచ్చింది. అతను తన అందం పరీక్షించటానికిగాను\nఆమె గుండ్రగా తిరుగుతూ, \" చూడు,\nమోహనా! ఆ పండు నాకిచ్చావంటే ఏ\nయుద్ధంలోనూ నీకు అపజయమన్నది\nలేకుండా చేస్తాను. అందంలోగాని తెలివి\nలోగాని ప్రపంచంలో నీతో సమానుడు\nలేకుండా వరమిస్తాను,\" అన్నది.\n\"నేను గొడ్లకాపరిని, తల్లీ! నాకు యుద్ధా\nలెందుకు? విజయా లెందుకు?” అన్నాడు\nమోహనుడు.\nఆమె వెళ్ళిపోయి, బుద్ధిమతి వచ్చింది.\n\"మోహనా, ముగ్గురిలోనూ నేనే సౌందర్య\nపతిగా నిర్ణయించావంటే, నిన్ను ఆసియా\nకంతకూ రాజు చేస్తాను. ప్రపంచంలోకల్లా\nనీకన్న ధనికుడు లేకుండా వరమిస్తాను!\"\nఅన్నది ఆమె అతనితో.\n\" నేను లంచం పుచ్చుకుని తగాదా\nపరిష్కరించను. క్షమించండి!\" అన్నాడు\nమోహనుడు.\nకామిని ఆఖరున వచ్చింది. ఆమె అతన్ని\nచూస్తూ, \"అయ్యో, మోహనా, ఫ్రిజియా\nమొత్తంమీద నీ అంత అందగాడు లేడు!\nఅటువంటి వాడికి నిజంగా, స్పార్టాదేశపు\nరాజకుమార్తె భువనసుందరి భార్య కాతగి\nనది. ఆమెను మించిన సౌందర్యవతి\nభూలోకంలో లేదు!” అన్నది.\n\"ఆమె పేరే వినలేదు,” అన్నాడు\nమోహనుడు.\n\"వినలేదా? గ్రీస్లో ఉండే రాజకుమారు\nలందరూ ఆమెను పెళ్ళాడతామని వచ్చారు.\nకాని ఆమె రారాజు తమ్ముడైన ప్రతాపుకో\nపెళ్ళాడేసింది. కావాలంటే ఆమె నీకు\nలభిస్తుంది!\" అన్నది కామిని.\n\"ఆమెకు అదివరకే వివాహమయిం\nదిగా, కావాలంటేమటుకు నాకెలా లభి\nస్తుంది?\" అన్నాడు మోహనుడు.\nకామిని నవ్వి, \"ఏమైతే? నిన్ను చూడ\nగానే నీపై ఆమెకు ప్రేమ కలిగేటట్టు నేను\nచెయ్యగలను. ఆ తరవాత ఆమె యిల్లూ,\nవాకిలీ, భర్తా, సంసారమూ అన్నీ మరిచి\nనీవెంట పడి వచ్చేస్తుంది,” అన్నది.\n\"భువనసుందరి నిజంగా అంత అంద\nగత్తేనా?” అన్నాడు మోహనుడు.\n\"పిచ్చివాడా, ఆమె సౌందర్యం నా\nసౌందర్యానికి ఏమీ తగ్గదు,\" అన్నది\nకామిని నవ్వుతూ.\n\"ఆమెను నా కిప్పిస్తానని ప్రమాణం\nచేస్తావా?\" అన్నాడు మోహనుడు.\nకామిని ప్రమాణం చేసింది. మోహనుడు\nబంగారు ఫలాన్ని ఆమెకు బహూకరించాడు.\nఇందువల్ల మిగిలిన ఇద్దరు అప్సరసలకూ\nఅతనిపై ఎంతో ఆగ్రహం కలిగింది. కాని వారు అతని తీర్పుకు బద్ధులమై ఉంటా\nమని మాట యిచ్చి ఉండటంచేత తమ\nఆగ్రహాన్ని దిగమింగుకున్నారు.\nభువన సుందరి నిజంగానే ఆపురూప\nసౌందర్యవతి. అమితమైన సౌకుమార్యం\nగలది. ఆమె సాక్షాత్తూ దేవనాధుడికీ,\nమానిని అనే ఆమెకూ పుట్టింది. ఆమె\nఒక హంస గుడ్డులోనుంచి పుట్టి వచ్చిందని\nప్రతీతి. బాల్యంనుంచీ ఆమెను స్పార్టా\nరాజైన మర్దనుడు పెంచి పెద్దదాన్ని చేశాడు.\nఆమెకు పెళ్ళిచేయదగిన వయసు వచ్చే\nసరికి గ్రీసులో ఉన్న ఎంతోమంది రాకుమా\nరులు ఆమెను పెళ్ళాడ గోరి స్పార్టాకు\nవచ్చారు. అలా వచ్చినవారిలో దేప\nమయుడు, ప్రతాపుడు, భూధవుడు, రూప\nధరుడు మొదలైనవారున్నారు. వీరిలో రూప\nధరుడు ఒక్కడే ఉత్త చేతులతో వచ్చాడు;\nమిగిలిన వారంతా భువనసుందరికి అంతు\nలేని కానుకలు తెచ్చారు.\nమర్దనుడికి పెద్ద చిక్కే వచ్చిపడింది.\nఇందరిలో భువనసుందరిని ఎవరికని\nఇవ్వటం. ఎవరికిచ్చినా మిగిలినవారంతా\nకయ్యానికి రావచ్చు. అందుచేత ఆయన\nఏ ఒక్కరికీ తన కుమార్తె నివ్వనని చెప్పి\nసాగనంప లేదు; ఎవరు తెచ్చిన కానుక\nలనూ స్వీకరించనూ లేదు.\nతనకు భువనసుందరి నిచ్చి పెళ్ళి\nచెయ్యరని మొట్టమొదటినుంచీ స్పష్టంగా\nతెలిసినవాడు రూపధరుడు ఒకడే. అతను\nమర్దనుడివద్దకు వెళ్ళి, \"మీకు పెద్ద చిక్కు\nవచ్చిపడిందని - నే నెరుగుదును. నాకు\nమీరు ఒక్క సహాయం చెయ్యండి, నేను\nమీకు వచ్చిన చిక్కు విడే ఉపాయం\nచెబుతాను,” అన్నాడు.\n\"నీకు నేనేమి సహాయం చెయ్యాలి?\nనువు నా చిక్కు ఎలా విడగొడతావు?”\nఅని స్పార్టా రాజు మర్దనుడు అడిగాడు.\n\"మీ సోదరుడైన చంద్రదత్తుడి కుమార్తె\nపద్మముఖిని ఎలాగైనా నాకు పెళ్ళిచేసే\nటట్టు చూడండి. మీ కుమార్తెను యెవరి\nకిచ్చి పెళ్ళిచేసినా మిగిలినవాళ్ళు తగాదా\nపెట్టకుండా నే నొక ఉపాయం చెబుతాను.\"\nఅన్నాడు రూపధరుడు.\n\"నీ ఉపాయం చెప్పు నీకు పద్మ\nముఖిని ఇచ్చి పెళ్ళిచేసే పూచీ నాది,\"\nఅని మర్దనుడు మాట ఇచ్చాడు.\n\"అయితే ఇలా చేయండి: భువన\nసుందరిని పెళ్ళాడగోరి వచ్చిన రాకుమారు\nలందరినీ పిలవండి; ఆమెను ఎవరు పెళ్ళాడినా సరే, వాడికి ఇంకోడివల్ల\nప్రమాదం వచ్చే పక్షాన మిగిలినవారంతా\nఆమె భర్తకు సాయం వచ్చేటట్టు అందరి\nచేతా ప్రమాణం చేయించండి. అలా\nచేసినట్టయితే ఆమె వివాహం సాఫీగా, ఎట్టి\nపేచీలూ లేకుండా సాగిపోతుంది,” అన్నాడు\nరూపధరుడు.\nఈ సూచన మర్దనుడికి నచ్చింది.\nఆయన గ్రీకు రాకుమారులందరినీ పిలి\nపించి, \"మీరంతా భువనసుందరిని పెళ్లాడ\nగోరుతున్న వారే. అయితే ఆమె మీలో\nఒక్కరిని మాత్రమే పెళ్ళాడగలదు. ఆమె\nఎవరినైతే పెళ్ళాడుతుందో అతనిమీద మీలో\nఅసూయాపరు డెపడైనా ఉండి కత్తికట్ట\nవచ్చు. అలా జరిగే పక్షంలో మీరంతా\nఆమె భర్తకు సహాయం వెళతామని\nప్రమాణం చెయ్యండి. ఆతరవాత ఆమెకు\nభర్తను నిర్ణయిస్తాను,” అన్నాడు.\nరాకుమారులందరూ ఆయన కోరిన\nప్రకారం ప్రమాణాలు చేశారు. ఆతరవాత\nభువనసుందరిని ప్రతాపుడి కిచ్చి మర్దనుడు\nపెళ్లిచేశాడు. కొంతకాలం గడిచాక అతడు\nగతించాడు. అతడి స్థానంలో ప్రతాపుడు\nస్పార్టాకు రాజయాడు.\nభువన సుందరి వివాహం జరిగినప్పుడే,\nస్పార్టాలో రూపధరుడికీ, పద్మముఖికీకూడా\nవివాహం జరిగింది. పద్మముఖి తండ్రి\nఅయిన చంద్రదత్తుడు తన అల్లుడితో,\n\" బాబూ, నా కుమార్తెను విడిచి ఉండ\nలేను. నువు స్పార్టాలోనే ఉండిపో!”\nఅన్నాడు. కాని ఇందుకు రూపధరుడు\nఎంతమాత్రం ఒప్పక, భార్యతోసహా తన తేరు ఎక్కి ఇథాకాకు బయలుదేరాడు.\nచంద్రదత్తుడు వెర్రివాడులాగా రథం వెంట\nపరిగెత్తుకూ, \" నా తల్లీ, వెళ్ళిపోకు! వెళ్ళి\nపోకు!\" అని కేకలు పెట్టసాగాడు.\nమామగారి ఈ ప్రవర్తనను రూపధరుడు\nఎంతోసేపు సహించలేక పోయాడు. అతను\nతన భార్యవేపు తిరిగి, \"ఏమిటిది ? నువు\nవస్తే బుద్ధిపూర్వకంగా నావెంట వచ్చెయ్యి.\nలేవా, నన్ను విడిచిపెట్టి, మీ నాన్న వెంట\nతిరిగి పో!” అన్నాడు. పద్మముఖి ఎ సమా\nధానమూ చెప్పక, తన నెత్తిమీది మేలి\nమునుగు ముఖంమీదికి లాక్కున్నది.\nఇది చూసి చంద్రదత్తుడు తప్పు తనదే\nనని, భర్తవెంట వెళ్లిపోవటం తన కుమార్తె\nధర్మమనీ తెలుసుకున్నాడు. ఈ సంఘటన\nజరిగిన చోట ఆయన తన కుమార్తె శిలా\nప్రతిమ ఒకటి స్థాపించాడు. ఈ ప్రతిమ\nస్పార్టానగరానికి నాలుగు మైళ్ళ దూరాన\nఇప్పటికీ ఉన్నది.",
            "book_page_end": 40
        },
        {
            "title": "చిమ్మట - దాని జీవితం",
            "book_page_start": 41,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "విజ్ఞానము",
            "moral": "N/A",
            "keywords": [
                "చిమ్మట",
                "సీతాకోకచిలక",
                "జీవితచక్రం",
                "పట్టుపురుగు",
                "గూడు"
            ],
            "characters": [],
            "locations": [],
            "content": "చిమ్మటలూ, సీతాకోకచిలకలూ చూడటానికి చాలా అందంగా ఉంటాయి. వాటిలో అనేక\nరకాల రంగులుంటాయి. అయితే మనం వాటిని చూసి ఆనందించే సమయానికి వాటి\nజీవితం ముగియవస్తూ ఉంటుంది. ఒక చిమ్మట జీవితాన్ని గురించి తెలుసుకున్నట్టయితే\nమనకీ విషయం బోధపడుతుంది.\nఆడచిమ్మట ఆకులమీద గుడ్లు పెడుతుంది. ఆ గుడ్లనుంచి కాలక్రమాన అతి సన్నని\nఆకుపురుగులు బయటికి వస్తాయి. ఇవి ఆకులను తిని జీవిస్తూ క్రమంగా పెద్దవవుతాయి.\nఆకుపురుగులు పెద్దవయేటప్పుడు వాటి శరీరాలతోబాటు చర్మంకూడా పెరగదు. ఒక దశలో\nచర్యం చిట్లిపోతుంది. ఇంకొక చర్మంతో ఆకుపురుగు బయటికి వచ్చి మరికొంతకాలం పెరుగు\nతుంది. కొన్ని ఆకుపురుగులు మూడు, నాలుగుసార్లు చర్మాన్ని మార్చటం జరుగుతుంది.\nఒక్కొక్కప్పుడి ఆకుపురుగులు మనిషి వేలి మందాన, మూడంగుళాల నిడివి గల ఆకుపచ్చ\nశరీరాలతో మనకు చెట్లపై కనిపిస్తాయి.\nపెరగటం పూర్తికాగానే ఆకుపురుగు తన నోటినుంచి సన్నని దారం తెప్పించి, ఆ దారంతో\nతనచుట్టూ తాను అతినేర్పుగా గూడు అల్లుకుంటుంది. ఈ గూడు తనను అన్నిపక్కలా\nకప్పిఉండేటట్టుగానూ, తాను రెక్కలపురుగురూపంలో చీల్చుకురావటానికి బలహీనమైన\nద్వారం ఉండేటట్టుగానూ అల్లుకుంటుంది. అలా అల్లిన గూటినుంచి రెక్కలపురుగు వెలువడి\nవచ్చేలోపుగా గూటిలోపల అతి విచిత్రమైన పరిణామాలు జరుగుతాయి. చివరకు చిమ్మట\nబయటికి వస్తుంది. ఆక్షణంలో దాని శరీరం తడిసినట్టుంటుంది, కానిత్వరలోనే ఆరిపోతుంది.\nగూటినుంచి బయటికి వచ్చిన చిమ్మటకు గుడ్లు పెట్టటం తప్ప మరి జీవితం లేదు!\nపట్టుపురుగులు చిమ్మటలే. వాటి తాలూకు ఆకుపురుగులు అల్లే గూడునుంచే మనకు పట్టు\nలభిస్తున్నది.",
            "book_page_end": 41
        },
        {
            "title": "నష్టమైన విద్య",
            "book_page_start": 42,
            "pdf_page_start": 56,
            "pdf_page_end": 62,
            "author": "చందమామ బృందం",
            "genre": "బేతాళ కథ",
            "moral": "అపాత్రుడికి విద్య నేర్పడం వల్ల గురువుకు కూడా నష్టం వాటిల్లుతుంది, భ్రమను నిజంగా నమ్మడం వల్ల విద్య దక్కదు.",
            "keywords": [
                "విక్రమార్కుడు",
                "బేతాళుడు",
                "చంద్రస్వామి",
                "యోగీ",
                "మాయావిద్యా"
            ],
            "characters": [
                "విక్రమార్కుడు",
                "బేతాళుడు",
                "చంద్రప్రభువు",
                "దేవస్వామి (మంత్రి)",
                "చంద్రస్వామి (కొడుకు)",
                "యోగీ"
            ],
            "locations": [
                "ఉజ్జయినీ",
                "శ్మశానం",
                "అరణ్యం"
            ],
            "content": "పట్టు వదలని విక్రమార్కుడు చెట్టువద్దకు\nతిరిగివెళ్ళి శవాన్ని దించి భుజాన వేసు\nకుని, మళ్లీ శ్మశానంకేసి నడవ సాగాడు.\nఅప్పుడు శవంలోని బేతాళుడు, \"రాజా,\nఅర్ధరాత్రివేళ హాయిగా హంస తూలికా\nతల్ఫాన పడుకుని నిద్రపోవలిసిన నీవు,\nఈ విధంగా ఉపాసకుడిలాగా యెందుకు\nశ్రమపడుతున్నావో నాకు తెలియదు. ఉపా\nసనలు ఎల్లప్పుడూ ఫలించవు. దానికి\nదృష్టాంతంగా ఒక విచిత్రమైన కథ చెబు\nతాను విను,\" అంటూ ఈ కింది కథ\nఆరంభించాడు :\nపూర్వం ఉజ్జయినీ నగరాన్ని చంద్ర\nప్రభుడనే రాజు పరిపాలిస్తూ వుండేవాడు.\nఆయనకు దేవస్వామి అనే బ్రాహ్మడు\nమంత్రిగా ఉండేవాడు. ఎంతో ధనికుడైన\nఆ మంత్రికి చంద్రస్వామి అనే ఒక కొడు\nకుండేవాడు. వాడు చిన్నతనంలో సరిగానే\nచదువుకున్నాడుగాని, పెద్దవాడవుతూనే\nజూదంలో పడిపోయాడు. అతనికి రాత్రిం\nబగళ్లు జూదం ఆడటం తప్ప ఇంకొక\nఆలోచనే లేదు.\nఒకనాడు అతను ఒక వీధిని పోతూం\nడగా ఒక జూదపు అంగడి కనిపించింది.\nజూదగాళ్ల సందడి విని చంద్రస్వామి ఆ\nఅంగడిలో ప్రవేశించాడు. నలుగురితోబాటు\nతానుకూడా జూదం ఆడసాగాడు. దుర\nదృష్టంవల్ల అతనిదగ్గిర వున్న డబ్బంతా\nపోవటమేగాక, అతను మిగిలినవాళ్లకు బాకీ\nపడ్డాడుకూడా. వాళ్లు సొమ్మివ్వమన్నారు.\nఅతనెవరో వారికి తెలియదు. \"నేను\nమంత్రిగారి కొడుకును,\" అంటే వాళ్ళు\nఅంత తొందర చెయ్యరు. కాని ఆ మాట\nవాళ్ళతో చెబితే, తాను జూదం ఆడుతున్న\nసంగతి తండ్రికి తెలిసి తన పరువూ,\nతండ్రి పరువూకూడా పోతుందని చంద్ర\nస్వామి ఏమీ అనక అన్నింటికీ తల ఒగ్గి\nఊరుకున్నాడు.\nజూదరులు చంద్రస్వామిమీద ఆగ్ర\nహించి కర్రలతో మెత్తగా తన్నారు. చంద్ర\nస్వామి స్పృహతప్పినట్టు పడిపోయాడు.\nజూదపు అంగడివాడు రాత్రిదాకా చూశాడు.\nవాడికి భయంవేసింది. అందుచేత వాడు\nఅర్ధరాత్రివేళ తన నౌకర్లను పిలిచి, \"వీణ్ణి\nతెల్లవారేలోపుగా అడవిలో ఏపాడు నుయ్యో\nచూసి పారేసి రండి!\" అని చెప్పాడు.\nనౌకర్లు చంద్రస్వామిని మోసుకుని చీకటిలో\nఅరణ్యానికి వెళ్ళారు. ఎంత దూరం వెళ్లినా\nవారికి పాడుబడిన నుయ్యిగాని, గొయ్యిగాని\nకనపడలేదు. బరువేమో అడుగడుగుకూ\nహెచ్చుతున్నట్టు తోచింది.\n\"ఈ శవాన్ని ఇంకా యెంత దూరం\nమోస్తాం? ఇక్కడెక్కడా నుయ్యి లేదు.\nవీణ్ణి యిక్కడే వదిలి పోయి మన యజ\nమానితో నూతిలో పారేశామని చెప్పేద్దాం!\"\nఅని కూడబలుక్కుని, నౌకర్లు చంద్ర\nస్వామిని అడవిలో ఒక చోట పడవేసి\nతిరిగి వెళ్ళిపోయారు.\nవెంటనే చంద్రస్వామి లేచాడు. కాని\nదెబ్బలతో శరీరమంతా నజ్జు అయివున్నది.\nఅతను బాధతో నడుచుకుంటూ తెల్లవారే\nసరికి ఒక యోగి వుండే ఆశ్రమం చేరాడు.\nయోగి అతన్ని చూడగానే, \"రా, నాయనా!\nశోషపోయినట్టున్నావు. నీకు కావలిసిన\nభోజనం ఇస్తాను, రా!” అని ఆహ్వానించాడు.\nనట్టడవిలో ఉండే ఈ జడదారి తనకు\nకావలసిన భోజనం యెలా పెడతాడా అని\nచంద్రస్వామి ఆశ్చర్యపడ్డాడు.\nకాని ఆ యోగి అనేక సిద్ధులు కల\nవాడు. ఆయన ఒక శ క్తిని ఆవాహన చేసి,\n\"ఈ అతిథికి ఆతిథ్యం చెయ్యి!” అన్నాడు.\nవెంటనే చంద్రస్వామి చుట్టూ ఒక బంగారు\nనగరం ప్రత్యక్షమయింది. అతని యెదట\nఒక దివ్యభవనం కనిపించింది, ఆ భవ\nనంలోనుంచి అనేకమంది స్త్రీలు వచ్చి,\n\"అయ్యా, దయచెయ్యండి!\" అని చంద్ర\nస్వామిని ఆహ్వానించారు.\nఅతను వారివెంట వెళ్ళాడు. వారు\nఅతనిచేత చక్కగా స్నానం చేయించి,\nకట్టుకోవటానికి వెలలేని బట్టలిచ్చారు.\nఅతని శరీరానికి అగరు గంధం పూశారు.\nతరవాత అతనికి దివ్యమైన భోజనం\nపెట్టారు. భోజనం చేసేటప్పుడు ఒక దివ్య\nసుందరి వచ్చి అతని సరసనే కూచుని\nభోజనం చేసింది. భోజనం చేసి అతను\nహంసతూలికా తల్పం మీద పడుకుని\nనిద్రపోయాడు. బడలిక తీరి నిద్రలేచాక\nతాపీగా ఆ యువతినిగురించి విచారించుదా\nమనుకున్నాడు.\nకాని అతను నిద్రలేచి చూసేసరికి ఎదు\nరుగా యోగి వుండే పర్ణశాలా, చుట్టూ అడవి\nమాత్రమే వున్నది. నగరం లేదు, స్త్రీలు\nలేరు, భవనాలూ లేవు. యోగి అతని దగ్గి\nరికి వచ్చి, \"ఏం, నాయనా? ఆతిథ్యంలో\nఏ లోటూ రాలేదుగద ? నీకు అంతా\nసుఖంగా జరిగిందా?” అని అడిగాడు.\n\"తమ దయవల్ల అంతా సుఖంగానే\nజరిగింది. కాని నే నొక దివ్యసుందరిని\nచూశాను. ఆమెతో పరిచయం చేసుకోవా\nలని నాకు చాలా కుతూహలంగా ఉంది,”\nఅన్నాడు చంద్రస్వామి.\n\"పిచ్చివాడా, నీవు చూసినదంతా నిజ\nమనుకున్నావా? అది నా విద్యాప్రభావం\nచేత సృష్టించిన భ్రమమాత్రమే,” అన్నాడు\nయోగి నవ్వుతూ.\n\" అయితే, నా మీద దయవుంచి ఆ\nవిద్యను నాకుకూడా దయచేయించండి,\nమహానుభావా!” అని చంద్రస్వామి యోగిని\nవేడుకున్నాడు.\n\" నాయనా, ఈ విద్య సులువుగా అబ్బేది\nకాదు. దీనికోసం నీవు ప్రయత్నించలేవు.\nదీనికోసం నీటిలో ముణిగి జపం చెయ్యాలి.\nఈ జపంలో వున్న సాధకుణ్ణి మాయ చుట్టే\nస్తుంది. తాను మళ్లీ పుట్టినట్టూ, పెరిగి\nపెద్దవాడై పిల్లలను కనినట్టూ భ్రమ కలుగు\nతుంది. అదంతా నిజమేననుకుని వాడు\nతన సాధనను మరిచిపోతాడు. అలా మరిచి\nపోకుండా ఎవడైతే ఇరవైనాలుగేళ్ళపాటు\nఆ భ్రమ జీవితం గడిపి, ఆ భ్రమలోనే\nఅగ్నిప్రవేశం చేస్తాడో, అటువంటి సాధకుడు\nవిద్యను సాధించి నీటినుండి బయటికి\nవస్తాడు. సామాన్యులకు ఈ విద్య సిద్ధిం\nచదు,” అన్నాడు.\nచంద్రస్వామి మొండిపట్టు పట్టి, \"అలా\nకాదు. విద్య నేను సిద్ధింపజేసుకుంటాను.\nమీరు అనుగ్రహించండి,” అన్నాడు.\n\"నీకు విద్య సిద్ధించకపోతే, నీ సాధన\nవిఫలం కావటమే గాక, తగనివాడి కిచ్చి\nనందుకు నేను సాధించిన విద్యకూడా నష్ట\nమైపోతుంది సుమా!\" అని యోగి, చంద్ర\nస్వామిని హెచ్చరించాడు.\n\" తమకు యెలాటి నష్టమూ నేను కలగ\nనివ్వను,” అన్నాడు చంద్రస్వామి.\nయోగి అతని మాట తీసివెయ్యలేక విద్య\nనివ్వటానికి నిశ్చయించుకుని, \" సరే, నీవు\nనీటిలో ముణిగిన తరవాత అగ్నిప్రవేశం\nచెయ్యవలిసి వచ్చినప్పడు నేను హెచ్చరిక\nచేస్తాను. సంకోచించకుండా అగ్నిప్రవేశం\nచెయ్యి, ఒక వేళ అది భ్రమేనన్న విషయం\nమరిచిపోతే, నేను హెచ్చరించినప్పుడై నా\nజ్ఞప్తి తెచ్చుకో,” అన్నాడు. అందుకు\nచంద్రస్వామి సరేనన్నాడు.\nతరవాత యోగి తాను స్నానంచేసి,\nచంద్రస్వామిచేత స్నానం చేయించి ఒక\nమంత్రం ఉపదేశించి, నీటిలో ముణిగి\nకూచుని మంత్రం జపించమన్నాడు. అంతా\nయోగి చెప్పినట్టే జరిగింది. తాను ఒక\nబ్రాహ్మడి ఇంట పుట్టినట్టు చంద్రస్వామికి\nతోచింది. తరవాత అతను పెరుగుతూ,\nఉపనయనం చేసుకుని విద్యాభ్యాసం సాగిం\nచాడు. తరవాత అతని పెళ్లయింది. అత\nనికి పిల్లలు కలిగారు. వారు పెరిగి పెద్ద\nవారవుతున్నారు. అతని జీవితం, అన్ని\nవిధాలా సుఖంగా వెళ్లిపోతున్నది.\nఇంతలో చంద్రస్వామికి గురువు చేసిన\nహెచ్చరిక వినబడింది. తాను విద్యాసిద్ధి\nకోసం జపం చేస్తున్న సంగతి స్ఫురణకు వచ్చింది. ఇక అగ్నిప్రవేశం చెయ్యాలి.\nఆ భ్రమలోనే అతను అగ్నిప్రవేశానికి అంతా\nసిద్ధంచేశాడు. కాని అతని బంధువులూ,\nపెద్దలూ, భార్యా, బిడ్డలూ చుట్టూ మూగి,\n\"అయ్యయ్యో! వద్దు, వద్దు!\" అని ఆక్రో\nశించ సాగారు. అతనికి భయంపుట్టింది.\n\"నేను చచ్చిపోతే వీరంతా ఏమవుతారు?”\nఅనుకున్నాడు. యోగి అగ్నిప్రవేశం చెయ్య\nమన్న మాట జ్ఞాపకం వచ్చింది. ఆయన\nతెలిసి చెప్పాడో, తెలియక చెప్పాడో అని\nసందేహం కలిగింది. అయినా చంద్రస్వామి\nమనస్సు రాయి చేసుకుని అగ్నిలో ప్రవేశిం\nచాడు. కాని అగ్ని కాలలేదు. చంద్రస్వామి\nనీటిలో లేచి నిలబడ్డాడు. అతడికి భ్రమ\nఅంతా వదిలిపోయింది. ఒడ్డున నవ్వుతూ\nయోగి నిలబడి వున్నాడు.\nచంద్రస్వామి యోగివద్దకు వచ్చి\nనమస్కరించి, \"స్వామీ, అంతా తమరు\nచెప్పిన ప్రకారమే చేశాను. కాని అగ్ని\nప్రవేశం చేసినప్పుడు అగ్ని చల్లగా వుందేం?\"\nఅని అడిగాడు.\n\" నువు ఏదో తప్పు చేసివుంటావు. అగ్ని\nచల్లగా వుండటమేమిటి? ఆశ్చర్యంగా\nఉంది\" అన్నాడు యోగి.\n\" నేను సరిగా తమరు చెయ్యమన్నట్టే\nచేశాను,” అన్నాడు చంద్రస్వామి.\n\"నిజం ఇప్పుడే తెలుసుకుందాం!\"\nఅంటూ యోగి తన విద్యను ఆవాహన\nచేశాడు. కాని విద్య రాలేదు.\nయోగి, కంట నీరు పెట్టుకుంటూ \"నీకు\nవిద్య రాకపోగా నాకు వచ్చినదికూడా\nపోయింది!” అన్నాడు.\nబేతాళుడీ కథ చెప్పి, \"రాజా, చంద్ర\nస్వామి అంతా సరిగానే చేశాడుగదా, అత\nనికి విద్య ఎందుకు రాలేదు? గురువుకున్న\nవిద్యకూడా యెందుకు పోయింది? ఈ\nసందేహం నాకు తీరలేదు. తెలిసికూడా\nనా సందేహం తీర్చకపోయావో నీ శిరస్సు\nపగిలిపోతుంది,” అన్నాడు.\n\"నాచేత మాట్లాడించటానికి అడుగు\nతున్నావుగాని, ఇందులో సందేహానికి అవ\nకాశం ఏమున్నది? చంద్రస్వామి తన\nభ్రమను నిజమనుకుని అగ్నిలో దూక\nటానికి పస్తాయించాడు. ఆ కారణంచేతనే\nఅతనికి విద్య దక్కలేదు. అపాత్రుడికి\nవిద్య ఇచ్చిన కారణంచేత గురువుకుండిన\nవిద్యకూడా నష్టమైపోయింది,” అన్నాడు\nవిక్రమార్కుడు.\nఈ విధంగా రాజుకు తిరిగీ మౌనభంగం\nకలగగానే బేతాళుడు శవంతో సహా\nమాయమై మళ్లీ చెట్టెక్కాడు.",
            "book_page_end": 48
        },
        {
            "title": "ఇంద్రజాలము",
            "book_page_start": 50,
            "pdf_page_start": 64,
            "pdf_page_end": 65,
            "author": "ప్రొఫెసర్ పి. సి. సర్కార్",
            "genre": "విజ్ఞానము",
            "moral": "N/A",
            "keywords": [
                "ఇంద్రజాలం",
                "పేక ముక్క",
                "టోపీ",
                "ప్రదర్శన",
                "ట్రిక్కు"
            ],
            "characters": [
                "ఐంద్రజాలికుడు (ప్రొఫెసర్ పి. సి. సర్కార్)"
            ],
            "locations": [],
            "content": "టోపీ పైభాగంకుండా పేక ముక్కను\nలాగటం మంచి ట్రిక్కు. దానిని నేను\nమొదటినుంచీ విజయవంతంగా చేస్తూ\nవస్తున్నాను. ఏదో ఒక పేకముక్క,\nఇస్పేటు జాకీ అనుకోండి, తీసుకుని\nదానిని టోపీలో పెట్టి, ప్రేక్షకులందరూ\nచూస్తూండగా, టోపీ పైభాగంకుండా\nకొంచెం కొంచెమే పైకి లాగి తీయటమే\nఈ ట్రిక్కులో ఉన్న విశేషం. టోపీ\nపైభాగాన కంత ఏమీ లేదని చూప\nటానికిగాను టోపీని ముందుగా ప్రేక్ష\nకులకు చూపాలి.\nఈ ట్రిక్కు చెయ్య టానికిగాను\nయూరోపియనులు సాయంకాలంపూట\nధరించే టాప్ హాట్, లేక ఓపెరా హాట్\nఉపయోగించాలి; ఎందుకంటే, దాని\nపైభాగం బల్లపరుపుగా, నున్నగా\nఉంటుంది. టోపీ నల్లరంగు గలదై\nకూడా ఉండాలి.\nఐంద్రజాలికుడు ఇస్పేటు జాకీ\nముక్క తీసుకుని, దానిని పదునైన\nకత్తితో నాలుగు సమభాగాలుగా\nకోస్తాడు. తరవాత ఆ ముక్కలను\nనల్లని వెల్వెట్ గుడ్డపై అంటిస్తాడు.\nటోపీపైన ఉండే గుడ్డలాటిదే ఇందుకు\nకూడా వాడాలి. ముక్క'లు ఆరి, బిగి\nసిన తరవాత, వాటి చుట్టూ ఉండే\nగుడ్డను జాగర్తగా కత్తిరించేసి, ఇలా\nతయారైన \"మాయ\" పేకముక్క\nపక్కలకుకూడా నల్లరంగు పూయాలి.\nఅప్పుడు ఆ ముక్కను టోపీ పైభాగాన\nబోర్లా పెట్టినట్టయితే, ఎవరూ తెలుసుకో\nలేరు. పక్క పుటలో ఉన్న బొమ్మలను\nచూసినట్టియితే పైన చెప్పిన విష\nయాలు సులువుగా బోధపడతాయి.\n\"మాయ\" పేకముక్క మొదటి\nనుంచీ టోపీ పైభాగాన బోర్లా పెట్టబడే\nఉంటుంది. తరువాత ఒక పేక తీసు\nకుని అందులోనుంచి ఒక నిజ\nమైన ఇస్పేటు జాకీ ముక్క పైకి\nతీయాలి. ఆ తరవాత ఆ ముక్కను\nటోపీ లోపల పెడుతున్నట్టు నటిస్తూ,\nచొక్కాచేతిలో దాచెయ్యాలి. చెయ్యి\nటోపీలోపల ఉంటుంది గనక ఇది\nసులువుగా చెయ్యవచ్చు.\nతరవాత ఐంద్రజాలికుడు టోపీ ఐంద్రజాలికుడు కిందినుంచి\nఒకొక్క తోపు తోసినప్పుడల్లా, మాయ\nముక్క తాలూకు A, B, C, D భాగా\nలలో ఒక్కొక్కదాన్ని పైకి తీస్తాడు.\n(బొమ్మ చూడండి) నైపుణ్యంతో ప్రద\nర్శనం చేసినట్టయితే ప్రేక్షకులు టోపీలో\nనుంచి పేకముక్క పైకి వస్తున్నదనే\nఅనుకుంటారు. పైకివచ్చే భాగంకాక,\nలోపలి ముక్కను టోపీ పైభాగంనుంచి మిగిలినది టోపీలో ఉన్నట్టే వారికి\nపైకి తోస్తున్నట్టుగా అభినయిస్తాడు. భ్రమ కలుగుతుంది. పేకముక్క\nముక్కను కొంచెం కొంచెమే పైకి యావత్తూ పైకి వచ్చేశాక, ఐంద్రజాలి\nతోస్తున్నట్టు అభినయించటం చాలా\nఅవసరం. (ఐంద్రజాలికుడి విజయం\nచాలావరకు ప్రదర్శనా సామర్థ్యంమీద\nఆధారపడి ఉంటుందనేది ముఖ్యంగా\nగమనించాలి.)\nకుడు దానిని బల్లమీద వెల్లికిలా పడేసి,\nప్రేక్షకులు ఆ ముక్కను పరిశీలనగా\nచూసేలోపునే ఇంకొక ట్రిక్కు ప్రారం\nభించేస్తాడు.",
            "book_page_end": 51
        },
        {
            "title": "ఏడుపుకు కారణం",
            "book_page_start": 52,
            "pdf_page_start": 66,
            "pdf_page_end": 66,
            "author": "చందమామ బృందం",
            "genre": "హాస్యం",
            "moral": "కొందరికి ఇతరుల కష్టాలు ఆనందం కలిగిస్తాయి.",
            "keywords": [
                "రాజు",
                "నౌకరు",
                "దుర్మార్గుడు",
                "యువరాజు",
                "హాస్యం"
            ],
            "characters": [
                "దుర్మార్గుడైన రాజు",
                "యువరాజు",
                "నౌకరు"
            ],
            "locations": [
                "రాజభవనం",
                "దేశం"
            ],
            "content": "పూర్వం ఒక రాజు పరమదుర్మార్గుడు. ఆయనను చూసి ప్రజలు పులిని చూసినట్టు దడుచు\nకునేవారు. ఇక రాజభవనంలో ఉండే నౌకర్లమాట అడగనే అక్కర్లేదు; వాళ్లకు దినదిన\nగండంగా ఉండేది. కొంతకాలానికి ఆ రాజు కాస్తా చచ్చి పోయాడు.\nప్రజలకు పెద్దపీడ విరగడ అయిపోయింది. యువరాజు చాలా మంచివాడు, ప్రజ\nలంటే అతనికి చాలా ఇష్టం. పరమ దుర్మార్గుడైన రాజు చచ్చి పోయినందుకూ, చాలా\nమంచివాడు రాజు కాబోతున్నందుకూ ప్రజలు ఎంతో సంతోషించి, ఉత్సవాలూ, ఊరేగింపులూ,\nవిందులూ, వినోదాలూ జరుపు కున్నారు. వీటిలో కొత్త రాజుగారు కూడా పాల్గొన్నాడు.\nరాజుగారు ఊరేగటానికి పల్లకీ ఎక్కి రాజభవనం నుంచి బయలు దేరుతుండగా\nఆయనకు ఒక వింత దృశ్యం కనబడింది. రాజభవనంలోని నౌకరు ఒకడు కంటనీరు పెట్టు\nకుంటూ, తలపాగా కొంగుతో కళ్లుతుడుచు కుంటున్నాడు.\nరాజుగారు వాణ్ణి దగ్గిరికి పిలిచి, \"ఏమిరా? దేశంలో ప్రజలంతా ఆనందంలో ఓల\nలాడుతూంటే నువు దుఃఖిస్తున్నావు. దేనికి? మా నాన్నగారు చని పోయినందుకు విచా\nరిస్తున్నావా?” అని అడిగాడు.\nదానికి నౌకరు, \"లేదు, బాబయ్యా! మహారాజావారు ప్రతి ఉదయమూ మెట్లుదిగి\nవస్తూ, ఏ కారణమూ లేకుండానే నెత్తిన ఎనిమిది దెబ్బలు కొట్టేవారు. అటువంటి వారిప్పుడు\nనరకానికి వెళ్లారుగదా, అక్కడి యమ కింకరులు మటుకు ఆయనతో ఎట్లావేగుతారు.\nఆయనను మళ్లీ ఇక్కడికి పంపేస్తారేమోనని ఏడుస్తున్నాను,\" అన్నాడు.\nఈ మాటలు విని రాజుగారూ, చుట్టూ ఉన్నవాళ్లూ గొల్లున నవ్వారు.",
            "book_page_end": 52
        },
        {
            "title": "కాకి - గుడ్ల గూబ",
            "book_page_start": 53,
            "pdf_page_start": 67,
            "pdf_page_end": 67,
            "author": "చందమామ బృందం",
            "genre": "జానపద కథ",
            "moral": "తొందరపడి చెడు నిర్ణయాలు తీసుకోకూడదు.",
            "keywords": [
                "కాకి",
                "గుడ్లగూబ",
                "బ్రహ్మదేవుడు",
                "రాజు",
                "పక్షులు"
            ],
            "characters": [
                "బ్రహ్మదేవుడు",
                "కాకి",
                "గుడ్లగూబ",
                "సింహం (మృగరాజు)",
                "ఆనందుడు (చేపరాజు)"
            ],
            "locations": [
                "అరణ్యం",
                "సముద్రం"
            ],
            "content": "బ్రహ్మదేవుడు ఒకనాడు జంతువుల నన్నిటినీ పిలిపించి, \"మనుషులు క్రమపరిపాలన\nకింద సుఖంగా జీవించ గలందులకై రాజులను ఎర్పాటు చేసుకుంటున్నారు. మీరు కూడా\nఒక రాజును ఎన్నుకోరాదా?” అని సూచన చేశాడు.\nవెంటనే మృగాలన్నీ సమావేశమై సింహాన్ని మృగరాజుగా ఎన్ను కున్నాయి.\nఅదేవిధంగా సముద్రంలో ఉండే చేపలన్నీ చేరి ఆనందుడనే చేపను తమరాజుగా\nఎన్ను కున్నాయి.\nకాని పక్షులు అటువంటి ప్రయత్నం ఏమీ చెయ్యలేదు. ఇది గమనించి బ్రహ్మదేవుడు,\nపక్షులను కూడా సమావేశం జరపమనీ, ఒక రాజును ఎన్నుకోమని సలహా ఇచ్చాడు.\nవిధిలేక పక్షులు సమావేశమయాయి. రాజుగా ఉండటానికి ఎవరో గుడ్లగూబను\nసూచించారు.\nఈ సూచనకు కాకి అభ్యంతరం చెప్పింది. \" అసలే అంతంత మాత్రం మొహం!\nదానికి తోడు ఆమొహాన ఆగ్రహం ప్రకటించిందంటే చూడలేక చావాలి. గుడ్లగూబ రాజుగా\nఉండటానికి నేను ఎంత మాత్రం ఒప్పను!” అన్నది.\nఇది విని గుడ్ల గూబ మండిపడి కాకిని తరుముకుంటూ పోయింది. సమావేశం భగ్న\nమయింది. అది మొదలు కాకులకూ గుడ్ల గూబలకూ కొంచెం కూడా పడదు.",
            "book_page_end": 53
        },
        {
            "title": "చిత్రకథ",
            "book_page_start": 56,
            "pdf_page_start": 70,
            "pdf_page_end": 70,
            "author": "చందమామ బృందం",
            "genre": "సాహసం",
            "moral": "N/A",
            "keywords": [
                "పావురాయి",
                "కుక్క",
                "కుర్రాడు",
                "కాలవ",
                "సాహసం"
            ],
            "characters": [
                "దాసూ",
                "వాసూ",
                "కొంటె కుర్రాడు",
                "టైగర్ (కుక్క)",
                "స్త్రీ"
            ],
            "locations": [
                "కాలవ ప్రాంతం",
                "చెట్టు"
            ],
            "content": "ఒకనాడు దాసూ, వాసూలు పెంపుడు పావురాయిని ఎగరవేస్తూ, కాలవ ప్రాంతా\nలకు వెళ్ళారు. పావురాయి, కాలవ ఒడ్డున ఉన్న చెట్టుమీదుగా ఎగురుతున్నది.\nఆ సమయంలో పంగలకర్ర తీసుకుని పిట్టలు కొట్టేందుకు వచ్చిన, ఒక కొంటె\nకుర్రాడు, ఆ పావురాయిని గురిచూసి కొట్టబోయాడు. ' టైగర్ ' క్షణంలో పోయి\nఅతడి కాలు పట్టుకున్నది. పంగలకర్రలోని రాయి గురి తప్పి, కాలవనుంచి\nనీరు తెస్తున్న ఒక స్త్రీ తలమీది కుండకు తగిలింది. కొంటె కుర్రాడు పారి\nపోయాడు. దాసూ, వాసూలుకూడా 'టైగర్'తో సహా అక్కడినుంచి పరిగెత్తారు.",
            "book_page_end": 56
        }
    ],
    "statistics": {
        "total_stories": 15,
        "author_counts": {
            "చందమామ బృందం": 11,
            "కె. రాజేశ్వరరావు": 1,
            "విద్వాన్ విశ్వం": 1,
            "సి. వసుంధర": 1,
            "ప్రొఫెసర్ పి. సి. సర్కార్": 1
        },
        "genre_counts": {
            "జాతక కథ": 1,
            "హాస్యం": 2,
            "నీతి కథ": 2,
            "సాహసం": 3,
            "భక్తి కథ": 1,
            "కుటుంబ కథ": 1,
            "పౌరాణికం": 1,
            "విజ్ఞానము": 2,
            "బేతాళ కథ": 1,
            "జానపద కథ": 1
        }
    }
}