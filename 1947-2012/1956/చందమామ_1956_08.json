{
    "book_id": "చందమామ_1956_08",
    "stories": [
        {
            "title": "ఆహ్వానము",
            "book_page_start": 2,
            "pdf_page_start": 15,
            "pdf_page_end": 15,
            "author": "చక్రపాణి",
            "genre": "సంపాదకీయం",
            "moral": "పాలకులు అహింసతో దురాచారాలను నిర్మూలించాలి. హింసను అవలంబించేవారు దాని దౌష్ట్యాన్ని అర్థం చేసుకోరు.",
            "keywords": [
                "బాలగంగాధర తిలక్",
                "జాతీయోద్యమం",
                "సింద్బాద్",
                "దురాచారం",
                "అహింస"
            ],
            "characters": [
                "లోకమాన్య బాలగంగాధర తిలక్",
                "చందమామ పాఠకులు"
            ],
            "locations": [
                "భారతదేశం"
            ],
            "content": "మన జాతీయ విమోచనోద్యమం ఎన్ని రంగాలలోనో నడిచింది. ఎందరో మహనీయులు ఆ ఉద్యమాన్ని నడిపించారు. అటువంటివారిలో ఒకరు లోకమాన్య బాలగంగాధర తిలక్. ఆయన శత జన్మదినోత్సవం దేశమంతటా జరపబడుతున్నది. ఈ వీరపూజలో మనంకూడా పాల్గొందాం !\\nఅతి విచిత్రమైన సింద్బాద్ నౌకాయానాల కథలు ఎన్నో తరాలవారిని ఆకర్షించాయి. ఆబాలగోపాలాన్నీ ఆనందింపజేయ గల ఈ కథలు ఈ సంచికనుండీ ఆరంభమవుతున్నాయి. వీటికి సంబంధించిన ప్రస్తావన కిందటి సంచికలోనే ప్రచురించాం. ఈ కథలను వరసగా 'చందమామ ’లో చదవండి.\\nపాలకులు యుక్తిమంతులైనట్టయితే హింసాయుతమైన దురా చారాలను అహింసద్వారానే రూపు మాపవచ్చునని, “దురాచారం” (జాతక కథ) స్పష్టం చేస్తోంది. హింసను అవలంబించేవారు, అది తమమీదికి వచ్చేదాకా, దానిలో ఉండే దౌష్ట్యాన్ని అర్థంచేసుకోలేరని కూడా ఈ కథ రుజువు చేస్తోంది.",
            "book_page_end": 2
        },
        {
            "title": "అట్టమీది బొమ్మ",
            "book_page_start": 2,
            "pdf_page_start": 16,
            "pdf_page_end": 16,
            "author": "చందమామ బృందం",
            "genre": "పురాణ వివరణ",
            "moral": "పరాభవం అనుభవించిన సైంధవుడు తపస్సు చేసి శివుని నుండి వరం పొందాడు.",
            "keywords": [
                "సైంధవుడు",
                "పాండవులు",
                "ద్రౌపది",
                "శివుడు",
                "మహాభారతం"
            ],
            "characters": [
                "సైంధవుడు",
                "ద్రౌపది",
                "ధర్మరాజు",
                "భీముడు",
                "అర్జునుడు",
                "శివుడు"
            ],
            "locations": [
                "అడవి",
                "హిమాలయాలు"
            ],
            "content": "ద్రౌపదిని సైంధవుడు బలాత్కారంగా తన రథంమీద తీసుకునిపోతున్న సమ యంలో, అడవిలో వేటకు వెళ్లిన పాండవులకు దుశ్శకునాలు కలిగాయి. వారు వేట చాలించి తిరిగి వచ్చి, జరిగిన సంగతి తెలుసుకున్నారు.\\nవెంటనే పాండవులు అయిదుగురూ తమ రథాలమీద బయలుదేరి, అతి వేగంగా సైంధవుడి బలాలను చేరుకున్నారు. పాండవులకూ, సైంధవుడి అనుచరులకూ ఘోరయుద్ధం జరిగింది.\\nతనకు అపజయం తప్పదని సైంధవుడికి తెలిసిపోయింది. వాడు తన రథంమీదినుంచి ద్రౌపదిని కిందికి దింపి, రథం తోలించుకుని పారిపోయాడు.\\nఈలోపుగా పాండవులు సైంధవుడి బలాలను పూర్తిగా నాశనంచేసేశారు. భీమార్జునులు సైంధవుడికోసం చూసి, అతడు పారిపోయాడని తెలుసుకుని, అతనికోసం ఒక రథంలో బయలుదేరారు. వారు పోయేటప్పుడు ధర్మరాజు, \" సైంధవుణ్ణి ఏమైనా చెయ్యండిగాని, చంపవద్దు!\" అని హెచ్చరించాడు.\\nఒక కోసుదూరం వెళ్లాక భీమార్జునులకు సైంధవుడి రథం కనుచూపు మేరలోకి వచ్చింది. వారు దూరంనుంచే ఆ రథం గుర్రాలను బాణాలతో కొట్టేశారు. రథం దిగి కాలిబలంకొద్దీ పారిపోతున్న సైంధవుడు వారికి చిక్కి పోయాడు. భీముడు అతన్ని కసితీర చిత్రహింస చేసి, చంపబోతుండగా అర్జు నుడు, అన్న చెప్పినమాట జ్ఞాపకంచేసి అతన్ని వారించాడు.\\nభీముడు సైంధవుడికి పంచశిఖలు పెట్టి, \"ఓరీ, నీచాధముడా! నువు వెళ్ళినచోటనల్లా పాండవుల దాసుణ్ణి అని చెప్పుకు తిరుగు. అలా అయితే నిన్ను ప్రాణాలతో వదిలేస్తాను!\" అన్నాడు. ప్రాణభయంచేత సైంధవుడు, భీముడు చెప్పినదానికి అంగీకరించాడు.\\nఇంత పరాభవం చెందిన సైంధవుడు హిమాలయాలకు వెళ్ళి శివుణ్ణి గురించి ఘోరతపస్సు చేశాడు. శివుడు మెచ్చి ప్రత్యక్షమై, \" ఏం వరం కావాలో కోరుకో !” అన్నాడు. \" మహాదేవా, పంచపాండవులందరూ నాచేతిలో ఓడేటట్టు వరమియ్యి!” అని అడిగాడు సైంధవుడు. \" వెర్రివాడా, అర్జునుడికి నేను పాశు పతాస్త్రం ఇచ్చి ఉన్నాను. అతన్ని ఎవరూ ఓడించలేరు. మిగిలిన నలుగురూ ఒక్క రోజు నీచేత ఓడేటట్టు వరం ఇచ్చాను, వెళ్లు!\" అన్నాడు శివుడు.",
            "book_page_end": 2
        },
        {
            "title": "అర్థణా రాజు",
            "book_page_start": 3,
            "pdf_page_start": 17,
            "pdf_page_end": 20,
            "author": "వి. నాగభూషణం",
            "genre": "నీతి కథ",
            "moral": "చిన్నదైనా, సొంత కష్టంపై ఉన్న మమకారం విలువైనది. వాడికి తన అర్ధణాపై ఉన్న పట్టుదల వల్లనే రాజ్యాన్ని సంపాదించుకున్నాడు.",
            "keywords": [
                "పేదవాడు",
                "అర్ధణా",
                "పట్టుదల",
                "రాజు",
                "దానం",
                "పాటలీపుత్రం"
            ],
            "characters": [
                "నీళ్ళు మోసే పేదవాడు (అర్ధణా రాజు)",
                "అతని భార్య",
                "రాజు",
                "మంత్రి",
                "రాజభటులు"
            ],
            "locations": [
                "పాటలీపుత్రనగరం"
            ],
            "content": "పాటలీపుత్రనగరంలో ఒక పేదవాడుండే వాడు. వాడు నీళ్లుమోసి జీవితం వెళ్లబుచ్చు తూండేవాడు. వాడుండేది సగరపు ఉత్తర ద్వారం వద్ద. ఆ నగరం దక్షిణద్వారానికి సమీపంలో ఒక స్త్రీ ఉండేది. ఆమెకూడా నీళ్లబిండెలు మోసి జీవయాత్ర గడుపు తున్నది. ఈ ఇద్దరికీ స్నేహం కుదిరి పెళ్లి చేసుకున్నారు.\\nపెళ్ళిచేసుకున్నప్పటికీ ఇద్దరూ నగరం చెరొకమూలా పనిచేస్తూ ఉండటంవల్ల తరుచు ఒకరినొకరు చూసుకునేవారుకారు.\\nఇలా ఉండగా ఒకరోజు ఏదో పండగ వచ్చింది. నీళ్ళు మోసేవాడు తన పని త్వరగా ముగించుకుని దక్షిణద్వారందగ్గిర ఉండే తన భార్యను చూడబోయాడు.\\n\"ఇవాళ పండగరోజు. అందరూ పండగ చేసుకుంటారు. మనం మాత్రం చేసుకోవద్దా? నాదగ్గిర అర్ధణా ఉన్నది. నీదగ్గిర ఏమాత్రం ఉన్నది?” అని భార్య అడిగింది, తన అర్ధణా చూపుతూ.\\n\"నాదగ్గిరకూడా అర్ధణా ఉంది. దాన్ని ఉత్తరద్వారం వద్ద గోడలో ఇటుకల సందున జాగ్రత్తగా దాచి ఉంచాను,” అన్నాడు భర్త.\\n\"చాలు. అందులో ఒక కానీ పెట్టి పూలు కొందాం. ఇంకో కానీకి చందనం కొందాం. మిగిలిన అర్ధణాతో పాయసం కాచుకు తాగుదాం!” అన్నది భార్య.\\nఈ మాటలకు నీళ్ళుమోసేవాడు పరవశుడైపోయాడు. తానూ, తన భార్యా, కలిసి పండగ చేసుకుంటున్నామన్న ఆనం దంలో వాడికి వళ్ళు తెలియలేదు. \" నువ్విక్కడే ఉండు. నేనిప్పుడే ఉత్తర ద్వారానికి వెళ్లి నా అర్ధణాకూడా తెస్తాను!” అంటూ వాడు బయలుదేరాడు.\\nమిట్టమధ్యాన్నం కావస్తున్నది. నెత్తిన ఎండ మండిపోతున్నది. కింద దారివెంబడి\\nఇసుక నిప్పులు చెరుగుతున్నది. కాని ఆసం దంలో, నీళ్ళుమోసేవాడికి ఎండా తెలియ లేదు, వేడీ తెలియలేదు. వాడు ఉత్సా హంగా గెంతుతూ, పాడుతూ ఉత్తరపు ద్వారంకేసి పోతున్నాడు.\\nరెండు ద్వారాలకూ మధ్య మార్గంలో రాజుగారిమేడ ఉన్నది. రాజు పైఅంత స్తులో నిలబడి చూస్తూంటే, ఎండను లక్ష్య పెట్టకుండా, కాళ్లు కాలుతున్న సంగతి కూడా తెలియకుండా, పాడుతూ పోతున్న నీళ్ళుమోసేవాడు కనిపించాడు. రాజుకు వాణ్ణి చూసి ఆశ్చర్యమయింది. వాడి ఆనం దానికి కారణమేమిటో తెలుసుకుందామని, ఆయన నౌకర్లను పిలిచి, \"ఆ పాడుతూ వెళ్లేవాణ్ణి నా దగ్గిరికి పట్టుకురండి,” అని ఆజ్ఞాపించాడు.\\nభటులు వెళ్లి నీళ్లుమోసేవాడితో, \"ఏయ్, రాజుగారు రమ్మంటున్నారు, రా!” అన్నారు.\\n\"నాకు రాజుతో ఏం పని ? నేనాయన నెరగను,” అన్నాడు నీళ్ళు మోసేవాడు, తన దారిన తాను వెళ్లటానికి సిద్ధపడుతూ.\\nరాజభటులు వాణ్ణి పట్టుకుని బలవంతాన రాజుదగ్గిరికి ఈడ్చుకువెళ్ళారు. రాజుగారు వాణ్ణి చూసి, \"ఏమోయ్, పైన నెత్తి, కింద కాళ్ళూ మాడుతున్నా లెక్కచెయ్యకుండా ఎళ్లడికి పోతున్నావు?” అని అడిగాడు.\\n\"అయ్యా, నా గుండెలో ఇంతకన్న వేడి అయిన కోరిక ఉండటంవల్ల నాకు ఈ ఎండవేడి తెలియటంలేదు,” అన్నాడు నీళ్ళు మోసేవాడు.\\nఅదెంత గొప్ప కోరికో అనుకుంటూ రాజు, \"ఏమిటా కోరిక?” అని అడిగాడు.\\n\"అయ్యా, ఇవాళ పండగ. నా భార్య దగ్గిర అర్ధణా ఉన్నది. నేను ఉత్తరద్వారం వద్ద గోడలో ఇటుకల సందున అర్ధణా దాచుకున్నాను. ఇద్దరి డబ్బులూ కలిసి అణా అవుతే, అందులో కానికి పూలూ, కానికి చందనం కొని మిగిలిన అర్ధణాతో పాయసం వండుకుని ఇద్దరమూ హాయిగా పండగ చేసుకుంటాం. అందుకే బయలు దేరాను. నేను నా అర్ధణా తీసుకుని తిరిగి దక్షిణద్వారానికి వెళ్ళాలి. అప్పుడు పండగ చేసుకోవాలి. నా భార్య కాచుకుని ఉన్నది. అందుచేత త్వరగా నన్ను పోనివ్వండి,” అన్నాడు, నీళ్లుమోసేవాడు.\\nఇది విని రాజు నివ్వెరపోయాడు.\\n\"ఇంకా వచ్చినంత దూరం వెళ్లితేగాని ఉత్తరద్వారం రాదు. దానికి రెట్టింపు నడిస్తేగాని మళ్ళీ దక్షిణద్వారానికి చేరు కోవు. ఎందుకంత శ్రమ? నేను అర్ధణా ఇస్తాను. నీ భార్యవద్దకు తిరిగిపోయి పండగ చేసుకో!” అన్నాడు రాజు.\\n\"చిత్తం! తమరిచ్చే అర్ధణా తీసు కుంటాను; నా అర్ధణాకూడా తెచ్చు కుంటాను,” అన్నాడు నీళ్ళుమోసేవాడు.\\n\"ఆ అర్ధణాకోసం ఎందుకు మధనపడ తావు ? కావలిస్తే పావలా ఇస్తాను. తీసు కుని తిరిగిపో,\" అన్నాడు రాజు.\\n\"చిత్తం! పావలా ఇప్పించండి. నా అర్ధణాకూడా తీసుకుని తిరిగిపోతాను,” అన్నాడు నీళ్ళుమోసేవాడు.\\nరాజుకు పట్టుదల వచ్చింది. ఎంత ఇస్తే వాడు ఆ అర్ధణాను మరిచిపోతాడో చూస్తా మని ఆయన వాడికి ఒక రూపాయిదగ్గిర నుంచి లక్షరూపాయలదాకా ఇస్తానంటూ వెళ్ళాడు. ఎంత ఇచ్చినా వాడు తన అర్ధణాను తీసుకోనిమ్మని బతిమాలసాగాడు.\\nచివరకు రాజు విసిగి, \" నువా అర్ధణా తీసుకోకుండా ఉండేట్టయితే సగంసగరానికి ఇప్పుడే నిన్ను రాజుచేస్తాను. ఏమంటావు?\" అని అడిగాడు.\\n\"చిత్తం ! అలాగే చెయ్యండి!” అన్నాడు నీళ్ళుమోసేవాడు.\\nవెంటనే రాజు మంత్రికి కబురుచేసి, \"వీణ్ణి సగంసగరానికి రాజుచేస్తూ పత్రం రాయండి,” అన్నాడు.\\nనగరాన్ని మంత్రి ఉత్తర దక్షిణ భాగా లుగా విభజించాడు. \" అందులో ఏ సగం కావాలో కోరుకో. ఆప్రకారం మంత్రిగారు పత్రం రాసేస్తారు ! ఆ సగంలో నువు రాజ్యం ఏలవచ్చు,” అన్నాడు రాజు.\\n\"చిత్తం! నాకు ఉత్తరపు సగం ఇప్పిం చండి!” అన్నాడు నీళ్ళుమోసేవాడు.\\nఉత్తరద్వారందగ్గిర దాచుకున్న అర్ధణా కోసమే వాడు అలా కోరాడని అందరూ అనుకున్నారు.\\nరాజు అన్నమాట ప్రకారం నీళ్లుమోసే వాణ్ణి ఉత్తరనగరానికి రాజుచేశాడు. కాని ప్రజలు ఈ రాజును \" అర్థణారాజు ” అని మాత్రమే పిలిచేవాళ్లు.",
            "book_page_end": 6
        },
        {
            "title": "దురాచారం",
            "book_page_start": 7,
            "pdf_page_start": 21,
            "pdf_page_end": 22,
            "author": "చందమామ బృందం",
            "genre": "జాతక కథ",
            "moral": "తెలివైన పాలకుడు అహింసతో, యుక్తితో సమాజంలోని దురాచారాలను నిర్మూలించగలడు.",
            "keywords": [
                "దురాచారం",
                "బలి",
                "అహింస",
                "కాశీరాజ్యం",
                "మర్రిచెట్టు"
            ],
            "characters": [
                "బోధిసత్వుడు (బ్రహ్మదత్త కుమారుడు)",
                "బ్రహ్మదత్తుడు (వృద్ధ రాజు)",
                "మంత్రులు",
                "ప్రజలు",
                "దేవత"
            ],
            "locations": [
                "కాశీరాజ్యం",
                "తక్షశిల",
                "మర్రిచెట్టు"
            ],
            "content": "బ్రహ్మదత్తుడు కాశీ రాజ్యాన్ని పరిపాలించే కాలంలో బోధిసత్వుడు బ్రహ్మదత్తుడి కుమారుడుగా జన్మించాడు. అతనికి బ్రహ్మ దత్త కుమారుడని పేరు పెట్టుకున్నారు. అతను తక్షశిలకు వెళ్లి పదహారేళ్లు నిండే లోపునే మూడు వేదాలూ, వేదాంగాలూ, ఉపనిషత్తులూ చదివాడు. అతను విద్య చాలించి తిరిగిరాగానే రాజు అతనికి యౌవ రాజ్యాభిషేకం చేశాడు.\\nఆకాలంలో కాశీరాజ్యంలో ప్రజలు అనేక దేవతలను పూజించేవారు. అనేక జాతరలు చేసేవారు. జాతర జరిగినప్పు డల్లా గొర్రెలను, మేకలనూ, కోళ్లనూ దేవతలకు బలియిచ్చి, వాటి రక్తం నైవేద్యం పెట్టేవారు. బ్రహ్మదత్త కుమా రుడు ప్రజల మూఢ విశ్వాసాలనూ, దురా చారాలనూ చూసి చాలా బాధపడేవాడు. \" నేను రాజునయాక ఈ దురాచారాల నన్నిటినీ, ఒక్క చుక్క రక్తం రాల్చ కుండా నిర్మూలిస్తాను,” అని అతను ఆలో చన చేశాడు.\\nకాశీనగరం వెలపల ఒక మర్రిచెట్టుం డేది. ఆ చెట్టులో ఒక దేవత ఉన్నదనీ, మొక్కుకున్నవాళ్ళకు ఆ దేవత పిల్లల నిస్తుందనీ, ఇతర కోరికలేవైనా ఉంటే ఈడేర్చుతుందనీ ప్రజలు నమ్మేవాళ్ళు.\\nఒకనాడు బ్రహ్మదత్త కుమారుడు రథ మెక్కి ఊరువెలపల ఉన్న మర్రిచెట్టు వద్దకు వెళ్ళాడు. ఆ చెట్టు చుట్టూరా అనేక మంది స్త్రీలూ పురుషులూ భక్తితో ప్రదక్షి ణాలు చేస్తున్నారు. చెట్టుకు అంతదూరం లోనే యువరాజు రథం దిగి, చెట్టును పూలతో పూజించి, చెట్టుచుట్టూ మూడు ప్రదక్షిణాలు చేశాడు. ఆ తరవాత అతను తన రథమెక్కి ఊళ్ళోకి తిరిగి వెళ్లి పోయాడు. అది మొదలు అతను తరుచు\\nఆ మర్రిచెట్టువద్దకు వెళ్ళి, క్షుద్రదేవతలలో విశ్వాసంఉండే మామూలు మనుషులలాగే చెట్టును పూజిస్తూ, దానిచుట్టూ ప్రదక్షి ణాలు చేస్తూ రాసాగాడు.\\nకొంతకాలం ఇలా గడిచాక ముసలి రాజు చనిపోయాడు. బ్రహ్మదత్త కుమారుడు కాశీరాజ్యానికి రాజయాడు.\\nరాజ్యాభిషేకం అయినవెంటనే అతను నిండు పేరోలగం ఏర్పాటుచేసి అందులో ఈ విధంగా మాట్లాడాడు :\\n\"నేను రాజు నెలా అయానో మీరెవరూ ఎరగరు. కాని, యువరాజుగా ఉన్న కాలంలో నేను ఊరిబయట ఉండే మర్రి చెట్టును పూజించివస్తూఉండిన సంగతి మీరెరిగే ఉంటారు. నన్ను రాజును చేసి నట్టయితే ఆ మర్రిచెట్టుకు వెయ్యి జీవా లను బలిఇస్తానని మొక్కుకున్నాను. నా కోరిక ఈడేరింది. అన్న మాటప్రకారం మర్రిచెట్టుకు బలి జరగాలి!”\\nఈ సంగతి వినగానే సభికులంతా పర మానందభరితులయారు. మంత్రులు, \"మహారాజా, తాము మర్రిచెట్టుకు ఏ జంతువులను బలి ఇస్తామనుకున్నారో సెలవిప్పించండి. వెంటనే అన్ని ఏర్పాట్లూ చేస్తాం!\" అన్నారు.\\n\" నేను బలియిస్తానని మొక్కు కున్నది జంతువులను కాదు— దేవతలకు జంతు వులను బలియిచ్చే మనుషులను. అటు వంటి వారిని వెయ్యిమందిని తీసుకురండి. నా మొక్కు చెల్లించుకుంటాను. ఈ రోజు లగా యతు ఎవరెవరైతే దేవతలకు బలులిస్తారో, వారు మర్రిచెట్టుకు బలిచేయబడతారని దేశ మంతటా చాటింపించండి,” అన్నాడు రాజు.\\nసభికులు నిర్విణులైపోయారు. కాని వారు బలులలో నమ్మకం ఉన్నవారేగనక ఏమీ అనలేక పోయారు. దేశమంతటా చాటింపు జరిగింది. అదిమొదలు ఇంద్రజాలంలాగా కాశీరాజ్యంలో జంతుబలులు లేవు!",
            "book_page_end": 8
        },
        {
            "title": "మకరదేవత",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సీరియల్ కథ",
            "moral": "సాహసమూ, ధైర్యమూ కష్టకాలంలో గొప్ప సహాయాన్ని అందిస్తాయి. శత్రువుపై పగ తీర్చుకోవాలనే కోరిక జీవితాన్ని ముందుకు నడిపిస్తుంది.",
            "keywords": [
                "సముద్రకేతు",
                "శివదత్తుడు",
                "వజ్రముష్టి",
                "ద్వీపం",
                "అడ్వెంచర్"
            ],
            "characters": [
                "శివదత్తుడు",
                "మందరదేవుడు",
                "వజ్రముష్టి",
                "సముద్రకేతు (ప్రస్తావన)",
                "సైనికులు"
            ],
            "locations": [
                "శమనద్వీపం",
                "సముద్రం"
            ],
            "content": "[శివదత్తుడూ, మందరదేవుడూ వున్న పడవలు రాత్రివేళ ఒకానొక ద్వీపాన్ని చేరినై. ఎక్కడినించో హఠాత్తుగా రివ్వుమంటూ వచ్చి, ఒక రాయి సైనికుణ్ణి తాకింది. మందర దేవుడు అటుకేసి బాణం వదిలాడు. వెంటనే వికృతమైన కేక వినబడింది. తెల్లవారి ఆ ప్రదేశంలో పచ్చని చెట్ల ఆకులపై, ఎర్రని నెత్తురు మరకలు కనిపించినై. తరవాత –]\\nశివదత్తుడూ, మందరదేవుడితోపాటు, సైని కులూకూడా, ఆకులపై కనిపించిన ఎర్రని నెత్తురు మరకలను చూచి, నిర్విణులై పోయారు. రాత్రి వినబడిన వికృత కంఠ ధ్వని, మనిషిదే అయివుంటుందని, అంద రికీ అర్ధమైపోయింది.\\n\"ఇది మానవరక్తం, సందేహం లేదు!\" అన్నాడు శివదత్తుడు, వాటిని పరీక్షించి చూస్తూ. \" నేను అనుమానించినట్టు ఆ వ్యక్తి గాయపడ్డాడేగాని మరణించ లేదు. ఇక్కడినుంచి పారిపోయి వుంటాడనేందుకు కూడా సందేహంలేదు. ఎందుకైనా మంచిది, యీ చుట్టుపక్కల పరీక్షిద్దాం.”\\nమందరదేవుడూ, ముగ్గురు సైనికులూ ఒకవైపుకూ, శివదత్తుడూ మిగిలిన ముగ్గురు సైనికులూ మరొకవైపుకూ బయలుదేరారు. మందరదేవుడు కొంతదూరం వెళ్ళేసరికి ఎదురుగా వున్న పొదలో ఏదో కదిలిన అలికిడి అయింది. వెంటనే అతడికి తను వెతుకుతున్న శత్రువు దొరికినట్టనిపించి, ముందుకు దూకాడు. కాని, ఆ అలికిడి చేసినది మనిషి కాదు; ఒక అడవిపంది. అది\\nఅరుస్తూ మందరదేవుడిని తన కోరలతో గాయపడి తన్నుకుంటున్న అడవిపందీ, చీల్చేందుకు పొదలోంచి బయటకు పక్కనే నిలబడివున్న మందరదేవుడూ దూకింది. మందరదేవుడు అంతలో నివ్వెర కనిపించారు. \" మీ కేకలు విని ఏదో ప్రమా పాయి, దాని కోరలనుంచి పక్కకు తప్పు దం జరిగిందని పరిగెత్తుకుంటూ వచ్చాను,” కుని, కత్తితో దానిని ఒక్కపోటు పొడిచాడు. అన్నాడు శివదత్తుడు నవ్వుతూ.\\nఆ దెబ్బకు అడవిపంది బాగా గాయపడినా, \"అనుకోకుండా ఆహారం సంపాదించాం. అరుస్తూ వెనక్కు తిరిగి అతడి మీదికి వురి రాత్రి మనమీదకు రాయి విసరిన శత్రు కింది. ఈలోపల మందరదేవుడి వెంట వున్న వెవడో తరవాత చూచుకోవచ్చు. ముందు సైనికులు దానిని తమ కత్తులతో పొడి ఆకలి తీర్చుకోవటం అవసరం,” అన్నాడు చారు. అది ఘీంకరిస్తూ పక్కకు పడి గిల మందరదేవుడు.\\nగిల తన్నుకోసాగింది.\\nసైనికులు ఆ చుట్టుపక్కల దొరికే ఎండు\\nఇంతలో శివదత్తుడు. సైనికులతో పరి పుల్లలు పోగుచేసుకు వచ్చేందుకు తలా గెత్తుతూ అక్కడికి వచ్చాడు. అతడికి ఒకవైపుకు వెళ్ళారు. మందరదేవుడూ,\\nశివదత్తుడూ నిప్పు వెలిగించి మంట ఇంతకూ అక్కడ జరిగినదేమిటంటే : చేస్తున్నారు. అంతలో దూరాన్నుంచి వాళ్ల ఎండుపుల్లలు ఏరుతున్న ఒక సైనికుడి కర్ణపుటాలు బద్ధలయేలాంటి భయంకర కంఠాన్ని హఠాత్తుగా వెనుకనుంచి రెండు ఆర్తనాదం వినబడింది.\\nఆ శబ్దం వింటూనే ఒక్క గంతున బలమైన చేతులు పట్టుకున్నాయి. భయ శివదత్తుడూ, మందరదేవుడూ లేచి కత్తులు కంపితుడైన ఆ సైనికుడు ఓపికకొలదీ దూసి ఆ ఆర్తనాదం వచ్చినవైపుకు పరి గొంతెత్తి కేకలుపెట్టాడు.\\nగెత్తారు. కొంచెందూరం వెళ్ళేసరికి వాళ్ళ\\nకంటబడిన దృశ్యం, భయాశ్చర్యాలను\\nకలిగించింది.\\n\" ఇది నరవానరం, సందేహం లేదు!”\\nఅంటూ మందరదేవుడు కత్తితో ఆ వికృతా కారాన్ని పొడిచేందుకు ముందుకు వురి కేంతలో, \" ఆగు, మందరదేవా ! ఆగు!\"\\nఅంతలో \"నరవానరం, నరవానరం!\" అంటూ శివదత్తుడు వెనుకనుంచి కేక అని కేకలు వేస్తూ కొందరు సైనికులు వేశాడు. అంతలో సైనికుడి కంఠాన్ని చేతు అటుకేసి పరుగెత్తుకుంటూ వచ్చారు. లతో బిగించిన వికృతాకారం వెనక్కుతిరిగి\\nపారిపోయేందుకు ప్రయత్నించింది. వెంటనే ముగ్గురు సైనికులు దానిమీద కలియబడి పెనుగులాడి ఎట్టకేలకు దాన్ని అడవితీగ లతో కట్టి బంధించారు.\\n\"ఇది నరవానరం కాదు, నూటికి నూరు పాళ్ళు మానవప్రాణి! ఏదో దురదృష్ట సంఘటన యితణ్ణి, ఈ నీచస్థితికి తెచ్చింది,\" అన్నాడు శివదత్తుడు.\\nవెంటనే ఒక సైనికుడు ఆశ్చర్యంగా చూచి, \" శివదత్తా, చూడండి! ఈ నర వానరం కుడిచేతికి పెద్ద గాయం తగిలి నెత్తురు కారుతున్నట్టు కనబడుతున్నది!\" అంటూ అరిచాడు.\\nమందర దేవుడు వంగి ఆ వికృతాకారుడి చేతిని పరీక్షగా చూచి, \" శివదత్తా, రాత్రి మనమీదకు రాయి విసరిన ప్రాణి యిదే! ఇదుగో, నాబాణం యిక్కడ యితడి చేతిని తాకింది. మీరన్నట్టు యిది నరవానరం కాదు ; నరుడే !” అన్నాడు.\\nఇప్పుడు ఆ వికృతాకారుడు, బాధతో మూలుగుతూ, \"నేనూ మీలాంటి మాన వు! ఈ భయంకర ద్వీపంలో పన్నెండు సంవత్సరాలు ఒంటరి జీవితం గడిపి నేనిలా అయాను!” అన్నాడు.\\n\"నీ పేరేమిటి? పన్నెండు సంవత్స రాలు ఒంటరిగా యీ ద్వీపంలో కాలం గడపవలసిన అవస్థ నీకెందుక్కలిగింది?” అని శివదత్తుడు అడిగాడు.\\nశివదత్తుడి ప్రశ్నవింటూనే, ఆ వికృతా కారుడు, ఏదో జ్ఞాపకం చేసుకుంటున్న వాడిలా ముఖం చిట్లించి, కొంచెంసేపు మెదలకుండా వూరుకుని, యిలాచెప్పాడు;\\n\"అయ్యా, నాపేరు వజ్రముష్టి! మాది శమనద్వీపం. నాకు పద్దెనిమిదో ఏడు ప్రవే శించినప్పటినించీ, సముద్రకేతు అనబడే, ఒక క్రూర సముద్రపుదొంగల నాయకుడి కింద పనిచేసేవాణ్ని. సముద్రంమీద ప్రయాణించే వర్తకనౌకలనూ, తీర గ్రామా\\nలనూ దోచుకోవటం మాపని. కొంతకాలం అలా జీవితం గడిపినతర్వాత, నాకూ, నాయ కుడైన సముద్రకేతుకూ వివాదం వచ్చిన కారణంగా, అతడు నన్నీ ద్వీపంలో ఒంట రిగా విడిచిపోయాడు.”\\n\"నీది శమనద్వీపమా?\" అంటూ శివ దత్తుడు, వజ్రముష్టి మాటలకు చాలా ఆశ్చర్యపోయాడు. శమనద్వీపమనగానే, శివ దత్తుడికి, శాక్తేయుడి సంగతీ, అతడు వెండి బంగారాలతో చండీదేవికి దేవాలయం కట్టించేందుకు, యితరరాజ్యాల మీద దాడికి బయలుదేరిన సమాచారం గుర్తు కొచ్చింది. శమనద్వీపం ఎక్కడున్నది? ప్రస్తుతం ఆరాజ్యానికి రాజెవరు? ఇలాంటి ప్రశ్నలకు వజ్రముషినుంచి సమాధానాలు రాబట్టవచ్చునని శివదత్తుడికి తోచింది. కాని, అందుకు అది తగిన సమయం కాదను కున్నాడు. ప్రస్తుతం కావలసింది; తను చేరిన ద్వీపం, అక్కడి స్థితిగతుల సంగతి.\\n\"\" వజ్రముష్టి! నువ్వీ ద్వీపంలో పన్నెండు సంవత్సరాలనుంచి వుంటు న్నావుగదా? ఇక్కడ నివసించే జనుల గురించీ, వాళ్ల ఆచారవిశేషాల గురించీ నీకు బాగా తెలుసు ననుకుంటాను!\" అన్నాడు శివదత్తుడు.\\nవజ్రముష్టి నిస్పృహగా తల వూపాడు.\\n\"అయ్యా, యిన్ని సంవత్సరాలనుంచీ, నేనిక్కడ వుంటున్నా, నాకు యీ ద్వీపాన్ని గురించీ అంతగా తెలిసిందేమీలేదు. ఆహార సంపాదనకూ, క్రూరమృగాలనుంచి తప్పు కుని బ్రతికేందుకూ చేసే ప్రయత్నంలో నాకాలమంతా వెళ్లబుచ్చాను. ఒకటి రెండు సార్లు మాత్రం, సముద్రకేతుడి ఓడదొంగలు యీ తీరంవెంట వెళ్లటం నాకంట బడింది. అంతకన్న నాకేమీ తెలియదు.”\\n\"ఈ ద్వీపంలో యింతవరకూ నీకు మానవమాత్రుడే కనబడలేదా?” అంటూ ఆశ్చర్యంగా ప్రశ్నించాడు శివదత్తుడు.\\nవజ్రముష్టి ఏదోగుర్తుకు తెచ్చుకుంటున్న వాడిలా తల వూపి, \"ఈ పన్నెండు సంవత్స రాల కాలంలో, సుమారు నాలుగైదు సార్లు మనసులను చూశాను. వాళ్లు ఆజాను బాహులు; వేటగాళ్లు, తలమీద పెద్ద పెద్ద కొమ్ములను ధరిస్తారు. వాళ్ల నివాసం మాత్రం,ఈ దాపులలో కాదు, వేట ముగించు కుని, ఎక్కడికో వెళ్లిపోతారు.” అన్నాడు.\\nశివదత్తుడు, మందరదేవుడికేసి సాభి ప్రాయంగా చూచాడు. మందరదేవుడు నవ్వి, \"శివదత్తా ! మనం, ప్రస్తుతానికి ఎదో విధంగా ఈ ద్వీపంలో నివసించక తప్పదు గదా? కనుక, యీ చుట్టుపట్ల పరిశోధించి,\\nఎలాంటి ప్రదేశంలో వున్నామో తెలుసు కోవటం మంచిది. చీకటి పడకముందే, ఆ పని ముగించుకుని, ఎండవానలనుంచి రక్షణకు, ఏవైనా చిన్నకుటీరాలు నిర్మించు కుందాం,” అన్నాడు.\\nశివడత్తుడు సరేనన్నట్టు తల వూపాడు. తరవాత సైనికులకేసి తిరిగి, వజ్రముష్టిని బంధించివున్న అడవితీగలను విప్ప మన్నాడు. కట్లు విప్పగానే, వజ్రముష్టి శివ దత్తుడికీ, మందరదేవుడికి నమస్కరించి, \"అయ్యా, నన్ను కూడా మీ అనుచరవర్గంలో చేర్చుకోండి. విశ్వాసపాత్రుడుగా మీకు సేవ చేయగలను!” అన్నాడు.\\nశివదత్తుడు తన అనుచరుల కేసి చూచాడు. వాళ్ళందరూ అంగీకార సూచ కంగా చేతులు ఎత్తారు. ఇద్దరు ముగ్గురు సైనికులు, వజ్రముష్టిని సమీపించి, స్నేహ సూచకంగా అతడి భుజం తట్టారు.\\n\"ముందు ఆకలి చల్లార్చుకోవాలి. తర వాత, యీ చుట్టుపక్కల పరిస్థితులేమిటో చూడవచ్చు,” అన్నాడు మందరదేవుడు.\\nశివదత్తుడు తల వూపాడు. సైనికులు పోగుచేసుకువచ్చిన ఎండుపుల్లలన్నీ ఒక చోట పేర్చబడి నిప్పు అంటించబడినై. అంతకుపూర్వం చంపబడిన అడవిపందిని\\nసైనికులు ఎత్తి నిప్పులో పడవేశారు. వజ్ర ముష్టి కాసేపు ఆ కాల్చబడుతున్న అడవి పందికేసి చూసి, \"అయ్యా! ఇది ఒక్కటే మనందరి ఆకలి తీర్చేందుకు సరిపోదను కుంటాను. మీరు అనుమతించితే, నాలు గైదు నిమిషాల్లో నేను మరేదైనా జంతు వును పట్టుకురాగలను,” అన్నాడు.\\nమందరదేవుడూ, శివదత్తుడూ అనుమ తించారు. వజ్రముష్టితోపాటు, ఇద్దరు సైని కులుకూడా విల్లంబులు తీసుకుని బయలు దేరారు. అడవిలో కొంతదూరం వెళ్ళిన తరవాత వారికి ఒకచోట నాలుగైదు లేళ్లు మేస్తూవుండటం కనిపించింది. సైనికులు బాణాలు ఎక్కు పెట్టేంతలో, వజ్రముష్టి వారిని వారించుతూ, \"ఈ చిన్న జంతు వులను పట్టుకునేందుకు మీరు బాణాలను వృధాపుచ్చవద్దు. మీరిక్కడే వుండండి. నేను పని పూర్తిచేసుకు వస్తాను!\" అంటూ చెట్లచాటున మెల్లగా బయలుదేరాడు.\\nసైనికులుకూడా నిశ్శబ్దంగా వజ్రముష్టి వెనక నడవసాగారు. వజ్రముష్టి అడుగులో అడుగు వేసుకుంటూ కొంతదూరం నడిచి, లేళ్ళు వున్న చోటుకు దాపులనున్న చెట్టును పిల్లిలా ఎగబాకాడు. అతడు ఏమి చేయ బోతున్నాడో తెలియని సైనికులు, ఇదంతా\\nవింతగా చూస్తున్నారు. వజ్రముష్టి లేళ్లకు పైనవున్న చెట్టుకొమ్మల వెంట పాములా పాకిపోయి, హఠాత్తుగా అక్కడినించి వాటిమీదికి దూకేశాడు.\\nకనుమూసి తెరిచేంతలో లేళ్ళు చెంగున దూకినై. వాటిలో ఒకటి వజ్రముష్టి బల మైన చేతుల్లో తగుల్కొని పారిపోయేందుకు వృధా ప్రయత్నం చేస్తోంది. వజ్ర ముష్టి తన చేతుల్లో చిక్కిన లేడిని, సునాయాసంగా భుజానవేసుకుంటూ, \" ఈ పన్నెండు సంవత్సరాల కాలం, నా ఆహార సంపాదన ఇలాగే జరిగింది. ఈటె, బాణాలు-ఇలాంటివి వాడేందుకు, అవి నా కెక్కడా లభించ\\nలేదు. ఒకటి రెండుసార్లు పెద్దపులినుంచీ, ఎలుగుబంటినించీ, పట్టిచేతులతో పోరాడి ప్రాణరక్షణ చేసుకున్నాను,” అన్నాడు చుట్టూ చేరిన సైనికులతో.\\nసైనికులు, వజ్రముష్టి దేహబలాన్నీ, ప్రదర్శించిన తెలివితేటలనూ చూచి చాలా ఆశ్చర్యపోయారు. దాదాపు అయిదు అడు గుల ఎత్తూ, పొట్టి కాళ్ళూ, పొట్టి చేతులూ- అతడిలో అంత శక్తి వుంటుందని మొదట్లో వాళ్ళూహించలేదు.\\nకొద్ది సేపటితరవాత, అందరూ తిరిగి శివ దత్తుడున్న చోటు చేరారు. వజ్రముష్టి లేడిని పట్టిన విధం, సైనికులు చెప్పగా విని, శివదత్తుడు చాలా ఆశ్చర్యపడ్డాడు.\\nమందరదేవుడు కూర్చున్న చోటునుంచి లేచి, వజ్రముష్టిని సమీపించి అతడి భుజం తడుతూ, \"వజ్రముష్టి, నువ్వు మా అను చరుడుగా లభించటం మా అదృష్టం అను కుంటున్నాను. నీకు సముద్రకేతుడు చేసిన\\nద్రోహంలాంటిదే, నాకూ నరవాహనుడనే వాడుచేశాడు. మన ఇద్దరం పగతీర్చుకునేం దుకే బ్రతకాలి!\" అన్నాడు.\\n\"మందరదేవుడు చెప్పినట్టు, నువ్వు, మాకు అనుచరుడుగా వుండవలసిన వాడివే! ఈ ద్వీపంలో మేము ఎదుర్కోవలసిన ప్రమాదాలేమైనా వుంటే, అందుకు నువ్వు మావెంట వుండి సహాయపడగల వనుకుం టాను. ఏదో ఒక రోజున నిన్ను పన్నెండేళ్లు ఈ భయంకర ద్వీపంలో ప్రవాసిగా చేసిన, ఓడదొంగ సముద్రకేతుడిమీద నువ్వు పగ సాధించుకోగలవని నా నమ్మకం!” అన్నాడు శివదత్తుడు.\\n\"అయ్యా, నేనూ అలాంటి సుదినం కోసమే ఎదురుచూస్తున్నాను?” అని వజ్ర ముష్టి అనేంతలో, సముద్రతీరంనుంచి వికృతమైన కేకలూ, అరుపులూ వినిపించినై. అందరూ ఆశ్చర్యచకితులై ఆ ధ్వని వచ్చిన వైపుకు తలలు తిప్పారు. (ఇంకా వుంది)",
            "book_page_end": 16
        },
        {
            "title": "సాధించని పగ",
            "book_page_start": 17,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "బేతాళ కథ",
            "moral": "వ్యక్తిగత పగ కన్నా దేశభక్తి, దేశ క్షేమం బలీయమైనవి.",
            "keywords": [
                "విక్రమార్కుడు",
                "బేతాళుడు",
                "భానుదత్తుడు",
                "పగ",
                "దేశభక్తి"
            ],
            "characters": [
                "విక్రమార్కుడు",
                "బేతాళుడు",
                "భానుదత్తుడు",
                "నందికేతుడు",
                "పుష్పావతి",
                "పుళిందరాజు"
            ],
            "locations": [
                "మణిమంత నగరం",
                "పుళింద నగరం",
                "శ్మశానం"
            ],
            "content": "పట్టు విడవని విక్రమార్కుడు చెట్టువద్దకు తిరిగివెళ్లి, శవాన్ని దించి తన భుజాన వేసు కొని, మౌనంగా శ్మశానంకేసి నడవసాగాడు. అప్పుడు శవంలో ఉన్న బేతాళుడు, \"రాజా, భానుదత్తుడు. తన పగనైనా విసర్జించాడు గాని, నువుమాత్రం నీ పట్టు విడిచేటట్టు\" లేవే! అతని కథ వింటే నీ బుద్ధి మారుతుం దేమో, ఆకథ చెబుతాను విను !\" అంటూ ఈవిధంగా చెప్పాడు :\\nపూర్వం హిమాలయపర్వతాలకు దిగు వను మణిమంతమనే చిన్న రాజ్యం ఉండేది. నందికేతుడనేవాడు ఆ రాజ్యానికి సేనాధిపతి. ఆయన బలపరాక్రమాలపల్లనే శత్రువులు మణిమంతంకేసి తేరిపార చూడ లేకపోయేవారు. రాజు కూడా సేనాధిపతి ఎట్లా చెబితే అట్లా నడుచుకునేవాడు.\\nనందికేతుడికి పుష్పావతి అని ఒక కుమార్తె ఉండేది. ఆమె గొప్ప సౌందర్య\\nవతి. ఆమెను పెళ్ళాడటానికి అనేకమంది రాజకుమారులు సిద్ధంగా ఉన్నారు. కాని పుష్పాపతి భానుదత్తుడనే యువకుణ్ణి ప్రేమించింది. భానుదత్తుడు అందగాడే గాక గొప్ప ఇంటివాడు. అతని తండ్రి ఒక సామంతుడు.\\nరాజాధిరాజులను పెళ్ళాడవలిసిన తన కుమార్తె ఒక సామంతు కొడుకును ప్రేమి స్తున్నదని తెలియగానే సందికేతుడికి పట్ట రాని ఆగ్రహం వచ్చింది. వెంటనే ఆయన రాజువద్దకు వెళ్ళి, \"మహారాజా, భాను దత్తుడు దేశద్రోహి. అతనికి వెంటనే దేశ బహిష్కార శిక్ష విధించండి,” ఆన్నాడు.\\nకారణంకూడా అడగకుండా రాజు భాను దత్తుడికి దేశబహిష్కారం విధించాడు.\\nభానుదత్తుడు ఎంతో పౌరుషమూ, అభి మానమూ కలవాడు. తన కింత అవమానం చేసిన నందికేతుణ్ణి తన కత్తికి బలిచేసి పగ తీర్చుకునే ఉద్దేశంతో ఆ రాత్రి అతను యుక్తిగా సందికేతుడి పడకగది ప్రవేశిం చాడు. కాని తీరా కత్తి దూసేసమయానికి అతనికి పుష్పావతి జ్ఞాపకం వచ్చింది. నంది కేతుణ్ణి చంపటం పుష్పాపతికి బాధ కలి గిస్తుందనుకుని, ఆ పని చేయలేక భాను దత్తుడు వచ్చిన దారినే బయటికి జారు కుని, తెల్లవారేలోపుగా రాజ్యం విడిచిపెట్టి,\\nపక్షరాజ్యమైన పుళిందనగరానికి ఒంటరిగా వెళ్ళిపోయాడు.\\nపుళిందరాజు దుర్బలుడే గాని ఆయనకు రాజ్యదాహం జాస్తి. మణిమంతంనుంచి వెళ్లగొట్టిన వారందరికీ పుళిందుడు ఆశ్రయం ఇచ్చి, ఎప్పటికైనా ఉపయోగిస్తారని వారికి గొప్పగొప్ప పదవులుకూడా ఇచ్చేవాడు.\\nభానుదత్తుడు తన రాజ్యంలో తలదాచు కోవటానికి వచ్చాడని తెలియగానే పుళిం దుడు అతనికి గొప్ప స్వాగతం ఇచ్చి, ఎంతో మర్యాదచేసి, అతను సుఖంగా జీవించ టానికి తగిన సౌకర్యాలన్నీ, ఏ లోటూ లేకుండా ఏర్పాటుచేశాడు.\\nఒకటి రెండేళ్ళు గడిచాయి. భానుదత్తుడి అభిమానం కొంచెమైనా చావలేదు. పుష్పా పతిపై అతనికుండిన ప్రేమ క్రమంగా తగ్గి పోయిందిగాని, నందికేతుడి ప్రాణం తీయా అనే కాంక్షమటుకు ఎక్కువయింది.\\nభానుదత్తుడి మ న సులో పగ ఎట్లా ప్రజ్వలించేదీ పుళిందుడు కనిపెడుతూనే ఉన్నాడు. ఆయన ఒకరోజు భానుదత్తు డితో, \"మిత్రమా, నీ బాధ చూడలేకుండా ఉన్నాను. నీకు కావలిసిన బలాలను నీవెంట పంపుతాను. నీ శత్రువైన నంది కేతుణ్ణి చంపుకో. కావలిస్తే మణిమంత రాజ్యాన్నికూడా వశపరచుకో ! అక్కడి\\nరహస్యాలన్నీ ఎరిగినవాడివే గనక కొద్దిపాటి సేనతోనే జయించవచ్చు,” అన్నాడు.\\nనందికేతుడి పేరు వినగానే భాను దత్తుడు పళ్ళు కొరికి, \" నాకు రాజ్యం అప సరం లేదు, ఏమీ అవసరంలేదు. నాకు కావలిసిందల్లా ఇద్దరే ఇద్దరు నంది కేతుడూ, అతని కూతురూ !” అన్నాడు.\\n\" నీ యిష్టం! అలాగే కానీ!” అన్నాడు పుళిందుడు. ఆయన భానుదత్తు పంపేసి తన సేనానాయకుణ్ణి పిలిపించాడు. \"మంచి యోధానయోధులను అరవైమందిని చూసి భానుదత్తుడివద్దకు పంపించు. వారిలో మణిమంతంనుంచి వచ్చినవారి నందరినీ\\nచేర్చు. వీరందరినీ తీసుకుని భానుదత్తుడు ముందుగా మణిమంతం వెళ్ళి, నంది కేతుణ్ణి చంపేస్తాడు. ఈలోపల నీవు మన సేనలను మణిమంతానికి తీసుకుపో. నంది కేతుడు చావగానే అక్కడి బలాలలో అరాజకం ఏర్పడుతుంది. మన యోధులు రాజమందిరాన్ని, సైనికకూటాన్ని పశ పరుచుకుంటారు. ఆసమయంలో నీవు మణిమంతంలోకి మన సేనలను ప్రవేశ పెట్టు. తెలిసిందా?” అన్నాడు పుళిందుడు.\\nసేనానాయకుడు సరేనన్నాడు.\\nమర్నాడు అరవైమంది యోధులు భాను దత్తుడివద్దకు వచ్చారు. \" అయ్యా, మీ కార్యం నెరవేర్చటానికి సాయపడమని రాజు గారు మమ్మల్ని పంపారు. మీరేం చెయ్య మంటే అది చేస్తాం!\" అన్నారు వారు.\\nభానుదత్తుడు చాలా సంతోషించాడు. నందికేతుణ్ణి చంపే అవకాశం దొరికింది! ఈ మనుమలను ఏవిధంగా ఉపయోగించు కోవాలో అతను ఆలోచించి పెట్టుకున్నాడు. వీరిలో అనేకమంది తనలాగే దేశబహిష్టారం పొందినవాళ్లు. వారికి మణిమంతంలో ప్రతి మూలా తెలుసు.\\nఅవసరమైన ఆయు ధా లు తీసుకుని అందరూ బయలుదేరారు. భానుదత్తుడి\\nవెంట వస్తున్నవారిలో కొందరు, \"దైవాను గ్రహంవల్ల మళ్లీ మనమంతా మణిమం తంలో ఉంటాం!\" అన్నారు.\\n\"ఎలా?\" అన్నాడు. భానుదత్తుడు.\\n\"ఈ రాత్రి సందికేతుడు హతుడౌతాడు. రేపు ఉదయానికి పుళిందసేనలు మణి మంతం ప్రవేశిస్తాయి. నీకింకా తెలియదా?” అన్నారు వారు.\\nభానుదత్తుడు మరింత ఆశ్చర్యపడ్డాడు. తన పగ తీర్చుకోవటానికి పుళిందుడు సాయపడుతున్నాడనే అతను అనుకున్నాడు. మణిమంతాన్ని సులువుగా జయించటానికి ఆ దుర్మార్గుడు తనను ఎరగా ఉపయో గిస్తున్నట్టు కలలోకూడా ఊహించలేదు.\\nఅర్ధరాత్రి సమయానికి భానుదత్తుడూ, అతని అనుచరులూ మణిమంతం కోట గోడలవద్దకు చేరుకున్నారు. మిగిలినవా రందరినీ దూరంగా గోడనీడలో నిలబెట్టి, భానుదత్తుడు తలుపు తట్టాడు.\\n\"ఎవరు వారు?” అని తలుపు అవతల నుంచి వినిపించింది.\\n\"నేను భానుదత్తుణ్ణి! తలుపు తెరవండి,” అన్నాడు భానుదత్తుడు.\\nవెంటనే చిన్న తలుపు తెరుచుకున్నది. ద్వారరక్షకుడు బయటికి వచ్చి, \"మీరా,\\nస్వామీ? ఒంటరిగా ఎందుకొచ్చారు? ప్రమాదం కాదా?” అన్నాడు.\\n\"పని ఉండి వచ్చాను. తెల్లవారేలోగా తిరిగిపోతాను,” అన్నాడు భానుదత్తుడు.\\n\"దయచెయ్యండి!\" అంటూ ద్వార రక్షకుడు భానుదత్తుణ్ణి లోపలికి రానిచ్చి చిన్న తలుపు మూశాడు. వెంటనే భాను దత్తుడు ద్వారరక్షకుడిపై పడి, నోరునొక్కే శాడు. తరవాత వాడినోట గుడ్డలు కుక్కి, చేతులూ, కాళ్ళూ కట్టేసి, దూరంగా పొద లలో తీసుకుపోయి పడేశాడు. ఆ తర వాత అతను తలుపు తెరిచి తనవెంట వచ్చినవారందరినీ లోపలికి రానిచ్చాడు.\\nఅందరినీ తీసుకుపోయి ఒక ఆలయం ఆవ రణలో దాచి, \" నేను పని ముగించుకు వచ్చేదా కా ఇక్కడే ఉండండి. రెండు ఘడియల్లో తిరిగివస్తాను!\" అని వాళ్లను హెచ్చరించి భానుదత్తుడు కదిలాడు.\\nఅతను నేరుగా నందికేతుడి ఇంటికి వెళ్లి, నందికేతుడి పడకగదిలో ప్రవేశిం చాడు. నందికేతుడు గాఢనిద్రలో ఉన్నాడు.\\n\" శత్రువులు వచ్చారు, లే, లే” అని అతను సేనాధిపతిని తట్టి లేపాడు.\\nనందికేతుడు తుళ్ళిపడి లేచాడు. ఎదు రుగా భానుదత్తుడు కనిపించేసరికి ఆయన గుండె దడదడలాడింది. నోట మాటలేదు.\\n\"వీరాధివీరుడవు! ఆపద వచ్చిపడు తుంటే అలా గుడ్లుపెట్టుకు చూస్తావేం?” అన్నాడు భానుదత్తుడు.\\n\"నన్ను కత్తి తీసుకోనీ! నిరాయుధుణ్ణి చంపకు,\" అన్నాడు నందికేతుడు.\\nభానుదత్తుడు నవ్వి, \"నేను నీవంటి నీచుణ్ణికాను. నీకు భయం నానుంచి కాదు. ఆలయంలో అరవైమంది ఆయుధపాణు లున్నారు. వారు ఆలయం దాటి రాకుండా ఒక వందమంది సైనికులను ఆలయం గోడలపైకి ఎక్కించు. అన్నివైపులనుంచీ బాణాలు ఎక్కుపెట్టినాక తమ ఆయు ధాలను వాళ్ళే అవతల పారేస్తారు... తెల్ల\\nవారేలోపుగా పుళింద సైన్యాలు ద్వారాల వద్దకు చేరుతాయి. కోట గోడల మీద మన సైన్యం సిద్ధంగా ఉంచు. ఈమాట చెప్పటానికే నేను వచ్చాను,” అన్నాడు.\\nనందికేతుడికి ఎక్కడలేని శక్తి వచ్చింది. ఆయన భానుదత్తుడి వెంట వందమంది విలుకాళ్లను ఆలయంవద్దకు పంపాడు. అందరూ ఆలయం గోడలెక్కి బాణాలు సంధించి సిద్ధంగా ఉన్నమీదట, భాను దత్తుడు లోపలివాళ్లను ఇవతలికి రమ్మని కేక వేశాడు. వారు ఆలయంలోనుంచి బయ టికి రాగానే చుట్టూ గోడలమీద విలుకాళ్లు కనిపించి, \" ఆయుధాలు అవతల పారె య్యండి\" అని అరిచారు. భానుదత్తుడి అను చరులు కంగారుపడి తమ కత్తులూ కఠార్లూ దూరంగా పారేశారు. వెంటనే గోడలమీది సైనికులు లోపలికి దూకి అందరినీ పెడ రెక్కలు విరిచికట్టేశారు.\\nభానుదత్తుడు అక్కడినుండి బయలు దేరి, నందికేతుడితోనూ, సేనలతోనూ దక్షిణ ద్వారాలు చేరాడు. అక్కడ పొదల్లో పడి ఉన్న ద్వారరక్షకుణ్ణి విడిపించాడు. తరవాత సైనికులు గోడలెక్కారు.\\nతెల్లవారుజామున అనుకున్నప్రకారం పుళిందసేనలు వచ్చాయి. కాని వారికోసం ద్వారాలు తెరుచుకోవటానికి మారుగా\\nబాణాలవర్షం వారిని ఆహ్వానించింది. చూస్తుండగానే పుళిందసైనికులు అనేక మంది చచ్చిపోయారు. మిగిలినవారు చెల్లా చెదరై వచ్చినదారి పట్టారు. నందికేతుడు తన సైనికులతో వారిని చాలాదూరం తరిమి చాపగొట్టి, సాగనంపి వచ్చాడు.\\nఇదంతా ముగిసిన కాస్సేపటికి నంది కేతుడూ, భానుదత్తుడూ రాజసభకు వెళ్ళారు. నందికేతుడు సభలో జరిగిన దంతా చెప్పి, \" మహారాజా, భానుదత్తుడికి లోగడ దేశబహిష్కారం విధించి ఉన్నాం. ఆ శిక్ష రద్దుచేసి అతనికి ఉపసేనాధిపతి పదవి ఇవ్వపలిసిందని నా ప్రార్ధన,\" అన్నాడు. భానుదత్తుడు ఉపసేనాధిపతి కావటమే గాక, సేనాధిపతి అల్లుడుకూడా అయి సుఖంగా ఉన్నాడు.\\nబేతాళు డీ కథ చెప్పి, \" రాజా, ఒక సారి ప్రేమకోసం తన పగను విసర్జించిన భానుదత్తుడు, రెండవసారి మళ్ళీ పగతీర్చు కోవటానికి ఎందుకు పూనుకున్నాడు ? తీరా అవకాశం దొరికేసరికి పగతీర్చుకునే ప్రయ త్నాన్ని ఎందుకు మానుకున్నాడు? సమా ధానం తెలిసికూడా చెప్పకపోయావో నీ తల పగిలిపోతుంది,\" అన్నాడు.\\n\"ప్రేమకన్న పగ బలీయమైనది. అందు చేతనే ప్రేమ చల్లారినాకూడా భానుదత్తుడి హృదయంలో పగ చల్లారలేదు. అందు చేతనే అతను పుళిందుడి సహాయంతో నందికేతుడిమీద పగ తీర్చుకోవటానికి బయలుదేరాడు. కాని పగకంటె బలీయ మైనది దేశభక్తి. తాను నందికేతుడిపై పగ తీర్చుకున్నట్టయితే దేశం శత్రుపుపాలవు తుందని తెలియగానే భానుదత్తుడు తన పగను విసర్జించేశాడు,” అని విక్రమారుడు జవాబు చెప్పాడు.\\nఈవిధంగా రాజుకు తిరిగీ మౌనభంగం కలగగానే బేతాళుడు శవంతోసహా మాయమై మళ్ళీ చెట్టెక్కాడు. (కల్పితం)",
            "book_page_end": 24
        },
        {
            "title": "గ్రహబలం",
            "book_page_start": 25,
            "pdf_page_start": 39,
            "pdf_page_end": 44,
            "author": "చందమామ బృందం",
            "genre": "పౌరాణికం",
            "moral": "దుర్మార్గుల కుట్రలు ఎంత పటిష్టంగా ఉన్నా, గ్రహబలం మరియు అదృష్టం వాటిని తిప్పికొట్టగలవు.",
            "keywords": [
                "దేవదత్తుడు",
                "చంద్రావతి",
                "రాజు",
                "కుట్ర",
                "గ్రహబలం"
            ],
            "characters": [
                "రాజు",
                "మంత్రి",
                "దేవదత్తుడు",
                "అర్చకుడు",
                "రాజకుమార్తె చంద్రావతి"
            ],
            "locations": [
                "రాజధాని",
                "ఆలయం",
                "ఉద్యానవనం"
            ],
            "content": "జాలివేసింది. ఆయన ఆ కుర్రవాణ్ణి ఒక కాలిబాటమీద పెట్టి వచ్చేశాడు. తరవాత రాజూ మంత్రీ కోటకు వెళ్ళిపోయారు.\\nవారు వెళ్లిపోయే సమయానికే ఆ సమీ పాన ఉండే పెద్ద దేవాలయానికి చెందిన అర్చకుడూ, పూజారులూ ఆ కాలిబాట వెంబడి నదీస్నానానికి వచ్చారు. వారికి దారిలో గుడ్డల మూటలాగా కనిపించింది. ఎత్తి చూస్తే పిల్లవాడు. అర్చకుడు వెంటనే కుర్రవాణ్ణి తీసుకుని ఇంటికి తిరిగివెళ్లాడు. వాడి పొట్టలో కత్తిపోటున్నది, కాని వాడు జీవించే ఉన్నాడు. అర్చకుడు మూలికా వైద్యంలో గట్టివాడు. ఆయన వెంటనే ఏవో ఆకులు తెచ్చి, పసరు పిండి, గాయా నికి కట్టుకట్టాడు.\\nకొద్దిరోజులకల్లా కుర్రవాడి గాయం నయమయింది. పిల్లలు లేని అర్చకుడు ఆ కుర్రవాణ్ణి పెంచుకుని, వాడికి దేవదత్తు డని పేరు పెట్టుకున్నాడు.\\nఆ యేడు గడవకముందే రాజుగారి భార్య గర్భిణిగా ఉండి సకాలంలో ఒక ఆడపిల్లను ప్రసవించింది. ఆ పిల్లకు చంద్రావతి అని పేరు పెట్టుకున్నారు. ఆనాడు తాను ఆ బ్రాహ్మడి కొడుకుని చంపకపోతే వాడు ఈ పిల్లకు భర్త అయి\\nఉండేవాడు కాబోలునని రాజు అనుకుని, తాను చేసిన పనికి చాలా సంతోషించాడు.\\nకాని రాజు చనిపోయినట్టు భావించిన కుర్రవాడు అర్చకుడి ఇంట పెరుగుతూ, ఆలయం ప్రాంగణంలో ఆడుకుంటూ, దిన దిన ప్రవర్థమానుడై పెరగసాగాడు.\\nపదిహేనేళ్లు గడిచాయి. ఆలయంకింద ఉన్న మాన్యాల విషయంలో రాజుగారి దగ్గిర ఫిర్యాదు చేయటానికై అర్చకుడు ఒకనాడు కోటకు బయలుదేరాడు.\\nదేవదత్తుడు కూడా కోట చూస్తానని అర్చ కుడి వెంట బయలుదేరాడు. వీళ్ళిద్దరూ రాజప్రాసాదానికి వెళ్ళేసరికి రాజుగారు\\nఉద్యానవనంలో విహారంచేస్తున్నాడు. అర్చ కుడు దేవదత్తుణ్ణి ఒక శిలావేదిక మీద కూచో మని చెప్పి తాను వెళ్ళి రాజుగారిని కలుసు కుని, మాన్యాలకు సంబంధించిన విష యాలు మాట్లాడాడు. రాజుగారు అక్రమా లను సరిచేయిస్తానని మాట ఇచ్చాడు. తర వాత ఇద్దరూ కలిసి దేవదత్తుడు కూచుని ఉన్న చోటికి వచ్చారు. వారిని చూసి దేవ దత్తుడు లేచి నిలబడ్డాడు.\\n\"ఎవరీ కుర్రవాడు ? చాలా అందంగా ఉన్నాడే?” అన్నాడు రాజు.\\n\"చిత్తం, ప్రభూ! వీడు నా కొడుకే. నా పెంపుడు కొడుకు!” అన్నాడు అర్చకుడు.\\nరాజు అర్చకుడి నోట ఆ పిల్లవాడి వృత్తాంతమంతా విని కలవరపడ్డాడు. వీడే ఆనాడు తాను చంపాననుకున్న కుర్రవాడు. వాడి పొట్టమీద ఇప్పటికీ క త్తిపోటు మచ్చ ఉన్నది! వాడు బతికి బట్టకట్టటం తనకూ, తన కుమార్తెకూ మంచిది కాదని రాజు నిశ్చ యించుకున్నాడు. ఆయన అర్చకుడితో, \"వీణ్ణి ఆ ఆలయంలో ఉంచి ఎందుకు పాడుచేస్తావు. కోటలో ఉంచు, లోకజ్ఞానం సంపాదించి పైకి వస్తాడు!” అన్నాడు.\\n\"తమ అనుగ్రహం! తప్పక వాణ్ణి తమవద్దనే ఉంచండి,\" అన్నాడు అర్చ కుడు. తరవాత ఆయన రాజువద్ద సెలవు\\nపుచ్చుకుని ఒంటరిగా తన నివాసానికి తిరిగి వెళ్ళిపోయాడు.\\nగర్భశత్రువులాటి ఈ దేవదత్తుణ్ణి ఎట్లా తుదముట్టించాలో రాజుకు తెలియలేదు. అదివరకు ఒకసారి చేసిన ప్రయత్నం మంత్రికి మాత్రమే తెలుసు. ఆది విఫల మయింది. ఇప్పుడు మళ్ళీ వీడు తన చేతికి చిక్కాడు. ఎవరికీ తెలియకుండా, ఎవరూ తనను అనుమానించకుండా వీణ్ణి వెంటనే చంపెయ్యాలి. ఈ సమస్య రాజును వేధించ సాగింది.\\nసరిగా ఈసమయానికి రాజు దూర ప్రయాణంమీద బయలుదేరవలిసి వచ్చింది. ఆ ప్రయాణంలో రాజు దేవ దత్తు వెంటబెట్టుకు వెళ్ళాడు. పదిహేను రోజుల ప్రయాణం. దారిలో దేవదత్తుణ్ణి ఏ కొండమీదినుంచి తోసివేద్దా మన్నా, ఏ నదిలో పారేద్దామన్నా, పక్కన ఎవరో ఒకరు ఉంటూనే వచ్చారు.\\nచివరకు రాజు ఒక ఉపాయం ఆలో చించాడు. ఆయన తన మంత్రికి ఒక లేఖ రాశాడు. అందులో, \"ఈ జాబు తెచ్చేవాడు మనకు పరమ శత్రువు. వీణ్ణి ఏవిధంగా నైనా రహస్యంగా చంపి, ఎవరికీ తెలియ కుండా శవాన్ని దహనం చేయించవలి సింది,” అని రాసి, ఉత్తరంమీద తన\\nముద్ర వేసి సీలుచేసి, ఆ ఉత్తరాన్ని దేవ దత్తుడి కిచ్చి, \"నాయనా, నువు మన రాజ ధానికి వెంటనే బయలుదేరి పోయి, ఈ ఉత్తరాన్ని మంత్రికి అందించు. ఇది చాలా ముఖ్య విషయం,\" అని చెప్పాడు.\\nదేవదత్తుడు ఆ ఉత్తరం తీసుకుని గుర్రంమీద బయలుదేరి పదిహేను పగళ్లూ, పదిహేను రాత్రులూ ప్రయాణంచేసి, పద హారో రోజు మధ్యాన్నానికి రాచనగరు చేరాడు. ఎండ మండిపోతున్నది. మంత్రి గారు భోజనంచేసి విశ్రాంతి తీసుకునే సమ యం. కాస్త పొద్దువాలినాక మంత్రిగారిని చూద్దామని, దేవదత్తుడు ఉద్యానవనంలో\\nప్రవేశించి ఒక పొదరింటి నీడలో చేరి పడుకుని నిద్రపోయాడు.\\nమరికొంత సేపటికి రాజకుమార్తె చంద్రా వతీ, ఇద్దరు చెలికత్తెలూ ఆ తోటలోకి వచ్చి ఆటలాడుతూ, ఒకరినొకరు తరిమి అందుకో సాగారు. చంద్రావతి తన చెలికత్తెలకు అందకుండా చెట్లమధ్యగా పరిగెత్తుతూ దాక్కోవటానికి పొదరింట ప్రవేశించి, అక్కడ నిద్రపోతున్న దేవదత్తుణ్ణి చూసి ఆశ్చర్యపడింది. అతను చాలా అందంగా ఉన్నాడు, కాని ఎవరో కొత్తవాడు. లేపి అడుగుదామనుకుంటే, అలిసిపోయి గాఢ నిద్రలో ఉన్నట్టు కనిపించాడు. అతని జేబులో ఉన్న ఉత్తరం కనిపించింది. చంద్రావతి ఆ ఉత్తరం తీసి దానిమీది సీలు చూసి, తన తండ్రిదేనని తెలుసుకుని, స్వతంత్రంగా ఉత్తరం చించి లోపల ఉన్న విషయాలు చదివింది.\\nవెంటనే రాజకుమార్తె గుండె ఆగినట్ట యింది. ఈ అందమైన యువకుణ్ణి చంప మని తన తండ్రి మంత్రికి ఎందుకు రాయాలి? ఇలా ఉత్తరంలో రాసిఉన్నట్టు తెలిస్తే ఈ కుర్రవాడు ఈ ఉత్తరాన్ని ఇంత దూరం పట్టుకువస్తాడా? అతడిపై చంద్రా వతికి ప్రేమా, జాలీ కలిగాయి.\\nఈలోపల రాజకుమార్తె కనిపించక చెలికత్తెలు ఆమెను పిలుస్తున్నారు. చంద్రావతి పొదరింటినుంచి బయటికి వచ్చి, చెలికత్తెలను కలుసుకుని, అందులో ఒకతెను తోట ద్వారంవద్ద కాపు పెట్టి, రెండవ దానిచేత ఘోరమైన ప్రమాణాలన్నీ చేయిం చినమీదట రహస్యంగా ఉత్తరం చూపింది.\\nఇద్దరూ చాలాసేపు వితర్కించుకుని ఆ ఉత్తరం _చించి పారెయ్యాలనీ, దానికి బదులు ఇంకేదైనా ఉత్తరం ఉంచాలనీ నిశ్చయించారు.\\nతరవాత చంద్రావతి తన గదికి వెళ్ళి ఇంకొక ఉత్తరం రాసింది. \"ఈ జాబు తెచ్చేవాడు మనకు పరమ ఆప్తుడు. ఇత నికి నా కుమార్తెను, చిరంజీవి సౌభాగ్యవతి చంద్రావతి నిచ్చి వివాహం చేయించవలి సింది. నాకోసం వివాహం ఆగ నవసరం లేదు.” ఈ ఉత్తరం రాసి, దానిపైన ముద్రిక వేసి, సీలువేసి, దానిని వెంటనే తెచ్చి పొదరింటో ఇంకా నిద్రపోతున్న దేవ దత్తుడి జేబులో పెట్టింది.\\nతరవాత చంద్రావతీ, చెలికత్తెలూ గట్టిగా నవ్వి, కేకలుపెట్టి, గోలచేసి ఎలాగో దేవదత్తుడికి నిద్రాభంగం కలిగించారు.\\nఅతను కంగారుతో లేచి, పొద్దువాలిపోతూం\\nడటం గమనించి, మంత్రివద్దకు వెళ్ళి తన జేబులో ఉన్న ఉత్తరం ఇచ్చాడు.\\nమంత్రి ఉత్తరం చదువుకుని నిర్ఘాంత పోయి, \"ఏమోయ్, రాజుగారు నీతో ఏమన్నారు?\" అని అడిగాడు.\\n\"ఈ ఉత్తరం తమకిమ్మన్నారు,” అన్నాడు దేవదత్తుడు.\\n\"ఇందులో ఏమున్నదో నీకు తెలుసా?” అని అడిగాడు మంత్రి. తెలియదన్నాడు దేవదత్తుడు.\\n\" సరే, నువు వెళ్లి దివాణంలో బస చెయ్యి. మళ్లీ నీకోసం పిలిపిస్తాను,” అని మంత్రి రాజకుమార్తెవద్దకు వెళ్ళి, ఆమెకు\\nఆమె తయారుచేసిన దొంగ ఉత్తరమే తిరిగీ చూపించాడు. \\nచంద్రావతి అమాయికంగా, \"ఇదేమిటి? నాన్నగారు దగ్గిర లేకుండా ఎవరినో పెళ్ళా చనా ? అదెలా వీలవుతుంది?\" అన్నది.\\n* అమ్మా! నేనుమాత్రం ఏం చెయ్యను? మహారాజుగారి ఆజ్ఞ! దాన్ని మీరేటందుకు నాకు అధికారం లేదు,” అన్నాడు మంత్రి.\\n\"అయితే మీ యిష్టంవచ్చినట్టు చెయ్యండి! నన్నడగటం దేనికీ?” అన్నది చంద్రావతి.\\nమంత్రి వెంటనే పెద్దఎత్తున పెళ్లి ప్రయత్నాలు ప్రారంభించి రెండు మూడు రోజులకల్లా అతివైభవంగా చంద్రావతికీ, దేవదత్తుడికీ పెళ్లి చేసేశాడు. ఈ పెళ్లిలో సంభావనలు పుచ్చుకోవటానికి ఎంతెంత దూరంనుంచో బ్రాహ్మలు వచ్చారు.\\nఈలోపుగా రాజు తిరుగుప్రయాణమై రాసాగాడు. పెళ్ళినుంచి తిరిగిపోయే\\nగురించి ఘనంగా చెప్పారు. రాజుకు ఆశ్చర్యంవేసింది. తాను లేనప్పుడు తన కుమార్తె వివాహం ఎవరు చేశారు? ఎందుకు చేశారు? ఈ విధంగా ఆశ్చర్యపడుతూ రాజు తన నగరు చేరి జరిగినదంతా తెలుసుకున్నాడు.\\n\" నేను రాసిన ఉత్తరం ఏదీ?” అని అడిగాడు రాజు.\\nమంత్రి ఉత్తరం తెచ్చి చూపాడు. అది తన కుమార్తె చేసిన పనే అని రాజుకు వెంటనే తెలిసిపోయింది. కాని పైకి ఏమీ అనలేదు.\\n\"మహాప్రభూ, తమరు స్వయంగా దగ్గిర ఉండి చెయ్యవలిసిన ఈ వివాహం నాచేత ఎందుకు చేయించారు?” అని అడిగాడు మంత్రి.\\n\"పిచ్చివాడా ! అంతా గ్రహబలం!\" అన్నాడు రాజు.",
            "book_page_end": 30
        },
        {
            "title": "మిత్రభేదం",
            "book_page_start": 33,
            "pdf_page_start": 45,
            "pdf_page_end": 47,
            "author": "విద్వాన్ విశ్వం",
            "genre": "నీతి కథ",
            "moral": "ధైర్యవంతుడు ఆపదలలో అడలిపోకూడదు. తన శక్తిపై నమ్మకం ఉంచాలి.",
            "keywords": [
                "సింహం",
                "నక్క",
                "పింగళకుడు",
                "దమనకుడు",
                "ధైర్యం"
            ],
            "characters": [
                "పింగళకుడు (సింహం)",
                "దమనకుడు (నక్క)"
            ],
            "locations": [
                "అడవి"
            ],
            "content": "ఘనవటచ్ఛాయలో - గ్రాలు సింహమ్ము\\nతనవంక వచ్చెడు - దమనకు జూచి\\nరానిమ్మటంచు ద్వా-రస్థుతో ననగ\\nతా నరుదెంచి రా-జానతి నంది\\nదండమ్ము వెట్టి చెం-తను గూరుచుండె\\nదండితనమ్మున - దమనకుం డంత.\\nపింగళకుడు :\\nఏమోయి కుశలమా ? - ఏమిటి వార్త !\\nఈమధ్య కనపడ-నేలేదు నీవు !\\nదమనకుడు :\\nపనియేమి మాతోడ - వనపతి కంచు\\nమునుకొని దర్శన - మ్మొనరించుకొనము\\nఆగుగాని మావంటి - అల్పులుగూడ\\nతగరు పోనాడంగ - ధరణీశులకును.\\nపనికిరానట్టి ఏ-జనుడుండు భువిని\\nఅనఘుడా దాసుల - మగుదుము మీకు.\\nతరతరమ్ముల మేము - తమ సేవకులము\\nదొర చిత్తమని మిమ్ము - దరియుటలేదు.\\nఆఁ ! నక్కయేగదా - అని చిన్నచూపు\\nమాను మహారాజ! - మఱి పెద్దలనరె ;\\nపురుగులలో పుట్టు - పట్టు పుట్టమ్ము;\\nకరకు రాలను పుట్టు-గద అపరంజి.\\nబురదలోనేకదా - పుట్టు పద్మమ్ము;\\nమఱి చందమామ జ-న్మము సంద్రమందు.\\nఇంత పీడను పుట్టు - ఇందీవరమ్ము\\nఅంత కఱ్ఱను పుట్టు - అగ్ని రాజేంద్ర!\\nపడగలో మణి పుట్టు, - పశువుపిత్తమున\\nగుడగుడలాడును - గోరోజనమ్ము.\\nతమ గుణములనే ఉత్తములు వెల్గుదురు\\nశ్రమజెందనేల జ-న్మముగూర్చి మనము.\\nఇంటిలో పుట్టిన - ఎలుక జంపుదుము\\nఒంటి పిల్లిని దెచ్చి - ఊరింతు మెపుడు.\\nఅసమర్థుడైనట్టి - ఆశ్రితుడేల?\\nపసగల్గువాడైన - పగవాడు నేల?\\nభక్తియు శక్తియు - ప్రబలియున్నట్టి\\nరక్తుని నన్ను తిరస్కరించకుడు.\\nదమనకుడు :\\nయమునానదిని దప్పి - అడగింప వచ్చి\\nతమరిట్లు వెనుకకు - తప్పిరానేల?\\nపింగళకుడు :\\nఏమున్నదోయి నీ-విట్లడుగంగ\\nమేము ఊరక నిట - మెసలుచున్నాము.\\nదమనకుడు :\\nచిత్తము మీరిది - చెప్పరానట్టి\\nసత్తెమైనను చెప్ప-జాలరు లెండు.\\nకలదు భార్యతోడ - పలుకరానిదియు\\nకలదు సొంతమువారి - కెలన దాచుటయు\\nమంచిది నేస్తులు - మన పుత్రులైన\\nకొంచెమేదో చెప్ప - గూడనిదుండు.\\nఎది చెప్పగావలె - ఎది కూడదనుచు\\nమది తలపోసియే - మాట్లాడవలయు\\nబలవంతపెట్టను - పలుకరానట్టి\\nబలమైన హేతువు - కలదుకావచ్చు.\\nఈ మాటలను జూడ - నేదొ యొకింత\\nధీమంతుడితడని - తెగువతో రాజు\\nదమనకుతో నిట్లు - తడబడుకొనుచు\\nతమ కధనెల్ల సిం-హము చెప్పివైచె.\\nపింగళకుడు :\\nకొండల గదలించు - గొప్పగర్జనము\\nనిండినదిట మున్ను - నీవు విన్నావ ?\\nదమనకుడు :\\nవిన్నాను లెండు ఆ - వెఱిగర్జనము\\nవిన్నమాత్రన ఏమి - విపరీతమద్ది ?\\nపింగళకుడు :\\nఅది విన్నతర్వాత - అనుకొనుచుంటి\\nకదలేద నిచ్చటి - కాసను వీడి.\\nచేరినదెదియొ ఈ - చేరువలోన\\nఘోరమృగమ్ము గ-ర్జారవమ్ములనె\\nతెలియుచునుండెనా - బలమైన మృగము\\nతెలియుచునుండెనా - బలసత్త్వములును\\nఇక మన మిచ్చట - నెట్లుండగలము?\\nచకచక పోవుటే - సర్వసమ్మతము.\\nదమనకుడు :\\nఅంత తొందర ఏల-నయ్య ఓరాజ\\nసుంత శబ్దమునకే - సొగయగానేల ?\\nవినలేద పిఱికివా-డును దబాయింపు\\nకొనసాగజేసి ముక్కును సాపుననుచు\\nఅంకెలకేమిలే? - రవరవకేమి ?\\nమంకుపట్టును కాదు - మనవిచేసెదను\\nతరతరమ్ములనుండి - దొరవారి వనము\\nఉరుకనేటికి దీని - దరిదాపు విడిచి.\\nమోతలకేమి ఎ-న్నో తరహాలు\\nకాతరపడనేల - కైమోత్తు వినుడు\\nగడగడలాడించు - ముడిశత్రు జూచి\\nదడదడలాడని - ధైర్యమ్ము వలయు\\nఆపదలందున - అడలిపోరాదు.\\nఏపట్ల ధనమున - ఎక్కిపోరాదు.\\nరణరంగమందున - వణకిపోరాదు.\\nగుణవంతులన్నచో - గొప్పలియ్యవియె.\\nఎదిరి దర్పము జూచి - పదునెక్కికున్న\\nబదుకేల లక్క ఆ-భరణాలబోలె\\nఎదుట అగ్గిని చూచి - ఇట్టె కరంగు\\nఅదికాదు మరియింత - కుదురుకోవలయు.\\nకథ చెప్పినట్లుండె-గద మహారాజ\\nపింగళకుడు :\\nకథ ఏమిటోయి ని-క్కము చెప్పుమింక ?",
            "book_page_end": 35
        },
        {
            "title": "నావికుడు సిందాబాద్",
            "book_page_start": 36,
            "pdf_page_start": 48,
            "pdf_page_end": 56,
            "author": "చందమామ బృందం",
            "genre": "సాహస కథ",
            "moral": "దురదృష్టం తాత్కాలికమే, కృషి, సాహసం, దైవసాయం వల్ల తిరిగి సంపద, గౌరవం పొందవచ్చు.",
            "keywords": [
                "సిందాబాద్",
                "నౌకాయానం",
                "వర్తకం",
                "తిమింగలం",
                "సాహసం"
            ],
            "characters": [
                "నావికుడు సిందాబాద్",
                "సరంగు",
                "మీర్జాన్ మహారాజు",
                "వజ్రముష్టి"
            ],
            "locations": [
                "బాగ్దాదు నగరం",
                "బస్రా",
                "సముద్ర ద్వీపం",
                "మీర్జాన్ మహారాజు రాజ్యం"
            ],
            "content": "నా తండ్రి గొప్ప వర్తకుడు. పాత్రులైన పేదలకు ఆయన దానధర్మాలు చేసేవాడు. చనిపోయేనాటికి ఆయనకు అంతులేని ధనమూ, భూములూ, గ్రామాలూ ఉండేవి. నాకు యుక్తవయసు రాగానే ఈ సంపదకు నేనే యజమాని నయాను. నేను నా వయసువారిని కొందరిని చేరదీసి తిండీ, తాగుడూ, దుస్తులూ మొదలైన వాటికింద విచక్షణలేకుండా చిత్తం వచ్చి నట్టు ఖర్చుచేసి, మహారాజవైభవం వెలగబెట్టాను.\\nనాకు గల ఆస్తి ఎన్నటికీ తరగదని నా భ్రమ. ఒకా నొకనాటికి నాకళ్ళు విచ్చుకున్నాయి; ఎందుకంటే, నాకుండిన దంతా దాదాపు అయిపోయింది! వార్ధ క్యంలో దారిద్య్రంవాత పడవలిసి వస్తుంది కాబోలు నని నేను భయపడ్డాను. \"చచ్చిన సింహంకంటె బతి కున్న కుక్క నయం; దారిద్య్రంకంటె మరణం నయం,” అని నాతండ్రి ఎప్పుడూ అంటూండేవాడు. ఆ మాటలు నాకు జ్ఞాపకం వచ్చాయి.\\nఅందుచేత నాకింకా మిగిలి ఉన్నదంతా తెగనమ్మి మూడువేల వెండి దిరహములు నగదు సమకూర్చు కున్నాను. ఈ డబ్బుతో సంచారం చెయ్యాలని\\nనా ఉద్దేశం.\\nఎంతలోతుకు పోతే అంత మంచి ముత్యాలు దొరుకుతాయి అనే సామెత ఉన్నదిగదా. ఈ డబ్బుతో రక రకాల సరుకులు కొని, బాగ్దాదునుంచి బయలుదేరే ఒక వర్తకనౌకలో నేనుకూడా ఎక్కాను. ఆ నౌకలో నాతోపాటు ఇంకా అనేకమంది వర్తకులున్నారు. నౌక నది వాలున బస్రాకు పోతున్నది.\\nబస్రానుంచి మేము సముద్రయానం సాగించాం. దారిలో ఎన్నో దీవులు తగి లాయి, ఎన్నో రేవులు తగిలాయి. ప్రతి చోటా సరుకు అమ్మాం, ఇతర సరుకులతో మారకం వేసుకున్నాం.\\nఅనేక వారాలపాటు మాకు భూమి పాడ కనిపించకుండా ప్రయాణం చేశాక ఒక అందమైన దీవి కళ్లబడింది. అది పచ్చగా మరకతంలాగా కంటిని ఆకర్షించింది.\\nసరంగు పడవను ఆ దీవివద్దకు చేర్చి లంగరు దింపించాడు. తాళ్లనిచ్చెనలమీద ప్రయాణీకులం నేల మీదికి దిగాం.\\nమా వర్తకులందరివద్దా ఆహార మూ, వంటపాత్రలూ ఉన్నాయి. కొందరు నిప్పు చేసి వంట ప్రారంభించారు. కొందరు తమ బట్టలు ఉతుక్కున్నారు. కొందరు పచార్లు చేశారు, మరికొందరు విశ్రాంతి తీసు కున్నారు. నేనుమటుకు ఆహారం ఏర్పాట్లు\\nచేసుకోవటమే గాక, అక్కడి వింతవృక్షాల మధ్యగా నడిచి ఆనందించాను.\\nఈ విధంగా మేమందరమూ ఎవరి పను లలో వారు నిమగ్నులమై ఉన్న తరుణంలో ఉన్నట్టుండి ఆ దీవి, ఈ చివరనుంచి ఆ చివరకు, ఒక్కసారిగా కంపించింది.\\nఎక్కడివాళ్ళ మక్కడ నేలమీద కూలి పోయాం. మేము దిగ్భ్రాంతులమై పడి పోయిఉన్న సమయంలో సరంగు పడవలో నుంచి కనిపించి, వెర్రిగా చేతు లూపుతూ భయంతో గూడిన కంఠంతో, \"అపాయం! ప్రాణాలు రక్షించుకోండి ! అది దీవి కాదు, బ్రహ్మాండమైన తిమింగలం! అది అనాదిగా\\nసముద్రంలో ఉండటంచేత దాని వీపున ఇసుక పేరి అందులో చెట్లు మొలిచాయి! మీరు మంటలుచేసి దాన్ని రెచ్చగొట్టారు. అది కదులుతున్నది. వచ్చెయ్యండి! లేక పోతే అది నీటిలో మునిగి మిమ్మల్నికూడా ముంచెయ్యగలదు!” అని అరిచాడు.\\nఈ మాటలు విన్న వర్తకులు తమ బట్ట లనూ, గిన్నెలనూ, ఇతర సామగ్రినీ వది లేసి పడవవేపు పరిగెత్తారు. పడవ లంగరు ఎత్తుతున్నారు. అది కదిలింది. కొందరు పడవను అందుకోగలిగారు, మరికొందరు అందుకోలేక పోయారు. అంతలో తిమిం గలం నీటిలో ముణగనే ముణిగింది. పడవ అందుకోలేక దాని వీపుమీద దిగబడిపోయిన వారంతా సముద్రంవాత పడ్డారు.\\nసముద్రంవాత పడినవారిలో నేనుకూడా ఒకణ్ణి. కాని అల్లా అనుగ్రహంచేత ఒక కొయ్యతొట్టి నావేపు కొట్టుకువచ్చింది.\\nఅందులో ఎవరో వర్తకులు బట్టలు ఝాడించుకున్నారు. ఆ తొట్టి నన్ను సముద్రంలో మునగకుండా కాపాడింది.\\nప్రాణంమీది తీపికొద్దీ నేను దాన్ని పట్టుకుని అసాధారణమైన యత్నంచేసి దానిమీదికి ఎక్కి కూచున్నాను. కూచోటానికి పట్టు కుదిరాక నేను నా కాళ్లను తెడ్లలాగా\\nఉపయోగిస్తూ ముందుకు పోగలిగాను. కాని అలలు తొట్టిని ఈ పక్కకూ, ఆ పక్కకూ వంచుతూనే ఉన్నాయి.\\nఈలోపల పడవ తెరచాపలన్నీ ఎత్తారు. అది వాయువేగాన వెళ్లిపోతున్నది. నేను నా శక్తికొద్దీ కాళ్లతో నీటిని తోస్తూ దాని వేపు వెళ్ళాను. కాని అది కొద్ది సేపటిలో చూపుమేరలో లేకుండా వెళ్లిపోయింది.\\nఇంతలో చీకటికూడా పడింది. నేను చచ్చానే అనుకున్నాను. ఆ రాత్రల్లా, మర్నాడల్లా సముద్రుడితో ఘర్షణ పడగా చివరకు గాలీ, అలలూ కలిసి నన్ను ఒక దీవి తీరానికి తెచ్చి పడేశాయి. ఆ తీరం వెంబడి కొండలు నిటారుగా లేచిఉన్నాయి. అయితే కొండపై నుంచి కిందికి ఏవో లతలు దిగి సముద్రం లోకికూడా పాకుతున్నాయి. నా చేతుల లోనూ, కాళ్ళలోనూ ఉన్న బలాన్నంతా వినియోగించి, అమానుషమైన ప్రయత్నంతో ఆ లతలను పట్టుకుని క్రమంగా పైనున్న ప్రదేశానికి ఎగబాకాను.\\nఇప్పటికి ఒక ఒడ్డు చేరాను గనక నా స్థితి ఎలా ఉన్నదీ తెలుసుకోగలిగాను. నా వంటినిండా గాయాలూ, కదుములూనూ. సముద్రంలో చేపలు నాపాదాలను పూర్తిగా కొరికేశాయి. అపాయంమూలానా, డస్సి\\nపోయి ఉండటంవల్లా, నాకీ బాధ లేవీ ఇంత వరకు స్ఫురించలేదు. కాని ఇప్పుడు బాధతో పడిపోయాను. స్పృహ లేకుండాపోయింది!\\nఆ రోజల్లా నా ఒళ్ళు నాకు తెలీదు.\\nమర్నాడు ఎండ నా ముఖంమీద పడి మెళు కువ వచ్చింది. నేను లేవటానికి ప్రయత్నిం చాను గాని, నా పాదాలు ఏమాత్రమూ స్వాధీనంలో లేవు, నేను కింద పడిపోయాను.\\nనా స్థితి వర్ణనాతీతం. అయినప్పటికీ అట్లాగే మోకాళ్లమీదా చేతులమీదా పాకుతూ, నడుస్తూ ఒక సమప్రదేశం చేరుకున్నాను.\\nఅక్కడ ఫలవృక్షాలున్నాయి, మంచినీటి సెలయేళ్ళున్నాయి.\\nవాటితో కడుపు నించుకుంటూ అక్కడే చాలా రోజులు విశ్రాంతి తీసుకుని మెల్లిగా బలం చేకూర్చుకున్నాను. నా శరీరబాధలు క్రమంగా తగ్గసాగాయి. అటూ ఇటూ తిరగ ట్యానికిగాను రెండు చంక కర్రలు తయారు చేసుకున్నాను. వీటి సహాయంతో చెట్లమధ్య తిరుగుతూ, పళ్లు తింటూ, ఆలోచిస్తూ, అల్లా మహిమకు ఆనందిస్తూ కాలక్షేపం చేశాను.\\nఒకనాడు నేను తీరం వెంబడి నడు స్తూండగా అంతదూరాన నాకేదో జంతువు లాగా కనిపించింది. నేను అత్యాశ్చర్యంతో దానివేపు వెళ్లి అది కట్టేసిఉన్న గుర్రమని తెలుసుకున్నాను. అది మామూలు గుర్రాల\\nలాగా లేదు, చాలా గొప్పజాతిదిగా ఉన్నది. దగ్గిరికి వెళ్లి దానిమీద ఎక్కాలనిపించింది నాకు. కాని నేనింకా దూరంలో ఉండగానే ఎవరో వ్యక్తి భూమిలోనుంచి లేచినట్టు లేచి నావేపు వస్తూ, \"ఎవరు నువు? ఎక్క ణ్ణుంచి వచ్చావు? ఇక్కడికి రావటానికి ఎందుకు సాహసించావు?” అని అడిగాడు.\\n\"అయ్యా, నేను సముద్రయానం చేస్తూ మరికొందరితో సహా సముద్రంలో పడి పోయాను. అల్లా నా ప్రాణం. 'కాపాడి మీ దేశంలో తెచ్చి పడేశాడు,” అన్నాను.\\n\" నావెంట రా,” అంటూ ఆ మనిషి నా చెయ్యి పట్టుకుని భూమి అడుగున ఉండే\\nఒక గుహలోకి తీసుకుపోయాడు. లోపల విశాలమైన సావడిలాగా ఉంది. నన్నా మనిషి ఒక గౌరవనీయమైన స్థానంలో కూచోబెట్టి, నాకు భోజనంపెట్టాడు. నా కడుపు నిండాక ఆయన నాకధ అడిగాడు.\\nనేను చెప్పిన కథ యావత్తూ శ్రద్ధగా విని చాలా ఆశ్చర్యపోయాడు.\\n“ నా కథ చెప్పాను. దయచేసి మీకథ కూడా చెబుతారా?\" అని అడిగాను.\\nఆయన ఈవిధంగా చెప్పాడు :\\n\"ఈ దీవిలో నాలాటివాళ్ళం చాలా మందిమి అక్కడక్కడా ఉన్నాం. మీర్జాన్ మహారాజుకు గుర్రాలు సంపాదించి పెట్ట\\nటమే మాపని. ప్రతి అమావాస్యనాడూ సముద్రంలోనుంచి ఉత్తమాశ్వాలు తీరానికి మెయ్యటానికి వస్తాయి. వాటిని పట్టుకోవటం మాపని. నిన్ను మిర్జాన్ మహా రాజుదగ్గిరికి తీసుకుపోతాను. మనం కలుసుకోవటం మంచిదయింది. లేకపోతే నీవీ ద్వీపంమీద నిష్కారణంగా చచ్చి పోయేవాడివి.”\\nఇంతలో మిగిలిన కాసావాళ్ళుకూడా అక్కడికి వచ్చారు. నన్ను ఒక గుర్రం మీద ఎక్కించారు. అందరమూ కలిసి మీర్జాస్మహారాజు భవనానికి వెళ్ళాం.\\nకాసావాళ్ళు ముందుగా రాజుకు నన్ను\\nగురించి చెప్పారు. తరవాత నేనాయన దర్శనం చేసుకున్నాను. నాకాయన ఆద రంతో స్వాగతమిచ్చి నానోటనే నాకథ అంతా విన్నాడు. చివరకాయన, \"నాయనా, నీ ఆయుర్దాయం చాలా గట్టిది. లేకపోతే ఇన్ని ఇక్కట్లు గడిచి ప్రాణాలతో బయటపడవు,” అన్నాడు. ఆయన నన్ను తన ఆప్తులలో ఒకణ్ణిగా చేసుకుని, రేవులూ, నౌకావ్యవహా రాలూ చూసే పదవిలో నన్ను మంచి జీవితంమీద నియమించాడు.\\nనా ఉద్యోగంలో తగినంత తీరిక ఉండేది. అందుచేత నేను రాజును రోజూ కలుసుకో గలిగేవాణ్ణి. ఆయన నన్ను తన\\nఆప్తులలోకెల్లా అగ్రగణ్యుడుగా చూసు కుంటూ, రోజూ ఏదో ఒక బహుమానం ఇస్తూవచ్చాడు. చివరకు నన్ను సంప్ర తించకుండా ఆయన ఏ రాచకార్యమూ చేయని పరిస్థితి ఏర్పడింది.\\nఇక్కడ నాకింత సుఖంగా జరుగు తున్నప్పటికీ నేను నా దేశాన్ని గురించి ఆలో చించటం మానలేదు. అక్కడికి తిరిగి పోగలుగుతానన్న ఆశకూడా నన్ను వదల లేదు. \"బాగ్దాదు నగరం ఏదిక్కుగా ఉన్నది?” అని నేను ఎందరో నావికులను అడిగిచూశాను. కాని ఒక్కరూ చెప్పలేక పోయారు. వారికసలు ఆ నగరం పేరైనా తెలీదు. అందుచేత, కాలం గడుస్తున్నకొద్దీ నాలో స్వదేశానికి తిరిగిపోవాలన్న ఆరాటం జాస్తి కాసాగింది; తిరిగిపోలేనన్న భయం కూడా తలఎత్తింది.\\nఒకనాడు నేను సముద్రతీరాన రేవులో నిలబడి, ఉద్యోగరీత్యా పడవల కోసం చూస్తూండగా, ఒక పెద్ద పడవ రేవు చేరింది.\\nపడవ లంగరు దించి, తాటినిచ్చెన కింద పడవేయగానే నేను పడవమీదికి ఎక్కి సరంగును కలుసుకుని సరుకులు తనిఖీ చేశాను. నా ఎదటనే నావికులు వాటిని బయట పెడుతుంటే నేను జాబితా రాసు\\nకున్నాను. అంతా అయాక, \"పడవలో ఇంకేమీ సరుకు లేదా?\" అని సరంగు నడిగాను. \" ఉన్నది, బాబూ ! అది విక్ర యానికి కాదు. అందుచేత అడుగున వేసి ఉంచాను. ఆ సరుకు గల మనిషి సముద్ర మధ్యంలో ముణిగిపోయాడు. అవకాశం దొరకగానే దాన్ని అతని బంధువుల పరం చేస్తాను. వారు బాగ్దాదునగరంలో ఉంటారు,” అన్నాడు సరంగు.\\nనా గుండె అతివేగంగా కొట్టుకోసాగింది.\\n\"అయ్యా, ఆ ముణిగిపోయిన మనిషి పేరేమిటి?\" అని సరంగును అడిగాను.\\n\"నావికుడు సింద్బాద్,\" అని ఆయన జవాబుచెప్పాడు.\\nనేనా మనిషికేసి పరీక్షగా చూసి, లోగడ మమ్మల్ని నడిసముద్రంలో వదిలి పడవను తీసుకుపోయిన మనిషి యితడేనని వెంటనే గుర్తించాను.\\n\" నేనే నావికుడు సిందాబాద్ను!” అని ఒక్క కేక పెట్టాను. తరవాత ఆయనతో నా అనుభవాలు ఉన్నవి ఉన్నట్టు చెప్పేశాను.\\nకాని ఆ సరంగు నా మాటలు నమ్మక, \"ఎంత మోసం! ఎంత ఘోరం! నావికుడు సింద్బాద్ సముద్రంలో ముణిగిపోవటం మేమంతా కళ్ళారా చూస్తిమిగదా, నువ్వే\\nఅతనంటావే? అబద్ధమాడటానికి సిగ్గులేదూ?” అని అడిగాడు.\\n\" అబద్ధం ఆడవలిసిన గతి నాకేమిటి? నేనే నావికుడు సిందాబాద్నని నీకు రుజువు చేస్తాను, చూడు,” అంటూ, ఆ తిమింగి లాన్ని భూమి అనుకుని మేము దానిమీద దిగిననాటి వివరాలన్నీ చెప్పాను. చివరకు ఆ సరంగు నమ్మక తప్పింది కాదు. ఆయన పడవలో ఉన్న ఇతర వర్తకుల నందరినీ పిలిచి నా విచిత్ర కధ వారికి చెప్పి, నన్ను పరిచయంచేశాడు. నేను చచ్చి బతికి నందుకు అభినందిస్తూ, వారు అల్లా మహి మను ప్రశంసించారు.\\nతరవాత సరంగు నా సరుకంతా నాపరం విచారించాడు. ఆయన ఈసారి నాకు చేశాడు. నేను ప్రతి మూటమీదా వేసిన అనేక రకాల అత్తరులూ, మంచిగంధం సీళ్లు సరిచూసుకుని, నా సామానులో కొన్ని చెక్కలూ, హారతికర్పూరమూ, సాంబ్రాణీ అమూల్యమైన వస్తువులను మీర్జాన్ మహా మొదలైనవి బహూకరించాడు. అవి ఆ రాజుకు బహూకరించటానికి ఉంచి, మిగి దీవిలో పుష్కలంగా దొరుకుతాయి. వాటి లిన సరుకంతా బజారుకు పట్టించుకుపోయి నన్నిటినీ పడవలోకి పట్టించి ఎక్కాను. అమ్మేశాను. ఈ అమ్మ కంమీద నాకు అల్లా దయవల్ల గాలి అనుకూలంగా ఒకటికి నూరింతలు లాభం వచ్చింది.\\nవీచింది. చాలా రోజులు ప్రయాణంచేసి రాజు ఈ సంగతంతా వినగానే చాలా బస్రామీదుగా నా జన్మస్థలమైన బాగ్దాదు సంతోషించాడు. ఆయనకు నేనంటే అంత నగరం చేరుకున్నాను. అదృష్టవశాత్తూ నా ఇష్టం. నే నిచ్చిన బహుమానాలకు ఎన్నో ఆప్తులందరూ ఆరోగ్యంగా ఉన్నారు. నేను రెట్లు విలవైనవి ఆయన నాకు ఎదురిచ్చాడు. సంపాదించుకు వచ్చిన ధనంతో అనేక వీటన్నిటినీ నేను అప్పటికప్పుడే అమ్మేసి భవనాలూ, బానిసలూ, దాసదాసీ జనమూ, నగదుగా మార్చుకుని ఆ డబ్బంతా పడవ పొలాలూ, ఇతర ఆస్తులూ కొన్నాను. మా లోకి చేర్పించాను. తరవాత ప్రయాణ తండ్రి పోయేనాటికి నాకుండిన ఆస్తిని సన్నాహాలు పూర్తిచేసుకుని, ఆఖరుసారి మించి కొనగలిగాను. తరవాత సమస్త రాజుగారిని కలుసుకుని, ఆయన నాకు భోగాలూ అనుభవిస్తూ నా తొలి ప్రయా చూపిన దయకు కృతజ్ఞత తెలుపుకున్నాను. ణంలో పడిన ఇక్కట్లనన్నిటినీ సులువుగా నేను వెళ్ళిపోతున్నానని ఆయన చాలా మరిచిపో గలిగాను. (ఇంకా వుంది)",
            "book_page_end": 44
        },
        {
            "title": "కిం ఫలం",
            "book_page_start": 45,
            "pdf_page_start": 57,
            "pdf_page_end": 57,
            "author": "చందమామ బృందం",
            "genre": "నీతి కథ",
            "moral": "ఎదుటివారి ఆశ లేదా నిర్లక్ష్యం ద్వారా, వారి ప్రవర్తన ఆధారంగా ప్రమాదాన్ని గుర్తించడం తెలివైన లక్షణం.",
            "keywords": [
                "కింఫలం",
                "విషపు పళ్ళు",
                "బిడారు నాయకుడు",
                "అరణ్యం",
                "తెలివి"
            ],
            "characters": [
                "బిడారు నాయకుడు",
                "గ్రామస్తులు",
                "ప్రయాణీకులు"
            ],
            "locations": [
                "అరణ్యం",
                "గ్రామం"
            ],
            "content": "ఒక అరణ్యంలో ఒక చెట్టుండేది. అది చూడటానికి మామిడిచెట్టులాగే ఉండేది. దానికి కాసే పళ్ళుకూడా మామిడిపళ్ళలాగే ఉండేవి. వాటి రుచి, వాసనాకూడా మామిడిపళ్ళను పోలిఉండేది. అయితే అవి విషపు పళ్ళు. అందుచేత ఆ పళ్ళను తెలియక తిన్న ప్రయా ణీకులు చనిపోయేవారు. ఆ చెట్టుకు వేరే పేరు లేనందువల్ల దాన్ని కింఫల వృక్షమనేవారు.\\nఈ చెట్టు సమీపానే ఒక గ్రామం ఉన్నది. కింఫలాలు విషపూరితమైనవని వారికి తెలుసు. ఎవరైనా ప్రయాణీకులు ఆ చెట్టువద్ద మజిలీ చేస్తే మర్నాడు గ్రామంలోవాళ్ళు అక్కడికి వచ్చి చూసేవారు. ప్రయాణికులు కింఫలాలు తిని చచ్చిపోయి ఉంటే, వారి డబ్బూ సరుకులూ తీసుకుని గ్రామస్తులు వెళ్ళిపోయేవారు.\\nఒకసారి ఒక బిడారు ఆ అడవికుండా వచ్చింది. చెట్టున కింఫలాలు విరగ కాచి ఉన్నాయి. ప్రయాణికులు వాటిని తినబోయారు. కాని బిడారు నాయకుడు వారిని తిన వద్దన్నాడు. ఆ రాత్రి వారక్కడే మజిలీచేశారు.\\nమర్నాడు ఉదయం గ్రామస్తులు అక్కడికి వచ్చి ప్రయాణీకు లెవ్వరూ చనిపోక పోవటం చూసి ఆశ్చర్యపడి, \"ఈ చెట్టున ఇన్ని పళ్ళుంటే మీరు తిన్నట్టులేదే? కారణం ఏమిటి ?\" అని అడిగారు.\\n“నేనే వద్దన్నాను,” అన్నాడు బిడారు నాయకుడు.\\n“ఎందువల్లా?” అన్నారు గ్రామస్తులు.\\n\"ఇవి తినదగిన పళ్ళే అయితే మీ గ్రామంవాళ్ళు వీటిని చెట్టున ఉండనిచ్చేవారా?” అని అడిగాడు బిడారు నాయకుడు.\\nగ్రామస్తులు సిగ్గుపడి వెళ్ళిపోయారు.",
            "book_page_end": 45
        },
        {
            "title": "లోకమాన్య బాలగంగాధర తిలక్",
            "book_page_start": 46,
            "pdf_page_start": 58,
            "pdf_page_end": 59,
            "author": "చందమామ బృందం",
            "genre": "జీవిత చరిత్ర",
            "moral": "స్వరాజ్యం కోసం పోరాడిన నాయకుల త్యాగాలను స్మరించాలి.",
            "keywords": [
                "లోకమాన్య తిలక్",
                "స్వరాజ్యం",
                "జాతీయోద్యమం",
                "గీతా రహస్యం",
                "శివజయంతి"
            ],
            "characters": [
                "బాలగంగాధర తిలక్",
                "మహాత్మా గాంధీ",
                "విష్ణుశాస్త్రి చిప్లూంకర్",
                "డాక్టర్ అనీ బిసెంట్"
            ],
            "locations": [
                "రత్నగిరి",
                "పూనా",
                "మాండలే జైలు",
                "భారతదేశం"
            ],
            "content": "\" స్వరాజ్యము నా జన్మ హక్కు!\" అర్థ శతాబ్దిక్రితం లోకమాన్య బాల గంగాధర తిలక్ పలికిన ఈ నినాదం ఈనాడు మనదేశంలో అమలులో ఉన్నది. ఈనాడు మనదేశం స్వాతం త్రం అనుభ విస్తున్నది.\\n1856 జులై 23 న తిలక్ రత్న గిరిలో జన్మిం చాడు. ఆ య న తండ్రిపేరు గంగా ధరపంత్, తల్లి పేరు పార్వతీ బాయి. ఆయనకు కేశవ అని పేరు పెట్టినప్పటికీ, తల్లి దండ్రులు \"బాల” అని పిలిచేవారు. అదే పేరు ఆయ నకు స్థిరపడిపోయింది.\\nఆయన ప్రాథమికవిద్య రత్నగిరి లోనే జరిగింది. పై చదువుకు ఆయన పూనా వెళ్లాడు. ఆయన సంస్కృతమూ, గణితమూ తన తండ్రివద్దనే నేర్చు కున్నాడు. ఆయన పదవ ఏట\\nస్కూలులో ప్రవేశించినప్పుడు, సంస్కృతం, ఆల్జీబ్రా, జియోమెట్రీ లలో ఆయనకు గల పరిజ్ఞానం చూసి ఉపాధ్యాయులు ఆశ్చర్యపోయారు.\\nకాలేజీ చదువులోనూ, న్యా యవిద్య లోనూ పట్టభద్రు డై నాక, తిలక్ ఉద్యోగం కోసం వెతకలేదు. జాతీ యమైన విద్యా విధానాన్ని ప్రచా రంలోకి తీసుకు రావలని ఆయ నకు ప్రబలమైన కోరిక కలిగింది.\\nఇందు కు గా ను ఆయనతో ఇద్దరు కలిసివచ్చారు— విష్ణుశాస్త్రి చిప్లూం కర్, ఆగర్కర్. వీరిద్దరి సహాయంతో ఆయన మొదట \"న్యూ ఇంగ్లీష్ స్కూల్”, తరవాత ఫెర్గ్యూసన్ కాలేజి స్థాపించాడు. ఆయన మహారాష్ట్రభాషలో \"కేసరి ” అనే పత్రికనూ, ఇంగ్లీషులో \" మరాఠీ” అనే పత్రికనూకూడా వ్యవస్థాపించి,\\nప్రచురించాడు. ఈ పత్రికలు ప్రజ లలో సాగించిన విప్లవకరప్రచారాన్ని చూసి ఆనాటి బ్రిటిష్ పాలకులు ఎంత గానో బెదిరి పోయారు. ఆ పత్రికలలో వ్రాసిన వ్యాసాల కారణంగా తిలక్కు రెండుసార్లు జైలుశిక్ష విధించబడింది.\\nస్వజాతీయులలో ఐకమత్యం సాధించటానికిగాను తిలక్ రెండు ఏటా జరిపే ఉత్సవాలను ప్రచారంలోకి తీసుకువచ్చాడు—ఒకటి గణపతి నవ రాత్రాలు, రెండవది శివాజీ గౌరవార్థం ఏర్పాటైన శివజయంతి. ఇవి సవర్ణ మహారాష్ట్రు లందరూ ఏకంకావటానికి తోడ్పడ్డాయి.\\n1885 లో స్థాపించబడిన భారత జాతీయ కాంగ్రెసు కొంతకాలంపాటు తిలక్ను ఆకర్షించలేకపోయింది. ఆ సంస్థకు విప్లవపూరిత కార్యక్రమం లేకపోవటమే ఇందుకు కారణం.\\n1905 లో బెంగాలు విభజన జరిగినాక ఆయన ఆ సంస్థలో చేరాడు. దేశీయ స్వాతంత్ర్య సమస్యగురించి ఆయన కాంగ్రెసు సమావేశాలలో చాలాసార్లు ప్రసంగించాడు. విదేశ వస్తు బహిష్క రణోద్యమం కూడా ఆయన ప్రారం భించాడు. రాజకీయోద్యమంలో ఆయ నతో కలిసి పనిచేసినవారు లాలా లజ పత్ రాయ్, బిపిన్ చంద్రపాల్. వీరిని \"లాల్-బాల్-పాల్\" అనేవారు.\\nతిలక్ సాగించిన రాజకీయ చర్య లకుగాను ఆరేళ్ళు ద్వీపాంతర వాస శిక్ష విధించి, బ్రిటిషువారాయనను మాండలే జైలుకు పంపారు. ఇక్కడ వుండే ఆయన \"గీతా రహస్యం” రచించాడు. ఆయన అంతకు పూర్వమే \"ఒరెయాన్”, \"ఆర్క్ టిక్ హెూంఇన్ ది వేదాస్” అనే గ్రంథాలను రచించి ఉన్నాడు. వాటిని చదివిన మాక్స్ ముల్లర్ పండితుడు విక్టోరియా మహా రాణికి ఒక విజ్ఞాపన చేస్తూ, ఆయనను ఖైదులో ఉంచటం అక్రమమన్నాడు.\\nతిలక్ జైలునుంచి తిరిగి వచ్చేసరికి మొదటి ప్రపంచ యుద్ధం ఆరంభ మయింది డాక్టర్ అనీ బిసెంట్ సాగిస్తున్న \"హెూం రూల్\" ఉద్య మంలో తిలక కూడా చేరి పనిచేశాడు.\\nఈ సమయంలోనే ఆయనకు \"లోక మాన్య” అనే గౌరవ బిరుదం ఇచ్చారు.\\nభారతీయ చరిత్రలో 1920 ఆగస్టు 1-వ తేదీ ఒక మహత్తరమైన రోజు. ఎందుకంటే, ఆ రోజే మహాత్మాగాంధీ. సహాయ నిరాకరణోద్యమం ప్రారం భించాడు. తిలక్ ఈ ఉద్యమంలో చేరాడు. చిట్టచివరకు, తిలక్ కనిన కలలు మహాత్మాజీ ద్వారా వాస్తవ రూపం దాల్చాయి. ఇప్పుడు మన దేశం లోకమాన్య బాలగంగాధర తిలక్ శతవార్షికోత్సవం జరుపుతున్నది.",
            "book_page_end": 47
        },
        {
            "title": "బుద్ధి తిరిగింది",
            "book_page_start": 48,
            "pdf_page_start": 60,
            "pdf_page_end": 60,
            "author": "చందమామ బృందం",
            "genre": "నీతి కథ",
            "moral": "క్షణికమైన మోహాన్ని పక్కన పెట్టి బాధ్యత, కష్టం గురించి తెలుసుకుంటే బుద్ధి తిరుగుతుంది.",
            "keywords": [
                "మునీశ్వరుడు",
                "మోహం",
                "తపస్సు",
                "రాజకుమార్తె",
                "పరీక్ష"
            ],
            "characters": [
                "మునీశ్వరుడు",
                "రాజు",
                "రాజకుమార్తె"
            ],
            "locations": [
                "పర్ణశాల",
                "కోట"
            ],
            "content": "ఒక మునీశ్వరుడు రోజూ ఒక రాజువద్దకు వెళ్ళి హితబోధ చేసిపోతూ ఉండేవాడు. ఆ ముని ఒకనాడు రాజుకూతురిని చూసి మోహంలో పడి, తన తపస్సంతా పాడుచేసుకుని, నిద్రా హారాలు మాని తన పర్ణశాలలో వారంరోజులు పడుకున్నాడు.\\nమునీశ్వరుడు ఎందుకు రాలేదా అని ఆశ్చర్యపడి రాజు ఆయన పర్ణశాలకు వెళ్ళాడు.\\nముని దాపరికం లేకుండా ఉన్నదంతా రాజుకు చెప్పేశాడు. \"స్వామీ, ఇందుకు మీరు విచారించాలా? వచ్చి నా కుమార్తెను పెళ్ళాడండి!\" అన్నాడు రాజు. తరవాత ఇంటికి పోయి తన కుమార్తెతో, \"అమ్మా, భ్రమలో పడి పండువంటి మహాముని పాడై పోయినాడు. ఈయనను ఈ భ్రమనుంచి తప్పించే భారం నీది! ఈ పని ఇంకెవరివల్లా కాదు!” అన్నాడు.\\nరాజకుమార్తెను పెళ్ళాడటానికి ముని వచ్చాడు. ఆయనతో రాజకుమార్తె, \"నేను నిన్ను పెళ్ళాడతాను కాని మనం ఉండటానికి ఒక గుడిసె కట్టు. గోడలను పేడతో అలుకు. తరవాత అడివికి వెళ్ళి నెలరోజులకు సరిపడే వంటచెరుకు కొట్టి తెచ్చిపడెయ్యి. బావి తవ్వు, నేను కింద పడుకోలేను. మంచం ఒకటి చేసిపెట్టు. రోజూ నాకు స్నానానికి వేడినీళ్లు కాచి పెట్టాలి. నాకు పంటచెయ్యటం చాతకాదు. నువే వంటచెయ్యాలి. వీటన్నిటికీ ఇష్టపడితే మనం పెళ్ళాడదాం,” అన్నది.\\nమహామునికి ఒక్కసారిగా భ్రమ అంతా వదిలిపోయింది. రాజు కూతుర్ని చేసుకుంటే తన దినచర్య ఎట్లా ఉండేదీ అర్థమయింది. ఆయన కళ్లు తెరుచుకున్నవాడై తిరిగి తపస్సు చేసుకునేటందుకు వెళ్లిపోయాడు.",
            "book_page_end": 48
        },
        {
            "title": "తగాదా పరిష్కారం",
            "book_page_start": 48,
            "pdf_page_start": 61,
            "pdf_page_end": 61,
            "author": "చందమామ బృందం",
            "genre": "నీతి కథ",
            "moral": "అత్యాశతో కలహించుకుంటే ఉన్నది కూడా పోతుంది.",
            "keywords": [
                "రైతు",
                "బంగారం",
                "తగాదా",
                "అత్యాశ",
                "ఖజానా"
            ],
            "characters": [
                "రైతు",
                "బంధువులు",
                "రాజభటులు"
            ],
            "locations": [
                "బంజరుభూమి"
            ],
            "content": "ఒక రైతు కొంత బంజరుభూమిని సాగులోకి తీసుకురావటానికి దున్నుతుండగా నాగలి కర్రుకు ఏదో అడ్డం తగిలింది. రైతు దాన్ని తవ్వితీశాడు. అది బ్రహ్మాండమైన బంగారు దూలం. అది అరటిచెట్టు మందమూ, నాలుగు మూరల నిడివి ఉన్నది. దాన్ని చూడగానే రైతు తన దరిద్రం తీరిందని ఎంతో సంతోషించాడు.\\nకాని ఈ సంతోషం క్షణంలో మాయమయింది. ఎందుకంటే ఆ బంగారాన్ని కదిలించ టానికికూడా అతని బలం చాలలేదు. అంత బరువు బంగారం ఇంటికి మోసుకుపోవటం ఎట్లా? ఇంకొకడి సహాయం తీసుకుని, బంగారాన్ని రెండుగా కోస్తే సగమైనా దక్కుతుందని, రైతు తన బంధువునొకణ్ణి పిలుచుకువచ్చాడు. ఇద్దరూ కలిసి బంగారాన్ని రెండు తుండా లుగా కోశారు, ఇప్పుడుకూడా ఆ ముక్కలు మోయటానికి అనువుగా లేవు.\\nఇద్దరూ కూడబలుక్కుని మరి ఇద్దర్ని తెచ్చారు. బంగారం నాలుగు ముక్కలయింది.\\nఒక్కొక్క ముక్కా మనిషి మోసేపాటిదిగా ఉన్నది. కాని నలుగురూ కలిసి, \"నీ వంతు ఎక్కువ వచ్చింది, నా వంతు తక్కువ వచ్చింది!\" అని పోట్లాడుకోసాగారు.\\nత్వరలోనే ఈ పోట్లాట నలుగురికీ తెలిసి, రాజుగారిదాకా పోయింది. రాజభటులు వచ్చి నాలుగు ముక్కల బంగారాన్నీ పట్టుకుపోయి, ఖజానాలో పెట్టేశారు. అంతటితో ఆ నలుగురి తగాదా పరిష్కారమయింది!",
            "book_page_end": 48
        },
        {
            "title": "ఇంద్రజాలం",
            "book_page_start": 50,
            "pdf_page_start": 62,
            "pdf_page_end": 62,
            "author": "ప్రొఫెసర్ పి. సి. సర్కార్",
            "genre": "విశేషాలు",
            "moral": "చమత్కారాన్ని అర్థం చేసుకోవడానికి వివరాలను గమనించడం అవసరం.",
            "keywords": [
                "ఇంద్రజాలం",
                "కొవ్వొత్తి",
                "ట్రిక్కు",
                "ఐంద్రజాలికుడు",
                "రహస్యం"
            ],
            "characters": [
                "ప్రొఫెసర్ పి. సి. సర్కార్"
            ],
            "locations": [],
            "content": "కొవ్వొత్తిని గాలిలో తేలించటం మంచి ట్రిక్కు. స్టాండుమీద కొవ్వొత్తి వెలుగుతూంటుంది. ఐంద్రజాలికుడు తన రెండు చేతుల వేళ్లు కలిపేసి, అలా కలిపిన చేతులు కొవ్వొత్తిచుట్టూ\\nపెడతాడు. 1 వ బొమ్మలో చూపినట్టు, అతని వేళ్లన్నీ ప్రేక్షకులకు కనిపిస్తాయి. అప్పుడతను చేతులెత్తి కొవ్వొత్తి గాలిలో తేలేలాగా చేస్తాడు. అతను కొవ్వొత్తిని తన చేతులతో ఎలా పట్టగలిగాడో ప్రేక్ష కులు ఊహించలేరు.\\nకాని రహస్యం చాలా సులువైనది.\\n2 వ బొమ్మ చూస్తే అది స్పష్టమవు తుంది. మనం చేతివేళ్లను కలిపి నప్పుడు ఒక వేలు దాచవచ్చు.\\nవేళ్లను లెక్కిస్తేగాని ఈ సంగతి తెలియదు. నా అనుభవంలో ప్రేక్షకు లెప్పుడూ అలా వేళ్లు లెక్కించరు.\\nఇలా దాచిన వేలి సహాయంతో ఐంద్ర జాలికుడు కొవ్వొత్తిని పట్టుకుని గాలిలో తేలినట్టు ట్రిక్ట్లు చేస్తాడు.\\n[పాఠకులు, యీ గారడీని గురించి మరే వై నా సలహాలు పొందదలిస్తే: ప్రొఫెసర్: పి. సి. సర్కార్, మెజిషియన్, పోస్టుబాక్సు 7888 కలకత్తా- 12.]",
            "book_page_end": 50
        },
        {
            "title": "అట్టచివరి బొమ్మ",
            "book_page_start": 64,
            "pdf_page_start": 64,
            "pdf_page_end": 65,
            "author": "చందమామ బృందం",
            "genre": "హాస్యం",
            "moral": "N/A",
            "keywords": [
                "అబూ ఆల్ హసన్",
                "గన్నా",
                "ఖలీఫా",
                "మోసం",
                "పందెం"
            ],
            "characters": [
                "అబూ ఆల్ హసన్",
                "గన్నా",
                "ఖలీఫా",
                "జుబేదా",
                "మస్రూర్"
            ],
            "locations": [
                "రాజధాని",
                "ఖలీఫా దర్బారు"
            ],
            "content": "గన్నా తలవాకిలి ముయ్యగానే అబూ లేచికూచున్నాడు. ఇద్దరూ తమ యుక్తికి చాలా సంతోషించారు. \"మన పని సగమే అయింది. ఇప్పుడు నువు చచ్చిపో. నేను వెళ్లి సొమ్ము తెస్తాను,” అన్నాడు అబూ.\\nగన్నాకూడా మక్షావేపు కాళ్లు చాచి బిగతీసుకు పడుకుంది. అబూ ఆమెను దుప్పటిలో చుట్టి, తన తలపాగా సగం ఊడదీసుకుని, కళ్ళకు వెల్లుల్లి రుద్దు\\nకుని, బట్టలు చించుకుని శోకమూర్తి లాగా తయారై, ఖలీఫావద్దకు వెళ్లాడు.\\nఅతనికేసి ఖలీఫా, జాఫర్, మస్రూర్ మొదలైనవారంతా నిర్ఘాంతపోయి చూసి ఏమి జరిగిందని ఆడిగారు.\\nఅబూ భోరున ఏడిచి రొమ్ము బాదుకుంటూ, \"గన్నా ! గన్నా ! నన్నేం చేసిపోయావు? నేనెట్ల బతికేది?” అని అరవసాగాడు.\\nఇంత ఆకస్మికంగా కొత్త కాపరం విచ్ఛిత్తికావటం తలుచుకుని ఖలీఫాకు కూడా కంట నీరు ఆగలేదు.\\n\"దుఃఖపడకు, తమ్ముడూ. పోయిన దాని ఆయుర్దాయంకూడా అల్లా నీకే ఇస్తాడులే! సుఖపడుతుందని గన్నాను నీకిస్తే నిన్నిట్లా దుఃఖంలో ముంచి వెళ్లి పోయిందా?\" అంటూ ఖలీఫా అబూను ఓదార్చాడు.\\nతరవాత ఆయన తన కోశాధికారిని పిలిచి, - ఖ ర్చు ల కుగాను పదివేల బంగారు దీనారాలు అబూకు ఇప్పించ మని ఉత్తరువుచేశాడు. అబూ మరొక శోకం పెట్టి డబ్బుతో వెంటనే ఇంటికి తిరిగి వెళ్ళాడు.\\nభార్యా భర్తలిద్దరూ తాము సంపా దించిన సొమ్ము చూసి మురిసినాక, అబూ భార్యను హెచ్చరించాడు :\\n\"ఇంతటితో ఏమీ కాలేదు. ముందున్నది ము సుళ్ళ పండగ. నిజం బయటపడితే మనం పెద్దల\\nఆగ్రహానికి గురికాక తప్పదు. అందు చేత మనం జాగ్రత్తమీద ఉండాలి.\"\\nఖలీఫా ఆరోజు సభ త్వరగా ముగించి, తన ప్రియ పరిచారికను పోగొట్టుకున్న జుబేదాను పరామర్శించ టానికి జుబేదా మందిరానికి వెళ్ళాడు.\\nతలుపు తెరవగానే జుబేదా, ఆమె పరి చారికలూ దిగులుగా కళ్ళు ఒత్తు కుంటూ కనిపించారు.\\n\"నీకు కలిగిన నష్టాన్ని గురించి విన్నాను. పాపం, గన్నాకు ఈ గతి పడుతుందని మనం కలలో కూడా అనుకోలేదు. ఇది నీకుకూడా పెద్ద దెబ్బే!” అన్నాడు ఖలీఫా.\\n\"నాకన్న మీ విచారమే ఎక్కువ. మీరు ఆ అబూ ఆల్ హసన్ను విడిచి ఒక్కక్షణం ఉండలేకపోయేవారు. అతను లేకపోతే, పాపం, మీకేం తోస్తుంది?” అన్నది జుబేదా.\\n\"అల్లా దయవల్ల అతను బాగానే ఉన్నాడుగా! పోయిన గన్నాగురించి విచారించవలసినదానివి నువూ!” అన్నాడు ఖలీఫా.\\n\"గన్నా పోవటమేమిటి? ఎవరన్నా నవ్విపోతారు! పోయినవాడు అబూ!” అన్నది జుబేదా.\\n\"నీ అమాయకత్వం చూస్తే నాకు ముందు నవ్వొస్తున్నది. నీకెవరో వార్త తలకిందులుగా చెప్పారు! పోయింది\\nఅబూకాదు, గన్నా!” అన్నాడు ఖలీఫా.\\n\"ఇంకా నయం. మీరే తలకిందు లుగా విన్నారు. పోయింది అబూ!” అన్నది జుబేదా.\\nచచ్చినవాళ్ళనుగురించి విచారిం చటం మరిచి ఇద్దరూ కోడిపుంజులల్లే విజృంభించారు.\\n\"ఎంత పందెం?” అన్నాడు ఖలీఫా పట్టుదలగా.\\n\"ఎంత పందెం?\" అన్నది జుబేదా.\\nఖలీఫా మస్రూర్ను పిలిచి \"నువ్వు తక్షణం అబూ ఇంటికి వెళ్లి చచ్చి పోయినదెవరో, ఏడుస్తున్నదెవరో చూసి వెంటనే తిరిగివచ్చి చెప్పు!\" అన్నాడు. —(ఇంకా వుంది)",
            "book_page_end": 65
        },
        {
            "title": "వార్తలు-విశేషాలు",
            "book_page_start": 66,
            "pdf_page_start": 66,
            "pdf_page_end": 67,
            "author": "చందమామ బృందం",
            "genre": "విశేషాలు",
            "moral": "N/A",
            "keywords": [
                "నాగార్జునసాగర్",
                "ఆంధ్రకోస్తా",
                "వంశధార ప్రాజెక్ట్",
                "బాలల చిత్రాలు",
                "విదేశీ యాత్రికులు"
            ],
            "characters": [
                "భారత ప్రభుత్వం",
                "ఆంధ్ర ప్రభుత్వం"
            ],
            "locations": [
                "అండమాన్ ద్వీపాలు",
                "కలకత్తా",
                "న్యూఢిల్లీ",
                "శ్రీకాకుళం",
                "బొంబాయి"
            ],
            "content": "ఇండియా, అండమానుద్వీపాలమధ్య రాకపోకలను వృద్ధిపరిచేందుకు, భారతప్రభుత్వం రెండు లక్షల నలభై వేల రూపాయలకు ఒక మోటారునౌకను కొన్నది.\\n*\\n*\\n*\\n*\\nమన దేశాన్ని చూచేందుకు వచ్చే విదేశ యాత్రికులవల్ల 1951 నుంచి 1955 వరకు, మన దేశానికి లభ్యమైన విదేశమారకం ఆరు, ఏడు కోట్ల రూపాయల మధ్య వుంటుంది. 1951 లో యిక్కడికి వచ్చిన యాత్రికులు 21,000. 1955 లో 45,000 కు మించివున్నారు.\\n*\\n*\\n*\\n*\\nకలకత్తాలోని డమ్సమ్ విమానాశ్రయంలో రాడార్యాంత్రం నెలకొల్పబడింది. మనదేశంలోని విమానాశ్రయాలలో ఈ యంత్రాన్ని నెలకొల్పడం ఇదే మొదలు. ఈ రాడార్ యంత్ర సహాయంవల్ల, విమానాశ్రయానికి చుట్టూ 20 మైళ్లలోపున గల వాతావరణాన్ని పరిశీలించి, విమానాలకు సరియైన సూచనలను చేయవచ్చు.\\n*\\n*\\n*\\n*\\nఆంధ్రకోస్తాలో చిన్న రేవులలో ఆగుతూ, హౌరా - బొంబాయిల మధ్య నెలసరి స్టీమర్ సర్వీసును నడపడానికి గల అవకాశాలనుగురించి ఆలోచించబడుతున్నది. ఇందుకు కాగల ఖర్చులు మొదలైన విషయాలన్నింటినీ వివరిస్తూ, ఒక స్కీమును అందజేయవలసిందిగా ఇండియాప్రభుత్వం, ఆంధ్రప్రభుత్వాన్ని కోరింది.\\nనాగార్జునసాగర్ కాఫరౌం పూర్తయింది. ఇది పూర్తికావటంవల్ల, కృష్ణానదిలో మధ్యవరకు పునాది తవ్వటం ప్రారంభమౌతుంది. డాం నిర్మాణం, రాతికట్టడమా లేక సిమెంటు కట్టడమా అనే విషయం, కమిటీ రిపోర్టు వచ్చినతరవాతగాని నిర్ణయించబడదు.\\n*\\n*\\n*\\n*\\nన్యూఢిల్లీలో ప్రభుత్వానికి చెందిన వివిధ భవనాలను తగురీతిగా అలంకరించటానికి ఇండియాప్రభుత్వం నిశ్చయించింది. ఈ అలంకార కార్యకలాపాలద్వారా భారతీయ కళలను కళాకారులను ప్రోత్సహించినట్టవుతుందని ప్రభుత్వోద్దేశం. ఈ నిర్ణయాన్ని అనుసరించి— కుడ్య చిత్రాలు, వర్ణ చిత్రాలు, శిల్పాలు మొదలైన అలంకరణల విషయమై ఒక సలహా సంఘం నియమింపబడింది.\\n*\\n*\\n*\\n*\\nస్త్రాల్ సేవింగ్స్ ఉద్యమాన్ని ప్రోత్సహించటానికిగాను ఆంధ్రలో కొత్త ఏర్పాట్లు జరుగు తున్నవి. విద్యార్ధులలో పొదుపరితనాన్ని పెంపొందించడానికిగాను ఒక్కొక 'మానిటర్'తో విద్యార్థులను గ్రూపులుగా చేసి, వారికి సేవింగ్స్ కార్డులిచ్చి, వారు మిగుల్చుకున్న డబ్బుతో పోస్టేజిస్టాంపులు కొని కార్టులపైన అంటించుకోవచ్చునని రీజియనల్ ఆఫీసరు సలహా ఇచ్చారు.\\n*\\n*\\n*\\n*\\nశ్రీకాకుళం జిల్లాలోని వంశధార ప్రాజెక్టు నిర్మాణానికి సంబంధించిన అన్ని సమస్యలమీదా ఆంధ్ర—ఒరిస్సా ప్రభుత్వాలమధ్య ఒడంబడిక కుదిరింది. దీనివల్ల శ్రీకాకుళం జిల్లాలో 220 వేల ఎకరాలకు నీటివనరు ఏర్పడుతుంది.\\n*\\n*\\n*\\n*\\nబాలల చిత్రాలకు కేంద్ర ప్రభుత్వం 25 లక్షల రూపాయలు మంజూరు చేసింది. ప్రభుత్వ ప్రోత్సాహంతో ఏర్పాటు చేయబడిన \"చిల్డ్రెన్స్ ఫిలిం సొసైటీ\" వారి మొదటి బాలల చిత్రం 'లైట్ హౌస్' నిర్మాణానికి బొంబాయి గవర్నరు డాక్టర్ హరేకృష్ణ మెహతాబ్ ప్రారం భోత్సవం చేశారు.",
            "book_page_end": 67
        },
        {
            "title": "చిత్రకథ",
            "book_page_start": 56,
            "pdf_page_start": 68,
            "pdf_page_end": 68,
            "author": "చందమామ బృందం",
            "genre": "హాస్యం",
            "moral": "N/A",
            "keywords": [
                "చిత్రకథ",
                "బొమ్మల పోటీ",
                "పాఠశాల",
                "పంతులు",
                "కుక్క"
            ],
            "characters": [
                "దాసు",
                "వాసు",
                "పంతులు",
                "టైగర్ (కుక్క)"
            ],
            "locations": [
                "పాఠశాల (క్లాసు)"
            ],
            "content": "ఒక రోజు క్లాసులో పంతులు, పిల్లలందరికీ బొమ్మలు వేయటంలో పోటీ పెట్టాడు. దాసూ, వాసూలు చాలా కష్టపడి, 'టైగర్' బొమ్మ వేశారు. దాన్ని వాళ్ళు గోడకు ఆనించేసరికి, 'టైగర్' వచ్చి దాన్ని కాళ్లతో గీకింది. దాని రంగు లన్నీ, కలగా పులగంగా కలిసిపోయినై. అఁతలో పంతులు కేక వేశాడు. అంద రిలోపాటు, దాసూ, వాసూలుకూడా తాము వేసిన బొమ్మను పంతులుకు చూపించారు. ఆయన దాన్ని పిల్లలందరికీ చూపుతూ, \"చూడండి! సింహం బొమ్మ అంటే యిలా వేయాలి!\" అంటూ దాసూ, వాసూలను మెచ్చుకున్నాడు.",
            "book_page_end": 56
        }
    ],
    "statistics": {
        "total_stories": 17,
        "author_counts": {
            "చక్రపాణి": 1,
            "చందమామ బృందం": 13,
            "వి. నాగభూషణం": 1,
            "విద్వాన్ విశ్వం": 1,
            "ప్రొఫెసర్ పి. సి. సర్కార్": 1
        },
        "genre_counts": {
            "సంపాదకీయం": 1,
            "పురాణ వివరణ": 1,
            "నీతి కథ": 5,
            "జాతక కథ": 1,
            "సీరియల్ కథ": 1,
            "బేతాళ కథ": 1,
            "పౌరాణికం": 1,
            "సాహస కథ": 1,
            "జీవిత చరిత్ర": 1,
            "విశేషాలు": 2,
            "హాస్యం": 2
        }
    }
}