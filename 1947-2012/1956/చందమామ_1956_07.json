{
    "book_id": "చందమామ_1956_07",
    "stories": [
        {
            "title": "ఆహ్వానము",
            "book_page_start": 1,
            "pdf_page_start": 19,
            "pdf_page_end": 19,
            "author": "చక్రపాణి",
            "genre": "పీఠిక",
            "moral": "ప్రజలు నీతిగా తమను తాము పాలించుకోగలిగితే అధికారుల అవసరం ఉండదు.",
            "keywords": [
                "అవినీతి",
                "మాఘుడు",
                "గ్రామసేవ",
                "జాతక కథ",
                "నీతి"
            ],
            "characters": [
                "మాఘుడు",
                "గ్రామాధికారి",
                "గ్రామస్థులు"
            ],
            "locations": [],
            "content": "సంచాలకుడు : 'చక్ర పాణి'\nఅధికారులు అవినీతి పరులైనప్పుడు సంఘంలో ఉండే\nదుష్ట శక్తులు యథేచ్ఛగా విజృంభిస్తాయి. అటువంటి\nసంఘంలో ఎవరైనా పుణ్యాత్ములు మంచి పరిణామం\nసాధించినప్పటికీ అవినీతిపరులైన అధికారులు ఆ పరిణామాన్ని\nచూసి సహించలేరు. వారు తమ స్వార్థంకోసం పుణ్యాత్ములను\nనాశనం చేయజూస్తారు.\n\"కొండెగాడు\" (జాతక కథ)లో ఇదే మనకు కనిపిస్తుంది.\nమాఘుడు తన గ్రామస్థు లందరినీ దుర్మార్గంనుంచి సన్మార్గానికి\nతిప్పి, వారిని తనవెంటవేసుకుని గ్రామసేవ ఆరంభిస్తాడు. కాని\nఇందువల్ల గ్రామాధికారికి లంచాలు ముట్టకుండాపోతాయి.\nఆయన రాజువద్దకు వెళ్ళి మాఘుడి పైనా, అతని అనుచరుల\nపైనా లేని నేరాలు మోపుతాడు. కాని నిజం దాగదు. మాఘుడి\nసత్ప్రవర్తనే చివరకు జయిస్తుంది. గ్రామాధికారి చేసిన కుట్ర\nబయట పడుతుంది. అతని పదవి కాస్తా పోయి, గ్రామపెత్తనం\nగ్రామస్థుల పరమవుతుంది. ప్రజలు నీతిగా తమను తాము పరిపా\nలించుకోగలిగితే అధికారుల అవసరం ఉండదని ఈ కథ చెబుతోంది.",
            "book_page_end": 1
        },
        {
            "title": "అట్టమీది బొమ్మ",
            "book_page_start": 20,
            "pdf_page_start": 20,
            "pdf_page_end": 20,
            "author": "చందమామ బృందం",
            "genre": "పురాణ కధా వివరణ",
            "moral": "దుర్మార్గులు బలహీనులపై బలాత్కారం చేస్తే, పరిణామాలు అనుభవించాల్సి వస్తుంది.",
            "keywords": [
                "ద్రౌపది",
                "సైంధవుడు",
                "ధౌమ్యుడు",
                "పాండవులు",
                "కవర్ స్టోరీ"
            ],
            "characters": [
                "ద్రౌపది",
                "సైంధవుడు",
                "ధౌమ్యుడు",
                "కోటికాస్యుడు"
            ],
            "locations": [
                "కామ్యకవనం",
                "తృణబిందు మహాముని ఆశ్రమం"
            ],
            "content": "కొమ్యకవనంలో ఉంటున్న పాండవులు ఒకనాడు వేటకు బయలుదేరి పోతూ,\nద్రౌపదిని తృణబిందు మహాముని ఆశ్రమంలో ఉంచి, తమ కులపతి అయిన\nధౌమ్యుణ్ణి ఆమెకు తోడుంచి అడివిలోకి వెళ్లిపోయారు. ఆ సమయంలో సైంధ\nవుడు సాళ్వరాజు కుమార్తెను వివాహమాడటానికి సపరివారంగా బయలుదేరి\nకామ్యకవనంగుండా పోతూ తృణబిందు మహాముని ఆశ్రమం చెట్లమధ్య\nనిలబడి ఉన్న ద్రౌపదిని చూశాడు.\nవెంటనే సైంధవుడు తన రథం ఆపి కోటికాస్యుడనే తన మిత్రుని\nపిలిచి, \"ఆ స్త్రీ ఎవరో తెలుసుకొని రా. ఈమెను చూసినతరవాత ఆ సాళ్వ\nరాజు కుమార్తెను పెళ్ళాడాలని నాకు కోరిక లేదు,” అన్నాడు. కోటికాస్యుడు\nవెళ్ళి ద్రౌపదితో మాట్లాడి వచ్చి, \"ఆమె పాండవుల భార్య అయిన ద్రౌపది.\nపాండవులు వేటకు వెళ్లారట,” అని చెప్పాడు.\nఇది విని సైంధవుడు రథం దిగి ద్రౌపది ఉన్న చోటికి వచ్చి కుశల\nప్రశ్నలు చేశాడు. ద్రౌపది అతని ప్రశ్నలకన్నిటికీ జవాబు చెప్పింది.\nకాని ఆ దుర్మార్గుడు ద్రౌపదితో, \"వెర్రిదానా, ఈ పాండవులతోబాటు\nఎందుకీ అరణ్యవాసం అనుభవిస్తావు? అదుగో నా రథం. దానిలో ఎక్కి పోదాం\nపద!” అన్నాడు. ద్రౌపది మండిపడి, \"దుర్మార్గుడా, అమర్యాదగా మాట్లాడా\nవంటే నా భర్తలు నిన్ను నిలువునా చంపగలరు, జాగ్రత్త! అధిక ప్రసంగం\nచెయ్యక వచ్చిన దారి పట్టు!” అని సైంధవుణ్ణి దూషించింది.\nసైంధవు డామె మాటలు లక్ష్యపెట్టక, \"దిక్కులేక అడవులు పట్టిపోయిన\nనీ భర్తలను చూస్తే నాకు భయమనుకున్నావా? నీవు మంచిగా నావెంట రాక\nపోయావంటే, నిన్ను బలాత్కారంగా తీసుకుపోతాను. నీ భర్తలెలా అడ్డు\nతారో చూస్తాను!\" అంటూ ఆమెను బలవంతాన ఎత్తుకుని బయలుదేరాడు.\nఅసహాయురాలైన ద్రౌపది, \"రక్షించండి! రక్షించండి!\" అని కేకలు\nపెట్టసాగింది. ఆ కేకలు విని ధౌమ్యుడు ఆశ్రమంలోనుంచి బయటికి వచ్చి,\nసైంధవుడితో, \"దుర్మార్గుడా, నీ ప్రయత్నం మాను ! చెడిపోతావు!\" అని చెప్పాడు.\nకాని సైంధవుడు ధౌమ్యుణ్ణి లక్ష్యపెట్టక, ద్రౌపదిని తన రథంలో కూర్చో\nబెట్టి, తానుకూడా రథమెక్కి బయలుదేరాడు. ధౌమ్యుడు కేకలు పెడుతూ\nరథం వెనకగా పరిగెత్తసాగాడు.",
            "book_page_end": 20
        },
        {
            "title": "కొండెగాడు",
            "book_page_start": 3,
            "pdf_page_start": 21,
            "pdf_page_end": 24,
            "author": "చందమామ బృందం",
            "genre": "జాతక కథ",
            "moral": "సన్మార్గం, సత్యం చివరకు విజయం సాధిస్తాయి. నిజమైన శక్తి మంత్రాలలో కాదు, సత్కర్మలలో ఉంటుంది.",
            "keywords": [
                "బోధిసత్వుడు",
                "గ్రామసేవ",
                "సత్ప్రవర్తన",
                "గ్రామాధికారి",
                "ఏనుగు పరీక్ష"
            ],
            "characters": [
                "మాఘుడు (బోధిసత్వుడు)",
                "బ్రహ్మదత్తుడు (కాశీ రాజు)",
                "గ్రామాధికారి",
                "గ్రామస్థులు",
                "సైనికభటులు"
            ],
            "locations": [
                "కాశీ రాజ్యం",
                "మగధ దేశంలోని ఒక గ్రామం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే\nకాలంలో బోధిసత్వుడు మగధదేశంలోని\nఒక గ్రామంలో మాఘుడనే ఒక క్షత్రియ\nకుమారుడుగా జన్మించాడు. ఆ గ్రామంలో\nముప్ఫై గడప ఉండేది. గ్రామవ్యవహారాలు\nచర్చించటానికి ముప్ఫై యిళ్ల మగవాళ్ళూ\nరచ్చపట్టులో సమావేశ మవుతూండేవారు.\nఈ గ్రామస్తులు నీతి నియమాలు లేని\nవాళ్ళు. దొంగతనాలూ, హత్యలూ మొద\nలైనవి చేసి, లంచాలతో గ్రామాధికార్ల నోరు\nమూస్తూండే వాళ్ళు.\nఈ రచ్చపట్టుకు ఆలనా పాలనా లేదు.\nచెత్తా చెదారమూ ఉండేది. ఇది చూసి\nమాఘుడు తనకోసమని కొద్దిమేర శుభ్రం\nచేసుకున్నాడు. కాని ఆ ప్రదేశాన్ని మిగిలిన\nవారిలో ఎవరో కాజేసి స్వంతం చేసు\nకున్నారు. మాఘుడు మరొక జాగా శుభ్రం\nచేసుకున్నాడు. దాన్నికూడా ఇంకెవరో ఆక్ర\nమించుకున్నారు. ఈ విధంగా మాఘుడు\nఓపికతో రచ్చపట్టంతా శుభ్రంచేశాడు.\nఆ తరువాత అక్కడ నీడగా ఉండేటందుకు\nఒక పందిరి వేశాడు. ఇందువల్ల గ్రామస్తు\nలందరికీ చాలా సుఖం చేకూరింది.\nమాఘుడి ప్రవర్తన ముప్ఫై ఇళ్ల మగ\nవారినీ ఆకర్షించింది. వారంతా అతని\nనాయకత్వం ఆమోదించి గ్రామసేవలో\nనిమగ్నులయారు. అందరూ కలిసి సమా\nవేశాలకోసరం ఒక పెద్ద మందిరం నిర్మించి,\nతాగేటందుకు నీరుకూడా ఏర్పాటు చేశారు.\nఅదిమొదలు వారు మాఘుడివద్ద పంచ\nశీలాలు నేర్చుకుని సద్వర్తనులై మెలగ\nసాగారు. వారు రోజూ రహదారులు చదును\nచేసేవారు. వచ్చేపోయే రథాలకు అడ్డంగా\nఉండే చెట్లకొమ్మలను నరికేవారు. గుంటలు\nపూడ్చేవారు, చెరువులు తవ్వేవారు, తేమ\nప్రదేశాల మధ్యగా నడిచేటందుకు ఎత్త\nయిన కట్టలు వేసేవారు. వారికి మాఘుడు\nమార్గదర్శీ, నాయకుడూ అయాడు.\nఆ ఊరికి ఒక గ్రామాధికారి ఉన్నాడు.\nఊళ్లో ఉండే యువకులు తాగుబోతులుగా,\nజూదరులుగా, హంతకులుగా, నీతిమాలి\nప్రవర్తించుతూ ఉన్న కాలంలో ఈ అధి\nకారి సందు దొరికినప్పుడల్లా లంచాలు లాగీ,\nలంచా లివ్వనివారికి జరిమానాలు వేసి,\nపుష్కలంగా సంపాదించాడు. కాని ఊరి\nకుర్రవాళ్లకు మాఘుడు నాయకుడై, వారు\nసన్మార్గం అవలంబించిన నాటినుంచీ\nగ్రామాధికారి సంపాదన సన్నగిలింది.\nఅందుచేత ఆ అధికారి రాజుగారివద్దకు\nవెళ్లి, \" మహారాజా, మా గ్రామంలో అరా\nజకం బలిసిపోయింది. మాఘుడనేవాడి\nప్రభావంచేత ఊళ్ళో ఉన్న యువకులం\nదరూ అస్తమానమూ కర్రలూ, గండ్ర\nగొడ్డళ్ళూ, పలుగులూ పట్టుకు తిరుగు\nతున్నారు. ఏ రహదారి మీద చూసినా వీళ్ళే.\nవీళ్ళమూలంగా ప్రజలకు చెప్పరాని ఉప\nద్రవం వచ్చిపడింది! ఏలినవారికి విన్న\nవించటం నావిధి ! పైన తమచిత్తం!\" అని\nఫిర్యాదు చేశాడు.\nవిషయం ఏమిటో తెలుసుకుని, అధి\nకారి చెప్పినది నిజమైతే గ్రామస్థులనందరినీ\nబంధించి తెమ్మని రాజు గ్రామాధికారి\nవెంట తగినంతమంది సైనికభటులను\nపంపాడు. వారు గ్రామంలోకి రాకముందే,\nమాఘుడూ అతని అనుచరులూ వారికి\nరహదారిపై కనిపించారు. ప్రతి ఒకరి చేతి\nలోనూ కర్రో, పలుగో, గొడ్డలో ఉన్నది.\nమారుమాట లేకుండా సైనికభటులు వారం\nదరినీ పట్టుకుని, పెడరెక్కలు విరిచికట్టి\nరాజుగారి ఎదట హాజరుపెట్టారు.\nరాజు వాళ్లనూ వాళ్ల చేతుల్లో గల ఆయు\nధాలనూ చూసి, వాటని వాళ్లు గ్రామసేవకు\nవినియోగిస్తున్నారని గ్రహించలేక, గ్రామాధి\nకారి చేసిన ఫిర్యాదు రుజువైనట్టే ఎంచాడు.\nఅందుచేత ఆయన వారిని విచారించ\nకుండానే, \"ఏనుగు పాదాలకింద ఈ\nదుర్మార్గులను తొక్కించి చంపించండి!”\nఅని ఉత్తరు విచ్చాడు.\nమాఘుణీ అతని అనుచరులనూ\nతొక్కించటానికిగాను పట్టపు ఏనుగును\nఆయత్తం చేసి తెచ్చారు. అది వారికి కొంత\nదూరంలోకి వచ్చి ఆగి, బెదిరిన దానిలాగా\nవెనక్కుతిరిగి పారిపోయింది. మరొక ఏను\nగును తెచ్చారు. అదీ అలాగే పారిపోయింది.\nఈ వార్త రాజుకు అందింది. మూఢు\nడైన ఆ రాజు, \" వాళ్ల శరీరాలమీద తాయె\nత్తులూ, రక్షరేకులూ ఉండిఉంటాయి.\nఅందుకే ఏనుగులు వాళ్లని సమీపించలేక\nపోయాయి. వాళ్లను పరీక్షించి అటువంటి\nవేవైనా ఉంటే విప్పి అవతల పారేసి, మళ్లీ\nఏనుగులను పంపండి!” అని భటులను\nఆజ్ఞాపించాడు.\nకాని ఎవరి వంటిమీదకూడా ఒక్కచిన్న\nతాయెత్తుకూడా లేదు. ఈ సంగతి విని రాజు\n\"ముద్దాయిలను నావద్దకు పంపండి!”\nఅన్నాడు. మాఘుడు మొదలుగాగల\nముప్పైమందీ రాజుఎదట హాజరయారు.\n\"ఏనుగులు మిమ్మల్ని తొక్కటానికి\nఎందుకు భయపడ్డాయి? మీరేదో మంత్రాలు\nచదువుతూ ఉండి ఉంటారు. నిజమేనా ?\nమీకేమైనా మంత్రాలు వచ్చునా?” అని\nరాజు వారిని ప్రశ్నించాడు.\nఆ ప్రశ్నకు మాఘుడు ఈవిధంగా\nసమాధానం చెప్పాడు :\n\"మీరన్నది నిజమే, మహారాజా! మా\nదగ్గిర గొప్ప మంత్రం ఉన్నది. దాన్ని\nమించిన మంత్రం ప్రపంచంలో మరిలేదు.”\n\"ఏమిటా మంత్రం?” అని రాజు\nఆత్రంగా అడిగాడు.\n\"మాలో ఒక్కరుకూడా జీవహింస\nచెయ్యరు, ఒకరివ్వని వస్తువు తీసుకోరు,\nతప్పుడు ప్రవర్తనలకు దిగరు, అబద్ధా\nలాడరు; మేమెవరమూ మత్తు కలిగించే\nపదార్థాలు తాగము; మేము జీవులను\nప్రేమిస్తాము, భూతదయ ఆచరిస్తాము;\nమేము దానాలు చేస్తాము, దారులు బాగు\nచేస్తాము, చెరువులు తవ్వుతాము, సత్రాలు\nకడతాము. ఇదే మాదగ్గిర ఉండే మంత్రం;\nఇదే మా బలం,\" అన్నాడు మాఘుడు.\nఇది విని రాజు నివ్వెరపోయి, \" ఇదే\nమిటి? మీరు దారులు కాస్తారనీ, మీదగ్గిర\nఉండే ఆయుధాలతో ప్రజలను భయపెట్టి\nడబ్బు దోచుకుంటారనీ విన్నానే? అవేమీ\nనిజంకాదా ?” అన్నాడు.\n\"మీరు యితరులు చెప్పినది విని\nనమ్మారుగాని, నిజానిజాలు విచారించ\nలేదు.” అన్నాడు మాఘుడు.\n\" మీరు పలుగులతో, గొడ్డళ్ళతో మా\nభటులకు దొరికారు. అందుచేత విచారిం\nచటం అనవసర మనిపించింది,” అన్నాడు\nరాజు, మరింత ఆశ్చర్యపడుతూ.\n\" అవి మేము వినియోగించే సాధనాలు.\nరహదార్ల పక్కన ఉండే చెట్లకొమ్మలు దారి\nకడ్డంగా ఉంటే, గొడ్డళ్ళతో నరుకుతాం.\nచెరువులు తవ్వటానికీ, దారులు వెయ్య\nటానికీ, సత్రాలు కట్టటానికీ అవసరమైన\nపరికరాలు మావెంట ఎప్పుడూ ఉంటాయి,”\nఅన్నాడు మాఘుడు.\nఇంత అయాక రాజు వారినిగురించి సరి\nఅయిన విచారణ జరిపి, నిజం తెలుసు\nకున్నాడు. గ్రామాధికారి చేసిన ఆరోపణ\nఅబద్ధమని రుజువయింది. ఆ అధికారి\nఎన్నో ఏళ్ళుగా లంచాలు పట్టి సంపాదించిన\nసొత్తు నంతటిని రాజు ఈ యువకుల పరం\nచేస్తూ, \"ఇకనుంచీ మీగ్రామాన్ని మీరే\nఏలుకోండి. నేను వేరే అధికారిని నియ\nమించను,” అన్నాడు.\nవారిని తొక్కించటానికి తెప్పించిన\nపట్టపు ఏనుగునుకూడా ఆయన గ్రామస్తు\nలకు కానుకగా ఇచ్చి పంపేశాడు.",
            "book_page_end": 6
        },
        {
            "title": "మునిముచ్చు",
            "book_page_start": 7,
            "pdf_page_start": 25,
            "pdf_page_end": 26,
            "author": "కె. సాత్యకిరావు",
            "genre": "జానపద కథ",
            "moral": "మోసం ఎల్లప్పుడూ బయటపడుతుంది. అత్యాశ ప్రమాదకరం.",
            "keywords": [
                "ధనవంతుడు",
                "దొంగముని",
                "మొహరీలు",
                "పర్ణకుటీరం",
                "మోసం"
            ],
            "characters": [
                "ధనవంతుడు",
                "దొంగముని (మునీశ్వరుడు)",
                "ధనవంతుడి మిత్రుడు"
            ],
            "locations": [
                "ధనవంతుడి ఇల్లు",
                "పర్ణకుటీరం",
                "పొరుగూరు"
            ],
            "content": "ఒక ధనవంతుడు పొరుగూరు వెళ్లి తిరిగి\nవస్తూండగా దారిలో చెట్టుకింద ఒక\nమునీశ్వరుడు కనిపించాడు. ఆ ముని దొంగ\nముని అని ఎరగక, ధనికు డాయనముందు\nసాష్టాంగపడి, \"స్వామీ, తమరు మా\nయింటికి వచ్చి, కొంతకాలం ఉండి, నన్ను\nతరింపజేయాలి!\" అని వేడుకున్నాడు.\nముని సమ్మతించాడు.\nధనికుడు తన ఇంటి ఆవరణలో చక్కని\nపర్ణకుటీరం ఒకటి వేయించి, పూజకూ,\nయోగాభ్యాసానికీ, తపశ్చర్యకూ అనువయిన\nసదుపాయాలన్నీ ఏర్పాటు చేయించి,\nమునిని ఆ కుటీరంలో ఉండ నిచ్చాడు.\nమునికి రోజులు సుఖంగా వెళ్లిపోతున్నాయి.\nఇంతలో ఆ ప్రాంతంలో దొంగలభయం\nజాస్తి అయింది. ధనికుడివద్ద వెయ్యి\nమొహరీలున్నాయి. వాటిని ధనికుడు పర్ణ\nకుటీరంలో దాచ నిశ్చయించాడు. ఏమంటే,\nఒకవేళ దొంగలు వచ్చినా ఆ ముని\nఉంటున్నచోటుకేసి పోరు; అటువంటి\nప్రదేశంలో డబ్బు ఉంటుందని వారి కసలు\nఅనుమానమే పోదు.\nధనికుడు వెయ్యి మొహరీలనూ సంచిలో\nపోసి, ఒకనాటి రాత్రి పర్ణకుటీరానికి\nవచ్చి, ఒక మూల గుంటతవ్వి, అందులో\nసంచీ పెట్టి, మళ్లా గుంట పూడ్చి, మునితో,\n\" స్వామీ, క్షమించండి, దొంగల భయం\nజాస్తిగా ఉండటంచేత ఈ సొమ్ము ఇక్కడ\nదాచవలిసి వచ్చింది!” అన్నాడు.\n\" అంతా మాయ! భ్రమ!” అన్నాడు\nముని నవ్వుతూ. ధనికుడు మునికి సాష్టాంగ\nపడి తన ఇంటికి వెళ్లిపోయాడు.\nనెలరోజులు గడిచాయి. ఒకనాటి రాత్రి\nదొంగముని ఆ మొహరీల సంచీని తవ్వి\nధనికుడి ఇంటి ఆవరణకు దూరంగా ఒక\nచోట పాతి పెట్టి తిరిగివచ్చాడు.\nమర్నాడు ఆ ముని ధనికుడి ఇంటికి\nవెళ్ళాడు. ఆ సమయంలో ధనికుడు ఒక\nమిత్రుడితో యేదో మాట్లాడుతున్నాడు.\nఆయన మునిని చూడగానే లేచి వందనం\nచేసి, \" ఏమి సెలవు, స్వామీ?” అన్నాడు.\n\" నాయనా, నేను వెళ్ళివస్తాను. లోక\nసంచారం చేయవలసినవాళ్లం ఎంతకాల\nమని ఒకేచోట వుంటాం? ఇక వెళ్ళాలి!\"\nఅన్నాడు దొంగముని,\nమరి కొంతకాలం వుండమని ధనికుడు\nప్రార్థించాడు. కాని ముని ఒప్పలేదు.\n“బయలుదేరమని ఆజ్ఞ అయింది, నాయనా!\nవెళ్లితీరాలి! అన్నట్టు, ఈ పూచికపుల్ల ఎలా\nవచ్చిందో నా జోలెలోకి వచ్చింది. నీ సొత్తు\nనీవే వుంచుకో!\" అంటూ ఆ ముని ఒక\nపూచికపుల్లతీసి భద్రంగా ఒక పక్కగా\nపెట్టి బయటికి వెళ్ళిపోయాడు.\n\"ఎవరీ దొంగబైరాగి?” అని మిత్రుడు\nధనికుణ్ణి అడిగాడు.\n\"ఏమోయ్, అలా అంటావేం ? ఆ\nమనిషి పూచికపుల్ల కూడా ఇతరులది\nకోరడు. కనిపించటంలేదా? ఆయన వుండే\nకుటీరంలో వెయ్యి బంగారు మొహరీల\nసంచీ ధైర్యంగా దాచిపెట్టాను, తెలుసా?”\nఅన్నాడు ధనికుడు.\n\" అది అక్కడ వుండదని నా అను\nమానం. ఎందుకైనా మంచిది, వెంటనే\nవెళ్లిచూసుకో!” అన్నాడు స్నేహితుడు.\nఅతని మాట అక్షరాలా నిజమయింది.\nధనికుడువెళ్లి పర్ణకుటీరంమూల తవ్విచూస్తే\nడబ్బులేదు. వెంటనే ఆ ధనికుడూ, అతని\nస్నేహితుడూ గుర్రాలమీద బయలుదేరి\nకొద్దిసేపట్లోనే దొంగమునీశ్వరుణ్ణి పట్టు\nకున్నారు. అతని జోలెలో మొహరీలసంచీ\nదొరికింది. నాలుగు తన్నినమీదట దొంగ\nమునీశ్వరుడు దొంగతనం చేసినట్టు ఒప్పు\nకున్నాడు. తరవాత అతన్ని ధనికుడు\nన్యాయాధికారికి వప్పగించాడు.",
            "book_page_end": 8
        },
        {
            "title": "మకరదేవత",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "ఫాంటసీ / సీరియల్ కథ",
            "moral": "విపత్కర పరిస్థితులలో ధైర్యాన్ని, వివేకాన్ని కలిగి ఉండాలి.",
            "keywords": [
                "నరవాహనుడు",
                "శివదత్తుడు",
                "మందరదేవుడు",
                "ద్వీపం",
                "కీకారణ్యం"
            ],
            "characters": [
                "శివదత్తుడు",
                "మందరదేవుడు",
                "నరవాహనుడు",
                "సమరసేనుడు",
                "సైనికులు",
                "భటులు"
            ],
            "locations": [
                "మరాళద్వీపం",
                "శిగిలదుర్గం",
                "మహా సముద్రం",
                "కీకారణ్యం"
            ],
            "content": "[నరవాహనుడి సైన్యానికి, కోయలకూ జరిగిన యుద్ధంలో, నరవాహన సైనికులు కోయ\nభటులను హతమార్చి, శిగిలదుర్గాన్ని ఆక్రమించుకున్నారు. శివదత్తుడు తన అనుచరులతో\nసముద్రంమీద బయలుదేరాడు. వారికి దారిలో మందరదేవుడు కనిపించాడు. కొంత\nసేపటికి దూరాన వెలుగు కనిపించింది. పడవలను అటుకేసి నడపసాగారు. తరవాత—]\nకన్ను పొడుచుకున్నా కానరాని ఆ కారు\nచీకటిలో శివదత్తుడూ, మందరదేవుడూ\nవున్న పడవలు రెండూ క్రమంగా వెలుగు\nకనబడుతూన్న వైపుకు కదల సాగినై.\nఅప్పటికి రెండు మూడు రోజులుగా మహా\nసముద్రంమీద నిద్రాహారాలు లేని వాళ్ళ\nఅనుచరులు ఆరుగురూ, తెడ్ల సహాయంతో\nపడవలను మందంగా నడప సాగారు.\n\"శివదత్తా, నన్ను ఆకలి దహించి\nవేస్తున్నది,” అంటూ మందరదేవుడు శివ\nదత్తుడికేసి చూసి, \"మన అనుచరులూ\nఅదే స్థితిలో వున్నారు. ఆ వెలుగు కనబడే\nప్రాంతం ఏదోవొక ద్వీపమై వుంటుందనేం\nదుకు సందేహంలేదు. పోతే అది మానవ\nవాస యోగ్యమవునా కాదా అన్నదే\nసమస్య!” అన్నాడు.\n\"నేనూ అదే ఆలోచిస్తున్నాను,” అంటూ\nశివడత్తుడు నవ్వాడు. \" ఎక్కడో ఒక చోట\nఏదోవిధంగా పొట్ట నింపుకుంటూ కాల\nక్షేపం చెయ్యటమే మన జీవితాశయం\nకాదనుకుంటాను. మీరు పదచ్యుతులైన\nమరాళద్వీప ప్రభువులు! నేను మహా సేనాని\nసమరసేనుడి అనుచరుణ్ణి! ఇద్దరమూ\nక్రూరాతి క్రూరుడైన ఒకేవ్యక్తి కారణంగా,\nయీ గాడాంధకారంలో, కానని సముద్ర\nప్రాంతాల తిరుగుతున్నాం!”\nశివదత్తుడి మాటలకు మందరదేవుడు\nజవాబివ్వలేదు. అతడి మనసులో ఒక్క\nసారిగా మరాళద్వీపం, అక్కడి ప్రజలు,\nతను రాజ్యాన్ని కోల్పోయిన సంఘటనలూ-\nఅన్నీ మెరుపులా కదిలినై.\n\" శివదత్తా, మీరు చెప్పదలచిన విషయ\nమేదో నేను గ్రహించాను. ఎంత భయంకర\nద్వీపంలో అయినా అడుగిడేందుకు నేను\nభయపడను. అంతేకాదు, నాబొందెలో\nప్రాణంవుండగా నరవాహనుడు నాకు చేసిన\nద్రోహాన్ని మరచిపోను. తిరిగి నారాజ్యాన్ని\nజయించుకునేందుకు శాయశక్తులా ప్రయ\nత్నిస్తాను” అన్నాడు మందరదేవుడు.\nశివదత్తుడికి, . మందరదేవుడి మాటలు\nచాలా సంతోషాన్ని కలిగించినై. నరవాహ\nనుడు చేసిన ద్రోహాన్ని అతడు మరిచిపోలే\nదని శివదత్తుడు గ్రహించాడు. అకడు\nఏమో చెప్పబోయేటంతలో, పడవలు నడుపు\nతున్న భటులు ఒక్క సారిగా కేకలు పెట్టారు.\n\"ఈ ప్రాంతమంతా కొండరాళ్ళమయం!\nమనం ఏదో ద్వీపాన్ని సమీపించాం. ఈ\nచీకటిలో ఈ కొండరాళ్ళను తప్పించుకుని\nపడవలు నడపడం సాధ్యం కాదు!”\nఅన్నారు వాళ్ళు.\nశివదత్తుడు పడవలను వున్నచోటనే\nఆపవలసిందిగా ఆజ్ఞాపించాడు. జాగ్రత్తగా\nముందుకు చూచినప్పుడు అతడికి సముద్ర\nతీరంవెంట గుబురుగా పెరిగిన చెట్లగుంపులు\nచూచాయగా కనిపించినై. తాము ఒకానొక\nద్వీపప్రాంతాన్ని చేరారు, అందులో సందే\nహం లేదు. కాని పడవలు తీరాన్ని చేరే\nమార్గంమటుకు లేదు. ఆ ప్రాంతమంతా —\nసముద్రజలంలో నుంచి నిక్కి చూస్తున్న\nకొండశిఖరాల మయం. అలల తాకిడికి\nపడవలు వాటిలో ఏఒక్షదానికి కొట్టుకున్నా\nఅది ముక్కలు చెక్కలు కాకమానదు !\n\"మందరదేవా, మన సముద్రయానం\nముగిసింది!\" అన్నాడు శివదత్తుడు.\n\"ఎదురుగా తీరాన్ని ఒరుసుకుంటూ, గాలికి\nతలలూపే చెట్లవరుస మీకు కనబడుతున్న\nదనుకుంటాను. ఈ చీకట్లో, ఈ రాళ్లమధ్య\nనుంచి పడవలను తీరానికి చేర్చటం\nసాధ్యమయే పని కాదు !”\n\"సూర్యోదయంవరకూ యిక్కడే వేచి\nవుందామని మీరు అభిప్రాయపడు\nతున్నారా?” అని మందరదేవుడు ఆశ్చ\nర్యంగా ప్రశ్నించాడు.\nశివదత్తుడి అభిప్రాయంతో మందర\nదేవుడు వికీభవించాడు. పడవలు రెండూ\nఅక్కడ నీటిలో మునిగివున్న కొండ శిఖ\nరాలకు కట్టబడినై. ఇక తీరం చేరాలంటే\nదాదాపు రెండు మూడు ఫర్లాంగులు నిలువు\nలోతు నీటిలో యీదుకు పోవాలి. తీరాన\nఆలలు ఉవ్వెత్తున లేస్తూన్నందువల్ల\nప్రమాదం లేకుండా ఒడ్డుకు చేరటం కష్ట\nసాధ్యమని అందరూ గ్రహించారు.\nశివదత్తుడు తల పంకించి, \"ఆ పద్ధతి\nమంచిది కాదనుకుంటాను,” అన్నాడు.\" ఒక\nవేళ యీ ద్వీపం ఏ అనాగరిక మానవులకో\nనిలయమై వున్నట్టయితే, వాళ్లు మనను\nపట్టపగటి వెలుగులో యిర్టే పసిగట్టి వేటాడ\nగలరు. కనుక, మనం చీకటి వుండగానే\nతీరం చేరి అక్కడి పరిస్థితు లెలావున్నవో\nతెలుసుకోవటం మంచిది. ఒకవేళ ఎవరైనా\nమనను ఎదిరించేట్టయితే, చీకట్లో ప్రమా\nదాన్నుంచి పారిపోవటం తేలిక,” అన్నాడు.\nతప్పుకుంటూ చివరకు ఎలా అయితేం\nఅందరూ ఒడ్డుచేరారు. తడిసిన గుడ్డలను\nపక్కన పడవేసి, మూటలుకట్టి తెచ్చుకున్న\nపొడిగ డ్డలను ధరించారు. అయినా అందరూ\nచలికి వణికి పోతున్నారు.\n\"ఈ చలిబాధను తట్టుకోవాలంటే,\nమంట వేయటం తప్ప మార్గం లేదు. ఎండు\nపుల్లలు పోగుచేయమంటారా?” అని ఒక\nసైనికుడు శివదత్తుణ్ణి అడిగాడు.\n\"సరే కానివ్వండి. ఒకవేళ యీద్వీపం\nఏ నరమాంసభక్షకులకో ఆలవాలమైతే\nమనను ఆ మంటలోనే వాళ్ళు కాల్చుకు\nతినగలరు ” అంటూ శివదత్తుడు నవ్వాడు.\n\" మన చేతనున్న పదునైన కత్తులూ,\nవిల్లంబులూ...\" అంటూ మందరదేవుడు\nఏమో చెప్పబోయేంతలో శివడత్తుడు అతడి\nమాటలకు అడ్డువచ్చి, \"మందరదేవా,\nమీకు ఇలాంటి ద్వీపాల సంగతీ, అందులో\nనివసించే ఆటవికుల సంగతీ తెలీదు. ఈ\nఆటవికులు భయమంటే ఏమిటో తెలియని\nఅమాయకులు. మీరుకత్తితో ఒకణ్ణి నరికేం\nతలో, ఆ వెనకనుంచి ఒక్కసారిగా ఆరు\nగురు మీ మీదకు లంఘిస్తారు!” అన్నాడు.\nఇంతలో సైనికులు ఎండుపుల్లలు పోగు\nచేసి నిప్పు వెలిగించారు. అండరూ ఆ మంట\nచుట్టూ చేరి చలి కాచుకుంటున్నారు. శివ\nదత్తుడు తను ఎలాంటి ద్వీపం చేరాడో, పరీక్షగాచూచి, తరవాత శివదత్తుడి నుద్దే\nముందుముందు ఎలాంటి ప్రమాదాలను\nఎదుర్కొనవలసి వుంటుందో అని ఆలో\nచించసాగాడు. మందరదేవుడికి మాత్రం\nఅలాంటి ఆలోచనలేమీ లేవు. సూర్యో\nదయం అయితే, ఆవెలుగులో యీద్వీపాన్ని\nగురించి సర్వం అవగాహన చేసుకోవచ్చు\nనని అతడి తలంపు.\nఉన్నట్టుండి హఠాత్తుగా కుక్క అరిచిన\nసవ్వడి వినబడింది. శివదత్తుడితోపాటు\nఅందరూ ఒక్కసారిగా ఉలిక్కిపడి, ఆ\nసవ్వడి వచ్చిన వైపుకేసి తలలు తిప్పారు.\nమందరదేవుడు కూడా కొద్దిసేపు ఆటుకేసి\nశించి యిలా అన్నాడు.\n\" శివదత్తా, మనం భయపడినట్టు ఇది\nఅనాగరిక జాతులు నివసించే భయంకర\nద్వీపం కాదనుకుంటాను. కుక్కను\nమచ్చికచేసి వుపయోగించుకోవటం ఒక్క\nనాగరిక మానవులకే తెలుసు!”\n\"మందరదేవా, మీరు చాలా పొర\nబడ్డారు,\" అంటూ శివదత్తుడు నవ్వాడు.\n\"నా కళ్లతో నేను చిరుతపులులను మచ్చిక\nచేసి వేటకు వుపయోగించే ఆటవికులను\nచూచాను. ఆ సంగతి చెప్పాననుకుంటాను.\nపోతే, యిప్పుడు మనం విన్న కుక్క అరుపు\nఏ అడవికుక్కదయినా కావచ్చును!\nసూర్యోదయం అవగానే...”\nశివడత్తుడు మాట ముగించకముందే,\nచెట్లకొమ్మలను రివ్వుమని రాచుకుంటూ\nఒక పెద్ద రాయి శరవేగంగా వచ్చి మంట\nముందు చలికాచుకుంటున్న ఒక సైనికుడి\nవీపును తాకింది. సైనికుడు ఆ దెబ్బకు\nఒక చావుకేక పెట్టి ముందుకు పడిపోయాడు.\nవెంటనే మందరదేవుడు బాణం ఎక్కు\nపెట్టి ఆ రాయి వచ్చిన వైపుకు వదిలాడు.\nమరుక్షణం శివదత్తుడుకూడా భయంతో\nవణికిపోయేలాంటి వికృతమానవ కంఠం\nబాధతో అరిచిన ధ్వని వినబడింది. అందరూ\nఒకరి మొహాలు ఒకరు చూచుకుని నివ్వెర\nపోయారు. ఈ ద్వీపం వర్థి నిర్జనప్రదేశం\nకాదు. ఏవో భయంకరమైన క్రూర మానవ\nజాతులు కొన్ని యిక్కడ నివసిస్తున్నవి.\nఅందుకు సాక్ష్యం, తొలిసారిగా వినబడిన\nఆ వికృత మానవకంఠం !\nమందరదేవుడు కత్తి దూసి ముందుకు\nనడుస్తూ, సైనికులను తనను అనుసరించి\nమన్నాడు. కాని అంతలో శివదత్తుడు\nఅతణ్ణి వారిస్తూ, \"మందరదేవా, మీరు\nచేయబోతున్న పని చాలా ప్రమాదకర\nమైనది. ఈ చీకటిలో మనం శత్రువులను\nవెంటాడలేము. ఈ ద్వీపానికి మనం కొత్త\nవాళ్ళం. ఏ చెట్టుచాటున, ఏ పొదమాటున\nఎలాంటి ప్రమాదం పొంచివుంటుందో\nమనకు తెలియదు,” అన్నాడు.\n\" ఆ రాయి విసిరిన వాడెవడైనా, అతణ్ణి\nనా బాణంతో గాయపరిచాను. అంబు తాకీ\nతాకటంతోనే వాడు వికృతంగా అరిచాడు.\nబహుశా వాడు యింకా బ్రతికిపుం టే,\nవాణ్ణించి మనం యీద్వీపంలోని మంచి\nచెడ్డలు తెలుసుకోవచ్చు,” అన్నాడు\nమందరదేవుడు.\nశివదత్తుడు, మందరదేవుడి అభి\nప్రాయంతో ఏకీభవించలేదు. \"ఇప్పటి\nస్థితిలో మీ బాణందెబ్బకు గురైనవాడు\nమరణించాడో లేక గాయపడి పారిపోయాడో\nమనకు తెలియదు. వాడు ఒంటరిగాడా లేక\nమరికొందరితో కలిసివున్నాడా అన్నదికూడా\nమనం వూహించలేం. కనుక, సూర్యోదయం\nవరకూ తగు బాగ్రత్తలో; వున్న చోటు\nనుంచి కదలకపోవటం అన్నివిధాలా\nమంచిది,” అన్నాడు శివడత్తుడు.\nశివదత్తుడి మాటలకు అంగీకార సూచ\nకంగా అందరూ తలలు వూపారు. ఆతరవాత\nనిద్రమత్తుతో జోగుతున్నవారు నిద్రకు\nపుపక్రమించగా, శివదత్తుడూ, మరొక\nసైనికుడూ కావలి కూర్చున్నారు. తూర్పున\nఎర్రని రక్తకాంతులతో అరుణోదయం\nఅయేవరకూ, ఆ ప్రాంతాల చెప్పదగిన మరే\nదుర్ఘటనా జరగలేదు.\nబాగా తెలతెల్లవారగానే, మందరదేవుడూ\nసైనికులూ కళ్ళుతెరిచారు. తాము వున్న\nప్రాంతమంతా ఒకానొక కీకారణ్యమని\nవాళ్ళకు తెలిసిపోయింది. ఆకాశంలోకి\nచొచ్చుకుపోయిన పెద్ద మానులూ, వాటి\nమొదళ్ళను కప్పివేస్తూ పెరిగిన అనేక\nచిన్నా పెద్ద చెట్లూ, పొదలూ; విచ్చలవిడిగా\nఅల్లుకుపోయిన తీగలూ, వాటిమీద\nగెంతుతూ పరుగెత్తే కోతులూ, అరుస్తూ\nఎగురుతున్న వివిధరకాల పక్షులూ-అంతా\nభయోత్సాహాలను కలిగిస్తున్నది.\n\"మండరడేవా, ఇక మనం రాత్రి వదలి\nపెట్టిన పనికి ఉపక్రమించవచ్చు. మీబాణం\nఎటుగా పోయి, షుమారు ఎంత దూరంలో\nఆ వికృతకంఠుణ్ణి తాకిందో మీరు చెప్పగల\nరనుకుంటాను?” అన్నాడు శివదత్తుడు.\nమందరదేవుడు ముందు దారితీశాడు.\nచెట్లతీగలనూ, పాదలనూ తప్పించు\nకుంటూ అందరూ వంద గజాల దూరం\nవెళ్ళేసరికి, అక్కడ పచ్చని ఆకులపై కొన్ని\nనెత్తురు మరకలు కనిపించినై,\n— (ఇంకా వుంది)",
            "book_page_end": 16
        },
        {
            "title": "వింత మందహాసం",
            "book_page_start": 17,
            "pdf_page_start": 35,
            "pdf_page_end": 40,
            "author": "చందమామ బృందం",
            "genre": "బేతాళ కథ",
            "moral": "నిజమైన రక్షణ, ప్రేమ, మరియు ధర్మం ఎక్కడ లభిస్తాయో గ్రహించడం ముఖ్యం. నిస్వార్థ త్యాగం యొక్క విలువను గుర్తించడం.",
            "keywords": [
                "విక్రమార్కుడు",
                "బేతాళుడు",
                "చంద్రావలోకుడు",
                "జ్వాలాముఖుడు",
                "బలి"
            ],
            "characters": [
                "విక్రమార్కుడు",
                "బేతాళుడు",
                "చంద్రావలోకుడు (రాజు)",
                "ఇందీవరప్రభ",
                "మహాముని",
                "జ్వాలాముఖుడు (బ్రహ్మరాక్షసి)",
                "బ్రాహ్మణ బాలుడు"
            ],
            "locations": [
                "చిత్రకూటం",
                "రావిచెట్టు",
                "శ్మశానం"
            ],
            "content": "పంతం విడవని విక్రమార్కుడు చెట్టు\nవడ్డకు తిరిగివెళ్ళి, శవాన్ని దించి భుజాన\nవేసుకుని, మౌనంగా శ్మశానంకేసి నడవ\nసాగాడు. అప్పుడు శవంలో ఉన్న బేతా\nళుడు గట్టిగా నవ్వి, \"వెర్రిరాజా! ఎక్క\nడైనా రాజులు తమ ఆపదలను తప్పుకోవ\nటానికి ఇతరులను బలిచేస్తారుగాని, ఇతరుల\nకోసం బాధపడరు. చంద్రావలోకుడి సంగతి\nవినలేదా? ఆ కథ చెబుతాను విను,”\nఅంటూ ఈవిధంగా కథ ప్రారంభించాడు :\nపూర్వం చిత్రకూటాన్ని చంద్రావలోకు\nడనే రాజు పరిపాలించాడు. అతడు ప్రజల\nఆదరాన్ని ఎంతగానో సంపాదించుకుని,\nఅందరినీ స్నేహితుల్లాగా చూసుకుంటూ\nసుఖంగా కాలంగడుపుతూ వచ్చాడు.\nఅయితే అతనికి ఒక్కటే కొరత. అదేమి\nటంటే, అన్నివిధాలా తనకు అనుకూలవతి\nఅయిన కన్య దొరకక అతను పెళ్ళాడలేదు.\nతనకు భార్య లేదన్న చింత కలిగినప్పుడల్లా\nచంద్రావలోకుడు వేటకు బయలుదేరి,\nవేట ఉత్సాహంలో తన విచారాన్ని మరిచి\nపోతూండే వాడు.\nఒకసారి ఇదేవిధంగా రాజు వేటకు\nబయలుదేరి, కనపడిన దుష్టమృగాన్నల్లా\nవేటాడుతూ, కీకారణ్యం మధ్యకు గుర్రాన్ని\nపరిగెత్తించాడు. ఆవిధంగా ఆయన\nఅరణ్యంవెంబడి పోగా పోగా ఒక వనం\nవచ్చింది. మరికొంత దూరాన ఒక కొలను\nకనిపించింది. చంద్రావలోకుడు అక్కడ\nగుర్రం దిగి, దాహం తీర్చుకుని ఒక చెట్టు\nనీడను విశ్రాంతి తీసుకోసాగాడు.\nఇంతలో వనంలోనుంచి కొలనుకేసి ఒక\nఅపురూప సౌందర్యవతి అయిన మునికన్య\nస్నానంచేసే ఉద్దేశంతో వచ్చింది. ఆమెను\nచూడగానే రాజుకు పరమానందమయింది.\nఆమె తనకు అన్నివిధాలా తగిన భార్య\nఅవుతుం దనుకున్నాడు. కాని ఇంతలోనే\nఆ అమ్మాయి రాజును చూసి సిగ్గుపడి,\nవెనక్కు తిరిగి వెళ్ళిపోసాగింది.\nరాజు ఆమె వెనకాలే బయలుదేరి ఒక.\nఆశ్రమం చేరాడు. అది ఒక ముని ఆశ్రమం.\nరాజు చూసిన కన్య ఆ ముని పెంపుడు\nకుమార్తె. ఆమె పేరు ఇందీవరప్రభ. రాజు\nమహాముని దర్శనం చేసుకుని, తాను\nవేటకై వచ్చిన సంగతి తెలియ జెప్పాడు.\nఅది విని ముని, \"నాయనా, నిష్కారణంగా\nనీ శక్తిని వేటకై ఎందుకు ధారపోస్తావు ?\nనీరాజ్యం చూసుకో, సత్కర్మలు చెయ్యి,”\nఅని హితవు చెప్పాడు.\nఅప్పుడు చంద్రావలోకుడు, \"స్వామీ,\nనేనింకా గృహస్తును కాను. నాకు తగిన\nకన్య దొరకలేదు. మీ ఆశ్రమంలో ఇంతకు\nముందే ఇందీవరప్రభను చూశాను. మీరు\nఅనుగ్రహించి ఆమెను నాకిచ్చి పెళ్ళి చేసి\nనట్టయితే, ఈ వేటమాని సుఖంగా రాజ్యం\nచేసుకుంటాను,” అన్నాడు.\nముని ఇందీవరప్రభ ఉద్దేశంకూడా\nతెలుసుకున్న మీదట వారిద్దరికీ తానే\nవివాహం చేశాడు. వివాహం కాగానే రాజు\nతన భార్యతోసహా రాజధానికి ప్రయాణ\nమైనాడు. వారు గుర్రంమీద కొంతదూరం\nవచ్చేసరికి పొద్దుకూకింది. ఆ రాత్రి విశ్ర\nమించటానికి వారి కొక రావిచెట్టూ, దాని\nకింద తివాసీలాటి పచ్చిక ప్రదేశమూ,\nపక్కనే చక్కని తామరకొలనూ కని\nపించాయి. ఇద్దరూ కొలనులో నీరు తాగి,\nచెట్టుకింద పడుకుని నిద్రపోయారు.\nతెల్లవారేవేళకు భయంకరమైన అరు\nపులు విని, ఇద్దరూ తుళ్లిపడి లేచారు.\nవారి సమీపంలోనే బ్రహ్మరాక్షసి ఒకడు\nనిలబడి, \"ఓరీ దుర్మదాంధా! నేనెవరో\nఎరుగుదువా? నా పేరు జ్వాలాముఖుడు.\nనన్ను చూసి దేవతలే భయపడతారు. ఇది\nనా రావిచెట్టు. నేను బయటికి వెళ్లిన సమ\nయంలో నా అనుజ్ఞ లేకుండా ఈ చెట్టుకింద\nపడుకున్నావా? నిన్నేంచేస్తానో చూడు!\"\nఅని రాజుపై హుంకరించాడు.\n\" అయ్యా, తెలియక అపరాధంచేశాను.\nనన్ను క్షమించు. జరిగిన తప్పుకు ఏదన్నా\nప్రాయశ్చిత్తం ఉంటే చేస్తాను!” అన్నాడు\nచంద్రావలోకుడు.\n\" అయితే, ఏడు రోజులలోగా నాకు\nఏడేళ్ల కుర్రవాణ్ణి తెచ్చి బలిపెట్టు! ఈ\nబలికి కుర్రవాడు బుద్ధిపూర్వకంగా ఒప్పు\nకోవాలి! వాడి శిరస్సు నీ చేతితోనే తెగ\nవెయ్యాలి: ఆ సమయంలో వాడి తల్లి\nదండ్రులై స్వయంగా వాడి కాళ్ళూ,\nచేతులూ గట్టిగా పట్టుకోవాలి! దీనికి\nఏమాత్రం భిన్నంగా జరిగినా నేను ఒప్పను.\nనీ ప్రాణం తీసితీరుతాను, తెలిసిందా?”\nఅన్నాడు జ్వాలాముఖుడు.\nగత్యంతరం లేక రాజు రాక్షసుడు కోరిన\nప్రకారం బలి ఇవ్వటానికి సమ్మతించి,\nభార్యతోసహా గుర్రంమీద బయలుదేరి, తన\nపరివారాన్ని కలుసుకుని చిత్రకూటానికి\nతిరిగి వెళ్ళాడు.\nరాజు పెళ్లాడాడన్న వార్త విని సంతో\nషించిన మంత్రులు, జ్వాలాముఖుడి\nవృత్తాంతంవిని విచారంలో ముణిగిపోయారు.\nఅప్పుడు సుమతి అనే పెద్దమంత్రి, \"మహా\nరాజా, మీరు చింతించకండి. బలి అయేటం\nదుకు తగిన కుర్రవాణ్ణి నేను ఏదోవిధంగా\nసంపాదిస్తాను!\" అన్నాడు.\nవెంటనే ఆయన శిల్పులను పిలిపించి,\nఏడేళ్ళ కుర్రవాడి ప్రమాణంలో ఒక\nబంగారు పోతవిగ్రహం తయారుచేయమని\nఆజ్ఞాపించాడు. ఆ విగ్రహం వెంటనే సిద్ధ\nమయింది. తరవాత మంత్రి దానిని ఒక\nబండీలో పెట్టించి, కొందరు భటులతో ఈ\nవిధంగా చెప్పాడు :\n\"మీరీ విగ్రహాన్ని ఊరూరు తప్పుతూ\nచాటింపు వేయండి. ఏడేళ్ళ కుర్రవాడు\nఎవడైనా సరే బుద్ధిపూర్వకంగా బ్రహ్మరాక్షసికి\nబలికావాలి. వాణ్ణి బలి ఇచ్చేటప్పుడు వాడి\nతలిదండ్రులు వాడి కాళ్ళుచేతులు పట్టుకో\nవాలి. ఇందుకు సమ్మతించిన వారికి ఈ\nబంగారు పోతవిగ్రహం బహుమానంగా\nఇవ్వబడుతుంది, అని చాటించండి!”\nరాజభటులు ఆ ప్రకారమే చాటింపు\nచేస్తూ విగ్రహాన్ని ఊళ్ళవెంట తిప్పసాగారు.\nఒక అగ్రహారంలో ఒక ఏడేళ్ళ బ్రాహ్మణ\nబాలుడు ఈ చాటింపు విని, \"అయ్యా,\nనేను రాక్షసుడికి బలి అవుతాను. నా తలి\nదండ్రులనుకూడా ఒప్పిస్తాను. మాయింటికి\nరండి,” అని రాజభటులను కోరి, తన\nవెంట తీసుకుపోయాడు.\nవాడు తన నిశ్చయాన్ని తల్లిదండ్రులకు\nచెప్పి బలికి ఒప్పుకోమన్నాడు. మొదట\nవాళ్లిద్దరూ సుతరామూ ఒప్పలేదు. అప్పుడు\nవాడు, \" అమ్మా! నాన్నా! మనం ఘోర\nమైన దారిద్య్రం అనుభవిస్తున్నాం. నావల్ల\nమీకు కలుగుతున్న ఆనందం ఏమైనా\nఉందా ? నేనివాళ కాకపోతే రేపైనా పోయే\nవాణ్ణి. ముందు దారిద్య్రం వదిలించుకోండి.\nతరవాత ఇంకా కొడుకులను కని వాళ్లను\nచూసి ఆనందించవచ్చు. ఇటువంటి అవ\nకాశం మళ్ళీ దొరకదు,\" అని బోధించాడు.\nచాలాసేపు కొడుకు ఈవిధంగా బోధించిన\nమీదట తల్లిదండ్రులు సమ్మతించారు. రాజ\nభటులు బంగారు విగ్రహాన్ని కుర్రవాడి తల్లి\nదండ్రుల కిచ్చి, వారినీ, కుర్రవాణీ బండీలో\nఎక్కించుకుని రాజువద్దకు వెళ్ళారు.\nరాజు ఆ కుర్రవాణ్ణి, వాడి తల్లిదండ్రు\nలనూ వెంటబెట్టుకుని జ్వాలాముఖుడుండే\nరావిచెట్టువద్దకు వెళ్లి కేకపెట్టాడు. బ్రహ్మ\nరాక్షసి వచ్చాడు.\n\"అయ్యా, నీవు కోరిన గడువులో బలి\nతెచ్చాను,” అన్నాడు రాజు.\n\"అలాగా, అయితే వాడి తల నరుకు!\"\nఅన్నాడు బ్రహ్మరాక్షసి.\nకుర్రవాడి తల్లిదండ్రులు వాడి కాళ్ళు\nచేతులు గట్టిగా పట్టుకున్నారు. వాడి తల\nనరకటానికి రాజు కత్తి ఎత్తాడు. ఆ సమ\nయంలో ఆ కుర్రవాడు నవ్వాడు. వెంటనే\nబ్రహ్మరాక్షసి కుర్రవాణ్ణి ఎత్తుకుని ముద్దాడి\n\"ఇంటికి తిరిగిపో, బాబూ!\" అన్నాడు.\nబేతాళుడు ఈ కథ చెప్పి, \"రాజా, చావ\nనున్న సమయంలో ఆ కుర్రవాడెందుకు\nనవ్వాడు? బ్రహ్మరాక్షసి ఆ కుర్రవాణ్ణి బలి\nతీసుకోక, ఎందుకు విడిచిపుచ్చాడు? సమా\nధానం తెలిసికూడా చెప్పకపోయావో, నీతల\nపగిలి పోతుంది,” అన్నాడు.\n\"చిన్నపిల్లలకు భయం కలిగినప్పుడు\nతల్లిదండ్రులు ఆదుకుని భయం పోగొడ\nతారు. ఏ పరిస్థితులలోనైనా మనుషులకు\nరక్షకుడు రాజు. రాజుకూడా కాపాడలేని\nపరిస్థితిలో ఏ అమానుష శక్తి అయినా\nవచ్చి కాపాడాలి. ఈ కుర్రవాడు ఆపదలో\nఉన్నాడు. ఈ ఆపదనుంచి అతన్ని తల్లి\nదండ్రులు రక్షించరు; వాళ్లు అతని కాళ్లు\nచేతులు పట్టుకుని బలికి సాయపడు\nతున్నారు. రాజు రక్షించడు; ఎందుచేత\nనంటే బలి ఇస్తున్నవాడు రాజే. సమీపంలో\nబ్రహ్మరాక్షసిరూపంలో ఒక అమానుష శక్తి\nఉన్నది, కాని అదీ రక్షించదు. ఎందుకంటే\nబలిపుచ్చుకుంటున్నది అదే! ఈ విధంగా\nతనకు మూడు రక్షలలో ఒక్కటీ లేకుండా\nపోయినందుకు కుర్రాడు నవ్వాడు. ఆ\nనవ్వు ఆంతర్యం గ్రహించి బ్రహ్మ రాక్షసి\nఆ కుర్రాడి ప్రాణాన్ని కాపాడాడు,” అన్నాడు\nవిక్రమార్కుడు.\nఈవిధంగా రాజుకు తిరిగీ మౌనభంగం\nకలగగానే బేతాళుడు శవంతోసహా తిరిగి\nవెళ్లి మళ్లీ చెట్టెక్కాడు.",
            "book_page_end": 22
        },
        {
            "title": "బందిపోటు",
            "book_page_start": 23,
            "pdf_page_start": 41,
            "pdf_page_end": 44,
            "author": "సి. నాగేశ్వరరావు",
            "genre": "సాహస కథ",
            "moral": "తెలివైన ఉపాయంతో గొప్ప ఆపదల నుండి బయటపడవచ్చు. శత్రువును దయతో క్షమించడం వల్ల మంచి పరిణామాలుంటాయి.",
            "keywords": [
                "షమ్స్",
                "గజదొంగ",
                "బిడారు",
                "ఎడారి",
                "దీనారాలు"
            ],
            "characters": [
                "షమ్స్",
                "గజదొంగ (బందిపోటు నాయకుడు)",
                "బిడారు నాయకుడు",
                "దొంగలు"
            ],
            "locations": [
                "నిషాపూరు (పర్షియా)",
                "ఎడారి",
                "దొంగల శిబిరం"
            ],
            "content": "పర్షియాలోని నిషాపూరు నగరంలో షమ్స్\nఅనే యువకుడుండేవాడు. అతనికి దూర\nదేశాలు పోయి ధనార్జన చేయాలనే ఉద్దేశం\nకలిగింది. అతను ఒక బిడారువెంట\nప్రయాణమైనాడు. బిడారు కొంతకాలం\nప్రయాణించి ఒక ఎడారి ప్రవేశించింది.\nషమ్స్ బిడారు ప్రయాణా లెరగనివాడు.\nఅందుచేత ఒకనాటి సాయంకాలం అతను\nమజిలీలో భోజనంచేసి, చిన్న కునుకు\nతీశాడు. అతను నిద్ర మేలుకునేసరికి\nమర్నాడు తెల్లవారింది. ఈలోపుగా బిడారు\nచాలాదూరం వెళ్లిపోయింది.\nఒంటరిగాడైపోయిన షమ్స్కు ఏం\nచెయ్యాలో తెలియలేదు. అతను దారీ\nతెన్నూ, తిండీ నీళ్ళూ లేకుండా, ఒక్క\nమనిషిని చూడకుండా ఆ రోజల్లా\nప్రయాణంచేశాడు. మర్నాడు అతనికి అంత\nదూరాన ఎవడో తనకేసి వస్తూ కనిపించాడు.\nదురదృష్టవశాత్తూ ఆ వచ్చేవాడు. ఎడా\nరిలో ఉండే గజదొంగలలో ఒకడు; గొప్ప\nసాహసి, దయాదాక్షిణ్యాలు లేనివాడు.\nవాడు షమీ మీద పడి, అతని చేతులు\nకట్టి, అతన్ని ఇసకలో ఈడ్చుకుంటూ తన\nగుర్రంమీద బయలుదేరాడు. ఇంతలో ఒక\nజలాశయం వచ్చింది. గజదొంగ గుర్రం\nదిగి, తన కత్తిని పక్కన పెట్టి, దాహం\nతాగటానికి కూచున్నాడు. షమ్స్ ఎలాగూ\nప్రాణాలపై ఆశ వదులుకుని వుండటంచేత,\nకట్టివున్న చేతులతోనే కత్తి తీసుకుని గజ\nదొంగను డొక్కలో పొడిచాడు. గజదొంగ\nఅక్కడే ప్రాణాలు విడిచాడు.\nతరవాత షమ్స్ ఆ కత్తితోనే తన చేతి\nకట్లు తెగగోసి, చచ్చిపోయిన దొంగయొక్క\nగుర్రం ఎక్కి, ఇంకా ఎన్నికష్టాలు ఎదురో\nవాలో నని భయపడుతూ బయలుదేరాడు.\nఅయితే, అతనికి ఎడారిలో దారి తెలియదు\nగనక, గుర్రం కళ్ళాలు వదిలి, గుర్రాన్ని\nదాని అష్టంవచ్చిన వేపుగా పోనిచ్చాడు.\nఅది వెళ్ళివెళ్ళి కొన్ని గుడారాల మధ్యకు\nచేరుకున్నది. అది 'బందిపోటు దొంగల\nశిబిరం. ఆ బందిపోటు దొంగలకు\nనాయకుడు షమ్స్ చేత చంపబడినవాడే !\nబందిపోటు దొంగలు దూరాన గుర్రాన్ని\nచూసి, తమ నాయకుడే వస్తున్నాడను\nకున్నారు. కాని తమ ఉద్దేశం పొరపాటని\nతెలియగానే దొంగలందరూ షమ్స్ ను\nచుట్టుముట్టి, \"ఏం జరిగింది? నాయకు\nడెక్కడ? ఆయన గుర్రం మీద నువెందుకు\nవచ్చావు ? నువ్వెవరు?” అని అడిగారు.\nషమ్స్ తెలివిగలవాడు. అతను యు క్తిగా\nఒక కపటనాటకం ఆడాడు.\n\"అన్నలారా, నేనొక ప్రయాణీకుణ్ణి.\nమా బిడారు ఎడారిగుండా పోతూండగా\nమహాబల పరాక్రమ సంపన్నుడైన మీ\nనాయకుడు ఒంటరిగా మాపైన పడి ఎంతో\nమందిని చిత్రవధ చేసేశాడు. అయితే ఆఖ\nరుకు అతన్ని అనేక వందలమంది చుట్టు\nముట్టి పట్టుకున్నారు. మాలో కొంతమందిమి\nఅతని శౌర్యపరాక్రమాలకు ముచ్చటపడి,\nఅతన్ని వదిలివెయ్య వలిసిందిగా వేడు\nకున్నాం. బిడారు నాయకుడు మా మాట\nలకు కొంచెం మెత్తబడాడు. కాని చచ్చి\nపోయినవారి బంధువులు అతన్ని చంపి\nతలా ఒక వంకా చెప్పారు. కొందరు\nతాము బడలి ఉన్నామనీ, మరి కొందరు\nదొంగల శిబిరానికి దారి తెలియదనీ\nఅన్నారు. 'కావలిస్తే నా గుర్రంమీద వెళ్ళ\nవచ్చు. అది నేరుగా మా శిబిరానికి వెళ్ళు\nతుంది,' అని మీ నాయకు ఉన్నాడు.\nఅందుకుకూడా ఎవరూ సిద్ధంగా లేకపోవటం\nచూసి నేను బయలుదేరాను. అతను చెప్పి\nనట్టే గుర్రం నన్ను నేరుగా మీదగ్గిరికి\nతెచ్చింది,” అన్నాడు షమ్స్.\nఈ కథను నమ్మాలో, లేదో దొంగలు\nతేల్చుకోలేకపోయారు. ఇది చూసి షమ్స్,\n\" నా మాటలు మీరు నమ్మనవసరంలేదు.\nమీరు డబ్బు ఇవ్వటానికి సిద్ధంగా లేకపోతే\nనేను వచ్చిన దారినే పోతాను. కాని మీ\nనాయకుడు చచ్చినవాడే అనుకోండి. నా\nమాటలో మీకు విశ్వాసం వుంటే, నా చేతికి\nడబ్బివ్వ నవసరంకూడా లేదు. మీలో బలా\nఢ్యులు పదిమంది నావెంట రండి. మీ\nనాయకుణ్ణి చూపిస్తాను,” అన్నాడు.\nఆ మాటతో దొంగల అనుమానం\nతీరింది. వారిలో బలాఢ్యులు పదిమంది\nపది గుర్రాలెక్కి, పది సంచులలోనూ పది\nవేల దీనారాలు నించుకుని షమ్స్ వెంట\nబయలుదేరారు. ఎంత దూరాన వున్న\nబిడారునుకూడా వారు, గాలిలో ఎగిరే\nధూళిని పట్టీ, ఎడారి మార్గాలను బట్టి\nగుర్తించగలరు గనక, గుర్రాలమీద వేగంగా\nప్రయాణం చేస్తూ కొద్దికాలంలోనే బిడా\nరును కలుసుకున్నారు.\nబిడారు అంతదూరాన వుండగానే షమ్స్\nదొంగలతో, \"మీరు కొంచెం నింపాదిగా\nరండి. నేను ముందు వెళ్ళి బిడారు నాయ\nకుడితో, మీరు డబ్బు తెస్తున్నార నీ,\nమిమ్మల్ని పట్టుకోనవసరం లేదనీ చెబు\nతాను,\" అన్నాడు. దొంగలు ఒప్పుకున్నారు.\nషమ్స్ బిడారును కలుసుకుని నాయ\nకుడితో జరిగినదంతా చెప్పేశాడు. ఆయన\nషమ్స్ యుక్తికి సంతోషించి, దొంగలను\nదగ్గరకు రానిచ్చాడు.\nదొంగలు సొమ్ముతోసహా దొరికిపోయారు.\nబిడారు నాయకుడు వారందరికీ మరణ\nదండన విధించి, వారు తెచ్చిన పదివేల\nదీనారాలూ షమ్స్ పుచ్చుకునేటట్టు తీర్పు\nచెప్పాడు. కానీ షమ్స్ ఆ-దొంగలను చంప\nవద్దనీ, నాయకుణ్ణి పోగొట్టుకున్న ఆ దొంగలు\nఅంత ప్రమాదం చెయ్యరని అన్నాడు.\nఅతన్ని మరి కొందరు ప్రయాణీకులు బల\nపరచటంవల్ల బిడారు నాయకుడు, దొంగ\nతనాలు చేయమని దొంగలచేత ప్రమాణాల\nచేయించి, వారిని విడిచిపుచ్చాడు.",
            "book_page_end": 26
        },
        {
            "title": "భూగోళం: పర్వతపంక్తులు",
            "book_page_start": 45,
            "pdf_page_start": 45,
            "pdf_page_end": 45,
            "author": "చందమామ బృందం",
            "genre": "విజ్ఞాన శాస్త్రం",
            "moral": "లేదు",
            "keywords": [
                "పర్వతాలు",
                "హిమాలయాలు",
                "శిలలు",
                "జలచరాలు",
                "భూభాగం",
                "పురాణగాధ"
            ],
            "characters": [],
            "locations": [
                "హిమాలయాలు",
                "వింధ్య పర్వతాలు",
                "యూరప్ ఆల్ప్స్",
                "రాకీ పర్వతాలు",
                "అట్లాస్ పర్వతాలు"
            ],
            "content": "పర్వతాలు అతి విచిత్రమైనవి, పర్వతశ్రేణులు భూభాగమంతటా లేవు; అక్కడక్కడ\nమాత్రమే ఉన్నాయి. ఇవి మామూలు నేలను మించి ఎంతో ఎత్తుంటాయి. ఒకప్పుడు పర్వ\nతాలకు రెక్కలుండేవనీ, అవి ఎగిరేవనీ, ఇంద్రుడు వాటి రెక్కలను తన వజ్రాయుధంతో\nతెగగొట్టగా అవి భూమిమీద పడిపోయాయనీ ఒక పురాణగాధ ఉన్నది. ఈ గాధ నిజంకాదు.\nపర్వతాలు శిలామయమైనవని అందరికీ తెలుసు. కాని ఈ శిలలను పరిశోధించి చూసి\nనట్టయితే ఒక వింతవిషయం బయటపడుతుంది: అదేమిటంటే, ఇవి అఖండ శిలలు కావు,\nఏ సముద్రం అడుగుననో ఒక్కొక్కపొర చొప్పున పేరుకుని, నీటిఒత్తిడికీ, వేడికీ ఘనీభవించి\nఏర్పడిన శిలలు. ఇది మనకెలా తెలుసునంటే, అనాదికాలపు జలచరాలశరీరాలు ఈ పర్వత\nశిలల పొరలనందున చిక్కి ఈనాటికీ కనిపిస్తాయి ! ప్రపంచంలోకల్లా ఎత్తయిన హిమాలయ\nపర్వతపు శిలలలో కూడా ప్రాచీన జలచరశరీరాల శిథిలాలున్నాయి.\nదీనినిబట్టి పర్వతాలు పయినుంచి వచ్చి భూమిపై పడలేదనీ, అడుగునుంచి పైకి లేచా\nయని స్పష్టమవుతున్నది. భూమిపై పొరలో రెండు వైపులనుంచి ఒత్తిడి సంభవించటంవల్ల\nఆ మధ్యభాగంలో ఉన్న భూమి పొర ముడతలు ముడతలుగా పైకి లేస్తుంది. పర్వతపంక్తు\nలన్నీ ఈవిధంగా పైకి లేచినవే. హిమాలయపర్వతాలు 6 కోట్ల సంవత్సరాలక్రితం పైకి పెరగ\nనారంభించాయి. అవి ఇంకా పెరుగుతూ ఉండిఉండవచ్చు. వింధ్యపర్వతాలు అగస్త్యుడి\nదారికి అడ్డుగా లేచాయని మరొక పురాణగాధ ఉన్నది. పర్వతనిర్మాణాన్ని ఈగాధ మరింత\nవాస్తవంగా సూచిస్తున్నది.\nభూమి పైపొరలో ఏదో ఒక విధమైన తీవ్రసంక్షోభం కలిగినప్పుడే పర్వతాలు పైకి\nలేస్తాయి. హిమాలయపర్వతాల నిర్మాణానికి కారణభూతమైన సంక్షోభమే యూరప్ ఆల్ప్స్\nఉత్తర అమెరికాలో రాకీ, ఉత్తర ఆఫ్రికాలో అట్లాస్ పర్వతాలనూ నిర్మించింది.\nఒకసారి పుట్టినపర్వతాలు పుట్టినట్లే ఎల్లకాలమూ ఉండిపోవు. వానలకు అవి క్రమంగా\nఅరిగిపోతాయి. అరిగిపోయిన పర్వతశిలలు రాతిపలుకులై, ఇసుకగా ఆయి, ఒండ్రుగా అయి,\nమట్టిగా మారిపోయి నదీ ప్రవాహాల వెంబడి సముద్రాన్ని చేరి, ఆ సముద్రం అడుగున తేరు\nకోవటం జరుగుతుంది. ఈవిధంగా సముద్రగర్భంలో భావిపర్వతపంక్తుల ఉత్పత్తి సాగుతోంది.\nహిమాలయాలకన్న అనేకకోట్ల ఏళ్లుముందే ఏర్పడి కాలక్రమాన దాదాపు నేలమట్టానికి\nఅరిగిపోయిన పర్వతాలు ఈనాడు అక్కడక్కడా చూడవచ్చు. ఇటువంటి పర్వతాల శిలలలో\nప్రాణుల కళేబరాలు దొరకవు. ఒక్కొక్కప్పుడు ఇవి అఖండ శిలలుగాకూడా ఉంటాయి.",
            "book_page_end": 45
        },
        {
            "title": "మాటకారి యోధుడు",
            "book_page_start": 28,
            "pdf_page_start": 46,
            "pdf_page_end": 50,
            "author": "టి. బలరామయ్య",
            "genre": "ప్రేమ కథ / హాస్యం",
            "moral": "మాటకారి యోధుడు తెలివిగా రాజులను మూఢులుగా చేసి, తన లక్ష్యాన్ని సాధించాడు. ప్రతీ పదాన్ని పైకి కనిపించే అర్థంలో కాక, లోతైన అర్థంలో అర్థం చేసుకోవాలి.",
            "keywords": [
                "యోధుడు",
                "రాజకుమార్తె",
                "చక్రవర్తి",
                "హంగరీ రాజు",
                "ప్రమాణం"
            ],
            "characters": [
                "ఫిలోమినస్ (చక్రవర్తి)",
                "రాజకుమార్తె",
                "యోధుడు",
                "హంగరీ రాజు"
            ],
            "locations": [
                "రోము దేశం",
                "రోము నగరం",
                "హంగరీ దేశం"
            ],
            "content": "ఒకప్పుడు రోముదేశంలో ఫిలోమినస్ అనే\nచక్రవర్తి పరిపాలించాడు. ఈయనకు\nఅందగత్తె అయిన కుమార్తె ఉండేది. రాజ\nసౌధంలోనే ఉంటూ ఉండిన ఒక\nయోధుడు రాజకుమార్తెను ప్రేమించాడు.\nఒకనాడు ఆ యోధుడికి రాజకుమార్తెతో\nఒంటరిగా మాట్లాడే అవకాశం దొరికింది.\nఅప్పుడతను సాహసించి ఆమెకు తన\nప్రేమను వెల్లడించాడు.\nరాజకుమార్తె ఆగ్రహించక, \" నువు నీ\nమనసులో ఉన్నది చెప్పావు గనక, నేను\nకూడా నా మనసులో మాట నీకు చెప్పే\nస్తున్నాను. నేనుకూడా చాలాకాలంగా\nనిన్ను ప్రేమిస్తున్నమాట నిజం!” అన్నది.\nఈ మాట విని యోధుడు చాలా సంతో\nషించాడు. అతను రాజకుమార్తెతో, \"నేను\nరేపో ఎల్లుండో బయలుదేరి దేశాంతరాలకు\nవెళుతున్నాను. తిరిగి సరిగా ఏడేళ్లకు\nవస్తాను. ఈలోపల నా ప్రాణం పోయినా\nఇంకొకతెను పెళ్లాడను. నువుకూడా నా\nకోసం అంతదాకా వేచి ఉంటానని ప్రమాణం\nచెయ్యి. ఒక వేళ నేను గడువుతీరిన మర్నాటి\nకల్లా రాకపోతే, నేను చనిపోయానని భావించి\nమరెవరినైనా పెళ్లిచేసుకో!” అన్నాడు.\nరాజకుమార్తె అతని చేతిలో చెయ్యివేసి\nఆప్రకారమే ప్రమాణం చేసింది. మర్నాడే\nఆ యోధుడు దూరదేశాలకు బయలుదేరి\nవెళ్లిపోయాడు. ఆనాడే చక్రవర్తికి హంగరీ\nదేశపురాజు, \"మీ కుమార్తెను పెళ్ళాడ\nగోరుతున్నాను,” అని కబురు చేశాడు.\nచక్రవర్తి తన కుమార్తెను పిలిపించి,\n\"అమ్మా, హంగరీ రాజు నిన్ను పెళ్ళాడతా\nనని కబురు చేశాడు. మరి నీ అభిప్రాయ\nమేమిటి?\" అని అడిగాడు.\n\"నాన్నా, మరి ఏడేళ్లపాటు నేను కన్య\nగానే ఉండాలని నిశ్చయం చేసుకున్నాను.\nఆ తరవాత ఆయన ఇంకా నన్ను పెళ్ళాడ\nగోరినట్టయితే నా ఉద్దేశం చెబుతాను,”\nఅన్నది రాజకుమార్తె.\nచక్రవర్తి హంగరీ రాజుకు తన కుమార్తె\nఅభిప్రాయం తెలియజేశాడు. \"ఏడేళ్లు అగి\nఅప్పుడే మీ కుమార్తెను వివాహమాడ\nవస్తాను,” అని హంగరీరాజు కబురుచేశాడు.\nఏడేళ్ళు గ డిచాయి. రాజకుమార్తె\nయోధుడికోసం ఆత్రంగా ఎదురు\nచూస్తున్నది. రేపటిలోగా అతను రాకపోతే,\nహంగరీరాజు వచ్చి తనను పెళ్ళాడతాడు.\nతాను ఆయనను పెళ్లాడితీరాలి!\nగడువు ముగిసిననాడే హంగరీరాజు\nరోమునగరానికి ప్రయాణమైనాడు. దారిలో\nఆతని కొక యోధుడు కలిశాడు. అతను\nకూడా రోమునగరవాసేననీ, అక్కడికే\nప్రయాణమై పోతున్నాడనీ తెలిసి, హంగరీ\nరాజు చాలా సంతోషించాడు.\nవారిద్దరూ కబుర్లు చెప్పుకుంటూ ప్రయా\nణిస్తుండగా మధ్య దారిలో వానకొట్టి,\nహంగరీ రాజు దుస్తులన్నీ తడిసి ముద్ద\nఅయిపోయాయి.\n\"ప్రభూ, తమరు తమ ఇంటిని వెంట\nపెట్టుకు రావలిసింది. పొరపాటు చేశారు!\"\nఅన్నాడు యోధుడు.\n\"ఏమిటోయ్, నువ్వనేది? మా యిల్లు\nకాస్తదీ, కూస్తదీ అనుకున్నావా, వెంట\nపెట్టుకు రావటానికి? నీవు చాలా అమాయ\nకుడల్లే ఉన్నావు!\" అన్నాడు రాజు.\nవారు కొంతదూరం వెళ్ళాక ఒక నది\nఅడ్డు తగిలింది. రాజు తన గుర్రాన్ని అది\nలించి నీటిలోకి ఉరికించాడు. గుర్రం\nపల్లంలోకి దిగి రాజును ముంచినంత పని\nచేసింది. యోధుడు ఉపాయంగా ఆ\nలోతును తప్పించి, రాజుగారి వెనకాలే\nఅవతలి ఒడ్డుకు చేరి, రాజుతో, \"ప్రభూ,\nతమరు వంతెనగాని వెంటబెట్టుకు రాక\nపోయారా?” అన్నాడు.\n“నువు నిజంగా పిచ్చివాడులాగున్నావే?\nఈ నదిని దాటే వంతెనను ఎవడన్నా వెంట\nబెట్టుకురాగలడా ?” అన్నాడు హంగరీరాజు.\n\"బాబూ, ఒకరు మూఢుడు కావటం\nమరొకరికి లాభం,” అన్నాడు యోధుడు.\nమరికొంత దూరం వెళ్ళాక రాజు\nయోధుడితో, \"ఏమోయ్, ఇప్పుడు వేళ\nఏపాటి అయిఉంటుంది?” అన్నాడు.\n\"కడుపులో ఆకలిగా ఉంటే భోజనాల\nవేళే, బాబూ! నా భోజనంలో కాస్తవంతు\nపుచ్చుకుంటారా?” అన్నాడు యోధుడు.\n\"ఎబ్బే, నా కెటువంటి అభ్యంతరమూ\nలేదు,” అన్నాడు రాజు.\nఒక చక్కని వనంలో ఇద్దరూ కూచుని\nయోధుడు తెచ్చుకున్న ఆహారం ఆర\nగించారు. \"బాబూ, తమరు అమ్మనూ,\nనాన్ననూ వెంటతెచ్చుకుని ఉండవలి\nసింది” అన్నాడు యోధుడు.\n\" ఇది మరీబాగుంది ! మా తండ్రిగారు\nఏనాడో గతించారు. మా తల్లిగారు మంచం\nపట్టిన వృద్ధు. ఆవిణ్ణి ఎలా వెంట తీసుకు\nరాను ? నీకు కాస్తయినా బుద్ధి లేదల్లే\nఉందేమిటి?\" అన్నాడు రాజు.\n\"నిజం నిలకడమీద తెలుస్తుందిలెండి!”\nఅన్నాడు యోధుడు. మరి కాస్సేపటికల్లా\nవారు రోమునగరం ప్రవేశించారు.\n\"ప్రభూ, నాకు సెలవిప్పించండి.\nతమరు రాజవీధివెంట వెడతారు కాబోలు.\nనాది అడ్డదారి. ఏడేళ్లక్రితం వల వేసి\nవచ్చాను. అది ఏ స్థితిలో ఉందో వెళ్లి\nచూసుకోవాలి,” అన్నాడు యోధుడు.\n\"సరే, వెళ్లిరా!\" అంటూ హంగరీరాజు\nముందుకు సాగాడు. ఆయనకు చక్రవర్తి\nఘనమైన స్వాగతం ఇచ్చాడు. అతిథి\nఅయిన హంగరీరాజు స్నానంచేసి చక్రవర్తి\nవెంట భోజనానికి కూచుని, మాటల\nసందర్భంలో, \" దారిలో నాకొక యోధుడు\nతగిలాడు. పాపం, వెర్రిబాగులవాడు!\nవాన కురిసి నా దుస్తులు తడిసిపోతే, ఇల్లు\nవెంట తెచ్చుకోలేదేమని అడిగాడు,”\nఅంటూ గట్టిగా నవ్వాడు.\n\" వాన కురిసినప్పుడు వాడేం చేశాడు?”\nఅని అడిగాడు చక్రవర్తి.\n\"మీద ఉన్న దుప్పటి కప్పేసు\nకున్నాడు,” అన్నాడు హంగరీరాజు.\n\"ఇకనేం? వాడి ఉద్దేశం, మీరుకూడా\nవెంట దుప్పటి తెచ్చుకుని ఉండవలిసిం\nదనే. అది అర్థంలేని మాట కాదు!”\nఅన్నాడు చక్రవర్తి.\nతరవాత తాము నదివద్దకు రావటమూ,\nతాను గుర్రాన్ని అదిలిస్తే అది తనను\nనీటిలో ముంచినంత పని చెయ్యటమూ,\nవెంట వంతెన తెచ్చుకోలేదేమని యోధుడు\nఅడగటమూ గురించి హంగరీరాజు చక్ర\nవర్తికి వివరించి చెప్పాడు.\n\" అదీ అర్థంగల మాటే! ముందు దిగి\nలోతు చూసేటందుకు నౌకర్లను తెచ్చుకుని\nఉండవలిసిందని ఆ యోధుడి ఉద్దేశం,”\nఅన్నాడు చక్రవర్తి.\n\"వాడు నన్ను తనతోబాటు భోజనం\nచెయ్యమని పిలిచి, నేను ఒప్పుకుని భోజనం\nచేశాక, 'తమరు అమ్మనూ, నాన్ననూ\nవెంట తెచ్చుకుని ఉండవలిసింది',\nఅన్నాడు. ఆది అర్థంలేని మాటకాదా?”\nఅని అడిగాడు హంగరీరాజు.\n\" ఎంతమాత్రం కాదు. అమ్మా నాన్నా\nఅంటే అన్నపానీయాలని వాడి అర్థం.\nవాటిని వాడు తెచ్చుకున్నాడు, మీరు\nతెచ్చుకోలేదు,” అన్నాడు చక్రవర్తి.\n\"అయితే, వాడు వెళ్ళిపోయేటప్పుడు,\nతాను ఏడేళ్ళక్రితం ఒక వల వేశాననీ, అది\nఏ స్థితిలో ఉన్నదీ వెంటనే వెళ్ళి చూసు\nకోవాలనీ అన్నాడు. దానికికూడా ఏదైనా\nఅర్థం ఉందేమో!” అన్నాడు హంగరీరాజు.\n\"వాడామాట అన్నాడూ?\" - అంటూ\nచక్రవర్తి ఆత్రంగా లేచాడు. ఏడేళ్ళు అన\nగానే ఆయనకు తన కుమార్తె అడిగిన\nగడువు జ్ఞాపకం వచ్చింది. ఆయన గబ\nగబా అంతఃపురంలోకి పరిగెత్తాడు. హంగరీ\nరాజు ఆయనవెంట పరుగెత్తాడు. కాని\nచక్రవర్తి ఆదుర్దాకు కారణ మేమిటో\nహంగరీరాజుకు వెంటనే అర్థంకాలేదు.\nచక్రవర్తి భయపడ్డంతా అయింది. రాజ\nకుమార్తె జాడ లేదు. ఆమెను యోధుడు\nఅప్పుడే వెంటబెట్టుకుని వెళ్లిపోయాడు.\n\"నువు పెళ్ళాడటానికి వచ్చిన నా\nకూతుర్ని ఆ యోధుడు నీకన్న ముందే\nకాజేసుకు పోయాడు. మీ ఇద్దరిలో ఎవరు\nమూఢుడో ఇప్పుడైనా తెలిసిందా?” అన్నాడు\nచక్రవర్తి హంగరీరాజుతో.",
            "book_page_end": 32
        },
        {
            "title": "నావికుడు సిందాబాద్",
            "book_page_start": 33,
            "pdf_page_start": 51,
            "pdf_page_end": 54,
            "author": "చందమామ బృందం",
            "genre": "అరేబియన్ కథ",
            "moral": "విధిలిఖితం తప్పదు. దుఃఖం నుంచే కళ పుడుతుంది.",
            "keywords": [
                "సిందాబాద్",
                "పేదవాడు",
                "బగ్దాద్",
                "ఖలీఫా",
                "సముద్రయానం"
            ],
            "characters": [
                "సిందాబాద్ (కూలివాడు)",
                "నావికుడు సిందాబాద్ (వృద్ధుడు)",
                "హారూన్ అల్లరషీద్ (ఖలీఫా)",
                "బానిస"
            ],
            "locations": [
                "బగ్దాద్ నగరం",
                "సముద్రం"
            ],
            "content": "హారూన్ అల్లరషీద్ ఖలీఫాగా ఉండే కాలంలో\nబగ్దాద్ నగరంలో సింద్బాద్ అనే పేదవాడు ఒక\nదుండేవాడు. వాడు బరువులు మోసి, ఆ కూలి\nడబ్బులతో తన పొట్ట నించుకుంటూ ఉండేవాడు.\nఒకనాడు వాడు మండుటెండలో పెద్ద బరువు ఎత్తు\nకుని ఒక ధనికుడి ఇంటి సమీపానికి వచ్చాడు.\nఆ ఇంటిముందు చక్కగా ఊడ్చి పన్నీరు చల్లటంచేత\nఅక్కడ చల్లగా, సుఖంగా ఉన్నది. మార్గస్థులు\nవిశ్రాంతి తీసుకోటానికని ఇంటి బయట ఒక బల్ల\nవేసి ఉన్నది. అందుచేత సిందాబాద్ తన బరువు\nకింద దింపుకుని, బల్లమీద చతికిలబడి, సువాసనతో\nకూడిన చల్లగాలి అనుభవించ సాగాడు. వాడికి\nలోపలినుంచి చక్కని జంత్రగాత్ర సంగీతమూ, కోయి\nలలూ, చిలుకలూ, గోరువంకలూ మొదలైన పక్షుల\nఅరుపులూ వినవచ్చాయి. కూలిచేసుకునే సింద్బాద్\nపరమానందం చెంది వాకిలిగుండా లోపలికి తొంగి\nచూశాడు. లోపల మనోహరమైన ఉద్యానవనం\nఉన్నది. అందులో అనేకమంది బానిసలూ, నౌకర్లూ,\nఅతిథులూ కనిపించారు.\nఅంతేకాదు, రకరకాల వంటకాల వాస\nనలూ, పానీయాల వాసనలూ సిందాబాద్\nవద్దకు గాలివెంట వచ్చాయి. అటువంటి\nభూలోక స్వర్గాన్ని వాడెన్నడూ కలలోకూడా\nఊహించివుండలేదు. శరీరశ్రమ చేసి ఏది\nదొరికినా తిని సంతోషించే ఆ సింద్బాద్కు\nఆ ఆవరణలో వాళ్ళంతా దేవతలుగా\nతోచారు. వాడు నిట్టూర్చి \"ఓ అల్లా! నీ\nకరుణామృతం ఎవరిపై ప్రవహిస్తుందో\nఈ అల్పుడికెట్లా తెలుస్తుంది? ఈ ఇల్లు\nగల పెద్దమనిషికి ఇంత సుఖమైన భోజ\nసమూ, పానీయాలూ, సమస్త వైభోగాలూ\nసమకూర్చి, నన్ను ఏమీ లేని దౌర్భా\nగ్యుడుగా ఉంచావు!\" అని అల్లాకు విన్న\nవించుకున్నాడు. తరవాత వాడు తన\nదారిద్య్రంగురించి అప్పటికప్పుడు పాటలు\nకట్టి, గొంతెత్తి పాడసాగాడు.\nవాడు అట్లా కాస్సేపు పాడిన తరవాత\nబల్లమీదినుంచి లేచి బరువు మళ్లీ ఎత్తుకో\nబోతూండగా, వాకిలివద్దకు ఒక బానిస వచ్చి\nవాడితో, \"యజమాని నిన్ను లోపలికి\nరమ్మంటున్నారు. నావెంట రా!” అన్నాడు.\nబరువులు మోసేవాడికి భయంవేసింది.\nవాడు ఏవిధంగానైనా లోపలికి వెళ్లకుండా\nతప్పించుకుందామని ఏవో సాకులు చెప్పాడు\nగాని, లాభం లేకపోయింది. చివరకు వాడు\nతన బరువును వాకిలివద్ద కావలిఉండే\nవాడికి పప్పగించి, భయపడుతూ బానిస\nవెంట లోపలికి వెళ్లాడు.\nభవనం లోపలిభాగం భూలోక వైకుం\nఠంగా ఉంది. ఇంటినిండా గొప్పగొప్ప\nవాళ్లంతా ఆతిథ్యం స్వీకరిస్తున్నారు. ఎక్కడ\nచూసినా అందమైన పువ్వులున్నాయి. రక\nరకాల అత్తర్లు ఘుమాయిస్తున్నాయి. బల్లల\nమీద కనీవినీ ఎరగని వంటకాలన్నీ వడ్డించి\nఉన్నాయి. అతిథులందరిమధ్యా ఒక\nవృద్ధుడు తెల్లని గడ్డంతో, ఠీవిగా కూచుని\nఉన్నాడు. ఆయన ముఖం చాలా అందంగా\nకళగలిగి ఉన్నది.\nబరువులు మోసేవాడు తన కళ్లను తానే\nనమ్మలేక, \"నేను కలగంటున్నానో, లేక\nఇది ఇంద్రలోకమో!\" అనుకుంటూ అంద\nరికీ సలాములు చేసి, మర్యాదగా చేతులు\nకట్టుకుని తల వంచుకుని నిలబడ్డాడు.\nవృద్ధుడు అతన్ని ఆదరంతో తనదగ్గిరికి\nవచ్చి కూచోమన్నాడు. అతని ముందు ఆహార\nపదార్థాలు తెచ్చి పెట్టారు. అతను భోజనం\nముగించి చెయ్యి కడుక్కున్నదాకా వృద్ధుడు\nఒక్క ప్రశ్నకూడా వెయ్యలేదు. తరవాత\nఆయన, \" నాయనా, నువ్విప్పుడు నా అతిథివి.\nబిడియపడక ఈపూటకు నీయిష్టంవచ్చినట్టు\nఆనందించు. నీపేరేమిటి?” అని అడిగాడు.\n\"బాబూ, నేను కొద్ది కూలీకి ఘనమైన\nబరువులు మోస్తూంటాను. నన్ను సిందాబాద్\nఅని పిలుస్తారు!\" అన్నాడు బరువులు\nమోసేవాడు వినయంగా.\nవృద్ధుడు నవ్వి, \"నా పేరుకూడా సింద్\nబాడేసుమా—నావికుడు సింద్బాద్...నిన్ను\nపిలిపించటానికి కారణమేమంటే నువ్విం\nతకుపూర్వం పాడిన చక్కని పాటలు.\nవాటిని మళ్ళీ వినాలనివుంది,” అన్నాడు.\nబరువులు మోసేవాడు సిగ్గుపడుతూ,\n\"బాబూ, నేను పేదవాణ్ణి, మొరటువాణ్ణి.\nఅందుచేత అలాటి పాటలు పాడాను. దుఃఖం\nనాచేత అటువంటి పాటలు పాడించింది.\nతమరు నన్ను క్షమించాలి!” అన్నాడు.\n\"నువ్వా పాటలకు సిగ్గు చెందవలసిన\nపని ఏమాత్రమూ లేదు. నువు నా సోదరుడి\nవంటివాడివి. ఆ పాటలు నా చెవులకు\nచాలా ఆనందం కలిగించాయి. వాటిని\nమరొకసారి దయచేసి పాడు!\" అన్నాడు\nనావికుడు సిందాబాద్. బరువులు మోసే\nవాడు గొంతెత్తి పాడాడు.\nతరవాత వృద్ధుడిలా అన్నాడు: \"నాది\nకూడా అతి విచిత్రమైన కథే. దానిని నీకు\nచెబుతాను. నేనిస్థితికి రావటానికి పూర్వం\nచాలా బాధలు పడ్డాను. ఆ సంగతి నా కథ\nవింటే నీకే తెలుస్తుంది. నమ్మశక్యంకాని\nశ్రమలు పడి, ప్రమాదాల నెదుర్కొని, దుర\nదృష్టాలపాలై, యాతనలను అనుభవించి\nసంపాదించిన డబ్బుతో ఈ ముసలితనంలో\nసుఖపడుతున్నాను. నేను ఏడుసార్లు సము\nద్రాలపై ప్రయాణాలుచేశాను. ఆ సముద్ర\nయానాలలో నాకు జరిగిన అనుభవాలు\nవిన్నవాళ్ళు నిర్ఘాంత పోతారు. కాని అలా\nజరగాలని రాసిపెట్టి ఉండటంచేతనే అవి\nజరిగాయి. విధిలిఖితం జరిగే తీరుతుంది.”\nతరవాత నావికుడు సిందాబాద్ బరువులు\nమోసేవాడికి తన మిగిలిన అతిథులకూ తన\nఅనుభవాలను ఈ విధంగా చెప్పసాగాడు :",
            "book_page_end": 36
        },
        {
            "title": "మీరాబాయి",
            "book_page_start": 37,
            "pdf_page_start": 55,
            "pdf_page_end": 62,
            "author": "ఆర్. శ్యామలాంబ",
            "genre": "భక్తి కథ / జీవిత చరిత్ర",
            "moral": "భగవద్భక్తి ముందు రాజరిక వైభవాలు, సంసార బంధాలు చిన్నవి. నిస్వార్థ భక్తి అత్యంత శక్తివంతమైనది.",
            "keywords": [
                "మీరాబాయి",
                "శ్రీకృష్ణుడు",
                "భక్తి",
                "రాణా",
                "అక్బరు పాదుషా"
            ],
            "characters": [
                "మీరాబాయి",
                "రత్నసింహుడు (తండ్రి)",
                "కుమార భోజరాజు (భర్త)",
                "అక్బరు పాదుషా",
                "తాన్సేను",
                "రూపగోసాయి"
            ],
            "locations": [
                "మార్వారు దేశం",
                "చిత్తూరు (మేవారు రాజధాని)",
                "బృందావనం",
                "కృష్ణాలయం"
            ],
            "content": "మార్వారుదేశంలో రత్నసింహుడనే\nరాజుండేవాడు. ఆయనకు మీరా అని ఒక\nకుమార్తె కలిగింది. ఆమె అతి సుకుమారి,\nఅత్యంత సౌందర్యవతి. చాలా చిన్నతనం\nలోనే ఆమెకు, పూర్వపుణ్యసుకృతంచేత,\nగాఢమైన దైవభక్తి ఏర్పడింది. రంగులు\nవేసిన మట్టి బొమ్మలతో ఆడుకునేటప్పుడు\nఆమెకా బొమ్మలన్నీ కృష్ణుడులాగే కని\nపించేవి. అప్పుడామెకు అంతులేని ఆనంద\nపారపశ్యం కలిగేది.\nఆమె పెరిగి పెద్దదవుతున్నకొద్దీ ఆమెలో\nగల భక్తిభావంకూడా పెరిగి ప్రవహించ\nసాగింది. ప్రపంచమంతా ఒక ఆనంద\nసాగరంలాగానూ, కృష్ణప్రేమతో నిండినది\nగానూ ఆమెకు తోచేది. భక్తిపారవశ్యంలో\nఆమె నోటివెంట అద్భుతమైన పాటలు\nవచ్చేవి. ఈ పాటలలో చక్కని భావాలతో\nబాటు ముచ్చటైన కవిత్వంకూడా ఉండేది.\nమీరాకు పెళ్ళియాడు వచ్చింది. తల్లి\nదండ్రులు తన పెళ్లికి యత్నాలు చేస్తున్నా\nరని తెలియగానే ఆమె ఆనందించటానికి\nబదులుగా విచారసముద్రంలో ముణిగి\nపోయింది. ఆమె తన జీవితం యావత్తూ\nభగవత్సంకీర్తనకే వినియోగించాలను\nకున్నదిగాని, సంసార సముద్రంలో ముణిగి\nతేలటం ఆమె కెంతమాత్రమూ ఇష్టంలేదు.\nఆమె తన తల్లిదగ్గిరికి వెళ్ళి, \"అమ్మా,\nనామాట కొంచెం విను. మానవజన్మ చరి\nతార్థం కావటానికి భగవంతుడి ఆరాధన\nతప్ప మరొక మార్గం లేదు. దుఃఖమయ\nమైన సంసారకూపంలో పడిపోయి భగవం\nతుణ్ణి మరిచిపోవటం తగనిపని. అందు\nచేత, నామీద దయ ఉంచి నాకు పెళ్లి\nచేయవద్దు!” అని బతిమాలింది.\nఈ మాటలు విని మీరా తల్లి నిర్ఘాంత\nపోయింది. తనకుమార్తె ఎప్పుడూ భగవ\nధ్యానంలో ముణిగి ఉండటం ఆమెకు\nతెలుసు. అందులో తప్పేమీ లేదుగదా అని\nఆమె ఊరుకున్నదిగాని, తనకూతురి భక్తి\nముదిరి పిచ్చిలో పడుతుందని ఆమె కలలో\nకూడా ఊహించలేదు.\n\"ఏమిటా మాటలు, మీరా? పెళ్ళి\nవద్దంటావు! పెళ్ళంటే ఏమిటో నీకు\nతెలుసా? ఆవిషయాలు పెద్దవాళ్ళం\nచూస్తాం. మేము చెప్పినట్టు నడుచుకోవ\nటమే నీవంతు!\" అని ఆమె మీరాను\nగట్టిగా మందలించింది.\nచేసేదిలేక మీరా పెళ్ళికి తలవంచింది.\nతన హృదయాన్ని తన తల్లి దండ్రులు\nఅర్థంచేసుకోలేరని ఆమె గ్రహించింది. పెళ్లి\nఅయినా, కాకపోయినా, తన జీవితం భగవ\nచ్చింతనకే అంకితంకావాలని ఆమె తన\nమనసులో నిశ్చయం చేసుకున్నది. ఆమె\nఅదేవిధంగా భగవంతుడివద్ద ప్రమాణం\nకూడా తీసుకున్నది.\nతరవాత కొద్ది కాలానికే ఆమె వివాహం\nజరిగిపోయింది. మేవారు రాణా అయిన\nకుమార భోజరాజుకిచ్చి మీరాను వివాహం\nచేశారు. ఆసమయంలో చిత్తూరు మేవారుకు\nరాజధాని. మార్వారు, జయపూరు మొదలైన\nరాజపుత్ర సంస్థానాలన్నిటిలోకీ అప్పట్లో\nమేవారు ఉత్తమమైనది. అలాటి సంస్థా\nనానికి ఇహసుఖాలమీద ఏమాత్రమూ కోరిక\nలేని మీరా రాణి అయింది.\nరాణాకూడా కవిత్వంలో ఆస క్తిగలవాడే.\nఅతనుకూడా పాటలు రచించేవాడు.\nభార్యా భర్తలిద్దరూ కొంత కాలంపాటు\nకవిత్వానందంలో ముణిగిపోయారు. మీరాకు\nరోజులు చాలా ఆనందంగానే గడిచాయి.\nకాని రానురాను ఇద్దరి కవిత్వాలలోనూ\nచాలా తేడా కనిపించసాగింది. భగవంతుణ్ణి\nకీర్తించటం తప్ప మీరా పాటలలో మరొక\nవిషయం ఉండేది కాదు. కుమారభోజుడు\nఅలాకాక కీర్తినిగురించీ, విజయాలను\nగురించి, ప్రపంచసుఖాలలోగల ఆనందం\nగురించీ పాటలు రాసేవాడు.\nమీరా ప్రవర్తనలోకూడా రాణాకు\nమార్పు కనిపించింది. ఆమె క్రమంగా రాజ\nవైభవాలనుంచి తప్పుకోసాగింది. విలువైన\nఆభరణాలూ, దుస్తులూ విసర్జించింది.\nహంసతూలికాతల్పాలు విడనాడింది. నార\nచీరెలు కట్టి, నేలమీద జింకతోలు పరుచు\nకుని దానిపై పడుకోసాగింది. తన చెలికత్తె\nలనూ, దాసీలనూ తనచుట్టూ చేర్చి, వారికి\nతన పాటలు నేర్పి, తాను పాడుతుంటే\nవారు తనవెంట పాడేటట్టు చేసింది.\nఅప్పటికీ ఆమె ఆనందం పూర్తికాలేదు.\nరాజభవనంకూడా నుయ్యిలాటిదే. ప్రపంచం\nవిశాలమైనది. భగవత్కీర్తనచేసి ఆనం\nదించి తరించదగినవాళ్లు ప్రపంచంలో లక్షో\nపలక్షలున్నారు. వారందరికీ తన పాటలు\nవినిపించాలి, వారిచేత వాటిని పాడించాలి.\nఒకరోజు ఆమె కృష్ణాలయానికి వెళ్లింది.\nఅక్కడ శ్రీకృష్ణుడి విగ్రహం ముందు\nఎంతో సేపు నృత్యంచేస్తూ తన పాటలు\nపాడి, భక్తితన్మయత్వంలో స్పృహతప్పి\nపడిపోయింది. తిరిగి స్పృహ వచ్చాక మీరా\nపూర్తిగా మారిపోయింది. భగవంతుడి అంశ\nఆమెలో ప్రవేశించి నట్టయింది.\nఅది మొదలు ఆమె రోజూ ఆ దేవాల\nయానికి వెళ్ళసాగింది. అక్కడ ఆమె తన\nకోకిల కంఠంతో పాడే అద్భుతమైన భగ\nవత్కీర్తనలు వినటానికి దేశం నాలుగు\nమూలలనుంచీ వచ్చి జనం మూగి, తన్మ\nయులు కాసాగారు. వారిలో అనేకులు\nసమస్తమూ త్యజించి భక్తులై పోయారు.\nకాలక్రమాన మీరా కీర్తి ఢిల్లీలో వుండే\nఅక్బరు పాదుషా చెవుల పడింది. ఎవరిలో\nఏ గొప్పతనం వున్నా ఆనందించగల వుదా\nరుడు అక్బరు. మేవారు మహారాణి పాడే\nఅమోఘమయిన గీతాలను గురించి విని\nఆయనకు వాటిని స్వయంగా వినాలని తీవ్ర\nమైన కోరిక కలిగింది. తనకిలాంటి కోరిక\nవున్నదని తెలిస్తే రాజపుత్రులు ఆవమా\nనంగా భావించి కయ్యానికి కాలు దువ్వు\nతారు. అందుచేత అక్బరుపాదుషా తన\nఆస్థాన గాయకుడైన తాన్సేనుతో ఈ\nవిషయం చెప్పి సలహా అడిగాడు.\n\"తమరు బైరాగిదుస్తులు ధరించారంటే\nఒకరి అనుమతి అవసరం లేకుండానే వెళ్లి\nమీ కోరిక నెరవేర్చుకోవచ్చు,” అన్నాడు\nతాన్సేను. ఇద్దరూ కాషాయవస్త్రాలు ధరించి\nమేవారుకు వెళ్ళారు. కృష్ణాలయం బయట\nనిలబడి లోపల పాడుతున్న మీరా పాటలు\nఆలకించారు. మీరా పాటలు వింటుంటే\nఅక్బరుకు మతిపోయినట్టయింది. ఆయన\nమీరా పాదాలమీద పడి, \"తల్లీ నాకు\nమోక్షమార్గం ఉపదేశించు,” అన్నాడు.\n\"నాయనా, ఎల్లప్పుడూ హరిధ్యానం\nచేస్తూ నిష్కల్మషమైన జీవితం గడుపు,”\nఅని మీరా ఆదేశించింది.\nఅక్బరు తన మెడనుంచి ఒక రత్న\nహారం తీసి మీరా పాదాలవద్ద పెట్టి స్వీక\nరించమని కోరాడు.\nబైరాగి వాడివద్ద అంత విలవైన హారం\nవుండటం చూసి మీరా నిర్ఘాంతపోయి,\n\"నాయనా, నీకిది ఎలా దొరికింది? నువు\nతాపసిలాగున్నావే?” అని అడిగింది.\n\"అమ్మా, నేను యమునలో స్నానం\nచేస్తుంటే ఇది దొరికింది. తాపసిని గనక\nనాకు దీనితో పనిలేదు. దానిని నీ కృష్ణుడికి\nసమర్పించుకుంటున్నాను,\" అన్నా డక్బరు.\nమీరా హారం ఎత్తి కృష్ణ విగ్రహం\nమెడలో అలంకరించింది.\nఅసలే రాణాకు తన భార్య ధోరణి\nఏమంత నచ్చ లేదు; ఆమె ప్రవర్తన\nమేవారు. మహా రాణీ అయిన మనిషికి\nఉచితమైనది కాదని ఆయన అభిప్రాయం.\nదీనికి తగ్గట్టుగా ఆయనకు రత్నహారం\nగురించి తెలియవచ్చింది. ఆయన ఆ రత్న\nహారాన్ని తెప్పించి పరీక్షించాడు. దాని\nఖరీదు పది లక్షలకు తక్కువ వుండదు.\nఇంత ఖరీదైన కానుక ఎవరివ్వగలరు?\nరాణా ఆస్థానంలో ఒకడు ఈ హారాన్ని\nఅక్బరుపాదుషా కొనగా తాను స్వయంగా\nచూసినట్టు సాక్ష్యం చెప్పాడు. రాణా వేగుల\nవాళ్ళను నియోగించి, తన భార్యకు ఆ\nరత్నహారం ఇచ్చిపోయినవాడు ఢిల్లీపాదుషా\nఅక్బరేనని తెలుసుకుని అవమానంతో కుంగి\nపోయాడు. మీరా మేవారు రాజ్యానికే\nకళంకం తెచ్చింది. ఆమెను చంపమని\nరాణా ఉత్తరు విచ్చాడు.\nకాని ఆమెను చంపేవారెవరు? యెంత\nడబ్బిస్తా నన్నప్పటికీ ఒక్కడూ ఆ పని\nచెయ్యటానికి ముందుకురాలేదు. మీ రా\nపవిత్రత ముందు రాణా ఆజ్ఞ ఏపాటిది?\nరాణా ఆమెను చంపించలేక ఒక చీకటి\nకొట్టులో నిర్బంధించాడు. ఇందుకు మీరా\nకొంచెమైనా విచారించలేదు. చీకటికొట్టు\nఆమె ఆనందాన్ని కొంచెమైనా తగ్గించలేక\nపోయింది.\nఅయితే రాణాకు మీరా బతికివుండటమే\nకంటకంగా వున్నది. ఆమెకు ఒక గిన్నెలో\nవిషం పంపాడు. భగవంతుణ్ణి స్మరిస్తూ\nమీరా విషాన్ని తాగేసింది. విషం ఆమెను\nఏమీ చెయ్యలేకపోయింది. రెండోసారి రాణా\nఆమెకు ఒక పెట్టెలో విషసర్పాన్ని పెట్టి,\nచంద్రహారమనే మిషమీద పంపాడు. పెట్టె\nతెరవగానే పాము బుసలుకొడుతూ వచ్చి\nమీరాను కాటువేసింది. మీరా నిశ్చలంగా\nఆ పామును ఎత్తి తన మెడలో వేసుకున్నది.\nమీరా చావటానికి తాను చేసిన రెండు\nయత్నాలూ వృథా అయిపోవటం చూసి\nరాణా, \"నువు ఆత్మహత్య చేసుకో! ఇది\nనా ఆజ్ఞ!!\" అని వర్తమానం పంపాడు.\nమీరా తన భర్తను ఒకసారి చూడాలని\nకోరింది, కాని రాణా సమ్మతించలేదు.\n\" సరే, ఆత్మహత్య చేసుకుంటాను,” అన్నది\nమీరా. ఆమెను విడుదల చేశారు.\nఅయితే పట్టపగలు ఆత్మహత్య చేసు\nకోపటానికి వీలుండదు. ఆమెను ప్రాణం\nకన్న ఎక్కువగా చూసుకుంటున్న వాళ్ళు\nనగరంలో వేనకువేలున్నారు. అందుచేత\nఆమె అర్ధరాత్రి అంధకారంలో పడి ఒంట\nరిగా వెళ్లిపోయింది. ఆమెకు దారిలో ఒక\nనది తగిలింది. ఆమె అందులోకి దూకే\nసింది. ఆక్షణంలో ఆమె మనస్సు భగ\nవంతుడి మీదనే వున్నది.\nనీటిలో ముణిగినాక ఆమె యెదట ఏదో\nవెలుగున్నట్టు అనిపించింది. ఆమె చెవిలో\nఎవరో ఇలా చెప్పినట్టయింది: \"నీ భర్త\nఆజ్ఞానుసారం నువు ఆత్మహత్య చేసు\nకున్నావు. ఇకనుంచీ నీకు మరొక జన్మ\nలభిస్తున్నది. నువు వెళ్లి ప్రజలలో భగ\nవద్భక్తి ప్రచారంచేసి వారిని తరింపజెయ్యి”\nకళ్లు తెరిచి చూసేసరికి తాను ఒడ్డుమీద\nపడుకుని వున్నట్టు స్పష్టమయింది. కాని\nఆ ప్రదేశం ఆమె నదిలో దూకిన చోటు\nకాదు. చీకటికూడా లేదు. సూర్యుడు\nదేదీప్యమానంగా ప్రకాశిస్తున్నాడు. నదిలో\nపడినాక తాను చూసిన వెలుగుగాని, విన్న\nమాటలుగాని ఆమె మరవలేదు. ఆమె\nఅక్కడినుంచి లేచి పాడుకుంటూ పొలాల\nమధ్యగా బయలు దేరింది.\nమీరా కొంతదూరం వెళ్ళేసరికి కొందరు.\nగొడ్లకాపరి పిల్లలు కనిపించారు. ఆ మె\nవారిని బృందావనానికి దారి అడిగింది.\nఆ కుర్రవాళ్లు ఆమెకు తాగటానికి పాలిచ్చి,\nబృందావనానికి దారి చెప్పి, కొంతదూరం\nఆమెను సాగ నంపారు. ఆమె అనేక\nగ్రామాలమీదుగా తన పాటలు పాడుకుంటూ\nపోతూంటే, జనం గుంపులు గుంపులుగా\nఆమెవద్దకు చేరి తన్మయత్వంలో ముణిగి\nపోయారు. వారిలో కొందరు భక్తిపరవశులై,\nఇల్లూ వాకిలి మరిచి, ఆమెవెంట బయలు\nదేరారు. ఇలాటి వారందరినీ వెంట బెట్టు\nకుని మీరా బృందావనం చేరింది.\nబృందావనంలో రూపగోసాయి అనే\nతపస్వి ఉన్నాడు. ఆయనకు ఆడవాళ్లన్నా,\nబంగారమన్నా అమిత కోపం. ఈ రెంటినీ\nదగ్గర చేరనిచ్చినవాడు మోక్షం సాధించ\nలేదని ఆయన అంటూండేవాడు. మీరాకు\nరూపగోసాయి గురించి తెలిసింది. ఆమె\nఆయనకు \"బాబూ, బృందావనంలో\nశ్రీకృష్ణుడు ఒకడే పురుషుడు. మిగిలిన\nవారందరూ గోపికలు. నువు పురుషుడవై\nనట్టయితే ఇక్కడ ఉండటం గొప్ప అప\nచారం. కనక వెంటనే వెళ్ళిపో!” అని\nసందేశం పంపింది. ఈ బోధన విని\nరూపగోసాయి చాలా ఆనందించి ఆమెను\nతనవద్దకు రమ్మని ఆహ్వానించాడు. అది\nమొదలు ఆ ఇద్దరూ ఒకరికొకరు గురువుగా\nఉంటూ తత్వబోధ చేసుకున్నారు. మీరా\nపాటలు పాడటం మానలేదు. ఆమె\nపాటలు దేశమంతా వ్యాపించాయి. చిత్తూ\nరులో ఆబాలగోపాలమూ ఆమె పాటలు\nపాడటం చూసి మొదట రాణా మండి\nపడ్డాడు, కాని తరవాత పశ్చాత్తాపపడ్డాడు.\nతన సామ్రాజ్యం చాలా చిన్నది. ఆమె\nఅంతకన్న పెద్దసామ్రాజ్యానికి రాణి. ఆమె\nముందు తానెంతవాడు!\nచిత్తూరునుంచి ప్రజలు తండోపతండా\nలుగా బృందావనానికి వెళ్లి, మీరా దర్శనం\nచేసుకుని వస్తూండటం చూసి రాణాకూడా\nబయలుదేరాడు. ఆయన సామాన్య దుస్తులు\nధరించి, ఒంటరిగా ప్రయాణంచేసి, బృందా\nవనంచేరి, మీరా నిత్యమూ పాడే గుడివద్దకు\nవెళ్లి, \"భిక్షాం దేహి!” అని కేకపెట్టాడు.\n\"నేనే భిక్షురాలిని, బాబూ ! ఆశీస్సు\nతప్ప నీకివ్వటానికి నాదగ్గిర ఏమీలేదు,”\nఅన్నది మీరా.\n\" నాకు నీవల్ల ఒక సహాయం కావాలి!\"\nఅన్నాడు రాణా.\n\"ఏమిటా సహాయం ?” అన్నది మీరా.\n\"నన్ను క్షమించటం!\" అంటూ రాణా\nతాను ధరించిన వేషం తీసివేశాడు.\nతన భర్తను చూసి మీరా పరమానంద\nభరితురాలయింది. ఆమె హృదయంలో\nభర్తమీద లేశమైనా ఆగ్రహంలేదు. ఆమె\nరాణావెంట చిత్తూరుకు తిరిగి వచ్చింది.\nఅదిమొదలు ఆమె జీవితకాలమంతా,\nఏడాదికి ఆరుమాసాలు చిత్తూరులోనూ,\nఆరుమాసాలు బృందావనంలో నూగడిపింది.\nమీరాబాయి నాలుగువందల ఏళ్లక్రితం\nజీవించింది. కాని ఆమె పాటలు ఇప్పటికీ,\nఎప్పటికీ జీవించే ఉంటాయి. వాటిని విని\nకోట్ల కొద్దీ ప్రజలు తన్మయత్వం పొందారు,\nఇంకా ఎన్నో కోట్లమంది పొందుతారు.",
            "book_page_end": 44
        },
        {
            "title": "మిత్రభేదం",
            "book_page_start": 45,
            "pdf_page_start": 63,
            "pdf_page_end": 65,
            "author": "విద్వాన్ విశ్వం",
            "genre": "గేయ కథ",
            "moral": "రాజుల మెప్పు పొందడం తెలివైన ధర్మం. చాకచక్యం, మాట నేర్పు ద్వారా కార్యాలను సాధించవచ్చు.",
            "keywords": [
                "దమనకుడు",
                "కరటకుడు",
                "రాజనీతి",
                "మాటకారి",
                "మృగరాజు"
            ],
            "characters": [
                "దమనకుడు",
                "కరటకుడు",
                "మృగరాజు"
            ],
            "locations": [
                "అడవి"
            ],
            "content": "దమనకుడు :\nమడుగు జేరగబోయి- మన రాజు జడిసి\nకడ చెట్టుక్రింద చ-క్కగ గూరుచుండె.\nతన పరివారమ్ము త-త్తఱ పుట్టి\nతన చుట్టు చేరిన-వనికూడ తెలిసె.\nఅను విది దరి జేరి ఆ తీరు నెఱిగి\nమనవిసేతును రాజ - మంత్రాంగమెల్ల.\nకరటకుడు :\nభయపడెనో లేదో? - పాప మారాజు\nస్వయముగా తెలియునా - సావాసకాడ?\nదమనకుడు :\nతెలియకేమున్నది - తెలివి కావలెను\nపిలిచి చెప్పిన సరే - తెలియు నందఱకు.\nకరులు హయమ్ములు - గద్దించి పలుక\nచరచర సాగవా - జంతువులయ్యు.\nపలుకక గ్రహియించ-గలరు పండితులు,\nతెలివి పరేంగిత-మ్ముల నెఱుంగుటకె.\nఆకార చేష్టల - నాంతర గతుల\nవాకుల ముఖ నేత్ర - వైఖరులెల్ల,\nకనుగొని మనసులో గల దాని తెలియు\nమనువన్న మాటల - మఱవగా దగునె?\nభయపడి యున్నట్టి - పతి జేరి చీరి\nనయమొప్ప ధైర్యమ్ము - నందించి పలికి ;\nమును గోలుపోయిన - ముఖ్యప్రధాని\nపని నింక సాధింతు - పలు మాటలేల?\nకరటకుడు :\nప్రభుసేవ ఎఱుగవు - ప్రభువుల నెట్లు\nసభలోన నీవైపు - సరిజేయగలవు?\nదమనకుడు :\nచిన్ననాడే తండ్రి - చెంతను జేరి\nవిన్నవాడను వచ్చు - విబుధులు సెప్ప.\nనీతి శాస్త్రమ్ము నా - నిండు మనమ్ము\nలోతుల దాచితి - భీతి చెందకుము.\nబంగారు పువ్వుల - బరగు భూదేవి\nసింగారములు గోయు - జెట్టీల వినుము—\nశూరులు, పండితుల్, - ధారుణీపతులు\nచేరి వారల సేవ - జేసెడి వారు —\nవీరు నల్వురు తప్ప - పెఱవారి కెట్లు\nధారుణీ భాగ్యమ్ము - దక్కంగ గలదు?\nకరటకుడు :\nఅయిన నీ వచ్చటి - కరిగి తొల్ద్లుత\nప్రియవాక్కు లేమని - పెద్ద పలుదువు?\nదమనకుడు :\nఅపుడేమి యడుగునో - అటు జవాబిత్తు\nఇపుడేమి చెప్పుదు - నేమి పల్కుదునొ?\nమాటకు మాటగా - మాటలు నడచు ;\nసూటి ప్రశ్నకు వచ్చు - సాటి జవాబు.\nమాటకారులలోన - మఱి రకాలుండు;\nవాటమ్ము చిల్కల-వంటి దొక్కరిది\nమాటల నాల్కపై - మాటుకొంటారు;\nపోటరుల్ కొందఱు - బుద్ధి దాచుదురు.\nమూగవారలవోలె - ముఖ్యవాక్యముల\nలోగుండెలను దాచు - లోభులు గలరు.\nఅందులో గుండెల - నణగిన మాట\nఎందుల నవసర - మందె వెల్వడును.\nముందుగా నేనేమి - ముచ్చటించెదను ?\nఇందును గూర్చి ఆ-లించితి మున్నె!\nసమయము రానిదే - జారె నామాట,\nఅమరుల గురువైన - అవమాన పడును.\nకరటకుడు :\nసరిగాని తమ్ముడా ! - మఱి ఒక్క మాట :\nనరపతులకు దూర-నతియె సమ్మతము.\nదొరలు సర్పమ్ములు - దూరమందుండి\nనరులు దండము బెట్ట - సరియైనవారు.\nవారి దాపున కెంత-వారైనగాని\nచేరరాదెప్పుడు - సెబ్బర యగును.\nదమనకుడు :\nనీ మాటలో కొంత - నిజమున్నదయిస\nనా మాటలోకూడ - నయరీతి కలదు.\nఎవరెట్టి వారలో - ఎఱిగి వారలకు\nపువులోని దారమై - పురుషుండు మెలగి\nవశులను జేసుకో-వలయు నట్లైన,\nవశమౌదురయ్య రా-వణ వంశ్యులైన.\nఅనుసరించెడి వారి - నందఱ విడిచి,\nజననాథు లటునిటు - చనలేరు సుమ్ము.\nచెప్ప నేటికి ప్రభు-చిత్తమ్ము నెఱిగి\nమెప్పు బొందుట మన - మేటిధర్మమ్ము.\nప్రభువు కోపించిన - ప్రస్తుతించుటయు,\nప్రభువు మెచ్చిన ఇష్టపడుటయు చాలు,\nప్రభు శత్రులను కోప-పడి చూచుచుంట,\nప్రభువానములజూచి - బ్రహ్మాండమనుట,\nవరపశీకరణ మం-త్ర రహస్యమిదియె.\nపరమంత్ర తంత్రాల - వరుసలే వలదు.\nకరటకుడు :\nఅయిన సరే శుభ-మ్మవుగాత నీకు\nప్రియసోదరా అట్ల - ప్రయతించి చూడు.\nనీ యిష్టమైనట్టి - నీతినే నడచి\nపాయసాన్నమ్ముల భక్షించిరమ్ము.\nదమనకుడు :\nసరె పోయివత్తును - కరటకా ఇంక\nదొరగారి అడుగుల - దరిసెనమ్మునకు ...\nఅని పల్కి దమనకు - డా మృగరాజు\nమును కొల్వు దీరిన - ఘన పటచ్ఛాయ\nకనుగొంచు మెల్లగా చనినాడు కడకు.",
            "book_page_end": 47
        },
        {
            "title": "తొలిమానవ సంఘాలు",
            "book_page_start": 66,
            "pdf_page_start": 66,
            "pdf_page_end": 66,
            "author": "చందమామ బృందం",
            "genre": "చరిత్ర / విజ్ఞాన శాస్త్రం",
            "moral": "లేదు",
            "keywords": [
                "తొలిమానవులు",
                "రాతియుగం",
                "వేటగాళ్లు",
                "నియాండర్తాల్",
                "కుటుంబాలు"
            ],
            "characters": [
                "తొలి మానవులు"
            ],
            "locations": [
                "ఫ్రాన్స్"
            ],
            "content": "పాతరాతియుగంనాటి మానవుడు ప్రధానంగా వేటగాడూ, మాంసాహారీ. వేటే\nఅతని ఏకైకజీవనాధారం కావటంచేత దానికోసం అతను తన ఆయుధాలను\nఅభివృద్ధి చేసుకుని, ఆ వేటలో చురుకుదనం ప్రదర్శించి, సంఘజీవి అయాడు.\nమానవుడు శాకాహారులైన \"ప్రైమేట్స్\" నుంచి పరిణామం చెందినప్పటికీ\nహిమయుగంలో ఫలవృక్షజాతులు అంతరించి జంతువులకు పనికివచ్చే గరికి\nబయళ్లు ఏర్పడటంవల్ల మాంసాహారీ, వేటగాడూ కావలిసివచ్చింది.\nరాతిగొడ్డలితో ఒకచివర కొసగా చెక్కి, గోకుడు పెళ్లలతో నునుపుచేసిన\nకర్రయీటె అనేక సహస్రాబ్దాలపాటు మానవుడి ఉత్తమ ఆయుధంగా పని\nచేసింది. నియాండర్తాల్ మనుషులు ఈ ఈటెకు ఒక రాతిములుకు తగిలించి,\nదాని సహాయంతో సాటిలేని వేటగాళ్లుగా జీవించారు. బ్రహ్మాండమైన జడల\nఏనుగులనుసయితం వారు వేటాడారు. వారు ఎంతో ఓపికగా దానిని మాటులోకి\nచేర్చి, దూరంనుంచి తమ ఈటెలతో గాయపరిచి, రక్తం కోల్పోయి అది కదలలేని\nస్థితికి వచ్చినదాకా వేచిఉండి, తరువాత దానిని చుట్టుముట్టి చంపేసేవారు.\nఇంత శ్రమపడినందుకు వారికి బోలెడంత మాంసాహారమూ, విశాలమైన\nచర్మమూ, ఉపయోగకరమైన దంతాలూ, నిప్పులో మండించటానికి కొవ్వుతో\nకూడిన ఎముకలూ దొరికేవి. ఇటువంటి జంతువులను వేటాడటానికి అనేక\nమంది మానవులు సమష్టిగా కలిసి శ్రమపడాలి. ఈ సమష్టిశ్రమే రాతియుగం\nనాటి కుటుంబాలకు దారితీసింది. అనేక కుటుంబాలు కలిసి వేటలో పాల్గొనేవి.\nసుమారు 25 వేల ఏళ్లక్రితం రాతియుగపు మానవులు వేటభూమిగా\nఉపయోగించిన ఒక విశాల ప్రదేశం ఫ్రాన్స్లో కనిపెట్టబడింది. ఈ ప్రదేశంలో\nలక్ష అడవిగుర్రాలకు సంబంధించిన ఎముకలు కనిపించాయి.\nఅప్పటికింకా మానవులు జంతువులను మచ్చికచేయటం నేర్చుకోలేదు.\nకాని విస్తారసంఖ్యలో మానవులు కలిసి పనిచేస్తూ, మందలుగా తిరిగే అడవి\nగుర్రాలనూ, అడవి బర్రెలనూ, ఇతర జంతువులనూ మూక ఉమ్మడిగా వేటాడే\nపద్ధతులు బాగా నేర్చారు. ఆ జంతువుల మాంసమూ, చర్మాలూ మాత్రమే వారికి\nఉపయోగించేవి. ఈవిధంగా పాత రాతియుగంలోనిమానవులు తాము వేటాడిన\nమృగాల రూపాలను కొయ్యలో మలిచి, రాతిమీద చిత్రించారు.",
            "book_page_end": 66
        },
        {
            "title": "ఇంద్రజాలం",
            "book_page_start": 50,
            "pdf_page_start": 68,
            "pdf_page_end": 69,
            "author": "ప్రొఫెసర్ పి. సి. సర్కార్",
            "genre": "ఇంద్రజాలం",
            "moral": "లేదు",
            "keywords": [
                "ఇంద్రజాలం",
                "పేకముక్కలు",
                "ట్రిక్కు",
                "ప్రొఫెసర్ పి. సి. సర్కార్",
                "తలకిందులు"
            ],
            "characters": [
                "ప్రొఫెసర్ పి. సి. సర్కార్",
                "ఐంద్రజాలికుడు",
                "ప్రేక్షకులు"
            ],
            "locations": [],
            "content": "పేకముక్కను కనుక్కోవడంలో వరుసలో తలకిందు చేసిఉన్నాయి.\nచాలా విధాలున్నాయి. కాని నా ఉద్దే\nశంలో ఈ కింది పద్ధతి చాలా సులు\nవైనది!\nచీట్లపేక ముక్కల వెనకవైపు\nచూసినట్టయితే అందులో రెండు\nరకాలు కనిపిస్తాయి (1) తలకిందు\nచేయటానికి వీలయినవి (2) ఎటు\nతిప్పినా ఒకటిగానే ఉండేవి. A అనే\nబొమ్మలో పైవరుసలో నాలుగు\nరకాల ముక్కలున్నాయి. ఈ వరు\nసలోవున్న ముక్కలలో (1) గళ్ల\nడిజైనూ, (2) పువ్వుడి జై నూ,\n(3) మళ్ళీ గళ్లడిజై నూ, (4) ఒక\nస్త్రీ తలా వున్నాయి. అవే కింది\n1, 3 నంబరుగల ముక్కలు పైవరస\nలోనూ, కిందివరసలోనూ కూడా\nఒకటిగానే ఉన్నాయి. 2, 4 నంబరు\nగల ముక్కలు కింది వరసలో తల\nకిందు కావటం తెలుస్తున్నది.\nఈ ట్రిక్కు చెయ్యటానికి గ్రేట్\nమొగల్, కారవాన్ మొదలైన పేకలు\nమంచివే అయినా ఉపకరించవు.\nతలకిందులు చేస్తే తెలిసేలాటి\nముక్కలు గల పేకలే కావాలి. ఇవి\nసాధారణంగా ఖరీదైనవిగా ఉం\nటాయి. ఇలాటి పేక ఒకటి తీసు\nకుని అన్ని ముక్కలూ ఒకే విధంగా\nఉండేటట్టు అమర్చి పెట్టుకోవాలి.\nఉదాహరణకు—B లో పువ్వులన్నీ\nపైకి ఉండేలాగ అమర్చి ఉన్నాయి.\nఈ విధంగా అమర్చిన పేక తీసు\nకుని ఐంద్రజాలికుడు, ప్రేక్షకులలో\nఒకరిని ఎదో ఒక ముక్క తీసుకో\nమంటాడు. ఈ ముక్కను ప్రేక్ష\nకులు చూసుకునే సమయంలో\nఐంద్రజాలికుడు తన చేతిలోని\nపేకను తల్లకిందులు చేసేసి,\nముక్కను తిరిగి పేకలో పెట్టెయ్య\nమని ప్రేక్షకుడితో అంటాడు. ఈ\nముక్క తప్ప, పేకలో మిగిలిన\nముక్క లన్నీ తలకిందులుగానే\nఉంటాయి. అందుచేత ఐంద్ర\nజాలికుడు ఆ ముక్కను సులువుగా\nగుర్తించ గలుగుతాడు.\nతలకిందులు చేస్తే మారని\nముక్కలుగల పేకలతో ఈ ట్రిక్కు\nచేసేవారు ముక్క లన్నిటిమీదా\nఒక చివర సిరాగుర్తులో, పెన్సలు\nగుర్తులో పెడతారు.\n[పాఠకులు, యీగారడీని గురించి నల\nహాలు పొందదలిస్తే, వారు 'చందమామ '\nపేరు ఉదహరిస్తూ, ప్రొఫెసరుగారి పేర\nఉత్తరం రాయవచ్చు. ఉత్తరాలు ఇంగ్లీమ\nలోనే రాయాలి\nవారి అడ్రసు యిది :- ప్రొఫెనర్ : పి. సి\nసర్కార్, మెజిషియన్, పోస్టుబాక్సు 7888\nకలకత్తా- 12.]",
            "book_page_end": 51
        },
        {
            "title": "అట్టచివరి బొమ్మ",
            "book_page_start": 7,
            "pdf_page_start": 70,
            "pdf_page_end": 71,
            "author": "చందమామ బృందం",
            "genre": "హాస్యం / అడ్వెంచర్",
            "moral": "తెలివిగా ఆలోచించి మోసం చేస్తే, కష్టాల నుండి బయటపడవచ్చు.",
            "keywords": [
                "అబూ",
                "గన్నా",
                "ఖలీఫా",
                "జుబేదా రాణి",
                "నటన"
            ],
            "characters": [
                "అబూ అల్ హసన్",
                "గన్నా (అబూ భార్య/దాసీ)",
                "ఖలీఫా",
                "జుబేదా రాణి",
                "ఖజానాదారు"
            ],
            "locations": [
                "ఖలీఫా రాజమందిరం"
            ],
            "content": "ఖలీఫా అబూను. చాలా ఆదరంతో\nచూసేవాడు. అబూ ఖలీఫాను తన\nచమతార సంభాషణలతో రంజింప\nజేస్తూండేవాడు. అతను ఖలీఫా అభ్యం\nతర మందిరంలోకి, రాణి జుబేదా\nఅభ్యంతర మందిరంలోకి కూడా యధే\nచ్ఛగా వెళుతూ పెద్దవజీర్ జాఫర్కన్న\nఖలీఫాకు ఆప్తుడుగా ఉండేవాడు.\nఈ గౌరవమర్యాదలతో అబూ తల తిరిగి\nపోలేదు, అతిశయం పట్టుకోలేదు.\nతన దాసీ అయిన గన్నా అబూ\nకేసీ, అబూ గన్నాకేసీ తరుచు చూసు\nకుంటూండటం గమనించి, రాణీ\nజుబేదా వారిద్దరికీ వివాహం చేస్తే\nబాగుంటుందేమోనని ఖలీఫాతో ఒక\nనాడు అన్నది. ఖలీఫా ఇద్దరినీ చేర్చి,\nవారి సమ్మతి తెలుసుకుని, వారికి వైభ\nవంగా పెళ్లి చేసేశాడు.\nవారిద్దరూ కొంతకాలం ఉల్లాసంగా\nగడిపారు. గన్నా రాణివాసంలో పెరిగి\nనది కావటంచేత ఆమెకు రాజభోగాలు\nఅనుభవించటం బాగా తెలుసు. ఈ\nభోగాలకింద అబూదగ్గిర ఉన్న ధన\nమంతా కర్పూరంలాగా ఇట్టే హఠించి\nపోయింది.\n\"ఒళ్ళుపై తెలియకుండా ఉన్న\nదంతా ఖర్చుపెట్టేశాం. ఖలీఫా నాకు\nనెలజీతమంటూ ఏర్పాటు చేయలేదు.\nఆయనను డబ్బడగటం నాకెంత\nమాత్రం ఇష్టంలేదు. ఇప్పుడు మనం\nఏంచెయ్యాలి?” అన్నాడు అబూ\nభార్యతో.\n\"జుబేదా రాణిని అడగటం నాకూ\nఇష్టంలేదు. నీకేదైనా ఆలోచన తోస్తే\nచెప్పు, నేను సహాయం చేస్తాను,”\nఅన్నది గన్నా.\n\" అయితే ఒక టే ఉపాయంఉంది.\nఅదేమిటంటే, మనం చచ్చిపోవటం ”\nఅన్నాడు అబూ.\n\" అమ్మో, నేను చావను. కావలిస్తే\nఈ ఉపాయం నీ ఒక్కడివీ అమలు\nచెయ్యి,\" అన్నది గన్నా.\n\"ఆడవాళ్లకు కాస్తయినా మెదడు\nలేదు. అందుకే నేనంతకాలం బ్రహ్మ\nచారిగా ఉండిపోయాను. ఏమిచెబు\nతున్నానో, ఎందుకు చెబుతున్నానో\nఅడిగి తెలుసుకోరాదూ? అంత తొంద\nరేం? మనం చస్తే డబ్బెట్ల వస్తుందే,\nపిచ్చిదానా ? చచ్చినట్టు నటించాలి.\nఅంతే!\" అన్నాడు అబూ.\n\" అదెట్లా?\" అన్నది గన్నా.\n\"విను. నేను మక్కా వేపు కాళ్ళు\nపెట్టి నేలమీద నిగడదన్ని పడు\nకుంటాను. నువు నామీద దుప్పటి\nకప్పి, నా ముఖంమీద తలపాగా\nబోర్లించు. తరవాత కంటికీ మంటికీ\nఏకధారగా ఏడుస్తూ జుబేదా\nరాణిదగ్గిరికి పోయి, నేను చచ్చానని\nచెప్పి మూర్ఛపో. పన్నీరు కడవలతో\nకుమ్మరించినదాకా లేవకు. ఆతరవాత\nధనం ఎట్లా వచ్చిపడేదీ నువే చూద్దువు\nగాని!” అన్నాడు అబూ.\n\" ఇదయితే మన చేతిలో పనే,”\nఅంటూ అబూ వంటికి దుప్పటి చుట్టి,\nముఖాన తలపాగా కప్పి, గొల్లున\nఏడుస్తూ రాణివద్దకు పోయి తనభర్త\nచచ్చినట్టు చెప్పి విరుచుకు పడి\nపోయింది గన్నా.\nఆమెకు కలిగిన ఆపదకు దాసీలేగాక\nజుబేదారాణీకూడా కళ్ల నీరుపెట్టు\nకుంటూ, గన్నాను పన్నీటితో సేదదేర్చి,\nపరామర్శించారు. రాణీ తన స్వంత\nఖజానాదారును పిలిచి, \"పదివేల\nబంగారు దీనారాలు వెంటనే తీసుకుని\nగన్నా ఇంట ఇచ్చిరా. పాపం, అబూ\nఅల్ హసన్ ఆకస్మికంగా చనిపోయాడు.\nఅబూ ఉ త్తరక్రియలకు డబ్బు అవసర\nమవుతుంది,” అన్నది.\nగన్నా మెల్లిగా స్పృహ తెచ్చుకుని,\nరాణీదగ్గిర సెలవు పుచ్చుకుని ఇంటికి\nవచ్చేసింది. ఆమెవెనకనే పది వేల\nదీనారాల సంచీకూడా ఇల్లు చేరింది.\n—(ఇంకా వుంది)",
            "book_page_end": 8
        },
        {
            "title": "చిత్రకథ",
            "book_page_start": 56,
            "pdf_page_start": 74,
            "pdf_page_end": 74,
            "author": "చందమామ బృందం",
            "genre": "హాస్యం",
            "moral": "పాఠశాలను తప్పించుకోవడం మంచిది కాదు.",
            "keywords": [
                "బాలయ్య",
                "పంతులు",
                "టైగర్",
                "బడి",
                "మామిడితోట"
            ],
            "characters": [
                "బాలయ్య",
                "పంతులు",
                "వానూ",
                "దాసూ",
                "టైగర్ (కుక్క)"
            ],
            "locations": [
                "బడి",
                "మామిడితోట"
            ],
            "content": "ఒక రోజున వానూ, దాసూలు బడికి వెళ్లేసరికి, పంతులు, బండ బాలయ్య\nకోసం కేకలు పెడుతున్నాడు. బాలయ్య పలకా, పుస్తకాలు మాత్రం ఒక\nమూల వున్నాయి; అతడు మాయమైయ్యాడు. దాసూ, వాసూలు బాలయ్యను\nవెతికి పడతామన్నారు. 'టైగర్' ను తీసుకు వచ్చి, బాలయ్య పుస్తకాలను\nవాసన చూపించారు. 'టైగర్' అక్కడి నుంచి సరాసరి పరిగెత్తి, మామిడి\nతోటలో ఒక చెట్టు కిందకుపోయి, పైకి చూస్తూ అరవసాగింది. కొమ్మల్లో దాక్కుని\nబాలయ్య కనిపించాడు. పంతులు, బండబాలయ్యను బడికి లాక్కుపోయాడు.",
            "book_page_end": 56
        }
    ],
    "statistics": {
        "total_stories": 16,
        "author_counts": {
            "చక్రపాణి": 1,
            "చందమామ బృందం": 9,
            "కె. సాత్యకిరావు": 1,
            "సి. నాగేశ్వరరావు": 1,
            "టి. బలరామయ్య": 1,
            "ఆర్. శ్యామలాంబ": 1,
            "విద్వాన్ విశ్వం": 1,
            "ప్రొఫెసర్ పి. సి. సర్కార్": 1
        },
        "genre_counts": {
            "పీఠిక": 1,
            "పురాణ కధా వివరణ": 1,
            "జాతక కథ": 1,
            "జానపద కథ": 1,
            "ఫాంటసీ / సీరియల్ కథ": 1,
            "బేతాళ కథ": 1,
            "సాహస కథ": 1,
            "విజ్ఞాన శాస్త్రం": 1,
            "ప్రేమ కథ / హాస్యం": 1,
            "అరేబియన్ కథ": 1,
            "భక్తి కథ / జీవిత చరిత్ర": 1,
            "గేయ కథ": 1,
            "చరిత్ర / విజ్ఞాన శాస్త్రం": 1,
            "ఇంద్రజాలం": 1,
            "హాస్యం / అడ్వెంచర్": 1,
            "హాస్యం": 1
        }
    }
}