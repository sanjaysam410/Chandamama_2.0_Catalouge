{
    "book_id": "చందమామ_1956_04",
    "stories": [
        {
            "title": "పంచ తంత్రం",
            "book_page_start": 3,
            "pdf_page_start": 13,
            "pdf_page_end": 16,
            "author": "విద్వాన్ విశ్వం",
            "genre": "నీతి కథ",
            "moral": "చిన్నతనంలోనే మంచి నీతి శాస్త్రాలను అభ్యసించడం వలన గొప్ప ప్రయోజనాలు కలుగుతాయి.",
            "keywords": [
                "నయ శాస్త్రం",
                "విష్ణుశర్మ",
                "రాజకుమారులు",
                "విద్య",
                "నీతి"
            ],
            "characters": [
                "మహిలారోప్య రాజు",
                "సుమతి",
                "విష్ణుశర్మ",
                "రాజు కుమారులు"
            ],
            "locations": [
                "మహిలారోప్య పట్టణము",
                "దక్షిణభూమి"
            ],
            "content": "విను మహిలారోప్య - మను పట్టణమ్ము\nవెనుక, దక్షిణభూమి - వెలయుచునుండె.\nఅమరేంద్రవైభవుం - డా యూరిరాజు;\nఅమరశ క్తి యట౦దు . రాతని జనులు.\nమువ్వురు కొడుకులు - మూర్ఖులైరంచు\nచివ్వుమన్నది రాజు - చిత్తమ్ములోన.\nచింతతో మంత్రుల - చేరంగ బిలిచి\nమంతన మ్మొనరించి - మాట్లాడే నిట్లు :\n\" తెలివిమాలిన కుమా - రుల పాడునడత\nతెలియుగదా మీకు - తీర్పరులార!\nచదువు సాములు లేని - చవటలై వీరు\nపదుగుర నవ్వుల - పాలయినారు.\nకొడుకులు లేకున్న - కొంతయే దిగులు\nకొడుకులు పోయిన - కొంతయే దిగులు.\nకొడుకులు మూర్ఖులై - కొంపలో నున్న\nకడదాక దిగులున - కాలిపోవలయు.\nకావున వీరికి - కాసంత తెలివి\nఏవిధమ్మున గల్గు? - ఎది ఉపాయమ్ము ?\nతలపోసి ఒక దారి \nతెలియంగజేసి\nకలత మాన్పించి, న -న్నలరించ వలయు.\nఐదు వందల మంది - అయ్య లున్నారు,\nనాదు మాన్యముల - నమరి మ్రింగుచును.\nనా కుమారుల కెట్లో - నయ శాస్త్రసిద్ధి\nచేకూర్చు మార్గమ్ము - చెవివేయు డయ్య!”\nఅను రాజు మాటల - నాలించి వారు\nవెనుకముందులు జూడ, అనె నొక డందు.\nసామాన్యమా దేవ - శాస్త్రాలు చదువ?\nఏమాత్రమైనను - ఎన్నేండ్లు పట్టు!\nపట్టి సాధించిన - వ్యాకరణమ్మె\nపట్టు పన్నెండేండ్లు - పలు మాట లేల?\nధర్మార్థ కామశా - డ్రమ్ములలోని\nమర్మము దెలియంగ-మణి ఎన్ని యేండ్లా?\nపిమ్మట సుమతియ౯- పెదమంత్రి లేచి\nఅమ్మహారాజుతో - అనె మెల్లగాను.\nఅన్ని శాస్త్రమ్ముల - నంత కాలమ్ము\nమన్నించి చదువుట - మాటలు కాదు.\nఇమ్మహి జీవిత - మేమి శాశ్వతము\nనమ్మక మెట్లు అ -న్నాళ్ళుందు మనుచు?\nఅంతులేనిది విద్య; - అల్పమాయుస్సు;\nఎంతెంత విఘ్నాలో ! - ఎవ్వరి కెఱుక!\nకావున నేదొ సం - గ్రహ శాస్త్ర మొకటి\nధీవర ! బోధించు - తీరు కన్గానుడు.\nఅఖిల శాస్త్రమ్ములు - చదివిన వాడు\nనిఖిల విద్యార్థుల - నెగడొందు వాడు;\nభూవరుం డా మాట - బుద్ధి పాటించి\nవేవేగ రావించె - విష్ణుశర్మాఖ్యు.\nసరగున నీతి శా - స్త్రము కుమారులకు\nసరియైన రీతిగా - చదివింపు మనియె.\nవంద మాన్యమ్ముల - వరుసగా నిత్తు\nముందుగనే అని - ముమ్మాఱు చెప్పె.\nఆలించి ఆ మాట - ఆ విష్ణుశర్మ\nఆలోచనము జేసి - అంతట పలికె :\n\" ఖండితమ్మగు మాట - గా చెప్పుచుంటి\nమండలాధీశ్వర! - మాన్యాల కొఱకు\nచెప్పను విద్యను - చిత్తగించండి.\nగొప్పవారల సేతు - కొడుకుల నెట్లో!\nఆరు మాసాలు నా - కవధి యివ్వండి\nభూరి సంభావనల్ - కోరను నేను.\nఎనుబది యేండ్లు నా - కిప్పటి వయసు;\nచనెనన్ని కోర్కెలు; - సంపద లేల ?\nఅడుగుచుంటివి గాన, - ఆరు మాసాలు\nగడువిందు నేర్పుదు - మన నీతి నెల్ల\nనీ పుత్రులకు విద్య - నేర్పకయున్న\nనా పేరు మార్చుకొ - న్నా ననుకొనుడు.\"\nఅను విష్ణుశర్మ విం - తయిన ప్రతిజ్ఞ\nవిని రాజు సంతోష - వివశుడైనాడు.\nపండితు డా పయి - పంచతంత్రమ్ము\nనిండు గుండెల వ్రాసి - నేర్పించె నీతి.\nఅన్ని శాస్త్రమ్ముల - నా రీతిగానె\nచిన్నవారికి నేర్పే - సెహబాసనంగ!\nఆనాటినుండి ప్ర - ఖ్యాతి వహించె\nఈ నీతి శాస్త్ర మెం - తేని లోకాన.\nబాల బాలికలకు - బహు నీతి గతుల\nచాలగా నేర్పు నీ - శాస్త్రము వినుడు.\nఈ పంచతంత్రమ్ము - నెవడు పఠించు\nఓపికతో, వాని కొక కీడు రాదు.",
            "book_page_end": 6
        },
        {
            "title": "రాతిమీద పంట",
            "book_page_start": 7,
            "pdf_page_start": 17,
            "pdf_page_end": 18,
            "author": "కె. రంగనాధరావు",
            "genre": "హాస్యం",
            "moral": "ఎవరైనా అసంభవమైన కోరికలు కోరితే, వారిని అదే విధంగా ఎదుర్కొని గుణపాఠం నేర్పాలి.",
            "keywords": [
                "మొఖాసాదారు",
                "భార్య",
                "పురోహితుడు",
                "రాజనాలు",
                "గుణపాఠం"
            ],
            "characters": [
                "మొఖాసాదారు",
                "భార్య",
                "పురోహితుడు"
            ],
            "locations": [
                "నిజాము రాజ్యం",
                "ఎర్రచెరువు"
            ],
            "content": "నిజాము రాజ్యంలో ఒక మొఖాసాదారుండే వాడు. అతనికి వివాహమై, భార్య కాపరానికి వచ్చింది. కాని ఆ మొఖాసాదారు అత్త వారిమీద దేనికో అలిగి భార్యతో మాట్లాడే వాడుకూడా కాడు.\nచివరకతడి భార్య తన దురవస్థ సంగతి ఇంటి పురోహితుడికి చెప్పుకున్నది. ఆయన కొంచెం ఆలోచించి, \" అమ్మాయీ, ఈసారి నీ భర్త బయటికి వెళ్ళేటప్పుడు ఒక పని చెయ్యి. నోట వక్క వేసుకుని, చేతిలో ఆకులు పట్టుకుని, వాకిలికి అడ్డంగా నిలబడు. నీభర్త నిన్ను అడ్డంలెమ్మంటాడు. సున్నంపెడితే లేస్తానను. దానికి అతను ఏమంటాడో నాతో చెప్పు,” అన్నాడు.\nభార్య అలాగే చేసింది. ఆమె వక్క వేసుకుని, చేతిలో ఆకులు పట్టుకుని, వాకి లికి అడ్డంగా నిలబడింది. బయటికి పోతూ భర్త వచ్చాడు. \"దారికి అడ్డంలే!\" అన్నాడు. \"కొంచెం సున్నం పెట్టండి, లేస్తాను,” అన్నది భార్య.\n“రాతిమీద రాజనాలు పండాలి, బంగారు కొడవళ్ళతో పంట కొయ్యాలి; నేను ఆడ దాని చెప్పులు మొయ్యాలి, ఎర్రచెరువు నీళ్ళు తాగాలి-అప్పుడే నీకు నేను సున్నం పెట్టేది!\" అంటూ భర్త ఆమెను తోసేసి వెళ్ళిపోయాడు. భార్య పురోహితుడితో జరిగినదంతా చెప్పింది.\n\" ఇంకేమమ్మా? మీ పొలంలో రాతి భూమి ఉన్నదిగా ? దానిమీద మోకాలి లోతు మట్టి తోలించి రాజనాలు చల్లించు. పంట ఆయాక బంగారు కొడవళ్ళు పెట్టి కోత కోయించు,\" అన్నాడు పురోహితుడు.\nభార్య, పురోహితుడి సలహాప్రకారం, రాజనాల పంట వేయించి, అది కోతకు రాగానే, మగవేషంలో గుర్రం ఎక్కి పంట కోసే చోటికి వెళ్లింది.\n\" ఎవరి అనుమతితో ఈ భూమిలో సేద్యం చేస్తున్నారు. ఖామందును పిలవండి. ఈ తప్పుకు వెయ్యిరూపాయలు జరిమానా విధిస్తున్నాం,\" అన్నదామె కూలీలతో.\nవెంటనే ఆమె భర్తకోసం కబురు\nవెళ్లింది. అతను వచ్చాడు. భార్య అతని\nమీద మండిపడుతూ, \" మేం నవాబుగారి\nఅధికారులం. ఈ పొలంలో పంట పండించ\nటానికి నీకు అనుజ్ఞ ఇచ్చిన గాడిదె ఎవరు?\nరా, దఫ్తరుకు రా!” అన్నది.\nభర్త వణికిపోతూ, కాలినడకను ఆమె\nగుర్రం వెనకనే బయలుదేరాడు. గుర్రం\nమీద వున్న భార్య తన కాలి చెప్పులను\nఒక్కొక్కటే కింద వదిలింది. అధికారి\nఅసలే ఆగ్రహంగా ఉన్నాడని, భర్త ఆ\nచెప్పులు తీసి చేతపట్టుకుని గుర్రంవెంట\nపరిగెత్తాడు. భార్య అతన్ని ఎర్ర చెరువు\nగట్టుదాకా తీసుకుపోయింది. ఎండలో\nచాలా దూరం పరిగెత్తివున్న భర్త, దాహం\nవేసి, చెరువులో నీళ్లు తాగటానికి తన\nభార్యను అనుమతి వేడాడు.\n\" సరే, నీళ్ళు తాగి నువ్వింటికి పో!\nఈ సారికి నిన్ను క్షమించాం!” అంటూ\nభార్య గుర్రంమీద ఇల్లు చేరుకున్నది.\nతరవాత చాలా సేపటికి భర్త ఇంటికి\nవచ్చాడు. ఆమె అతనికి భోజనం పెట్టింది.\nఅతను భోజనంచేసి బయటికి పోబో\nతుండగా, ఆమె వక్ష వేసుకుని, చేత ఆకులు\nపట్టుకుని వాకిలికి అడ్డంగా నిలబడింది.\n\"దారికి అడ్డంలే!\" అన్నాడు భర్త.\n\"రాతిమీద రాజనాలు పండాయి;\nబంగారు కొడవళ్ళతో కోశారు; మీరు ఆడ\nదాని చెప్పులు మోశారు; ఎర్రచెరువు నీళ్లు\nతాగారు. కాస్త సున్నంపెట్టి మరీ వెళ్లండి,\nతప్పేమీలేదు!\" అన్నది భార్య.\nభర్తకు జరిగినదంతా అర్థమయింది.\nఅతను చాలా సిగ్గుపడి, ఆ నాటినుంచీ\nభార్యతో మంచిగా వుండసాగాడు.",
            "book_page_end": 8
        },
        {
            "title": "మకరదేవత",
            "book_page_start": 9,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ధారావాహిక",
            "moral": "స్వేచ్ఛా స్వాతంత్ర్యాల కోసం ఐకమత్యంగా పోరాడాలి.",
            "keywords": [
                "నరవాహనుడు",
                "కుండలినీ ద్వీపం",
                "కోయలు",
                "శివదత్తుడు",
                "తోడేలుగూడెం"
            ],
            "characters": [
                "శివదత్తుడు",
                "మందరదేవుడు",
                "కోయ కులపెద్ద",
                "నరవాహనుడు",
                "యువకుడు"
            ],
            "locations": [
                "కుండలినీ ద్వీపం",
                "అడవి ప్రాంతం",
                "తోడేలుగూడెం"
            ],
            "content": "[యుద్ధంలో గాయపడి సమరసేనుడు మరణించినట్టు తెలుసుకున్న శివదత్తుడు, తన అనుచరులతో అడవిలోకి పారిపోయాడుగదా! అక్కడ ఒక కోయగూడెంలో కులపెద్ద అతడికి ఆతిథ్యం యిచ్చాడు. ఆ రాత్రి కోయ గూడేలమీద సైనికులు దాడిచేశారు. వాళ్లల్లో ఒకడు, సుబాహుడనే పేరుగల సరవాహనుడి అనుచరుడి సంగతి చెప్పాడు. తరవాత —]\n\"మందరదేవా! ఆ శత్రు సైనికుడి మాటలు నన్నూ, కోయ కులపెద్దనూకూడా ఆశ్చర్య చకితులను చేసినై. పరిస్థితులు ఏదో కొత్తమార్గాన కదులుతున్నట్టు నేను అనుమానించాను,” అన్నాడు శివదత్తుడు.\nమందరదేవుడు తల పంకించి, \"మీ ఈ కొత్త అనుభవం నన్నూ ఆశ్చర్యపరు స్తున్నది. తరవాత ఏం జరిగిందో చెప్పండి!\" అని అడిగాడు.\n\" నాతోపాటు ఆ కోయ కుల పెద్దకూడా ప్రమాదాన్ని గ్రహించినట్టు కనిపించాడు. అతడు నాకేసి తిరిగి, \"ఈ అడవిలో మరెవరి ప్రమేయం లేకుండా, స్వేచ్ఛగా జీవించే మావరకూ, మీ రాజ్యపు అల్లకల్లోలం, గందరగోళం వ్యాపించినట్టు కనబడు తున్నది. ఈ సైనికుడు చెప్పే ఆ సుబా హుడు రాజైన నరవాహనుడికి ఎంతటి సహాయం చేసివున్నా, ఈ విధంగా మా గూడేలమీద పడే హక్కు అతడికి లేదను కుంటాను!” అంటూ పళ్లు కొరికాడు.\n\"ఈ రోజుల్లో బలంగల వాడిదే రాజ్యం! మీ కోయలంతా ఐకమత్యంగా ఎదిరించ గలిగితే, కొంత ప్రయోజనం ఉండవచ్చు. అందుకు నాచేతనైన సహాయం చేయ గలను,” అన్నాను.\nమేము కొంత ముందుకు వెళ్ళేసరికి, కత్తులూ కఠార్లతో వున్న అనేకమంది నర వాహనుడి సైనికులు ఒక కోయగూడెం మీద పడి వీరవిహారం చేస్తూండటం కనిపిం చింది. వాళ్లు చేతికి అందినదల్లా సర్వ నాశనం చేస్తూ, దొరికిన కోయల చేతులకు తాళ్లు బిగించి సోలుపుగా నడుపుకు పోతున్నారు. బహుశా పట్టణాల్లో బానిసలుగా అమ్మేందుకు, వీళ్ల నిలా పట్టుకుపోతున్నా రని నా కనిపించింది.\nఅంతలో కులపెద్ద నాయకత్వంకింద వున్న కోయలు భయంకరంగా అరుస్తూ, నరవాహనుడి సైనికులమీద హఠాత్తుగా పడ్డారు. తమను ఎదిరించేవా ళ్ళిక్కడ ఎవ్వరూ లేరన్న ధీమాతో వున్న ఆ సైనికు లంతా, అఠాత్తుగా ఇలా జరిగేసరికి నిబ్బరం కోల్పోయి చెల్లాచెదరు కాసాగారు. కోయలు ఆ సైనికులలో దొరికినవాణ్ణి దొరికినట్టు తమ ఈటెలతో పొడుస్తూ, బానిసలుగా బంధింపబడిన తమ జాతివాళ్ళ కట్లు విప్పి, విజయనాదాలు చేయసాగారు.\nకొద్దిసేపట్లో ఆ గూడెంలో ఆయుధం పట్టగలిగిన ప్రతివాడూ, వాళ్ల కుల పెద్ద నాయకత్వంకింద, అడవి తగలబడుతున్న ప్రాంతంకేసి బయలుదేరారు. నేనుకూడా నా అనుచరులతో వాళ్ళ వెనకనే బయలు దేరాను. తమ స్వేచ్ఛా స్వాతంత్ర్యాలకు ఎంత ముప్పు వాటిల్లపోతున్నదో ఈ కోయలు గ్రహించగలిగితే —వీళ్ళ సహాయంతో క్రూర నరవాహనుణ్ణి ఒక దెబ్బ తీయవచ్చని నాకు ఆశ కలిగింది.\nఈ పోరాటంలో నేను నా అనుచరులతో పాల్గొనే అవకాశం చిక్కలేదు. కోయల ధైర్యసాహసాలు నన్ను ఆశ్చర్యపరిచినై. కొంత శిక్షణా, క్రమపద్ధతీ అనుసరిస్తే, వీళ్ల సహాయంతో కుండలినీ ద్వీపాన్ని నరవాహ నుడి కబంద హస్తాలనుంచి విముక్తం చేయవచ్చని పించింది.\n\"ఆ మండుతున్న అడవి ప్రాంతాన్ని అలా వదిలివేయవలసిందేనా? ఆ మంటలు క్రమంగా ఈ ప్రాంతానిక్కూడా వ్యాపిం చవచ్చు!” అన్నాను కోయ కులపెద్దతో.\nఅతడు కాలుతున్న అడవికేసి ఓమారు చూసి, \"వాటిని ఆర్పటం మానవమాత్రుడి వల్ల కాదు, ముట్టించటం మాత్రం తేలికే. సరే, యిప్పుడు ఒక సంగతి చెప్పండి. నర వాహనుడనే పేరు గల మీ రాజు, మా అరణ్య ప్రాంతాలను ఎవరెవరికో సొంతా నికి పంచిపెట్టడమేమిటి? ఒకవేళ యిదే విధంగా, యీ అడవిలోని కోయలమంతా అతణ్ణి ప్రతిఘటిస్తే, అతడు మమ్ములను సర్వనాశనం చేయడానికి ప్రయత్నించ గలడా?\" అని అడిగాడు.\nఅలాంటి ప్రశ్నకోసమే ఎదురుచూస్తున్న నేను, కోయ కులపెద్దకు నరవాహనుడి కుటిల రాజనీతి, అందులో అతడికి సహాయ పడిన మరి కొందరు ద్రోహుల సంగతీ చెప్పాను. \"తనకు సహాయపడిన ద్రోహుల్లో నోరుగల ప్రతివాడికీ, ఏదో ఒక ప్రాంతాన్ని దానంచేసి సంతృప్తిపరచకపోతే, వాళ్ళు అతణ్ణి హతమారుస్తారు. కనక, అతడు ఈవిధంగా చేయక తప్పదు. మీరీ ప్రమా దాన్నుంచి బయటపడాలంటే, అందరూ ఐక్యంగా అతణ్ణి ఎదిరించాలి. అంతకన్న మరో మార్గం లేదు,” అన్నాను.\nనా మాటలు విన్న, కోయ కులపెద్ద నాలుగైదు నిమిషాల సేపు ఆలోచిస్తూ ఊరు\nకుని, తరువాత అక్కడ చేరిన కోయల కేసి తిరిగి, \"మీరు అడవి నాలుగు చెరగు లకూ ఈ వర్తమానం అందజేయాలి! రేపు సరిగా మిట్టమధ్యాహ్నం వేళ తోడేలుగూడెంలో కుల పెద్దలందరూ సమా వేశం కావాలి. వాళ్ళు తమ తమ అను చరుల్ని వెంటబెట్టుకు రావటం మంచిది! వెళ్ళండి !\" అంటూ పెద్దగా అరిచాడు.\nమరుక్షణంలోనే ఆయుధాలు ధరించిన బలశాలులైన కోయయువకులు కేకలు పెట్టుకుంటూ అడవి అన్ని దిక్కులకూ పరిగెత్తసాగారు. నేను కోయ కుల పెద్ద వెంట తోడేలుగూడెంకేసి బయలు దేరాను.\nమేము గూడెం చేరేసరికి బాగా తెల్లవారి పోయింది. దగ్గర్లో అన్ని గూడేలు వుండగా కులపెద్దల సమావేశానికి, ఇంత దూరంలో వున్న యీ తోడేలుగూడేన్ని, వృద్ధుడు యెందుకు యెన్నుకున్నాడో; గూడేన్ని చూచింతరవాత నా కర్థమైంది.\nఈ తోడేలుగూడెం అన్ని కోయగూడేల లాంటిది కాదు. గూడేనికి చుట్టూ ఎత్తయిన మట్టిగోడా, అక్కడక్కడా ఎత్తయిన బురు జులూ కనిపించాయి. గూడెంలో వున్న పెద్ద చెట్లమీద మంచెలూ, అక్కడినుంచి బాణాలు వదిలేందుకు అనువైన స్థావరాలూ ఉన్నాయి. గూడెంమధ్య వున్న బ్రహ్మాండ మైన టేకుమాను ఎక్కి చూస్తే—అక్కడికి చుట్టుపట్ల రెండు మూడు మైళ్ళవరకూ అడవిలో ఏం జరుగుతున్నదీ చూడవచ్చు. అదీ యీ గూడెం ప్రత్యేకత!\nప్రొద్దు ఎక్కుతున్నకొందికీ క్రమంగా కులపెద్దలు తమతమ అనుచరులతో గూడెం చేరసాగారు. ఈ పెద్దల్లో బాగా వృద్ధులూ, యువకులూకూడా వున్నారు. అందరూ పూర్తిగా ఆయుధసన్నద్ధులై వచ్చారు. అందరి ముఖాలమీదా భయం, ఆదుర్దా స్పష్టంగా కనబడుతోంది.\nసరిగా మిట్టమధ్యాహ్నంవేళకు సమావేశ ప్రారంభ సూచనగా పెద్దపెద్ద తప్పెటలు మోగించబడినై. ఊడలు దిగిన ఒక పెద్ద మర్రిచెట్టు కింద పులి చర్మాలూ, జింక చర్మాలూ పరచబడినై. కులపెద్ద లంతా ఒక్కొక్కళ్లే వచ్చి వాటిమీద కూర్చో సాగారు. నావెంట వున్న వృద్ధుడికి చెట్టు మొదట్లో ఒక ఉన్నతాసనం యివ్వబడింది. నాకూ, నా అనుచరులకూ అతడికి కొంచెం పక్కగా స్థానాలు చూపబడినై.\nవివిధ రకాల పండ్లూ, మాంసాలూ, మద్యం అక్కడ చేరినవారి కందరికీ వడ్డించబడినై. అందరూ తృప్తిగా తిన్న తరవాత వృద్ధుడు స్పష్టమైన స్వరంలో సమావేశానికి వాళ్లనందరనూ పిలిచిన కారణం వివరించాడు: \"పరిస్థితులు తారు మారైనట్టు కనబడుతున్నవి. ఈ కుండలినీ ద్వీపంలో యీనాటివరకూ ఎన్ని రాజరికాలు మారినా, యీ అడవుల్లో నివసించే మనను అవేమీ బాధించలేదు. తరతరాలనుంచీ యీ వనసంపదను నమ్ముకుని స్వేచ్ఛగా ఏదో ఒకటి చేయాలని తప్ప— ఆ చేయ వలసిందేమిటో చాలామందికి అవగాహన అయినట్టు లేదు. \" ఈ అడవి మనది! దీని మీద హక్కుభుక్తాలన్నీ మనవి!\" ఇదీ కొందరి మాటల ధోరణి.\nవాళ్ళు చెప్పినదంతా శ్రద్దగా విన్నతర వాత వృద్ధుడు, \" అయితే, ఆ హక్కును నిలబెట్టుకోవటం ఎట్లా?” అని వాళ్లను సూటిగా ప్రశ్నించాడు.\nఅక్కడ చేరినవాళ్లల్లో చాలామంది యీప్రశ్న విని ముఖముఖాలు చూసుకో సాగారు. కొద్దిసేపు నిశ్శబ్దం తరవాత, ఒక యువకుడు లేచి, \" వాళ్లు మనమీద బల ప్రయోగం చేసి లొంగతీసుకో దలిచారు. కనుక, మనం మన బలప్రదర్శనంద్వారానే వాళ్ళను ప్రతిఘటించి ఓడించవలసి వుంటుంది!” అన్నాడు.\nఈ మాటలకు సమావేశం అన్నిమూలల నుంచి 'అవును, అవును!' అన్న ప్రతి ధ్వనులు వినిపించినై. ఇలాంటి తరుణం కోసమే వేచివున్న వృద్ధుడు తృప్తిగా తల వూపుతూ, \" అయితే, కులపెద్దలందరూ తమతమ అనుచరుల్ని వెంటనే పోగు చేయటం మంచిది. శత్రువులు ఒక్కొక్క గూడెం మీద పడి మనను క్రమక్రమంగా లొంగదీసుకునే అవకాశం యివ్వకూడదు. మనంకూడా వున్న పూర్తిబలంతో శత్రువును ఎదుర్కొని విజయమో, పరాజయమో తేల్చుకోవటం మంచిది!” అన్నాడు.\nసమావేశమైన పెద్దలందరికీ అతడి మాటలు నచ్చినై. అంగీకారసూచకంగా అందరూ చప్పట్లు చరిచారు. అప్పుడు వృద్ధుడు, \" కాని, మీ అందరి అనుమతితో ముందుగా నేనొక చిన్నపని చేయదలుచు కున్నాను. ఇప్పుడు కుండలినీద్వీపరాజ్యాన్ని హస్తగతం చేసుకున్న ఆ నరవాహన రాజుకు, యీ అడవిప్రాంతంపై తన సైని కులను పంపటం ధర్మం కాదని తెలియ పరుస్తాను. దానికి అతడి సమాధానం ఎలా వుంటుందోకూడా చూద్దాం!” అన్నాడు.\nఈ ప్రయత్నానికూడా అందరూ తలలు వూపారు. దానితో సమావేశం పూర్తయింది. మరనాటి సాయంకాలంలోపల కుల పెద్ద లందరూ తమతమ అనుచరులతో తోడేలు గూడెం చేరేట్టు నిర్ణయం జరిగింది. అడవి మొగదలలో వున్న గూడేలను ఖాళీచేసి, స్త్రీలనూ, పిల్లలనూ బాగా అడవి లోపలి భాగానికి పంపాలని నిశ్చయించుకున్నారు.\nఅందరూ వెళ్లిపోయింతరవాత వృద్ధుడు నన్ను దగ్గరకు పిలిచి, \"మీ అభిప్రాయం ఏమిటి? ఈ వచ్చిన ముఖ్యులందర్నీ చూచారుగదా! వీళ్లు ఆ సైనికుల ధాటికి నిలబడగలరా?\" అని అడిగాడు.\n\"అది యిప్పుడే చెప్పలేం. ఆ నరవాహ నుడి సైనికులు సుశిక్షితులు. పైగా, వాళ్లకు అశ్వికబలం వున్నది. మెరుపులా దాడిచేసి అంతలో మాయమైపోగలరు. ఇక, మీది ముఖ్యంగా కాల్బలం. యుద్ధంలో విజ యానికి ఒక్క ధైర్యసాహసాలే చాలవు. మీరు కొంత అశ్వికబలాన్నికూడా సమ కూర్చగలరా?\" అని అడిగాడు.\nవృద్ధుడు పెదాలు చప్పరించి, \" అది యిప్పట్లో సాధ్యమయే పనికాదు. మా కోయ యువకుల్లో కొందరు యిప్పుడిప్పుడే అడవిగుర్రాలను మచ్చిక చేసి, వాటికి జీనులూ, కళ్లేలూ లేకుండా స్వారిచేయటం అలవరుచుకుంటున్నారు. జీనులూ అవీ చేసే నేర్పరులైన పనివాళ్లు మాకు లేరు. అవసరం అయితే, కొంత అశ్వికబలాన్ని కూడా సమకూర్చవచ్చు,” అన్నాడు.\n“అయితే, తప్పక ప్రయత్నించండి. వాటి అవసరం చాలా వుంటుంది!\" అని సలహా యిచ్చాను. తరవాత వృద్ధుడు, ఒక యువ కుణ్ణి పిలిచి, ఒక జంతుచర్మంమీద పదు నైన కత్తిమొనతో ఏదో రాసి, \"దీనిని నర వాహన మహారాజుకు చేర్చాలి. నువ్వు నిర్భయంగా ఈ అడవినుంచి మైదానం మీదికి పోవచ్చు. ఏ సైనికుడికి దీనిని చూపించినా, అతడు నిన్ను ఆ రాజుదగ్గ రకు తీసుకుపోతాడు. నువ్వుమాత్రం నిరా యుధుడుగా వెళ్ళవలసి వుంటుంది,” అని ఆజ్ఞాపించాడు.\nవృద్ధుడు పంపుతున్న ఈ లేఖవల్ల ఏమాత్ర ప్రయోజనం కలుగుతుందో చూడా అన్న ఉత్సుకత నాలో కలిగింది. ఒకటి మాత్రం నేను గ్రహించాను; దీనివల్ల పెద్ద వుపయోగం కలుగుతుందని వృద్ధుడుకూడా ఆశిస్తున్నట్టు నాకు కనబడలేదు.\nఆ రాత్రి మేమంతా తోడేలుగూడెం లోనే నిదిరించాం. అడవి కాలుతున్న సూచనగా తెల్లవార్లూ మంటలు కనబడినై. తెల్లవారిం తరవాత మేం లేచి చూసేసరికి, అప్పటికే వృద్ధుడూ, మరి కొందరు కోయలూ, గూడెం మధ్య వున్న పెద్ద టేకుమానుకింద చేరివున్నారు. నేను అక్కడికి వెళ్లేసరికి మానుపైన వుండి మైదాన ప్రాంతాన్ని పరికించి చూస్తున్న ఒకడు పెద్దగా కేక పెట్టి, \"అదుగో మన వాడు వస్తున్నాడు. కాని అదేమిటి, గాడిద మీద కూర్చున్నాడు!\" అంటూ ఆశ్చర్యం ప్రకటించాడు.\n(ఇంకా వుంది)",
            "book_page_end": 16
        },
        {
            "title": "ప్రత్యుపకారం",
            "book_page_start": 27,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "కల్పన",
            "moral": "తెలిసిన ప్రమాదాన్ని ధైర్యంతో ఎదుర్కొన్న సాహసమే గొప్పది, అది ప్రతిఫలాన్ని ఆశించని స్నేహానికి ప్రతీక.",
            "keywords": [
                "విక్రమార్కుడు",
                "బేతాళుడు",
                "సత్వశీలుడు",
                "చండసింహుడు",
                "సాహసం"
            ],
            "characters": [
                "విక్రమార్కుడు",
                "బేతాళుడు",
                "చండసింహుడు",
                "సత్వశీలుడు",
                "కాలనేమి కుమార్తె",
                "రాజు పురోహితులు"
            ],
            "locations": [
                "తామ్రలిప్తి నగరం",
                "సింహళం",
                "సముద్రం అడుగున ఉన్న నగరం"
            ],
            "content": "విసుగుచెందని విక్రమార్కుడు చెట్టువద్దకు తిరిగి పోయి, మళ్ళీ శవాన్ని దించి భుజాన వేసుకుని, మౌనంగా శ్మశానంకేసి నడవ సాగాడు. అప్పుడు శవంలో ఉన్న బేతా ళుడు, \"రాజా, మరొకరి నిమిత్తమై నీవు పడే యాతన చూడగా నాకు చండసింహుడి వృత్తాంతం జ్ఞాపకానికి వస్తున్నది. నీకు మార్గాయాసం తెలియరాకుండా ఉండ గలందులకు అతని కథ చెబుతా విను!\" అంటూ ఈ కథ చెప్పసాగాడు:\nతూర్పుతీరాన గల తామ్రలిప్తి నగరాన్ని ఒకప్పుడు చండసింహుడనే రాజు పరిపా లించాడు. ఆయన తన ఆశ్రితులను ఎంత బాగా చూచేవాడంటే, అనేకమంది రాజ కుమారులు ఆయనవద్ద కొలువు చేయ టానికి దేశదేశాలనుంచి వచ్చేవారు.\nఈవిధంగా వచ్చిన వారిలో సత్వశీలు డనే దక్షిణదేశపు రాజ కు మారు డొక డున్నాడు. ఇతను కాలం కలిసిరాక రాజ్య భ్రష్టుడై కట్టుబట్టలతో దీర్ఘ కాలం ప్రయా ణంచేసి, చినిగిపోయిన దుస్తులతో రాజ ద్వారం చేరాడు. రాజు అతన్ని సామా న్యుడిగా భావించి, నౌకరీలో పెట్టుకున్నాడు.\nఇదికూడా తన దురదృష్టమే అనుకుని సత్వశీలుడు రాజుగారి గుర్రాలను సం రక్షిస్తూ, జీతం బత్తెం అడగకుండా, నిండు పదేళ్లు నౌకరీ చేశాడు.\nఇంతలో ఒకనాడు రాజు సిబ్బందితో సహా వేటకు బయలుదేరాడు. రాజుగారి గుర్రం ముందు పరిగెత్తేపని సత్వశీలుడి దయింది. వేట ఉత్సాహంలో రాజు తన పరివారాన్ని దాటి అడవిలోకి చాలాదూరం వెళ్ళాడు. అప్పటికీ సత్వశీలుడు రాజు గుర్రంముందు పరిగెత్తుతూనే ఉన్నాడు.\nఅరణ్యమంతా నిర్జనంగా ఉంది. తాను దారి తప్పివచ్చినట్టు గ్రహించాడు రాజు. తన గుర్రం ముందు పరిగెత్తే సత్వశీలుణ్ణి చూసి, \" ఏమోయ్! మనం వచ్చిన దారి నీకేమైనా తెలుసా?” అని అడిగాడు.\n\"తెలుసు, మహారాజా! మిట్టమధ్యాహ్న మయింది! మీరు కాస్సేపు చెట్లనీడను విశ్రమించండి. తరవాత నేను వచ్చిన దారి చూపుతాను,” అన్నాడు సత్వశీలుడు.\n\"నేను ముందు స్నానం చెయ్యాలి. దాహం వేస్తున్నది. ఆకలిగాకూడా ఉంది. ఎలాగ?” అన్నాడు రాజు.\n\"కొంచెం ఓపికపట్టండి. దగ్గిరలో జలాశయమేదైనా ఉందేమో చూస్తాను,” అంటూ సత్వశీలుడు ఒక ఎత్తయిన చెట్టెక్కి చుట్టూ కలయజూసేసరికి, అత నికి కొంతదూరంలో ఒక చిన్న నది కన బడింది. అతను చెట్టు దిగివచ్చి, రాజును నదివద్దకు తీసుకుపోయి స్నానం చేయించి, తన ఉత్తరీయం కొంగునుండి రెండు ఉసిరికపళ్ళు తీసి, \"మహారాజా, వీటితో మీ ఆకలి తీర్చుకోండి,” అన్నాడు.\nరాజు ఆశ్చర్యపడి, \"ఈ పళ్ళు ఇక్కడ ఎలా వచ్చాయి? వీటితో ఆకలి తీరు తుందా ?” అని అడిగాడు.\n\"చిత్తం, తమ కొలువులో ఉన్న పదే ళ్లుగా నేను వీటితోనే ఆకలి తీర్చుకుంటు న్నాను. నేను వేరే ఆహారం ఎరగను. నావద్ద ఇవి ఎప్పుడూ ఉంటాం,” అన్నాడు సత్వశీలుడు.\nసత్వశీలుడి కధంతా విన్న మీదట రాజు ఆశ్చర్యానికి అంతేలేదు. తనకింద జీతం బత్తెంలేకుండా పదేళ్ళనుంచీ ఇటువంటి బుద్ధిమంతుడు పనిచేస్తూంటే అతని కష్ట సుఖాలు తెలుసుకోలేక పోయినందుకు రాజుకు ఎంతో బాధకూడా కలిగింది.\nవేటనుంచి తిరిగి రాగానే రాజు నిండు కొలువులో సత్వశీలుడి కథ యావత్తూ చెప్పాడు. అతనికి బోలెడంత ధనమూ, కొంత జాగీరు ఇచ్చాడు. అతన్ని తన అంత రంగిక పరివారంలో ఒకణ్ణిగా నియమిం చాడు. ఇంతచేసినాకూడా రాజుకు, సత్వ శీలుడి రుణం పూర్తిగా తీర్చుకున్నాననే నమ్మకం కలగలేదు.\nకొంతకాలం గడిచింది. రాజు వివాహం చేసుకోవటానికి నిశ్చయించు కున్నాడు. సింహళ రాజకుమార్తెను చేసుకుంటే అన్నివిధాలా బాగుంటుందని మంత్రులు సలహా ఇచ్చారు. పెళ్ళివిషయాలు మాట్లాడి రావటానికి రాజు సత్వశీలుణ్ణి సింహళానికి ఓడలో ప్రయాణంకట్టి పంపించాడు. రాజ పురోహితులతోసహా సత్వశీలుడు సముద్ర మధ్యం చేరేసరికి ఒక వింత జగిరింది.\nఓడపోయే మార్గానికి అడ్డంగా, సము ద్రం అడుగునుంచి ఒక బంగారు ధ్వజం ఆకాశం ఎత్తు లేచింది. అదే సమయాన సముద్రం మీద హెూరుగాలితోసహా తుఫాను చెలరేగింది. గాలికి, ఓడ ధ్వజానికి వెళ్ళికొట్టుకుని ముణిగి పోసాగింది. ఓడలో జనం హాహాకారాలు చేశారు.\nతన ప్రయాణానికి సముద్రుడీవిధంగా విఘ్నంకలిగిస్తాడా అని సత్వశీలుడికి పట్ట రాని ఆగ్రహం వచ్చింది. అతను కత్తిదూసి సముద్రంలోకి దూకేశాడు. ఎంతలోతుకు పోయినా అతనికి సముద్రుడు కనిపించ లేదు, కాని అట్టడుగున అందమైన తోటలూ, ఒక పార్వతీ ఆలయమూ కనిపించాయి.\nసత్వశీలుడా ఆలయం ప్రవేశించి దేవికి నమస్కారంచేసి కూచున్నాడో లేదో, ఆక్షణంలోనే అక్కడికి అద్భుత సౌందర్య వతి అయిన ఒక స్త్రీ వచ్చింది. ఆమె వెంట వెయ్యిమంది చెలికత్తెలున్నారు. ఆ వచ్చిన స్త్రీ సత్వశీలుడికేసి చూడనైనా చూడకుండా దేవిని ఆరాధించి తన చెలి కత్తెలతోసహా బయలుదేరింది. ఆమెను చూస్తూనే ప్రేమించిన సత్వశీలుడు వెర్రి వాడిలాగా ఆమెవెనకనే బయలుదేరాడు.\nఆ స్త్రీలంతా పోయి పోయి ఒక నగరం చేరారు. ఒక రాజభవనంలో వారందరూ కొలువుతీరి కూర్చున్నారు. సత్వశీలుడు తాను ప్రేమించిన కన్యకు సమీపంలోనే కూచుని ఒళ్ళంతా కళ్ళుచేసుకుని ఆమెను చూడసాగాడు. అతన్ని కాస్సేపు భరించిన మీదట ఆ స్త్రీ తన చెలికత్తెలకు ఏదో సంజ్ఞచేసింది. వెంటనే ఒక చెలికత్తె సత్వశీలుడివద్దకు వచ్చి, \"స్వామీ, మీరెవరో! మాకు అతిథులుగా వచ్చారు. భోజనానికి వేళకావచ్చింది. సమీపంలో నే కొలనున్నది. అందులో స్నానంచేసి వేగిరం రండి!” అని మర్యాద చేసింది.\nసత్వశీలుడు పరమానందం చెందిన వాడై, కొలనుకువెళ్ళి అందులో స్నానం చెయ్యటానికి దిగాడు. మరుక్షణం అతను తామ్రలిప్తి నగరంలోని తోటబావిలో తేలాడు. రాజభటు లతన్ని గుర్తించి రాజు దగ్గిరికి తీసుకుపోయారు.\nసత్వశీలుడి అనుభవాలన్ని విన్నాక రాజుకు తన ఓడ ముణిగిపోయిందనిగాని, తన పెళ్ళియత్నాలు భగ్నమయాయనిగాని విచారం కలగలేదు, సత్వశీలుడి రుణం తీర్చుకునేటందుకు అవకాశం దొరికిందని సంతోషం కలిగింది. ఆయన సత్వశీలు డితో, \" నువ్వెంతమాత్రమూ విచారించ వద్దు. నువు ప్రేమించిన సుందరి నిన్ను పెళ్ళాడేటట్టు నేను చూస్తాను. మనం వెంటనే ప్రయాణమై ఆ సముద్రం దారినే వెళదాం!” అన్నాడు.\nఈసారికూడా నావకు అడ్డంగా సము ద్రంలోనుంచి బంగారు ధ్వజస్తంభం లేచింది. అది కనిపించగానే సత్వశీలుడూ, అతని వెనకనే రాజూ సముద్రంలోకి దూకారు. కొద్దిసేపట్లో వారు పార్వతీదేవి ఆలయం వద్ద నేలతాకారు. వారు దేవికి నమస్కారంచేసి బయటికి వచ్చే అంతలో పూర్వంలాగే ఆ సుందరి తన సఖీజనంతో సహా ఆలయానికి వచ్చింది. ఆమె రాజు కేసి ఒకసారి చూసి లోపలికి వెళ్లింది.\nరాజు ఆమెకోసం వేచిఉండక సత్వ శీలుణ్ణి తీసుకుని చుట్టుపక్కల ఉండే ఉద్యానవనాలలోకి వెళ్ళిపోయాడు.\nకన్య ఆలయంలో దేవీపూజ ముగించి బయటికి వచ్చి రాజుకోసం చూసింది. అతను కనిపించక పోయేసరికి ఒక చెలి కత్తెను పిలిచి, \"ఇంతకుపూర్వం మనకు కనిపించిన మహారాజును ఎక్కడ వున్నాడో వెతికి, మన ఇంటికి ఆతిథ్యానికి పిలుచుకు రావే!\" అని పంపించింది.\nఆ చెలికత్తె ఉద్యానవనాలన్నీ తిరిగి రాజును చేరుకుని, \"మహాప్రభూ! మా యజమానురాలు ఆతిథ్యానికి రమ్మన్నది, దయచెయ్యండి!\" అని ప్రార్థించింది.\n\"ఈ పిలుపే సమస్తోపచారాలూ! వేరే ఆతిథ్యం అవసరంలేదు,” అన్నాడు రాజు.\nరాజు ఇలా అన్నట్టు చెలికత్తె చెప్పగానే ఆ కన్య స్వయంగా బయలుదేరి వచ్చి ఆయనను ఆహ్వానించింది,\n\"నా మిత్రుడికి మీరిచ్చిన అతిథ్యం గురించి విన్నాను. నాకు అలాటి ఆతిథ్యంతో పనిలేదు,” అన్నాడు రాజు.\n\"స్వామీ, తమరు గొప్పవారు. తమ వంటివారిదగ్గిర అలా ఎందుకు చేస్తాను? మీరు తప్పక దయచెయ్యాలి,” అన్నదామె.\n\"అయితే నా మిత్రుణ్ణి ఇప్పుడే వివాహ మాదు,” అన్నాడు రాజు. ఆమె ఒప్పు కున్నది. వారిద్దరికీ పెళ్లిచేసేసి రాజు సత్వ శీలుడితో, \"నేను నీదగ్గిర రెండు ఉసిరిక పళ్ళు తిన్నాను. అందులో ఒక్క పండు రుణం తీరలేదు,” అని చెప్పి, సమీపంలో వున్నకొలనులో దూకి తన నగరం చేరాడు.\nఈ కథ చెప్పి బేతాళుడు, \"రాజా! చందసింహుడూ, సత్వశీలుడూ, ఇద్దరూ కూడా సాహసించి సముద్రంలో దూకారు గదా? ఇద్దరిలో ఎవరిసాహసం గొప్పది?” అని అడిగాడు.\n\" సత్వశీలుడి సాహసమే గొప్పది. సము ద్రంలో దూకితే ఏమవుతుందో తెలియ కుండానే అతను దూకాడు. ఏమయేదీ తెలిసి దూకినవాడు రాజు!” అని విక్ర మార్కుడు జవాబిచ్చాడు.\nరాజుకు మౌనభంగంకాగానే బేతాళుడు శవంతోసహా మాయమై చెట్టెక్కాడు.",
            "book_page_end": 32
        },
        {
            "title": "తల్లీ కూతుళ్ళు - 4",
            "book_page_start": 33,
            "pdf_page_start": 33,
            "pdf_page_end": 40,
            "author": "ఎన్. వెంకటసుబ్బయ్య",
            "genre": "కుట్ర",
            "moral": "తెలివిగా వ్యవహరిస్తే శత్రువులపైనా విజయం సాధించవచ్చు.",
            "keywords": [
                "ఖలీఫా",
                "దిలైలా",
                "పాదరసం",
                "దొంగతనం",
                "కుట్ర"
            ],
            "characters": [
                "అహ్మద్",
                "హసన్",
                "ఖలీఫా",
                "దిలైలా",
                "జీనాబ్",
                "పాదరసం (అలీ)"
            ],
            "locations": [
                "బగ్దాద్ నగరం",
                "కైరో"
            ],
            "content": "ఇంతకూ అహ్మద్ ఆదృష్టం బాగాలేదు. కొంచెందూరం పోయేసరికల్లా అతనికి హసన్ ఎదురై, అమాయకంగా, \"ఇదేమిటి, అహ్మద్? ఈ చలిగాలిలో ఇటువంటి దుస్తు -లతో తిరగటం ఆరోగ్యానికి మంచిదా?\" అని అడిగాడు.\n\"విధి ఎంతవారికీ తప్పదుగదా, హసన్! నన్నొకబాలిక మోసగించింది. నువ్వేమైనా దానిజాడ ఎరుగుదువా?” అన్నాడు అహ్మద్, ఎంతో దీనంగా,\n\"ఆ పిల్లనూ ఎరుగుదును, దాని తల్లినీ ఎరుగుదును. వెళ్లి పట్టుకోమంటావా?” అని అడిగాడు హసన్.\n\"అదెట్లా వీలవుతుందీ?” అన్నాడు అహ్మద్ ఆశ్చర్యంగా.\n\"దానికేముందీ? ఖలీఫా పద్దకు పోయి నీవల్ల కాదని చెప్పు. ఆ పని నాకు పురమా యించమని ఖలీఫాను వేడుకో,” అని హసన్ సలహా ఇచ్చాడు.\nఅహ్మద్ అలాగే చేశాడు. ఖలీఫా హసన్ ను పిలిపించి, \" నీకీ ముసలిది తెలు సునా? ఆ పని నీకు ఒప్పచెప్పితే, దాన్ని పట్టుకురాగలవా?\" అని అడిగాడు.\n\"నేనా ముసలిదాన్ని ఎరుగుదును. అది ధనలోభంతో ఈ దొంగతనాలు చేసిందను కోను. తన ప్రతాపం ఏలినవారికి చూప టానికే ఇలా చేసి ఉండాలి. అది దొంగి లించిన సొత్తంతా తిరిగి ఇచ్చేషరతుపై ముందుగా దానికి తమరు అభయం ఇచ్చే పక్షాన దాన్ని తీసుకువచ్చి మీ ఎదట పెట్ట గలను,” అన్నాడు హసన్.\nఖలీఫా అభయం ఇచ్చాడు. హసన్ నేరుగా దిలైలా ఇంటికి వెళ్లాడు. అతనిక జీనాబ్ తలుపు తెరిచింది. \"మీ అమ్మను రమ్మను. ఖలీఫా పిలుస్తున్నారు. ఆయన వద్ద అభయం తెచ్చాను. మీ అమ్మ ఎత్తు కొచ్చిన సామానంతా గుర్రాల మీదికి ఎత్తించు,” అన్నాడు హసన్.\nదిలై లా మేడదిగి వచ్చింది. ఆమె దొంగి లించిన సామానంతా గుర్రాలమీద వేయిం చారు. ది లైలా ఉన్నవాటిలో మంచి దుస్తులు ధరించి ఖలీఫా దర్శనం చేసు కోవటానికి సిద్ధమయింది.\n\"నిదగ్గిరవున్న సామానంతా వచ్చిందా?” అన్నాడు హసన్.\n\" అహ్మద్, అతని భటులూ వేసుకున్న దులుస్తుతప్ప అంతా ఇచ్చేశాను. నిజం చెపుతున్నాను, ఆ దొంగతనంతో నాకేమీ సంబంధంలేదు,” అన్నడి దిలైలా.\n\" అవును, అది మరొకరి పని,” అన్నాడు హసన్ నవ్వుతూ. ఇద్దరూ బయలుదేరి దర్బారుకు వచ్చారు.\nముసలిదాన్ని చూస్తూనే ఖలీఫా ఆగ్రహా వేశంతో తన భటులకు ఆమె తల నరక మని ఉత్తరు విచ్చాడు. కాని హసన్ సవి నయంగా అభయంమాట జ్ఞాపకం చేసిన మీదట ఖలీఫా, \"నీ పేరేమిటి ?” అని దిలైలాను అడిగాడు.\n\"పావురాలటపా సడిపిన అధికా రి భార్యను. నా పేరు దిలై లా,” అన్నది దిలైలా.\n\" నువు చాలా సమర్ధురాలివిగా కని పిస్తున్నావు ! వీరినందర్నీ ఎందుకు మోసం చేశావు?” అన్నాడు ఖలీఫా.\nదిలైలా ఖలీఫా ముందు సాష్టాంగపడి, \"ఏలినవారు మన్నించాలి. నేను ధనాశ చేత దొంగతనాలు చేయలేదు. చౌర్యంలో ఘటికులైన అహ్మద్, హసన్లకు ఎలిన వారు పెద్ద పదవులిచ్చారని విని, నేను వారికన్న ఎక్కువ శక్తులు చూపినట్టయితే నా భర్త చేస్తూ ఉండిన పనిని నాకు దయ చేయిస్తారేమో ననుకున్నాను,\" అన్నది.\nఖలీఫాకు దిలైలా చెప్పినదాంట్లో నిజం వున్నట్లు తోచింది. అతడు ఫిర్యాదీలకు వారి సొత్తు ఇప్పించి దిలైలాతో, \" ఇప్పుడు నువు కోరేదేమిటో కోరు,",
            "book_page_end": 40
        },
        {
            "title": "పురాతన మానవులు",
            "book_page_start": 41,
            "pdf_page_start": 41,
            "pdf_page_end": 41,
            "author": "చందమామ బృందం",
            "genre": "విజ్ఞానం",
            "moral": "లేదు",
            "keywords": [
                "మానవ పరిణామం",
                "ప్రైమేట్స్",
                "హెూమో సేపియన్స్",
                "రాతియుగం",
                "నాగరికత"
            ],
            "characters": [
                "ప్రైమేట్స్",
                "హెూమో సేపియన్స్",
                "పిథికన్ త్రోపస్",
                "సినస్త్రోపస్"
            ],
            "locations": [
                "భూమి"
            ],
            "content": "సుమారు 10 లక్షల ఏళ్ళక్రితం భూమిపై మానవుడు అవతరించాడు. సస్తనజాతి జంతువు లలో ఒక శాఖకు \"ప్రైమేట్స్\" అని పేరు. ఈ జంతువుల కాళ్ళకూ, చేతులకూ అయిదేసి వేళ్ళుంటాయి; వీటి మెదడులు అభివృద్ధి అయివుంటాయి; వీటి శరీరాలలో విస్తరించిన నరమండలం వుంటుంది. నశించిపోయిన ఒక రకమయిన \"ప్రైమేట్స్” నుంచి మనిషి పరిణమించాడు. మనిషిని \"హెూమో సేపియన్స్\" (తెలివి గల వాడు) అంటారు.\nసృష్టిలో నిటారుగా నిలబడగలిగిన జంతువు మనిషి ఒకడే. అందుచేత అతని చేతు లకు స్వాతంత్ర్యం లభించి, వాటితో అతను వస్తువులను పట్టుకోవటమూ, తయారుచేసుకో వటమూ, ఉపయోగించుకోవటమూ నేర్చాడు. మనిషి శరీరంతో పోలిస్తే మనిషి మెదడు గొరిల్లా మెదడుకన్న ఆరింతలు గొప్పది. సృష్టిలో మనిషి తరువాత తెలివైనది గొరిల్లాయే. రకరకాల కోతులూ, కొండముచ్చులూ \" ప్రైమేట్స్” శాఖకు చెందినవి. అవి మానవుడికి సన్నిహితమైన జాతులు. 3 కోట్ల ఏళ్ళక్రితం నివసించిన ఒక జాతి జంతువులనుంచి కొండ ముచ్చులు ఒక శాఖగానూ, మానవులు మరొక శాఖగానూ అవతరించినట్టు శాస్త్రజ్ఞులు చెబు తున్నారు. 3 కోట్ల ఏళ్ళక్రితం భూమియొక్క స్వరూపంలో గొప్ప మార్పు జరిగింది. సమ శీతోష్ణంగా వున్న వాతావరణం పూర్తిగా చల్లబడిపోయింది. అంతవరకూ పుష్కలంగా వుండిన అరణ్యాలు ఒక్కసారిగా నశించిపోయాయి. నేలమీద నడిచి ఫల వృక్షాలకోసం వెతుకుంటూ పోగలిగిన “ప్రైమేట్స్\" మాత్రమే దక్కాయి. 2 కోట్ల ఏళ్ళపాటు ఇవి పరిణామం చెందినమీదట ఈ జంతువుల మధ్య మనిషి ఛాయలు గల జాతి ఒకటి బయలుదేరింది. అది నిలబడి నడిచింది. దాని మెదడు గొరిల్లా మెదడుకన్న ఆటే ఘనమైనది కాదు; కాని దంతాలూ, అవయవాలు గొరిల్లానుకంటే మనిషినే ఎక్కువ పోలి ఉన్నాయి.\nక్రమంగా ఈ జంతువు శరీరప్రమాణం పెరగసాగింది. మెదడులో మాత్రం పరిణామం జరగలేదు. చిట్టచివరకు 10 లక్షల, 5 స్నర లక్షల ఏళ్ళకు మధ్యకాలంకిందట పురాతన మానవుడు పుట్టాడు. ఇతని పేరు \"పిథికన్ త్రోపస్\". \" పిథికన్ త్రోపస్\" 4 లక్షల ఏళ్ళ క్రితం అంతరించిపోయాడు. అతని స్థానే \" సినస్త్రోపస్\" వచ్చాడు. ఇతనినే \"పీకింగ్ మషి\" అంటారు. ఈ మనిషికి చెప్పకోదగిన నుదురుగాని, గడ్డంగాని లేదు. మామూలు మనిషి మెదడుతో పోలిస్తే ఇతని మెదడు మూడింట రెండు వంతులు మాత్రమే. కాని ఇతనిలో మానవ లక్షణాలన్నీ ప్రస్ఫుటంగా ఉన్నాయి.\nఇలాటి ప్రాణులనుంచి తెలివి పరిణామం చెందింది. ఈనాటి నాగరికతను సాధించ టానికి మానవుడు అంతులేని కృషి చేశాడు. మానవుడు భూమిమీద కన్ను తెరిచినది లగాయతు ఈనాటివరకూ జరిగిన కాలంలో నూరింట 99 వంతులు రాతియుగంలోనే గడిచింది. ఆ యుగంలో మానవుడు అనాగరిక జీవిగా జీవించాడు. దీనిని బట్టి నాగరికత కోసం జరిగినది యెంత దీర్ఘకృషి అయినదీ మనం ఊహించవచ్చు.",
            "book_page_end": 41
        },
        {
            "title": "పుణ్యాత్ముడు",
            "book_page_start": 42,
            "pdf_page_start": 42,
            "pdf_page_end": 48,
            "author": "జి. కాంతారావు",
            "genre": "సామాజిక కథ",
            "moral": "నిస్సహాయులకు నిస్వార్థంగా చేసిన సహాయం, దైవ దర్శనం కోసం చేసే తీర్థయాత్రల కంటే గొప్ప పుణ్యం.",
            "keywords": [
                "కాశీ",
                "విశ్వేశ్వరుడు",
                "కరువు",
                "దానం",
                "పుణ్యం"
            ],
            "characters": [
                "కనకయ్యా",
                "కాంతయ్యా",
                "రైతు",
                "రైతు కుటుంబం"
            ],
            "locations": [
                "గ్రామం",
                "వింధ్య ప్రాంతం",
                "కాశీ (విశ్వేశ్వరాలయం)"
            ],
            "content": "ఒక గ్రామంలో కనకయ్యా, కాంతయ్యా అని ఇద్దరు వృద్ధులుండేవారు. కనకయ్య ఇంత కలవాడు. ఆయనకు ఇరవై ఎకరాల పొలమూ, బోలెడన్ని పశువులూ, పెద్దలోగిలీ ఉన్నాయి. కాంతయ్య అయిదా రెకరాలు గల సామాన్యపు రైతు. అయినా వాళ్లిద్దరూ అన్న దమ్ముల్లాగా ఉంటూండేవారు.\nఎప్పటికైనా కాశీకి వెళ్లి విశ్వేశ్వరుడి దర్శనం చేసుకోవాలని వారిద్దరూ అను కున్నారు. కాశీప్రయాణానికి కాంతయ్య ఎప్పుడూ సిద్ధంగానే ఉన్నాడుగాని కన కయ్యకు ఎప్పటికప్పుడు ఏదో అవాంతరం వచ్చేది. ఒక వీడు ఇంటి ముందుభాగాన మిద్దె వేయించాడు. ఇంకో ఏడు గొడ్లసావిడి పెద్దది చేయించటం పెట్టుకున్నాడు.\n\"ఏం, కనకయ్యా? ఈ యేడన్నా కాశీ వెళ్ళేది ఉందా, లేదా ? నీదే తాత్సారం!\" అన్నాడు కాంతయ్య.\n\"పోదాం, లేరా! కాస్త డబ్బూ అదీ చూసుకోనీ! వందరూపాయలన్నా చేతిలో లేకుండా ఎట్లా బయలుదేరతాం? నువు మాత్రం ఉన్నపాటున ఎక్కడ పుట్టిస్తావు ?” అన్నాడు కనకయ్య.\n\" నువు రేపు బయలుదేరుతానను, నేను డబ్బు తెస్తాను! నాకన్న మోతుబరివై ఉండి నువుకూడా అట్లా మాట్లాడతావేం?” అన్నాడు కాంతయ్య.\nకాంతయ్య పోరుపడలేక కనకయ్య, ఆయేడు కాశీప్రయాణం పెట్టాడు. నెల రోజులుపాటు తన వ్యవహారాలన్ని తన కొడుకుకు వప్పగించి, తాను లేని సమ యంలో పొలంపనులూ, దొడ్డిపనులూ, ధాన్యం అమ్మకాలూ ఎట్లా చెయ్యాలో, ఏ పొలంలో ఏం చల్లాలో, ఎంత ధాన్యం ఎప్పుడు ఎట్లా నిలవచెయ్యాలో, శిస్తులూ అవీ ఎంతెంత ఇవ్వాలో కొడుకుకు వైనంగా తెలియపరచి, అందరికీ అంపకాలు చెప్పి సుముహూర్తాన బయలుదేరాడు.\nకాంతయ్యమటుకు తనకున్న రెండు పశువులనూ కోమటికమ్మి, మిగతాది పంటలోనుంచి ఇచ్చేటట్టు ఏర్పాటుచేసి నూరురూపాయలు తీసుకున్నాడు. తన కొడుకును పిలిచి, \" ఒరే, నాయనా, నీకు తెలీనిదేముంది? ఇవాళ కాకపోతే రేపైనా నువు నా సహాయంలేకుండా కాడిమొయ్యాలి సిందే. కనక ఇల్లూ, వాకిలీ చక్కగా చూసుకో!” అన్నాడు.\nఇద్దరూ కలిసి కాశీకి బయలుదేరారు. నెలరోజులపాటు ప్రయాణం సుఖంగానే జరిగిపోయింది. వాళ్ళు మజిలీచేసిన చోట నల్లా సత్రాలలోనూ, గృహస్థుల ఇళ్లలోనూ ఆతిథ్యం దొరికింది. కాశీయాత్రీకులని ఆద రించి అనేకమంది వాళ్లకు బట్టలుపెట్టారు, దారివెంట తినటానికి ఫలహారాలుకూడా మూటగట్టి ఇచ్చారు. వెంట తెచ్చుకున్న డబ్బు ఖర్చుచేయవలిసిన అవసరంలేకుం డానే ప్రయాణం జరిగిపోయింది.\nకాని వారు వింధ్యప్రాంతం సమీపించే సరికి వారికి ప్రయాణం కష్టం కాసాగింది. ఆ యేడు ఆ ప్రాంతంలో వానలు లేవు. ప్రజలు భయంకరమైన కరువుకాటకాలకు గురిఅయారు. బావులూ, చెరువులూ వట్టి పోయి, మంచినీరుకూడా కొనుక్కోవలిసిన దుస్థితి పట్టింది. సత్రాలన్నీ మూసేశారు. ఎంతో డబ్బు ఇస్తేనేగాని ఎండుచెక్కులు కూడా తినటానికి దొరకటంలేదు.\n\"ఈ ప్రాంతం దాటేదాకా మనం ఎక్కువ మజిలీలు చేసి లాభంలేదు,” అన్నాడు కనకయ్య. రాత్రిళ్లు రెండు జాములుమాత్రమే విశ్రమిస్తూ, వారు ఆగ కుండా నడకసాగించారు. భూదేవి బావురు మంటున్నది. ఎక్కడా జనసంచారం లేదు. ఇద్దరూ పెద్దవాళ్ళు, అయినా దీక్షతో ముందుకు నడుస్తున్నారు.\nఒకరోజు మధ్యాన్నం కాంతయ్య కన కయ్యతో, \" నాకు చాలా దాహంగా ఉన్నది. ఆ కనిపించే ఇంటికి వెళ్ళి ఇన్ని మంచి నీళ్ళు తాగి వస్తాను,” అన్నాడు.\n\" నేను కాలుసాగిస్తాను. నువు వచ్చి నన్ను కలుసుకో!” అంటూ కనకయ్య వెళ్లిపోయాడు. కాంతయ్య తాను చూసిన ఇంటి ఆవరణలోకి అడుగుపెట్టి, \"ఎవ రండీ?\" అని పిలిచాడు. జవాబు లేదు. కాంతయ్య ఇంట్లోకి వెళ్ళి చూశాడు. ఇంటి వాళ్ళు తలా ఒకదారినా చాపకట్టలల్లే పడిఉన్నారు. వారు బతికున్నదీ, లేనిదీ కూడా కాంతయ్య తెలుసుకోలేకపోయాడు.\nఆ ఇల్లు ఒక పేదరైతుది. ఆ రైతూ, అతని భార్యా, తల్లీ, కొడుకూ, కూతురూ కూడా తమకున్న ఒక కుంట పొలంలో పనిచేసి, పండిన సమయంలోనే ఒక పూట తింటే మరొక పూట పస్తుంటూ బతికే వాళ్ళు. . కాటకం రాగానే వాళ్ళు దెబ్బ తిన్నారు. ఆ యేడు ఒక్క గింజకూడా పండలేదు. ముందు పాలిచ్చే గేదెను అమ్మారు. ఆతరవాత ఇంటో ఉన్న చెంబులూ, కంచాలూ, చిన్నచిన్న గిన్నెలూ అమ్మారు. అంతా అయిపోయింది. వారం రోజులనుంచీ ఎవరికీ తిండి లేదు. రెండు రోజులనుంచి నీరుకూడా లేదు. రైతుతల్లి కిందటిరోజు నీళ్లుతెద్దామని కుండ తీసు కుని బావికి బయలుదేరి శోషతో పడి పోయింది. కుండ పగిలింది. ఆమె అక్కడి నుంచి లేవలేకపోయింది.\nకొసప్రాణాలతో ఉన్న ఈ కుటుంబాన్ని, ముఖ్యంగా చిన్నపిల్లల్ని, చూడగానే కాంతయ్యకు కడుపు తరుక్కుపోయింది. ఆయన ఇల్లంతా వెతికి ఒక చట్టి తీసుకొని బయటికి వెళ్ళాడు. బావి చాలా దూరాన వుంది. ఆ బావినుంచి చట్టతో నీళ్ళు తెచ్చి అందరి నోళ్లలోనూ పోశాడు. కాంతయ్య మూటలో రెండు మూడు రోజులకు సరి పోయే దిబ్బ రొట్టెలున్నాయి. వాటిని తుంచి, నీళ్లలో తడిపి ముందు పిల్లలచేతా, తరవాత పెద్దవాళ్లచేతా తినిపించాడు. ఒక గంటలో అందరూ లేచి కూచోగలిగారు.\nకాని అప్పుడే ఆపద గడపలేదు. అందు చేత కాంతయ్య ఊళ్ళోకి వెళ్ళి ఒక బానా, రెండు మూడు ముంతలూ, ఇంత బియ్యమూ, పప్పూ, ఉప్పూ, ఇతర వంట సామగ్రీ కొనుక్కుని వచ్చాడు. చుట్టు పక్కల ఉన్న ఎండుపుల్లలన్నీ మోపులు కట్టి తెచ్చి వేశాడు. ఎన్నో రోజుల తరవాత ఇంటిల్లిపాతీ ఆ రాత్రికి అన్నం తిన్నారు.\nఅందరికీ కాంతయ్య దేవుడైపోయాడు. పిల్లలు \"తాతయ్యా!\" అంటూ వెంట పడ్డారు. వాళ్లు మళ్ళీ లేచి తిరుగుతూ, నవ్వుతూ, అరుస్తూ ఆడుకుంటూంటే కాంతయ్యకు పట్టరాని ఆనందమయింది.\nఆ రాత్రి బయలుదేరి వెళ్ళి కనకయ్యను కలుసుకుందా మనుకున్నాడు. కాని తాను పోతే వీళ్ల మాటేమిటి? మరొక వారం రోజుల్లో వీరంతా మళ్ళీ పడిపోతారు. ఆ దృశ్యం జ్ఞాపకం వస్తేనే కాంతయ్యకు వళ్లు గరిబొడిచింది.\nరెండు రోజులు గడిచాయి. \"బాబాయి, నువు మా పాలిటి దేవుడల్లే వచ్చావు. నీ రుణం ఏ జన్మకూ తీరదు. కాని మాకు ఎంతని సహాయం చేస్తావు? దేవుడే మమ్మల్ని వదిలేసి ఊరుకున్నాడుగదా!” అన్నాడు రైతు నిస్సహాయంగా.\n\"ఏదో ఒకటి చెయ్యవద్దా, నాయనా? పొలం దున్ను దాం, దొడ్లో కూరలు పండిద్దాం,” అన్నాడు కాంతయ్య.\n“దున్నలూ బండీ ఉండేవి అమ్మేశాను. పొలం అదివరకే ముఫ్ఫై రూపాయలకు తాకట్టుపెట్టాను. ఏమన్నా పండితే బాకీ దారు ఎగరేసుకుపోతాడు,” అన్నాడు రైతు.\nఆ రోజే కాంతయ్య రైతును వెంట పెట్టుకుని వెళ్ళి బాకీదారుకు డబ్బు చెల్లించి పొలం విడిపించాడు. మరొక నలభైమాపా యలు ఖర్చుచేసి బండీ దున్నలూ కొన్నాడు. రైతుకూ, అతని కుటుంబానికీ కొత్త శక్తి వచ్చినట్టయింది. కాంతయ్యను చూస్తేనే వారి ఉత్సాహం రెట్టింపయింది.\nమూడు నెలలు గడిచాయి. రైతు పొలంలో పైరు మంచి ఏపుమీద ఉన్నది. ఇంటిల్లి పాతీ కష్టపడి దొడ్డి నిండా అంతు లేని కూరకాయలు పండిస్తున్నారు. దాని మీదనే వారికి చాలా రాబడి వస్తున్నది.\n\" ఇక నేను సాగవచ్చు. వీళ్ళ కష్టాలు తొలగినట్టే. కనకయ్య ఈపాటికి కాశీ చేరే ఉంటాడు. పుణ్యాత్ముడు!\" అనుకున్నాడు కాంతయ్య. ఆయన వెళతానంటే ఇంటో ఎవరూ ఒప్పుకోలేదు. ముఖ్యంగా పిల్లలు ఏడిచి రాగాలు పెట్టి, \"నువ్వు పోవద్దు తాతయ్యా!\" అన్నారు.\nవాళ్ళు తనను బుద్ధిపూర్వకంగా పోనివ్వ రని తెలిసి కాంతయ్య ఒక రాత్రి, అందరూ నిద్రపోయే వేళ తన వస్తువులు మూటకట్టు కుని బయలుదేరాడు. కాని లెక్క చూసు కుంటే దగ్గిర పన్నెండు రూపాయల చిల్లరే ఉంది. \" ఈ డబ్బుతో నేను కాశీ వెళ్ళే దేమిటి? ఈసారికి విశ్వేశ్వరుడి అనుగ్రహం లేదు,” అనుకుని కాంతయ్య వెనక్కు తిరిగి మరో నెలకల్లా ఇల్లు చేరుకున్నాడు.\nవారాలూ నెలలూ గడిచాయి. కన కయ్య దారిలో వచ్చిన ప్రతి గ్రామంలోనూ, \"ఫలాని బట్టతల అసామీ యిటుగా వచ్చాడా?” అని కనబడినవారినల్లా అడుగు తూనే వచ్చాడు. కాని కాంతయ్యను యెవరూ చూసినట్టు చెప్పలేదు.\nచివరకు కనకయ్య కాశీ చేరుకున్నాడు. గంగా స్నానం చేసి ఆలయాలన్నీ తిరిగి చివరకు విశ్వేశ్వరాలయం చేరుకున్నాడు. ఆలయంలో జనం కిటకిటలాడుతున్నారు.\nఅతొకిడిలో కనకయ్య, పెద్దవాడు కావటం. వల్ల, గర్భగుడిలోకి అడుగు పెట్టలేకపోయి. నాడు. తనకన్న అదృష్టవంతులు లింగాన్ని తాకి పవిత్రులవుతున్నారు. దీపారాధనల వెలుగులో వారి ముఖాలు కనకయ్యకు స్పష్టంగానే కనిపిస్తున్నాయి. వారికేసి చూస్తున్న కనకయ్య నిర్ఘాంతపోయాడు. ఎందుకంటే ఒక వ్యక్తి లింగానికి సుదురు ఆనించి లేచి నిలబడేటప్పుడు ఆయన బట్ట తల నిగనిగలాడింది. మరుక్షణం కాంతయ్య ముఖం కనకయ్యకు స్పష్టంగా కనిపించింది.\n\"ఔరా ! నాకన్న ముందే వచ్చి లోపలికి దూరావా ?” అని కనకయ్య, కాంతయ్యను మనసులో మెచ్చుకుని, బయటికి వచ్చే టప్పుడు అతణ్ణి పట్టుకునే ఉద్దేశంతో ఆలయ ద్వారంవద్ద నిలబడ్డాడు. సాయంకాలం దాకా చూసినా కాంతయ్యజాడ లేదు.\nకాశీలో కనకయ్య మూడు రోజు లున్నాడు. మూడు రోజులూ విశ్వేశ్వరాల యానికి వెళ్లాడు. మూడురోజులూ ఆయనకు శివలింగం సమీపాన కాంతయ్యా, ఆయన బట్టతలా కనిపించాయి.\nకనకయ్య గయా, ప్రయాగా మొదలైన పుణ్యక్షేత్రాలు చూసుకుని గంగాజలంతో ఇంటికి తిరుగుప్రమాణమైనాడు. దారిలో ఆయనకు కాంతయ్య ఆగిన చోటూ, ఇల్లూ కనిపించాయి. ఇంటివారి నడిగితే కాంతయ్య విషయం తెలుస్తుందిగదా అని రైతు ఇంటికి వెళ్ళాడు.\nఅక్కడ కనకయ్యకు కాంతయ్య సంగ తంతా తెలిసింది. కాంతయ్య ఆ ఇంటోనే మూడు మాసాలున్నాడంటే, తనకన్న ముందు కాశీ చేరటం అసంభవం!\n\" కాంతయ్యా ! నువు నిజంగా పుణ్యా త్ముడివి! విశ్వేశ్వరాలయం గర్భగుడిలోకి నువ్వు ఎట్లా పోగలిగావో నాకర్థమయింది. విశ్వేశ్వరుణ్ణి తాకి పవిత్రం కావటానికి కాశీ దాకా పోనవసరంలేదని నువు రుజువు చేశావు!\" అనుకుంటూ కనకయ్య ఇంటి దారి పట్టాడు.",
            "book_page_end": 48
        },
        {
            "title": "ఇంద్రజాలం",
            "book_page_start": 50,
            "pdf_page_start": 50,
            "pdf_page_end": 51,
            "author": "చందమామ బృందం",
            "genre": "ఇంద్రజాలం",
            "moral": "లేదు",
            "keywords": [
                "మైనం వత్తి",
                "నాణెములు",
                "అగ్గిపెట్టె",
                "హస్తలాఘవం",
                "ట్రిక్కు"
            ],
            "characters": [
                "ప్రొఫెసర్ పి. సి. సర్కార్"
            ],
            "locations": [],
            "content": "మైనం వత్తినుంచి నాణెములు\nమామూలు మైనం వత్తి నుంచి నాణె మంతా అగ్గిపెట్టెలో ఉన్నది. బొమ్మ ములు తెప్పించటం చాలా తెలివైన లను వరసగా పరిశీలించి నట్టయితే ట్రిక్కు. నేనొక సారి ఒక మిత్రుడి ఆవిషయం తెలిసి పోతుంది. 40 పుల్ల ఇంటికి వెళ్లి నప్పుడు అక్కడి వారు లుండే మామూలు అగ్గి పెట్టె ఒకటి నన్నేదైనా మంచి ట్రిక్కు చేసి చూప తీసుకోండి. దాని సొరుగు సగానికి మన్నారు. నేనీ ట్రిక్కు చేసి వారిని ముందుకు తోసి, ఆ ఖాళీలో నాలు రంజింపజేశాను.\nగైదు నాణాలు దాచెయ్యండి. ఈ సగం తెరిచిన అగ్గి పెట్టెను బల్లమీద ఉంచండి. అందులో మోసం ఉందని ఎవరూ అనుమానించరు.\nనేను నాకోటు విప్పేసి చొక్కా చేతులు పైకి మడిచాను. అందరూ చూస్తుండగానే మామూలు మైనం వత్తి ఒకటి తెప్పించి వెలిగించాను. తరు వాత నాచేతులు జ్వాలకు ఎగువగా పెట్టి తీసివారికి చూపాను. నాచేతులలో చాలా బంగారు నాణెము లున్నాయి! అందరూ నిర్ఘాంత పోయారు.\nఈ సగం తెరిచిన అగ్గి పెట్టె చేతి లోకి తీసుకుని, ఒక పుల్ల తీసి మైనం పత్తి వెలిగించండి. అది వెలిగించే సమయంలో నిప్పు పెట్టె మూసి వెయ్యండి (1, 2 బొమ్మలు చూడండి) అగ్గి పెట్టె మూసేసమయంలో, లోపల దాచిన నాణెములు అరిచేతిలోకి వచ్చే స్తాయి. వాటిని అరిచేతిలోనే దాచి ఉంచండి. చేతి కండరాలు ముడిచి వాటిసహాయంతో అరిచేతిలో వస్తువులు దాచి ఉంచటం హస్తలాఘవ మం టారు. ఇలా దాచిన నాణెములను తరవాత ప్రేక్షకులకు చూప వచ్చు. ఇక్కడ ఉన్న బొమ్మలు చూసి నట్ట యితే ట్రిక్కు తెలిసి పోతుంది. 1వ బొమ్మలో వెలిగించని మైనం వత్తి, ఐంద్ర జాలికుడి చేతిలో సగం. తెరి చిన అగ్గి పెట్టె కనిపిస్తాయి. 2వ బొమ్మలో, మైనం పత్తి వెలిగించినాక అగ్గి పెట్టె మూసేటప్పుడు నాణెములు చేతిలోకి రావటం కనిపిస్తుంది. 3వ బొమ్మలో గల కుడిచేతిలో నాణె ములు దాచి ఉన్నాయి. 4వ బొమ్మలో \"మైనం పత్తి నుంచి తెప్పించిన” నాణెము లున్నాయి. అగ్గి పెట్టెలో దాచి ఉంచిన నాణెములు 5వ బొమ్మలో చూపబడ్డాయి.\nకొందరు ఐంద్ర జాలికులు నాణె ములను కట్ట కడతారు. కాని నా ఉద్దేశంలో వాటిని విడివిడిగా ఉంచ టమే మంచిది.\n[ పాఠకులు, ఈ గారడీని గురించి సల హాలు పొందదలిస్తే, వారు 'చందమామ ' పేరు ఉదహరిస్తూ, ప్రొఫెసరుగారి పేర ఉత్తరం రాయవచ్చు. ఉత్తరాలు ఇంగ్లీష లోనే రాయాలి.\nవారి అడ్రసు యిది :-- ప్రొఫెసర్ : పి. సి. సర్కార్, మెజిషియన్, పోస్టుబాక్సు 7888, కలకత్తా - 12.]",
            "book_page_end": 51
        },
        {
            "title": "ఒకరోజు రాజు - 4 (అట్టచివరి బొమ)",
            "book_page_start": 52,
            "pdf_page_start": 52,
            "pdf_page_end": 53,
            "author": "చందమామ బృందం",
            "genre": "ధారావాహిక",
            "moral": "లేదు",
            "keywords": [
                "ఖలీఫా హరూన్ అల్ రషీద్",
                "అబూ అల్ హసన్",
                "గన్నా",
                "మత్తుమందు",
                "రాజభవనం"
            ],
            "characters": [
                "అబూ అల్ హసన్",
                "ఖజానాదారు",
                "అబూ తల్లి",
                "గన్నా",
                "జాఫర్",
                "మస్రూర్"
            ],
            "locations": [
                "రాజభవనం"
            ],
            "content": "ఆ యింటికి వెయ్యి బంగారు దీనారాలు పంపించి, అబూ తల్లికి యిప్పించు.\nఆమె చాలా యోగ్యురాలు. వాటిని ఖలీఫాగారు పంపారనీ, ఖజానాలో డబ్బు పుష్కలంగా వుంటే యింకా ఎక్కువే పంపివుండేవారనీ ఆమెతో చెప్పాలి. తెలిసిందా?” అన్నాడు.\nఖజానాదారు వంగి సలాము చేసి నిష్క్రమించాడు. కొత్వాలు అహ్మద్ వచ్చి, దండనాయకుడికీ, అతని అను చరులకూ కొరతశిక్ష అమలుచేసినట్టు చెప్పాడు. అబూ ఆ రోజుకు సభ చాలించాడు. అందరూ కలిసి భోజన శాలకు వచ్చారు. అక్కడ అతనికి దాసీలు బంగారు పాత్రలలో, అమిత రుచ్యమైన వంటకాలు తెచ్చిపెట్టారు. తాను ఖలీఫానన్న విషయమై అబూ అల్ హసన్ కు ఎట్టి సందేహమూ లేకుండా పోయింది.\nఅతను భోజనంచేస్తూ తనకు పరి చర్యలు చేస్తున్న యేడుగురు దాసీ లనూ పరీక్షగా చూశాడు. వారి పేర్లు అడిగి తెలుసుకున్నాడు. వారిలోకల్లా అందగత్తెగా కనిపించినదాని పేరు గన్నా, అంటే చెరుకుగడ. ఈ గన్నా ముఖంలో అబూకు యేదో విచారం కనిపించింది.\nభోజనాలు ముగిసినాక పళ్లు తెచ్చి పెట్టారు. తరవాత పానీయాలు వచ్చాయి. గన్నా స్వయంగా ఒక లోటాలో పానీయం తెచ్చి అబూకు అందించింది. అది తాగుతూనే అబూ స్పృహతప్పి పడిపోయాడు. ఏమంటే అందులో మత్తుమందు కలిపారు.\nఆరాత్రే, స్పృహలేని స్థితిలో అతన్ని ఖలీఫా నౌకర్లు యింటికి చేర్చి, పడక గదిలో పడుకోబెట్టి వెళ్ళిపోయారు.\nఅబూ అల్ హసన్ నిద్రలేచి, \"ఎవరక్కడ?\" అని కేకవేశాడు. కాని ఎవరూ రాలేదు. అతను కళ్ళు తెరిచి చూసేసరికి రాజభవనానికి బదులుగా అతి సామాన్యమైన యిల్లు కనబడింది. అందుచేత అతను కల గంటున్నాను కాబోలు ననుకుని, \"జాఫర్ ! మస్రూర్ ! మీరంతా ఎక్కడ చచ్చారు?\" అని కేకలు వేయసాగాడు.\nఈ కేకలు విని అతని తల్లి పరి గెత్తుకుంటూ వచ్చి, \"ఏంరా, నాయనా? ఎందుకట్లా అరుస్తున్నావు? పీడకల వచ్చిందా ?” అని అడిగింది.\nఅబూ తన తల్లిని గుర్తించక, \"నువ్వెవతెవే, ముసలిముండా?” అన్నాడు కోపంగా.\n\"నేను నీ తల్లినికానుట్రా, అబూ అల్ హసన్? నన్నే గుర్తించలేవా?” అన్నది తల్లి. \"అబూ అల్ హసన్ ఎవడు? నీకు మతిపోయిందా ? నేను ఖలీఫా హరూస్ అల్ రషీదన్ను!” అని అరిచాడు అబూ.\nముసలిది అంకిళ్లు నొక్కుకుంటూ, \"గట్టిగా అరవకురా, బాబూ! యెవ రన్నా వింటేడయ్యం షట్టిందనుకునేరు! నువ్వేమిటి, ఖలీఫా ఏమిటి?” అన్నది.\n\" నేను ఖలీఫాను కానంటావా, ముసలిదానా?\" అంటూ అబూ తల్లిని తన్నాడు. \" ఎవరో శత్రువులు నా రాజ్యం అపహరించి నన్ను యిట్లా చేశారు. వాళ్ళెవరో నీకు తెలుసు. వాళ్ళతో నువూ లాలూచీ అయావు. నా ద్రోహులెవరో చెబుతావా? నిన్ను చంపెయ్యనా?” అన్నాడు.\n(ఇంకా వుంది)",
            "book_page_end": 53
        }
    ],
    "statistics": {
        "total_stories": 9,
        "author_counts": {
            "విద్వాన్ విశ్వం": 1,
            "కె. రంగనాధరావు": 1,
            "చందమామ బృందం": 5,
            "ఎన్. వెంకటసుబ్బయ్య": 1,
            "జి. కాంతారావు": 1
        },
        "genre_counts": {
            "నీతి కథ": 1,
            "హాస్యం": 1,
            "ధారావాహిక": 2,
            "కల్పన": 1,
            "కుట్ర": 1,
            "విజ్ఞానం": 1,
            "సామాజిక కథ": 1,
            "ఇంద్రజాలం": 1
        }
    }
}