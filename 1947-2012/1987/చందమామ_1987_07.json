{
    "book_id": "చందమామ_1987_07",
    "stories": [
        {
            "title": "క్షేమ",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పౌరాణికం",
            "moral": "బాహ్య సౌందర్యం క్షణికమైనది, అంతఃసౌందర్యం, ధర్మజీవనం శాశ్వతమైన సౌఖ్యాన్ని ఇస్తాయి.",
            "keywords": [
                "బుద్ధుడు",
                "క్షేమ",
                "గర్వం",
                "యౌవనం",
                "క్షణికత్వం"
            ],
            "characters": [
                "క్షేమ రాణి",
                "బుద్ధుడు",
                "రాజు",
                "అప్సరస"
            ],
            "locations": [
                "శాగలరాజ్యం",
                "వేణువనం"
            ],
            "content": "శాగలరాజ్య రాణి క్షేమ ఆపురూపసౌందర్యవతి. తన అందచందాలకు, ఆమె లోలోపల ఎంతగానో మురిసిపోయేది. ఆమెలో ఇసుమంత గర్వం కూడా ఉండేది.\nరాజు బుద్ధుడి బోధలు విని ఆయన శిష్యుడయ్యాడు. రాణి కూడా బుద్ధుడి దర్శనం చేసుకోవడం మంచిదని ఆయన ఆశించాడు. కాని రాణి అందుకు సుముఖంగా లేదు. దానికి కారణం రాణికి బుద్ధు డంటే గౌరవం లేకపోవడం కాదు. కాని, ఆయన బాహ్యసౌందర్యానికి విలువనివ్వడని విని ఉండడం వల్ల, తనపట్ల ఆదరం చూపడేమో అని ఆమె సందేహించింది |\nఒకనాడు రాజసభలో ఆస్థానకవి, రాజోద్యానమైన వేణువన వసంతశోభను అభివర్ణిస్తూ కొన్ని పద్యాలు చదివాడు. ఆ వర్ణనను వినగానే, రాణికి వేణువనాన్ని చూడాలన్న కోరిక కలిగింది. మర్నాడే ఆమె ఉద్యానవనానికి బయలుదేరింది.\nఆ సమయంలోనే బుద్ధుడు కూడా వేణువనంలో మకాం చేసి ఉన్నాడు. అయితే ఆ విషయం రాణికి తెలియదు. ఒక వృక్షం చల్లటినీడలో బుద్దుడు విశ్రాంతి తీసుకుంటున్నాడు. నవయౌవనంలో ఉన్న ఒక అందాలరాశి పక్కన నిలబడి ఆయనకు మెల్లగా వీస్తున్నది. ఆ దృశ్యాన్ని చూసి రాణి అమితాశ్చర్యంతో అటుకేసి నడిచింది. ఆమె వాళ్ళను సమీపిస్తున్న కొద్దీ, బుద్ధుడి పక్కన ఉన్న అందాలరాశి అందాలు క్రమక్రమంగా కనుమరుగవుతూ, శిరోజాలు నెరసిపోయి, నడుం వంగి, చర్మం ముడతలు పడి వృద్ధాప్యం ఆవరించింది :\nతనకు సేవచేస్తున్న అప్సరసద్వారా బుద్ధుడు - క్షేమకు యౌవనం, బాహ్యసౌందర్యం ఎంతటి క్షణికమైనవో ప్రత్యక్షంగా చూపాడు. శాశ్వత సౌఖ్యాన్నిచ్చే అంతఃసౌందర్యం గురించీ, ధర్మజీవనం గురించీ బోధించాడు. క్షేమలోని గర్వం తొలగిపోయింది. ఆమె బుద్ధుడి పాదాలకు ప్రణమిల్లి ఆయన శిష్యురాలయింది !",
            "book_page_end": 10
        },
        {
            "title": "పాములవాడిసాక్ష్యం",
            "book_page_start": 11,
            "pdf_page_start": 11,
            "pdf_page_end": 15,
            "author": "గంగిశెట్టి శివకుమార్",
            "genre": "కథ",
            "moral": "ధనాశకు లొంగకుండా సత్యాన్ని, న్యాయాన్ని పలికేవారు రాజభక్తిని, మంచి గౌరవాన్ని పొందుతారు.",
            "keywords": [
                "రాజభక్తి",
                "కుట్ర",
                "సాక్ష్యం",
                "పాములుపట్టేవాడు",
                "అనంగదేశం"
            ],
            "characters": [
                "చంద్రాంగుడు",
                "తారాంగుడు",
                "మంత్రి",
                "పాములుపట్టేవాడు",
                "భటుడు"
            ],
            "locations": [
                "అనంగదేశం",
                "చంపకరాజ్యం",
                "రాజప్రాసాదం",
                "ఉద్యానవనం"
            ],
            "content": "తారాచంద్రుడనే రాజు, అనంగదేశాన్ని పరిపాలిస్తూండేవాడు. ఆయనకు యిద్దరు కొడుకులు. పెద్దవాడుచంద్రాంగుడు. చిన్న వాడు తారాంగుడు. వృద్ధుడైన తండ్రి మరణించేనాటికి, యిద్దరూ యుక్త వయస్కులయ్యారు.\nతండ్రి మరణానంతరం, చంద్రాంగుడు అనంగదేశానికి రాజయ్యాడు. లక్ష్మణుడి లాంటి తారాంగుడు, ప రిపాల నా విషయాల్లో, అన్నకు చేదోడు వాదోడుగా వుండేవాడు. ఆ అన్నదమ్ముల సఖ్యత, అందరికీ ఆశ్చర్యం కలిగిస్తూండేది.\nచంద్రాంగుడు ది నమంతా తీరిక చిక్కని రాజకార్యాల్లో గడిపి, సాయం సమయంలో, రాజప్రాసాదానికి దాపుల నున్న ఉద్యానంలో, ఏకాంతంగా కొంత సేపు విశ్రాంతి తీసుకునేవాడు. అలాంటి సమయాల్లో, ఒక్కొక్కప్పుడుతారాంగుడు అక్కడికి వచ్చి, ఏవైనా ముఖ్య విషయా లుంటే, వాటి గురించి అన్నతో మాట్లాడి వెళ్ళిపోయేవాడు.\nఒకనాడు చంద్రాంగుడు, తమ్ముడిని సరిహద్దు రాజ్యమైన చంపక రాజ్యానికి పని మీద పంపాడు. ఆ సాయంత్రం అన్ని కార్యకలాపాలూ ముగి సి న మీ ద ట, చంద్రాంగుడు ఉద్యానవనానికి వెళ్ళాడు.\nక్రమంగా సూర్యుడస్తమించి, నలు మూలలా చీకటి కమ్ముకోసాగింది. చంద్రాంగుడు ప్రాసాదానికి బయలు దేరాడు. ఆ సమయంలో, అతడొక పొదరింటి పక్కన నడుస్తూండగా, ఆహారం కోసం గాలిస్తున్న నాగుపామొకటి. అతడి కాలును కాటువేసి, జరజరా పొదల్లోకి పారిపోయింది.\nపాము కాటువేయగానే, బా ధ తో చంద్రాంగుడు పెద్దగా కేక పెట్టి పడి పోయాడు ఆ కేక వింటూనే భటులు అక్కడికి వచ్చి. స్పృహ కోల్పోతున్న చంద్రాంగుణ్ణి అంతఃపురానికి తీసుకు పోయారు. వైద్యులు ఆయనకు చికిత్స ప్రారంభించారు.\nసరైన సమయానికి ఆస్థానవైద్యులు చేసిన చికిత్సవల్ల, చంద్రాంగుడికి ప్రాణం దక్కిందిగాని, నోటిమాట పడి పోయింది.\nఉద్యానవనంలో, పాములజాడ యింత వరకూ. ఎవరూ కనీ వినీ ఎరుగనిది. రాజును హతమార్చడానికి ఎవరైనా కుట్రపన్నారా? అన్న అనుమానం కొందరికి కలిగింది. ఈ సంగతి మంత్రి తెలుసుకున్నాడు.\nఅతడు యిలాంటి అవకాశం కోసమే ఎదురుచూస్తున్నాడు. రాజవంశాన్ని తుద ముట్టించి, అనంగదేశానికి రాజు కావా లన్న కోరిక, ఎంతో కాలంగా అతణ్ణి బాధిస్తున్నది. రాజు కదిలేందుకూ, మాట్లాడేందుకూ అశక్తుడు. కనుక, చిన్న వాణ్ణి ముందు హతమార్చితే, తర్వాత రాజు ఆటంకాన్ని తేలికగా తొలగించుకో వచ్చు !\nఇందుకుగాను మంత్రి, ఒక పథకం తయారు చేసి, అందరితో, \"మహారాజు గారికి జరిగిన ప్రమాదం వెనక, ఏదో కుట్ర వున్నదాంట్లో సంశయం లేదు. ఆయన ఉద్యానంలో వాహ్యాళికి వెళ్ళే సమయం. సందర్భాలు ఎరిగినవాడే. యీ కుట్రకు కారకుడై వుండాలి. ఒకటి, రెండు రోజుల్లో— తగిన సాక్ష్యాధారాలు సంపాయించి, ఆ కుట్రదారుణ్ణి ఉరి కంబం ఎక్కించగలను,\" అనసాగాడు.\nరెండు రోజుల తర్వాత, చంపకదేశంలో వున్న తారాంగుడికి, తన అన్న పాము కాటుకు గురయినవార్త అందింది. అతడు వెంటనే బయలుదేరి రాజధానికి వచ్చి. చంద్రాంగుడికి తగిన చికిత్స చేసేందుకు, మరి కొందరు ఘనవైద్యులను నియ మించి, రాజ్యపాలనా భారం తన చేతికి తీసుకున్నాడు.\nఈ లోపల మంత్రి, తనకు నమ్మకమైన ఒక భటుడి ద్వారా, నగరంలో పాములు పట్టడంలో ప్రసిద్ధుడైన ఒకణ్ణి పిలిపించి, వాడితో రహస్యంగా, \"ఒరే, నీ అదృష్టం పండబోతున్నది! అందుకే నిన్ను పిలిపించాను.\" అన్నాడు.\nపాములుపట్టేవాడు, ఎంతో వినయంగా, \"అయ్యా, ఆ అదృష్టమేమిటో దయచేసి చెప్పండి!\" అన్నాడు.\n\"నువ్వు, మన రాజుగారి తమ్ముడు తారాంగుడిని గురించి వినే వుంటావు. అతడు ఐదారు రోజుల క్రితం, నిన్ను పిలిపించి, కాటువేస్తే మరణం తప్పనంత విషప్రభావం గల పాము నొకటి కొన్నట్టు, రేపు నిండుసభలో, జంకుగొంకులు లేకుండా చెప్పాలి. మిగిలినదంతా నేను చూసుకుంటాను. పని ముగిశాక, నీకు ఐదువేల వరహలిస్తాను. నీ జీవితం, ఏ చీకూచింతలు లేకుండా, హాయిగా గడిచి పోతుంది.\" అన్నాడు మంత్రి.\nపాములు పట్టేవాడు, \"సరే, తమ ఆజ్ఞ!\" అని, మంత్రికి నమస్కరించి వెళ్ళిపోయాడు.\nమర్నాడు నిండుసభలో మంత్రి సభి కుల నుద్దేశించి, “మహారాజుగారిని పాము కాటు వేయడం వెనక, పెద్ద కుట్ర వున్న దని, తగు సాక్ష్యాధారంతో, నిన్ననే తెలుసుకున్నాను.మహారాజుగారు ప్రమాద వశాత్తూ, పాము కాటుకు గురికాలేదు. ఇప్పుడు సింహాసనంలో వున్న తారాంగుడే పదవీకాంక్ష కొద్దీ, అన్న ప్రాణాలు తీసేం దుకు ఒడికట్టాడు'' అన్నాడు.\nమంత్రి యిలా చెప్పగానే, సభలో పెద్ద కలకలం బయలుదేరింది. తారాంగుడు నివ్వెరపోయాడు.\nమంత్రి మందహాసం చేస్తూ, “నిజమే, ఈ సంగతి, మీలో చాలామందికి ఆశ్చర్యం కలిగించవచ్చు. నేను కూడా చాలా ఆశ్చర్యపోయాను, మొదటిసారిగా విన్నప్పుడు. కాని, బలమైన సాక్ష్యాధారం లభించాక, పూర్తిగా నమ్మకం కలిగింది,\" అని భటులకు పాములుప ట్టేవాణ్ణి హాజరుపరఛమని ఆజ్ఞాపించాడు.\nపాములుపట్టేవాడు సభలోకి వచ్చి. దిక్కులు చూస్తూ నిలబడ్డాడు. అప్పుడు మంత్రి, వాడితో, \"ఒరే, నీకొచ్చిన భయం ఏమీలేదు. నిజం చెప్పు!'' అన్నాడు.\nతారాంగుడు, యీ జరుగుతున్నది నిజమా, కలా అన్నట్టు విస్తుపోయి, పాములవాడికేసి చూడసాగాడు. పాముల వాడు, ఒకసారి గొంతు సవరించుకుని, \"అయ్యలారా. నేను నిజం చెబుతున్నాను! రాజుగారిని ఆయన తమ్ముడు నిజంగా పాముకాటుకు గురిచేశాడో లేదో, నాకు తెలియదు. కాని, మంత్రిగారు. ఒక భటుడి చేత నన్ను పిలిపించి, ధనాశ చూపి, రాజుగారి తమ్ముడు, నావద్దనుంచి విషసర్పాన్నొకదాన్ని కొన్నట్టు సభలో చెప్పమన్నారు. అడుగో. మంత్రిగారు, నావద్దకు పంపిన భటుడు, ఆద్వారంవద్ద నిలబడి వున్నాడు.'\" అని చెప్పాడు.\nతన పథకం తారుమారైనందుకు మంత్రి ఎక్కడలేని కోపంతో, ''ముందు, ఈ అబద్ధాలుపలికే పాములవాణ్ణి శిరశ్ఛేదం చేయండి!'' అంటూ అరిచాడు.\nఆ వెంటనే, తారాంగుడు సింహాసనంలో నుంచి లేచి, భటులకు, \"ఈ దుష్ట మంత్రినీ, ద్వారం దగ్గిరనుంచి పారిపో జూస్తున్న భటుణ్ణి బంధించండి!\" అని ఆజ్ఞాపించాడు.\nభటులు క్షణాల మీద వాళ్ళిద్దర్నీ బంధించారు. తారాంగుడు, పాములు పట్టేవాడితో, ‘“ పేదవాడివైవుండీ, ధనాశకు లొంగక, నిజం చెప్పి, ఎంతో రాజభక్తిని చూపావు. నీ కారణంగానే, సభాముఖంగా మంత్రి దుర్బుద్ధి బయటపడింది, \" అన్నాడు.\nఅందుకు పాములుపట్టేవాడు, \"మహా రాజా, మంత్రిగారు భటుడి చేత నన్ను పిలిపించి, సాక్ష్యం పేరుతో పెద్ద అబద్ధం చెప్పమనగానే. ఆయన కుట్ర, నాకు తెలిసిపోయింది. ఆయన పాములాంటి వాడని పసిగట్టాను. నా వృత్తే పాములు పట్టడం గదా! ఆయన చెప్పినదానికి, అప్పటికి సరే అని సభలో ఆయన కుట్ర బయట పెట్టాను.'' అన్నాడు.\nతారాంగుడు, వాడి మాటలకు ఎంతో సంతోషించి. \"నీవంటి రాజభక్తి కల వాడు, పాములుపట్టి బతకడంకాదు — మా ఆస్థానంలో ఉద్యోగిగా వుండడం అవసరం!'' అని, వాడికి అప్పటికప్పుడే, ఆస్థానంలో మంచి పదవియిచ్చాడు.\nతర్వాత, తారాంగుడు మంత్రిని కారా గారంలో వేయించి, తన అమాయకత్వం కొద్దీ మంత్రికి సాయపడిన భటుణ్ణి క్షమించి వదిలివేశాడు.\nకొన్నాళ్ళకు, వైద్యుల చికిత్సవల్ల, పూర్తిగా ఆరోగ్యవంతుడైన అన్న చంద్రాం గుడికి సింహాసనం అప్పగించి, తా రాంగుడు ఎప్పటిలాగే అతడికి రాజ్యపరిపాలనా విషయాల్లో సాయపడసాగాడు.",
            "book_page_end": 15
        },
        {
            "title": "నిజమైనపండితుడు",
            "book_page_start": 16,
            "pdf_page_start": 16,
            "pdf_page_end": 18,
            "author": "కమలిని",
            "genre": "నీతి కథ",
            "moral": "నిజమైన పాండిత్యం అహంకారాన్ని పెంచదు. జ్ఞానం పంచుకోవడానికి చర్చలు అవసరం, వాదనలు కాదు.",
            "keywords": [
                "పండితుడు",
                "వాదన",
                "జ్ఞానసూర్యుడు",
                "సరళకుడు",
                "శిష్యరికం"
            ],
            "characters": [
                "జ్ఞానసూర్యుడు",
                "చక్రతీర్థుడు",
                "సరళకుడు"
            ],
            "locations": [
                "చంపకవనం",
                "పాటలీపుత్రం",
                "హిమాలయ పర్వత ప్రాంతం"
            ],
            "content": "హిమాలయ పర్వత ప్రాంతాన గల, చంపకవనంలో, జ్ఞానసూర్యు డనే పండి తుడు గురుకులం నడుపుతూండేవాడు. ఆయన వేదవేదాంగాలనూ, ఉపనిషత్తు లనూ క్షుణ్ణంగా అధ్యయనం చేసిన మహా పండితుడు. దేశదేశాలనుంచి విద్యార్థులు వచ్చి, ఆయనవద్ద విద్యాభ్యాసం చేస్తూండే వాళ్ళు.\nఒక రోజు ఉదయం జ్ఞానసూర్యుడు కొంతమంది శిష్యులకు ఒక వటవృక్షం కింద కూర్చుని పాఠాలు చెబుతూండగా. దక్షిణాపథం నుంచి చక్రతీర్థు డనే పండితుడు, ఆయనను చూడవచ్చాడు.\nచక్రతీర్థుడు, జ్ఞానసూర్యుడికి తనెవ రైందీ చెప్పి, “దేశదేశాలన్నీ సంచరిస్తూ, ఎందరో ఉద్దండులైన పండితుల్ని వాద నలో ఓడించాను. కాని, తమ పేరు ప్రఖ్యా తుల గురించి విన్న తర్వాత, తమను కూడా వాదనలో ఓడించితే తప్ప, నాకు మనశ్శాంతి కలిగేలాలేదు.” అన్నాడు.\nఆ మాటలకు జ్ఞానసూర్యుడు మంద హాసంచేసి, \"అలాగా! అయితే, మీరు, పాటలీపుత్రంలో వుంటున్న. నా శిష్యుడు సరళకుణ్ణి కూడా ఓడించే, ఇక్కడికి వచ్చారా?\" అని అడిగాడు.\nచక్రతీర్థుడు ఆశ్చర్యపోతూ, \"నేను పాటలీపుత్రంలోని పండితు లందర్నీ, ఏనాడో ఓడించాను. అయితే, మీరు చెప్పిన పేరుగల పండితుడెవడూ, అక్కడ నాకు తటస్థపడలేదు.\" అన్నాడు.\n\"సరళకుడు నిగర్వి; నిరాడంబరుడు. తన పాండిత్యం యింతవరకూ, ఎవరి ముందూ ప్రదర్శించి వుండకపోవచ్చు. అందువల్లనే, అతడి పేరు పాటలీపుత్రంలో చాలామందికి తెలిసివుండదు. మీరు నాతో వాదించాలనుకుంటే, ముందు గా సరళకుణ్ణి ఓటమి పాలు చేసి రావలసి వుంటుంది.'\" అన్నాడు జ్ఞానసూర్యుడు.\nఇది విని చక్రతీర్థుడు కోపాన్ని ఆపు కుంటూ, \"నాతో వాదనకు దిగకుండా తప్పించుకునేందుకు, మీరిలాంటి సాకు చెబుతున్నట్టు, నాకుతోస్తున్నది,\"అన్నాడు.\nఇందుకు జ్ఞానసూర్యుడు, అతణ్ణి మందలిస్తున్నట్టుగా, \"నన్ను వాదనకు పురిగొల్పచూస్తున్నది. మీరు! అందువల్ల, నే పెట్టిన నియమాన్ని ఒప్పుకుతీరాలి.\" అని, చక్రతీర్థుణ్ణి పంపించివేశాడు.\nకొన్నాళ్ళ తర్వాత చక్రతీర్థుడు పాటలీ పుత్రంచేరి,చివరకుసరళకుడి ఇల్లుతెలుసు కున్నాడు. ఆ సమయంలో సరళకుడు, తన శిష్యులతో శాస్త్ర చర్చ చేస్తున్నాడు.\nచక్రతీర్థుడు, అది ముగిసేవరకూ ఆగి, సరళకుడికి తనను గురించి పరిచయం చేసుకుని, \"ఇప్పుడు జరిగినదంతా విన్నాను. ఇంతకూ, మీరు శిష్యులకు పాఠాలు చెబుతున్నారా? లేక వాళ్ళు. మీకు విద్యాబోధ చేస్తున్నారా? అన్న సంశయం కలుగుతున్నది.\" అన్నాడు.\nఅందుకు సరళకుడు చిన్నగా నవ్వి. \"నా పాఠశాలలో, అటువంటి పట్టింపు లేవీ వుండవు.'' అన్నాడు.\n'''అంతా అయోమయంగా వున్నది। నేను, మీతో వాదనలో గెలవాలని యింత దూరం వచ్చాను. అది జరిగాక, మీ గురువుగారైన జ్ఞానసూర్యుడితో, వాదించ వలసి వున్నది.\" అని జరిగినదంతా చెప్పి. \"మీరు. నాతో వాదనకు సిద్ధంగా వున్నట్లే గదా!\" అన్నాడు చక్రతీర్థుడు.\nసరళకుడు, \" వాదమా! నేనెవరి తోనూ, ఎటువంటి వాదనకూ దిగనని, మా గురువర్యులకు తెలుసు. ఆయన, మిమ్మల్ని నాతో వాదనకు పంపారన్న - మాట. నమ్మశక్యంగా లేదు.\" అన్నాడు.\nఇది వింటూనే, చక్రతీర్థుడు అవహేళ నగా, \"మీ గురుశిష్యులిద్దరూ, నాతో వాద నకు దిగకుండా తప్పించుకోవాలన్న ఉద్దే శంలో వున్నట్టు కనబడుతున్నది. మీరు ఓటమిని అంగీకరించినట్టు ఒప్పుకుంటే, నాదారిన నేను వెళతాను,\" అన్నాడు.\n\"నేను. మీతో వాదనకు దిగనన్నాను కాని, జ్ఞానానికి సంబంధించిన ఏ విషయంలో అయినా, చర్చకు ఎప్పుడూ సంసిద్ధుడనే,'' అన్నాడు సరళకుడు.\n“అందువల్ల, నాకు కలిగే ప్రయోజనం ఏమిటి?'' అన్నాడు చక్రతీర్థుడు కోపంగా.\nసరళకుడు ఎంతో శాంతంగా, \"పండి తులు, తోటి పండితులతో విషయ చర్చకు దిగినప్పుడే, తమకున్న జ్ఞానాన్ని వారితో పంచుకోవడానికీ పెంపుచేసుకోవడాని క్కూడా అవకాశం వుంటుంది. అలాకాక, వాదనకు తలపడిన పక్షంలో ఒకరినోరు మరొకరు ముందుగా మూయించాలన్న ప్రయత్నం జరుగుతుంది. అందువల్ల, పండితులు తమకున్న జ్ఞానంకన్న అజ్ఞా నాహంకారాలనే ఎక్కువగా ప్రదర్శించే ప్రమాదం వున్నది. ఈ కారణంవల్లనే నేను, తమతో వాదనకు దిగనన్నాను. అన్యధా భావించకండి,\" అన్నాడు.\nచక్రతీర్థుడు, యీ మాటలువిని, కొంత సేపు మౌనంగా పూరుకుని. సరళకుడి దగ్గిర సెలవు తీసుకుని జ్ఞానసూర్యుడుండే చంపకవనానికి బయలుదేరాడు.\nతిరిగివచ్చిన చక్రతీర్థుణ్ణి చూసి, జ్ఞాన సూర్యుడు, ''సరళకుడు కనిపించాడా ? వాదనలో అతణ్ణి జయించివచ్చారా?\" అని ఆడిగాడు.\nచక్రతీర్థుడు, జ్ఞానసూర్యుడి పాదాల ముందు మోకరిల్లి. “జ్ఞానమన్నది అవధులు లేనిది: అది ఏ ఒకరి సొత్తూ కాదు,' అని, సరళకుడు అన్న మాటలు జ్ఞానసూర్యుడికి చెప్పి, ''ఈ సంగతి నాకు తెలిసేందుకే, మీరు నన్ను సరళకుడి దగ్గిరకు పంపారు. నేను, సరళకుడిలాంటి పండితుణ్ణి కావాలనుకుంటున్నాను. అది, మీ శిష్యరికంలోనే సాధ్యం.\" అన్నాడు.\nజ్ఞానసూర్యుడు. అతణ్ణి లేవనెత్తి. శిష్యుడుగా స్వీకరించాడు. ఆ తర్వాత కొన్నేళ్ళకు, చక్రతీర్థుడు గొప్ప పండి తుడుగా కీర్తి సంపాయించాడు.",
            "book_page_end": 18
        },
        {
            "title": "జ్వాలాద్వీపం",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సాహసం",
            "moral": "ఈ కథ సీరియల్‌గా కొనసాగుతున్నది, పూర్తి కథానంతరం నీతి తెలుస్తుంది.",
            "keywords": [
                "జ్వాలాద్వీపం",
                "ఉగ్రదత్తుడు",
                "భల్లూకరాయుళ్లు",
                "పులిరాయుళ్లు",
                "సాహసం"
            ],
            "characters": [
                "ఉగ్రదత్తుడు",
                "రుద్రారుద్రులు",
                "చిత్రసేన",
                "పులిరాయుళ్లు",
                "కంధుడు"
            ],
            "locations": [
                "జ్వాలాద్వీపం",
                "అడవి",
                "కొండ"
            ],
            "content": "[పదిహేను సంవత్సరాల కాలం గడిచిపోయింది. ఇప్పుడు ఉగ్రదత్తుడూ, అతడి స్నేహితు లైన రుద్రారుద్రులూ ఇరవై ఏళ్ళ యువకులు. వాళ్ళు ఒకనాడు అడవిలో తిరుగుతూండగా, ఒక స్త్రీ ఆర్తనాదం వినిపించింది. వాళ్ళు ఆమె రక్షణకోసం పరిగెత్తి వెళ్ళేసరికి, పులి రాయుళ్లు వాళ్ళను పట్టుకుని బంధించి భయంకర పక్షులకేసి లాక్కుపోయారు. తరవాత — ]\nహఠాత్తుగా కనురెప్పపాటు కాలంలో జరిగిపోయిన ఈ దుస్సంఘటన ఉగ్ర దత్తుణ్ణి నిశ్చేష్టుణ్ణి చేసింది. తనూ, తన స్నేహితులూ ముందువెనుకలు ఆలోచించ కుండా సరాసరి శత్రువులు పన్నిన ఉచ్చుల్లో తల దూర్చి, వాళ్ళ చేజిక్కారు. 'రక్షించండి' అంటూ ఆర్తనాదం చేసిన, ఆ యువతి కూడా ఈ దుర్మార్గుల పాలబడి వుంటుందా? లేక వీళ్ళ బారి నుంచి తప్పించుకుని కోట కేసి పారిపోయి వుంటుందా?\nఆ యువతి సురక్షితంగా యిక్కణ్ణించి తప్పించుకు పోగలగటం అసంభవం అని ఉగ్రదత్తుడికి వెంటనే తోచింది. ఆవిడ పెట్టిన కేకలూ, పులిరాయుళ్ళు చేసే అట్టహాసాలూ విని, ఎవరైనా కోటలో నుంచి బయటకు వస్తే తప్ప, తమకు ఈ దుర్మార్గుల నుంచి రక్షణ లేదు.\n''రుద్రా !'' అంటూ ఉగ్రదత్తుడు కేక పెట్టాడు. అతడికి తన స్నేహితు లెక్క డున్నారో తెలియటం లేదు. ఇద్దరు పులి రాయుళ్ళు అతణ్ణి కొయ్యదుంగ మాదిరిగా భుజాన వేసుకుని పక్షి మీదికి ఎక్కిం చేందుకు ప్రయత్నిస్తున్నారు.\n\"ఉగ్రదత్తా! నా కాళ్ళూ చేతులూ కట్టి నన్ను భయంకర పక్షి మీదికి ఎక్కిం చారు. ఆరుద్రుడు కూడా. ఈ దుర్మార్గు లకు దొరికిపోయాడు. నువ్వూ చిక్కి పోయావా? '' అంటూ రుద్రుడు కేక పెట్టాడు.\n''నోళ్ళు ముయ్యండి!\" అంటూ ఒక పులిరాయుడు పెద్దగా అరిచి, \"మనకు ముచ్చటగా దొరికిన ఈ ముగ్గురూ మహ పసందైన మూర్ఖుల్లా వున్నారు. ఇక ఆ సామంతరాజు సుదర్శనుడి కూతురు చిత్రసేన తెలివితేట లెలాంటివో తెలుసుకో వాలి,\" అంటూ హేళనగా నవ్వాడు. .\nఆ పులిరాయుడి మాటలవల్ల ఉగ్ర దత్తుడికి ఆ యువతి ఎవరో తెలిసి పోయింది. వాడు విజయగర్వంతో ఒళ్ళు మరిచి, తనకు అడక్కుండానే అర్తనాడం చేసిన యువతి సమాచారం అంతా చెప్పే శాడు. బహుశా ఈ పులిరాయుడూ మూర్ఖుడే అయి వుంటాడు, అనుకున్నాడు ఉగ్రదత్తుడు.\nఇంతలో కోటవైపు నుంచి పెద్ద కలకలం వినబడింది. గుర్రాల సకిలింపులూ, రౌతులు పెట్టే కేకలూ వింటూనే, ఉగ్ర దత్తుడు తమకు సహాయం వస్తున్నదను కున్నాడు. రాజకుమార్తె చంద్ర సేన కేకలు కోటలోవాళ్ళకు వినబడి వుంటవి. తనను బంధించిన తాళ్ళు తెగగొట్టుకోగలిగితే ఎంత బావుండును !\nఉగ్రడత్తుడు, కాళ్ళూ, చేతులూ ఆడిస్తూ పెనగులాడటంప్రారంభించేసరికి, ఒక పులిరాయుడు భీకరంగా అరుస్తూ, అతడి గుండెల మీద ఈటె ఆనించి, \"కదిలావో, ఈటె గుండెలోకి దిగుతుంది, జాగ్రత్త!\" అన్నాడు.\nవెంటనే భయంకరపక్షి రివ్వున గాలిలోకి లేచింది. ఉగ్రదత్తుడు ఆ ఊపుకు పక్షి మీద అటూ యిటూ వూగిస లాడుతూ, ''సమయం మించిపోయింది. ఈ క్రూరులు మమ్మల్ని జ్వాలాద్వీపం తీసుకుపోతున్నారు.\" అనుకున్నాడు.\nచూస్తూండగానే భయంకర పక్షులు అకాశంలోకి చాలా ఎత్తు ఎగిరి మేఘాల మీదుగా తూర్పుదిశకేసి పోసాగినై. పక్షుల వేగానికి గాలి రివ్వురివ్వుమంటూ ఉగ్ర దత్తుణ్ణి తాకసాగింది. అతడు పక్షి వెన్ను 'మీద అటూయిటూ ఒరుగుతున్నాడు. జారి కిందికి పడిపోకుండా ఒక పులిరాయుడు అతడి నడుం గట్టిగా పట్టుకున్నాడు.\nఇలా కొద్దికాలం జరిగింది. పక్షులు క్రమంగా కిందికి దిగుతున్నట్టు ఉగ్ర దత్తుడికి తోచింది. గాలిహఠాత్తుగా వేడెక్కి పోయింది. శరీరాన్ని ఏవో మంటలు తాకు తున్నట్టుగా అతడు భ్రమపడ్డాడు.\nఅంతలో, “శత్రువులు! భల్లూకరాయుళ్లు! చంద్రసేనా, ఇతర బంధితులు వున్న పక్షుల్ని జాగర్తగా కిందికి చేర్చండి. తతిమ్మావాళ్ళు భల్లూక రాయుళ్ళను ఎదుర్కోండి!\" అన్న కేక వినబడింది.\n\"ఓహెూ! జ్వాలాద్వీపంలో కూడా రెండు శత్రు పక్షాలున్నవన్న మాట!\" అనుకున్నాడు ఉగ్రదత్తుడు. ఈ సంగతి తెలియగానే అతడికి ఎక్కడ లేని ఉత్సాహం కలిగింది. కాని, వాళ్ళూ వాళ్ళూ భయంకర పక్షుల మీద ఆకాశంలో చేసే యుద్ధంలో, నేనూ, నా మిత్రులూ కిందపడి ముక్కలుముక్కలై మరణించం గదా? అన్న భయం కూడా అతడికి కలిగింది.\nహఠాత్తుగా ఉగ్రడత్తుడున్న భయంకర 'పక్షి మెడసాచి భూమి మీదికి వేగంగా దిగసాగింది. ఉగ్రదత్తుడు తల ఎత్తి పైకి చూశాడు. ఎలుగ్గొడ్డు చర్మాలు ధరించి. పెద్ద పెద్ద ఈటెలు పట్టుకుని వున్న కొందరు, తాము ఎక్కివున్న భయంకర పక్షులను పులిరాయుళ్ల మీదికి ఉసికొల్పు తున్నారు. చూస్తూండగానే ఆకాశంలో పులిరాయుళ్ళకూ భల్లూకరాయుళ్ళకూ భయంకర యుద్ధం ప్రారంభమయింది.\nఈటె దెబ్బలు తిని, బాధతో మూలుగుతూ కొందరు రౌతులు పక్షుల మీది నుంచి కిందికి పడసాగారు. రౌతులను కోల్పో యిన పక్షులు, రెక్కలు టపటపలాడిస్తూ, కేకలు పెడుతూ అన్ని దిక్కులకూ పారి పోతున్నవి.\nఇంతలో ఉగ్రదత్తుడున్న పక్షి ఒక కొండ పైభాగాన దిగింది. ఆ పక్షి మీద వున్న ఇద్దరు పులిరాయుళ్లూ కిందికి దిగి, ఉగ్రదత్తుణ్ణి పక్షి మీది నుంచి ఎత్తి, చాప చుట్టను పారవేసినట్టు కిందికి విసిరి వేశారు. అదృష్టవశాత్తూ అతడు ఎత్తుగా పెరిగిన పచ్చగడ్డీ, దుబ్బుచెట్లూ వున్న చోట పడటంతో, శరీరానికి పెద్ద గాయా లేమీ తగలలేదు. కాని, అతడికి ప్రాణం కడబట్టినంత పనయింది.\nఒక పులిరాయుడు అతణ్ణి సమీపించి కాలితో అటూయిటూ కదిలించి చూస్తూ, ''వీడు చచ్చినట్టున్నది !\" అన్నాడు.\nఅందుకు రెండవ పులిరాయుడు పెద్దగా నవ్వి, “వీడు బతికివున్నా, చచ్చినా మనకు ఒకటే. రాజకుమార్తె సురక్షితంగా మన నాయకుడి భవనం చేరింది. వీడి సంగతి తరవాత చూద్దాం. ముందు కంధుడి అనుచరుల పని తేల్చాలి, రా,'' అంటూ భయంకర పక్షి కేసి పరిగెత్తాడు.\nపులిరాయుళ్ళ సంభాషణ ఆలకిస్తూ, ఉగ్రదత్తుడు కదలా మెదలక వూరు కున్నాడు. తను బతికి వున్నట్టు వాళ్ళకు అనుమానం కలిగితే, ఒకవేళ వాళ్ళు తనను చంపవచ్చు. కంధుడనేవాడు ఈ పులిరాయుళ్ళకు శత్రువులైన భల్లూక రాయుళ్ళకు నాయకుడు. సామంతరాజు సుదర్శనుడి కుమార్తె చంద్రసేనను పులి రాయుళ్ళు క్షేమంగా తమ నాయకుడి, ఇంటికి చేర్చారు.\nతన కాళ్లూ చేతుల్ని కట్టివున్న తాళ్లను తెగగొట్టుకునేందుకు ఉగ్రడత్తుడు గట్టి ప్రయత్నం చేశాడు. కాని, అతడి పెనగు 'లాటవల్ల తాళ్ళు మరింతగా బిగుసుకు పోయి, ఎక్కడ లేని బాధా కలిగించినై.\n\"ఇక నేను చేయగలిగిందేమీ లేదు. ఎవరైనా వచ్చి నన్ను రక్షించవలసిందే. బహుశా రుద్రారుద్రులు కూడా నేనున్న నిస్సహాయ స్థితిలోనే వుండి వుంటారు.\" అనుకున్నాడు ఉగ్రదత్తుడు నిస్పృహగా.\nఆకాశంలో మరో పావుగంట కాలం ఇరుపక్షాల మధ్య భయంకర యుద్ధం సాగింది. చివరకు కొన్ని పక్షులు పడమటి దిక్కు గా పారిపోతూండటం, వాటిని తరుముతూ మరికొన్ని వెళ్ళటం ఉగ్ర దత్తుడు చూశాడు.\nసూర్యుడు క్రమంగా ఆకాశం మధ్యకు వచ్చాడు. ఎండ తీవ్రమయింది. ఉగ్ర దత్తుడి నాలుక దాహంతో పిడచకట్టుకు పోసాగింది.\n\"ఆకలితో, దాహంతో బాధ ప డి నేనిక్కడ మరణించక తప్పదు.\" అను కున్నాడు ఉగ్రదత్తుడు. తనను అక్కడ వదిలిపోయిన శత్రువులు వచ్చినా, తన ప్రాణానికి కొంత రక్షణ కలగవచ్చన్న భావం అతడికి కలిగింది. వాళ్ళు తన సంగతే మరిచిపోయారా? లేక భల్లూక రాయుళ్ళతో జరిగిన యుద్ధంలో మరణిం చారా ?\nఉగ్రదత్తుడు యిలా మధనపడు తూన్నంతలో పక్కనే వున్న చెట్లలో ఏదో అలికిడి అయినట్టు అతడికి అనుమానం కలిగింది. ఉన్నచోటు నుంచి, ఆ ధ్వని వచ్చిన వైపుకు పొర్లి, చెట్లలోకి పరీక్షగా చూశాడు. అక్కడ కనిపించిన దృశ్యం అతడికి భీతి కలిగించింది. నిలువెల్లా పణికిపోయాడు.\nరెండు తోడేళ్ళు చెట్లచాటున నిలబడి అతడి కేసి చూస్తూ డొక్కలు ఎగర వేస్తున్నవి. నాలుకలు చాస్తున్నవి. అతడిలో యింకాజీవంవున్నదా. లేక మరణించాడా అన్న సంశయంలో అవి కొట్టుమిట్టాడు తున్నట్టు ఉగ్రడత్తుడికి తోచింది. తను నిస్సహాయ స్థితిలో పున్నట్టు అవి గ్రహిస్తే, తన మీదకు తప్పక లంఘించి తీరుతవి.\nఉగ్రదత్తుడు ఎక్కడ లేని సత్తువా తెచ్చుకుని, మోచేతుల బలంతో నేల మీది నుంచి కొంచెం లేచి, పెద్ద గొంతుతో కేక పెట్టాడు. ఆ కేక వింటూనే తోడేళ్ళు చెట్లల్లోకి పారిపోయినై. ప్రస్తుతానికి ఆపద గడిచింది, అనుకుని ఉగ్రదత్తుడు పెద్దగా నిట్టూర్చాడు.\nసూర్యుడు క్రమంగా పడమటి దిక్కుకు దిగి కొండ శిఖరాల వెనుకకు పోయాడు.\nఉగ్రదత్తుడున్న ప్రదేశం కొంచెం కొంచెమే చల్లబడసాగింది. అతడి కిప్పుడు దాహంతో పాటు ఆకలి కూడా ప్రారంభమయింది.\nఏదో మత్తులాటిది తన శరీరాన్ని కమ్ము కుంటున్నట్టు అతడు భావించాడు.\nమైకంలో వుండగా తోడేళ్ళు తప్పక నన్ను కబళించగలవు అనుకున్నాడు ఉగ్ర దత్తుడు. కాని, మెలకువగా వుండాలన్న అతడి ప్రయత్నం వృధా అయింది. అతడు మగతనిద్రలోకి జారుకున్నాడు.\nముఖాన్నీ, నడుమునూ ఏవో బలమైన . గోళ్ళు తాకినట్టయి ఉగ్రదత్తుడు ఉలిక్కి పడి లేచాడు. ఆ మరుక్షణం దూరంగా కేకలు వినిపించినై. ఉగ్రదత్తుడు కూడా అప్రయత్నంగా కీచుమని అరిచాడు.\nమసక వెలుతురులో అతడికి తన మీది నుంచి కుప్పించి ఎగిరి అల్లంత దూరంలో వున్న చెట్లలోకి పారిపోతున్న నల్లని ఆకారం ఒకటి కనిపించింది. అది ఎలుగుబంటి!\nఉగ్రదత్తుడు నిశ్చేష్టుడయాడు. ఎవరో దూరం నుంచి వేసిన కేకలు విని, భయ పడి ఎలుగు తనకు హాని చేయకుండా పారిపోయింది. ఆ కేకలు పెట్టినవాళ్ళు ఎవరై వుంటారు ?\n\"ఇదుగో, రండి, రండి. ఇక్కడ పొడల మధ్య పడివున్నాడు. ఎలుగుబంటి భయపడి పారిపోయింది.'' అంటూ ఒకడు ఉగ్రదత్తుడి దగ్గిరకు పరిగెత్తుకు వచ్చాడు.\nఅతడి చేతిలో పెద్ద ఈటె ఒకటి వున్నది. వాడు ఎలుగుబంటి చర్మాలు ధరించి వున్నాడు.\nఉగ్రదత్తుడు మూలుగుతూ తల ఎత్తి. \"ఈ కట్లు విప్పండి. దాహం తీర్చుకునేం దుకు నీరు ఏమైనా వుంటే యివ్వండి.\" అని అడిగాడు బొంగురుపోయిన గొంతుతో.\nభల్లూకరాయుడు మారు మాటాడ కుండా ఉగ్రడత్తుడి కట్లు విప్పసాగాడు.\nఇంతలో మరిద్దరు భల్లూకరాయుళ్లు అక్క డికి వచ్చారు. వాళ్ళల్లో ఒకడి దగ్గిర భుజానికి వేలాడుతున్న సొరకాయబుర్ర వున్నది. ఉగ్రదత్తుడు దాని కేసి వేలు చూపుతూ, దాహం అని సౌంజ్ఞ చేశాడు.\nభల్లూకరాయుడు సొరకాయ బుర్రకు వున్న బెండును వూడదీసి, బుర్రను ఉగ్ర దత్తుడి నోటికి అందించాడు. ఉగ్రదత్తుడు ఆత్రంగా గటగట నీరు తాగి, యిక చాలు నన్నట్టు తల ఆడించాడు.\nదాహం తీర్చుకోవటంతోనే ఉగ్ర దత్తుడికి ప్రాణం తిరిగి వచ్చినట్టయింది.\nఇంతలో అతడి కాళ్ళకూ, చేతులకూ వున్న కట్లు కూడా విప్పబడినై ఉగ్ర దత్తుడు కాళ్ళూ, చేతులను అటూ యిటూ సాగదీసుకున్నాడు. వాటిల్లో రక్తప్రసారం తిరిగి ప్రారంభమై అవి స్వాధీనానికి వచ్చినై.\n\"లేచి నడవగలవా?'' అని ఒక భల్లూకరాయుడు అతణ్ణి అడిగాడు.\n\"మీరు శత్రువులా, మిత్రులా ?\" అని అడిగాడు ఉగ్రదత్తుడు.\n\"ఆ సంగతి నువ్వు మా నాయకుడి కిచ్చే జవాబులను బట్టి ఆయనే నిర్ణ యిస్తాడు.\" అన్నాడు భల్లూకరాయుడు.\n\"సరే. పదండి !\" అంటూ ఉగ్ర దత్తుడు లేచి నిలబడ్డాడు. భల్లూక రాయుళ్ళు ముగ్గురూ అతణ్ణి వెంటబెట్టు కుని, చెట్లల్లో కొంతదూరం నడిచి, ఎగుడు దిగుడుగా వున్న కొండరాళ్ళ మధ్య గల ఒక బల్లపరుపు రాతిని ఎత్తి, బిలం లోపలకు దిగి, తిరిగి రాతిని ఎప్పటిలా జాగ్రత్తగా మూసేశారు. —(ఇంకావుంది)",
            "book_page_end": 26
        },
        {
            "title": "ధైర్యవంతుడు",
            "book_page_start": 27,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "బేతాళ కథ",
            "moral": "నిజమైన ధైర్యం అంటే పరిస్థితుల ఒత్తిడికి లొంగకుండా, న్యాయమైన పని కోసం పెద్దవారిని కూడా ధిక్కరించగలగడం.",
            "keywords": [
                "ధైర్యం",
                "విక్రమార్కుడు",
                "భీముడు",
                "రాముడు",
                "రాజాజ్ఞ"
            ],
            "characters": [
                "విక్రమార్కుడు",
                "బేతాళుడు",
                "రాముడు",
                "భీముడు",
                "పార్వతి",
                "రాజు"
            ],
            "locations": [
                "బ్రహ్మపురం",
                "రాజధాని",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి. చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా, ఇంత అర్ధరాత్రి వేళ, ఈ శ్మశానంలో నువ్వు పడుతున్న శ్రమకు కారణం, ప్రాణభీతా లేక మొక్కవోని ధైర్యసాహసాలా అన్న అనుమానం నాకు కలుగుతున్నది. ఎందు కంటే, ఒక్కొక్కసారి ఎంత భీరువు అయినవాడు కూడా, ప్రాణరక్షణకోసం ఎక్కడలేని ధైర్యసాహసాలు ప్రదర్శిస్తాడు. ఇందుకు ఉదాహరణగా, ఒక కథ చెబు తాను, శ్రమ తెలియకుండా, విను,\" అంటూ యిలా చెప్పసాగాడు :\nబ్రహ్మపురం అనే గ్రామంలో రాముడు, భీముడు అనే యిద్దరు స్నేహితులుండే వారు. చిన్నతనం నుంచీ రాముడిది మెత్తటిమనసు. పెద్దల మాటలకు ఎదు రాడేవాడు కాదు. భీముడు మాత్రం మహా దుడుకుమనిషి.\nఒకసారి, ఆ గ్రామానికి కత్తి యుద్ధంలో నైపుణ్యం గల ఖడ్గయోధు డనే వాడొక డొచ్చి. తన విద్యను ప్రదర్శించి, గ్రామస్థుల మెప్పుపొందాడు. గ్రామంలోని యువకులు కొందరు. ప్రదర్శన కోసం వాడితో కత్తి యుద్ధం చేసి, ఓడిపోయారు. అలా ఓడినవారిలో రాముడు భీముడూ కూడా వున్నారు.\nఖడ్గయోధుడు తన ప్రదర్శన ముగిశాక, రాముడిని ఎంతగానో మెచ్చుకుని. \"నీలో కత్తి పట్టుకునే ఒడుపు వుంది. నీ కదలి కల్లో, మంచి వీరుడి లక్షణాలున్నాయి. నిన్ను. నా శిష్యుడిగా చేసుకుని. నా అంత వాణ్ణి చేస్తాను. నీ లాంటి వీరుడి కోసం అన్వేషిస్తూ, నేను, ఊరూరా ప్రదర్శన లిస్తున్నాను.'' అన్నాడు.\nరాముడు, ఖడ్గయోధుడికి శిష్యుడయేం దుకు ఉత్సాహపడ్డాడు. కాని, వాని తల్లి దండ్రులు అందుకు ఒప్పుకోలేదు. భీము డికి. ఖడ్గయోధుడి శిష్యుడు కావాలని వున్నది. ఇందుకు ఖడ్గయోధుడు అంగీ కరించలేదు.\n\"నీ అదృష్టం గొప్పది. పెద్దల మాట పట్టించుకోకు. వచ్చిన అవకాశాన్ని జార విడవకు.\" అని భీముడు, రాముడికి చెప్పి చూశాడు.\nరాముడు, భీముడి మాటలు వినలేదు.\nకొన్నాళ్ళు గడిచాక, బ్రహ్మపురానికి కావ్యయోగు డనే కవి వచ్చి, తన విద్యా ప్రదర్శనతో గ్రామస్థులను మెప్పించాడు. ఆయన కొందరు యువకులతో ప్రశ్నలు వేయమని చెప్పి, ఆ ప్రశ్నలకు జవాబు లన్నీ పద్యాల రూపంలో చమత్కారంగా చెప్పాడు.\nఆయన కూడా రాముడంటే ముచ్చట పడి. తన శిష్యుణ్ణి చేసుకుంటానన్నాడు. తల్లిదండ్రులు కాదనడంతో, రాముడు అందుకు అంగీకరించలేదు.\nఆ తర్వాత బ్రహ్మపురానికి వచ్చిన, ఒక సంగీత విద్వాంసుడు కూడా, రాముణ్ణి మెచ్చుకుని శిష్యుడుగా చేసుకోవాలను కున్నాడు. కాని, రాముడి తల్లిదండ్రులు ఒప్పుకోలేదు.\nఊరుకు వచ్చిన గొప్పవాళ్ళందరూ. యీ విధంగా రాముణ్ణి మెచ్చుకోవడంతో. భీముడి చెల్లెలు పార్వతికి, వాడంటే ఎంతో అభిమానం ఏర్పడి అతణ్ణి పెళ్ళి చేసు కుంటానన్నది. ఈ సంగతి రాముడు, తల్లిదండ్రులకు చెప్పుకున్నాడు. అయితే వాడి తల్లిదండ్రులు పార్వతితో పెళ్ళిక ‘ఒప్పుకోలేదు.\nభీముడికి, ఈ సంగతి తెలిసి ముందుగా రాముణ్ణి కలుసుకుని, \"నీ తల్లిదండ్రుల సంగతి అలా వుంచు. నా చెల్లెలంటే, నీ కిష్టమేనా?'' అని అడిగాడు.\n\"ఇష్టమే కానీ, నా తల్లిదండ్రులు ఒప్పుకుంటే తప్ప, యీ పెళ్ళి చేసుకోను.\" అన్నాడు రాముడు.\nభీముడు, రాముడి తల్లిదండ్రులను కలుసుకుని \"నా చెల్లెల్ని. మీ యింటి కోడలిగా ఎందుకు చేసుకోరు ?\" అని అడిగాడు.\n\"నీకున్న ఇల్లూ, పొలం యిచ్చేస్తే, ఈ పెళ్ళి జరుగుతుంది,\" అన్నాడు రాముడి తండ్రి.\n\"ఇంతేనా!\" అని భీముడందుకు అంగీకరించాడు.\nరాముడికి, పార్వతితో పెళ్ళి జరిగి పోయింది.\nభీముడు తన ఇంట్లోనే వుంటూ, ఆ ఇంటికి అద్దె చెల్లించేవాడు. తన పొలాన్నే సాగుచేస్తూ, తను కూలిడబ్బులు మాత్రం తీసుకుని, మిగతా పంటనంతా, రాముడి తల్లిదండ్రుల కిచ్చేవాడు.\nఇది చూసి భీముడి చెల్లెలు పార్వతి ఎంతో బాధపడుతూండేది. భర్తకేం చెప్పినా లాభం లేదని, అత్తమామలతోనే గొడవపడుతూండేది. అందువల్ల కూడా ప్రయోజనం ఏమీ కలగలేదు.\nఇలా కొన్నేళ్ళు గడిచేసరికి, రాముడి తల్లిదండ్రులు బాగా ముసలివాళ్లయ్యారు. ఇంటి పెత్తనం పార్వతి చేతికి వచ్చింది.\nఅన్నగారి ఇల్లూ, భూమి తిరిగి అతడి పరం చేయాలని పార్వతి అనుకున్నది. కాని, భీముడు అందు కంగీకరించలేదు.\nపార్వతి చేసేదిలేక, తన కోపాన్నంతా, అత్తమామలపై చూపిస్తూండేది. భీముడి కిది తెలిసి, వెళ్ళి చెల్లెల్ని గట్టిగా మంద లించాడు.\n“నా ఇంట్లో, నా యిష్టం వచ్చినట్లుం టాను. నువ్వు పరాయివాడివి! ఈ విషయంలో నీ సలహాలు నా కక్కర్లేదు,\" అన్నది పార్వతి కోపంగా, భీముడు చిన్నబుచ్చుకుని, చెల్లెలి నేమీ అనలేక, రాముడితో, “వృద్ధులైన నీ తల్లి దండ్రుల మీద కక్ష సాధించడం తప్పని, నీ భార్యకు చెప్పు,'' అన్నాడు.\n\"ఆ పని నావల్ల కాదు.\" అన్నాడు రాముడు.\nఇలా వుండగా, ఆ ప్రాంతాల వరసగా రెండు సంవత్సరాలు వానలు కురవక, కరువుపరిస్థితులు ఏర్పడినై.\nపార్వతి భర్తతో, ‘“ఇంటి వ్యవహారాలు, నేను చూసుకోగలను. నీకెన్నో విద్యలు తెలుసు. నువ్వూ, మా అన్నా కలిసి రాజధానికి వెళ్ళి రాజుగారి కొలువులో, ఏదైనా ఉద్యోగం సంపాయించండి.\" అన్నది.\nరాముడూ, భీముడూ గ్రామం వదిలి బయల్దేరారు. వాళ్ళ అదృష్టం కొద్దీ, మార్గ మధ్యంలోనే, వేటకు వచ్చిన రాజుగారి గుడారం వాళ్లకు కనిపించింది. భీముడు, రాజును దర్శించి తమను గురించి చెప్పు కున్నాడు.\n“నా కొలువులో ధైర్యవంతులకు తప్ప మరెవ్వరికీ స్థానం లేదు. మీ ధైర్యాన్ని పరీక్షించడానికి ఒప్పుకుంటారా?'' అని అడిగాడు రాజు.\nరాముడూ, భీముడూ యిందుకు అంగీ కరించారు.\n“మాట తప్పకూడదు !\" అని హెచ్చ రించాడు రాజు.\n“తమరీ దేశానికి ప్రభువులు. తమ కిచ్చిన మాట తప్పుతామా!\" అన్నాడు భీముడు.\nరాజు అప్పుడు, భటులచేత రెండు బోనులు తెప్పించాడు. రెండింటిలోనూ ఆకలిగొన్న పులులున్నాయి.\n“వేటలో వీటిని పట్టుకున్నాం. నాలుగు రోజులుగా వీటికి ఆహారం లేదు. మీ యిద్దరూ నిరాయుధులుగా బోనుల్లో ప్రవేశించి, పులులతో పోరాడి, మీధైర్యాన్ని నిరూపించండి !\" అన్నాడు రాజు.\n\"ప్రభూ, యిది చాలా అన్యాయం! ధైర్యమంటే, ప్రాణాలు కాపాడుకునేం దుకేగాని, పోగొట్టుకునేందుకు కాదు. ఆకలిగొన్న పులితో పోరాడడం, ఆత్మ హత్యతో సమానం,\" అన్నాడు భీముడు.\nరాజు, రాముడి వంక కోపంగా చూస్తూ, \"మరి నువ్వేమంటావు? నీ ధైర్యాన్ని నిరూపించుకుంటావా? రాజాజ్ఞను ధిక్కరిస్తావా?\" అని అడిగాడు.\n\"ప్రభూ, నేను పులితో పోరాడతాను.\" అన్నాడు రాముడు.\nరాజు ఆశ్చర్యపడి. \"నువ్వు ధైర్య వంతుడివి. వెళ్ళి, బోను తలుపు తెరిచి, లోపల ప్రవేశించు.\" అన్నాడు.\nరాముడు ముందుకు వెళుతూంటే, భీముడు వాడికి అడ్డంగా నిలబడి, రాజుతో, \"ప్రభూ, ఈ రాముడి సంగతి మీకు తెలి యదు. వాడు ధైర్యవంతుడు కాడు. తల్లి దండ్రులను ఎదిరించే ధైర్యం లేక, వాడెన్నో విద్యలకు దూరమయ్యాడు. భార్యను అదుపులో పెట్టే ధైర్యం లేక, వాళ్ళను అష్టకష్టాలకు గురి చేసి, మీ కొలువులో ఉద్యోగ సంపాదనకు బయల్దే రాడు. ఇప్పుడు మీ ఆజ్ఞను కాదనే ధైర్యం లేక, తన ప్రాణాలనే బలిపెడుతున్నాడు. వీడు పోతే, నా చెల్లెలి గతేంకాను! దేశాన్నేలే రాజుకు, పౌరుల ప్రాణాలతో ఆటలాడడం తగదు. మీ కొలువుకు, ఒక నమస్కారం. మా ఇద్దరినీ యింతటితో వదిలిపెట్టండి.\" అన్నాడు.\nభీముడి మాటలకు రాజు చిన్నగా నవ్వి. అతడి భుజం తట్టి \"నిజమైన ధైర్యవంతుణ్ణి, మొదటిసారిగా చూశాను. ఈ రోజు నుంచీ, నా కొలువులో, నీతో పాటు నీ బావమరిదికి కూడా ఉద్యోగం యిస్తున్నాను.'' అన్నాడు.\nదానికి విక్రమార్కుడు, “ఖడ్గవీరుడి నుంచి, రాజువరకూ జరిగిన ప్రతి సంఘ టనలోనూ రాముడి ప్రవర్తనలో పిరికి తనమే స్పష్టంగా బయటపడుతున్నది. వాడికి ఏమాత్రం స్వబుద్ధి అంటూ లేదు. ఆత్మీయులు గాని, లేక అధికారం చలాయించగలవాళ్ళు గాని, ఏది చెబితే అది చేయడం, వాడి స్వభావం. అందు వల్లనే, వాడు రాజాజ్ఞను ధిక్కరించే ధైర్యం లేక పులితో పోరుకు సిద్ధపడ్డాడు. భీముడు అలా కాదు. తనకు యిష్టం లేని పని ఎవరు చెప్పినా, వాడు ధైర్యంగా వాళ్ళను ధిక్కరించగలడు. వాడు రాజాజ్ఞను ధిక్కరించడమేకాక, ధైర్యంతో ఆయనకు హితబోధ కూడా చేశాడు. ఇది గ్రహించడం వల్లనే, రాజు వాణ్ణి నిజమైన ధైర్యశాలివంటూ మెచ్చుకున్నాడు.\" అన్నాడు.\nరాజుకు ఈవిధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 32
        },
        {
            "title": "తెలివైనతీర్పు",
            "book_page_start": 33,
            "pdf_page_start": 33,
            "pdf_page_end": 34,
            "author": "దాసరి వెంకటరమణ",
            "genre": "కథ",
            "moral": "అతితెలివిని ప్రదర్శించేవాడు మోసగాడిగా పట్టుబడతాడు. నిస్వార్థంగా న్యాయం కోసం వేచి ఉండేవాడే యజమాని.",
            "keywords": [
                "న్యాయం",
                "తీర్పు",
                "సుందరవర్మ",
                "దొంగ",
                "డబ్బుసంచి"
            ],
            "characters": [
                "సుందరవర్మ (రాజు)",
                "మంత్రి",
                "దొంగ",
                "అసలు యజమాని"
            ],
            "locations": [
                "సువర్ణగిరి"
            ],
            "content": "సువర్ణగిరిని పాలించే సుందరవర్మ, ధర్మ మూర్తి అనీ, న్యాయనిర్ణయంలో, ఆయ నకు ఆయనే సాటి అనీ, అందరూ చెప్పుకునేవాళ్ళు. సుందరవర్మ ప్రతి సమస్యనూ సునిశితంగా పరిశీలించి, తన బుద్ధి 'కుశలతతోనో, ఉపాయంతోనో చక్కగా పరిష్కరించేవాడు.\nఒక రోజున రాజభటులు, యిద్దరు వ్యక్తులను సభకు తీసుకువచ్చి తమతో తెచ్చిన ఒక డబ్బు సంచిని రాజుకు చూపుతూ. వాళ్ళిద్దరూ ఆ సంచికోసం వాదులాడుకుంటున్నారని విన్నవించారు.\nసుందరవర్మ, వాళ్ళిద్దరి కేసీ ఒకసారి చూశాడు. ఆయనకు. వాళ్ళిద్దరిలో దొంగ ఎవరో తెలుసుకోవడం అంత సులభం కాదని తోచింది.\nఆయన కొద్ది సేపు ఆలోచించి, ఏదో నిశ్చయాని కి వచ్చినట్టు తల పంకించి, గంభీరమైన స్వరంతో, \"మీలో ఆ సంచి ఎవరిదో వాడు ధైర్యంగా వచ్చి, దానిని తీసుకోండి.\" అన్నాడు.\nఆ వెంటనే, ఆ ఇద్దరిలో ఒకడు ముందుకు వచ్చి ఆ డబ్బు సంచిని తీసు కున్నాడు.\nసుందరవర్మ, ఆ సంచి అతడిదేనని తీర్పు యిస్తూ, రెండవవాడిని దొంగగా నిర్ణయించి, భటులకు, వాణ్ణి గా రాగారంలో వెయ్యమని ఆజ్ఞయిచ్చాడు.\nడబ్బు సంచీ తీసుకున్నవాడు, రాజుకు వినయంగా నమస్కరించి, అక్కడినుంచి వెళ్ళిపోయాడు. రెండవవాణ్ణి, భటులు బంధించి తీసుకుపోయారు.\nరాజు తీర్పుకు, సభికులతోపాటు, మంత్రి కూడా ఆశ్చర్యపోయాడు, ఆయన, రాజును \"ప్రభూ తమరు దొంగను ఎలా పట్టగలిగారు ?\" అని అడిగాడు.\nఅందుకు సుందరవర్మ. \"దొంగను పట్టుకోవడానికి, ఒక చిన్న పరీక్ష పెట్టాను. ఆ సంచికోసం, యిద్దరూ వాదులాడు కుంటున్నారు గదా. నేను, ఆ సంచి ఎవరిదో తీసుకోమనగానే, యిద్దరూ ముందుకు రావలసింది. కాని, ఆ దొంగ కాస్త అతి తెలివి చూపించాడు. ఆతృతగా ముందుకు వచ్చినవాణ్ణి దొంగగా భావించి, తనకు సంచి యిస్తారని వాడనుకున్నాడు. అందువల్లనే, కదలకుండా వుండి పోయాడు. దాని అసలు యజమాని. ధైర్యంగా ముందుకు వచ్చి దాన్ని తీసు కున్నాడు,\" అని చెప్పాడు.\nరాజు చెప్పినది సభలోని వాళ్ళకు అంత తృప్తికరంగా కనిపించలేదు.\nఇది గమనించిన సుందరవర్మ, ఒక సారి సభికుల కేసి చూసి, మంత్రితో, \"మీరింకా ఏదో సంశయంలో వున్నట్టు న్నారు !'' అన్నాడు.\n''అవును, ప్రభూ!'' అన్నాడు మంత్రి వినయంగా.\nరాజు చిన్నగానవ్వి, \"అ దే మి టో చెప్పండి.\" అని అడిగాడు.\n\"ఒకవేళ, మీరూహించినది పొరబాటై, యిప్పుడు మీరు కారాగారానికి పంపిన వాడిదే, ఆ డబ్బు అయి వుండవచ్చుగదా. కాదనడానికి ఖచ్చితమైన ఋజువేమిటి? సెలవివ్వండి!\" అన్నాడు మంత్రి.\n\"అవును, మీ ర డ గ వ ల సిన ప్రశ్నే అడిగారు,\" అని సుందరవర్మ, ఒకక్షణం ఆగి, \"నేను కారాగారానికి పంపినవాడే, ఆ సంచి యజమాని అయివుంటే —తను సంపాయించిన ధనం, తన కళ్ళముందే ఎవడో దొంగవాడి పరమవుతూంటే, అన్యాయం జరిగిపోతున్నదంటూ, మొత్తు కునేవాడు. వాడు నిజంగా దొంగ కావడం వల్లనే, నాకేదో విధంగా నిజం తెలిసి, తన దొంగబుద్ధి బయటపడిందని, మౌనంగా వెళ్ళిపోయాడు.\" అని చెప్పాడు.\nరాజు సునిశితబుద్ధికీ, న్యాయ నిర్ణ యానికీ, సభలోనివారంతా కరతాళ ధ్వనులు చేశారు.",
            "book_page_end": 34
        },
        {
            "title": "అంబర్కోట",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చరిత్ర/యాత్ర",
            "moral": "చారిత్రక కట్టడాల వైభవాన్ని తెలుపుట.",
            "keywords": [
                "అంబర్కోట",
                "జైపూర్",
                "రాజస్థాన్",
                "చాంద్పోల్",
                "దివాన్-ఇ-ఆమ్"
            ],
            "characters": [
                "గ్వాలియర్ రాణి",
                "ధోలా రాయ్",
                "షాజహాన్ చక్రవర్తి",
                "రెండవ జై సింగ్ రాజు"
            ],
            "locations": [
                "అంబర్కోట",
                "జైపూర్",
                "జైగర్ కొండ",
                "అంబావతి"
            ],
            "content": "రాజస్థాన్లోని జైపూర్ నగరానికి సమీ పంలో అంబర్కోట ఉన్నది. అంబర్ కోట ఒకప్పుడు గుండార్ రాజ్యానికి రాజధానిగా ఉండేది. బ్రహ్మాండమైన కుడ్యాలతో, గుమ్మటాలతో, క్లిష్టమైన రహస్య మార్గాలతో, శిల్ప స్తంభాలతో వెలసే ఈ చలువరాతి భవనం కొండ సానువుల మీద వెలుగొందుతున్నది.\nపదవశతాబ్దంలో, గ్వాలియర్ రాణి, తన పసికందును రక్షించుకోడానికి, పల్లెటూరి స్త్రీ వేషంతో బిడ్డను గంపలో కెత్తుకుని, అంబర్కు బయలుదేరింది.\nమొట్టమొదట ఈ ప్రాంతాన్ని వరిపాలిం చిన మీణాలు శక్తిస్వరూపిణి అయిన అంబను ఆరాధించేవారు. ఆ కారణంగా ఈ ప్రాంతం అంబావతి అని పిలువ బడేది. క్రమేణా అంబావతి, ఆంబర్ రూపాంతరం చెందింది. దురాక్రమణ దారుల దాడికి గురికాకుండా, కొండ సానువుల మీద భవన నిర్మాణం జరిగింది.\nఅంబర్ సమీపంలోని ఖొగాన్ సమీపించ గానే రాణికి విపరీతంగా ఆకలి, దాహం వేశాయి. ఆమె తల మీది గంపను ఒక బండపై దించి, పక్కన ఉన్న పళ్ళు కోసుకుని, తిరిగి వచ్చి, అక్కడ దృశ్యాన్ని చూసి నిలువెల్లా కంపించి పోయింది. ఒక నల్లత్రాచు పడగవిప్పి, బిడ్డకు నీడ పడుతున్నది! రాణిని చూడగానే పాము అక్కడి నుంచి మెల్లగా వెళ్ళిపోయింది.\nదూరం నుంచి ఈ దృశ్యాన్ని చూసిన బ్రాహ్మణు డొకడు, ఆ బిడ్డ రాజు కాగల డని రాణికి చెప్పాడు. ఆమె అంబర్ రాజు ఇంట వంటమనిషిగా చేరింది. ఆమె చేసిన రుచికరమైన వంటలు ఆరగించి, రాజు ఆమె ఎవరైనదీ గ్రహించాడు. అప్పటి నుంచి రాజు ఆమెను తన తోబుట్టువులా చూసుకో సాగాడు!\nరాణి కుమారుడు పెరిగి పెద్దవాడై ధోలా రాయ్ నామంతో రాజ్యసింహాసనాన్ని అధిరోహించాడు. కాని, కొన్నాళ్ళకు, మీణాలు అతణ్ణి హతమార్చారు. ఆ తరవాత ఎందరో రాజులు రాజ్యం ఏలారు. క్రమక్రమంగా అంబర్ కోట ప్రాంగణం విస్తృతమవుతూ, నిర్మాణం కొనసాగుతూనే వచ్చింది.\nరెండవ జై సింగ్ రాజు (1699-1745) జై పూర్ పట్టణ నిర్మాణంతో, రాజధానిని నూతన నగరానికి మార్చడానికి ప్రారం భించాడు. మొగలు రాజు షా అలం ఒకసారి అంబర్ కోటపై దాడిజరిపాడు. కాని జైసింగ్ సైనికులు మొగలు సేన లను తరిమికొట్టారు!\nమధ్యయుగ భారతీయ శిల్ప కళకు చక్కటి తార్కాణంగా జైగర్ కొండ సానువుల మీద వెలుగొందుతున్న అంబర్ కోట ఎన్నో విశిష్టతలను సంతరించుకున్నది. వాటిలో — సూర్య కాంతిని, చంద్రకాంతిని ప్రతిఫలించే సూరజ్ పోల్—చాంద్పోల్ ద్వారం ప్రధానమైనది.\nఒ కేవరుస చలువరాతి స్తంభాలతో వెలసే సువిశాలమైన చతురస్రాకార దివాన్-ఇ-ఆమ్ అనే బ్రహ్మాండమైన మంటపాన్ని మొదటి జైసింగ్ నిర్మిం చాడు. ఈ రకం భవనాలలో ఇది ఎంతో విలక్షణమైనది. ఈ భవన సౌందర్యం చూసి, షాజహాన్ చక్రవర్తి సైతం అసూయ చెందినట్టు చెబుతారు.\nఅంబర్ కోటకు సుసంపన్నమైన ఎంతో చరిత్ర ఉన్నది. ఈనాడు కూడా, వారం వారం వేలాది యాత్రీకులను ఆకర్షిస్తున్నది. కోట ప్రాంగణంలోనే ఏనుగుసవారీ వసతి కల్పించబడి ఉన్నది. మనదేశపు అద్భుత భవనా లలో ఈ కోట సమున్న తస్థానాన్ని ఆక్రమిస్తున్నది!",
            "book_page_end": 38
        },
        {
            "title": "సుడిగలవాడు",
            "book_page_start": 39,
            "pdf_page_start": 39,
            "pdf_page_end": 42,
            "author": "చందమామ బృందం",
            "genre": "జానపద కథ",
            "moral": "తొందరపాటు, అతి సాహసం కొన్నిసార్లు ప్రమాదాలకు దారి తీస్తాయి.",
            "keywords": [
                "సుడిగలవాడు",
                "అన్నదమ్ములు",
                "మరుగుజ్జులు",
                "దీవి",
                "సాహసం"
            ],
            "characters": [
                "అన్న",
                "తమ్ముడు",
                "పెళ్ళికూతురు",
                "మరుగుజ్జులు"
            ],
            "locations": [
                "నార్వే దేశం",
                "దీవి",
                "సముద్రం"
            ],
            "content": "నార్వేదేశంలోని ఒక పట్టణంలో ఒక ధనికుడికి ఇద్దరు కొడుకు లుండేవాళ్ళు. ఆ ధనికుడికి సముద్రం మధ్యలో ఒక దీవి ఉండేది. వేసవిలో అక్కడ ధనికుడి కొడు కులు చేపలవేట సాగించేవాళ్ళు. వాళ్ళ కోసం అక్కడ ఒక ఇల్లు కూడా ఉండేది.\nధనికుడి కొడుకులలో పెద్దవాడు గంభీర స్వభావం కలవాడు. అతని ఆలోచనలు ఎవరికీ తెలి సేవికావు. రెండోవాడు అన్నకు విరుద్ధంగా ఉండేవాడు. సాహసమైన పనులు చేసేవాడు. \"నేను సుడిగల వా\" అనేవాడు. తన సాహసం వల్ల నష్టం కలిగినా లక్ష్యపెట్టేవాడు కాదు.\nధనికుడు చనిపోయాక మిగతా ఆస్తితో పాటు, సముద్రంలో ఉన్న దీవి కూడా అన్నదమ్ములకు వచ్చింది. వాళ్లు భాగాలు పడలేదు. ప్రతి వేసవికీ పడవలో దీవికి వెళ్ళి; అక్కడ కొన్నాళ్ళు చేపలవేట సాగించి, వానలు జాస్తి అయే సమయానికి తిరిగి వచ్చేవాళ్ళు; వాళ్ళ దీవిని చలి కాలంలో రకరకాల మరుగుజ్జుల జాతుల వాళ్ళు ఉపయోగించుకుంటారని పుకారు ఒకటి ఉండేది.\nఒక ఏడు అన్నదమ్ము లిద్దరూ దీవిలో చేపలు పట్టి తిరిగి వచ్చిన కొద్ది రోజులకు, దీవి మీద కొంత సామాను దిగబడిపోతే, దాన్ని తీసుకురావటానికి పడవలో వెళ్లారు.\nవాళ్ళు తిరిగి బయలుదేరే వేళకు సూర్యాస్తమానమయింది.\nఅన్న తమ్ముడితో, \"మనం ఈ పూట తిరిగి పోవద్దు. ఈ రాత్రి తుపాను వచ్చేటట్టుంది. రేపు ఉదయం బయలు దేరుదాం.\" అన్నాడు.\n“తుపాను రాదు, ఏమీ రాదు. మనం బయలుదేరుదాం పద!\" అన్నాడు తమ్ముడు.\n“నేను చాలా అలసిపోయాను. ఈపూట ప్రయాణం చెయ్యటం నావల్ల కాదు.\" అన్నాడు అన్న.\nఆ రాత్రికి ఆ అన్నదమ్ములు ఆ దీవిలో ఉన్న ఇంట్లోనే గడిపారు. తమ్ముడు తెల్ల వారి లేచే సరికి అన్న లేడు. వాళ్ళు వచ్చిన పడవ కూడా లేదు. కాని ఆహార పదార్థాలూ, ఒక తుపాకీ ఇంకా అనేక ఇతర వస్తువులూ ఉండిపోయాయి.\n\"అన్న సాయంకాలానికి తిరిగి వస్తా డులే,'' అనుకుని తమ్ముడు వంట చేసు కుని సుఖంగా భోజనం చేశాడు.\nరోజులూ, వారాలూ గడిచిపోతున్నాయి గాని అన్న రాలేదు. తన వంతు ఆస్తి కూడా కాజేసే ఉద్దేశంతో తనను అన్న ఈ నిర్జనమైన లంక మీద పదిలి వెళ్ళా డని తమ్ముడు గ్రహించాడు. అన్న అవతలి వొడ్డు చేరుతూ, పడవను బోల్తా కొట్టించి, తన తమ్ముడు సముద్రంలో మునిగిపోయి నట్టు ఊళ్ళో అందరికీ చెప్పాడు.\nఅయితే తమ్ముడు విచారించి, మతి పోగొట్టుకోలేదు. ఒక తెప్ప తయారు చేసు కుని దాని సహాయంతో చేపలు పట్టాడు; తుపాకితో పిట్టలను కొట్టాడు; ఎలాగో తన పొట్ట పోసుకుంటూ ఆ దీవి మీదనే నివసించసాగాడు.\nచలికాలం వచ్చింది. అందరూ అను కునేది నిజమైతే ఆ దీవి మీదికి మరు గుజ్జులు వచ్చేది ఈ రోజులలోనే. ‘“రానీ! కాస్త సందడిగానన్నా ఉంటుంది.\" అను కున్నాడు తమ్ముడు.\nనడి శీతాకాలంలో ఒకనాడు చీకటి పడినాక సముద్రం మీది నుంచి అతనికి వాద్యసంగీతం వినవచ్చింది. అతను బయటికి వచ్చి చూసేసరికి సముద్రం మీద వెలుగు కనబడింది. ఆ వెలుగు ఒక పడవ నుంచి వస్తున్నది. దాని తెరచాప నలుచదరంగా, పట్టుతో చేసి నట్టుగా ఉన్నది. దాని కట్టుతాళ్ళు ఉక్కు తీగలంత సన్నగా ఉన్నాయి. పడవ నిండా మరుగుజ్జులు నీలం రంగు బట్టలు ధరించి ఉన్నారు. చుక్కాని వద్ద పెళ్ళికూతురి వేషంలో ఒక అమ్మాయి నిలబడి ఉన్నది. ఆమె చూడటానికి ఏ మహారాణో అన్నట్టు న్నది. ఆమె మరుగుజ్జు కాదు, మామూలు మనిషే..\nపడవ తానున్న చోటికి వస్తూండటం గమనించి, అతను చప్పున ఇంట్లోకి పరిగెత్తి, గోడన వేళ్లాడుతున్న తుపాకీతీసు కుని, అటక మీది కెక్కి పడుకున్నాడు.\nత్వరలోనే మరుగుజ్జు లందరూ ఇంట్లో ప్రవేశించారు. ఇల్లు వాళ్ళతో కటకటలాడి పోయింది. మరుగుజ్జులు ఇంటిని రాజ భవనం లాగా చేశారు. ఎక్కడ చూసినా వెండి, బంగారు పాత్రసామానే.\nమరుగుజ్జు లందరూ భోజనాలు చేసి, కోలాహలంగా నృత్యం చెయ్యసాగారు. ఒక్క పెళ్ళికూతురు తప్ప మిగిలిన వాళ్ళందరూ నృత్యం చేస్తున్నారు. మరు గుజ్జు పెళ్ళికొడుకు ఆమెను నృత్యం చెయ్యమని ఆహ్వానించాడు గాని, ఆమె చిరాకుపడి వాణ్ణి ఒక్కతోపు తోసింది.\nతమ్ముడు అటక మీది నుంచి గాలి కిటికీ కుండా బయటికి దిగి, మరుగుజ్జుల పడవను బంధించి, ఇంటి ముందు ద్వారానికి వచ్చి, లోపల జరిగేది చూస్తూ నిలబడ్డాడు. కొంచెంసేపు అలా చూసి, ఇక ఈ ఉత్సవాన్ని ముగించాలనుకొని, తుపాకీ ఎత్తి ఇంటిలోకి పేల్చాడు. తుపాకీ మోత వినగానే మరుగుజ్జు లందరూ పొలోమని బయటికి వచ్చేశారు. వాళ్ళు తమ పడవ దృఢంగా బంధించి ఉండటం చూసి కొండలలోకి పారిపోయారు.\nఇంట్లో పెళ్ళికూతురూ. తమ్ముడూ, మరుగుజ్జుల వెండి, బంగారు పాత్ర సామగ్రీ మిగిలాయి. పెళ్ళికూతురు అతనికి తన కథ అంతా చెప్పింది. ఆమె చిన్న పిల్ల అయి ఉండగా మరుగుజ్జులు ఆమెను ఎత్తుకుపోయి సాకారు. ఆమెకు జీవితంసుఖంగానే గడిచింది గాని, మరు గుజ్జు లామెకు నచ్చలేదు. ఒక మరుగుజ్జు వాడు తనని పెళ్ళాడమని ఆమెను తెగ పీడించసాగాడు. అప్పటి నుంచీ ఆమెకు వాళ్ళమీద మరీ అసహ్యం పుట్టింది.\nపెళ్ళికూతురి ఊరి పేరూ, తల్లి పేరూ వినగానే వాళ్ళు తనకు దూరపు బంధువు లని తమ్ముడికి తెలిసిపోయింది. \"నేను నిజంగా సుడిగలవా. సందేహంలేదు.\" అనుకున్నాడతను. తరవాత వాళ్ళిద్దరూ మరుగుజ్జుల పడవలోనే సముద్రం దాటి తమ పట్టణం చేరి, అక్కడ పెళ్ళి చేసు కుని, కాపరం ప్రారంభించారు.\nఇప్పుడుతనతమ్ముడుతనకన్న ధనికుడు కావటం చేత అన్న అతని సంపద మరు గుజ్జుల నుంచే వచ్చిందని ఊహించాడు.\nమరుసటి ఏడు శీతాకాలం, అన్న దీవి మీదికి వెళ్లాడు. అతను దీవిని సమీపిస్తూం డ గా అతనికి సముద్రం మీద కాంతులూ, భయంకరమైన కేకలూ వినిపించాయి.\nఅతను భయపడి తమ ఇంటిలోకి పరిగెత్తాడు.\nఈసారి సముద్రం మీద వచ్చిన వాళ్ళు మరొక జాతి మరుగుజ్జులు. వాళ్ళు లావుగా ఉండి, పైనుంచి కిందికి తోళ్ళు ధరించి ఉన్నారు. వాళ్ళు పడవలో రాలేదు. సముద్రాన్ని ఈది వచ్చారు. వాళ్ళు తమ ఇంట్లోకి రాబోతున్నారని గ్రహించి అన్న తాను కూడా అటక మీదికి ఎక్కాడు.\nఒక మరుగుజ్జు పొయిలోకి తుమ్మే సరికి నిప్పు రాజుకున్నది. ఆ నిప్పులో మరుగుజ్జులు సము ద్రపు పాచీ, తడి చెక్కలూ వేసి ఇల్లంతా ఊదర పెట్టారు.\nఅన్న కూడా గాలికిటికీలో నుంచి బయటికి పోవ యత్నించాడు గాని, కాస్త స్థూల శరీరం కావటం చేత మధ్యలో ఇరుక్కు పోయి, భయంతో కేకలు పెట్టాడు. మరు గుజ్జులు' అంతకన్న గట్టిగా కేకలు పెడు తూండటం చేత అన్న కేకలు ఎవరికీ వినిపించలేదు.\nతొలికోడి కూసే వేళకు మరుగుజ్జులు వెళ్ళిపోయారు. అన్న కూడా గాలికిటికీ నుంచి ఇవతల పడగలిగాడు. అతను ఎలాగో ఇంటికి చేరాడు. కాని, త్వరలోనే ఉన్మాది అయిపోయాడు.",
            "book_page_end": 42
        },
        {
            "title": "ఉత్తరరామాయణం",
            "book_page_start": 43,
            "pdf_page_start": 43,
            "pdf_page_end": 50,
            "author": "చందమామ బృందం",
            "genre": "పౌరాణికం",
            "moral": "అశ్వమేధయాగం గొప్ప పాపాలను తొలగిస్తుంది మరియు రాజసంక్షోభం లేకుండా రాజ్యపాలన సాధ్యపడుతుంది.",
            "keywords": [
                "రామాయణం",
                "అశ్వమేధయాగం",
                "వృత్రుడు",
                "ఇలుడు",
                "శ్రీరాముడు"
            ],
            "characters": [
                "రాముడు",
                "లక్ష్మణుడు",
                "భరతుడు",
                "వృత్రుడు",
                "ఇంద్రుడు",
                "ఇలుడు మహారాజు",
                "బుధుడు",
                "శివుడు"
            ],
            "locations": [
                "అయోధ్య",
                "నైమిశ వనం",
                "లంక",
                "బాహ్లికదేశం"
            ],
            "content": "రాముడు శంబూకుణ్ణి చంపి, అయోధ్యకు తిరిగి వస్తూనే, ద్వారపాలకుడితో భరత లక్ష్మణులను తన వద్దకు పంపమని చెప్పాడు. వారు త్వరలోనే రాముడి వద్దకు వచ్చారు. వాళ్ళను కూర్చోబెట్టి రాముడు, \"తమ్ములూ, అన్ని పాపాలనూ పోగొట్టే రాజ సూయం చేద్దామనుకుంటున్నాను. పూర్వం మిత్రుడూ. చంద్రుడూ రాజ సూయం చేసే శాశ్వతమైన కీర్తి గడిం చారు. అందుకు మీ సలహా ఏమిటి?\" అని అడిగాడు.\nదానికి భర తు డు, \"అన్నా. నీ ధర్మానికి, కీర్తికీ లోటేమున్నది. రాజ సూయం చేశావంటే అనేక రాజవంశాలు నాశనమవుతాయి, రక్తపాతం జరుగు తుంది. పౌరుషంకొద్దీ రాజులు నశిస్తారు. అందుచేత రాజసూయం చేసి, భూమికి సంక్షోభం కలిగించవద్దు,'' అన్నాడు.\nభరతుడన్న మాట రాముడికి నచ్చింది. మంచి సలహా ఇచ్చినందు కతను భరతుణ్ణి మెచ్చుకున్నాడు.\nఅప్పుడు లక్ష్మణు డిలా అన్నాడు: \"అన్నా, సమస్త పాపాలనూ పోగొట్టే మహాయజ్ఞం అశ్వమేధం. పూర్వం ఒకప్పుడు ఇంద్రుడు తనకు మహాపాతకం చుట్టుకోగా, బృహస్పతి సహాయంతో అశ్వమేధం ద్వారా ఆ పాపాన్ని పోగొట్టు కున్నాడు.\"\nలక్ష్మణుడా వృత్తాంతాన్ని ఈ విధంగా చెప్పాడు:\nపూర్వం వృత్రుడనే గొప్ప రాక్షసు దుండేవాడు. అతను మహాధర్మపరుడు గొప్ప జ్ఞాని: మూడు లోకాలనూ ఎంతో ప్రేమగా చూసుకుంటూ, చీమకు సైతం హాని కలిగించకుండా, ధర్మం తప్పకుండా పాలించాడు. అతని పాలనలో సకాలంలో వర్షాలు కురిసేవి. భూమి అన్ని కోరిక లనూ తీర్చేది. దున్నకుండానే పండేది. పూలూ, పళ్ళూ, కాయలూ రసవంతంగా ఉండేవి.\nఇలా ఉండగా వృత్రుడికి తపస్సు చేయాలని సంకల్పం కలిగింది. అతను తన పెద్దకొడుక్కు రాజ్యం అప్పగించి , ఉగ్రమైన తపస్సు ప్రారంభించాడు. ఆ తపస్సు చూసి దేవేంద్రుడు బెదిరి పోయాడు. అతను విష్ణుమూర్తి వద్దకు వెళ్ళి, \"వృత్రుడు అదివరకే మూడు లోకాలనూ జయించాడు. ఇప్పుడు తపస్సు కూడా ప్రారంభించాడు. ఈ తపస్సు పూర్తి అయిందంటే లోకా లుండేటంత కాలమూ అతన్ని నేను జయించలేను. అందుచేత నువు ఆ వృత్రుణ్ణి కడతేర్చితే గాని నాకూ, దేవతలకూ దిక్కు లేదు.,” అన్నాడు.\nదేవతల పక్షాన ఇంద్రు డిలా మొర పెట్టుకోగా, విష్ణుమూర్తి, 'మహాత్ముడైన వృత్రుడు నాకు స్నేహితుడు. అందుచేత నేనతన్ని చంపను. అయితే నీ కోరిక కూడా తీసివెయ్యటానికి లేదు. అందు కని వృత్రుడు చచ్చే ఉపాయం ఒకటి చేస్తాను. నా శక్తిని మూడు భాగాలు చేసి, ఒక భాగం నీ లోనూ, ఒకటి వజ్రా యుధం లోనూ, మూడపదాన్ని భూమి లోనూ, ప్రవేశ పెడతాను. అప్పుడు నువు వృత్రుణ్ణి సులభంగా చంపగలుగుతావు.\" అన్నాడు.\nఈ మాటలు విని ఇంద్రుడూ, దేవతలూ సంతోషించి, వృత్రుడు తపస్సు చేసుకునే వనానికి వెళ్ళారు. తపశ్శక్తి చేత మూడు లోకాలనూ దహించేటట్టుగా వెలిగిపోతూ వృత్రుడు వారికి కనిపించాడు. అతన్ని చూస్తేనే దేవతలకు ఎక్కడలేని దడ పుట్టింది. ఇంద్రుడు తన వజ్రాయుధాన్ని రెండు చేతులా పట్టి వృత్రుడి తలను తెగ వేశాడు.\nవెంటనే బ్రహ్మ హత్య ఇంద్రుడి శరీరాన్ని చుట్టుకున్నది. అతనికి తీరని దుఃఖం పుట్టుకొచ్చింది. అప్పుడు దేవతలు విష్ణువుతో, ‘“దేవా, నువ్వేమో వృత్రుణ్ణి చంపావు; బ్రహ్మహత్య ఇంద్రుణ్ణి చుట్టు కున్నది. అది వదిలే ఉపాయం చెప్పు,\" అని మొర పెట్టుకున్నారు.\n\"ఇంద్రుడు అశ్వమేధం చేసినట్టయితే బ్రహ్మహత్య తొలగిపోయి అతడు ఎప్పటి దేవేంద్రుడవుతాడు.\" అని విష్ణుమూర్తి దేవతలకు చెప్పాడు.\nఈ సలహా విని దేవతలు బృహస్పతి మొదలైన మునులను వెంటబెట్టుకుని ఇంద్రుడున్న చోటికి వెళ్ళారు. ఇంద్రుడు తెలివి పూర్తిగా పోయి భయభ్రాంతుడై ఒకచోట పడి ఉన్నాడు. ఆ ఇంద్రుణ్ణి వెంట ఉంచుకుని బృహస్పతి సహా యంతో దేవతలు శ్రద్ధగా అశ్వమేధయాగం చేసిన మీదట, అతన్ని బ్రహ్మహత్య వదలి పావం పోయింది.\nలక్ష్మణు డీ కథ చెప్పిన మీదట రాముడు అశ్వమేధం యొక్క మహిమను తెలిపే మరొక కథ చెప్పాడు:\nపూర్వం కర్దమ ప్రజాపతి కొడుకు ఇలుడు బాహ్లికదేశాన్ని పరిపాలించేవాడు. అతనంటే దేవతలకూ, రాక్షసులకూ, నాగులకూ, యక్షులకూ, గంధర్వులకూ ఎంతో గౌరవం వుండేది.\nఒక చైత్ర మాసంలో ఇలమహారాజు తన పరివారాన్ని వెంటబెట్టుకుని అడవికి వేటకు వెళ్ళాడు. ఎన్ని వేల మృగాలను చంపినా అతనికి వేట తమకం ఏమాత్రం తీరలేదు. అందుచేత అతను వేటాడుతూ పోయి పోయి. కుమారస్వామి పుట్టిన చోటికి వెళ్ళాడు. అక్కడ పార్వతీ పరమేశ్వరులూ, వాళ్ళ అనుచరులూ ఉన్నారు.\nఆ పర్వత ప్రదేశంలో గల విశేష మేమిటంటే, అక్కడ చెట్లూ, పక్షులూ, జంతువులూ కూడా ఆడవే.\nఅక్కడికి చేరుతూనే, ఇలుడూ, అతని భృత్యులూ కూడా స్త్రీలుగామారిపోయారు.\nతనలో కలిగిన మార్పు చూసి ఇలుడికి బాధా, భయమూ పుట్టాయి. అతను శివుడి దగ్గిరకు వెళ్ళి స్తోత్రం చేసి, కాళ్ళ పైన పడి రక్షించమన్నాడు.\n\"నీ ఆడతనం పోగొట్టటం తప్ప ఇంకే మైనా కోరుకో,\" అన్నాడు శివుడు.\nఇలుడు శివుణ్ణి మరొక వర మేదీ కోరక, పార్వతిని రక్షించమని దీనాతి దీనంగా ప్రార్థించాడు. పార్వతి అతనిపై జాలిపడి, అతను ఒక నెల స్త్రీగానూ, మరొక నెల పురుషుడుగానూ ఉండేటట్టూ, స్త్రీగా ఉండేటప్పుడు జరిగేది పురుషుడుగా ఉండేటప్పుడు జ్ఞాపకం లేకుండానూ వర మిచ్చింది.\nఇలుడు కాస్తా ఇలగా మారింది. అతని సైనికు లందరూ స్త్రీలే అయారు. వారం దరూ, యథేచ్ఛగా ఆ అడవిలో తిరగ సాగారు.\nవాళ్ళు స్త్రీలుగా మారిన కొండకు సమీపంలోనే ఒక అందమైన సరస్సున్నది. అక్కడనే చంద్రుడి కొడుకైన బుధుడు ఆశ్రమం కల్పించుకుని తపస్సు చేసు కుంటున్నాడు. అతను మంచి యౌవ నంలో ఉండి, ఆకర్షణీయంగా ఉన్నాడు.\nఇలా, ఆమె వెంట ఉన్న స్త్రీలూ సరస్సులో దిగి, దాన్ని కల్లోలం చెయ్య సాగారు. బుధుడు వారిని చూసి ఇల సౌందర్యం చేత ఆకర్షితుడయాడు. అంత అందమైన స్త్రీ మూడు లోకాలలోనూ మరొకతె ఉండదని అతనికి తోచింది.\nఇల వెంట ఉన్న స్త్రీలను కొందరిని అతను ఆశ్రమంలోకి పిలిచి, \"ఆమె ఎవరు ? ఈ ప్రాంతానికి ఏం పని మీద వచ్చింది ? నిజం చెప్పండి.\" అన్నాడు.\n\"అయ్యా. ఆమె మాకు నాయకురాలు. ఆమెకు భర్త లేడు. మమ్మల్ని వెంట పెట్టుకుని ఇలా అరణ్యమంతా తిరుగు తున్నది.'\" అన్నా రా స్త్రీలు.\n\"మీ రంతా ఈ ఆశ్రమంలోనే కంద మూలాలు తింటూ హాయిగా ఉండిపొండి. ఇక్కడ ఉండే కింపురుషులు మీకు భర్త లౌతారు,\" అని బుధుడు వారితో అన్నాడు.\nవాళ్ళందరూ అక్కడి నుంచి వెళ్ళి పోయారు.\nతరవాత బుధుడు ఇలతో, \"నేను చంద్రుడి కొడుకును నా పేరు బుధుడు. నన్ను భక్తి స్నేహాలతో చూసుకుంటూ ఇక్కడే సుఖంగా ఉండిపో,\" అన్నాడు చిన్నగా నవ్వుతూ.\n“నీ యిష్టం,'' అన్నది ఇల.\nఇద్దరూ మహాసంతోషంగా ఆ నెల గడిపారు. ఒకనాడు ఉదయం ఇల కాస్తా ఇలమహారాజై పక్క మీది నుంచి లేచాడు. అతనికి జరిగినదేదీ జ్ఞాపకం లేదు.\nసరస్సులో బుధుడు చేతులు పైకెత్తి తపస్సు చేసుకుంటున్నాడు. ఇలు డతన్ని చూసి \"అయ్యా, నేను నా సైనికులతో ఈ పర్వత ప్రాంతానికి వేటకై వచ్చాను. వారంతా ఎటు పోయారో తెలియకుండా ఉన్నది.\" అన్నాడు.\n“రాజా, రాళ్లవాన కురిసి నీ పరివార మంతా నశించింది. నువు మాత్రం ఈ ఆశ్రమంలో తల దాచుకున్నావు. విచా రించకు, ఇక్కడ నువు సుఖంగా ఉండ వచ్చు.\" అన్నాడు బుధుడు.\nఇలుడు తన అనుచరులు పోయి నందుకు ఎంతగానో దిగులుపడుతూ, \"నా కింక రాజ్యం ఏలాలని లేదు. మీరు అనుమతిస్తే నేను నా పెద్దకొడుకైన శశిబిందుడికి పట్టం కట్టి, వెంటనే తిరిగి వస్తాను.\" అన్నాడు.\n\"ఇలమహారాజా, ఎందుకలా కలవర పడతావు? ఒక సంవత్సరం ఇక్కడ ఉండు., నీకు మేలు కలిగేటట్టు చేస్తాను,\" అన్నాడు బుధుడు. ఇలుడు సరేనన్నాడు.\nఒక నెలపాటు స్త్రీగా ఉండి మరొక నెలపాటు పురుషుడుగా ఉంటూ ఇలుడు మారాడు. ఆయన సలహా ప్రకారం అందరూ చేరి అశ్వమేధయాగం చేసి, ఇలమహారాజుకు స్త్రీత్వంలేకుండా చేశారు. యజ్ఞం పూర్తి అయే సమయానికి సాక్షాత్తు శివుడే ప్రత్యక్షమై ఇలమహారాజును అను గ్రహించాడు.\nతరవాత ఇలుడు బాహ్లికదేశానికి తిరిగి వెళ్ళక, మధ్యదేశంలోని ప్రతిష్ఠాన పురాన్ని ఏలుతూ, అక్కడే ఉండి పోయాడు. అతని కొడుకు శశిబిందుడు బాహ్లికదేశాన్ని పాలించాడు. ఇ ల కూ బుధుడికి పుట్టిన పురూరవసుడు ఇలమహా రాజు అనంతరం ప్రతిష్ఠానపురానికి రాజయాడు.\nరాము డీ కథ తన తమ్ములకు చెప్పి, లక్ష్మణుణ్ణి పంపి, తన పురోహితులైన వసిష్ఠ, వామదేవ, జాబాలి మొదలైన వారిని రప్పించి, తాను అశ్వమేధం తలపెట్టిన సంగతి వారికి తెలియజేశాడు.\nఆ మాట విని వారు సంతోషించారు.\nఅశ్వ మేధానికి అవసరమైన ప్రయత్నాలు వెంటనే ప్రారంభమై చాలా చురుకుగా సాగాయి.\nసపరివారంగా బయలుదేరి రావలిసిం దనీ, యజ్ఞోత్సవంలో పాల్గొనవలిసిందనీ, లక్ష్మణుడు కిష్కింధలో సుగ్రీవుడికీ, లంకలో విభీషణుడికీ ఆహ్వానాలు పంపాడు. రాముడి మంచి కోరే రాజు లందరికీ ఆహ్వానాలు వెళ్లాయి. నానాదేశాల బ్రాహ్మణులూ, ఋషులూ, సకుటుం బంగాగృహస్థులూ,గాయకులూ, నటులూ, నర్తకులూ ఆహ్వానించబడ్డారు.\nనైమిశ వనంలో గోమతీ నదీతీరాన యజ్ఞశాల నిర్మించబడింది. వేలకొద్దీ బళ్ళతో ధాన్యమూ, అపరధాన్యాలూ, ఉప్పూ, గంధమూ చేరాయి, కోట్లకొద్దీ బంగారం వచ్చింది. వంటవాళ్ళూ. శిల్పులూ వచ్చారు. రాముడి అంతఃపురం నుంచి అతని తల్లులూ, బంగారు సీతా భరతుడి వెంట వచ్చి యజ్ఞం జరిగే చోటికి చేరారు. ఆహ్వానితులకు సకల సదుపాయాలతో విడుదులు వేరువేరుగా ఏర్పాటు చేయబడ్డాయి.\nవారి సౌకర్యాలను భరత శత్రుఘ్నులు చూశారు.\nబ్రాహ్మణుల సౌకర్యాలను సుగ్రీవుడి వానరులూ, ఋషుల సౌకర్యాలను విభీష ణుడి రాక్షసులూ చూశారు.\nయజ్ఞం చాలా జయప్రదంగా జరిగింది. ఎక్కడా, ఎవరికీ, ఏ లోటూ కలిగిందన్న మాట పుట్టలేదు. భోజనాల దగ్గిర ఎవరూ నోరు తెరిచి అడగకుండానే కావలిసిన పదార్థాలు వడ్డన అయాయి. బంగార మేమిటి, ధనమేమిటి. రత్నాలేమిటి, బట్టలేమిటి. ఎవరేమి కోరినా ఇచ్చారు. ఈ వస్తువులన్నీ పెద్ద పెద్ద కుప్పలుపోసి, రాత్రీ, పగలూ కూడా అడిగినవారికి ఇస్తూనే వచ్చారు. అలాటి యజ్ఞాన్ని ఇంద్రుడూ, కుబేరుడూ, యముడూ కూడా చేసి ఉండలేదని చెప్పుకున్నారు. వానరు లకూ, రాక్షసులకూ చేతినిండా పని పడింది. యాచకులు కోరినదల్లా వారే ఇస్తూవచ్చారు. ఇదేవిధంగా ఏడాది గడిచి యజ్ఞం పూర్తి అయింది.",
            "book_page_end": 50
        },
        {
            "title": "వైద్యులు భయపడవలసిన వాళ్ళు",
            "book_page_start": 51,
            "pdf_page_start": 51,
            "pdf_page_end": 51,
            "author": "ఎం. డి. సౌజన్య",
            "genre": "హాస్యం",
            "moral": "మూర్ఖులు చెప్పినదానికి లేనిపోని అర్థాలు తీసి ప్రమాదాలకు దారి తీస్తారు, కాబట్టి వారితో జాగ్రత్తగా వ్యవహరించాలి.",
            "keywords": [
                "వైద్యం",
                "మూర్ఖుడు",
                "అమాయకుడు",
                "జలుబు",
                "పానకాలు"
            ],
            "characters": [
                "వీరాచారి",
                "శరభాచారి",
                "పానకాలు"
            ],
            "locations": [
                "చందమామ బృందం"
            ],
            "content": "ఘనవైద్యుడుగా పేరుమోసిన వీరాచారి దగ్గిర, శరభాచారి అనే యువకుడు వైద్యం నేర్చు కుంటున్నాడు. ఒకనాడు అతను, వీరాచారిని, \"గురుదేవా, మనవద్దకు వచ్చే రోగుల్లో, ఎలాంటి వాళ్ళకు వైద్యం చేయడం కష్టం?\" అని అడిగాడు.\n“మూర్ఖుడికి, ఆమాయకుడికి వైద్యం చేయడం, కష్టం. అనుభవంతో అలాంటివాళ్ళను కనిపెట్టి, జాగర్తపడాలి. మనం చెప్పింది ఒకటైతే, వాళ్ళు అర్థం చేసుకున్నది మరొకటయి నప్పుడు, ప్రమాదం !\" అన్నాడు వీరాచారి.\nఅంతలో అక్కడికి, ఒళ్ళంతా కురుపులతో గోక్కుంటూ, పానకాలనే వ్యక్తి వచ్చి, “ఆచారిగారూ, పోయిన సంవత్సరం, నాకు జలుబుకు మందిస్తూ, స్నానం చేయవద్దన్నారు. అప్పటి నుంచి స్నానం చేస్తే జలుబు వస్తుందేమోనని, స్నానం మానాను; జలుబు తగ్గింది. ఈసారి, యీ చీడకురుపులు నయమయే మందిచ్చి, పుణ్యం కట్టుకోండి,” అన్నాడు.\nవీరాచారి, అతడికి మందిచ్చి పంపి, శరభాచారితో, “మూర్ఖుడుగా, అమాయకుడుగా, మంచి ఉదాహరణ, యీ పానకాలే! నేనతణ్ణి స్నానం చేయవద్దన్నది, జలుబు తగ్గేవరకు మాత్రమే. అతడడ్డం చేసుకున్నది, ఇక ఏనాడూ స్నానం వద్దన్నానని. అందుకే, యిలాంటి వాళ్ళ విషయంలో, జాగర్తపడాలన్నాను,” అని చెప్పాడు.",
            "book_page_end": 51
        },
        {
            "title": "వ్యాపారస్థుడి స్నేహం",
            "book_page_start": 52,
            "pdf_page_start": 52,
            "pdf_page_end": 54,
            "author": "పెంటకోట సోమినాయుడు",
            "genre": "కథ",
            "moral": "నిజమైన స్నేహం వ్యాపార ప్రయోజనాల కంటే గొప్పది.",
            "keywords": [
                "స్నేహం",
                "వ్యాపారం",
                "చంద్రయ్య",
                "భూషయ్య",
                "సహాయం"
            ],
            "characters": [
                "భూషయ్య",
                "చంద్రయ్య",
                "భూషయ్య భార్య"
            ],
            "locations": [
                "గోపవరం గ్రామం"
            ],
            "content": "గోపవరం గ్రామంలో భూషయ్య అనే అతను, బియ్యం వ్యాపారం చేస్తూ మంచి పేరూ, ఎంతో డబ్బూ సంపాయించాడు. 'అదే గ్రామంలో, తనకున్న కొద్దిపాటి భూమిని కష్టపడి సాగుచేసుకుంటూ జీవిస్తున్న చంద్రయ్య, భూషయ్యకుమంచి స్నేహితుడు.\nచంద్రయ్యకు జీవితం రోజు, రోజుకూ దుర్భరం కాసాగింది. కారణం, అతడి వ్యవసాయం కేవలం వర్షాధారం. వరుసగా కొన్ని సంవత్సరాలు వర్షాలు సకాలంలో కురవకపోవడంవల్ల, ప్రతి ఏడూ పంట సరిగ్గా పండక, చంద్రయ్య ఆర్థిక పరిస్థితి బాగా దెబ్బతిన్నది.\nఇలా రోజులు గడుస్తూండగా, ఒకనాడు చంద్రయ్య. _ భూషయ్య ను చూడ బోయాడు. కుశల ప్రశ్నల తర్వాత, చంద్రయ్య తను వచ్చిన పని మెల్లగా బయటపెడుతూ, ''చూడు, భూషయ్యా! నేను ఎంతో కష్టపడినప్పటికీ వ్యవసాయం, నాకు ఏమాత్రం కలిసిరావడం లేదు. నువ్వు. డబ్బు సాయం చేస్తే, ఏదైనా వ్యాపారం ప్రారంభించాలనుకుంటు న్నాను.\" అన్నాడు.\n\"ఏం వ్యాపారం?\" అని ప్రశ్నించాడు భూషయ్య.\n\"బియ్యంవ్యాపారం. \" అన్నాడు చంద్రయ్య.\n\"అలాగా! ఏ ఊళ్లో ప్రారంభించా లనుకుంటున్నావు?\" అని అడిగాడు భూషయ్య.\n\"మరెక్కడో ఎందుకు ! మన గ్రామం లోనే,” అని సమాదానం యిచ్చాడు చంద్రయ్య.\nభూషయ్య ఒకక్షణం ఏదో ఆలోచిస్తున్న వాడిలా వూరుకుని, ఆ తరవాత తల పంకిస్తూ “చంద్రయ్యా, కొందరను కుంటున్నట్టుగా, నా దగ్గిర డబ్బేమీ మూలగడం లేదు. ఈ మధ్య, వ్యాపారంలో లాభాలు బాగా తగ్గిపోయినై. అందువల్ల, ఏమీ అనుకోకు. ప్రస్తుత పరిస్థితుల్లో, నీకేమీ సాయం చేయలేను.\" అన్నాడు.\nఆ జవాబుకు చంద్రయ్య దిగాలు పడిపోయి, మౌనంగా కొంచెంసేపు కూర్చుని. \"సరే, వెళ్ళొస్తా!\" అని భూషయ్యకు చెప్పి, ఇంటికి తిరిగి పోయాడు.\nకొద్ది కాలం గడిచాక చంద్రయ్యకు, మరొక జటిల సమస్య ఎదురయింది. అతడికి పెళ్ళీడుకెదిగిన కూతురున్నది.\nఆమెకు పెళ్ళి చెయ్యాలని సంబంధాల కోసం వెతుకుతూంటే, ఒక మంచి సంబంధం. వచ్చింది. కాని, వాళ్ళు కట్నంగా పదివేల రూపాయలు కావా లన్నారు. ఎవరినైనా అప్పు అడుగుదా మంటే, చంద్రయ్యకు గ్రామంలో చెప్పుకో దగిన పరపతిలేదు.\nఆ పరిస్థితుల్లో చంద్రయ్య భార్య. అతడికి భూషయ్యను డబ్బడగమని సలహా యిచ్చింది. అయితే, చంద్రయ్యకు, అది ఏమాత్రం యిష్టం లేదు. అతడికి తన పూర్వానుభవం గుర్తుకు వచ్చింది. అయినా గత్యంతరం లేక, భూషయ్యను చూడబోయాడు.\nచంద్రయ్య. తనకొచ్చిన చిక్కు గురించి చెప్పగానే, భూషయ్య, ''భలే వాడివే, చంద్రయ్యా! నీ కూతురు పెళ్ళి ఒకటీ, నా కూతురు పెళ్ళి ఒకటీనా?\" అంటూ గబగబా లోపలి గదిలోకి పోయి డబ్బు తెచ్చి. \"ఇదిగో, పదిహేనువేలు తీసుకో\" అని చంద్రయ్య కిచ్చాడు ఎంతో సంతోషంగా.\n\"నాక్కావలసింది, పదివేలే గదా!\" అన్నాడు చంద్రయ్య.\n\"అవుననుకో. కాని, కట్నం పదివేలు పోగా, యింకా పెళ్ళి ఖర్చులకు డబ్బు అవసరం అవుతుందిగదా మరొక సంగతి: ఆ ఐదువేలూ నువ్వు నాకు తిరిగి యివ్వ నవసరంలేదు. ఆ మొత్తం, నీ కూతురుకు, నా పెళ్ళికానుక.\" అన్నాడు భూషయ్య తృప్తిగా నవ్వుతూ.\nచంద్రయ్య, తన స్నేహితుడి సహా యానికి ఎంతగానో సంతోషిస్తూ, ఇంటికి వెళ్ళిపోయాడు.\nఇదంతా గమనించిన భూషయ్య భార్య, భర్తతో, \"లోగడ మీ స్నేహితుడు డబ్బు కోసం వచ్చినప్పుడు లేదన్నారు. ఇప్పుడు యింతగా సాయంచేశారు. కారణం ఏమిటో, నాకర్థం కావడంలేదు,\" అన్నది ఆశ్చర్యంగా.\nఅందుకు భూషయ్య. \"చంద్రయ్య లోగడ వచ్చినప్పుడు, వ్యాపారం ప్రారం భించేందుకు డబ్బు సాయం అడిగాడు. ఆ ప్యాపారం ఏమిటో తెలుసుగదా — బియ్యం వ్యాపారం. అదీ, ఈ గ్రామంలోనే! అంటే, నా డబ్బు సాయంతో చంద్రయ్య. నాకు పోటీదారు కాబోతున్నాడన్నమాట. అందువల్లనే, నాలోని వ్యాపారి, అతడికి సాయం చేయవద్దన్నాడు.\" అని చెప్పాడు మందహాసం చేస్తూ.\n\"మరి, ఇప్పటి సంగతేమిటి?'' అని అడిగింది భూషయ్య భార్య మరింత ఆశ్చర్యంతో.\n\"ఇప్పుడు. నాలోని నిజమైన స్నేహి తుడు, చంద్రయ్య కూతురు పెళ్ళికి సాయపడమన్నాడు. అసలు విషయం ఇప్పుడర్థమైందా?\" అంటూ తృప్తిగా నవ్వాడు భూషయ్య.",
            "book_page_end": 54
        },
        {
            "title": "అపకారికి ఉపకారం",
            "book_page_start": 55,
            "pdf_page_start": 55,
            "pdf_page_end": 59,
            "author": "వసుంధర",
            "genre": "సాహసం",
            "moral": "స్వార్థచింతన పక్కకు పెట్టి, నిస్వార్థంగా ఉపకారం చేస్తే, మంచి ఫలితం లభిస్తుంది.",
            "keywords": [
                "ప్రియంవద",
                "పరదేశి",
                "జయవిజయులు",
                "శక్తులు",
                "అపకారం"
            ],
            "characters": [
                "ప్రియంవద",
                "జయుడు",
                "విజయుడు",
                "పరదేశి",
                "పెద్ద పెద్ద",
                "చిన్న పెద్ద",
                "గ్రామస్థులు"
            ],
            "locations": [
                "గ్రామం"
            ],
            "content": "పరదేశిని ఓడించిన వాళ్ళనే పెళ్ళాడతా నని ప్రియంవద చెప్పిన మరసటి రోజున, జయవిజయు లిద్దరూ, పరదేశిని కుస్తీపోటీకి సవాలు చేశారు. పరదేశి, వాళ్ళతో, “ఒకరి తర్వాత, ఒకరెందుకు? మీ యిద్దరితో ఒకేసారి కుస్తీపట్టి ఓడిస్తాను,\" అన్నాడు.\nఆ వెంటనే జయవిజయు ల కూ, పరదేశికీ మల్లయుద్ధం జరిగింది. పరదేశి మధ్యన నిలబడితే, జయవిజయులు, అమితోత్సాహంతో అతడికి చెరొకపక్కా నిలబడ్డారు. పరదేశి వాళ్ళ చేతుల్లో చిత్తుగా ఓడిపోయాడు !\nఇది చూసి ప్రియంవద తెల్లబోయింది. పరదేశి, జయవిజయు లిద్దర్నీ తేలికగా ఓడించగలడని, ఆమె అనుకున్నది.\n\"మేం ఇద్దరం, పరదేశిని చిత్తుచేశాం. మాలో ఎవర్ని పెళ్ళి చేసుకుంటా వో చెప్పు!\" అన్నాడు జయుడు.\n\"మీ యిద్దరిలో, ఎవరు బలవంతులో తేల్చుకోండి. కావాలంటే యిందుకు, మీ పెద్దలను సంప్రతించండి.\" అన్నది ప్రియంవద.\nజయవిజయులు, తమ తల్లిదండ్రుల వద్దకు వెళ్ళి, ప్రియంవదను పెళ్ళాడా లన్న తమ కోర్కెను తెలియబరిచారు.\nఅప్పుడు పెద్ద పెద్ద, చిన్నపెద్ద సమా వేశమై, యీ విషయం గురించి చాలా సేపు మాట్లాడుకున్నారు. వాళ్ళకు తెగని సమస్య ఏమంటే - ఎంత నచ్చచెప్పినా, ప్రియంవద విషయంలో, జయవిజయులు ఒక అంగీకారానికి రావడం లేదు. ఇద్దరూ ప్రియంవదను పెళ్ళాడాలని తహతహ లాడుతున్నారు.\n\"నేను పెద్దవాణ్ణి. అందువల్ల, నా కొడుకు జయుడు, ప్రియంవదను పెళ్ళి చేసుకుంటాడు,\" అన్నాడు పెద్ద పెద్ద.\n''ఇంతకాలం, మనిద్దరిలో ఎవరు గొప్ప అన్న సమస్య తల ఎత్తలేదు. ఈ పెళ్ళి జరిగితే, నువ్వూ, నీ కొడుకూ, మా కుటుంబంకంటే గొప్పవాళ్ళయి పోతారు. అది నేను సహించలేను.\" అన్నాడు చిన్న పెద్ద.\nఅప్పుడు పెద్ద లిద్దరి మనసుల్లోనూ ఒక విషయం తళుక్కుమన్నది. ఇంత కాలంగా తామిద్దరూ ఎంతో సఖ్యంగా వుంటున్నారు. ఇప్పుడు ప్రియంవద గురించి, తమ కుటుంబాల మధ్య కలత వచ్చేలా వున్నది. ఇందువల్ల నష్టపోయే దెవరు?\nఇదంతా, తమ యిద్దరి మధ్యా కలతలు తేవడానికి, పరదేశి పన్నుతున్న పన్నాగం కాదుగదా— అని వాళ్ళకు అనుమానం వచ్చింది.\nవెంటనే పెద్ద లిద్దరూ, పరదేశి దగ్గిరకు వెళ్ళారు. పరదేశి, వాళ్ళు చెప్పింది విని, \"ఈ గొడవంతా, ప్రియంవద మూలంగా వచ్చింది. ఆమె, జయవిజయులకు పోటీ పెట్టింది. అందు వల్లనే. మీ మధ్య కలతలు ప్రారంభ మయాయి. . ఇందులో నా ప్రమేయం ఏమీ లేదు,\" అన్నాడు.\nఈ జవాబు విని, పెద్ద పెద్ద కోపంగా, \"ఈ జరిగినదానిలో ప్రియంవద తప్పేమీ లేదు. నువ్వు. జయవిజయు లిద్దర్నీ ఓడించగలవు. అయినా, కావాలని ఓడి పోయావు. ఆ విధంగా, వాళ్ళిద్దరూ కలహించుకోవాలని పథకంవేశావు.\" అన్నాడు.\nపరదేశి చెవులు మూసు కు ని, \"వాళ్ళిద్దరి సఖ్యతకోసం ప్రాణాలైనా యివ్వగల నేను వాళ్ళ మధ్య కలతలు సృష్టించడమా?\" అన్నాడు.\n‘“అయితే,మా పిల్లలచేతుల్లో నువ్వెందు కోడినట్టు?\" అని అడిగాడు చిన్న పెద్ద.\n“నేను కావాలని ఓడిపోలేదు. వాళ్ళే ఓడించారు.\" అన్నాడు పరదేశి.\n\"అదెలా సాధ్యం! నీ శక్తులన్నీ ఏమ య్యాయి?\" అని అడిగాడు పెద్ద పెద్ద.\n“ఇప్పుడు నాలో ఏ శక్తులూ లేవు; అన్నీ పోయాయి. ఇందుకూ ప్రియంవదే కారణం. ఆమె గ్రామంలో అడుగు పెడుతూనే, నన్ను ప్రేమిస్తున్నానన్నది. ఆ క్షణంనుంచీ, నాకామెను పెళ్ళాడా లనిపించింది. ఆ స్వార్థ చింతనవల్ల. నా శక్తులన్నీ పోయాయి. అపకారికి కూడా ఉపకారం చేయాలన్న మంచి బుద్ధి వుండడంవల్ల. భగవంతుడు సదా నన్ను కాపాడుతూవచ్చాడు. కాని ఇప్పుడు నాలో స్వార్థం తలఎత్తింది. త్యాగబుద్ధి నశించింది. మీరు అనుమతిస్తే, నేనూ, ప్రియంవదా యీ గ్రామం వదిలి వెళ్ళి పోతాం,\" అన్నాడు పరదేశి.\nఈ జవాబుకు పెద్దలిద్దరూ తెల్ల బోయారు.\n\"నువు చెబుతున్నది నిజమేనా? అపకారిక్కూడా ఉపకారం చేయాలన్న మంచిబుద్ధి వుంటే, మాకూ యిలాంటి అద్భుత శక్తులు వస్తాయా?\" అన్నాడు చిన్న పెద్ద.\n\"మనస్ఫూర్తిగా అపకారికి ఉపకారం చేస్తే, అద్భుతశక్తులు, ఆ మనిషిని కాపాడుతూ వుంటాయి. శక్తులు స్వప్రయోజనానికి ఉపయోగపడ వు. నాకిప్పుడు నశించినట్టే, ఆశక్తులు నశించి పోతాయి,\" అని చెప్పాడు పరదేశి.\nఅప్పుడు పెద్దలిద్దరూ, పరదేశికినమస్క రించి, ''అయ్యా, వయసులో చిన్నవాడి వైనా, బుద్ధిలో మాకంటేగొప్పవాడివి. ఇంత కాలం మేము అజ్ఞానంవల్ల ఎన్నో దుర్మా ర్గాలు చేశాము. ఇకనుంచి గ్రామస్థుల బాగుకోసం పాటుబడతాం.\" అన్నారు.\n\"మీలో మంచి మార్పు రావడంకన్న, కావలసిందేముంది! నేనిక్కడికి వచ్చిన పని ముగిసినట్టే. మీరు దయతలిస్తే, నేను ప్రియంవద తోపాటు గ్రామం వదిలి పోతాను.\" అన్నాడు పరదేశి.\nపరదేశి గ్రామం వదిలిపోవడమే మంచి దని పెద్దలిద్దరికీ అనిపించింది. వాళ్ళు ఇళ్ళకు తిరిగివచ్చి, జయవిజయులతో, ''ఆ పరదేశిలో, ప్రియంవదను వివాహ మాడాలనే స్వార్థ బుద్ధి కలగగానే, అతడి కున్న శక్తులన్నీ నశించాయి. ఇక మీరు ప్రియంవదను మరిచిపొండి.\" అని చెప్పారు.\n\"అది సాధ్యమయ్యే పని కాదు. ఏది ఏమైనాసరే ప్రియంవద మాకు కావాలి,\" అన్నాడు జయుడు.\n\"అదెలా సాధ్యం! మీరు ఇద్దరూ ఆమె కోసం గొడవపడుతున్నారుగదా,” అన్నాడు పెద్ద పెద్ద.\n\"ఇప్పుడా గొడ వేం లేదు. పూర్వ కాలంలో, ఒకే స్త్రీని నలుగురైదుగురు వివాహమాడినట్టు కథ లున్న వి. అదే విధంగా, నేనూ జయుడూ ప్రియంవదను వివాహం ఆడతాం,\" అన్నాడు విజయుడు.\nఇదివిని పెద్దలిద్దరూ ఆశ్చర్యపోయారు.\nతర్వాత వాళ్ళు, జయవిజయులతో, ‘“మీరు మరీ మొండికెత్తుతున్నారు. ఇక మిమ్మల్ని సహించం. ప్రియంవడకూ, పరదేశికీ వివాహం జరిపించి, ఈ గ్రామాన్నుంచి పంపేస్తాం.\" అన్నారు.\nఅందుకుజయుడు \"మీరలాచేస్తూంటే, చూస్తూ వూరుకునేందుకు మేమేం చవ టలం కాదు. మీరిద్దరూ ముసలివాళ్ళయి పోయారు. మూలకూర్చోండి. ఇల్లు కది లారా, కాళ్ళు విరగ్గొడతాం. ఈ రోజు నుంచీ మేమే గ్రామపెద్దలం!\" అన్నాడు.\n\"అంతే! మేమే పెద్దలం.\" అన్నాడు విజయుడు.\nఆ క్షణంనుంచీ గ్రామ పరిస్థితి పూర్తిగా మారిపోయింది. జయవిజయులు ప్రియం వదనూ, తమ తల్లిదండ్రులనూ, ఇల్లు కదలకుండా కట్టడిచేశారు. గ్రామంలో వాళ్ళ ఆగడాలు కూడా మితిమీరాయి.\nపరదేశి వాళ్ళవద్దకు వెళ్ళి, “మీరంటే యిష్టంలేని స్త్రీని చెరబడుతున్నారు. ఇది న్యాయంకాదు. కని పెంచిన తలిదండ్రుల్ని బాధించకండి,\" అని హిత వు చెప్పాడు.\nఇందుకు జయవిజయులు 'మాకు నీతులు నేర్ప చూస్తున్నావా? నిన్ను ఏమీ చేయకుండా వదిలి పెట్టాం. అది నీ అదృష్టం. వారంరోజుల్లో, గ్రామం వదిలి పెట్టకపోయావంటే నీ ప్రాణాలు దక్కవు!\" అన్నారు.\nపరదేశి అక్కడినుంచి బయలుదేరి, గ్రామస్థులతో, ''మీ గ్రామ పెద్దలు జయ విజయులకు బందీలైపోయారు. వాళ్ళను రక్షించుకోవడం, మీ బాధ్యతకాదా!\" అని చెప్పిచూశాడు.\nఈ మాటలు విన్న గ్రామస్థులు, \"వాళ్ళిద్దరూ విష్ణుమూర్తి ద్వారపాలకు లైన జయవిజయులు. ముని శాపంవల్లనూ, కలిపురుషుడి కోరికమీదనూ, వాళ్ళు రాక్షస బుద్ధితో యిక్కడ జన్మించారు. ఇదంతా మా కర్మ !\" అన్నారు.\n“జయవిజయుల బారినుంచి రక్షించు కునేందుకు, మీకు పెద్దలే ఉపాయమూ చెప్పలేదా?\" అని అడిగాడు పరదేశి.\n“ఆ శ్రీ మహావిష్ణువే అవతరించి, వాళ్ళ ఆగడాలను అరికడతాడని పెద్దలు చెప్పారు.\" అన్నాడొక గ్రామస్థుడు.\n“నేనే శ్రీ మహావిష్ణువును! రామాయణ కాలమందలి వానరుల అంశమీలో వున్నది. ప్రియంవదలక్ష్మి. ఆమెను జయవిజయులు చెరబట్టారు. మనమంతా కలిసి ఎదిరిస్తే, ఎటువంటి రక్తపాతం లేకుండా. జయ విజయులు లొంగిపోతారు. వాళ్ళ దుర్మార్గాలనుంచి, మీకు విముక్తి లభిస్తుంది.\" అన్నాడు పరదేశి.\n\"నువ్వు శ్రీ మహావిష్ణువే అని నమ్మక మేమిటి? మా పెద్దలు చెప్పందే. ఏ విషయమూ మేము నమ్మము,\" అన్నారు గ్రామస్థులు.\n“అలాగా, అయితే మీరందరూ నా వెంట వచ్చి, ఆ పెద్దలనే అడగండి,\" అంటూ పరదేశి బయల్దేరాడు. — (ఇంకావుంది)",
            "book_page_end": 59
        },
        {
            "title": "పరీక్షలు",
            "book_page_start": 60,
            "pdf_page_start": 60,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "తెలివైన ఆలోచనలు, సమయస్ఫూర్తి పేదరికాన్ని పోగొట్టి గొప్ప స్థానాన్ని కల్పిస్తాయి.",
            "keywords": [
                "పేదవాడు",
                "రాజు",
                "తెలివైన కూతురు",
                "పరీక్షలు",
                "సమయస్ఫూర్తి"
            ],
            "characters": [
                "పేదవాడు",
                "పేదవాడి కూతురు",
                "రాజు"
            ],
            "locations": [
                "రాజధాని"
            ],
            "content": "ఒకానొక దేశంలో ఒక పేదవాడు ఎలాగూ సంసారం గడపలేక రాజువద్దకు పోయి సహాయం వేడాడు. రాజు పేదవాడి కోరిక విన్నమీదట, \"నిన్ను నాలుగు ప్రశ్న లడుగుతున్నాను. అన్నిటికన్న వేగమైన దేది? అన్నిటికన్న 200 కలదేది? అన్నిటికన్న మెత్తనైనదేది? అన్నిటికన్న ఆనందకరమైనదేది? రేపటిలోగా ఈ ప్రశ్నలకు సమాధానం చెబితే నీకు సహాయం చేయటానికి ప్రయత్నిస్తాను.\" అన్నాడు.\nపేదవాడు ఈ ప్రశ్నలను మననం చేసుకుంటూ తిన్నగా ఇంటికి వెళ్లి.వాటికి సమాధానాలు తట్టక ఎంతో తికమక పడ సాగాడు. అతని కూతురు పదిహేడేళ్ళ పిల్ల తండ్రిని చూసి, \"ఏమిటి నాన్నా. దీర్ఘంగా ఆలోచిస్తున్నావు?\" అని అడి గింది:\nఅతని కూతురు ప్రశ్నలు విని, \"దీని కింత ఆలోచన దేనికి, నాన్నా? అన్నిటి కన్న వేగమైనది గాలి. అన్నిటికన్న బలమైనది భూమి: ఎందుకంటే ఎంత బలం గల ప్రాణులకు కూడా భూమే బలమిస్తుంది. అన్నిటికన్న మెత్తనైనది చెయ్యి; హంసతూలికా తల్పంమీద పడుకున్నవాడు కూడా చెయ్యి ముడిచి తలకింద పెట్టుకుంటాడు. అన్నిటికన్న ఆనందకరమైనది నిద్ర; ఇంక దేనిచేతా పోని దుఃఖం కూడా నిద్రలో పోతుంది,\" అన్నది.\nపేదవాడు ఈ సమాధానాలకు సంతో షించి మర్నాడు ఉదయమే రాజువద్దకు వెళ్ళి, సమాధానాలు నాలుగూ చెప్పాడు.\n“ఈ సమాధానాలు నీ అంతట నీవే తెలుసుకున్నావా? లేక ఎవరైనా నీకు చెప్పారా?\" అని రాజు అడిగాడు.\n\"నా కూతురు పదిహేడేళ్ళ పిల్ల చెప్పింది.\" అన్నాడు పేదవాడు.\nరాజు ఆశ్చర్యపడి, “నీ కూతురు అంత తెలివిగలదా? అయితే ఈ పొగు తీసుకు పోయి నీ కూతురి కిచ్చి రేపటిలోగా దీనితో నాకొక జరీ ఉత్తరీయం నేసిపెట్టమను,” అని జానెడు పోగొకటి పేదవాడికిచ్చాడు.\nపేదవాడు హతాశుడై ఇంటికి తిరిగి వచ్చాడు, తండ్రిని చూసి కూతురు, \"ఏం, నాన్నా? రాజుగారికి నీమీద ఇంకా దయకలగలేదా?\" అన్నది.\n\"ఆయన ఇంకో పరీక్ష పెట్టాడు. ఈ నూలు పోగుతో రేపటిలోగా నీ వాయనకు స్రై ఉత్తరీయం నేసి ఇవ్వాలట!\" అన్నాడు తండ్రి.\n\"అదెంత భాగ్యం, నాన్నా? నువ్వొక చీపురుపుల్ల పట్టుకెళ్ళి రాజుగారి కియ్యి, దానితో మగ్గంతయారుచేసి ఈ సాయంత్రం లోగా ఇవ్వమను. జరీ ఉత్తరీయం అలాగే నేసి పెడతాను,\" అన్నది పేదవాడి కూతురు.\nపేదవాడు చీపురుపుల్ల ఒకటి తీసుకుని రాజుగారివద్దకు పోయి శూతురు చెప్పిన మాటలే అన్నాడు.\nరాజు క్షణం ఆలోచించి, \"ఏమో అనుకున్నాను, నీ కూతురు చాలా ప్రయోజకురాలే. నూరుకోడిగుడ్లిప్పిస్తాను. వాటిని పొదగబెట్టి రేపు ఉదయానికల్లా పిల్లలు చేయించి నావద్దకు పంపమని నీ కూతురుకు చెప్పు.\" అన్నాడు.\nఇదంతా ఏదో ప్రమాదానికే వచ్చిందని భయపడుతూ పేదవాడు నూరు కోడిగుడ్లూ తీసుకుని ఇంటికి తిరిగి వచ్చాడు. అతని కూతురు మాత్రం నిశ్చింతగా ఆ గుడ్లతో అట్లూ, కూరా, పులుసూ వగైరాలు చేసి, మూడు పూటలా తండ్రికి పెట్టి తాను కూడా తిన్నది. మర్నాడు ఆమె తండ్రితో ఈ విధంగా అన్నది ::\n\"నాన్నా, రాజుగారి వద్దకు పోయి, గుడ్లన్నీ పొదిగాయని చెప్పు. అయితే కోడిపిల్లలు ఏ ఆహారమూ ముట్టటం లేదనీ, ఒక్కరోజు వ్యవసాయంతో పండిన ధాన్యం తప్ప అవి తినేటట్టు లేవనీ, అలాటి ధాన్యం ఉంటే ఇప్పించమనీ అడుగు. లేకపోతే కోడిపిల్లలన్నీ చచ్చిపోతాయని చెప్పు.\"\nపేదవాడు ఈ మాటలే రాజుకు చెప్పాడు. రాజు చాలా సంతోషపడ్డాడు. ఆయన వాడితో, “నీ వింటికి వెళ్ళి, నేను రెండు గడియలలో మీ యింటికి వస్తున్నా నని నీ కుమార్తెతో చెప్పు.'\" అన్నాడు.\nఈ సంగతి తెలియగానే పేదవాడి కూతురు ఇల్లంతా అలికి ముగ్గులు పెట్టి, గడపలకు పసుపు రాచి, మండిగానికి పచ్చతోరణం కట్టింది. కాస్సేపట్లో రాజు గారు గుర్రంమీద వచ్చి పేదవాడి ఇంటి ముందు గుర్రం ఆపాడు గాని దిగలేదు. రాజుగారిని ఆహ్వానించటానికి రాబోతున్న పేదవాడి కుమార్తె కూడా వాకిలి గుమ్మం దాటబోతూ ఒక కాలు మాత్రం బయట వేసి ఆగిపోయింది.\nగుర్రంమీద వున్న రాజు ఆ పిల్లకేసి చూసి. \"అమ్మాయీ, నేను దిగి మీ యింట్లోకి రాబోతున్నానా? గుర్రాన్ని నడుపుకునిముందుకుసాగబోతున్నానా?' ' అని అడిగాడు.\nపేదవాడి కూతురు చిరునవ్వు నవ్వి, \"మహాప్రభూ! మీరు నాకన్న గొప్పవారు, తెలివిగలవారు, చదువుకున్నవారు. నేను లోపలికి వెళ్ళబోతున్నానో బయటికి రాబో తున్నానో మీరు చెప్పగలిగితే మీ ప్రశ్నకు నేను సమాధానం చెబుతాను!\" అన్నది.\nరాజు సంతోషించాడు. గుర్రం దిగి లోపలికి వచ్చి పెద్ద వరహాల సంచీ పేదవాడికిచ్చాడు. తరువాత ఆయన ఆ పేదవాడి కుమార్తెనే పెళ్ళాడి ఆమెను తన పట్టపురాణిని చేసుకున్నాడు.",
            "book_page_end": 62
        },
        {
            "title": "ప్రకృతి వింతలు",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "వ్యాసం",
            "moral": "N/A",
            "keywords": [
                "ఆక్టోపస్",
                "బాణం వేసే చేప",
                "బీవర్",
                "జలచరం",
                "ప్రకృతి"
            ],
            "characters": [],
            "locations": [
                "ఆగ్నేయాసియా"
            ],
            "content": "ఆక్టోపస్ అనే జలచరం, తలలో ఉన్న గొట్టం లాంటి అవయవంతో నీళ్ళను ధారగా ముందుకు చిమ్ముతూ, అతి వేగంతో వెనక్కు ఈదుకుంటూ వెళుతుంది. ఇది తరచు ఇతర ప్రాణులను గాయపరుస్తుంది :\nఆగ్నేయాసియాలో ఉన్న ఒక రకం చేప, నీళ్ళ ఉపరితలం మీది చెట్లను అంటి ఉన్న కీటకాలను గురిచూసి, నోటిలోని నీళ్ళను బాణంలా వాటి మీదికి చిమ్ము తుంది. ఆపైన, అది నీళ్ళలో పడిన కీటకాలను పట్టి తింటుంది.\nఒకసారి జంటగా కలిస్తే, పిల్లల్ని కని, పెంచి, బొరియలు ఏర్పరచుకుని జీవితాంతం కలిసే జీవిస్తుంది — ఎలుకజాతికి చెందిన బీవర్ అనే జంతువు. ఇతర జంతువుల లాగా ఇవి తమ పిల్లలను తరిమికొట్టవు. పిల్లలే స్వయంగా పాత నివాసాలకు సమీపంలో తమ బొరియ లను తయారు చేసుకుంటాయి.",
            "book_page_end": 63
        }
    ],
    "statistics": {
        "total_stories": 14,
        "author_counts": {
            "చందమామ బృందం": 8,
            "గంగిశెట్టి శివకుమార్": 1,
            "కమలిని": 1,
            "దాసరి వెంకటరమణ": 1,
            "ఎం. డి. సౌజన్య": 1,
            "పెంటకోట సోమినాయుడు": 1,
            "వసుంధర": 1
        },
        "genre_counts": {
            "పౌరాణికం": 2,
            "కథ": 3,
            "నీతి కథ": 1,
            "సాహసం": 2,
            "బేతాళ కథ": 1,
            "చరిత్ర/యాత్ర": 1,
            "జానపద కథ": 2,
            "హాస్యం": 1,
            "వ్యాసం": 1
        }
    }
}