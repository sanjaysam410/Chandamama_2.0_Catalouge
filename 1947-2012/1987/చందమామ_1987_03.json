{
    "book_id": "చందమామ_1987_03",
    "stories": [
        {
            "title": "సత్యతపుడు",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పౌరాణికం",
            "moral": "సత్యాన్ని నమ్మినవాడు కష్టాల నుండి బయటపడతాడు, మరియు గొప్ప కీర్తిని పొందుతాడు.",
            "keywords": [
                "సత్యవ్రతం",
                "ధర్మసంకటం",
                "కవి",
                "బోయవాడు",
                "గోబిలుడు"
            ],
            "characters": [
                "దేవదత్తుడు",
                "గోబిలుడు",
                "సత్యతపుడు",
                "బోయవాడు",
                "అడవిపంది"
            ],
            "locations": [
                "కోసలదేశం",
                "గంగా తీరం",
                "గురుకులం"
            ],
            "content": "కోసలదేశానికి చెందిన దేవదత్తు డనే బ్రాహ్మణుడికి చాలాకాలం సంతానం కలుగలేదు. పుత్రభాగ్యం\nకోరి, గోబిలఋషి ఉద్గాతగా, ఆయన ఒక యజ్ఞం తలపెట్టాడు. యజ్ఞసమయంలో గోబిలుడి మంత్రోచ్చా\nరణ స్వరబద్ధంగా లేదు. ఆ విషయం దేవదత్తుడు, గోబిలుడికి తెలియజేశాడు. ఆయన ఆగ్రహం\nచెంది, “శా మంత్రోచ్చారణలోనే దోషాలుపట్టే ఘనుడివా నువ్వు? ఈ యజ్ఞం ఫలితంగా నీకు కలిగే\nపుత్రుడు మూర్ఖుడపుగాక !'' అని శపించాడు.\n\nఅపరాధం క్షమించమని దేవదత్తుడు గోబిలుడి పాదాలపైబడి ప్రార్థించాడు. గోబిలుడు శాంతించి,\n\"నీ కుమారుడు పండితుడు కాకపోయినా, కవిగా కీర్తిగడించగలడు.\" అని ఆశీర్వదించి వెళ్ళాడు.\n\nకొన్నాళ్ళకు దేవదత్తుడికి కొడుకు పుట్టాడు. విద్యాభ్యాసం కోసం ఆతన్ని గురుకులంలో చేర్చాడు.\nకాని అతనికి ఒక్క అక్షరం ఒంటబట్టలేదు. ఒక్క మంత్రం కూడా నోట పలకలేకపోయాడు. అతన్ని\nచూసి, సహవిద్యార్థులు ఎగతాళి చేయసాగారు. అవమానభారంతో, అతడు గురుకులాన్ని వదిలి, గంగా\nతీరంలో ఒక కుటీరం ఏర్పరచుకుని, భక్తిశ్రద్ధలతో రోజూ గంగలో స్నానం చేస్తూ, సత్యమే వ్రతంగా\nకాలం గడపసాగాడు. క్రమంగా అతనికి సత్యతపు డనే పేరు ఏర్పడింది.\n\nఒకనాడు బోయవా డొకడు, ఒక అడవిపందిని తరుముకుంటూ అటు కేసి వచ్చాడు. అడవి\nపంది సక్యతపుడి కుటీరంలోకి జొరబడి దాక్కున్నది. కొంతసేపటికి బోయవాడు అటుగా వచ్చి,\nసక్యతపుణ్ణి, \"ఒక అడవిపంది ఇటు వచ్చింది. మీరు చూశారా ?'' అని అడిగాడు.\n\nసత్యతపుడికి అబద్ధం చెప్పడం చేతకాదు. నిజం చెబితే అడవిపంది ప్రాణం పోతుంది. ఈ ధర్మ\nసంకటమైన పరిస్థితి తలుచుకుని సత్యతపుడి హృదయం విషాదమయమయింది. ఆ విషాదభారంతో\nఆ మన నోటి నుంచి, \"అడవిపంది రావడం కళ్ళు చూశాయి. కాని అవి చెప్పలేవుకదా: నోరు చెప్ప\nగలదు; కాని, అది పందిని చూడలేదుకదా అన్న అర్థం స్ఫురించేలా ఒక శ్లోకం వెలువడింది :\n\nఆ శ్లోకం విని బోయవాడి మనసు మారి, ఆ పిమ్మట అతడు వేటాడడం మానేశాడు. ఆచిర\nకాలంలోనే సత్యతపుడు గొప్ప కవిగా కీర్తిగాంచాడు.",
            "book_page_end": 10
        },
        {
            "title": "మంచివాడు",
            "book_page_start": 11,
            "pdf_page_start": 11,
            "pdf_page_end": 15,
            "author": "ఇంద్రగంటి జానకీబాల",
            "genre": "జానపద కథ",
            "moral": "మాటలు కఠినంగా ఉన్నా, మనసులో ఇతరులకు కష్టం కలిగించకుండా మంచి చేసేవాడే అసలైన మంచివాడు.",
            "keywords": [
                "మారువేషాలు",
                "మంచిమనిషి",
                "దయాదాక్షిణ్యం",
                "నిజాయితీ",
                "రాజ్యపాలన"
            ],
            "characters": [
                "విష్ణువర్మ (రాజు)",
                "గౌతముడు (విదూషకుడు)",
                "రాణి",
                "మంత్రి",
                "ఆస్థాన కవి",
                "ఆస్థాన వైద్యుడు",
                "సోమయ్య (రైతు)",
                "లక్ష్మి (సోమయ్య భార్య)"
            ],
            "locations": [
                "శ్రీపురం",
                "పూరిపాక"
            ],
            "content": "శ్రీపురానికి రాజు విష్ణువర్మ. ఆయన\nఆస్థానవిదూషకుడి పేరు, గౌతముడు.\nగౌతముడు అన్నివిధాలా ఎంతో మంచి\nవాడు. ఎవరినీ చెడ్డవాడు అనడు. అతడి\nదృష్టిలో అందరూ మంచివాళ్ళే.\n\nఒకనాటి సాయంకాలం, రాజు వన\nవిహారం చేస్తూ. మాటల సందర్భంలో,\n\"గౌతమా, నేనెలాంటివాణ్ణుని, నీ అభి\nప్రాయం?'' అని ప్రశ్నించాడు.\n\nఅందుకు గౌతముడు, \"మహారాజా,\nమీ అంత మంచివారు, యీ భూమ్మీద\nమరొకరున్నారా ? అన్న సందేహం కలుగు\nతూంటుంది,'' అని జవాబిచ్చాడు.\n\nఆ జవాబులోని అతిశయోక్తి, రాజుకు\nకొంత వెగటుగా తోచి, \"నాలో చెడు ఏమీ\nలేదంటావా?\" అని అడిగాడు.\n\n\"తమలో చెడంటూ, ఏమున్నది.\nమహారాజా ! ఎవరి మీదనైనా కోపం వస్తే\nఅతి కఠినంగా మందలిస్తారు. అయినా,\nఅప్పటికి మీ మాటలు కఠినంగా వున్నా.\nమనసు వెన్నతో సమానం.\" అన్నాడు\nగౌతముడు భక్తిగా .\n\nవిదూషకుడి మాటలు విన్న తరవాత\nరాజుకు, ఒక బలమైన సందేహం కలి\nగింది. అసలు మంచి వాడంటే ఎలా\nవుంటాడు? మాట కఠి నం, మనసు\nమెత్తన—అంటే ఏమిటి ?\n\nఆనాటి రాత్రి, రాజు దీన్ని గురించే\nఆలోచిస్తూ, పరాకుగా వుండడం గమనిం\nచిన రాణి, ఆయనను సంగతేమ ని\nఅడిగింది. రాజు చెప్పాడు.\n\n\"ఇదొక పెద్ద సమస్య అన్నట్టు\nఆలోచిస్తున్నారా ? ఎవరైతే ఎదుటి\nవాళ్ళను, మాటలతోగానీ, చేతలతోగానీ\nకష్ట పెట్టరో - వాళ్ళే అసలయిన మంచి\nవాళ్ళు.\" అన్నది రాణి.\n\nరాజుకు, ఆమె మాటల్లో నిజం కనిపిం\nచింది. ఈ విషయంలో క్షుణ్ణంగా పరిశోధన\nచేసి, తన రాజ్యంలోని నిజమైన మంచి\nవాడికి గొప్ప బహుమతి యివ్వాలని\nనిర్ణయించుకున్నాడు.\n\nఈ సంగతి మంత్రి విని. చాలా ఆశ్చర్య\nపోయాడు. లోకంలో రాణీగారు చెప్పి\nనంత మంచివాళ్ళుంటారని. ఆయనకు\nనమ్మకం లేదు. అయినా, ఈ పరిశోధ\nనలో, రాజుగారికి రాజ్యంలో ఎంతటి\nచెడ్డవాళ్ళున్నారో తెలుస్తుందని సరిపెట్టు\nకున్నాడు.\n\nఒకనాటి రాత్రి, రాజూ, మంత్రీ మారు\nవేషాల్లో బయలుదేరి, అందరూ మంచి\nవాళ్ళనుకునేవాళ్ళ దినచర్య ఎలా\nవుంటుందో గమనించాలనుకున్నారు.\nఅలాంటి వాళ్ళిద్దరు రాజుకూ, మంత్రికీ\nగుర్తువచ్చారు. ఒకరు ఆస్థానకవీ, మరొకరు\nఆస్థానవైద్యుడూ.\n\nముందుగా, ఇద్దరూ ఆస్థానకవి ఇల్లు\nచేరి, ఇంటివెనక వున్న పూలతోటలోకుండా\nపోయి, కిటికీకి ఒక పక్కగా చీకట్లో\nనిలబడ్డారు. ఆ సమయంలో కవిగారి\nఉగ్రరూపం, అతడి కేకలూ. వాళ్ళకు\nఆశ్చర్యం కలిగించాయి.\n\nగదిలో గోడవారగా మంచం మీద, కవి\nగారి భార్య నీరసంగా పడుకుని వున్నది.\nఆయన శిష్యుడు. గురువుకు భోజనం\nవడ్డించేందుకు, ఒక వెండి పళ్ళెం తెచ్చి\nఆయన ముందు పెట్టాడు. దానిలో కొద్దిగా\nనీటిబొట్లు వుండిపోయాయి.\n\nకవిగారు, శిష్యుడికి వాటిని చూపుతూ,\n'కవిత్వమంటే అసలు ఏమీ తెలియని\nవాళ్ళు. నిన్ను నా అంతకవిగా, నన్ను\nమించిన కవిగా పొగడడం చూసి,\nనువ్వు గర్వించినట్టున్నది. ఈ పళ్ళెంలో\nనీళ్ళున్న సంగతే గమనించలేనంత\nఅంధుడివా ? ఛీ. భ్రష్టుడా!\" అంటూ\nకోపంగా చేయెత్తాడు.\n\nశిష్యుడు వణికిపోతూ, పళ్ళెంలోని\nనీళ్ళు తుడిచి, వడ్డన ప్రారంభించాడు.\n\nఅంతలో కవి భార్య బాధకొద్దీ పెద్దగా\nమూలిగింది.\n\nఆ వెంటనే కవి, భార్య కేసి కోపంగా\nచూస్తూ, \"నాలుగు రోజుల జ్వరానికే.,\nఅంతగా బాధపడిపోవాలా ? ఆ మూలుగు\nలేమిటి? నాకు అన్నం సహించకుండా,\nరాత్రిళ్ళు నిద్రపట్టకుండా చేస్తున్నావు.\nగత జన్మలో ఎన్ని పాపాలు చేశానో—\nనీలాంటి జ్యేష్ఠాదేవి భార్యగా దొరికింది!\"\nఅన్నాడు.\n\nఆస్థానకవి నిజరూపం అర్థమై, రాజూ\nమంత్రీ నివ్వెరపోయారు. వాళ్ళు అక్కడి\nనుంచి, ఆస్థాన వైద్యుడి ఇంటికి వెళ్ళారు.\nవైద్యుడు మందులు తయారు చేసే చిన్న\nకుటీరంలో నుంచి ఏవో శబ్దాలు వినబడు\nతున్నవి. రాజూ, మంత్రి కుటీరం గోడ\nపక్కన నిలబడి, కిటికీలోకుండా లోపలికి\nచూశారు.\n\nవైద్యుడి కుమారుడు కల్వంలో రక\nరకాల మూలికలు వేసి నూరుతున్నాడు.\nఅతడి ముఖంలో చిరాకు స్పష్టంగా కని\nపిస్తున్నది. వైద్యుడు మాత్రం తీవ్రంగా\nఅతడి కేసి చూస్తున్నాడు.\n\nఒకటి, రెండు నిమిషాల కాలం గడి\nచింది. హఠాత్తుగా వైద్యుడు, \"ఒరే, నువ్వు\nకాదనక, నేను చెప్పినట్టు చేసి తీరాలి!\"\nఅన్నాడు.\n\nకొడుకు మూలికలు నూరుతూ నే.\n\"నాన్నా. నాకది యిష్టం లేదు,'' అన్నాడు.\n\nఆ జవాబుకు, ఆస్థాన వైద్యుడు పళ్ళు\nకొరుకుతూ. \"వైద్యశాస్త్రంలో నువ్వు,\nనన్ను మించిపోయావు: ఆ సంగతి, నాకు\nతెలుసు! కాని, డబ్బు విలువ తెలుసుకో\nలేనంతమూర్ఖుడివి. ఉబ్బసవ్యాధికి నువ్వు\nకనిపెట్టిన, ఆ మందు గురించి రాజుగారికి\nచెబితే, మనకు ఒరిగేదేమిటి? ఆయన.\nదాన్ని రోగులకు ఉచితంగా యివ్వమం\nటాడు. అలా కాక, మనం యీ సంగతి\nరహస్యంగా వుంచి, ఆ పొరుగురాజ్యం\nవర్తకుడికి దాన్ని అమ్మితే పదివేల వర\nహాలు యిస్తాడు. అర్థమైందా?\" అన్నాడు.\n\nఇది విని రాజు, \" ఈ నీచుడా నా\nఆస్థాన వైద్యుడు!'' అనుకుంటూ, అక్కడి\nనుంచి బయలుదేరాడు.\n\nమంత్రి మౌనంగా, రాజును అనుసరిం\nచాడు.\n\nఇద్దరూ పోయి, ఒక చేనుగట్టు మీద\nకూర్చున్నారు. పక్కనే ఒక పూరిపాక\nవున్నది. పాకలో నుంచి మధ్య, మధ్య.\n\"అయ్యో!'' అంటూ స్త్రీ రోదించడం,\nవాళ్ళకు వినిపించింది.\n\nరాజూ, మంత్రి, లేచి పాకను సమీపం\nచారు. పెరటి తలుపు బార్లాతెరిచి వున్నది.\nఒక మంచంలో పడుకుని వున్న స్త్రీ.\nవాళ్ళకు కనిపించింది. ఆమె బాధకు\nకారణం అడిగి తెలుసుకుందామని వాళ్ళు,\nఅనుకునేంతలో, పాక ముందు వైపు\nతెరుచుకుని, ఒకతను లోపలికి వచ్చాడు.\n\nఅతణ్ణి చూస్తూనే స్త్రీ. \"అయ్యో. నా\nకాలు!\" అంటూ పెద్దగా మూలిగింది.\n\nఆ వచ్చినతను ఆమె భర్త. పేరు\nసోమయ్య. పగలంతా పొలం పనులుచేసి,\nబాగా అలిసిపోయి వున్నాడు.\n\nసోమయ్య, భార్య మూలుగు వింటూనే,\n\"ఏం జరిగిందే. లక్ష్మి?'' అంటూ,\nఆదుర్దాగా ప్రశ్నించాడు.\n\n\"బావి దగ్గిర నుంచి నీళ్ళబిందెతో\nపాకలోకి వస్తూ, కాలుజారి పడ్డాను. కుడి\nకాలు బెణికింది. పొయ్యి రాజెయ్యనే\nలేదు!\" అన్నదామె.\n\nసోమయ్య. భార్య మీద ఏమాత్రం\nవిసుక్కోకుండా, ఎంతో ప్రేమగా, \"అన్నం\nవండే పని నేను చూస్తాను. నువ్వు కదల\nకుండా అలాగే పడుకో. కాలుకు కాస్త\nవేడినీళ్ళ కాపడం పెడితే, తెల్లవారేసరికి\nలేచి నడవగలవు.\" అంటూ వెళ్ళి పొయ్యి\nరాజేశాడు.\n\nఅతడు భార్య కాలికి వేడినీళ్ళ కాపడం\nపెట్టి అన్నం వండి, ముందు భార్యకు\nపెట్టి తర్వాత తను తిన్నాడు.\n\n“ఇల్లు చేరేందుకు, ఇంత పొద్దు\nపోయిందేం?\" అని భార్య అడిగింది.\n\nదానికి సోమయ్య. \"మిగులు ధాన్యం\nఅమ్మజూపానుకదా, బేరం ఒక పట్టాన\nకుదిరింది కాదు. పట్నం షావుకారు,\nబస్తాకు అయిదు రూకలు ఎక్కువిస్తా\nనన్నాడు. అయినా, బాగా ఆలోచించి,\nధాన్యం మన ఊరు వర్తకుడికే అమ్మాను.\"\nఅన్నాడు.\n\n\"అదేం ! బస్తాకు అయిదు రూకలు,\nమనం ఎందుకు నష్టపోవాలి?\" అన్నది\nభార్య విసుగ్గా.\n\nసోమయ్య చిన్నగా నవ్వి, “అయిదు\nరూకల కోసం మనం ఆశపడితే, మన\nకన్న యీ చుట్టుపక్కల గ్రామాలవాళ్ళు\nతప్పక ఎక్కువ నష్టపోతారు. ఈ\nసంవత్సరం పంట తక్కువ. ఆ పట్నం\nషావుకారు మంచి ధర పలికేలా వుంటే,\nధాన్యాన్ని పొరుగు రాజ్యానికి చేర\nవేస్తాడు. మన ఊరి వర్తకుడు, అలాంటి\nపాడుపనులు చెయ్యడు. అవసరం\nఅయినవాళ్ళకు. న్యాయమైన ధరకు\nఅమ్ముతాడు,\" అన్నాడు.\n\nభర్త జవాబుకు, లక్ష్మి తృప్తిపడినట్టు\nతలాడించింది.\n\nరాజూ, మంత్రీ అక్కడి నుంచి బయలు\nదేరారు. దారిలో రాజు, ''మంచివాడెలా\nవుంటాడో, యిప్పుడు తెలిసింది! ఈ రైతు\nమాటల్లో, చేతల్లో కూడా మంచివాడు.”\nఅన్నాడు.\n\n\"ఆవును, ప్రభూ! మన ఆస్థానకవీ\nవైద్యుల సంగతేమాలోచించారు ?'' అని\nఆడిగాడు మంత్రి.\n\n\"కవిశిష్యుణ్ణి ఆస్థానకవిగా. వైద్యుడి\nకొడుకును. ఆస్థాన వైద్యుడుగా నియ\nమించబోతున్నాను. వాళ్ళల్లో, ఈ రైతు\nలాగే దయాదాక్షిణ్యం. దేశభక్తి. మంచి\nతనం వున్నవి. రైతును ఘనంగా సన్మా\nనించి, ఏదైనా బహుమానం యివ్వాలి.\"\nఅన్నాడు రాజు.\n\nవారం రోజుల తర్వాత రాజు అన్న\nవిధంగా కవిశిష్యుడికీ, వైద్యుడి కొడుక్కూ\nఆస్థాన పదవులిచ్చి నిండు సభలో రైతు\nసోమయ్యను ఘనంగా సన్మానించాడు.",
            "book_page_end": 15
        },
        {
            "title": "ధర్మసంకటం",
            "book_page_start": 16,
            "pdf_page_start": 16,
            "pdf_page_end": 18,
            "author": "జొన్నలగడ్డ రత్న",
            "genre": "నీతి కథ",
            "moral": "ధర్మాన్ని పాటించడంలో పాండిత్యం కన్నా లౌక్యం (practical wisdom) అవసరం. చెడును నివారించడానికి చేసే ఏ ప్రయత్నమైనా ధర్మబద్ధమే.",
            "keywords": [
                "ధర్మం",
                "పండితుడు",
                "లౌక్యం",
                "అబద్ధం",
                "కల్లుపాక"
            ],
            "characters": [
                "విశ్వంభరుడు (పండితుడు)",
                "గవరయ్య (గ్రామ పెద్ద)",
                "అనంతయ్య",
                "తాగుబోతులు"
            ],
            "locations": [
                "ఇంద్రపురం (గ్రామం)",
                "శివాలయం ఆవరణ"
            ],
            "content": "ఇంద్రపురం అనే గ్రామానికి, విశ్వంభరు\nడనే పండితుడు వచ్చాడు. ఆయన ధర్మ\nశాస్త్రాలు బాగా అధ్యయనం చేసినవాడు.\nగ్రామపెద్దలు కోరిన మీదట. ఆయన\nశాస్త్రాల్లోని ముఖ్యధర్మాలను గురించి\nచెప్పేందుకు అంగీకరించాడు. ఇందుకు\nగాను, శివాలయం ఆవరణలో తగిన\nఏర్పాట్లు జరిగినై.\n\nమొదటి రోజున విశ్వంభరుడు, ధర్మం\nఅన్నదాన్ని గురించి వివరిస్తూ, \"మద్య\nపానం చెయ్యడమే, మహాపాపం కాదు.\nతాగుబోతులతో సంపర్కం పెట్టుకున్నా\nవారికి సహాయ ప్రోత్సాహాలు అంద\nజేసినా — అది కూడా పాపం కిందికే\nవస్తుంది.'\" అని. ధర్మశాస్త్రాలలో నుంచి\nఎన్నో ఉదాహరణ లిచ్చాడు.\n\nమరుసటి రోజున, ఆయన మనుషులు\nఎట్టి పరిస్థితులలోనూ అబద్ధమాడగూడ\nదంటూ, హరిశ్చంద్రుడి కథ చెప్పి, వినే\nవారందరి కళ్ళూ చెమర్చేలా చేశాడు.\n\nవిశ్వంభరుడు ధర్మబోధ ముగించి,\nతాను బసచేసిన గ్రామ పెద్ద గవరయ్య\nఇంటికి పోతూండగా, అనంతయ్య అనే\nవాడు ఆయనకు నమస్కరించి, \"స్వామీ.\nతమరు ఎన్నో ధర్మసూక్ష్మాలను మనస్సుకు\nహత్తుకుపోయేలా చెబుతున్నారు. నేను\nవాటికి అనుగుణంగా జీవితాన్ని సరిదిద్దు\nకుంటాను.'\" అని చెప్పి వెళ్ళి పోయాడు.\n\nఇందుకు విశ్వంభరుడు సంతోషించి,\nవెంటవస్తున్న గవరయ్యతో, “మాటలకూ,\nచేతలకూ పొంతన కుదరని, యీ రోజుల్లో,\nఅనంతయ్య లాంటి వాళ్ళ చిత్తశుద్ధిని\nమెచ్చుకోక తప్పదు.\" అన్నాడు.\n\nగవరయ్య చిన్నగా నవ్వి. \"మీరను\nకుంటున్నట్టు, ఈ అనంతయ్యకు చిత్తశుద్ధి\nఅంటూ ఏమీ లేదు.. నిజానికి అతనొక\nతుంటరి. అతడేదో. మిమ్మల్ని ఆట\nపట్టించ చూస్తున్నట్టు, నాకు అనుమానం\nకలుగుతున్నది.\" అన్నాడు.\n\nవిశ్వంభరుడు కొద్ది సేపు మౌనంగా\nవూరుకుని. \"సర్వసాధారణంగా, ప్రతి\nవాళ్ళూ, ఎదటివాళ్ళ నిజాయితీని తక్కు\nవగా అంచనాకడతారు. నాకుమటుకు ఈ\nఅనంతయ్య. నేను చెప్పినదంతా బాగా\nఆకళించుకున్నాడన్న నమ్మకం కలుగు\nతున్నది.\" అన్నాడు.\n\nమర్నాటి ఉదయం విశ్వంభరుడు,\nగవరయ్య ఇంటి అరుగు మీద కూర్చుని,\nఎవరితోనో మాట్లాడుతూండగా, అనంతయ్య\nఅక్కడికి వచ్చి, ఆయనకు నమస్కరించి,\n\"స్వామీ, ఉదయానే పెద్ద ధర్మసంక\nటంలో చిక్కుకున్నాను! బయటపడే\nమార్గం, తమరే చెప్పాలి.'\" అన్నాడు.\n\nవిశ్వంభరుడు, \"ఏమి టా ధర్మ\nసంకటం?'' అని అడిగాడు.\n\n“నేనీ తెల్లవారుజామున పొలంనుంచి\nతిరిగి వస్తూండగా, యిద్దరు తాగుబోతులు\nతారసపడ్డారు. వాళ్ళీ ఊరువాళ్ళు కాదు.\nతమకు ఇక్కడ వున్న కల్లుపాకకు దారి\nతెలియదంటూ, అది ఎక్కడ వున్నదో\nనన్ను చెప్పమని వేధించసాగారు. తాగు\nబోతులకు ఏ విధంగా సాయపడినా\nపాపమే అవుతుందని తమరు చెప్పగా\nవిన్నాను గనక, కల్లుపాకకు దారి తెలియ\nదని వాళ్ళకు చెప్పాను. అయితే, ఆ కల్లు\nపాక ఎక్కడున్నదో. నాకు తెలుసు.\nతర్వాత, ఆలోచించ గా, ఘోరమైన\nఅబద్ధం ఆడానని గ్రహించాను. ఆ తాగు\nబోతులు యింకా. వీధిలోనే తారట్లాడు\nతున్నారు.\" అని చెప్పాడు అనంతయ్య.\n\nవిశ్వంభరుడు నవ్వి. “ఇందులో ధర్మ\nసంకటం ఏమీలేదు: నిన్నంటిన పాపం\nకూడా లేదు. చెడ్డ పనులు చేసే వాళ్ళను,\nఆపేందుకు చేసే ఏ ప్రయత్నమైనా,\nధర్మబద్ధమే అవుతుంది.\" అన్నాడు.\n\nఈ మాటలు వింటూనే, అనంతయ్య\nవిసురుగా, \"ఏరకం పండితులండి\nతమరు ! కల్లుపాక ఎక్కడున్నదో చెబితే,\nతాగుబోతులను ప్రోత్సహించినట్టవుతుంది.\nఆ సంగతి తెలిసీ చెప్పకపోతే, అబద్ధ\nమాడినట్టవుతుంది ! ఇలాంటి సంకట\nపరిస్థితుల్లో, చేయవలసిందేమిటో, శాస్త్రాల్లో\nరాసిలేదా ?\" అంటూ అరవసాగాడు.\n\nతాను ఊహించినట్టే, అనంతయ్య,\nవిశ్వంభరుడికి ఏదో చిక్కు సమస్య తెచ్చి\nపెట్టా • డనుకుంటూ గవరయ్య ఇంట్లో\nనుంచి బయటకు వచ్చాడు. దారే పోయే\nవాళ్ళు మరి కొందరు అక్కడ చేరారు.\n\nఅనంతయ్య, గవరయ్యకు సంగతి\nచెప్పి, \"ఇలాంటి చిన్న ధర్మసంకటం\nనుంచి బయటపడేందుకు మార్గమేమిటో\nకూడా, యీ పండితుడికి తెలియ దు.\nఅయినా, రోజూ, మనం యీయన చెప్పే\nదంతా వింటూ, గొర్రెల్లా తలలు ఊపు\nతున్నాం,'' అన్నాడు.\n\nగవరయ్య శాంతంగా, \"జరిగినదానికి,\nఅయ్యవారిని ఎందుకు నిందిస్తావు?\nనువ్వనుకునే ధర్మసంకటంలోంచి\nబయటపడేమార్గం. నీ చేతుల్లోనే వున్నది,\"\nఅన్నాడు.\n\n\"అలాగా! ఏమిటామార్గం?'' అని\nప్రశ్నించాడు అనంతయ్య ఆశ్చర్యంగా.\n\n\"నువ్వు తక్షణం పోయి, ఆ తాగుబోతు\nలను కలుసుకుని — ఊళ్ళో కల్లుపాక\nఎక్కడున్నదీ, నాకు తెలుసు. అయితే,\nఅక్కడికి వెళ్ళేదారి మాత్రం చెప్పను,\nఅని ఇంటికిపో. దానితో, నీ ధర్మసంకటం\nపరిష్కారం అయిపోతుంది.\" అన్నాడు\nగవరయ్య.\n\nఅక్కడ చేరిన జనం, గవరయ్య,\nచెప్పింది బావున్నదన్నట్టు చప్పట్లు\nచరుస్తూ నవ్వసాగారు. అనంతయ్య అవ\nమానంతో తల వంచుకుని వెళ్లిపోయాడు.\n\nఅప్పుడు విశ్వంభరుడు, గవరయ్యతో,\nఈ 'అనంతయ్య లాంటి వాళ్ళు తెచ్చే,\nయిలాంటి ధర్మసంకటాలకు, పరిష్కారం\nచెప్పేందుకు కావలసింది పాండిత్యం\nకాదు; నీలాంటి వాళ్ళకుండే లౌక్యం !''\nఅని చెప్పి మెచ్చుకున్నాడు.",
            "book_page_end": 18
        },
        {
            "title": "జ్వాలాద్వీపం (భాగం 11)",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ధారావాహిక",
            "moral": "ద్రోహులను నమ్మడం ఎప్పుడూ ప్రమాదమే, కానీ తెలివైన ఉపాయాలతో తాత్కాలికంగా తప్పించుకోవచ్చు.",
            "keywords": [
                "ద్రోహం",
                "యుద్ధం",
                "రాక్షసులు",
                "కపిలపురం",
                "ఎత్తుగడ"
            ],
            "characters": [
                "నాగవర్మ",
                "కరవీరుడు (పులిరాయుడు/నాయకుడు)",
                "చిత్రసేనుడు",
                "ఉగ్రాక్షుడు (రాక్షసుడు)",
                "తారకేశ్వరుడు",
                "వీరసింహుడు (కపిలపురం రాజు)",
                "కాంతిమతి"
            ],
            "locations": [
                "జ్వాలాద్వీపం",
                "కపిలపురం",
                "కోట",
                "అడవి",
                "మైదానం"
            ],
            "content": "[ద్రోహి నాగవర్మ సైన్యంతో కోటను సమీపిస్తున్నాడని తెలియగానే చిత్రసేనుడు తన సైని\nకులను కోటలో దాగి వుండవలసిందిగా ఆజ్ఞాపించాడు. నాగవర్మకు, అతడి వెంట వున్న\nకరవీరు డనే జ్వాలాద్వీపపు పులిరాయుళ్ళ నాయకుడు, తమ భటులను ముందుగా కోటలో\nప్రవేశపెట్టి, ఏమి జరుగుతుందో చూడటం మంచిదని సలహా యిచ్చాడు. తరువాత -]\n\nకరవీరుడిచ్చిన సలహా, నాగవర్మకు చాలా\nబావుందనిపించింది. అందుక్కారణం,\nఅ త డి.క్కూ డా కోటలో ముందుగా\nప్రవేశించటానికి భయంగా వుండటమే.\nనాగవర్మ కూలిపోయిన కోట ద్వారంకేసి\nఓమారు పరీక్షగా చూసి, తరవాత\nకరవీరుడికేసి తలతిప్పి, \"భలే ఆలోచన.\nఅలాగే చేద్దాం !'' అంటూ తన గుర్రాన్ని\nగిరుక్కున వెనక్కు మళ్ళించి, సైనికు\nలతో, ''హేయ్, మీరంతా నిర్భయంగా\nకోటలో ప్రవేశించవచ్చు. యుద్ధం లేకుం\nడానే మనం కోట ఆక్రమించుకోగలగటం,\nగొప్ప శుభ సూచన. న్యాయం, ధర్మం\nమన పక్షాన వున్నది గనకే దేవుడు మన\nకిలాంటి అవకాశం కల్పించాడు,\" అని\nగొంతెత్తి అరిచాడు.\n\nఆ వెంటనే సైనికులు గుంపులు\nగుంపులుగా పడిపోయిన కోట ద్వారాల\nగుండా లోపల ప్రవేశించసాగారు.\nనాగవర్మా, కరవీరుడూ గుర్రాలమీద\nవుండి కత్తి ఝళిపిస్తూ, \"ఊఁ, త్వరగా\nపదండి, కోట గోడలో పడిన కన్నాలనూ,\nబురుజుల్నీ బావుచేసి మనం యుద్ధ\nసన్నద్ధులం కావాలి. త్వరలోనే తారకేశ్వ\nరుడి సైన్యం మనను ముట్టడించవచ్చు.\"\nఅని హెచ్చరికలు చేశారు.\n\nసైన్యమంతా కోటలో ప్రవేశించింది.\nనాగవర్మా. కరవీరుడూ ఓ క్షణకాలం\nలోపలినుంచి ఏదైనా రణగొణధ్వని\nవినబడుతుందేమో అని చూసి, అలాంటి\nదేమీ లేకపోవటంతో, ధైర్యం తెచ్చు\nకున్నారు.\n\n“మనం అనవసరంగా భయపడ్డాం.\nకోటలో శత్రువు లెవరూ లేరు. ఇక మనం\nకోట రక్షణలు బలపరుచుకునే ప్రయ\nత్నాలు చేద్దాం.\" అన్నాడు నాగవర్మ.\n\nకరవీరుడు అవునన్నట్టు తల వూపాడు.\nఆ వెంటనే యిద్దరూ కూలిపోయిన కోట\nద్వారాలనుంచి గుర్రాలను నడిపించారు.\nవాళ్ళా విధంగా ద్వారాలు దాటి రెండు\nమూడు గజాలు లోపలికి వెళ్ళారో లేదో.\nహఠాత్తుగా సైన్యంలో సంక్షోభం పుట్టింది.\n\"రాక్షసులు! రాక్షసులు!\" అని గుండె\nలవిసేలా కేకలు పెడుతూ, కొందరు\nసైనికులు బయటికి పారిపోయేందుకు\nపరిగెత్తుకు వస్తున్నారు.\n\n\"మోసం, మహారాజా, మోసం! మనం\nనిలబడి వాళ్ళతో యుద్ధం చెయ్యలేం.\nప్రాణాలుంటే మరోసారి, వాళ్ళను మట్టు\nపెట్టవచ్చు. గుర్రాన్ని వెనక్కు తిప్పండి!''\nఅంటూ కరవీరుడు తన గుర్రాన్ని\nగిరుక్కున వెనుదిప్పాడు.\n\n\"హాఁ ద్రోహం, పిరికిపందలు!\"\nఅంటూ నాగవర్మ కూడా గుర్రాన్ని\nవెనక్కు తిప్పి కోటముందున్న మైదానం\nకేసి దాన్ని పరిగెత్తించాడు.\n\n\"ద్రోహి నాగవర్మ పారిపోతున్నాడు!\nవాడు అడవి చేరే లోపలే పట్టుకోండి!\"\nఅన్న చిత్రసేనుడి కేకలు నాగవర్మకు\nవినిపించినై. ఆ వెంటనే రాక్షసుల\nఅట్టహాసాలతో పాటు, కొన్ని రాతి గదలు\nరివ్వు రివ్వుమంటూ నాగవర్మా, కరవీరులు\nఎక్కిన గుర్రాల పక్కగా దూసుకుపో\nసాగినై.\n\n\"రాక్షసులు మనను ఎలాగూ ప్రాణా\nలతో పట్టుకోలేమని తెలుసుకుని, చంపేం\nదుకు మనమీదికి రాతి గదలు విసురు\nతున్నారు. మహారాజా! మనం తొందరగా\nఅడవిని చేరటం మంచిది.\" అన్నాడు\nకరవీరుడు భయంతో వణికిపోతూ.\n\n\"ఎంత ద్రోహం, ఎంత ద్రోహం!\"\nఅంటూ నాగవర్మ పిచ్చివాడిలా కేకలు\nపెడుతూ, గుర్రాన్ని మరింత వేగంగా\nఅడవికేసి పరిగెత్తించాడు. అంతలో\nఉగ్రాక్షుడు విసిరిన రాతి గద ఒకటి,\nపక్కనే పరిగెత్తి వస్తున్న కరవీరుడి\nగుర్రాన్ని బలంగా తాకింది. గుర్రం పెద్దగా\nసకిలించి దభీమంటూ ముందుకు పడింది.\nపైనున్న కరవీరుడు కళ్ళెంపట్టు తప్పి.\nకీచుమని అరిచి, చేతులు అల్లల్లాడిస్తూ,\nబంతిలా గాలిలోకి ఎగిరాడు.\n\nకరవీరుడు పెట్టిన కేక వింటూనే\nనాగవర్మ గుర్రాన్ని ఆపి, వెనక్కు తిరిగి\nచూశాడు. ఉగ్రాక్షుడి రాతి గద దెబ్బకు\nవెనకకాళ్ళు రెండూ విరగటంతో లేవలేక,\nకరవీరుడెక్కిన గుర్రం విలవిల తన్ను\nకుంటూ, నేలమీద అటూ యిటూ దొర్లు\nతున్నది. అల్లంత దూరంలో చెట్ల పొద\nలలో పడిన కరవీరుడు, అంతలోనే విల్లం\nబులా లేచి నిలబడి, \"మహారాజా, మహా\nరాజా!\" అని అరుస్తూ నాగవర్మ కేసి\nపరిగెత్తుకుంటూ వచ్చాడు.\n\n\"మనం యిక్కడ ఏమాత్రం జాగు\nచేసినా ప్రమాదకరం. మన సైన్యమంతా\nకోటలోనే నాశనం అయినట్టున్నది.\nచావగా మిగిలిన కొద్దిమంది మాత్రం\nమనకేసి పరిగెత్తి వస్తున్నారు.\" అన్నాడు.\nనాగవర్మ కోటకేసి చూస్తూ.\n\nకరవీరుడు కూడా తల తిప్పి అటుకేసి\nచూశాడు. కొందరు సైనికులు గగ్గోలుగా\nఆరుస్తూ అడవికేసి పరిగెత్తుకువస్తున్నారు.\nవాళ్ళను వెన్నంటి కొందరు రాక్షసులూ,\nచిత్ర సేనుడి సైనికులూ రావటం కూడా\nఅతనికి కనిపించింది.\n\n“కరవీరా! మనం శత్రువుల నుంచి\nతప్పించుకు పోగలమా! నువ్వు గుర్రాన్ని\nకూడా పోగొట్టుకున్నావు.\" అన్నాడు\nనాగవర్మ.\n\n\"మనం గుర్రాల మీద ఎక్కి పారి\nపోలేం మహారాజా ! శత్రువులు ముఖ్యంగా\nమనను పట్టుకునేందుకే యింత ఎత్తు\nగడా వేశారు. కనుక, మనం వాళ్ళ దృష్టిని\nమరొకవైపుకు మరల్చాలి. ఇదుగో, ఈ\nవస్తున్న మన భటు లిద్దర్నీ గుర్రం మీద\n\nఎక్కించి, అడవిలో వాళ్ళ యిష్టం వచ్చిన\nవైపుకు పారిపొమ్మనమనండి. శత్రువులు\nవాళ్ళను చూసి తప్పక మనం అని పొర\nబడి వెంటబడతారు. ఆ సందులో మనం\nమరో వైపుగా పారిపోవచ్చు.'\" అన్నాడు.\nకరవీరుడు.\n\n-కరవీరుడు చెప్పిన ఉపాయం నాగ\nవర్మకు దివ్యంగా కనబడింది. అతడు\nవెంటనే గుర్రం దిగి, సమీపానికి వచ్చిన\nతన భటు లిద్దర్నీ గుర్రం మీద ఎక్కమని\nఆజ్ఞాపించి, వాళ్ళ తలల మీద కరవీరుడి\nశిరస్త్రాణం, తన శిరస్త్రాణం పెట్టి, \"ఒరే,\nమీరు వెనక్కు తిరిగి చూడకుండా పారి\nపొండి. ఆరుగో, రాక్షసులూ, చిత్రసేనుడి\nసైనికులూ వస్తున్నారు.\" అంటూ గుర్రాన్ని\nక కత్తి ఒరతో గట్టిగా మోదాడు.\n\nగుర్రం దెబ్బ తింటూ నే పెద్దగా\nసకిలించి, అడవి చెట్ల కిందగా పారి\nపోసాగింది. నాగవర్మ పెద్దగా నవ్వి,\nకరవీరుడితో, 'కరవీరా ! ఇక మనం పారి\nపోవలసిన దిక్కు ఏది ?'' అని అడిగాడు.\n\nకరవీరుడు గుంపులు గుంపులు గా\nఅడవికేసి వస్తున్న చిత్రసేనుడి సైనికుల\nకేసి చూశాడు. సైనికుల్లో కొందరు నాగవర్మ\nభటులెక్కి పారిపోతున్నగుర్రాన్ని చూసి,\n'అరుగో, నాగవర్మా, వాడి మిత్రుడు\nకరవీరుడూ గుర్రం మీద పారిపోతున్నారు.\n\nపట్టుకోండి!'' అంటూ గట్టిగా కేకలు\nపెట్టారు.\n\nఆ కేకలు వింటూనే కరవీరుడు చిరు\nనవ్వునవ్వి, “మన ఎత్తు పారింది, మహా\nరాజా ! మనం యిటు పడమటి దిక్కుగా\nపారిపోవచ్చు.\" అన్నాడు.\n\nఆ వెంటనే నాగవర్మా, కరవీరుడూ\nపొదలచాటున నక్కుతూ, చిత్రసేనుడి\nసైనికుల కంటబడకుండా క్రమక్రమంగా\nకీకారణ్యంలోకి పారిపోయారు.\n\nచిత్రసేనుడూ, ఉగ్రాక్షుడూ కోట\nద్వారం దగ్గిర నిలబడి తమ సైనికులు\nపట్టి తెచ్చిన' శ త్రు భటులను వాళ్ళ\nనాయకుడెక్కడ అని ప్రశ్నించసాగారు.\n\nశత్రుసైనికు లెవరికీ నాగవర్మా, కరవీరులు\nవేసిన ఎత్తుగడ సంగతిగానీ, క్షేమంగా\nవాళ్ళు అడవిలోకి పారిపోయిన విషయం\nగానీ తెలీదు. గుర్రాన్ని ఎక్కి పారిపోయే\nశత్రు భటు లను చూసి నాగపర్మా,\nకరవీరుడూ అని భ్రమపడి వెంటబడిన\nసైనికులు కొంత సేపటికి తిరిగి వచ్చి,\nఅడవిలో వాళ్ళెక్కడో మాయమయారని\nచిత్రసేనుడితో చెప్పారు.\n\n\"ఇంతకీ ఆ ద్రోహి నాగవర్మ మన\nచేతిలో పడకుండా పారిపోగలిగాడు !\"\nఅన్నాడు చిత్రసేనుడు ఎంతో నిస్పృహగా .\n\n\"మహారాజా, ఆ నాగవర్మనూ, వాడి\nవెంట వున్న పులిరాయుడు కరవీరుణ్ణి\nపట్టుకునే పని నాకు వదలండి. ఇప్పుడే\nనా బంట్లను అడవి అంతా గాలించేందుకు\nపంపుతాను.\" అన్నాడు ఉగ్రాక్షుడు.\n\nఅతడు ఆజ్ఞాపించగానే కొందరు రాక్ష\nసులు చేతికి దొరికిన ఆయుధమ ల్లా\nపట్టుకుని అడవిలో నలుమూల ల కూ\nపరిగెత్తారు.\n\nఆ తరవాత కొంత సేపటికి చిత్ర సేనుడు\nతన తండ్రికి సహాయంగా పంపిన సేనా\nనాయకుడూ, ఆ వెనకగా తారకేశ్వరుడూ\nసైన్యాలతో సహా వచ్చారు. తన కుమారుడు\nఎవరి సహాయం లేకుండానే కపిలపురం\nకోటను పట్టుకున్న సంగతి విని తారకేశ్వర\nమహారాజు చాలా సంతోషించాడు. కాని,\nనాగవర్మ ప్రాణాలతో పారిపోవటం అతడికి\nబాధ కలిగించింది.\n\n\"ఆ ద్రోహి బ్రతికి వుండటం మన\nకెప్పటికీ ప్రమాదకరమే. వాడికీ, జ్వాలా\nద్వీపపు పులిరాయుళ్ళకూ వున్న స్నేహ\nసంబంధాలవల్ల, ఏదో ఒకనాడు వాళ్ళు\nభయంకర పక్షులతో మన మీద దాడి\nచేయటానికి ప్రయత్నించకపోరు,\" అన్నా\nడాయన.\n\nఈ భయం అక్కడున్న ప్రతి ఒక్కరికీ\nవుండనే వున్నది. అందరూ ఉగ్రాక్షుడు\nపంపిన రాక్షసబంట్లు ఆ ద్రోహు లిద్దరినీ\nఏ విధంగానైనా పట్టి తేగలరని పెద్ద ఆశ\nపెట్టుకున్నారు.\n\nకపిలపురం రాజు వీరసింహుడికి,\nచిత్రసేనుడు తన తండ్రిని పరిచయం\nచేశాడు. వీరసింహుడు తనకు చిత్రసేనుడు\nచేసిన సహాయం సంగతి తారకేశ్వరుడితో\nవివరంగా చెప్పి, “ఇక నేను రాజ్యపాలనా\nభారం వదులుకోదలిచాను. నాకుపుత్రులు\nలేరు. ఉన్నది ఒక్కగా నొక్క కుమార్తె\nమీతో వియ్యమందాలని వున్నది.\"\nఅన్నాడు.\n\nతారకేశ్వరుడు అంతకు పూర్వమే\nరాకుమార్తె కాంతిమతిని చూశాడు. చిత్ర\nసేనుడు ఆమెను ప్రేమించివున్నట్టు కూడా\nసైనికుల సంభాషణనుబట్టి గ్రహించాడు.\nఒక్క దెబ్బతో తన కుమారుడు ప్రేమిం\nచిన రాకుమార్తెను వివాహమాడటమేగాక,\nతన రాజ్యాన్ని కూడా రెండింతలు చేసుకో\nగలడు. ఈ కారణాలవల్ల తారకేశ్వరుడు\nచిత్రసేన కాంతిమతుల వివాహానికి\nపరమానందంగా వెంటనే అంగీకారం\nతెలియపరిచాడు.\n\nత్వరలోనే వివాహ ముహూర్తం నిర్ణ\nయింపబడింది. వివాహం రోజున చిత్ర\nసేనుడు సైనికులకూ, సేనానాయకులకూ\nచక్కటి బహుమానా లిచ్చాడు. అతడు\nముఖ్యంగా తనకు మొదటి నుండి ఎన్నో\nవిధాల సహాయపడిన, ఉగ్రాక్షుడికి ఏదైనా\nవిలువైన బహుమానం యివ్వాలను\nకున్నాడు.\n\n\"ఉగ్రాక్షా, నువ్వు నాకు చేసిన\nసహాయం అమూల్యమైనది. నేనూ,\nకాంతిమతీ కూడా నీకు చాలా కృతజ్ఞులం.\nఈ వివాహ సందర్భంలో నీకు ఎలాంటి\nబహుమానం కావాలో కోరుకో.\" అన్నాడు\nచిత్రసేనుడు.\n\n\"మహారాజా, మీరు మరోసారి ఆలో\nచించుకుని వాగ్దానం చెయ్యండి. నేను\nకోరబోయే బహుమానం మీకు కష్టం\nకలిగించవచ్చు.'' అన్నాడు ఉగ్రాక్షుడు.\n\n''అలాంటిదేం వుండదు. కోరుకో!\"\nఅన్నాడు చిత్రసేనుడు.\n\n\"మహారాజా, నేను మిమ్మల్ని మొట్ట\nమొదటగా కోరినకోర్కె మీకు పుట్టబోయే\nపిల్లల్లో పెద్దవాణ్ణి పద్దెనిమిదో ఏడు రాగానే\nనాపరం చెయ్యమని. కాని, ప్రస్తుతం\nకొన్ని కారణాలవల్ల నా మనస్సు మార్చు\nకున్నాను. ఇప్పుడు నేను కోరేదేమిటంటే,\nమీకు పుట్టబోయే ప్రథమ సంతానం మగ\nపిల్లవాడైనా, ఆడపిల్ల అయినా సరే—\nఅయిదో ఏటనే నా పరం చెయ్యాలని,\"\nఅన్నాడు ఉగ్రాక్షుడు.\n\nఈ కోరిక వింటూనే చిత్రసేనుడు\nనిర్విణుడయాడు. కాని, అంతలో నే\nఅతడికి ఒక ఆలోచన వచ్చింది. తన\nప్రథమ సంతానాన్ని ఏదో ఒకనాడు రాక్ష\nసుడికి ఒప్పచెప్పవలసి రావటం తప్ప\nనప్పుడు — అది పద్దెనిమిదో ఏట అయితే\nనేం? అయిదో ఏట అయితేనేం?\n\n\"ఉగ్రాక్షా, నువ్వు కోరిన విధంగానే\nజరుగుతుంది.\" అన్నాడు చిత్రసేనుడు\nగంభీరంగా\n\nచిత్రసేనుడి మాటలు వింటూనే\nఉగ్రాక్షుడు ఎక్కడ లేని ఆనందంతో\nఉప్పొంగిపోతూ. \"మహారాజా, నేను\nసర్వదా తమ దాసానదాసుణ్ణి !'' అంటూ\nఅతడికి ప్రణమిల్లి లేచి, తన సేవకుల\nకేసి తిరిగి \"ఒరే, బంట్లూ, అంతా\nయిక్కడే వున్నారా?\" అని గట్టిగా\nహుంకరించాడు. - (ఇంకావుంది)",
            "book_page_end": 26
        },
        {
            "title": "ఇద్దరు దేవతలు",
            "book_page_start": 27,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "బేతాళ కథ",
            "moral": "స్వార్థాన్ని విడిచి, ప్రజా శ్రేయస్సు కోసం చేసే త్యాగం అద్భుతమైనది మరియు ప్రశంసనీయం.",
            "keywords": [
                "దేవతలు",
                "మహిమలు",
                "త్యాగం",
                "గర్వం",
                "ధర్మాధర్మాలు"
            ],
            "characters": [
                "విక్రమార్కుడు",
                "బేతాళుడు",
                "అంకమాంబ",
                "జగదాంబ",
                "శరశ్చంద్రుడు (రాజు)",
                "బ్రహ్మరుద్రుడు (దొంగ)",
                "రక్తభైరపుడు (రాక్షసుడు)"
            ],
            "locations": [
                "శిలాపురి",
                "అరణ్యం",
                "దేవాలయం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు.\nతిరిగి వెళ్ళి, చెట్టు పైనుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, “రాజా,\nఈ అర్ధరాత్రివేళ, అతి కష్టతరమైన\nకార్యానికి, నిన్ను పురిగొల్పినవాడెవడో\nఅల్పుడై వుంటాడని, నా నమ్మకం.\nలోకంలో కొందరు అల్పులకు అధికార\nబలమేకాదు; అ పూర్వశక్తులు కూడా\nవుండడం, వింతవిషయమేమీ కాదు.\nనువ్వు, అలాంటి వాడెవడో ఒకడి ప్రభా\nవానికి గురి అయివుండవచ్చు. ఇందుకు\nఉదాహరణగా, నీకు ఇద్దరు దేవతల కథ\nచెబుతాను, శ్రమతెలియకుండా, విను,”\nఅంటూ ఇలా చెప్పసాగాడు :\n\nశిలాపురి రాజ్యానికి సరిహద్దు ప్రాంత\nమైన అరణ్య సమీపాన, రెండు దేవాలయా\nలుండేవి. అందులోని ఒక దేవాలయంలో\nఅంకమాంబ అనే దేవతా రెండవదానిలో\nజగదాంబ అనే దేవతా వుండేవాళ్ళు.\n\nఈ ఇద్దరి దేవతలలో, అంకమాంబకు,\nతన దగ్గిరకు వచ్చిన భక్తులలో, రోజుకు\nఇద్దరి కోరికలు తీర్చగలశక్తి వుండేది.\nజగదాంబ మాత్రం, రోజుకు ఒక భక్తుడి\nకోరిక మాత్రమే తీర్చగలిగేది.\n\nఈ కారణం వల్ల, అంకమాంబ\nఆలయం, ఎప్పుడూ వచ్చేపోయే భక్తులతో\nనిత్యనూతనంగా కళకళలాడుతూండేది.\nజగదాంబ ఆలయానికి ఎక్కువమంది\nభక్తులు వెళ్ళెవారు కాదు. ఇందువల్ల,\nఅంకమాంబకు చాలా గర్వంగా వుండేది.\n\nజగదాంబకన్న, తాను గొప్పదానినన్న\nఅహంభావంతో విర్రవీగేది.\n\nఎప్పుడైనా రాత్రివేళల్లో ఆమె, జగదాం\nబను కలిసినప్పుడు, ఎంతో హుందాగా,\n\"జగదా, నిన్ను చూస్తూంటే నాకు చాలా\nజాలి కలుగుతూంటుంది. నా దగ్గిరకు\nవచ్చే భక్తులలో, పదోవంతు కూడా, నీ\nదగ్గరకు రావడం లేదు. పాపం, నీకెంత\nబాధగా వుంటుందోమరి!\" అనేది.\n\nఅందుకు జగదాంబ, \"ఇందులో బాధ\nపడవలసిందేమీలేదు. నీవైనా, నేనైనా\nభక్తుల క్షేమాన్నేగదా కోరేది,\" అని\nశాంతంగా జవాబిచ్చేది.\n\nజగదాంబ అలా అన డం అంక\nమాంబకు చాలా నిరుత్సాహం కలిగించేది.\nఅలా కాక, ఆమె తన గొప్పతనాన్ని\nప్రస్తుతిస్తే, వినాలని అంకమాంబ గాఢమైన\nకోరిక.\n\nఒక రోజున అంకమాంబ ఆలయానికి,\nశిలాపురి రాజు శరశ్చంద్రుడు గుర్రం\nమీద ఒంటరిగా వచ్చాడు. ఆయన\nఆలయం ముందు గుర్రం దిగి, ఆలయం\nలోకి పోయి, అంకమాంబ విగ్రహానికి\nప్రణమిల్లి, \"తల్లీ, నీ మహిమలు, నాకు\nతెలియనివికావు. ఇప్పుడు నిన్నొక కోరిక,\nకోరుతున్నాను. నేను త్వరలో, పొరుగు\nరాజు సత్యపాలుడి పైకి దాడిపోబో\nతున్నాను. యుద్ధంలో ఎంత ప్రాణనష్టం,\nధననష్టం కలిగినా, నేను లెక్కచేయను.\nవిజయలక్ష్మి మాత్రం తప్పక నన్నే\nవరించేటట్టు చూడు!\" అని కోరుకుని\nవెళ్లిపోయాడు.\n\nఆ తర్వాత కొద్ది సేపటికి, బ్రహ్మరుద్రు\nడనే బందిపోటుదొంగ అక్కడికి వచ్చి.\nఅంకమాంబకు భక్తితో నమస్కరించి,\n''మహిమగలతల్లీ! నేనీ రోజున, శిలాపురి\nనగరంలో, ఒక ధనికుడి ఇంట జరుగు\nతున్న పెళ్ళికి, నా అనుచరులతో వెళ్ళి,\nఅక్కడున్న వారినందరినీ దోచాలను\nకుంటున్నాను. నా ప్రయత్నం నిరాఘా\nటంగా సాగేట్టు, అనుగ్రహించు, తల్లీ!\"\nఅని కోరుకుని, వెళ్ళిపోయాడు.\n\nమరి కొంతసేపటికి, సమీపారణ్యంలో\nతిరుగాడే. రక్తభైరపు డనే రాక్షసుడు.\nఆలయానికి వచ్చి, \"తల్లీ, నాలుగు\nరోజులుగా నరమాంసం దొరక్క, ఆకటితో\nఅలమటించిపోతున్నాను. తక్షణం, నాకు\nనలుగురు మనుషులు ఆహారంగా లభించే\nటట్టూ ఆ తర్వాత ప్రతి దినం నర\nమాంసం దొరికేటట్టూ, అనుగ్రహించు ! ''\nఅని కోరుకుని, అరణ్యంలోకి వెళ్ళి\nపోయాడు.\n\nరాజు, దొంగ, రాక్షసుడి కోరికలు విన్న\nఅంకమాంబ. ఆ కోరికలలో వున్న\nఆధర్మం, అన్యాయాలను గుర్తించింది.\nఅందువల్ల, వాళ్ళ కోరికలు తీర్చరాదని\nనిశ్చయించుకుని, మరెవరైనా భక్తులు\nవస్తారేమో అని ఆ రోజంతా ఎదురు చూడ\nసాగింది.\n\nఅయితే, చిత్రంగా ఆ ముగ్గురూ తప్ప,\nఆ రోజున ఆమె ఆలయానికి వేరే భక్తు\nలెవరూ రాలేదు. దానితో అంకమాంబకు,\nఒక గడ్డుసమస్య ఎదురయింది.\n\nఆమె ప్రతి రోజూ, తన దగ్గిరకు వచ్చే\nభక్తులలో, ఇద్దరి కోరికలు తప్పనిసరిగా\nనెరవేర్చాలి. అలా జరగనప్పుడు, ఆమె\nమహిమలు మరెన్నడూ పని చెయ్యవు !\nరాజు, దొంగ, రాక్షసుడి కోర్కెలు\nతీర్చడం, ఆమెకు యిష్టం లేదు. అలా\nఅని, తన మహిమలు పోగొట్టుకోవడం\nకూడా, ఆమెకు యిష్టం లేదు.\n\nఈ సమస్యను పరిష్కరించడం ఎలాగా\nఅని, ఆమె ఆలోచిస్తూండగా, జగదాంబ\nగుర్తుకు వచ్చింది. ఆమె. ఆ రాత్రి\nజగదాంబను చూడబోయి, \"జగదా,\nనాకిప్పుడొక క్లిష్ట సమస్య ఎదురయింది.\nదానికి నీవేమైనా పరిష్కారమార్గం\nచూ పెట్టగల వేమో అని వచ్చాను.\"\nఅన్నది.\n\n\"ఏమిటా క్లిష్ట సమస్య?\" అని అడి\nగింది జగదాంబ.\n\nఅంకమాంబ. తన దగ్గిరకు వచ్చిన\nరాజు, దొంగ, రాక్షసుడి కోర్కెల గురించి\nఆమెకు చెప్పి, ''వాళ్ళ కోర్కెలు యితరు\nలకు చాలా హానికరమైనవి. అవి తీర్చడం,\nనా కిష్టం లేదు. నీకు తెలుసుగదా—\nప్రతి రోజూ యిద్దరు భక్తుల కోర్కెలు\nనెరవేరేలా చేయకపోతే, నా మహిమలు\nనశిస్తాయి, చిత్రంగా ఈనాడు ఆ ముగ్గురూ\nతప్ప, భక్తులు మరెవరూ రాలేదు. ఈ\nపరిస్థితిలో, వాళ్ళ కోర్కెలు తీర్చాలో,\nనామహిమలు పోగొట్టుకోవాలో తెలియడం\nలేదు.\" అన్నది.\n\nఅంతా విన్న జగదాంబ “నువ్వేమీ\nవిచారపడకు. నేను చెప్పినట్టు చేశావంటే,\nనువ్వు వాళ్ళ కోర్కెలు తీర్చనవసరం\nలేదు. నీ మహిమలు, నీతోనే వుంటాయి,''\nఅని చెప్పింది.\n\nఆ జవాబు విని, అంకమాంబ ఆశ్చర్య\nపోతూ, “అదెలా సాధ్యం?\" అని అడి\nగింది.\n\n\"వాళ్ళ కోర్కెలు నెరవేర్చకు. అందు\nవల్ల, నీ మహిమలు కోల్పోతావు. అప్పుడు.\nనీ మహిమలు తిరిగిరావాలని, నన్ను కోరు.\nరోజు కొకరి కోర్కె నెరవేర్చగల శక్తి\nగలిగిన నేను. నీ మహిమలు నీకు తిరిగి\nవచ్చేలా చేస్తాను.\" అన్నది జగదాంబ\nనెమ్మదిగా.\n\nఈ మాటలు విని, అంకమాంబ ఆలో\nచనలో పడింది. తాను చాలాసార్లు జగ\nదాంబ దగ్గిర, గొప్పదాన్ననే గర్వం మిడిసి\nపాటు ప్రదర్శించింది. ఇప్పుడు తను,\nఆ ముగ్గురి కోర్కెలూ నెరవేర్చక, మహి\nమలు పోగొట్టుకుంటే, జగదాంబ తన\nమీది ఈర్ష్యకొద్దీ. తన కోరిక నెరవేర్చక\nపోతే, తన గతేంకాను ? తనలో మహిమలు\nలేవని తెలుసుకున్న భక్తులు. జగదాంబ\nఆలయానికి వెళతారు. ఆ పైన తన పూర్వ\nవైభవాన్ని తలచుకుంటూ కుమిలి\nపోవాలి!\n\nఅంకమాంబ, ఇలా మనసులో కొంత\nసేపు మధనపడి, తర్వాత ఒక నిర్ణయానికి\nవచ్చి. ఏమైతే అది అవుతుందను\nకుంటూ, 'ఈ రోజు, నాదగ్గిరకు వచ్చిన\nముగ్గురి కోరికలూ, నెరవేరకుండు గాక!''\nఅన్నది.\n\nఆ మరుక్షణం, ఆమె శరీరంనుంచి,\nశక్తి నిష్క్రమించింది. అమె ముఖంలోని\nదివ్యతేజస్సు మాయమై ముఖం కళా\nవిహీనమైంది.\n\nఅది గ్రహించిన అంకమాంబ, జగదాం\nబతో, ''జగదా, పోయిన నా శక్తులు\nప్రసాదించు !'' అని చేతులు జోడించింది.\n\n\"!\" అని దీవించింది\nజగదాంబ.\n\nఆ వెంటనే, ఆంకమాంబ ముఖం దివ్య\nతేజస్సుతో ప్రకాశించింది.\n\nబేతాళుడు ఈ కథ చెప్పి \"రాజా.\nఅంకమాంబకు అపూర్వశక్తులూ, మహి\nమలూ పుండుగాక. కాని, గతంలో జగ\nదాంబపట్ల, ఆమె ప్రవర్తన గమనించి\nనప్పుడు, ఆమె అల్పురాలని తెలుస్తూనే\nవున్నది. అటువంటిదానికి జగదాంబ, ఏ\nప్రభావానికి లోనై శక్తులు ప్రసాదించింది?\nఈ సందేహానికి సమాధానం తెలిసి కూడా\nచెప్పకపోయావో, నీ తల పగిలిపోతుంది.\"\nఅన్నాడు.\n\nదానికి విక్రమార్కుడు, 'అంకమాంబ\nగతంలో, అల్పబుద్ధి అనే మాట నిజం.\nఅయితే, ముగ్గురు స్వార్థపరులు ఆమెను\nకోరిన వరాలు, తప్పకుండా ప్రజాక్షయానికి\nదారి తీయగలవని గుర్తించిన మరుక్షణం,\nఆమెలో గొప్ప మార్పు వచ్చింది. వాళ్ళ\nకోర్కెలు నెరవేర్చకపోతే, తన మహిమలు\nపోగలవని తెలిసి కూడా, ఆమె అందుకు\nసిద్ధపడింది. ఇది ఎంతో నిస్వార్థతా\nత్యాగబుద్ధిగలవాళ్ళు మాత్రమే చేయగల\nపని. ఇక జగదాంబ స్వతహాగా సుగుణ\nవంతురాలు తన సాటి దేవతకు సాయ\nపడినందువల్ల, ఆమెకు కలగబోయే హాని\nఏమీ లేదు. ఆ కారణం వల్ల ఆమె చేసిన\nపని గొప్ప త్యాగం అనిపించుకోదు.\nఅందువల్ల, ఈ ఇద్దరు దేవతల్లో, ఎవరో\nఒకరు మరొకరి ప్రభావానికి లోనుకావడం\nఅన్న ప్రసక్తిలేదు. అంకమాంబ చేసిన\nత్యాగం అన్ని విధాలా ఎంతో ప్రశంసనీయ\nమైనది.\" అన్నాడు.\n\nరాజుకు ఈ విధంగా మౌనభంగంకలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)",
            "book_page_end": 32
        },
        {
            "title": "మంత్రియుక్తి",
            "book_page_start": 33,
            "pdf_page_start": 33,
            "pdf_page_end": 34,
            "author": "చందమామ బృందం",
            "genre": "రాజనీతి/హాస్యం",
            "moral": "తెలివైన యుక్తితో అబద్ధాలు లేదా బెదిరింపులు లేకుండా నిజమైన దొంగను పట్టుకోవచ్చు.",
            "keywords": [
                "మంత్రియుక్తి",
                "దొంగతనం",
                "నవరత్నహారం",
                "భూతవైద్యుడు",
                "రాజభవనం"
            ],
            "characters": [
                "మణిపుర రాజు",
                "మాణిక్యదేవి (రాజకుమార్తె)",
                "మంత్రి",
                "భూతవైద్యుడు (మంత్రి మనుమడు)",
                "వర్తకుడు (మంత్రి మనుమడు)",
                "దాసీది (దొంగ)"
            ],
            "locations": [
                "మణిపురం",
                "రాజభవనం",
                "సావడి"
            ],
            "content": "మణిపుర రాజు తన కూతురు మాణిక్య\nదేవికి జన్మదినపు కానుకగా ఒక నవరత్న\nహారం చేయించాడు. అది ఎన్నో వందల\nమణులలో నుంచి నిపుణులు ఏర్చి\nకూర్చిన నవరత్నాల హారం, చాలా విలు\nవైనది. అలాటి హారం కాస్తా ఒకరాత్రి\nవేళ దొంగిలించబడింది.\n\nఎక్కడో అంతఃపురంలో పడుకున్న\nరాజకుమార్తె మెడలోని హారాన్ని, బయటి\nనుంచి వచ్చినవాళ్ళు దొంగిలించే అవ\nకాశం లేదు. రాజభవనంలో ఉండే వాళ్ళ\nలోనే ఎవరో ఆ పని చేశారు.\n\nఒక్కొక్కరినీ పిలిచి అడిగితే నిజం\nబయటపడదు. ప్రతి ఒక్కరినీ పిలిచి,\n\"నువ్వే దొంగతనం చేసి ఉంటావు!\"\nఅన్న ధోరణిలో ప్రశ్నలు వేస్తూపోతే,\nప్రశ్నించే వాడి అసమర్థత మాత్రమే\nబయటపడుతుంది.\n\nఅందుచేత మంత్రి దొంగను పట్టుకోవ\nటాని కొక యుక్తి పన్నాడు. ఆయన\nమధ్యాన్నానికి ముందుగానే తన మనుషు\nలకు ముగ్గురికి ఏం చెయ్యవలిసినదీ\nచక్కగా బోధ చేశాడు.\n\nమధ్యాన్నం దాటినాక మంత్రి రాజ\nభవనపు సావడిలో అందరినీ సమావేశ\nపరిచి. \"రాత్రి ఎవరో మనలోవాళ్ళే రాజ\nకుమార్తె నవరత్నహారం కాజేశారు.\nదొంగతనం చేసినవాళ్ళు వెంటనే హారం\nతెచ్చి ఇస్తే ఈసారికి వాళ్ళను కరుణించి\nక్షమిస్తాను. లేని పక్షంలో వాళ్ళు దుర్భర\nమైన బాధపడి చస్తారు. ఈ విషయం\nమీకు నేను ముందే చెప్పాను.'\" అన్నాడు.\nఎవరూ మాట్లాడలేదు.\n\nఇంతలోనే ఆ ప్రదేశానికి ఒక భూత\nవైద్యుడు లాటి మాంత్రికు డొకడు హడా\nవిడిగా వచ్చాడు.\n\n\"దయచెయ్యండి, స్వామీ! మీ మంత్ర\nశక్తి అవసరమయే లాగే కనబడుతుంది.\"\nఅని ఆ భూతవైద్యుణ్ణి సగౌరవంగా ఆహ్వా\nనించాడు.\n\nఅదే సమయంలో ఒక వర్తకుడి\nవేషంలో ఉన్న మనిషి దూరం నుంచి\nహడావిడిగా రొప్పుతూ పరిగెత్తుకుంటూ\nవచ్చి, ''మహామంత్రి, రక్షించండి! నిన్న\nరాత్రి నా ఇంట దొంగలు పడి పదివేల\nరూపాయలు కాజేశారు !\" అంటూ మంత్రి\nకాళ్ళ పైన పడిపోయాడు.\n\nమంత్రి వెంటనే భూతవైద్యుడి కేసి\nతిరిగి, \"స్వామీ, ఈ వర్తకుడి ఇల్లు దోచిన\nదొంగను ముందు అంతు తేల్చండి. ఇంటి\nదొంగ సంగతి తరవాత నిదానంగా చూడ\nవచ్చు.'\" అన్నాడు.\n\nభూతవైద్యుడు వెంటనే తన కమం\nడలం నుంచి ఇన్ని నీళ్ళు తీసి, \"హ్రీం!\nహ్రీ!\" అంటూ ఏదో మంత్రాలు చదివి\nజలాన్ని అక్కడ చేరిన వారిపైన\nచల్లాడు. వెంటనే వారిలో ఒకడు కెవ్వున\nఅరిచి, కిందపడి యమయాతన పడుతూ\nగిలగిలా తన్నుకోసాగాడు. వాడంత బాధ\nలోనూ, \"చంపకండి! నేనే దొంగతనం\nచేశాను. సొమ్మిచ్చుకుంటాను!\" అని\nమూలిగాడు.\n\n“వాణ్ణి అలా తన్నుకోనివ్వండి. స్వామీ.\nపనిలో పని నవరత్నహారం దొంగిలించిన\nమనిషిని కూడా వెంటనే మంత్రించండి,\"\nఅన్నాడు మంత్రి.\n\nవెంటనే ఒక దాసీది ముందుకు వచ్చి\nమంత్రి కాళ్ళ పైన పడి, \"క్షమించండి\nమహాప్రభూ ! గడ్డి తిని నేనే ఆ హారాన్ని\nదొంగిలించాను. నన్ను కాపాడండి !''\nఅంటూ ఏడవసాగింది.\n\nవెంటనే కిందపడి మూలుగుతూ పొర్లు\nతున్నవాడు నవ్వుతూ లేచి కూర్చున్నాడు.\nభూతవైద్యుడూ, వర్తకుడూ కూడా తమ\nవేషాలు విప్పేశారు.\n\nవాళ్ళు ముగ్గురూ మంత్రి మనుమలే\nవాళ్ళు ఆడిన నాటకం మూలానే పోయిన\nనవరత్నహారం తిరిగి దొరికింది.",
            "book_page_end": 34
        },
        {
            "title": "ఎర్రకోట",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చరిత్ర/వ్యాసం",
            "moral": "చారిత్రక కట్టడాలు యుగాల మార్పులకు, వైభవాలకు, విషాదాలకు సాక్ష్యాలుగా నిలుస్తాయి.",
            "keywords": [
                "ఎర్రకోట",
                "మొగలు సామ్రాజ్యం",
                "షాజహాన్",
                "నాదిర్షా",
                "స్వాతంత్ర్యం"
            ],
            "characters": [
                "షాజహాన్",
                "ఔరంగజీబు",
                "దారా",
                "నాదిర్షా",
                "ములామ్ ఖుదిర్",
                "షా ఆలమ్",
                "బహదూర్ షా జఫార్",
                "జవహర్లాల్ నెహ్రూ"
            ],
            "locations": [
                "ఢిల్లీ",
                "ఎర్రకోట",
                "ఆగ్రా",
                "బర్మా",
                "చాందినీచౌక్"
            ],
            "content": "మన రాజధాని ఢిల్లీ నగరంలోని ఎర్ర\nకోట ప్రపంచ ప్రఖ్యాతి గాంచిన\nభవనం. అత్యంత వైభవానికి,ఎన్నో విషాద\nసంఘటనలకూ సాక్షిగా వెలుగొందిన\nఈ కోటను, సుప్రసిద్ధ చరిత్రకారుడు\nఫెర్గూసన్ \" తూర్పు దేశాలలో, బహుశా\nప్రపంచంలోనే దేదీప్యమైన భవనం,”\nఅని వర్ణించాడు.\n\nఎన్నో అద్భుతమైన స్మారక భవనాలను\nనిర్మించిన షాజహాన్ చక్రవర్తి, ఈ\nకోటను నిర్మించాడు. షాజహాన్ తన\nరాజధానిని ఆగ్రానుంచి ఢిల్లీకి మార్చి,\n1638వ సంవత్సరం ఈ కోట\nనిర్మాణం ప్రారంభించి పదేళ్ళలో\nపూర్తి చేశాడు.\n\nభూకంపానికి, దురాక్రమణదారుల\nదాడులకూ గురై, ఎర్రకోటలోని అనేక\nభవనాలు నాశనమయ్యాయి. అయినా\nఈనాటికీ ఇంకా ఎన్నో అద్భుత భవనాలు\nచెక్కుచెదరకుండా నిలిచి ఉన్నాయి.\nచాందినీచౌక్ కు అభిముఖంగా ఉన్న\nలా హెూర్ట్ అటువంటి అద్భుత\nభవనాలలో ముఖ్యమైనది.\n\nమయూరసింహాసనంతో, విలువైన వజ్ర\nవైడూర్యాలతో వెలుగొందిన ఎర్రకోట\nవైభవం అంతిమ దశకు వచ్చింది.\nషాజహాన్ మంచం పట్టగానే, దురాశా\nపరుడైన, అతడి మూడవ కుమారుడు\nఔరంగజీబు, సింహాసనానికి వారసు\nడైన, పెద్దకొడుకు దారాను బంధించి\nవీధులగుండా లాక్కు పోయి హత\nమార్చాడు!\n\nఔరంగజీబుతో మొగలు సామ్రాజ్య\nపతనం ప్రారంభమయింది. అదే\nమంచి అదనుగా భావించి పర్షియారాజు\nనాదిర్షా, 1739వ సంవత్సరంలో ఢిల్లీపై\nదండయాత్ర చేశాడు. తన వెంట\nవంద ఏనుగులు ఊరేగింపు రాగా,\nనాదిర్షా ఎర్రకోటలో జొరబడి మహ\nమ్మదు షా భవనాన్ని ఆక్రమించు\nకున్నాడు!\n\nఆరోజు సాయంకాలం, నాదిర్షా సైని\nకులు కొందరు దుకాణాలను దోచుకో\nసాగారు. వ్యాపారులు కొందరు నాదిర్షా\nసైనికులను హతమార్చారు. ఈ వార్త\nఅందగానే నాదిర్షా, నగర పౌరులందరినీ\nహతమార్చమని తన సైనికులకు ఆజ్ఞా\nపంచాడు. ఆడ, మగ, పిల్లలు అనే\nవిచక్షణ పాటించకుండా నాదిరా.\nసైనికులు ఇరవై వేల మంది పౌరులను\nవధించారు.\n\nనాదిర్షా అపూర్వ ధనరాసులతో, స్వదేశా\nనికి తిరిగి వెళ్ళాడు. అయినా, ఆ\nతరవాత కూడా ఎర్రకోట మరెన్నో\nదురాక్రమణలకు గురి అయింది.\n1788వ సంవత్సరంలో రోహిల్లాలు\nఢిల్లీని పట్టుకున్నారు. ఎర్రకోటలో వారు\nఆశించిన ధనరాసులు లేకపోయేసరికి\nములామ్ ఖుదిర్ ఆగ్రహించి షా ఆలమ్\nచక్రవర్తి కళ్ళను కత్తితో పొడిచాడు.\n\n1857వ సంవత్సరంలో బ్రిటిష్ అధికారా\nనికి వ్యతిరేకంగా సిపాయిల తిరుగు\nబాటు జరిగింది. తిరుగుబాటు జరుప\nనున్న- సిపాయిలు ఎర్రకోట ముందు\nసమావేశమై, చివరి మొగలుచక్రవర్తి\nబహదూర్ షా జఫార్ ఆశీస్సులను\nకోరారు. వృద్ధ చక్రవర్తి వాళ్ళకు తన\nమద్దతును తెలియజేశాడు. కాని, తిరుగు\nబాటు విఫలమయింది. షా జఫార్,\nదోషిగా పరిగణించబడి ఎర్రకోటనుంచి\nబర్మాకు తరలించబడ్డాడు.\n\n1945వ సంవత్సరంలో సుభాష్ చంద్ర\nబోస్ స్థాపించిన, భారత జాతీయ\nసైన్యం మీద ఎర్రకోటలో విచారణ\nజరిగింది. నిందితుల తరపున నెహ్రూ,\nసర్దార్ పటేల్, అసఫ్ అలీ, తేజ్ బహ\nదూర్ సప్రూ, బులాభాయ్ దేశాయ్\nమొదలైన ప్రముఖ నాయకులు హాజ\nరయ్యారు. సైన్యాధికారులు ముగ్గురు.\nదోషులుగా నిర్ణయించబడ్డారు. అయినా\nశిక్ష అమలు కాలేదు.\n\n1947 ఆగస్టు 15 వ తేదీన మనకు\nస్వాతంత్ర్యం సిద్ధించినప్పుడు, మన\nతొలి ప్రధాని జవహర్లాల్ నెహ్రూ ఎర్ర\nకోట ఆవరణలో జాతీయ పతాక\nఆవిష్కరణ చేశాడు. చరిత్ర ప్రసిద్ధి\nగాంచిన ఎర్రకోట, మన స్వాతంత్ర్య\nసముపార్జనతో సైతం సంబంధం\nకలిగి ఉండడంపల్ల, మరింత ప్రాము\nఖ్యతను సంతరించుకున్నది!",
            "book_page_end": 38
        },
        {
            "title": "తాను తప్పినగోతిలో...",
            "book_page_start": 39,
            "pdf_page_start": 39,
            "pdf_page_end": 41,
            "author": "చందమామ బృందం",
            "genre": "జానపద కథ",
            "moral": "ఇతరులను మోసం చేయాలని ప్రయత్నించిన వ్యక్తి, చివరకు తాను తవ్విన గోతిలో తానే పడతాడు.",
            "keywords": [
                "ధనికుడు",
                "పేదవాడు",
                "మోసం",
                "కుక్కల బేరం",
                "మాత్యాస్ రాజు"
            ],
            "characters": [
                "మాత్యాస్ (రాజు)",
                "ధనికుడు",
                "పేదవాడు",
                "ద్వారపాలకులు"
            ],
            "locations": [
                "హంగరీ",
                "రాజధాని",
                "గ్రామం",
                "రాజభవనం"
            ],
            "content": "అయిదు వందల ఏళ్ళ క్రితం హంగరీలో\nధర్మాత్ముడని పేరుపడిన మాత్యాస్ అనే\nరాజు పరిపాలించిన కాలంలో, రాజధానికి\nకొంత దూరంలోని ఒక గ్రామంలో ఒక\nధనికుడు ఉండేవాడు. ఆ ధనికుడికి\nనయవంచన పుట్టుకతో వచ్చిన విద్య.\nఇతరులను కష్టాలపాలు చేసి చూడడం\nఆయనకు సరదా. అబద్ధాలు చెప్పి సాటి\nవాళ్ళకు గోతులు తవ్వి, తన మాటలు\nనమ్మి వాళ్ళు అందులో పడితే ఆయన\nఅది చూసి ఆనందించేవాడు.\n\nఒకసారి ఆయన రాజధానికి వెళ్ళి.\nఏవో బేరాలు చేసి సంచీడు బంగారు\nనాణాలతో తిరిగి వచ్చి. గ్రామంలో ప్రతి\nవాడితోనూ తాను కుక్కలను అమ్మి అంత\nబంగారమూ సంపాదించాననీ. అక్కడ\nకుక్కలకు వల్లమాలిన గిరాకీ ఉన్నదనీ\nచెప్పాడు.\n\nఈ మాట విన్న ఒక నిరుపేదవాడు,\nధనికుడు చెబుతున్న అబద్ధాలు ఎవరో\nచెప్పుకుంటూ ఉండగా విని తాను కూడా\nనాలుగు డబ్బులు చేసుకుందామన్న\nఆశతో ధనికుడి వద్దకు వచ్చి, \"కుక్కల\nఅమ్మకాన్ని గురించి నేను విన్నది\nనిజమేనా, బా బు గా రూ? '' అని\nఅడిగాడు.\n\n\"అవునురా! మాత్యాస్ మహారాజుగారు\nకుక్కలను ఎడా పెడా కొనేస్తున్నాడు!\nవాటికి మంచి ధర కూడా ఇస్తున్నాడు.\nఈ సంగతి తెలియగానే నేను ఎవరికీ\nచెప్పకుండా నా దగ్గర ఉన్న డబ్బంతా\nపెట్టుబడి చేసి కుక్కలను కొని, వాటిని\nరాజధానికి తీసుకుపోయి రాజుగారికి\nమంచి ధరకు అమ్మాను. ఆ బేరంలో\nసంచీడు బంగారం సంపాదించుకున్నాను.\nపాపం, నువు పేదవాడివి గద. డబ్బు\nచేసుకోదలిస్తే రాజుగారికి కుక్కలను\nఅమ్ము. ఆయనకు ఎన్ని కుక్కలైనా\nకావాలట! అందుచేత ఆయన ఇంకా\nచాలా కుక్కలను కొనబోతున్నాడు.\"\nఅన్నాడు ధనికుడు.\n\nపేదవాడు ఈ మాటలు పూర్తిగా\nనమ్మాడు. వాడికి, పాపం, డబ్బు చేసు\nకోవాలన్న తహ తహ పుట్టుకొచ్చింది.\nకాని, వాడి దగ్గిర పెట్టుబడికి డబ్బు ఏమీ\nలేదు. అమ్ముదామన్నా ఒక బక్కచిక్కిన\nఆవు తప్ప వాడివద్ద మరేదీ లేదు. అయినా\nఇంత మంచి అవకాశాన్ని దాటి పోనివ్వ\nరాదని వాడు ఆ ఒక్క ఆవును సంతకు\nతీసుకుపోయి అమ్మి. కొన్ని కుక్కలను\nకొని, వాటి మెడలకు తాళ్ళు కట్టి రాజ\nధానికి తీసుకుపోయాడు.\n\nకాని వాడు రాజభవన ద్వారం చేరినాక\nద్వారపాలకులు వాణ్ణి లోపలికి పోనివ్వ\nలేదు. ధనికుడు తనను నిష్కారణంగా\nదగా చేసినట్టు అప్పుడు. వాడికి అర్థ\nమయింది. తనను చూసి రాజభటులు\nపరిహాసంగా నవ్వుతుంటే పేదవాడు\nపట్టరాని దుఃఖంతో ఏడవసాగాడు.\n\nరాజభవనం పైభాగం నుంచి రాజు\nగారు, కుక్కలను వెంట బెట్టుకుని ఉన్న\nఒక పేదవాడు ఏడుస్తూ ఉండటం చూసి,\nవిషయం తెలుసుకోగోరి, కుక్కల ను\nవెంటబెట్టుకు వచ్చిన మనిషిని తన వద్దకు\nతీసుకు రమ్మని ఒక సేవకుణ్ణి ఆజ్ఞా\nపించాడు.\n\nపేదవాడు రాజుగారి వద్దకు వెళ్ళి.\nతన గ్రామంలోని ధనికుడు తనకు అబద్ధం\nచెప్పి ఎలా మోసం చేసినదీ వివరంగా\nచెప్పాడు.\n\nరాజుకు వాణ్ణి చూస్తే ఎంతో జాలి\nకలిగింది. ఆయన తాను కుక్కలను\nకొంటున్న మాట నిజమే నని చెప్పి.\nపేదవాడికి నూరు బంగారు. నాణాలు\nఇప్పించి, కుక్కలను విడిపించి,\nధనికుడి పేరు అడిగి కనుక్కుని వాణ్ణి\nపంపేశాడు.\n\nపేదవాడి ఆనందానికి మేరలేదు. వాడు!\nఅప్పటికప్పుడే బయలుదేరి తన గ్రామానికి\nతిరిగి వెళ్ళి. తాను రాజుగారి దగ్గిర\nసంపాదించుకున్న బంగారాన్ని పరమా\nనందంతో అందరికీ చూపించాడు.\n\nఆ పేదవాడు తన మాట విని నలుగురి\nలోనూ నవ్వులపాలు అవుతాడనుకుంటే,\nవాడు నిజంగానే కుక్కల బేరం చేసి\nబంగారం తెచ్చుకున్నందుకు ధనికుడికి\nఅమితమైన ఆశ్చర్యం కలిగింది. తాను\nవేళాకోళానికి అన్న మాట అక్షరాలా\nనిజమయింది.\n\nధనికుడికి చూస్తూ కూచో బుద్ధి పుట్ట\nలేదు. వెంటనే ఆయన తనకున్నదంతా\nఅమ్మేసి, ఆ డబ్బుతో వేలకొద్దీ కుక్క\nలను కొని, వాటిని తిన్నగా రాజధానికి\nతోలుకుపోయి, రాజభవనం వద్ద ద్వార\nపాలకులతో తగాదా పెట్టుకున్నాడు.\nద్వారపాలకులు ఆయననూ, కుక్కలనూ\nభవనం లోపలికి పోనివ్వలేదు. ధనికుడు\nగట్టిగా కేకలు పెట్టాడు. ద్వారపాలకులు\nకుక్కలు అరిచాయి.\nఅంతకన్న గట్టిగా కేకలు పెట్టారు.\n\nఈ సందడి అంతా ఏమిటా అని రాజు\nగారు మేడ మీది నుంచి చూసి, ఆ\nమనిషినీ, కుక్కలనూ లోపలికి రానివ్వ\nమని సేవకులతో అన్నాడు.\n\nధనికుడు రాజుగారితో తాను కుక్కల\nబేరం మీద వచ్చినట్టు చెప్పాడు.\n\nధనికుడి పేరు వినగానే, పేదవాణ్ణి\nమోసం చేసినది ఆయనేనని రాజుగారికి\nతెలిసిపోయింది. ఆయన ధ ని కు డితో,\n\"నేను కుక్కలను ఒక్కసారే కొన్నాను.\nఇంక నాకు కుక్కల అవసరం లేదు.\nనువు సమయం దాటి వచ్చావు. పాపం !''\nఅన్నాడు.\n\nధనికుడు రాజధానికి ఎలా వెళ్ళాడో\nఅలాగే స్వగ్రామానికి తిరిగి వచ్చాడు.\nకాకపోతే ఆయన ఆస్తి అంతా పోయింది.\nఆయన చేసిన కుక్కల వ్యాపారం గురించి\nప్రజలు చాలా కాలం చెప్పుకుని ఎంతో\nఆనందించారు.",
            "book_page_end": 41
        },
        {
            "title": "మానవత్వం",
            "book_page_start": 42,
            "pdf_page_start": 42,
            "pdf_page_end": 42,
            "author": "డా|| తాటిచెర్ల గురురామప్రసాద్",
            "genre": "నీతి కథ/సామాజికం",
            "moral": "సమస్యలు తీవ్రమయ్యేదాకా వేచి చూడకుండా, ముందుగానే వాటిని నివారించడానికి కృషి చేయాలి. మానవత్వం అంటే కేవలం కష్టాలు వచ్చినప్పుడు చర్యలు తీసుకోవడం కాదు, అవి రాకుండా చూడటం.",
            "keywords": [
                "క్షయవ్యాధి",
                "మానవత్వం",
                "రాజు",
                "కులగురువు",
                "చికిత్సాలయం"
            ],
            "characters": [
                "రాజు",
                "కులగురువు",
                "రాజోద్యోగులు"
            ],
            "locations": [
                "రాజ్యం",
                "రాజధాని",
                "అరణ్యం"
            ],
            "content": "ఒక రాజ్యంలో, క్రమక్రమంగా క్షయరోగుల సంఖ్య పెరగసాగింది. ఆయా ప్రాంతాలగల\nరాజోద్యోగులు, రాజుకు ఒకటికి రెండుసార్లు, లేఖలూ, వినతిపత్రాలూ పంపారు. కాని, రాజు\nవాటినేమీ పట్టించుకోకుండా వూరుకున్నాడు.\n\nచివరకు ఆ వ్యాధి, రాజధానీ నగరంలోనే ప్రారంభమైంది. చాలామంది పౌరులు\nదాని వాత పడ్డారు. రాజు అప్పుడు కళ్ళు తెరచి, నగరంలో ఒక పెద్ద క్షయవ్యాధి చికిత్సాలయం\nకట్టించాడు. దాని ప్రారంభోత్సవం, తమ కులగురువుచేత చేయించాలన్న ఆలోచన ఆయనకు\nకలిగింది. అయితే, కులగురువు ఎక్కడో అరణ్యంలో తపస్సు చేసుకుంటున్నాడు.\n\nరాజు ఆయన్ని దర్శించి, సంగతి చెప్పి, “ప్రారంభోత్సవం, తమ చేతుల మీదుగా\nజరగాలన్నది, నా కోరిక,” అన్నాడు.\n\nఅందుకు కులగురువు, \"రాజా, నేను క్షయవ్యాధి చికిత్సాలయ ప్రారంభోత్సవానికి\nకాదు, దాన్ని మూసివేసే రోజున వస్తాను!” అన్నాడు తిరిగి కళ్ళు మూసుకుని ధ్యానంలోకి\nపోతూ.\n\nక్షయవ్యాధి పూర్తిగా నిర్మూలనం అయితే గాని, రాజ్యంలోకి తాను అడుగుపెట్టనన్న\nకులగురువు అభిప్రాయం అర్థమయేసరికి రాజు కళ్ళు చెమ్మగిల్లాయి.",
            "book_page_end": 42
        },
        {
            "title": "ఉత్తరరామాయణం (సీతా పరిత్యాగం)",
            "book_page_start": 43,
            "pdf_page_start": 43,
            "pdf_page_end": 50,
            "author": "చందమామ బృందం",
            "genre": "పౌరాణికం",
            "moral": "రాజు తన వ్యక్తిగత సుఖాల కంటే ప్రజల అభిప్రాయాలకు, రాజధర్మానికి ఎక్కువ ప్రాధాన్యత ఇవ్వాలి.",
            "keywords": [
                "సీతా పరిత్యాగం",
                "లోకాపవాదం",
                "రామాయణం",
                "ధర్మం",
                "ఋక్షరజసుడు"
            ],
            "characters": [
                "రాముడు",
                "సీత",
                "లక్ష్మణుడు",
                "భద్రుడు",
                "అగస్త్యుడు",
                "ఋక్షరజసుడు",
                "వాలి",
                "సుగ్రీవుడు",
                "వాల్మీకి",
                "సుమంత్రుడు"
            ],
            "locations": [
                "అయోధ్య",
                "మేరు పర్వతం",
                "కిష్కింధ",
                "లంక",
                "గంగా తీరం",
                "తమసానది తీరం",
                "వాల్మీకి ఆశ్రమం"
            ],
            "content": "అగస్త్యుడు రాముడికి వాలి సుగ్రీవుల మంచి మంచి పూలూ, పళ్ళూ తీసుకుని\nకథ ఇలా చెప్పాడు :\n\nమేరుపర్వతం మీది మధ్యశిఖరం దేవత\nలకు కూడా ఎంతో పవిత్రమైనది. ఆ\nశిఖరం మీద సువిశాలమైన బ్రహ్మసభ\nఉన్నది.\n\nఒకసారి బ్రహ్మ యోగాభ్యాసం చేస్తూ,\nకంటి నుండి కారిన నీటిని విదిల్చేసరికి,\nదాని నుంచి ఒక వానరుడు పుట్టాడు.\nబ్రహ్మ ఆ వానరుణ్ణి కొంత కాలంపాటు\nతన వద్దనే ఉండమనీ మేరుపర్వతం\nమీది దుంపలూ, పళ్ళూ తింటూ ఉండ\nమనీ అన్నాడు. అది మొదలు ఆవానరుడు\nపగలల్లా చెట్ల మీద సంచరిస్తూ. పళ్ళు\nతింటూ గడిపి, సాయంకాలం కాగానే\nబ్రహ్మవద్దకు వస్తూండేవాడు.\n\nఇలా చాలా కాలం గడిచింది. ఒకనాడా\nవానరుడికి దాహం కలిగింది. అతను\nమేరుపర్వతం యొక్క ఉత్తర శిఖరానికి\nవెళ్ళాడు. అక్కడ అనేక పక్షులతో కూడిన\nసరస్సొకటి కనిపించింది. వానరుడు తన\nశరీరమంతా ఒక్కసారి విదుల్చుకుని,\nనీటిదగ్గిర కూర్చుని, తన దాహం తీర్చు\nకునేటందుకుగాను నీటిలోకి తొంగి చూసే\nసరికి, అందులో అతని ప్రతిబింబం\nకనిపించింది. నీటిలో తన శత్రువైన\nమరొక వానరుడు దాగి ఉన్నాడనీ, వాడి\nఅంతుకనుక్కోవాలనీ అనుకుని వానరుడు\nనీటిలోకి చెంగున దూకి, సరస్సంతా\nఎంతో వెతికాడు. లోపల మరొక వానరుడు\nకనిపించకపోయేసరికి అతను ఒడ్డుకు\nతిరిగి వచ్చాడు.\n\nఒడ్డుకు చేరిన మరుక్షణమే ఆ వాన\nరుడు ఒక అందమైన ఆడదిగా మారి\nపోయాడు.\n\nజగన్మోహనమైన రూపంతో ఆ ఆడది\nఅక్కడే కూర్చుని ఉండగా, ఇంద్రుడూ,\nసూర్యుడూ బ్రహ్మను చూసి వెళ్ళిపోతూ\nఅటుగా వచ్చారు. ఇద్దరి కళ్ళూ ఒకేసారి\nఆమె పైన పడ్డాయి. ఇద్దరికీ ఆమె పైన\nప్రేమ కలిగింది. వారిద్దరి వల్లా ఆమె\nగర్భవతి అయి. వాలి సుగ్రీవులను\nకన్నది. ఇంద్రుడు తన కొడుకైన వాలికి\nబంగారు తామరల మాలను కానుకగా\nఇచ్చాడు. సూర్యుడు తన కొడుకైన\nసుగ్రీవుడికి హనుమంతుణ్ణి స్నేహితుడుగా\nనిరూపించాడు.\n\nతరవాత ఆ వానరుడికి స్త్రీ రూపం\nపోయి తిరిగి మామూలు రూపం వచ్చే\nసింది. అతనే తన కొడుకు లిద్దరినీ\nపెంచాడు. అతనే ఋక్షరజసుడు బ్రహ్మ\nదేవుని ఆజ్ఞపైన ఋక్షరజసుడు తన\nకొడుకు లిద్దరినీ తీసుకుని వానరుల\nనగరమైన కిష్కింధకు వెళ్ళాడు. అక్కడ\nఅతను రాజ్యాభిషేకం చేసుకుని సప్త\nద్వీపాలలోనూ ఉండే వానరుల కందరికీ\nరాజయాడు.\n\n“రామా, వాలి సుగ్రీవులకు తండ్రీ,\nతల్లీ కూడా ఋక్షరజసుడే.\" అని చెప్పి\nఅగస్త్యుడు ఆ కథ ముగించాడు.\n\nరామ పట్టాభిషేకం జరిగాక చాలా\nరోజులపాటు వచ్చిన వారందరికీ సుఖంగా\nగడిచింది. అనంతరం ఒకరొకరే వెళ్ళి\nపోసాగారు. రాముడు అందరికీ తన\nకృతజ్ఞత తెలుపుకుని, తగిన విధంగా\nసత్కరించి సాగనంపాడు.\n\nభరతుడు వెంట రాగా జనకమహా\nరాజూ, లక్ష్మణుణ్ణి వెంటబెట్టుకు ని\nకేకయ మహారాజూ వెళ్ళిపోయా రు.\nభరతుడి ఆహ్వానం పైన వచ్చిన కాశీరాజు\nప్రతర్దనుడూ ఇతర రాజులూ కూడా తమ\nతమ దేశాలకు తిరిగి వెళ్ళారు.\n\nరాముడి వెంట వచ్చిన వానరులూ,\nరాక్షసులూ రెండు నెలలపాటు అయోధ్యలో\nసుఖంగా గడిపి వారు కూడా బయలు\nదేరారు. తనకు యుద్ధంలో తోడ్పడిన\nసుగ్రీవాంగద హనుమంతాదులను\nరాముడు చక్కగా సత్కరించాడు. అలాగే\nవిభీషణుడికీ, అతని రాక్షసులకూ సన్మా\nనాలు చేశాడు. వారందరూ బయలుదేరి\nసంతోషంగా కిష్కింధకూ, లంకకూ వెళ్ళి\nపోయారు.\n\nతరవాత రాముడు సీతతో వనవిహారాలు\nచేస్తూ, మిత్రులతో గోష్ఠి జరుపుతూ కాల\nక్షేపం చేస్తూ, వచ్చాడు. సీతలో గర్భ\nచిహ్నాలు కనిపించాయి. రాము డామెతో,\n\"సీతా, గర్భిణివిగా ఉన్నావు గదా,\nనీకేమైనా కోరికలుంటే చెప్పు, తీరుస్తాను.\"\nఅని ఒకనా డన్నాడు.\n\nసీత చిరునవ్వుతో ముఖం వంచుకుని,\n\"నాకు గంగాతీరాన ఋషుల ఆశ్రమాలు\nచూసి, వారి కందమూల ఫలాలు తిని,\nఅక్కడి చెట్ల కింద విహరించాలని\nఉన్నది.'\" అన్నది.\n\nరాముడు, ''అలాగే చేతువుగాని. నీ\nకోరిక ప్రకారం రేపే నిన్ను అక్కడికి\nపంపుతాను.\" అన్నాడు.\n\nసీతతో ఈ మాట అని అతను తన\nమిత్రుల మధ్యకు వచ్చి చాలాసేపు\nహాస్యపు కథలు చెప్పుకుంటూ కూర్చుని,\nభద్రు డనే వాణ్ణి చూసి ''అయితే\nభద్రా, నన్ను గురించీ, సీత గురించీ, నా\nతల్లులను గురించీ, తమ్ములను గురించీ\nప్రజలు ఏమను కుంటూంటారు?'' అని\nఅడిగాడు.\n\nభద్రుడు చేతులు జోడించి, ''ప్రజలు\nఅనేక రకాలుగా చెప్పుకుంటారు. వాళ్ళు\nజాస్తిగా మాట్లాడుకునేది రావణసంహారం\nగురించి.\" అన్నాడు.\n\nభద్రుడేదో దాస్తున్నాడని రాముడికి\nఅనుమానం వేసింది. \"భద్రా, ఉన్న\nమాట చెప్పు. మంచిదయినా, చెడ్డదయినా\nదాచకు.'' అన్నా డతను.\n\n“సముద్రానికి సేతువు కట్టావనీ రావ\nణు సమూలంగా నాశనంచేశావనీ ప్రజలు\nనిన్ను గురించి ఎంతో గొప్పగా చెప్పు\nకుంటారు. నిన్ను చూసి గర్వపడతారు\nకూడా. కాని, రావణుడు తన ఒడిలో\nకూర్చోబెట్టుకుని లంకకు తీసుకుపోయి,\nఅంతకాలం తన అధీనంలో ఉంచుకున్న\nసీతను మళ్ళీ తెచ్చుకున్న నీకు మంచి\nచెడ్డలు తెలియ వంటున్నారు. రేపు తమ\nభార్యల కేమైనా జరిగినా తాము చచ్చినట్టు\nభరించవలిసిందే గదా అంటున్నారు.\nయథా రాజా తథా ప్రజా అన్నారు గద.\n\nఎక్కడికి పోయినా జనం గుంపులు\nగుంపులుగా కూడి ఈ మాటలే చెప్పు\nకుంటున్నారు.'\" అన్నాడు భద్రుడు\nబాధగా.\n\nరాముడు లోపల తీవ్రంగా బాధ\nపడుతూ మిగిలిన మిత్రులతో, ''ఈ మాట\nనిజమేనా?'' అన్నాడు.\n\nఅందరూ తలలు వంచుకుని, నిజమే\nనని చెప్పారు.\n\nరాముడు వారందరినీ పంపేసి, సమీ\nపంలో ఉన్న ద్వారపాలకుణ్ణి పిలిచి,\n\"లక్ష్మణుణ్ణి, భరత శతృఘ్నుల నూ\nపిలుచుకురా,\" అన్నాడు.\n\nత్వరలోనే వారు ముగ్గురూ రాముడి\nవద్దకు వచ్చారు. కాంతి లేని ముఖంతో,\nకన్నుల నీరు కారుస్తూ రాముడు తన\nతమ్ములను ఆలింగనం చేసుకుని,\nఆసనాల మీద కూర్చోబెట్టి, వారికి సీత\nగురించి తాను పొందిన జనాపవాదం\nగురించి తెలిపాడు.\n\n“సీత నిర్దోషురాలని అగ్నీ ఇతర దేవ\nతలూ చెప్పారు. నా అంతరాత్మలో కూడా\nఅలాగే అనిపించింది. లక్ష్మణా, ఇది నీ\nఎదుటే గదా జరిగింది ? అందుచేతనే\nసీతను అయోధ్యకు తెచ్చాను. కాని, ఈ\nఅపవాదు భరించటం చాలా బాధగా\nఉంది. ప్రాణాలనూ, మిమ్మల్నీ అయినా\nవదులుతాను గాని, అపకీర్తిని సహించ\nలేను. సీతను విడవటమనగా ఎంత ? ఈ\nఅపవాదును మించిన దుఃఖం నా కుండ\nబోదు. అందుచేత, లక్ష్మణా, రేపు\nతెల్లవారుజామున సీతను రథం మీద\nతమసానదీ తీరాన, వాల్మీకి ఆశ్రమ\nప్రాంతంలో అరణ్యంలో వదిలిపెట్టిరా.\nనా మాటకు ఎదురు చెప్పకు. సీతను\nగురించి ఏమీ అనకు. అంటే నా పైన\nఒట్టే! సీత ఋషుల ఆశ్రమాలను చూడా\nలని కోరింది. ఆ కోరిక తీరుతుంది,\"\nఅన్నాడు రాముడు.\n\nఈ మాటలు చెప్పి అతను బాధగా\nనిట్టూర్పులు విడుస్తూ అంతఃపురంలోకి\nవెళ్ళిపోయాడు.\n\nమర్నాడు తెల్లవారుతూనే లక్ష్మణుడు\nసుమంత్రుడి వద్దకు వెళ్ళాడు. అతని\nవాలకం దీనంగా ఉన్నది. నో రెండ్\nపోతున్నది. అతను సుమంత్రుడితో,\n\"సీతను మునుల ఆశ్రమాలకు తీసుకు\nపొమ్మని రాముడి ఆజ్ఞ అయింది. నేనూ,\nసీతా ఇప్పుడే బయలుదేరుతున్నాం.\nవెంటనే రథం సిద్ధం చెయ్యి. సీతకోసం\nరాజభవనం నుంచి మెత్తని ఆసనం తెచ్చి\nరథంలో అమర్చు,\" అన్నాడు.\n\nసుమంత్రుడు రథాన్ని ఆయత్తం చేసి\nతేగానే లక్ష్మణుడు సీత వద్దకు వెళ్ళి.\n''అమ్మా, ఆశ్రమాలు చూడాలని ఉన్నట్టు\nరాజుగారితో అన్నావుట. రాజుగారి ఆజ్ఞ\nఅయింది. గంగా తీరాన గల ఆశ్రమాలకు\nపోదాం, బయలుదేరు. మా అన్న ఆజ్ఞ\nప్రకారం నేను కూడా నీ వెంట వస్తు\nన్నాను.\" అన్నాడు.\n\nసీత ఈ మాటలకు పరమానందం\nచెంది, వెలగల బట్టలూ, రత్నాలూ,\nఆభరణాలూ మునిపత్నుల కోసం తీను\nకుని లక్ష్మణుడి వెంట రథం మీద\nబయలుదేరింది. రథం వేగంగా పోతూంటే\nసీతకు దుశ్శకునాలు కనిపించాయి. ఆ\nసంగతి లక్ష్మణుడితో చెప్పి, \"అత్తలూ\nవాళ్ళూ క్షేమంగా ఉన్నారు.\n\nఅన్నది. లోపల గుండె గుబగుబ లాడు\nతున్నప్పటికీ, లక్ష్మణుడు పైకి నవ్వుతూ,\n\"వారంతా క్షేమంగానే ఉన్నారు.\"\nఅన్నాడు.\n\nరాత్రి అయేసరికి రథం గోమతీతీర్థం\nచేరింది. ఆ రాత్రి అక్కడ గడిపి, తెల్లవారి\nబయలుదేరి, మధ్యాహ్నాని కల్లా గంగా\nతీరానికి చేరుకున్నారు. గంగను చూడ\nగానే లక్ష్మణుడికి దుఃఖం ఆగలేదు. అది\nచూసి, \"ఇదేమిటి లక్ష్మణా? ఎందు\nకేడుస్తున్నావు ? ఎంతోకాలంగా కోరుకున్న\nనా కోరిక తీరిందని నేను సంతోషిస్తుంటే\nనీ దుఃఖంతో నా ఆనందాన్ని పాడు\nచేస్తున్నా వెందుకు? నన్ను వేగంగా\nగంగ దాటించి మునుల ఆశ్రమాలకు\nతీసుకుపో. మునుల భార్యలకు ఈ కానుక\nలన్నీ ఇస్తాను. అక్కడ ఈ రాత్రి గడిపి,\nరేపుదయం అయోధ్యకు తిరిగి పోదాం.\nరాముణ్ణి ఎప్పుడు మళ్ళీ చూస్తానా అని\nనాకూ తహతహగానే ఉన్నది.\" అని సీత\nఅన్నది.\n\nలక్ష్మణుడు కళ్ళు తుడుచుకుని\nదగ్గిరలో ఉన్న పడవ వాళ్ళను పిలిచి,\nపడవ ఏర్పాటు చేసి, దాని మీద సీతతో\nసహా గంగ దాటాడు. రథంతో సహా\nసుమంత్రుడు ఇవతలి ఒడ్డునే ఉండి\nపోయాడు.\n\nఅవతలి ఒడ్డు చేరాక లక్ష్మణుడు సీతకు\nచేతులు జోడించి నమస్కారం చేస్తూ,\n\"సీతా, మా అన్న నా గుండెలో శూలం\nగుచ్చేశాడు. ఇంత పాపిష్టి పని చేసే కన్న\nనేను చచ్చిపోయినా బాగుండిపోను,\"\nఅంటూ దుఃఖ వివశుడై కూలబడి\nపోయాడు.\n\nసీత అతని స్థితి చూసి చెప్పలేనంతగా\nకంగారు పడి \"లక్ష్మణా, నీ మాటలు\nనాకేమీ అర్థం కావటం లేదు. నువ్వేదో\nఉద్రేకంలో ఉన్నట్టున్నావు. నీ బాధకు\nఅసలు కారణమేమిటో నాకు కాస్త\nస్పష్టంగా చెప్పు. లేకపోతే మీ అన్న మీద\nఒట్టే!\" అన్నది.\n\nఅప్పుడు లక్ష్మణుడు సీతతో. \"అమ్మా.\nమా అన్న స్నేహితులతో కబుర్లు చెబుతూ\nనిన్ను గురించి భయంకరమైన లోకాప\nవాదు విన్నాడు. ఆ అపకాదు నీ చెవుల\nపడరానిది. దానితో మా అన్న కుమిలి\nపోయి నిన్ను వదిలిపెట్టేశాడు. నీవల్ల ఏ\nదోషమూ లేదని మా అన్నకూ తెలుసు.\nనాకూ తెలుసు. అయినా అపవాదుకు\nవెరచి ఇలా చేశాడు. నిన్నిక్కడే విడిచి\nపెట్టి నేను అయోధ్యకు తిరిగి వెళ్ళాలి.\nఇది రాజాజ్ఞ. నువు మనస్సును అధికంగా\nకష్ట పెట్టుకోక, పుణ్యప్రదమైన ఈ ముని\nఆశ్రమాలలో ఉండు. వాల్మీకి మహా\nముని మా తండ్రికి ఆప్త స్నేహితుడు.\nఆయనను ఆశ్రయించి సుఖంగా ఉండు.\"\nఅన్నాడు.\n\nఈ మాటలు విని సీత ఒక్కక్షణం\nపాటు దిమ్మరపోయినట్టయింది. తరవాత\nఆమె తెప్పరిల్లి. దీనంగా ఏడుస్తూ,\n\"లక్ష్మణా, నేను కష్టాలు పడటానికే\nపుట్టాను. పూర్వజన్మలో ఏదో పాపం చేసి\nఉంటాను: ఏ దంపతులకో ఎడబాటు\nకలిగించి ఉంటాను. అరణ్య వా స\nమప్పుడు, రాముడు దగ్గిర ఉండి నన్ను\nఓదార్చుతున్నా. నేను దుఃఖిస్తూనే ఉండే\nదాన్ని: అలాటిది రాముడు వెంట లేని\nఈ అరణ్యవాసం ఎలా ఉంటుందో ఆలో\nచించు. నా దుఃఖం ఎవరితో చెప్పుకునేది?\nనిన్ను నీ భర్త ఎందుకు వదిలేశాడని\nమునులు అడిగితే ఏం చెప్పను? ఈ\nగంగానదిలో పడి చావవచ్చు. కాని అందు\nవల్ల మీ వంశం అపహాస్యంపాలు కావచ్చు.\nమీ అన్నగారి ఆజ్ఞ. నిర్వర్తించావు. ఇక\nనువు వెళ్ళు, నాయనా. అత్త లందరికీ\nనా నమస్కారాలు చెప్పు. రాజుగారి క్షేమ\nమడిగాననీ, ఆయనకు సాష్టాంగ నమస్కా\nరాలు చేశాననీ చెప్పు. ఆయనకు వచ్చిన\nఅపవాదును పోగొట్టటం నా విధి. ధర్మంగా\nరాజ్యపాలన చేస్తూ, తమ్ముళ్ళనూ, ప్రజ\nలనూ ఒకే విధంగా చూస్తూ, లోకంలో\nసాటిలేని కీర్తి సంపాదించమని కోరానని\nఆయనతో చెప్పు,” అన్నది.",
            "book_page_end": 50
        },
        {
            "title": "మత్స్యకన్య",
            "book_page_start": 51,
            "pdf_page_start": 51,
            "pdf_page_end": 55,
            "author": "మాచిరాజు కామేశ్వరరావు",
            "genre": "జానపద కథ/రాజనీతి",
            "moral": "ప్రజల కష్టాలను తెలుసుకోవాలంటే రాజు స్వయంగా దేశంలోని అన్ని ప్రాంతాలను పర్యటించాలి.",
            "keywords": [
                "మత్స్యకన్య",
                "రాజపర్యటన",
                "కపటనాటకం",
                "ప్రజా సమస్యలు",
                "సింహాచలం"
            ],
            "characters": [
                "వీరవర్మ (రాజు)",
                "సింహాచలం (బెస్త యువకుడు)",
                "లవంగి",
                "రాణి",
                "భటుడు"
            ],
            "locations": [
                "ధవళగిరి",
                "సముద్రం",
                "మారుమూల పల్లె",
                "రాజధాని"
            ],
            "content": "ఒకనాటి సాయంకాలం వేళ, ధవళగిరి\nరాజు వీరవర్మ ఉద్యానంలో విహరిస్తూం\nడగా, భటుడొకడు ఆయన దగ్గిరకు వచ్చి,\n\"మహారాజా, మీ దర్శనం కోసం, బెస్తవా\nడొకడు వచ్చాడు.\" అని చెప్పాడు.\n\n\"బెస్తవాడా ! వాణ్ణి రేపు సభకు\nరమ్మను,'' అన్నాడు వీరవర్మ.\n\nభటుడు వెళ్ళిపోయి, కొంచెం సేపటికి\nతిరిగి వచ్చి, ''తమతో ఒక అతి ముఖ్య\nవిషయం చెప్పి వెళ్ళిపోతాడట. ఇందు\nకోసం, ఒక మారుమూల పల్లెనుంచి,\nరెండు రోజులపాటు అష్టకష్టాలుపడి నడిచి\nవచ్చాడట,'' అన్నాడు.\n\n“సరే, వాణ్ణి తీసుకురా.'' అన్నాడు\nవీరవర్మ విసుక్కుంటూ.\n\nకొద్దిసేపు తరవాత, ఒక పాతికేళ్ళ\nబెస్త యువకుడు, వీరవర్మ దగ్గిరకు\nవచ్చి, వినయంగా వంగి నమస్కరించి,\n\"నా పేరు సింహాచలం, మహారాజా !\"\nఅన్నాడు.\n\nవీరవర్మ వాడికేసి పరీక్షగా చూస్తూ,\n\"ఒరే, నీ పేరు సింహాచలం కాక, గరుడా\nచలమైనా వచ్చే ముప్పేమీ వుండదు.\nనీ పేరు చెప్పేందుకా, నా దర్శనం\nకోరావు ?'' అన్నాడు.\n\n“మన్నించండి, మహా రాజా ! అతి\nరహస్య విషయం! మా ఊరిపక్క\nసముద్రంలో, మత్స్యకన్య వున్నది.''\nఅన్నాడు సింహాచలం.\n\n\"మత్స్యకన్యా!'' అంటూ వీరవర్మ\nఆశ్చర్యపోయాడు.\n\n“అవును, మహారాజా! ఆ మత్స్యకన్య,\nలోకంలో ఏం జరుగుతున్నదో చెప్పగల\nదట,\" అని జవాబిచ్చాడు సింహాచలం.\n\n'' ఏమిటేమిటీ ! మత్స్యకన్య, నీతో\nమాట్లాడడం కూడా జరిగిందా? సరే.\nఆ మత్స్యకన్య ఎలా వుంటుంది? ఏం\nమాట్లాడింది ?'' అని అడిగాడు వీరవర్మ\nఎంతో కుతూహలంగా.\n\nసింహాచలం యిలా చెప్పాడు:\nరెండు రోజుల క్రితం, అతడు భోజనం\nచేసి మధ్యాహ్నంవేళ పడవలో సముద్రం\nమీదికి బయలుదేరాడట. ఆ సమయంలో\nతీరంలో వున్న సరుగుడుచెట్లవైపు నుంచి,\nకిలకిలమన్న నవ్వు వినిపించింది. సింహా\nచలం అటు వెళ్ళి చూడగా, నడుంవరకు\nస్త్రీ ఆకారం, దిగువున చేప ఆకారంతో\nవున్న మత్స్యకన్య కనిపించింది.\n\nఆమె, సింహాచలాన్ని చూసి \"ప్రపంచ\nమంతా, యీ వైపున వుంటే, నువ్వు\nసముద్రంలోకి పోయి తె లు సు కు నే\nదేముంది?'' అని అడిగింది.\n\nసింహాచలం, మత్స్యకన్య వింతరూపం\nచూసి ఆశ్చర్యపోతూ, ''ఈ వైపు వున్న\nప్రపంచంలో బతకడానికి, నాకు ఆ వైపున\nవున్న సముద్రమేదిక్కు. అయినా, సము\nద్రంలో బతికే నీకు, నేలపై బతికే మను\nఘలపాట్లేం తెలుసు!\" అన్నాడు.\n\nదానికి మత్స్యకన్య కిలకిలమంటూ\nనవ్వి, “నేను సముద్రంలో వున్నా, ప్రపం\nచంలో. ఏ మూల ఏం జరుగుతున్నదో\nకళ్ళకు కట్టినట్టు కనిపిస్తుంది!'' అన్నది.\n\n\"అలాగే ! అయితే, ఈ క్షణంలో, మా\nరాజు వీరవర్మగారు ఏం చేస్తున్నారో\nచెప్పు.\" అని అడిగాడు సింహాచలం.\n\nమత్స్యకన్య. ఒక క్షణకాలం కళ్ళు\nమూసుకుని తెరిచి, \"ఇప్పుడు. మీ రాజు\nగారు రాణిని, పాయసం మారువడ్డించ\nమంటున్నాడు.\" అన్నది.\n\n“వస్తా, యిప్పుడు నువ్వు చెప్పిందానికి\nరుజువేమిటి ?\" అని సింహాచలం, చేపలు\nపట్టేందుకు సముద్రంలోకి వెళ్లిపోయాడు.\n\nఅతడు రాత్రి పొద్దుపోయి తిరిగి వచ్చే\nసరికి, మత్స్యకన్య అక్కడే వున్నది.\n\nఆమె, సింహాచలంతో, “ఇప్పుడు,\nమీ రాజుగారు, రాణి వడ్డించబోయిన లేడి\nమాంసం వద్దంటున్నాడు. చూడబోతే,\nమీ రాజుగారికి తిండి గొడవ తప్ప మరేం\nపట్టినట్టులేదు,'' అంటూ సముద్రంలోకి\nవెళ్ళిపోయింది.\n\nసింహాచలానికి, ఆ రాత్రి మత్స్యకన్యను\nగురించిన ఆలోచనలతో నిద్రపట్టలేదు.\nఆమె చెప్పే సమాచారం. తనకు ఉపయో\nగించకపోయినా, రాజుగారికి ఉపయో\nగించగలదన్న నమ్మకం, అతడికి కలి\nగింది. శత్రురాజుల వ్యూహాలు, దేశ\nద్రోహుల కుట్రలు - యిలా ఎన్నో ముందు\nగానే తెలుసుకుంటే రాజ్యానికి ఎంతో\nక్షేమంగా వుంటుంది!\n\nసింహాచలం, యిలా ఆలోచించి, సరి\nఅయిన కాలిబాట కూడా లేని తన పల్లె\nనుంచి ఎంతో శ్రమపడి రాజధానికి\nవచ్చాడు.\n\nసింహాచలం చెప్పింది విన్న వీరవర్మకు\nఎక్కడలేని ఆశ్చర్యం కలిగింది. ఆయన\nభోజనం చేసేటప్పుడు, ఆ గదిలో రాణీ\nతప్ప మరెవరూ వుండరు. తను రాణిని\nపాయసం మారువడ్డించమనడం, లేడి\nమాంసం వద్దనడం నిజం! ఆ మత్స్య\nకన్య గొప్ప దివ్యశక్తులు గలదై వుండాలి!\n\nవీరవర్మ యిలా ఆలోచిస్తున్నంతలో,\nసింహాచలం, ఆయనకు మరొకసారి\nనమస్కరించి, “నాకు సెలవిప్పించండి.\nమహారాజా !'' అన్నాడు.\n\n\"సరే, వెళ్ళు! నేను రేపు బయలు\nదేరి, మీ ఊరు వస్తున్నాను.\" అని చెప్పి.\nవీరవర్మ, తన సేవకుణ్ణి పిలిచి, అతడికి\nనూరువరహాలు యిప్పించి, పంపేశాడు.\n\nమర్నాడు వీరవర్మ ప్రయాణానికి అన్ని\nఏర్పాట్లూ జరిగాయి. కొందరు సైనికులు,\nసింహాచలం వుండే ఊరుకు వెళ్ళి, రాజూ,\nరాణిల కోసం, సరుగుడుతోటలో\nగుడారాలు నిర్మించారు. మరి కొందరు\nరాజధాని నుంచి, ఆ కుగ్రామానికి రథం,\nసాంబారాలతో వుండే బళ్ళూ పోయేం\nదుకు చక్కని బాట ఏర్పాటు చేశారు.\n\nవీరవర్మ, రాణితో సాయంకాలం\nవేళకు. ఆ ఊరు చేరాడు. సింహాచలం,\nఆయనకు మత్స్యకన్యను తాను చూసిన\nప్రదేశం దగ్గిరకు తీసుకుపోయి, ''మహా\nరాజా, యిక్కడే నేనామెతోమాట్లాడింది.\"\nఅని చెప్పాడు.\n\nఅయితే, ఆ పగలుగాని రాత్రి వెన్నె\nలలోగాని, మత్స్యకన్య వీరవర్మకు\nకనిపించలేదు. అయినా, పిండారబోసి\nనట్టున్న వెన్నెలలో, చల్లని సముద్రపు\nవాతావరణంలో, వాళ్లకు కాలం హాయిగా\nగడిచిపోయింది.\n\nఇలా నాలుగు రోజులు గడిచినా.\nవీరవర్మకు మత్స్యకన్య కనిపించలేదు.\nఆయన నిరుత్సాహపడి, యిక రాజధానికి\nబయలుదేరనున్నంతలో, సింహాచలం\nఆయనను ఒంటరిగా కలుసుకుని, \"నన్ను\nక్షమిస్తానంటే, ఒక నిజం చెబుతాను.\nమహారాజా !'' అన్నాడు.\n\n\"నిజమా ! ఏమిటది?'' అని అడిగాడు\nవీరవర్మ.\n\n\"మత్స్యకన్య అంటూ లేదు. అంతా,\nనా కల్పన,\" అన్నాడు సింహాచలం,\n\nవీరవర్మ ఆశ్చర్యపోయి, ''ఇంత పెద్ద\nకట్టుకథ, ఎందుకు కల్పించావు?\" అని\nప్రశ్నించాడు.\n\nదానికి సింహాచలం, యిలా చెప్పాడు :\nఅంతఃపురంలో, రాణిగారి దగ్గిర పని\nచేసే లవంగి అనే దానిపిల్లది, సింహా\nచలంపూరే. ఆమె అతడికి దగ్గిర\nబంధువు కూడా. వాళ్ళ తల్లిదండ్రులు,\nవాళ్ళ వివాహానికి, ఏనాడో సమ్మతించారు.\nఅయితే, లవంగి తండ్రి, ఉన్న ఊళ్ళో\nజరుగుబాటు లేక రాజధాని చేరి, ఏదో\nచిన్న వ్యాపారం చేస్తున్నాడు. లవంగి\nఅంతఃపురంలో పనికి కుదిరింది.\n\nవాళ్ళిద్దరి వివాహం, మరొక రెండు\nవారాల్లో జరగబోతున్నది. ఏమాత్రం\nప్రయాణ సౌకర్యం లేని అత్తవారి ఊరు\nనుంచి, రాజధానిలో వున్న తల్లిదండ్రులను\nచూసేందుకు రావాలంటే, ఎంతో శ్రమ\nపడవలసి వస్తుందని, లవంగికి బెంగ\nపట్టుకున్నది.\n\n\"రాజుగారు. ఒకసారి మన ఊరుకు\nవస్తే, ఆ తర్వాత మన ఊరు నుంచి\nరాజధాని కి చక్కని మార్గం ఏర్పడి\nపోతుంది.\" అన్నాడు సింహాచలం.\n\n‘\"ఆ మాట నిజమే ! కాని రాజుగారు;\nఆమారుమూల పల్లెకు ఎందుకు వస్తారు?\"\nఅని అడిగింది లవంగి.\n\nసింహాచలం, ఆ రోజంతా ఆలోచించి,\nఈ మత్స్యకన్య పథకం తయారు చేశాడు.\n\nవీరవర్మ. సింహాచలం చెప్పినదంతా\nవిని నవ్వి, “నేను, మహారాణిని పాయసం\nమారు వడ్డించమనడం, లేడి మాంసం\nవద్దనడం — ఈ సంగతి, నీకెలా తెలి\nసింది?\" అని అడిగాడు.\n\n\"ఏదో మాటల సందర్భంలో, మహా\nరాణిగారు. యీ సంగతి లవంగితో\nఅన్నది. లవంగి నుంచి, ఈ వివరం\nతెలుసుకున్నాకే. నేను మత్స్యకన్య పథకం\nగురించి ఆలోచించాను, మహారాజా! మీ\nరాకతో, మా ఊరు స్వరూపమే మారి\nపోయింది. రాజధాని నుంచి, మా ఊరుకు\nచక్కని బాట ఏర్పడింది. లవంగి కావా\nలనుకున్నప్పుడు, బాడుగబండిలో పోయి,\nరాజధానిలో వున్న తల్లిదండ్రులను చూసి\nరాగలదు,\" అన్నాడు సింహాచలం.\n\nవీరవర్మ ఒకటి. రెండు క్షణాలు\nమౌనంగా వూరుకుని \"ఒరే నీ కాబోయే\nభార్యతో చేరి, చాలా పెద్ద నాటక మే\nఆడావు. అయితే, ఇందువల్ల, నా కొక\nసత్యం తెలిసివచ్చింది. రాజు దేశం అన్ని\nమూలలా పర్యటిస్తే తప్ప. ప్రజల\nయిబ్బందులు తెలుసుకోలేడు. ఇక నుంచి,\nసంవత్సరంలో, కనీసం నెల రోజుల\nపాటు, దేశపర్యటన చేస్తాను.\" అని,\nమెడలో నుంచి హారం తీసి సింహాచలాని\nకిస్తూ, “ఇది నీకూ, లవంగికీ, మా పెళ్ళి\nబహుమతి! \" అన్నాడు.\n\nమత్స్యకన్య పేరుతో, తను ఆడిన\nకపటనాటకం, రాజుకు కోపం తెప్పిస్తుం\nదేమో అన్న శంకలో వున్న సింహాచలం,\nఆయన యిచ్చిన బహుమతి తీసుకుని\nపరమానందం చెందాడు.",
            "book_page_end": 55
        },
        {
            "title": "అపకారికి ఉపకారం",
            "book_page_start": 56,
            "pdf_page_start": 56,
            "pdf_page_end": 62,
            "author": "చందమామ బృందం",
            "genre": "ఫాంటసీ/జానపద కథ",
            "moral": "కేవలం మూర్ఖత్వాన్ని ఆశ్రయించి దుర్మార్గాలు చేసేవారు ప్రజల సహనాన్ని కోల్పోతారు. కష్టాల్లో ఉన్నవారికి సహాయం చేయాలంటే పెద్దల అనుమతి అవసరం లేదు.",
            "keywords": [
                "దుర్మార్గులు",
                "గ్రామ పెద్దలు",
                "జయవిజయులు",
                "కలియుగం",
                "పరదేశి"
            ],
            "characters": [
                "గ్రామ పెద్దలు",
                "జయుడు",
                "విజయుడు (పెద్దల కొడుకులు)",
                "శ్రీకృష్ణుడు",
                "విష్ణువు",
                "పరదేశి (యువకుడు)",
                "బాలుడు"
            ],
            "locations": [
                "శతనందన గ్రామం",
                "నది"
            ],
            "content": "పెద్దమనుషులుగా నటిస్తూ. దుర్మార్గ\nకార్యాలు చేసేవాళ్ళలో, రెండు రకా\nలుంటారు. మొదటిరకం వాళ్ళు తెలివైన\nవాళ్ళు. వాళ్ళు ప్రజలకు మాయమాటలు\nచెబుతారు. ప్రజలకు ఏ మేలు జరిగినా,\nతమవల్లనే అంటూ, ఆ ప్రజల కష్టం మీదే\nబతుకుతారు.\n\nరెండోరకం దుర్మార్గులు తెలివి\nతక్కువవాళ్లు. వాళ్లు ప్రజలను బాధించి\nఆనందిస్తారు. తెలివైన దుర్మార్గులకు,\nప్రజలవల్ల ఎన్నటికీ ప్రమాదం వుండదు.\nప్రజల్లో కూడా తెలివితేటలు వస్తేనే,\nవాళ్ళకు ప్రమాదం. ఇకపోతే, తెలివి\nతక్షువ దుర్మార్గులకు ప్రజలవల్ల ప్రమాదం\nతప్పదు. ప్రజలు ఎంతో కాలం వాళ్ళను\nభరించలేరు, ఏదో ఒకనాడు తిరగబడతారు.\n\nఇలాంటి పరిస్థితే, శతనందన గ్రామంలో\nతల ఎత్తింది. గ్రామ పెద్ద లిద్దరూ\nతెలివైన దుర్మార్గులే కాని, వాళ్ళకు\nతెలివి తక్కువ దుర్మార్గులైన కొడుకులు\nపుట్టారు! వాళ్ళు గ్రామంలో, మూర్ఖులైన\nప్రజలు తమ తండ్రుల కిచ్చే గౌరవ\nమ ర్యాద ల ను ఆసరాగా చేసుకుని,\nచిన్నప్పటి నుంచి విపరీతంగా ఆల్లరి\nచిల్లరపనులు చేయసాగారు.\n\nవాళ్ళిద్దరూ ఒక్కటేప్రాణంఅన్నట్టుగా\nవుండేవాళ్ళు. ఎవళ్ళ తోటలోకో వెళ్ళి.\nమామిడికాయలు దొంగిలించడం, ఎవ\nరింటికో వెళ్ళి, గాజుసామానులు బద్దలు\nకొట్టడం, ఇతరుల పిల్లలను అకారణంగా\nహింసించడం- ఇలాంటి దుర్మార్గ\nకార్యాలు చేస్తూండేవాళ్ళు.\n\nఈ విషయం విన్న పెద్దలిద్దరూ.\nకొడుకులతో, \"మీరు, ఇతర్ల తోటలలోకి\nవెళ్ళి కాయలూ, పళ్ళూ కోయడమేకాదు,\nఇళ్ళకు వెళ్ళి పాలూ, వెన్నా కూడా\nదొంగిలిస్తూండండి. అప్పుడు, మా పని\nమరింత సులభమవుతుంది!\" అన్నారు.\n\nకొడుకులకు, ఈ సలహా నచ్చింది.\nవాళ్ళు అలాగే చేయసాగారు. కొన్నాళ్ళిలా\nజరిగేసరికి, గ్రామ ప్రజలు యిక భరించ\nలేక, పెద్దల ఇళ్ళకు పోయి, తమ కష్టాల\nగురించి చెప్పుకున్నారు.\n\nపెద్దలు ముందు వాళ్ళను శాంతపరిచి,\nతర్వాత నెమ్మదిగా, \"మా పిల్లలలో\nశ్రీకృష్ణుడి అంశవున్నది. అందువల్లనే,\nవాళ్ళలా అల్లరి చేస్తున్నారు. ద్వాపర\nయుగంలో శ్రీకృష్ణుడు అల్లరి చేస్తూంటే,\nగోపికలు వెళ్లి యశోదతో చెప్పుకుంటూండే\nవాళ్ళు. కాని, వాస్తవమేమంటే, అందరికీ\nశ్రీకృష్ణుడంటే యిష్టమే! మీకు భాగవత\nగాథ తెలియక బాధపడుతున్నారు. ఈ\nరోజు నుంచీ, మీరందరూ సాయంత్రాలు,\nమా ఇళ్లకు వచ్చి భాగవత పురాణగాథలు,\nవినండి.\" అని చెప్పారు.\n\nఆ రోజు నుంచీ గ్రామస్థులకు. గ్రామ\nపెద్దల పిల్లల బెడద తప్పకపోయినా,\nరోజూ సాయంత్రాలు. గ్రామ పెద్దలు\nచెప్పే పురాణకథలు వినవలసి వచ్చింది.\n\nఅయితే, ఈ పరిస్థితి ఎంతోకాలం కొనసాగ\nలేదు. భాగవతం వింటూంటే, ప్రజలకు\nరకరకాల అనుమానాలు కలగసాగాయి.\n\nశ్రీకృష్ణుడు చిన్నతనంలో. అల్లరి\nపనులు చాలా చేశాడు. దొంగతనాలు\nచేశాడు. అయితే, ఎన్నో మాయలూ\nచేశాడు. తన వాళ్లు కష్టాల్లో వున్నప్పుడల్లా.\nవాళ్లను కాపాడుతూ వచ్చాడు. కాళీయుణ్ణి\nచంపాడు; గోవర్ధనపర్వతం ఎత్తాడు. గ్రామ\nపెద్దల పిల్లలు మాత్రం చెడ్డపనులే చేస్తు\nన్నారు. సంతోషాన్ని కలిగించడం లేదు!\nచాలామంది గ్రామస్థులు. తమ సండే\nహాలను పెద్దలకే చెప్పుకున్నారు. అప్పుడు\nపెద్దలిద్దరూ ఆలోచనలో పడ్డారు.\n\nమంతా, గ్రామస్థులకు పురాణం వినిప\nచెప్పడం ద్వారా, ప్రజలకు మరింత\nమార్గదర్శకులను ఏర్పరచాలని. కాని,\nఅలా చేయక తమ కొడుకులను మాదిరి\nగా మార్చాలని వాళ్ళు గ్రహించలేకపో\nయారు.\n\n\"మిత్రమా. ఈ విషయం గురించి ఏం\nచేయమంటావు ?\" అని ఒక పెద్ద, మరొక\nపెద్దను అడిగాడు.\n\n\"తిరగబడనంతవరకూ, \nన్యాయంగా వున్నది. అన్యాయంగా వున్నది. ఈ\nపద్ధతుల్లోనే పండితులు, ధర్మజ్ఞులు తమను\nవిదూషకులుగా భావిస్తామని.\n\nఅప్పుడు, ఆ పెద్దలు నలుగురూ,\n\"వీళ్ళకు అహంభావం కలిగిన తర్వాత,\nమనం ఏం చేయగలం? ఇక నుంచి\nశ్రీమహావిష్ణువు ద్వారపాలకులుగా\nభావిస్తామని, \n\nమూర్ఖులైన ప్రజలు,\nవారిని అనుసరించారు. \n\nఅప్పుడు, ఆ పెద్దలు నలుగురూ,\n\"వీళ్ళకు అహంభావం కలిగిన తర్వాత,\nమనం ఏం చేయగలం? ఇక నుంచి\nశ్రీమహావిష్ణువు ద్వారపాలకులుగా\nఉంటావు:\n\nకండని శపించారు. ఇది తెలిసి విష్ణు\nమూర్తి, జయవిజయులను పిలిచి,\n“ఇందులో, మీ తప్పేమీ లేదు. మునిశాపం\nఅమోఘంకాబట్టి, మీరు రాక్షస జన్మ\nఎత్తక తప్పదు. అయితే, మీకొక అవకాశం\nయిస్తున్నాను ! మంచి పనులు చేసి\nపుణ్యాత్ములనిపించుకుంటూ, ఏడు జన్మ\nలెత్తి, ఆ తర్వాత నన్ను చేరుకుంటారా ?\nలేక దుర్మార్గులుగా మూడు జన్మలెత్తి,\nనన్ను చేరుకుంటారా?'' అని అడిగాడు.\n\nఅందుకు జయవిజయులు \"నిన్ను\nవిడిచి ఎక్కువకాలం వుండలేము. పరమ\nదుర్మార్గులం, ప్రజాకంటకులం అనిపించు\nకున్నాసరే, మూడు జన్మలెత్తి నిన్ను చేరు\nకుంటాము,\" అని చెప్పారు.\n\nఆ విధంగా, వాళ్ళు కృతయుగంలో\nహిరణ్యాక్ష, హిరణ్యకశిపులుగానూ, త్రేతా\nయుగంలో రావణ కుంభకర్ణులుగానూ,\nద్వాపరయుగంలో శిశుపాల, దంతవక్త్రులు\nగానూ పుట్టి, దుర్మార్గాలు చేసి, చివరకు\nవిష్ణుమూర్తిని చేరుకున్నారు.\n\nపెద్ద పెద్ద, యీ విధంగా గ్రామస్థులకు\nజయవిజయులకథ చెప్పి, ''ఇంతవరకూ\nచెప్పింది. మీ అందరికీ తెలిసిన కథే!\nఆ తర్వాత కలియుగం వచ్చింది. కలి\nపురుషుడికి — అన్ని యుగాలనూ మించి,\nతన యుగం ఎక్కువ పేరు తెచ్చుకో\nవాలన్న కోర్కె కలిగింది. అతడు విష్ణు\nమూర్తివద్దకు వెళ్ళి ''అన్ని యుగాల్లోనూ\nజయ విజయులు పుట్టి దుర్మార్గాలు\nచేశారు. నా యుగంలో కూడా, వాళ్ళు\nపుట్టి, దుర్మార్గాలు చేసేలా అనుగ్రహించు.\nలేకపోతే నీది పక్షపాతబుద్ధి అవుతుంది.\"\nఅన్నాడు.\n\nవిష్ణువు కలిపురుషుణ్ణి అనుగ్రహిం\nచాడు. ఆ విధంగా జయవిజయు లిద్దరూ,\nమా ఇళ్ళల్లో పుట్టారు. మా బిడ్డ లిద్దరూ,\nసాక్షాత్తూ శ్రీమహావిష్ణువు ద్వారపాలకులు.\nత్వరత్వరగా పాపాలు చేసి, శ్రీమహావిష్ణు\nవును చేరాలనుకుంటున్నారు. అందుకు,\nవిష్ణువే అంగీకరించినప్పుడు, మనం ఏం\nచేయగలం? సహించకతప్పదు! మనం\nవీళ్ళను ఎదిరిస్తే, విష్ణువుకు ఆగ్రహం\nవస్తుంది. విష్ణువుకు ఆగ్రహం తెప్పించ\nడానికి, మీకు అభ్యంతరం లేకపోతే,\nవాళ్ళు మా బిడ్డలని కూడా కనికరించ\nకుండా, కఠినంగా శిక్షించగలం! ఏం\nచేయాలో, మీరే చెప్పండి,'' అని అడిగాడు.\n\n\"జయవిజయులంతటివాళ్లను, మనం\nఏం చేయగలం? వాళ్ళను అంతం చేయ\nడానికి, ఆ శ్రీమహావిష్ణువే వస్తాడు. అంత\nవరకూ ఎదురు చూడక తప్పదు,”\nఅన్నారు గ్రామస్థు లందరూ ఏకకంఠంతో.\n\nఆనాటి నుంచీ శతనందన గ్రామంలో,\nగ్రామ పెద్దల కొడుకు లిద్దరికీ ఎదురు\nలేకుండా పోయింది. గ్రామస్థులు, వాళ్ళేం\nచేసినా పట్టించుకోవడం మానేసి, భరిం\nచడం నేర్చుకున్నారు. క్రమంగా పెద్ద\nపెద్ద కొడుక్కు జయుడనీ, చిన్న పెద్ద\nకొడుక్కు విజయుడనీ పేర్లు స్థిరపడ్డాయి.\n\nజయుడు, విజయుడు యిప్పుడు ఇరవై\nఏళ్ళ వయసు వాళ్ళయ్యారు. గ్రామంలో\nవాళ్ళు చెయ్యని ఆగడమంటూ లేదు.\n\nఇలా వుండగా, ఆ గ్రామానికి ఒక\nరోజున పరదేశీ ఒకడు వచ్చాడు. అతడికి\nఇరవై సంవత్సరాల వయసుంటుంది.\nపచ్చని దబ్బపండు వంటి శరీరచ్ఛాయ\nఆరడుగులపొడవు. అందమైన రూపం,\nముఖంలో అపురూపమైన తేజస్సు\nచూసి చాలామంది అతడు గొప్ప రాజ\nవంశస్థుడై వుంటాడనుకున్నారు.\n\nపరదేశి ముందుగా కొంతసేపు. ఒక\nచెట్టు కింద కూర్చున్నాడు. చాలా దూరం\nనుంచి నడిచి వచ్చాడేమో, మనిషి బాగా\nఅలిసిపోయి వున్నాడు. కాసేపు సేద\nతీరాక, ఆ దారినేపోతున్న ఒక దానయ్యను\nపలకరించి, ''బాబూ, ఈ ఒక్క రోజూ,\nనీ ఇంట వుంటాను, సమ్మతమేనా ?\"\nఅని అడిగాడు.\n\nదానయ్య కంగారుగా, \"ఏమో, మా\nగ్రామపెద్ద నడిగి చెబుతాను.\" అని వెళ్లి\nపోయాడు.\n\nపరదేశి ఆశ్చర్యపడుతూ, చెట్టు కింది\nనుంచిలేచి బయలుదేరాడు. అప్పుడతడికి,\nనది నుంచి నీరు తెచ్చుకుంటున్న ఒక\nస్త్రీ కనిపించింది. పరదేశి, ఆమెను,\n\"అమ్మా. దాహంగా వున్నది. కాసిని\nమంచినీళ్ళిస్తారా?\" అని అడిగాడు.\n\nఆ స్త్రీ. ''ఏమో, మా గ్రామ పెద్ద నడిగి\nచెబుతాను.\" అని వెళ్ళిపోయింది.\n\nఆ తర్వాత పరదేశి, దారిలో ఎదురైన\nచాలామందిని పలకరించాడు. అతడే\nమడిగినా, అందరూ గ్రామ పెద్ద గురించే\nచెప్పసాగారు. తమాషాగా వున్నదే— అను\nకుంటూ పరదేశి గ్రామ వీధులన్నీ తిరుగు\nతూండగా, అతడికి ఒక ఇంట్లో నుంచి\nఏడుపులు వినిపించినై. కారణం ఏమిటో\nతెలుసుకోవాలనుకుని, అతడు ఆ ఇంట్లో\nఅడుగుపెట్టాడు.\n\nఅక్కడ నేల మీద ఒక చాపవేసి\nవున్నది. దాని మీద పదేళ్ళ కుర్రవాడొకడు\nపడుకుని వున్నాడు. వాడిచుట్టూచేరి, పది\nమంది పెద్దవాళ్ళు శోకాలు పెడుతున్నారు.\n\nపరదేశి, వాళ్ళను. \"ఏం జరిగింది ?\nఅందరూ, ఎందుకలా దుఃఖిస్తున్నారు?\"\nఅని అడిగాడు.\n\nఆ ప్రశ్న విని, వాళ్ళు తలలు ఎత్తి\nపరదేశిని చూశారు. వాళ్ళల్లో ఒకడు\nకంగారుగా, \"నువ్వు పరదేశివి గదా!\nమా గ్రామ పెద్దకు చెప్పందే, నీకెలాంటి\nజవాబూ యివ్వం,\" అన్నాడు.\n\nపరదేశి, అతడి మాటలు పట్టించుకో\nకుండా ముందుకు వెళ్ళి, చాపమీద వున్న\nకుర్రవాడి పక్కనే కూర్చుని. నాడి పరి\nక్షించి చూసి, “మీరెందు కేడుస్తున్నారో,\nతెలియడం లేదు ! ఈ బాలుడి ఆరోగ్యాని\nకెలాంటి ప్రమాదమూ లేదు. నేను వైద్యం\nచేసి బతికించగలను.\" అన్నాడు.\n\nఅప్పుడు, వాళ్ళల్లో ఒక స్త్రీ, \"మేము\nచేసిన పాపాలకు ఫలితంగా, వీడు చచ్చి\nపోక తప్పదు. మా గ్రామ పెద్ద వైద్యం\nచేసినా, వీడికి నయం కాలేదు. ఇంకెవ\nరైనా వైద్యం చేసినా, వీడి ప్రాణాలు దక్షవు\nగాని చచ్చినరకానికిపోతాడు!\" అన్నది.\n\nపరదేశి తను వైద్యం చేసేందుకు.\nవాళ్ళ అనుమతి కోసం అడిగాడు. వాళ్లు\nఒప్పుకోలేదు. చివరికతడు బాగా విసిగి\nపోయి, \"మీరు వద్దన్నాసరే — నా కళ్ళ\nముందు ఒక మనిషి ప్రాణాలు పోతూంటే,\nచూస్తూ వూరుకోను. నేనీ బాలుడికి వైద్యం\nచేసి తీరుతాను\" అన్నాడు.\n\n\"మేము. నిన్ను వైద్యం చెయ్య\nనివ్వం\"! అన్నారు అందరూ ఏకకంఠంతో.\n\nపరదేశి . వెంటనే, \"నన్ను వైద్యం\nచెయ్యకుండా, ఎలా ఆపగలరు? అలా\nఆపమని గ్రామ పెద్ద, మీకు చెప్పలేదు\nగదా?\" అని ప్రశ్నించాడు.\n\nఆ ప్రశ్న వింటూనే, బాలుడి చుట్టూ\nవున్నవాళ్ళు సందిగ్ధంలో పడ్డారు. ఈ\nపరదేశి చెప్పింది. నిజమే! మనం\nత్వరగా వెళ్ళి. పెద్దల అనుమతి తీసుకు\nరావాలి అనుకుని వాళ్ళల్లో యిద్దరు పెద్దల\nఇళ్ళకు పరిగెత్తారు. — (ఇంకా ఉంది)",
            "book_page_end": 62
        }
    ],
    "statistics": {
        "total_stories": 12,
        "author_counts": {
            "చందమామ బృందం": 8,
            "ఇంద్రగంటి జానకీబాల": 1,
            "జొన్నలగడ్డ రత్న": 1,
            "డా|| తాటిచెర్ల గురురామప్రసాద్": 1,
            "మాచిరాజు కామేశ్వరరావు": 1
        },
        "genre_counts": {
            "పౌరాణికం": 2,
            "జానపద కథ": 2,
            "నీతి కథ": 1,
            "ధారావాహిక": 1,
            "బేతాళ కథ": 1,
            "రాజనీతి/హాస్యం": 1,
            "చరిత్ర/వ్యాసం": 1,
            "నీతి కథ/సామాజికం": 1,
            "జానపద కథ/రాజనీతి": 1,
            "ఫాంటసీ/జానపద కథ": 1
        }
    }
}