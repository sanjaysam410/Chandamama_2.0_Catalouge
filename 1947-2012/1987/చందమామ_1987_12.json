{
    "book_id": "చందమామ_1987_12",
    "stories": [
        {
            "title": "చందమామ కబుర్లు",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "జనరల్ నాలెడ్జ్",
            "moral": "N/A",
            "keywords": [
                "డినోజార్ గుడ్లు",
                "జలజ్ఞానం",
                "సూర్యుడి వయస్సు",
                "ప్రపంచ ప్రదక్షిణ"
            ],
            "characters": [
                "హోందన్ ఆవైరీ",
                "బదన్వాల్ శ్రీకాంతన్",
                "ట్రిస్టన్ జోన్స్"
            ],
            "locations": [
                "పశ్చిమ కొలొరాడో",
                "సౌదీ అరేబియా",
                "మాస్కో"
            ],
            "content": "ఆతి ప్రాచీనమైన గుడ్లు\nపశ్చిమ కొలొరాడోలో ఇటీవల 145 మిలియన్ సంవత్సరాల\nనాటి రాక్షసబల్లి (డినోజార్) గుడ్డు పెంకులు బయటపడ్డాయి.\nఇదే, ప్రపంచంలో కెల్లా అతి ప్రాచీనమైనదిగా భావించవడు\nతున్నది. ఆ గుడ్డు పెట్టిన డినోజార్ అవశేషాలకోసం\nవిజ్ఞానవేత్తలు వెదుకుతున్నారు. ఈ పెంకుల కొలతనుబట్టి\nఈ గుడ్డు 20 సెం.మీ. పొడపూ. 9 సెం.మీ. అడ్డుకొలతా\nకలిగి వుండవచ్చని ఊహింపబడుతున్నది.\n\nపసివాడి `జలజ్ఞానం` !\nసౌదీ అరేబియాకు చెందిన హోందన్ ఆవైరీ అనే పదేళ్ళ\nకుర్రాడు నేలపొరల అడుగున నీళ్ళు ఎక్కడ ఉన్నదీ ఇట్టే\nచెప్పగలుగుతున్నాడు. అనైరీ తండ్రి, ఇంటి దగ్గర బావి కోసం\nనానాతంటాలూ పడుతూంటే, నీళ్ళు ఎక్కడ పడేదీ \"అనైరీ\nచెప్పాడు : ఆ తరవాత ఆ కుర్రవాడి సహాయంతో ఆభా\nదక్షిణ ప్రాంతంలో ఉంటున్నవాళ్ళు దాదాపు 150 బాపులు\nతవ్వారు :\n\nసూర్యుడి వయస్సు !\nసూర్యగోళానికి దాదాపు 6,000 మిలియన్ సంవత్సరాల వయసు\nఉండవచ్చని ఒక అంచనా. కాని, సూర్యుడి వయసు 4,600\nమిలియన్ సంవత్సరాలే అంటున్నాడు భారతీయ ఖగోళశాస్త్ర\nజ్ఞుడు బదన్వాల్ శ్రీకాంతన్. ఇటీవల మాస్కోలో జరిగిన\nఅంతర్జాతీయ విశ్వకిరణ విజ్ఞానసదస్సులో, ఆయన ఈ\nవిషయం తెలియజేశాడు. అంటే ఈ విజ్ఞానవేత్త ప్రకారం,\nసూర్యుడి వయసు, ఇంతకు ముందు అనుకుంటూన్న దానికన్నా\n1,400 మిలియన్ సంవత్సరాలు తగ్గిందన్నమాట :\n\nఒంటికాలితో ప్రపంచప్రదక్షిణ!\nరెండవ ప్రపంచయుద్ధంలో ఎడమకాలికి దెబ్బతగలడంవల్ల,\nట్రిస్టన్ జోన్స్ అనే సైనికుణ్ణి, సముద్రయానానికి పనికి\nరాదని - బ్రిటిష్ రాయల్నేవీ నుంచి తీసి వేశారు. తరవాత\nఅతని ఎడమకాలు తొలగించారు కూడా. అయినా అతడు\nఆ తరవాత గత 34 సంవత్సరాలలో 640,000 కి. మీ. దూరం\nసముద్రం మీద ప్రయాణం చేసి మూడుసార్లు ప్రపంచాన్ని\nచుట్టివచ్చాడు 1",
            "book_page_end": 9
        },
        {
            "title": "దుర్గముడు",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణగాథలు",
            "moral": "ధర్మాన్ని రక్షించడానికి, దుర్మార్గాన్ని అంతం చేయడానికి దైవం అవతరిస్తుంది.",
            "keywords": [
                "రాక్షసుడు",
                "వేదాలు",
                "యజ్ఞాలు",
                "దుర్గముడు",
                "దుర్గాదేవి"
            ],
            "characters": [
                "దుర్గముడు",
                "మునులు",
                "ఋషులు",
                "దుర్గాదేవి"
            ],
            "locations": [
                "హిమాలయాలు"
            ],
            "content": "ఒకానొకప్పుడు దుర్గముడనే రాక్షసుడు మునులను, సజ్జనులను హింసించడానికి నూతన మార్గాలు\nఅన్వేషించసాగాడు. మునులు చేసే యజ్ఞాలకు మూలం వేదాలు. వేదోక్తంగానే యజ్ఞాలు జరుపుతారు.\nయజ్ఞాలు జరగకుండా చేయాలంటే వేదాలను లేకుండా చేయాలి. అందుచేత దుర్గముడు తపస్సు చేసి\nఅపూర్వశక్తులను సాధించాడు. ఆ శక్తుల ద్వారా మునుల నుంచి వేదాలను దొంగిలించాడు. అంతే\nకాదు. మునులకూ, ఋషులకూ వేదమంత్రాలు స్ఫురణకు రాకుండా చేశాడు :\n\nఆ కారణంగా మునులు యజ్ఞయాగాది పుణ్యకార్యాలు చేయలేకపోయారు. యజ్ఞాలూ, ప్రార్థనలూ\nఆగిపోయాయి. వారికి జీవితంపట్ల విచారమూ, విరక్తి పుట్టుకొచ్చాయి. ప్రార్థనలూ క్రతువులూ, లేక\nపోవడంతో మానవులకూ, దివ్యశక్తులకూ మధ్య సంబంధం తెగిపోయింది. ఋతువుల చక్రం ఆగి\nపోయింది. సకాలంలో వర్షాలు లేక చెట్టుచేమలు ఎండిపోయాయి. నదులు ఇంకిపోయాయి :\n\nరోజు రోజుకూ బాధలు మితిమించిపోవడంతో, మునులూ, ఋషులూ కలిసి హిమాలయాలకు'\nవెళ్ళి, జగన్మాత దుర్గాదేవిని దర్శించి తమ గోడు విన్నవించారు. వారి బాధలు వినగానే దుర్గామాత\nనేత్రాలు చెమ్మగిల్లాయి. మరుక్షణమే ఆకాశం మేఘావృతమై, కుండపోతగా వర్షం కురిసింది:\n\nమునులు దుర్గామాతను దర్శిస్తున్నారన్న విషయం తెలియగానే, దుర్గముడు కూడా అక్కడికి\nచేరాడు. జగన్మాత దివ్యశరీరం నుంచి వేనవేల ఆయుధాలు పుట్టుకొచ్చి, దుర్గముణ్ణి తుదముట్టించాయి.\n\nదుర్గముడి మరణానంతరం వేదాలు మునులకు చేరాయి. యజ్ఞయాగాదివిధులు యధావిధిగా\nజరిగాయి. లోకం సుభిక్షం అయింది !",
            "book_page_end": 10
        },
        {
            "title": "వరమైనశిక్ష",
            "book_page_start": 11,
            "pdf_page_start": 11,
            "pdf_page_end": 15,
            "author": "మాచిరాజు కామేశ్వరరావు",
            "genre": "సామాజిక కథ",
            "moral": "శారీరక శిక్ష వల్ల కలిగే అనుభవం, సరియైన మార్గంలో జీవించడానికి సహాయపడుతుంది.",
            "keywords": [
                "అన్యాయపు శిక్ష",
                "నిజాయితీ",
                "జీవనాధారం",
                "కట్నం",
                "రాజారాం"
            ],
            "characters": [
                "చిదంబరం",
                "సౌజన్య",
                "భూషయ్య కొడుకు",
                "నాగభూషణం",
                "రాజారాం",
                "శంకరయ్య"
            ],
            "locations": [
                "పల్లెవాడ",
                "రామాపురం",
                "పట్నం"
            ],
            "content": "పల్లెవాడ అనే గ్రామంలో, చిదంబరం అనే ఒక సామాన్య సంసారి వుండేవాడు.\nఆయనకు ఒకే ఒక కుమార్తె పేరు సౌజన్య. చిన్నతనంలోనే తల్లిని పోగొట్టు\nకున్న ఆమెను, చిదంబరం ప్రేమతో పెంచి పెద్ద చేశాడు. ఆమె కిప్పుడు పెళ్ళీడు\nవచ్చింది.\n\nచిదంబరం, కుమార్తె పెళ్లి ప్రయత్నాలు ప్రారంభించాడు. పక్క గ్రామంలోని\nభూషయ్య అనే పెద్ద వ్యాపారస్థుడి కుమారుడు పెళ్ళి చూపులకు వచ్చాడు.\nఅతడికీ, వెంటవచ్చిన తల్లిదండ్రులకూ సౌజన్య నచ్చింది. అయితే, వాళ్ళు\nచిదంబరానికి ఏ సంగతి తేల్చి చెప్పక, నాలుగైదు రోజుల్లో కబురంపుతామ'ని\nవెళ్ళిపోయారు.\n\nఆ సాయంత్రం సౌజన్య వంట ప్రయత్నంలో వుండగా, చిదంబరం బజారు నుంచి వచ్చి. ''ఈ వచ్చిన సంబంధం మూడుపాళ్ళు కుదిరిపోయి నట్టే.\nఇకముందు నేనే స్వయంగా వంట చేసుకున్నా,\nవంట చేయడం నేర్పు. తల్లీ!\" అన్నాడు నవ్వుతూ.\n\nఅంతలో అక్కడికి, చిదంబరం స్నేహితుడు నాగభూషణం వచ్చి, \"ఇదుగో,\nచిదంబరం! అమ్మా యి పెళ్ళి ప్రయత్నాలు చేస్తున్నావు గదా ! మా బంధు\nవుల ఇంటికి రాజారాం అనే కుర్రాడు వచ్చాడు. అందగాడు, చురుకైనవాడు.\nరేపు ఉదయానే వెళ్ళిపోతాడట. ఇప్పుడే అతనికి సౌజన్యను చూపిద్దాం,” అన్నాడు.\n\nఅందుకు చిదంబరం, “పొద్దున ఒకరు వచ్చి సౌజన్యను చూసి వెళ్ళారు. వాళ్ళు\nఏ సంగతీ చెప్పకముందే, మరొక సంబంధం చూడడం• బావుంటుందా?\" అన్నాడు.\n\n\"ఆ వచ్చినవాళ్ళు, తమకు పిల్ల నచ్చింది. సరేనంటే వేరేమాట. అలా\nకానప్పుడు మరొక సంబంధం గురించి ఆలోచించడంలో తప్పేముంది?\" అని\nఅడిగాడు నాగభూషణం విసుగ్గా.\n\nచిదంబరం. నీ యిష్టం అన్నట్టు తల వూపి వూరుకున్నాడు. కొద్దిసేపట్లో నాగ\nభూషణం, రాజారాంను వెంటబెట్టుకు వచ్చాడు.\n\nఒక పావుగంట కాలం, ఆ మాటా, మాటా మాట్లాడుకున్న తరవాత\nరాజారాం, \"నాకు ఎవరూ లేరు. ఉన్న ఆస్తి ఒక చిన్న యిల్లూ, దాని చుట్టూ\nవున్న పెద్ద స్థలం. అక్కడ నేను రకరకాల కూరగాయలు పండించి అమ్ముతూఁ\nటాను. నాలుగు గేదెలున్నవి. వాటి పాలు పట్నంలో వ్యాపారం చేసే, ఒకతను వచ్చి\nకొనుక్కుపోతూంటాడు. ఈ వచ్చే ఆదా యంతో, పెళ్ళాం పిల్లల్ని పోషించగల\nనన్న నమ్మకం వున్నది.\" అన్నాడు. నవ్వుతూ.\n\nతర్వాత, అక్కడి నుంచి వెళ్ళేముందు రాజారాం, చిదంబరంతో, \"మీ అమ్మాయి\nఎవరికైనా నచ్చుతుంది. అందువల్ల, నాకు నచ్చిందని చెప్పడం లేదు. ఆమెకు\nఅభ్యంతరం లేకపోతేసరి. మీరు బాగా ఆలోచించుకుని, నాకు కబురు పంపండి.\"\nఅన్నాడు.\n\nసౌజన్యకు, రాజారాం నచ్చాడు. అది గ్రహించిన చిదంబరం, \"కుర్ర వాడు\nఅందగాడు. మంచి మాట కలుపుగోలు తనం వున్నవాడిలా కనిపిస్తున్నాడు.\nఅయితే, పొద్దున వచ్చిన పెళ్ళి సంబంధం వాళ్ళు, బాగా ఆస్తిపరులు,'' అన్నాడు.\n\nసౌజన్య విని వూరుకున్నది. మర్నాటి ఉదయం చిదంబరం, కుమార్తెతో, \"నేను\nభూషయ్య వాళ్ళ ఊరు వెళ్ళి, వాళ్ళేం నిర్ణయానికి వచ్చారో తెలుసుకుని వస్తాను.\nరాజారాంకు మనం ఏదో ఒకటి తేల్చి చెప్పాలి గదా!\" అని బాడుగబండిలో\nవెళ్ళిపోయాడు.\n\nతండ్రి వెళ్ళిన కొద్ది సేపటికి, సౌజన్య వీధి తలుపు మూయబోతూండగా, ఒక\nకొత్తవాడు. \"ఇది చిదంబరంగారి ఇల్లేనా?'' అని ఆమె నడిగాడు.\n\n\"అవును. ఆయన ఇంట్లో లేరు. ఏం పని ?'' అని అడిగింది సౌజన్య.\n\nఅందుకు, ఆ వచ్చినవాడు, “నా పేరు శంకరయ్య. మాది రామాపురం. మా ఊరి\nరాజారాంకు, చిదంబరంగారు తన కుమార్తె నివ్వబోతున్నాడట. ఆ రాజారాం\nదొంగతనం నేరం మీద, రెండేళ్ళు కారా గారంలో వుండి వచ్చాడు. ఈ సంగతి,\nఆయన చెవిని వేసి వెళదాం అని వచ్చాను.\" అని చెప్పి. గబగా వెళ్ళి పోయాడు.\n\nఇది విన్న సౌజన్యకు నెత్తిన పిడుగు పడినట్లయింది. ఇందులో వున్న నిజం\nఎంతో స్వయంగా తెలుసుకోదలచి, ఆమె ఇంటికి తాళం వేసి బాడుగబండిలో\nరామాపురం వెళ్ళింది.\n\nఅక్కడ రాజారాం ఇల్లు తెలుసుకో పడం, సౌజన్యకు ఏమంత కష్టం కాలేదు.\nరాజారాం, ఆమెను చూసి చిన్నగా నవ్వి, \"ఇలా హఠాత్తుగా వచ్చావేం?\" అని\nఅడిగాడు.\n\nసౌజన్య కొంచెం కోపంగా, “మీ గురించి, యింతకుముందే ఒక సంగతి విన్నాను.\nమీరు దొంగతనం నేరానికి గాను, కారాగారానికి వెళ్ళినమాట నిజమా ?\nఅబద్ధమా?\" అని అడిగింది.\n\nరాజారాం వెంటనే జవాబుచెప్పకుండా, సౌజన్యను ఇంటి నడవాలోకి తీసుకు\nపోయి, అక్కడ వున్న ఒక కుర్చీ చూపి కూర్చోమని చెప్పి. \"నువ్వు చాలా\nకోపంలో వున్నట్టున్నావు! అసలు నేను కారాగారంలోకి వెళ్ళిన కారణం ఏమిటో\nచెబుతాను, శాంతంగా విను.\" అంటూ యిలా చెప్పాడు :\n\nచిన్నతనంలోనే తల్లిదండ్రులను పొగొట్టుకున్న రాజారాం. అవ్వ సంరక్ష\nణలో పెరిగాడు. అవ్వ గారాబం అతణ్ణి బాగా చెడిపింది. చదువు అబ్బలేదు.\nఇరవైఏళ్ళు వచ్చినా, బతుకుతెరువుకు ఏ పనీ నేర్చుకోలేదు. అవ్వను పీడించి\nడబ్బు తీసుకుని, దాన్ని పట్నంలో ఎడా పెడా ఖర్చు పెట్టి, ఇల్లు చేరుతూండేవాడు.\n\nఇలా ఒకసారి రాజారాం, బాడుగ బండిలో పట్నం వెళుతూండగా, దారిలో\nఒక నడివయసు స్త్రీ బండిని ఆపింది. ఆమె చేతిలో ఒక డబ్బా వున్నది.\n\n\"పట్నం వెళుతున్నావా, బాబూ?'' అని ఆమె, రాజారాంను అడిగింది.\n\n''అవును.'' అన్నాడు రాజారాం.\n\n\"అయితే, ఒక చిన్న సాయం చేయి, బాబూ ! పట్నంలో, నా కొడుకు చదువు\nకుంటున్నాడు. వాడికోసం సున్ని ఉండలు చేసి, ఈ డబ్బాలో వుంచాను వాడి\nనాన్నకు ఒంట్లో బాగా లేదు. లేకపోతే ఆయనే తీసుకుపోయేవాడు,\" అని, ఆ స్త్రీ\n-రాజారాంకు డబ్బా యిచ్చి. పట్నం మొదట్లో వున్న రామాలయం దగ్గిర, దాని\nకోసం ఎదురుచూసే నారాయణ అనే అతడికి యివ్వమన్నది.\n\nరాజారాం ఎత్తైన బండి రామాలయాన్ని సమీపించగానే, ఇద్దరు రక్షకభటులు\nబండిని ఆపారు. రాజారాం వాళ్ళతో, \"మీరెందుకోసం బండిని ఆపారో తెలి\nయదు. నా దగ్గిర, యీ సున్ని ఉండల డబ్బా తప్ప మరేం లేదు.\" అన్నాడు,\nడబ్బా వాళ్ళకు చూపుతూ.\n\nరక్షకభటులు డబ్బా మూత తీసి, సున్ని ఉండలను బయటికి తీశారు. వాళ్ళకు\nవాటి అడుగున బంగారు నగలు కనిపించినై.\n\nవాళ్ళు వెంటనే రాజారాం మెడపట్టు కుని, \"మేం యిక్కడ కాపలా వేసింది.\nసున్ని ఉండలకోసం కాదు; ఈ దొంగ నగల కోసం ! పద, కొత్వాలు దగ్గిరకు.\"\nఅని రాజారాంను బండిలో నుంచి కిందికి లాగారు. ఇది గమనించిన అసలు దొంగ,\nఅక్కడి నుంచి చల్లగా జారుకున్నాడు.\n\nఈ విధంగా, చెయ్యని నేరానికి రాజారాంకు రెండేళ్ళ కారాగార శిక్ష పడింది.\nఇది విన్న అతడి అవ్వ దిగులుతో మంచంపట్టి, వారంరోజుల్లో మరణించింది.\n\nరాజారాం, సౌజన్యకు జరిగిన వాస్తవం చెప్పి, “కారాగారంలోవున్న, ఆరెండేళ్లూ,\nనేను కూరగాయల పెంపకంలోని మెళు కువలన్నీ తెలుసుకున్నాను. విడుదల\nఅయ్యాక అదే నాకు జీవనాధారం అయ్యింది.'' అన్నాడు.\n\n''ఈ రెండేళ్ల కారాగారవాసం గురించి, నువ్వే స్వయంగా చెప్పివుంటే బావుండేది\nగదా !'' అన్నది సౌజన్య.\n\nరాజారాం నవ్వి. ''ఇదేం ఘనకార్యం కాదుగదా ! అయినా, ఇది మీకు తెలియా\nలనే. మా వూరువాణ్ణి, మీ ఇంటికి పంపాను.\" అన్నాడు.\n\nఅన్ని అనుమానాలూ తీరిన సౌజన్య, తన తొందరపాటుకు రాజారాంకు క్షమా\nపణ చెప్పి, ఇంటికి తిరిగి వచ్చింది.\n\nఆ సరికే ఇల్లు చేరిన చిదంబరం, \"ఎక్కడికి వెళ్ళావు ? రాజారాం దొంగట.\nఆ సంబంధం సంగతి మరిచిపో. పొద్దున వచ్చిన భూషయ్య కొడుక్కు, నువ్వు బాగా\nనచ్చావు. అయితే, పాతికవేలు కట్నం అడుగుతున్నారు. వాళ్ళ అంతస్థుకు లక్ష\nయిచ్చినా తక్కువే. ఇల్లు అమ్మకం పెడ తాను,\" అన్నాడు.\n\n\"అవసరం లేదు, నాన్నా ! ఎంతో ఆస్తి వుండి కూడా కట్నం అడిగే, ఆ భూషయ్య\nలాంటివాళ్ళే నిజమైన దొంగలు. నేను రాజారాం ద్వారా అంతా తెలుసుకున్నాను.\nఅతడు నిర్దోషి. ఏమైనా శిక్ష అనుభవిం చడంవల్ల, అతడికి మేలే జరిగింది.\nబయట వున్నట్టయితే ఏ పనీపాటూ చేయకుండా, ఉన్న కొద్దిపాటి ఆస్తినీ\nఖర్చుపెట్టేసేవాడు. రెండేళ్ళ శిక్ష అను భవించిన కాలంలో, ఒళ్ళొంచి పని\nచేయడం నేర్చుకుని ప్రయోజకుడయ్యాడు. ఒక విధంగా, ఆ శిక్ష అతడిపాలిట\nవరమైంది. నేను రాజారాంనే చేసుకుం తాను,\" అన్నది సౌజన్య.\n\nచిదంబరానికి, కూతురు నిర్ణయం చాలా సంతోషం కలిగించింది.",
            "book_page_end": 15
        },
        {
            "title": "ఉద్యోగ ప్రయత్నం",
            "book_page_start": 16,
            "pdf_page_start": 16,
            "pdf_page_end": 18,
            "author": "రాంబాబు",
            "genre": "సామాజిక కథ",
            "moral": "నిజమైన యజమాని తన ఉద్యోగి శ్రేయస్సును కోరుతాడు, అది అర్థం కాకపోవచ్చు.",
            "keywords": [
                "ఉద్యోగం",
                "జీతం",
                "నిజాయితీ",
                "రత్నాల వ్యాపారం",
                "కృతజ్ఞత"
            ],
            "characters": [
                "ధనగుప్తుడు",
                "శ్రీధరుడు",
                "అనంతగుప్తుడు",
                "చంద్రగుప్తుడు",
                "వికాసదత్తుడు"
            ],
            "locations": [
                "శ్రీపురం",
                "కోమలపురం",
                "కామాక్షిపురం",
                "ధర్మపురి"
            ],
            "content": "ధనగుప్తుడు శ్రీపురంలో, పెద్ద రత్నాల వ్యాపారి. ఆయన దగ్గిర శ్రీధరుడనేవాడు వ్యాపారానికి సంబంధించిన లెక్కలు రాస్తూండేవాడు. శ్రీధరుడి చాకచక్యం వల్లా, తెలివితేటలవల్లా, ధనగుప్తుడికి వ్యాపారంలో మంచి లాభాలు వస్తూండేవి. అయితే, ధనగుప్తుడు, శ్రీధరుడి సహా యానికి గుర్తింపుగా, ఏనాడూ అతడి నెల జీతం పెంచలేదు.\n\nశ్రీధరుడికి వచ్చే జీతం, అతడి కుటుంబ పోషణకు సరిపోయినప్పటికీ, భార్యా బిడ్డల చిన్న, చిన్న కోరికలు తీర్చడానికి నానా తంటాలూ పడేవాడు. శ్రీధరుడు, తనయజమాని ఏదో ఒకనాడు జీతం పెంచు తాడని ఎంతోకాలం ఎదురుచూశాడు. కాని, అలా జరగక పోయేసరికి, మరొక రత్నాల వర్తకుడివద్ద, అధిక వేతనం మీద ఉద్యోగం కోసం ప్రయత్నించసాగాడు.\n\nకోమలపురం రత్నాల వ్యాపారి అనంత గుప్తుడు, శ్రీధరుణ్ణి వ్యాపారానికి సంబం ధించిన అనేక ప్రశ్నలడిగి, అతడిచ్చిన జవాబులకు సంతృప్తిపడ్డాడు. ఆయన. శ్రీధరుడికి ఉద్యోగం యివ్వదలచుకుని, ముందుగా అతడి యజమాని ధనగుప్తుణ్ణి కలుసుకున్నాడు.\n\nఅనంతగుప్తుడు, శ్రీధరుడి పనితనం, నిజాయితీ గురించి అడిగినమీదట, ధనగుప్తుడు, శ్రీధరుడు మంచి తెలివైన వాడేకాక, చాలా నమ్మకస్థుడని చెప్పి, ''అతడి చాకచక్యం కారణంగానే, నేను వ్యాపారాన్ని బాగా అభివృద్ధి చేయగలి గాను,\" అన్నాడు.\n\nఇది విన్న తర్వాత, అనంతగుప్తుడు, శ్రీధరుడికి కబురు చేసి పనిలో చేర మన్నాడు. అయితే, ఆయన యిస్తానన్న నెలసరిజీతం, ధనగుప్తుడిచ్చే దానికన్న తక్కువ కావడంతో, శ్రీధరుడు ఆయన వద్ద పనికి కుదరలేదు.\n\nశ్రీధరుడు, యీసారి కామాక్షిపురం లోని, చంద్రగుప్తుడు అనే రత్నాల వ్యాపారి దగ్గిరకుపోయాడు. చంద్రగుప్తుడు కూడా, శ్రీధరుణ్ణి వ్యాపారానికి సంబం ధించిన అనేక విషయాలను గురించి ప్రశ్నించి, అతడిచ్చిన జవాబులకు తృప్తి చెందాడు.\n\nఆయన, శ్రీధరుణ్ణి తరనాత రమ్మని చెప్పి. శ్రీపురం వెళ్ళి ధనగుప్తుణ్ణి కలుసు కుని, శ్రీధరుణ్ణి గురించిన వివరాలు వాకబుచేశాడు.\n\nధనగుప్తుడు, ఆయనకు లోగడ అనంత గుప్తుడికి చెప్పినట్టే చెప్పి, \"శ్రీధరుడు తనకున్న శక్తిసామర్ధ్యాలవల్ల, ఏదో ఒక నాడు తప్పకుండా సొంతంగానే రత్నాల వ్యాపారం ప్రారంభించవచ్చు.\" అన్నాడు నవ్వుతూ.\n\nచంద్రగుప్తుడు, శ్రీధరుణ్ణి పిలిపించి ఉద్యోగంలో చేరమన్నాడు. అయితే. ఆయన యిస్తానన్న జీతం, ధనగుప్తుడు యిచ్చేదానికన్న నాలుగు వరహాలు ఎక్కువ. కామాక్షిపురం శ్రీధరుడి సొంత ఊరుకు చాలాదూరం. ఆ కారణంవల్ల, చంద్రగుప్తుడి దగ్గిర ఉద్యోగం లాభసాటి కాదని, శ్రీధరుడు పనిలో చేరలేదు.\n\nమూడవ ప్రయత్నంలో, శ్రీధరుడికి, శ్రీపురానికి పక్కనే వున్న ధర్మపురినుంచి, వికాసదత్తుడు అనే వర్తకుడివద్ద పనికి పిలుపు వచ్చింది. శ్రీధరుడిచ్చిన జవాబు లకు వికాసదత్తుడు తృప్తిచెంది, అతణ్ణి పంపివేసి, ఆ మర్నాడు ధనగుప్తుణ్ణి చూడ బోయి, శ్రీధరుణ్ణి గురించి వివరాలు అడిగాడు.\n\nఅందుకు ధనగుప్తుడు నవ్వి, “శ్రీధరుడు పరమబద్ధకస్థుడు. మతిమరుపు మనిషి కూడా. అతణ్ణి పనిలో పెట్టుకున్నందు వల్ల, యింతవరకూ వ్యాపారంలో చాలా నష్టపోయాను. ఇదంతా, మీరడిగారు కాబట్టి చెపుతున్నాను,\" అన్నాడు.\n\n\"నిజం చెప్పి. నాకు చాలా మేలు చేశారు!\" అని వికాసదత్తుడు వెళ్ళి పోయాడు.\n\nఈ సంభాషణ అంతా, దుకాణం లోపలి గదిలో వుండి విన్న శ్రీధరుడు చాలా బాధపడిపోతూ, ధనగుప్తుడితో, \"అయ్యా, నాగురించి చెడుగా చెప్పి, వచ్చిన మంచి అవకాశాన్ని పోగొట్టారు. ఇలా ఎందుకు చేశారో అర్థం కావడం లేదు,'' అన్నాడు.\n\nధనగుప్తుడు, శ్రీధరుడి భుజంతట్టి, “ఇంతకుముందు నువ్వుయిద్దరు వర్తకుల వద్ద పనికి ప్రయత్నించావు. వాళ్ళు. నీకివ్వదలచిన జీతం, నేనిచ్చేదానికన్న పెద్ద ఎక్కువేంకాదు. ఈ సంగతులన్నీ, నేను యితరత్రా విచారించి ఎప్పటికప్పుడు రహస్యంగా తెలుసుకుంటూనే వున్నాను. అయితే, యీ వికాసదత్తుడు. నేనిచ్చే దానికన్న ఎక్కువ జీతం యివ్వడానికి సిద్ధంగా వున్నాడు.\" అన్నాడు చిన్నగా నవ్వుతూ.\n\n\"అయితే, నామీద ఆయనకు లేని పోనివి చెప్పి, నాకు కీడెందుకు చేశారు?\" అని అడిగాడు శ్రీధరుడు.\n\nదానికి ధనగుప్తుడు, \" శ్రీధరా, నువ్వు, నాదగ్గిర పనిలో చేరిననాటినుంచి నా మేలు కోరుతున్నట్టే, నేనూ నీమేలు కోరు తున్నాను. నువ్వు పిల్లలు గలవాడివి. నేను మరికొంత జీతం ఎక్కువ యిచ్చినా, దాన్నీ ఖర్చుచేయడం తప్ప, మిగుల్చుకో లేవు. ఏది అవసరం అయిన ఖర్చో, ఏది దుబారాగా అయే ఖర్చో గ్రహించడం చాలా కష్టం. నీ పెద్దకూతురు పెళ్ళికి ఎదిగొస్తున్నది. అందుకుగాను కొంత డబ్బు. నీపేర దాస్తున్నాను. అంతేగాక, యీ నెలనుంచి వికాసదత్తుడు నీకివ్వ దలచిన జీతం నేనే యిస్తాను. సరా?\" అన్నాడు.\n\nఇంతకాలంగా, తన యజమాని ని తప్పుగా అర్థం చేసుకున్నందుకు శ్రీధరుడు బాధపడుతూ, ధనగుప్తుడికి తన కృతజ్ఞత చెప్పుకున్నాడు.",
            "book_page_end": 18
        },
        {
            "title": "బంగారులోయ - 2",
            "book_page_start": 19,
            "pdf_page_start": 19,
            "pdf_page_end": 26,
            "author": "మనోజ్ దాస్",
            "genre": "ఫాంటసీ ధారావాహిక",
            "moral": "ఆంతరిక పరిశుభ్రత, స్వార్థరాహిత్యం ఉన్నప్పుడే గొప్పదనం కనిపిస్తుంది.",
            "keywords": [
                "బంగారు విగ్రహం",
                "వినోదుడు",
                "మహారాజు",
                "స్వేచ్ఛ",
                "అరణ్యం",
                "భూకంపం"
            ],
            "characters": [
                "వినోదుడు",
                "మహారాజు (చండమార్తాండ)",
                "ప్రధాన మంత్రి",
                "మహాజ్ఞానులు"
            ],
            "locations": [
                "బంగారు లోయ",
                "కోట",
                "అరణ్యం",
                "జలపాతం"
            ],
            "content": "[బంగారులోయ రాజ్యంలో భూకంపంవల్ల కోటకొమ్ము విరిగి నేలకూలింది. రాజు ఆ కోటను\nనిర్మించిన వాస్తుశిల్పి మనమడైన వినోదుడికి జైలుశిక్ష విధించాడు. అతడు పట్టుపడకుండా\nఅరణ్యం చేరాడు. అక్కడ అతడు ఒక బంగారు స్త్రీ విగ్రహాన్ని చూశాడు. జలపాతానికి\nవెనక ఉన్న గుహలో ప్రవేశించమని, అతణ్ణి ఒక కంఠస్వరం హెచ్చరించింది. తరవాత — ]\n\nజలపాతం వెనక వున్న గుహలో ప్రవే శించి అక్కడి దేవతను వరం కోరమని\nహెచ్చరించిన కంఠస్వరం వినగానే, వినోదుడికి పట్టరాని ఆనందంకలి\nగింది. అయితే, ఆ కంఠస్వరం చెప్పిన జలపాతం దాటి, దాని వెనక వున్న గుహ\nద్వారంకుండా ఆవలికి వెళ్ళినవాళ్ళెవరూ, యింతవరకు తిరిగి రాలేదు. కాని, వినో\nదుడికి తనను హెచ్చరించిన, ఆ కంఠ స్వరం సత్యం పలికిందన్న దృఢమైన\nనమ్మకం కలిగింది.\n\nఅయితే, తను విగ్రహ రక్షణకు ఎవరి సాయమైనా కోరాలన్న ఆలోచన కలిగింది,\nవినోదుడికి కొంత ఆలోచించిన మీదట, మహారాజు కన్న అందుకు తగిన వాళ్ళు\nమరెవరూ లేరని నిర్ణయించుకున్నాడు.\n\nఆ సరికి తూర్పు తెల్లనవుతున్నది. వినోదుడు మరొకసారి బంగారు విగ్రహం\nకేసి చూశాడు. ఆ విగ్రహం పెదాల మీద చిరునవ్వు కదిలినట్టు అతడికి అనుభూతి\nకలిగింది.\n\nవినోదుడు, కోట కేసి బయలుదేరాడు. సూర్యోదయం అయిందన్న సూచనగా,\nకోట ద్వారరక్షకులు అప్పుడే బాకాలు ఊదారు. వినోదుడు వాళ్ళను సమీపించి,\n\"నేను వెంటనే మహారాజుగారిని దర్శించాలి!'' అన్నాడు.\n\n“మహారాజుగారిని దర్శిస్తావా? తమరు చక్రవర్తులా ఏమిటి కోరగానే ఆయన\nదర్శనం యివ్వడానికి? తెల్లవారిందన్న హెచ్చరికగా బాకాలూది, మా విధి\nమేము నిర్వహించాం. ఇక ఆయనను నిద్రలేపేందుకు, పడకగదిగవాక్షం ఎత్తు\nవరకూ తన కిరణాలను ప్రసరించడం, సూర్యుడిపని;,'' అన్నారు ద్వారరక్షకులు.\n\nవినోదుడు మారుమాట్లాడకుండా, వాళ్ళను తప్పుకుని కోట ద్వారం దాటాడు.\n\n\"ఆగు !'' అంటూ కోట రక్షకులు పెద్దగా బొబ్బరిస్తూ, వినోదుణ్ణి ఆపి\nచూశారు. కాని, అతడి ముఖం చూస్తూనే బెదిరిపోయినవాళ్ళలా పక్కలకు తప్పు\nకున్నారు. ఇందుకు కారణం వాళ్ళకు అర్థం కాలేదు:\n\nవినోదుడికి కూడా యిది వింతగా కనిపించింది. అతడు అక్కడ కనిపించిన\nసేవకుణ్ణి మహారాజుగారి పడకగది ఎక్కడ అని అడిగితే, అప్పుడే సూర్య\nకిరణాలు ప్రసరిస్తున్న గదినొకదానిని అతడికి చూపించాడు.\n\nవినోదుడు దాన్ని నమీపించి, ''మహా రాజా, తక్షణం నిద్రలేవండి! తమ కొక\nగొప్ప శుభవార్త చెప్పదలిచాను,'' అంటూ పెద్దగా కేక పెట్టాడు.\n\nఆ కేక విన్న రాజసేవకు డొకడు, వినోదుడిపై కోపగించుకుని, “మహారాజు\nగారి కెన్నో బిరుదనామాలున్నవి. కనీసం వాటిలో - చండమార్తాండ అన్న బిరు\nదుతోనైనా వారిని సంబోధించు,” అన్నాడు పళ్ళుకొరుకుతూ.\n\nవినోదుడు వాడి మాటలు పట్టించుకోకుండా, “హేఁ, మహారాజా!\" అంటూ\nమరింత బిగ్గరగా కేక పెట్టాడు.\n\nమహారాజు ఆ కేకకు అదిరిపడి, పడక మీది నుంచి లేచి, తెరిచివున్న కిటికీ\nదగ్గిరకు వచ్చాడు. ఇది గమనిస్తూ నే భటులుకొందరు స్తంభాలచాటుకూ, గోడల\nపక్కకూ తప్పుకున్నారు. మహారాజు, ఆ కుర్రవాడితోపాటు, తమనూ కఠినంగా\nశిక్షిస్తాడన్న భయం వాళ్ళకు కలిగింది.\n\nమహారాజు కిటికీ దగ్గిర పళ్ళుకొరుకుతూ కొంచెంసేపు నిలబడ్డాడు. త ర్వాత,\nహఠాత్తుగా ముఖ కవళికల్లో మార్పు వచ్చింది. ఆయన పెద్ద గొంతుతో, “ఎవర్రా\nఅక్కడ ? ఆ వచ్చిన కుర్రవాణ్ణి, యిక్క డికి పంపండి.\" అంటూ ఆజ్ఞయిచ్చాడు.\n\nవినోదుడు పరుగునపోయి, మహారాజు పడకగదిని చేరాడు. వాళ్ళిద్దరూ ఏం\nమాట్లాడుకున్నారో ఎవరికీ అంతుపట్టలేదు. అయితే, మహారాజు హడావిడిగా మెట్లు\nదిగాడు.\n\nఅక్కడ వున్న భటులకూ, రాజసేవ కులకూ, వినోదుణ్ణి సరిగా చూసి గుర్తు\nపట్టడం అప్పుడే సాధ్యపడింది. వాళ్ళల్లో చాలామంది వినోదుణ్ణి ఎరుగుదురు.\nఅతడి సాహసవర్తన మహారాజుతోపాటు, అందరినీ విభ్రాంతులను చేసింది.\n\nమంత్రుల్లో ఒకడు అప్పుడే, ఆ ప్రదే శానికి వచ్చి, జరిగింది తెలుసుకుని,\nమహారాజుతో, “కాని....చండమార్తాండ మహారాజా....\" అంటూ ఏదో చెప్ప\nబోయాడు.\n\nఅయితే, మహారాజు విసుగ్గా, ''ఒరే చచ్చువెధవల్లారా, నోరుమూసుకుని నా\nవెంట రండి !'' అంటూ అరిచాడు.\n\nఆ సమయానికింకా, మహారాజుగారి గుర్రం నిద్రలేవలేదు. ఆలస్యాన్ని సహించ\nలేని మహారాజు, వినోదుడు దారితీయగా, అతడి వెనకగా నడవసాగాడు.\n\nవినోదుడు, ఆయన్ని, “మహారాజా, తమరు అప్పుడప్పుడూ అరణ్యానికి వినోద\nయాత్ర ఎందుకు చేయకూడదు?\" అని అడిగాడు.\n\n“ఒరే, మతిలేని కుర్రవెధవా. నేనెం దుకు అరణ్యం ప్రవేశించాలి ? మహారాజు\nలుండవలసింది మేడల్లో, అరణ్యాల్లో కాదు,'' అన్నాడు మహారాజు.\n\n\"అరణ్య వృక్షాలకింద పరుగులు తీస్తూ, సెలయేటి నీళ్ళను మీద జల్లు\nకుంటూ అలా స్వేచ్ఛగా తిరగడంలో ఎంత ఆనందం వుంది !'' అన్నాడు వినోదుడు.\n\n\"స్వేచ్ఛా ! నేను ఎవరి స్వేచ్ఛనైనా `హరించగలను. అంతకన్న నాకు కావలసిన\nస్వేచ్ఛ ఏమున్నది ! సరే, కుర్రాడా నిజం చెప్పు. అసలు అరణ్యంలోకి వెళ్ళాలన్న\nఆలోచన, నీకెందుక్కలిగింది ?\" అని మహారాజు వినోదుణ్ణి ప్రశ్నించాడు.\n\n\"అరణ్యంలోకి వెళ్ళక పోతే, బంగారు విగ్రహం, నాకంట ఎలా పడేది ?\nఅదుగో, చూడండి!'' అంటూ వినోదుడు. కొద్దిదూరంలో వున్న విగ్రహాన్ని మహా\nరాజుకు చూపించాడు.\n\nమహారాజు రెండు చేతులనూ నడుం మీద పెట్టుకుని, బంగారు విగ్రహం కేసి\nచూడసాగాడు. అతడి ముఖకవళికల్లో కోపం, అంతలోనే వెకిలినవ్వూ కదలాడినై,\nఆయన, వినోదుడి కేసి తల తిప్పి, ‘“ఒరే, నాతో వేళాకోళం ఆడుతున్నావా ? నువ్వు\nచెప్పినచోట, నిలువుగా బండరాళ్ళు తప్ప, నాకేమీ కనిపించడం లేదు,\" అన్నాడు.\n\nఆ ప్రశ్నకు వినోదుడు ఆశ్చర్యపోయి, \"చండమార్తాండ మహారాజా! సూర్య\nకాంతిలో మిలమిల మెరిసిపోతున్న బంగారు విగ్రహం తమకు కనిపించడం\nలేదా ? ఆశ్చర్యంగా వున్నది,\" అన్నాడు.\n\n\"కనబడడం లేదు! కనబడడం లేదు!\" అన్నాడు రాజు ఉగ్రుడైపోతూ.\n\n\"మహారాజా, అలా ఎందుకు జరి గింది?\" అన్నాడు వినోదుడు అర్థం కాక.\n\n\"ఎందుకు జరిగిందంటే — అసలక్కడ విగ్రహం లేదు కనక. ఒరే, అడవి గుడ్ల\nగూబ వెధవా! అసలు నన్ను నిద్ర ఎందుకు లేపావు? ఆ సమయంలో నేను\nపెళ్లికొడుకుగా అలంకరింపబడుతున్నట్టు కలగంటున్నాను. నీకు చావు తప్పదు!”\nఅంటూ హుంకరించాడు మహారాజు.\n\nవినోదుడు ఏమాత్రం భయపడ క, \"మీరు చాలాసార్లు పెళ్ళికొడుకయ్యారు;\nమీరు చంపింది కూడా ఏమంత తక్కువ మందిని కాదు,\" అన్నాడు.\n\nకాని, మహారాజు, యీ మాటలేవీ వినే స్థితిలో లేడు. ఆయన గట్టిగా నేలను\nతన్ని, \"పడకగది నుంచి బయలుదేరి నప్పుడు, ఆ హ డావిడిలో ఒక్కొక్క\nకాలికి ఒక రకం చెప్పు తొడుక్కున్నాను. మహారాజైనవాడు నిద్రలేస్తూనే ప్రప్రధ\nమంగా చేయవలసింది, దువ్వెనతో చక్కగా మీసాలు దువ్వుకోవడం — ఆ పనీ\nమరిచాను,'' అన్నాడు.\n\nవినోదుడు నివ్వెరపడి మహారాజు కేసి చూడసాగాడు. మహారాజు ముంచెత్తుకు\nవస్తున్న దుఃఖాన్ని ఆపే ప్రయత్నంలో పెద్దగా అరిచాడు. ఆ అరుపుకు రాళ్లగుట్టల\nచాటు నక్కలు బిగ్గరగా ఊళలు పెట్టినై.\n\nఈ కేకలూ, గగ్గోలూ విన్న ప్రధాన మంత్రి, మహాజ్ఞానుల సభలోని ఐదుగురు\nసభ్యులూ, మహారాజు కేదో ప్రమాదం జరిగిందన్న శంకతో, అక్కడికి పరుగు,\nపరుగున వచ్చారు.\n\nరాజు, వాళ్ళకేసి కళ్ళురుముతూ చూసేంతలో, మహాజ్ఞానుల్లో ఒకడు,\n\"మహారాజా!\" అన్నాడు బొంగురు పోయిన గొంతుతో.\n\nమరొకడు, ఆదుర్దాపడిపోతూ, ‘“చండ మార్తాండప్రభో!\" అన్నాడు కీచుకంఠంతో.\n\nఆ వచ్చిన ఐదుగురిలో, ఏ ఒక్కడికీ జరిగిందేమిటో అంతుపట్టలేదు. ఒక కుర్ర\nకుంక భవనానికి వచ్చి పిలిస్తే, తమ రాజంతవాడు, వాడి వెంటపడి, ఈ శిధి\nలాలకు ఎందుకు వచ్చినట్టు ?\n\nఅంతలో రాజు గట్టిగా తుమ్మాడు. మహాజ్ఞానులు ఐదుగురూ కంపించి\nపోతూ, ఆయన కేసి చూశారు.\n\nఅప్పుడు రాజు కనుబొమలు ముడిచి వాళ్ళ కేసి చూస్తూ, \"ఈ ప్రాతఃకాలపు\nపవనాలున్నవే. యివి అతి ప్రశస్తమైన, నాబోటి రాజ వంశీకుడికి హానికరమని,\nనా దృఢవిశ్వాసం!' అని. వినోదుణ్ణి వేలెత్తి చూపుతూ. \"ఈ కుర్ర వెధవ\nనన్ను ఆటపట్టిస్తున్నాడు'' అన్నాడు.\n\nవినోదుడు, ''ఆటపట్టించడమా?\" అంటూ ఆశ్చర్యపోయి, మహాజ్ఞానులతో,\n\"అయ్యా, రాజుగారికి మీరైనా చెప్పండి. మీ అందరికీ, అదిగో, అక్కడ బంగారు\nవిగ్రహం కనిపిస్తున్నది గదా.\" అన్నాడు.\n\nఐదుగురు జ్ఞానులూ ఆతృతగా వినోదుడు చెప్పిన దిక్కు కేసి చూశారు.\n\n\"నువ్వు చెప్పేచోట, ఒక గుడ్లగూబ నా కంటికి క న బ డుతున్నది,'' అన్నాడు\nమంత్రి.\n\n\"గుడ్లగూబా ! అదేంకాదు. అక్కడ ఒక పెద్ద సాలెపురుగు కనిపిస్తున్నది.\nఅంత లావుపాటి సాలెపురుగు ను, నా జన్మలో యింతవరకు చూడలేదు.'\nఅన్నాడు మహాజ్ఞానుల్లో ఒకడు.\n\nవినోదుడు విసుగ్గా, \" ఎంతో కాలం కిందట, కొండరాళ్ళ చాటున పడిపోయిన\nబంగారు విగ్రహం, యిప్పుడు బయటికి వచ్చింది. అది మీకు కనిపించడం లేదా?\"\nఅని అడిగాడు.\n\n\"ఏమిటి? కొన్నివేల సంవత్సరాల కిందట, భూకంపంవల్ల కొండరాళ్ళ\nచాటున కప్పబడిపోయిన బంగారు విగ్రహం, అక్కడ వున్నదా ? వీడికి\nపూర్తిగా బుద్ధి పెడతలపట్టింది!'' అన్నా డొక మహాజ్ఞాని.\n\nమహాజ్ఞాను లందరూ. అవునన్నట్టు తలలూపారు. ముంచుకొస్తున్న కోపంతో\nఈ సంభాషణ అంతా వింటున్న రాజు గట్టిగా చప్పట్లుచరిచి, ''ఈ అబద్ధాల\nకోరును పట్టుకుని, కింద వున్న అగాధం లోకి విసిరివేయండి !'' అన్నాడు.\n\nవినోదుడు, రాజాజ్ఞ వింటూనే దూరంగా వెళ్ళబోయాడు. అంతలో రాజు, అతడి\nకుడిచేయి వడిసిపట్టుకున్నాడు. మంత్రి అతడి ఎడమచేతిని పట్టుకున్నాడు. మిగతా\nవాళ్ళలో యిద్దరు వినోదుడి కాళ్ళనూ. మరొకడు కంఠాన్నీ పట్టుకున్నారు.\n\nఅందరూ కలిసి, అతణ్ణి అగాధం కేసి ఎత్తుకుపోతున్నంతలో, బంగారు విగ్రహం\nవున్న వైపునుంచి, శ్రావ్యమైన రాగాలాపన వినబడింది.\n\nమహాజ్ఞానుల్లో ఒకడు, \"అద్భుతం! అద్భుతం!'' అన్నాడు. వినోదుడి కాలి\nపట్టును వదులుతూ.\n\nరాజు కోపంగా, \"ఆగు ! ఆ అద్భుతం సంగతి ముందుగా చెప్పవలసినవాణ్ణి,\nనేను ! ఆ రాగాలాపన పంచదారలడ్డు అంత మధురంగా వున్నది. ఒక లడ్డు\nఏమిటి? వందలు, వేలు!\" అన్నాడు.\n\nఅందరికీ యిప్పుడు బంగారు విగ్రహం స్పష్టంగా కనబడుతున్నది. వాళ్ళు\nవినోదుణ్ణి వదిలి, విగ్రహం కేసి చూడ సాగారు. మహాజ్ఞానుల్లో, ఒకడు, \"చండ\nమార్తాండ, ప్రభో ! ఆ విగ్రహం అందాన్ని ఇంద్రధనుస్సుతో సరిపోల్చవచ్చు.\"\nఅన్నాడు.\n\nరాజు, వినోదుడి చేయివదిలి, \"ఒరే. కుర్రాడా, ఏమావిగ్రహసౌందర్యం ! నేను,\nనిన్ను తాకినందువల్లనే, నా కంటికి ఆ బంగారు విగ్రహం గోచరించింది. నిన్ను\nమెచ్చి తీరవలసిందే !'' అంటూ వినోదుణ్ణి కావిలించుకున్నాడు.\n\nవినోదుడు సంతోషంగా, ''చండ మార్తాండ, మహారాజా ! ఆ విగ్రహం కళ్ళ\nబడగానే మీరెంత సౌందర్యవంతులుగా మారిపోయారో తెలుసా?'' అన్నాడు.\n\n\"అలాగా! ఎక్కడ రోజూ నేను ముఖం చూసుకునే దర్పణం! అద్దం!\" అంటూ\nకీచుమని రాజు మహాజ్ఞానులతో, \"మీలో ఒకరు వెంటనే కోటకుపోయి, అద్దం\nతీసుకురాగలరా?'' అన్నాడు.\n\nఅయితే, వాళ్ళెవరూ రాజు మాటలు వినేస్థితిలో లేరు. అందరూ బంగారు\nవిగ్రహం కేసి చూస్తూ తన్మయత్వంలో వున్నారు.\n—(ఇంకావుంది)",
            "book_page_end": 26
        },
        {
            "title": "తండ్రీ—కూతుళ్ళు",
            "book_page_start": 27,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "బేతాళ కథ",
            "moral": "నిజమైన శ్రేయస్సు రాజనీతి, దయ, మరియు దూరదృష్టితో ముడిపడి ఉంటుంది, వ్యక్తిగత బంధాలు ఉన్నప్పటికీ.",
            "keywords": [
                "బేతాళ కథ",
                "స్వయంవరం",
                "రాజ్యకాంక్ష",
                "రామగోపుడు",
                "శశినాగుడు"
            ],
            "characters": [
                "విక్రమార్కుడు",
                "బేతాళుడు",
                "రామగోపుడు",
                "శశినాగుడు",
                "అవంతి",
                "విష్ణుగోపుడు"
            ],
            "locations": [
                "చంద్రగిరి రాజ్యం",
                "నాగపురి రాజ్యం"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు \"రాజా, అర్ధరాత్రివేళ. భీతికొలిపే ఈ శ్మశానంలో నువ్వు పడుతున్న శ్రమ చూస్తూంటే, నీ మీద ఎవరో తగు కారణం లేకుండా ద్వేషం పూని, నిన్నీపనికి పురిగొల్పినట్టు నాకు అనుమానం కలుగుతున్నది. ఒక్కొక్కసారి స్నేహితులమధ్యా, ఆత్మ బంధువులమధ్యా సంబంధాలు విలక్ష ణంగా తయారవడం జరుగుతూంటుంది. ఇందుకు ఉదాహరణగా, కన్నతండ్రి మీదే అకారణంగా ద్వేషం పెంచుకున్న. ఒక కుమార్తె కథ చెబుతాను, శ్రమ తెలియకుండా, విను.\" అంటూ యిలా చెప్పసాగాడు :\n\nఒకప్పుడు చంద్రగిరిని విష్ణుగోపు డనే రాజు పరిపాలిస్తూండేవాడు. ఆయనకు ఒక్కగానొక్క కొడుకు రామగోపుడు. విష్ణుగోపుడు వృద్ధుడైపోయాక విశ్రాంతి తీ సుకోద ల చి, రామగోపుడికి పట్టం కట్టాడు.\n\nరామగోపుడు విద్యావంతుడు, గుణ వంతుడు, చాలా అందమైనవాడు. ఎంతో ఉదారస్వభావం కలవాడు కూడా. ఒక సారి అతడు వేటనిమిత్తం తన పరి వారంతో బయలుదేరి, అరణ్యంలో చాలా దూరం ప్రయాణం చేసి దాదాపు తమ చంద్రగిరి రాజ్యపు సరిహద్దులను చేరు కున్నాడు.\n\nఅక్కడ కంటబడిన ప్రకృతి దృశ్యాలు. రామగోపుడికి ఎంతో ఆహ్లాదంకలిగించాయి. ఒక ఎత్తయిన కొండ. దాని దిగువున ప్రవహిస్తున్న నది. చుట్టుపక్కల పచ్చని పైర్లతో కలకలలాడుతున్న గ్రామాలు.\n\nరామగోపుడు విచారించగా తెలిసిన దేమంటే, ఆ కొండప్రాంతం గానీ, చుట్టూ వున్న గ్రామాలు గానీ చంద్రగిరి రాజ్యం లోనివి కావు. ఆ ప్రాంతమంతా పొరుగున వున్న నాగపురి రాజ్యంలోనిది. ఈ సంగతి తెలిశాక రామగోపుడు చాలా విచారపడ్డాడు. అంత అందమైన ప్రదేశం, తన ఏలుబడిలో లేనందుకు విచారిస్తున్న అతడి మనసులో, ఒక ఆలోచన ప్రారంభమై, రాజధాని’ నగరం చేరేసరికి, ఒక గట్టి నిర్ణయంగా మారింది.\n\nవారం రోజుల తర్వాత, రామగోపుడు సైన్యాన్ని సమీకరించి, నాగపురి మీద దాడి చేశాడు. ఊహించని విధంగా, ఈ సైనిక దాడి రావడంతో నాగపురి రాజు రామగోపుణ్ణి సమర్థవంతంగా ఎదిరించలేక పోయాడు.\n\nరామగోపుడు యుద్ధంలో విజయుడై, తాను కోరిన ప్రాంతాలను ఆక్రమించు కుని సంతోషంగా నగరానికి తిరిగి వెళ్ళాడు.\n\nఓటమి కారణంగా నాగపురి రాజు శశినాగుడు మనోవ్యధకు గురయ్యాడు.\nఆయన మంత్రులతో, యిప్పుడేమి చేయా లన్న విషయం గురించి సంప్రధింపులు\nప్రారంభించాడు.\n\nవాళ్ళు, రాజుతో, \"ప్రభూ, ప్రస్తుత సమయంలో, చంద్రగిరి రాజు సైనికంగా\nమనకన్న బలవంతుడు. మనం మరింతగా సైనికబలాన్ని సమకూర్చుకుంటే గాని,\nఅతడి మీదికి యుద్ధానికి వెళ్ళలేము,\" అన్నారు.\n\nశశినాగుడు, సైనికబలాన్ని పెంచేం దుకు తక్షణం తగిన ఏర్పాట్లు చేయవల\nసిందిగా, తన మంత్రులనూ, సేనాధిపతినీ ఆజ్ఞాపించాడు.\n\nకొంతకాలం గడిచింది. శశినాగుడికి. అవంతి అనే పేరు గల అందాలరాశి\nఅయిన కూతురున్నది. ఆమెకు యుక్త వయసు వచ్చింది. ఆమె జాతకం ప్రకారం,\nఆమెకు ఆ సంవత్సరమే వివాహం చేయడం మంచిదని పురోహితులు రాజుకు\nసూచించారు. ఆ రాజవంశంలో, రాకుమార్తెల వివాహం స్వయంవర పద్ద\nతిలో జరగడం ఆచారం.\n\nశశినాగుడు స్వయంవరానికి కావలసిన ఏర్పాట్లన్నీ చేయసాగాడు. ఆహ్వాన పత్రి\nకలు సిద్ధం అయాక, రాజోద్యోగులు కొందరు శశినాగుడికి, ఆ పత్రికలను\nచూపించారు.\n\nశశినాగుడు ఎవరెవరికి ఆహ్వానాలు వెళుతున్నాయో చూసి, “చంద్రగిరి రాజు\nరామగోపుడికి ఆహ్వానపత్రిక లేదేం?\" అన్నాడు.\n\nఆ ప్రశ్నకు ఉద్యోగులు ఆశ్చర్యపోయి, అప్పటికప్పుడు రామగోపుడి పేరు మీద\nఆహ్వానపత్రిక రాసి, పంపారు. స్వయం వరం రోజు రానేవచ్చింది. రాకుమారు\nలందరూ బారులు తీర్చి కూర్చున్నారు. రామగోపుడు కూడా స్వయంవరానికి\nరావడం, అందరికీ ఎంతో ఆశ్చర్యం కలిగించింది.\n\nరాకుమారి అవంతి చేతిలో పుష్ప హారంతో మెల్లగా ముందుకు నడుస్తూం\nడగా, పక్కన వున్న ఆమె యిష్టసఖి, ఒక్కొక్క రాకుమారుని గుణగణాలూ,\nవారియొక్క సిరిసంపదలేరు, పరాక్రమ విశేషాలూ గురించి వివరంగా చెప్పుకు\nపోతున్నది.\n\nరాకుమార్తె, ఆ మాటలు మౌనంగా వింటూ, చివరకు చంద్రగిరి రాజు రామ\nగోపుడి దగ్గిరకు వచ్చి, అతడి మెడలో పుష్పహారం వేసింది.\n\nఅది చూసి ఒకటి, రెండు క్షణాలు అక్కడ వున్న వాళ్ళందరూ నిశ్చేష్టులై\nపోయారు. రాకుమార్తె యిలా ఎందుకు చేసింది? ఆమెకు మతిస్థిమితం తప్ప\nలేదు కద! పగవాడు, అందులో నూ విపరీతమైన రాజ్యకాంక్ష వున్నవాణ్ణి\nభర్తగా వరించడంలో, ఆమె ఉద్దేశ్యం ఏమిటి ? అని, అందరూ తర్కించడం\nమొదలుపెట్టారు.\n\nఅయితే, రాజు శశినాగుడు మాత్రం యివేమీ పట్టించుకోకుండా, సింహాస\nనందిగి వచ్చి, రామగోపుడితో, అవంతి వివాహం జరిపించాడు. తర్వాత, అల్లుడికి\nయధోచితమైన మర్యాధలన్నీ జరిపి, విలువైన కానుకలిచ్చి, కూతుర్నీ, అల్లుణ్ణి\nసాగనంపాడు.\n\nఐదారు నెలలు గడిచాక, శశినాగుడు, మంత్రులనూ, దండనాయకుల నూ\nపిలిచి, \"ఇప్పుడు మనకు సైనికబలం తగినంతగా సమకూడిందా?\" అని\nప్రశ్నించాడు.\n\n\"సైనికబలం ఎందుకు, ప్రభూ?\" అని అడిగారు మంత్రులు అర్థం కాక.\n\n\"ఎందుకేమిటి? చంద్రగిరి రాజ్యం మీద దాడి చేసి, మనం లోగడ పోగొట్టు\nకున్న ప్రాంతాలను జయించడానికి,\" అన్నాడు శశినాగుడు.\n\nమంత్రులూ, దండనాయకులూ మారు మాట్లాడకుండా, సైనికసమీకరణ ప్రారం\nభించారు. ఈ సంగతి వేగులద్వారా విన్న రామగోపుడు, తాను లోగడ ఆక్రమించిన\nనాగపురిరాజ్య ప్రాంతాల నుంచి, తన సైనికులను ఉప సంహరిస్తున్నట్టు\nమామకు వార్త పంపాడు.\n\nఇందుకు రాజు శశినాగుడు సంతోషించాడు. తమ రాజ్యం పోగొట్టు\nకున్న ప్రాంతాలు తిరిగి రాజ్యంలో కలిసి నందుకు ప్రజలు ఆనందోత్సవాలు చేసు\nకున్నారు.\n\nబేతాళుడు ఈ కథ చెప్పి, “రాజా, శత్రురాజును, తన కుమార్తె స్వయం\nవరానికి ఆహ్వానించడంలో, శశినాగుడి ఉద్దేశం ఏమిటి? అతన్ని ఆహ్వానించడం\nవల్ల, రాజుకు కొరివితో తల గోక్కున్నట్ట యింది కదా! రాకుమారి అవంతి,\nస్వయంవరానికి వచ్చిన అంతమంది రాకుమారుల్లో, ఎవరూ తగరన్నట్టు, తండ్రి\nశత్రువునే వరించడం, కన్న తండ్రిపట్ల ద్వేషభావం కనబరచడమే గదా ?\n\nజరిగిందేదో జరిగిపోయిందని పూరుకోక, తన తండ్రి ప్రవర్తించిన తీరు అర్థం చేసు\nశశినాగుడు, అల్లుడి మీద యుద్ధానికి కున్న అవంతి. తనకు అన్ని విధాలా\nఆయత్తం కావడంలోని ఆంతర్యమేమిటి? యిష్టుడైనవాడి మెడలో పుష్పహారం\nతాను లోగడ జయించిన పొరుగురాజ్య వేసింది. అంతేకాని, తండ్రిపట్ల ద్వేషం\nప్రాంతాలను, ఎటువంటి ప్రతిఘటనా వల్లకాదు. ఇక, రాజుగా తను కోల్పోయిన\nలేకుండా, రామగోపుడు ఏ కారణం వల్ల రాజ్యభాగాన్ని తిరిగి జయించడం,\nవదులుకున్నాడు? అతడు, తన మామకు శశినాగుడి బాధ్యత. అలా చేయకపోతే,\nవున్న సైనికబలాన్ని చూసి భయపడ్డాడా? బంధుప్రీతికొద్దీ, తమ రాజు దేశప్రయోజ\nఈ సందేహానికి సమాధానం తెలిసి కూడా నాలను మంటగలిపాడన్న నింద వస్తుంది.\nచెప్పకపోయావో, నీ తల పగిలిపోతుంది.\" రామగోపుడు తాను ఆక్రమించిన\nఅన్నాడు.\nప్రాంతాన్ని ఏ ప్రతిఘటనా లేకుండా\nదానికి విక్రమార్కుడు, ''స్వయంవర విడిచిపోవడం భయంవల్ల కాదు. తన\nపద్ధతిలో వున్న విశేషమేమంటే, ఏ రాజ మామగారి తదనంతరం, అతడు ఎలాగూ\nకుమారి అయినా, తనకు యిష్టమైనవాణ్ణి చంద్రగిరి–నాగపురి రాజ్యాలు రెంటికీ\nవివాహమాడడం. అందువల్ల, శశినాగుడు రాజు కాగలడు. అలాంటప్పుడు పట్టు\nమిత్ర, శత్రుభేదాలు పాటించి, కొందరికి దలకుపోయి, యుద్ధం చేసి జననష్టం\nఆహ్వానాలు పంపక పోతే, వరనిర్ణయం కలిగించడం మంచిది కాదనుకున్నాడు.''\nరాకుమార్తెది కాక, అతడి దవుతుంది. అన్నాడు.\nఇది గుర్తించినందువల్లనే, శశినాగుడు, రాజుకు ఈవిధంగా మౌనభంగం కలగ\nరామగోపుడికి ఆహ్వానం పంపాడు. స్వయం గానే, బేతాళుడు శవంతో సహా మాయమై,\nవర సంప్రదాయానికి భంగం కలగకుండా, తిరిగి చెట్టెక్కాడు. —(కల్పితం)",
            "book_page_end": 32
        },
        {
            "title": "ఉరుము",
            "book_page_start": 33,
            "pdf_page_start": 33,
            "pdf_page_end": 34,
            "author": "వసుంధర",
            "genre": "సామాజిక కథ",
            "moral": "ప్రకృతి కొన్నిసార్లు భయాన్ని కలిగించినా, అంతలోనే ఆనందాన్ని, సౌందర్యాన్ని కూడా ఇస్తుంది.",
            "keywords": [
                "ఉరుము",
                "చెంగల్వ పువ్వు",
                "పుస్తక పఠనం",
                "ప్రకృతి వింత",
                "పిల్లాడి భయం"
            ],
            "characters": [
                "శేషయ్య",
                "లక్ష్మి",
                "బాబు"
            ],
            "locations": [
                "పల్లెటూరు",
                "పెరడు"
            ],
            "content": "శేషయ్య మధ్యతరగతి గృహస్థు. ఏదైనా మంచిపుస్తకంచదువుతున్నప్పుడు ఆయన పరిసరాలను మరిచిపోతాడు. అలాంటి సమయంలో, ఎవరైనా పిలిస్తే, ఆయనకు ఎక్కడలేని చిరాకు.\n\nఒకనాటి ఉదయం, ఆయన పుస్తక పఠనంలో లీనమై వున్నాడు. ఆ సమ యంలో వంటగదిలో వున్న భార్య. \"ఏమండి, పిల్లాణ్ణి కాస్త చూడండి!\" అన్నది.\n\nశేషయ్య కొడుక్కు మూడేళ్ళు. వాడి పేరు బాబు. శేషయ్య వాడి ముందు కొన్ని ఆటబొమ్మలు పడేశాడు. దానితో వాడు, తండ్రిని విసిగించకుండా ఆడుకోసాగాడు. శేషయ్య హయిగా పుస్తకం చదువు కుంటున్నాడు.\n\nఆ సమయంలో బయట వాతావరణం చల్లగా, ఆహ్లాదకరంగా వున్నది. ఆకాశంలో కారు మబ్బులు గుమిగూడుతున్నాయి. హఠాత్తుగా ఒక మెరుపు మెరిసి, వెంటనే ఒక ఉరుమురిమింది.\n\nఆటలాడుకుంటున్న బాబు, ఆ ఉరుము చప్పుడుకు హడిలిపోయి, గుక్కపట్టి ఏడుపు మొదలు పెట్టాడు. వాడి ఏడుపు విని కంగారుపడి, వంటపని ఆపి పరుగున వచ్చింది. శేషయ్య భార్య లక్ష్మి. ఆమె ఎంత సముదాయించినా, వాడు ఏడుపు మానలేదు.\n\n\"ఉరుము చప్పుడుకు, పిల్లాడు జడుసుకున్నాడు. వెధవ ఉరుము!\" అంటూ శేషయ్య ఉరుమును తిట్ట సాగాడు. అయినా, పుస్తకం మాత్రం, ఆయన చేతిలోనే వుంది.\n\nలక్ష్మి, బాబు ఏడుపును మాన్పలేక విసిగిపోయి, భర్తతో, \"మీరా పుస్తకాన్ని కాసేపు పక్కనపెట్టి బాబును పెరట్లోకి తీసు కు పోయి ఆడించండి, ఊరు కుంటాడు. ఈలోగా నేను వంటపని పూర్తి చేస్తాను,'' అన్నది.\n\nశేషయ్య చేసేదిలేక, బాబును పెరట్లోకి తీ సు కు పో యా డు. అక్కడ వాడు ఉన్నట్టుండి ఏడుపునాపి. \"నాన్నా! పువ్వు! పువ్వు.\" అంటూ చప్పట్లు చరిచాడు.\n\nశేషయ్య వాడు చూస్తున్న వైపుకు దృష్టి మరల్చాడు. అప్పుడే విరిసిన అందమైన చెంగల్వపూవులను చూసి, బాబు చప్పట్లు కొడుతున్నాడని. ఆయన గ్రహించాడు.\n\nశేషయ్య, భార్యను. \"ఏమేవ్. యిలారా!'' అంటూ పెద్దగా కేకవేసి పిలిచాడు.\n\nలక్ష్మి పెరట్లోకి వస్తూ, \"ఏమిటండీ, హడావుడి?'' అన్నది.\n\nశేషయ్య, భార్యకు బాగా విచ్చుకున్న చెంగల్వ పువ్వులను చూపుతూ, \"ఇంత వరకూ లేని యీ పువ్వులు, హఠాత్తుగా ' ఎక్కడినుంచి ఊడిపడ్డాయి?\" అని అడిగాడు.\n\nలక్ష్మి పువ్వులకేసి చూసి, \"చెంగల్వ పువ్వులా ! ఇప్పుడే గదా, ఆకాశం ఉరిమింది. ఆ ఉరుముకు విచ్చుకుని వుంటాయి;\" అని ఇంట్లోకి వెళ్ళిపోయింది.\n\nశేషయ్య, బాబుకేసి, చెంగల్వ పువ్వుల కేసి చూస్తూ. అమితాశ్చర్యంతో నిలబడిపోయాడు.\n\nపెనుగాలులతో, మెరుపులతో, ఉరుము లతో భూమ్యాకాశాలను దద్దరిల్లజేసే ప్రకృతి, ఒక్కొక్కసారి మందహాసం చేస్తూ లాలించగలదు కూడా!\n\nబాబును భయపెట్టినందుకు, ఉరు మును తిట్టుకోవాలో, ఆ బాబునే సంతోష పెట్టే చెంగల్వ పువ్వులను వికసింపజేసి నందుకు, ఉరుమును మెచ్చుకోవాలో, శేషయ్యకు తెలియలేదు. కాని, ఆయన కూడా చిన్నపిల్లవాడిలా, ఆ అందమైన పువ్వుల కేసి చూస్తూ, ఎంతగానో ఆనం దించసాగాడు.",
            "book_page_end": 34
        },
        {
            "title": "కొచ్చిన్ ఆలయాలు",
            "book_page_start": 35,
            "pdf_page_start": 39,
            "pdf_page_end": 42,
            "author": "చందమామ బృందం",
            "genre": "చారిత్రక వ్యాసం",
            "moral": "వివిధ మతాలు, సంస్కృతులు కలిసిమెలిసి జీవించడం భారతదేశ చారిత్రక సంస్కృతి.",
            "keywords": [
                "కొచ్చిన్ చరిత్ర",
                "యూదుల ప్రార్థన ఆలయం",
                "సెయింట్ ఫ్రాన్సిస్ చర్చ్",
                "వాస్కోడగామా",
                "మలబారు తీరం"
            ],
            "characters": [
                "వాస్కోడగామా",
                "సోలమన్ రాజు",
                "సెయింట్ థామస్"
            ],
            "locations": [
                "కొచ్చిన్ (కేరళ)",
                "మలబారు తీరం",
                "ఇజ్రాయెల్"
            ],
            "content": "భారతదేశచరిత్ర, వివిధ ఘట్టాలలోనూ కేరళలోని కొచ్చిన్ ప్రాంతాన్ని ప్రభా\nవితం చేసింది. ప్రపంచంలో ప్రాచీన మైన యూదుల స్థావరం ఒకటి ఇక్కడే\nవెలసింది. ప్రస్తుతం వున్న యూదుల ప్రార్థన ఆలయం శతాబ్దాల చరిత్రకలది.\nనీలం, తెలుపు చీనా పెంకులతో దీని కప్ప వేయబడి ఉన్నది.\n\nభారతదేశంలో ఐరోపావాళ్ళ మొట్ట మొదటి క్రైస్తవ అ లయం ఇక్కడి\nసెయింట్ ఫ్రాన్సిస్ చర్చ్. ఇది పోర్చు గీసు వారి పాలనలో కేథాలిక్ చర్చి\nగానూ, డచ్ వారి పాలనలో ప్రొటస్టెంట్ చర్చిగానూ, బ్రిటిష్ హయాంలో\nఆంగ్లికన్ చర్చ్ గానూ వుండేది. ప్రస్తుతం ఇది చర్చ్ ఆఫ్ సౌత్ ఇండియా ఆధ్వర్యం\nకింద పనిచేస్తున్నది.\n\nప్రప్రధమంగా, వాస్కోడగామా నాయ కత్వంలో పోర్చుగీసువారు, కళ్ళికోట\nద్వారా ఇక్కడికి వచ్చారు. వాస్కోడా గామా ఇక్కడివాళ్ళ మీద హింసాత్మక\nచర్యలకు పూనుకున్నాడు.\n\n16 వ శతాబ్దంలో పోర్చుగీసువారు ఇక్కడ డచ్ భవనాన్ని నిర్మించి కొచ్చిన్\nరాజవంశీయులకు కానుకగా ఇచ్చారు. దీని గోడల మీద రామాయణ ఘట్టాలు\nకొన్ని చిత్రింపబడి ఉన్నాయి.\n\nసోలమన్రారాజు వర్తక నావలలో, యూదులు ఇక్కడికి వచ్చినట్టు చెబు\nతారు. ఇక్కడి రాజుల ఆదరణ కారణంగా యూదులు సుఖనంతోషాలతో\nజీవించారు.\n\nయూదుల ప్రార్థనఆలయం లోపలి భాగం అపూర్వమైన అలంకరణకు\nప్రసిద్ధిగాంచింది. ఇజ్రాయెల్ ప్రభుత్వం ఏర్పడ్డాక, కొచ్చిన్ నుంచి చాలామంది\nయూదులు అక్కడికి తరలిపోయారు. అయినా, ప్రార్థనామందిరం మాత్రం\nభక్తి శ్రద్ధలతో పరిరక్షింపబడుతున్నది!\n\nఈ ప్రాంతానికి తగ్గ విధంగానే ఇక్కడి హైందవ ఆలయం సైతం విలక్షణమైన\nఆకృతితో వెలుగొందుతున్నది. ఇక్కడ యూదులు, క్రైస్తవులు, హిందు\nవులు, మహమ్మదీయులు కలిసిమెలిసి ఐకమత్యంగా జీవిస్తున్నారు.\n\nక్రీ॥శ॥1వ శతాబ్దంలో మలబారు తీరానికి సెయింట్ థామస్ విచ్చేసి\nనప్పుడు, ఒక యూదు బాలిక అతనికి స్వాగతం పలికిందట! ఆ కాలంలో\nభారతదేశంలో మతాల మధ్య వైషమ్యాలు ఉండేవికావు.\n\nచారిత్రక భవనాలకు వెనక నముద్ర జలాలు ఈ ప్రాంతానికి అద్భుతమైన\nశోభను కలిగిస్తున్నాయి. ఒకవైపు ప్రశాంత గంభీరంగానూ, మరోవైపు\nహార్బరువంటి ఆధునిక వ్యాపార సంస్థల కారణంగా హడావుడిగానూ ఈ ప్రాంతం\nఉంటున్నది.\n\nసముద్రతీరంలో మన దృష్టిని ఆకర్షించే దృశ్యం — చీనా చేపలవలలు. ఈ\nప్రాంతంలో చాలామందికి చేపలు పట్టడమే ప్రధానమైన జీవనోపాధిగా\nవుంటున్నది. క్రమక్రమంగా వీళ్ళు కూడా చేపలు పట్టడానికి ఆధునిక\nపరికరాలు ఉపయోగిస్తున్నారు.",
            "book_page_end": 38
        },
        {
            "title": "పితృభక్తి",
            "book_page_start": 39,
            "pdf_page_start": 43,
            "pdf_page_end": 46,
            "author": "చందమామ బృందం",
            "genre": "నైతిక కథ",
            "moral": "నిస్వార్థ పితృభక్తికి దైవ అనుగ్రహం లభిస్తుంది.",
            "keywords": [
                "పితృభక్తి",
                "బానిసత్వం",
                "చీనా కథ",
                "అప్సరస",
                "శ్రాద్ధక్రియలు"
            ],
            "characters": [
                "టోంగ్",
                "చీ (అప్సరస)",
                "టోంగ్ తండ్రి"
            ],
            "locations": [
                "చీనా దేశం",
                "బానిసల సంత"
            ],
            "content": "ఒకప్పుడు చీనాదేశంలో టోంగ్ అనే పేద యువకుడు ఉండేవాడు. అతని తల్లి పసి తనంలోనే పోయింది. అతని పంధొమ్మిదో ఏట అతని తండ్రి కూడా పోయాడు. తండ్రి శ్రమజీవి, జీవితాంతం ఒక్క రాగి డబ్బు మిగల్చలేకపోయాడు. ఆ కార ణంగా టోంగ్ అనాధగా మిగిలిపోయాడు.\n\nముందు టోంగ్ తన తండ్రికి ఉత్తర క్రియలు జరిపించి, సమాధి కట్టించాలి. చేతిలో ఒక్క పైసా లేకుండా ఇదంతా ఎలా చేయటం? డబ్బు పుట్టించటానికి ఒకటే ఉపాయం ఉన్నది; అదేమిటంటే, టోంగ్ బానిసగా అమ్ముడు పోవటం.\n\nటోంగ్ ఒక అట్ట మీద తన ధరా, తాను బానిసగా అమ్ముడు పోవటానికి గల నిబంధనలూ రాసి ఆ అట్టను మెడకు తగిలించుకుని, బానిసల సంతలో ఒక రాతి అరుగు మీద కూర్చున్నాడు. బాని సలను కొనేవాళ్ళు ఆ అట్ట మీద రాసినది చదువుకుని దాటి వెళ్ళిపోయారు.\n\nకారణమేమంటే, టోంగ్, తాను చిన్న మొత్తానికి అమ్ముడు పోదలచలేదు. తన తండ్రికి శాస్త్రోక్తంగా ఉత్తరక్రియలు చేసి, ఉన్నంతలో అందమైన సమాధి కట్టించ టానికి ఎంత ఖర్చు అవుతుందో అంత మొత్తానికే అతను అమ్ముడు పోవాలని నిశ్చయించుకున్నాడు. ఆ బాకీ తాను జన్మలో తీర్చాలన్న ఆశ కూడా పెట్టుకో లేదు: బతికున్నంత కాలమూ బానిసగా జీవించటానికి కూడా సిద్ధమయాడు.\n\nకాని, ఎన్ని గంటలు గడిచినా, అతన్ని కొనేవాడు కనిపించలేదు. తనను తాను కోరిన ధరకు ఎవరూ కొనరు కాబోలని టోంగ్ భయపడుతూండగా ఎవరో అధి కారి అటుగా వచ్చాడు; టోంగ్ మెడకు వేళ్ళాడే అట్ట మీద రాసినది చదువు కున్నాడు; తన వెంట ఉన్నవాడి చేత టోంగ్ కు డబ్బిప్పించి, పత్రం రాయించు కున్నాడు.\n\nటోంగ్ కోరిక నెరవేరింది. అతను తండ్రికి మంత్రోక్తంగా ఉత్తరక్రియలు జరిపించి, దానధర్మాలు యధావిధి గా చేసి, తండ్రికి అందమైన సమాధిని గొప్ప శిల్పిచేత తయారు చేయించి, తనను కొన్న యజమాని వద్దకు చేరి చాకిరి ప్రారంభిం చాడు. అతనికి ఒక పాక వేసి ఇచ్చారు.\n\nకాలం గడిచిపోతున్నది. టోంగ్ జీవి తానికి సుఖమూ, విశ్రాంతీ అన్నవి లేవు. ఈ దశలో కూడా అతను తన తండ్రికి శ్రద్ధగా శ్రాద్ధక్రియలు జరుపుతూ వచ్చాడు.\n\nఇలా ఉండగా ఒక ఏడు నూర్పిళ్ళ తరుణంలో టోంగ్ కుజ్వరం పట్టుకున్నది. అతను మంచంలో నుంచి లేవలేక పోయాడు.\n\nఒక రోజు మిట్టమధ్యాన్నం వేళ టోంగ్ తీవ్రమైన జ్వరంతో ఒళ్లు తెలియకుండా పడి ఉండగా, అతని నుదురును ఎవరో చల్లగా తాకినట్టయింది. అతని శరీరాన్ని పట్టి ఉండిన నీరసం క్రమంగా తీసేసి నట్టనిపించింది. తనలో ఈ మార్పుకు ఆశ్చర్యపడుతూ టోంగ్ కళ్ళు తెరిచి చూశాడు. ఒక అలౌకిక సౌందర్యవతి అతని మీదికి వంగి కనబడింది.\n\n\"నువు ఎవరు ?\" అని అడగటానికీ అతనికి ధైర్యం చాలలేదు.\n\nఆమె ఇంకా అతని నుదురు రాస్తూనే, \"నేను నీ జబ్బు నయం చేసి, నీకు భార్యగా ఉండటానికి వచ్చాను.\" అన్నది.\n\nఆమె తనను ఏదో ఆజ్ఞాపిస్తున్నట్టుగా అతనికి అనిపించింది. అతను కంగారుతో మంచం మీది నుంచి లేచి నిలబడి, తన నీరసం పూర్తిగా పోయినట్టు తెలుసు కున్నాడు. తాను భార్యను పోషించే స్థితిలో లేనట్టు చెప్పటానికి కూడా అతనికి ధైర్యం లేకపోయింది. ఆమె ఆ సంగతి గ్రహించి నట్టుగా, \"జరుగుబాటు సంగతి నేను చూస్తాను,'' అన్నది.\n\nటోంగ్ చాలా సిగ్గుపడిపోయి, తన చింకి బట్టలకేసి చూసుకున్నాడు. అయితే ఆమె ధరించిన బట్టలు కూడా అలాటివే. ఆమె ఒంటిన ఎక్కడా ఒక్క ఆభరణం లేదు. ఇద్దరూ పూజామందిరం దగ్గిర మోకరించి, పితృదేవతల పూజ చేసి భార్యా భర్త లయారు.\n\nవారి వివాహం చాలా విడ్డూరమైనది. ఆమెది ఏ వంశమో, ఎక్కడి నుంచి వచ్చిందో టోంగ్ అడగలేదు. ఆమె తన పేరు 'చీ' అని చెప్పిందిగాని, తనను గురించి అతనితో ఇంకేమీ చెప్పలేదు.\n\nఅతని ఇంటి వాతావరణమే ఆమె రాకతో మారిపోయింది. ఇల్లంతా సర్ది, ఉన్నంతలో అందంగా ఉండేది. టోంగ్ పనికి పోయేలోపల సుష్టుగా భోజనం చేసేవాడు. తిరిగి అతను పొలంనుంచి వచ్చేసరికి భోజనం సిద్ధంగా ఉండేది.\n\nఅతని భార్య రోజల్లా మగ్గంముందు కూర్చుని, రంగురంగుల బొమ్మలతో పట్టు తాను లు నేసేది. అవి అపూర్వంగా ఉండేవి. ఆమె నేర్పరితనం గురించి చుట్టుపట్ల అందరికీ తెలిసింది. వర్తకులు రోజూ వచ్చి ఆమె నేసిన పట్టుతానులను డబ్బిచ్చి కొనుక్కు పోయేవారు.\n\n\"జరుగుబాటు సంగతి నేనుచూస్తాను.\" అన్న మాట ఆమె పూర్తిగా నిలబెట్టు కున్నది. పెట్టెలో డబ్బు పేరుతున్నది. ఒకనాడు అతనికి ఆమె పెట్టె తెరిచి, అందులో ఉన్న వెండినాణాలు చూపించి, అందులో నుంచి ఒక కాగితం తీసి అతని కిచ్చింది. అది అతని విడుదల కాగితం. యజమానికి క్రయధనం ముట్టింది. ఆనాటితో టోంగ్ బానిసత్వం ముగిసింది. టోంగ్ కళ్ళ వెంట ఆనందాశ్రువులు రాలాయి.\n\n“దక్షిణాన నీ కోసం పొలాలూ, పట్టు పురుగుల తోటలూ కొన్నాను. ఇక నువు మరొకరికి చాకిరీ చేయనవసరం లేదు. నీ చాకిరీ నువు చేసుకోవచ్చు.\" అన్న దామె తన భర్తతో. టోంగ్ ఆమె పాదాల ముందు సాష్టాంగ పడబోయాడు. కాని ఆమె అతణ్ణి వారించింది.\n\nఅది మొదలు అతని దశ బాగా ఎత్తు కున్నది. అతను ఏం చేసినా . కలిసి వచ్చింది. అతని కింద పని చేసేవాళ్ళు అతనిపట్ల ప్రేమాభిమానాలు చూపేవారు.\n\nఇలా ఉండగా ఆ ఇంట్లో మగ్గం ఆడటం మానేసింది. టోంగ్ భార్య గర్భవతి. ఆమె సకాలంలో పండువంటి కొడుకును కన్నది. వాణ్ణి చూడవచ్చిన వారంతా, \"వీడు మామూలు పిల్లవాడు కాడు! వరాన పుట్టినవాడు ! నూరేళ్ళు బతుకు తాడు!\" అన్నారు.\n\nఆ యేడు చలికాలం ప్రారంభమవు తూండగా, ఒక రాత్రి అంతా భార్యాభర్తలు పిల్లవాణ్ణి గురించీ, భవిష్యత్తు గురించి ఎడతెగకుండా మాట్లాడుకున్నారు. ఆమె ముఖం చూస్తుంటే అతనికి, ఎప్పటికన్నా ఎక్కువ అందంగా ఉన్నట్టు కనిపించింది.. తెల్లవారబోతూండగా ఆమె చప్పున లేచి, అతని చెయ్యిపట్టుకుని పిల్లవాడి ఉయ్యాల తొట్టె దగ్గిరికి తీసుకుపోయింది. ఎందుకో టోంగ్ ఆమెను చూసి కొద్దిగా బెదిరాడు, ఆమెను మొదటిసారి చూసి నప్పుడు బెదిరినట్టే. అతను కళ్లు మూసు కుని. అప్రయత్నంగా ఆమె ముందు మోకరించాడు. అతను తల ఎత్తి ఆమె ముఖం కేసి చూసేసరికి ఆమె అవతారం పూర్తిగా మారిపోయింది. ఆమె ఇప్పుడు మామూలు స్త్రీలకన్న చాలా ఎత్తుగా ఉన్నది. ఆమె శరీరంలో నుంచి కాంతులు వెలువడుతున్నాయి.\n\n\"నే నిక నిన్ను విడిచి వెళ్ళిపోవాలి. నేను మానవస్త్రీని కాను. నీ కోసం మానవ స్త్రీని అయాను. నా జ్ఞాపక చిహ్నంగా నీకు మన కొడుకు ఉంటాడు. నీ పితృభక్తికి మెచ్చి స్వర్గాధిపతి నన్ను నీవద్దకు పంపాడు. నే నాయన దగ్గిరికి తిరిగి వెళ్ళాలి. నేను చీ-నియు అనే అప్సర సను.\" అన్న దామె.\n\nక్రమంగా ఆమె కనిపించకుండా పోయింది.",
            "book_page_end": 42
        },
        {
            "title": "కృష్ణావతారం–4",
            "book_page_start": 43,
            "pdf_page_start": 47,
            "pdf_page_end": 50,
            "author": "చందమామ బృందం",
            "genre": "పౌరాణిక ధారావాహిక",
            "moral": "కృష్ణుడు అల్లరివాడు అయినప్పటికీ, ఆయన లీలలు అందరినీ ఆశ్చర్యపరిచాయి.",
            "keywords": [
                "కృష్ణుడు",
                "యశోద",
                "గోపికలు",
                "వెన్న దొంగతనం",
                "మద్దిచెట్లు",
                "బాల్య లీలలు"
            ],
            "characters": [
                "కృష్ణుడు",
                "యశోద",
                "నందుడు",
                "గోపికలు",
                "గోపకులు"
            ],
            "locations": [
                "గోకులం",
                "బృందావనం"
            ],
            "content": "రానురాను కృష్ణుడు చేసే అగడాలు మితిమీరిపోయి గోపకులను బీభత్సంలో ముంచెత్తాయి. ఏం చెయ్యాలో తోచక వాళ్ళు దిమ్మరపోయి చూస్తూ ఊరు కున్నారు. గోపికలు మాత్రం అలా ఊరుకో లేదు. వారంతా కూడబలుక్కుని ఒక జట్టు యశోద వద్దకు వెళ్ళి ఆమె పైన విరుచుకుపడ్డారు.\n\n\"ఓయమ్మా, నువు కాగా ఒక గారాబు కొడుకును కన్నావు ! వాడితో మేము పడే పాట్లు కూడా కాస్త చూడు మరీ! పోనీ చిన్నవాడు గదా అని చూస్తూ ఊరుకున్నం దుకు ఇలాగా చేసేది ? మీరు గొప్పవాళ్ళైతే అవుదురు గాక! అసలు తప్పంతా నీదే. నువే వాణ్ణిలా తయారుచేసి మా మీదికి పంపకం చేశావు. నీ గుండెలో జాలి అనేది ఏకోశానా ఉన్నట్టులేదు. నీ ముద్దుల కొడుకు ఏం చేశాడో చెవులారా విను —\" అని ఒకతె అంటుండగా మరొకతె ముందుకువచ్చి—\n\n\"ఏం చేశాడా ? మా ఇంట్లో జొరబడి పది కడవల నెయ్యీ, పెరుగూ, పాలూ తాగేశాడు ! 'కో' అంటూ కడవలన్నీ బోర్లా తోసేసి పారిపోయాడు. మా వంటి పేద వాళ్ళ కింతకన్న ఏం కావాలి ? మేమెలా బతికేట్టు?\" అన్నది.\n\nఅంతలో మరొక గోపిక ముందుకు వచ్చి. ''ఓ తల్లీ. నీ కొడుకు రాక్షసుడు! నేను బానల్లోనూ ఉట్ల మీదా వెన్న పెట్టి ఉంచితే, అంత వెన్నా తిని, బానలు పడదోసి, ఉట్లు తెంచాడు. మేము వీడితో ఎలా వేగాలి? ఎక్కడికి పోవాలి?\" అన్నది.\n\nమరొకతె అమితమైన కోపంతో, చేతులు తిప్పుకుంటూ, నాట్యం చేస్తున్న దాని లాగా యశోదను సమీపించి, \"వెనకింట్లో ఎన్నో నేతిబానలున్నాయి.తలుపుకుతాళం పెట్టి ఉంచాను. నీ మాయదారి కొడుకు వచ్చి పడి, తలుపును తాళంతో సహా విరగదన్ని, లోపల జొరబడ్డాడు. నేను హడలిపోయి పారిపోయాను. నెయ్యంతా తాగాడో, ఏం చేశాడో ఏమో! వెళ్ళి చూద్దునుగదా, ఒక్క బొట్టు నెయ్యిలేదు. దేశం గొడ్డుపోయిందా, తల్లీ ? ఈ పాట్లు పడేకన్న ఈ పల్లెకు అగ్గి పెట్టేసి, మా పశువులతో ఇంకో చోటికిపోయి నిక్షేపంగా బతుకుతాం !'' అన్నది.\n\nమరొకతె వెనక నుంచి అందర్నీ నెట్టు కుంటూ ముందుకు వచ్చి, “అదంతా ఏం వింటావు ? మా యింట జరిగిన ఘోరం విను. నీ రాలుగాయి కొడుకు మా యింట జొరబడి పదికుండల నెయ్యీ, పాలూ, పెరుగూ ఇల్లంతా ఈ లోతున విరజిమ్మి, ఖాళీకుండలు చేతులా, కాళ్ళా తన్ని, వంటకుండల్లో ఉన్న అన్నమూ, కూరలూ పాయసమూ కుర్రకారు చేత తినిపించి, కుండలన్నీ పగలగొట్టి, దూడలను ఆవుల వద్దకు విడిచాడు. ఇంట్లో ఏడిచే బిడ్డకు ఒక్క చుక్క వెన్నగాని, పాలు గా ని, పెరుగుగాని లేదు.\" అన్నది.\n\nమరొకతె ఏడుపు గొంతుతో, \"నా మొగుడూ, పిల్లలూ తినాలని మోజుపడితే, పాలూ, పిండి, కలకండా, వెన్నా కలిపి అట్లు వేసి కుండల దొంతరలో పెట్టాను. నీ కొడుకు దొంగలాగా వచ్చి కుండలు దించి అన్నీ తినేశాడు. వాడి కడుపులో ఏం భూతాలున్నాయో ఏమో! నిజం చెబితే నా మొగుడు నమ్ముతాడా, తల్లీ ?\" అన్నది.\n\nఈ విధంగా ఒకరిని మించి ఒకరు యశోదకు కృష్ణుడి పైన చాడీలు చెప్పారు.\n\nఒకరింట బానలో కలిపి పెట్టి ఉంచిన పిండీ, పంచదారా తినేశాడు. అంతటితో పోక, కుండల్లో ఉన్న అన్నమంతా తినే శాడు; ఇవి చిన్నపిల్లలు చేసే పనులేనా ? మరొకరి ఆవులనూ, దూడలనూ అడవి లోకి తరిమేశాడు; ఆ సమయానికి యింటి యజమానీ, కొడుకులూ ఇంట లేరు. అన్నీ అమానుషమైన పనులే! అందరూ అన్నీ చెప్పి, ఆఖరు మాటగా “మేమెక్కడి కన్నా వెళ్ళిపోతాం. నువూ, నీ కొడుకూ ఉట్టి కట్టుకు ఊరేగండి!'' అని తేల్చి చెప్పారు.\n\nఅందరి మాటలూ విని యశోద ప్రతి ఒక్కరినీ ఓదార్చి, \"మీకు కలిగిన నష్ట మంతా నేను అచ్చుకుంటాను, విచారించ కండి. కాని మీరు లేకుండా మా కెలా గడుస్తుంది ? బిడ్డ ఇలాంటి రాక్షసప్పనులు చేశాడో, లేదో. మీరేమో చేశాడంటున్నారు. మీరైనా అబద్ధాలెందుకు చెబుతారు ? ఇక చూడండి, పిల్లవాణ్ణి ఎలా అదుపులో ఉంచుతానో ! మీ రేమాత్రమూ సందే హించక మీ ఇళ్ళకు వెళ్ళిపొండి.\" అని గోపికలను పంపేసింది.\n\nతరవాత ఆమె కృష్ణుణ్ణి చేరదీసి \"ఎందుకురా, బాబూ, వాళ్ళ ఇళ్ళకూ, వీళ్ళ ఇళ్ళకూ పోతావు ? నీకు వెన్నా, పాలూ కరువయాయా? నే నిస్తాను. పాలు తాగు. గుక్కెడు తల్లిపాలకు పుట్టెడు ఇతర పాలు సమం కావంటారు. అయినవాళ్ళతో అస్తమానూ ఇలా పేచీలు తెస్తావెందుకురా?\" అంటూ తన కొడుక్కు పాలిచ్చి, చెక్కులు నొక్కి, తల వాసన చూసి, ముద్దులు పెట్టుకుని, చివరకు, \"పొద్దున్నే లేచి నీ అల్లరి పనులు వినటంతోనే సరిపోయింది. ఇంత పనికిమాలినవాడివి. నిన్నేమనాలిరా ? విడిచిపెట్టానంటే మళ్ళీ పోయి యాగీలు తెస్తావు. దుష్టుణ్ణి దయ తలచరాదు,\" అంటూ కృష్ణుణ్ణి రెక్క పట్టుకుని బరబరా బండి సమీపానికి తీసుకుపోయి, పెద్ద రోలుకూ, పిల్లవాడి నడుముకూ పెయ్య తాడు కట్టి, బెత్తం ఒకటి తీసుకుని, \"కదిలావా మొత్తుతాను. ఎలా కదులు తావో నేనూ చూస్తాను,\" అని తను ఇంటి పనులలో నిమగ్నురాలయింది.\n\nకొంచెం సేపు గడిచింది. కృష్ణుడు తాడు పట్టి రోటిని తన దగ్గిరికి ఈడ్చుకున్నాడు. పశువుల ఆవరణ ద్వారం సమీపంలో రెండు మద్దిచెట్లు దగ్గిర దగ్గిరగా ఉన్నాయి. కృష్ణుడు రోటిని ఒడుపుగా ఆ మద్ది మానులకు చేరబెట్టి, తాను వాటి మధ్యగా దూరి అవతలికి వెళ్ళి, బలం కొద్దీ లాగాడు. రెండు మానులూ పెళ పెళా విరిగి పడిపోయాయి. అనేకమంది గోపకులూ, గోపికలూ పరిగెత్తుకుంటూ వచ్చి, జరిగినది చూసి, అమితాశ్చర్యం చెందారు. కొందరు గోపికలు యశోద వద్దకు పరిగెత్తి వెళ్ళి \"ఏం రాక్షసిబిడ్డమ్మా నీ కొడుకు! వాణ్ణి ఎక్కడైనా రోటికి కట్టుతారా? వాడు కాస్తా వెళ్ళి, ఇంతేసి చెట్లను విరిచి మీద పడేసుకుంటున్నాడు! చాలా తెలివిగా చేశాననుకుంటున్నావు కాబోలు. వెళ్ళి, బిడ్డకు ప్రమాదం రాకుండా చూసుకో!\" అని చెప్పారు.\n\nయశోద కీ మాట వినగానే గుండె ఝల్లుమన్నది. ''అమ్మయ్యో!'' అని కేక పెట్టి, పైట జారిపోయేదీ. జుట్టుముడి ఊడిపోయేదీ కూడా తెలియకుండా పరుగు తీసింది. గోపికలు ఆమె వెంట పరిగెత్తారు.\n\nఈలోపుగా నందుడూ, ఇతర గోపకులూ అక్కడికి వచ్చి, విరిగిపడి ఉన్న చెట్ల మధ్యకృష్ణుడు, మేఘాల మధ్య చంద్రుడి లాగా, నవ్వుముఖంతో కూర్చుని ఉండటం చూశారు. నందుడు చప్పున వచ్చి, పిల్ల వాడి నడుముకు కట్టి ఉన్న పలుపుతాడు విప్పి, కుర్రవాణ్ణి ఎత్తుకుని, “వీడి నడు ముకీ తాడేమిటి? తాటికి రోలేమిటి ? దీన్ని ఈడ్చుకుంటూ వీడింత దూరం ఎలా వచ్చాడు? ఇంత పెద్ద మానులు ఎలా విరిగిపడ్డాయి ? ఏమిటిదంతా?\" అని అడిగాడు.",
            "book_page_end": 46
        },
        {
            "title": "పుణ్యంమార్పిడి",
            "book_page_start": 51,
            "pdf_page_start": 55,
            "pdf_page_end": 58,
            "author": "జొన్నలగడ్డ రామలక్ష్మి",
            "genre": "నైతిక కథ",
            "moral": "ఇతరుల పుణ్యాన్ని దానం ద్వారా తీసుకుంటే, నిజమైన కష్టార్జితం కోల్పోతాము. సోమరితనం, అత్యాశ ప్రమాదకరం.",
            "keywords": [
                "పుణ్యం",
                "దానం",
                "సోమరితనం",
                "అత్యాశ",
                "వైభోగుడు",
                "ప్రలోభుడు"
            ],
            "characters": [
                "వైభోగుడు",
                "వైద్యుడు",
                "ప్రలోభుడు",
                "ప్రలోభుడి భార్య"
            ],
            "locations": [
                "గ్రామం"
            ],
            "content": "వైభోగుడ నే భాగ్యవంతుడికి, పెద్ద జబ్బు చేసింది. వైద్యుడు ఎన్ని మందులు వాడినా, అతని మీద ఏమాత్రం పని చేయడం లేదు.\n\nఒక రోజున వైభోగుడు, వైద్యుడితో, \"అయ్యా, సంపదకోసం, నేనెన్నో పాపాలు చేశాను. ఒక్క పుణ్యకార్యం కూడా చేయ లేదు. నా పాపమే, నన్నిలా బాధిస్తున్నది. అందువల్ల నే, నాకు మందులు పని చేయడం లేదు. చనిపోయాక నరకానికి వెళతానని, నాకిప్పుడు బెంగగా వున్నది.\" అని వాపోయాడు.\n\nవైభోగుడు. మానసికంగా బాధపడు తున్నాడనీ, అందుకే తన మందులు పట్టి వ్వడం లేదనీ, వైద్యుడు గ్రహించి, ''మీరు దిగులుపడకండి. ఈ రోజే మీచేత పుణ్యకార్యం చేయిస్తాను. దానితో మీ పాపాలన్నీ పటాపంచలైపోతాయి. అప్పుడు, మందులూ పని చేస్తాయి,” అని ధైర్యం చెప్పాడు.\n\nఆ ఊళ్లోనే, ప్రలోభుడనే పేదరైతు న్నాడు. వాడికి భార్యా, యిద్దరు పిల్లలు. ఏటా వాడెంతో శ్రమపడి పొలం పని చేస్తూంటాడు. అయినా, పంట చేతికి అందివచ్చే సమయానికి ఏదో ప్రమాదం ముంచుకువచ్చి, వాడికి నష్టం కలిగేది. ఒకసారి ధాన్యం వానకు తడిసి కుళ్ళి పోయింది. ఒకసారి కుప్పకు నిప్పంటు కున్నది. మరొకసారి ఇంట్లో దొంగలు పడ్డారు. ఈ కారణంగా, వాడు అప్పుల పాలైపోయాడు.\n\nవైభోగుడి ద్వారా, ప్రలోభుడి కేదైనా ఉపకారం చేయించాలని, వైద్యుడను కున్నాడు. ఆయన ప్రలోభుణ్ణి వైభోగుడి దగ్గిరకు తీసుకువెళ్ళి \"అవసరం లేని వాళ్ళకు వందమందికి సాయపడడం కంటే, ఇలాంటి ఒక్కడికి దానమిస్తే, మీకు అంతులేని పుణ్యం కలుగుతుంది,\" అని చెప్పాడు.\n\nవైభోగుడు వెంటనే ప్రలోభుడి యిబ్బందులు అడిగి తెలుసుకుని, వాడి కున్న బాకీలన్నీ తీర్చేసి, ఒక సంవత్స రానికి సరిపడా గ్రాసం యిచ్చి పంపేశాడు.\n\nఆ తర్వాత, వైభోగుడికి మందులు పని చెయ్యడం ప్రారంభించాయి. వారం రోజుల్లో, ఆయన జబ్బు తగ్గిపోయింది. మరొక వారం రోజులకే పూర్తిగా మామూలు మనిషయాడు.\n\nజరిగిన విశేషం వైద్యుడి ద్వారానూ, వైభోగుడి ద్వారానూ కూడా, ఊరంతా ప్రచారమైంది.\n\n\"అందరం యింతో, అంతో దానాలు చేస్తూనే వున్నాం. ఇలాంటి అద్భుతాలు జరగలేదు. ప్రలోభుడిలో, ఏదో విశేషం వున్నది!\" అని చాలామంది చెప్పుకున్నారు.\n\nఈ సంగతి ప్రలోభుడికి తెలిసింది. రోజు నుంచీ, వాడూ తన కథను చెప్పుకుంటూ, ఇంటింటికీ తిరగసాగాడు. ప్రతివారూ ఏదో అద్భుతం జరుగుతుందన్న ఆశతో, వాడికి తమ శక్తికొద్దీ, ఏదో ఒకటి యిస్తూండేవారు. కొందరు తిండిగింజ లిస్తే, కొందరు రాగికానులిచ్చేవారు. ఆరం భంలో కాకతాళీయంగా కొందరికి ఏదో మేలు జరగడంతో ప్రలోభుడిలో ఏదో అద్భుతశక్తి వున్నదని మరింతగా ప్రచారం జరిగింది.\n\nఇప్పుడు, ప్రలోభుడికి జీవితం సుఖంగా సాగిపోతున్నది. అప్పుడప్పుడు వాడు పొరుగూళ్ళకు వెళ్ళి, తన కథ చెప్పుకుని దానం పడుతూండేవాడు.\n\n\"అత్యాశతో నువ్వు బిచ్చగాడుగా మారి పోయావు. ఇప్పుడు మన కేలోటూ లేదు. మళ్ళీ పూర్వంలా కష్టపడి బతుకుదాం.\" అన్నది ప్రలోభుడి భార్య.\n\n\"కష్టపడి పని చేసినంతకాలం, మన రోజులు బాగాలేవు. ఇదే మనకు అచ్చి వచ్చింది. నాకు సుఖంగా కూడా వున్నది.\" అని జవాబిచ్చాడు ప్రలోభుడు.\n\nవాడి భార్య అందుకు ఒప్పుకోక, \"మనం కష్టాల్లో వున్నప్పుడు దానం చేశాడు కాబట్టి, వైభోగుడికి పుణ్యం వచ్చింది. మన కప్పుడు అవసరం లేదు కాబట్టి, దానం చేసినవారికి పుణ్యమూ వుండదు; పుణ్యఫలితమూ వుండదు. ఊళ్ళోవాళ్ళందరూ, ఈ సంగతి తెలుసు కుని, దానం చేయడం మానేస్తే, అప్పుడు మనగతి ఏమౌతుంది? సోమరితనం, అన్ని జబ్బులకంటే ప్రమాదకరమైనది. ఒకసారి పట్టుకుంటే మరి వదలదు !''\n\nప్రలోభుడు, భార్య మాటలు లెక్క చేయకుండా. తన పద్ధతిలోనే ధన సంపాదన చేయసాగాడు.\n\nఇలా కొన్నాళ్ళు గడిచాక, వాడికి జబ్బు చేసింది.\n\nఆ ఊళ్లో ఎవరికి జబ్బు చేసినా, ముందుగా ప్రలోభుడికి ఏమైనా దానంగా యిచ్చి, తర్వాత మందు పుచ్చుకోవడం ఆచారమయింది. తానిప్పుడు ఎవరికి దానం యివ్వాలా అని, ప్రలోభుడు. వైద్యుడి దగ్గిర తన స్థితి చెప్పుకుని బాధ పడ్డాడు.\n\nఇది విని వైద్యుడు ఏదో ఆలోచిస్తూం డగా, ప్రలోభుడి భార్య. ఆయనను పక్కకు పిలిచి, \"మీ కారణంగా అంత వరకూ గౌరవంగా బతికే. నా భర్త బిచ్చగాడైపోయాడు. ఎన్ని చెప్పినా వినడం లేదు; మారడం లేదు. బిచ్చగాడి భార్య నని చెప్పుకునేందుకు నలుగురిలోనూ నాకెంతో చిన్నతనంగా వున్నది. పూర్వం కష్టపడి పని చేసే, నా భర్త, సోమరితనం కారణంగానే, యిప్పుడు మంచానపడ్డాడు. వైద్యం చేయడమే కాక, నా భర్త బుద్ధి మారేలా కూడా, ఏదైనా మందివ్వండి!\" అని చెప్పింది.\n\nవైద్యుడికప్పుడు, తను చేసిన పొర బాటు అర్థమయింది. ఆయన ప్రలోభు డితో, “దానధర్మాలవల్ల కొత్తగా పుణ్యం పుట్టదు; మార్పిడి జరుగుతుంది, అంతే ! నువ్వు, వైభోగుడి వద్ద దానంపడితే, నీ పుణ్యంలో కొంత, అతడికి పోయింది. ఆ తర్వాత వరుసగా దానాలు పట్టడం వల్ల. క్రమంగా నీ పుణ్యమంతా'పోయి, నీకిలా జబ్బు చేసింది. ఇప్పటికి మందు లతో, నీ జబ్బు నయం చేస్తాను. ఆ తర్వాత, దానం పట్టావా, నీకిక పుణ్యం వుండదు సరికదా. పుణ్యరి లేకుండా దానం పట్టిన పాపం వస్తుంది. ఆ తర్వాత, ఏ వైద్యం చేసినా నువ్విక బతకవు!\" అని చెప్పాడు.\n\nవైద్యుడు చెప్పింది విని. ప్రలోభుడు హడలిపోయాడు. జీవితంలో మళ్లీ దానం పట్టనని, వాడు ప్రమాణం చేశాడు. వైద్యుడి మందులకు మామూలు మని షయ్యాక, వాడు తిరిగి ఎప్పటిలాగే కష్టించి పని చేసి జీవించసాగాడు.\n\nఈసారి ప్రలోభుడికి అన్నీ కలిసి వచ్చి కొన్నేళ్ళ తర్వాత, తానూ భాగ్య వంతుడయ్యాడు.",
            "book_page_end": 54
        },
        {
            "title": "మహిమగల చెట్టు!",
            "book_page_start": 55,
            "pdf_page_start": 59,
            "pdf_page_end": 64,
            "author": "సుభద్ర హనుమంతరావు",
            "genre": "ఫాంటసీ కథ",
            "moral": "మహిమల మీద ఆధారపడటం కంటే సొంత ప్రయత్నం, నిజాయితీ, స్వావలంబన ముఖ్యం.",
            "keywords": [
                "మహిమగల చెట్టు",
                "తిమ్మరాజు",
                "సైన్యాధిపతి ద్రోహం",
                "మారువేషం",
                "వంశ చరిత్ర"
            ],
            "characters": [
                "తిమ్మరాజు",
                "రాజు (తండ్రి)",
                "సైన్యాధిపతి",
                "మంత్రి",
                "రాణి",
                "రామన్న",
                "దేవయ్య"
            ],
            "locations": [
                "నైశరాణ్య రాజ్యం",
                "అరణ్యం",
                "కారాగారం"
            ],
            "content": "నైశరాణ్య రాజ్యాన్ని తిమ్మరాజు అనే యువరాజుకు పట్టాభిషేకం చేశారు. అతడికి యౌవరాజ్య పట్టాభిషేకం చేశారు. ఒకనాడు తిమ్మరాజు విశ్రాంతిగా కూర్చుని, తమ వంశచరిత్రను చదువు తూండగా, అందులో ఒకచోట యిలా వున్నది: నైశరాణ్య ఉత్తరాన అరణ్యంలో, ఒక ముష్టిచెట్టు వున్నది. దాని కింద నిలబడి కోరసాయిశా స్త్రాలు ధరించగల. ఆ చెట్టు సాయంతో కొందరు రాజులు ప్రజల సమస్యలు పరిష్కరించి, రాజ్యాన్ని సుభిక్షం చేశారు.\n\nఇది చదివిన తిమ్మరాజు అరణ్యానికి వెళ్ళి, పది రోజులపాటు గాలించి మహిమ గల ముష్టిచెట్టును తెలుసుకున్నాడు. అది మారుమూల ఎండిపోయిన దశలో వున్నది. తిమ్మరాజు దాన్ని నిమ్మ నీరు, సైన్యాధి పతి, మంత్రుల సాయంతో బతికించుకున్నాడు. ఈలోగా, దానికి పక్కనే వున్న ఒక దేవగన్నేరు చెట్టు ఎండి, రాలి పోయింది.\n\nతరువాత తిమ్మరాజు, యావ ద్దేశంలోనూ, ఆ మహిమగల చెట్టు సాయంతో, పూర్వపు రాజుల లాగా ప్రజల సమస్యలు తీర్చి, మంచి రాజన్న పేరు తెచ్చుకోవా లని నిర్ణయించుకున్నాడు.\n\nఆ మర్నాడు, తిమ్మరాజు ఉద్యాన వనంలో వుండగా, సైన్యాధిపతి భార్య వచ్చి, \"ప్రభూ, నా పిల్లలు భోజనం చేసి రెండు రోజులైంది. వాళ్ళకు, వాళ్ళ నాన్నగారి పక్కన కూర్చుని భోజనం చేయడం అలవాటు,\" అన్నది.\n\nసైన్యాధిపతి రెండు రోజులకు, సరి హద్దుల్లో వున్న సైన్యం పరిశీలనకి వెళ్ళాడు. సైన్యాధిపతి భార్య చెప్పినది విన్న తిమ్మ రాజు, తన అనురూపం దాల్చి, అరణ్యంలో వున్న మహిమగలచెట్టు దగ్గిరకు వచ్చి నిలబడ్డాడు.\n\nఅతడు, సైన్యాధిపతి భార్యను బెంగ పడవద్దని చెప్పి పంపివేసి, తిన్నగా అరణ్యంలోకి వెళ్ళాడు.\n\nఅక్కడ తిమ్మరాజు చెట్టు కింద నిల బడి, సైన్యాధిపతి రూపం తెచ్చుకుని, సైన్యాధిపతి యింటికి వెళ్ళాడు.\n\nతమ తండ్రి రూపంలో వచ్చిన తిమ్మ రాజును చూడగానే, సైన్యాధిపతి పిల్లలు అతడి కాళ్ళను చుట్టేశారు. సైన్యాధిపతి భార్య ఎంతో సంతోషంగా పిల్లలకు భోజనం వడ్డించింది. తిమ్మరాజు వాళ్ళ పక్కన కూర్చుని తినిపించసాగాడు.\n\nసరిగా అదే సమయంలో, సరిహద్దు ప్రాంతాలకు వెళ్ళిన సైన్యాధిపతి తిరిగి వచ్చాడు. అతడు, తన రూపంతో వున్న తిమ్మరాజును చూసి ఆగ్రహంతో ఊగి పోతూ, ''దుర్మార్గుడా, ఎవరు నువ్వు?” అంటూ, దుడ్డుకర్ర తీసుకుని బాదసాగాడు.\n\nఆ దెబ్బలను ఓర్చుకోలేక తిమ్మరాజు. మొర్రోమంటూ కుప్పకూలిపోయి, జరిగిన దంతా చెప్పి, స్పృహకోల్పోయాడు. అతడు కోలుకునేందుకు పదిరోజులు పట్టింది.\n\nఒకనాడు తిమ్మరాజు, ప్రజల యోగ క్షేమాలు తెలుసుకోగోరి మారు వేషంలో బయలుదేరాడు. అతడు ఒక ఇంట్లో తీవ్రస్వరంతో మాట్లాడుకుంటున్న భార్యా భర్తలను చూసి, చాటుగా పొంచివుండి, వాళ్ళ మాటలను ఆలకించసాగాడు.\n\n“దీని వయసుపిల్లలు పెళ్ళిళ్ళయి కాపరాలు చేసుకుంటూంటే, దీనిబతుకిలా తెల్లారిపోవలసిందేనా?\" అని భార్య భర్తను కసురుకుంటున్నది.\n\nఅందుకు భర్త, ‘“ఆగవే! ఆదేవయ్యను రానీ, దీని పెళ్ళి క్షణాల్లో జరిపిస్తాను.\" అన్నాడు.\n\nతిమ్మరాజు అక్కడి నుంచి కదిలి. ఒక సందుమలుపు తిరిగేసరికి ఒక వర్త కుడి ఇంట్లో నుంచి మాటలువినిపించాయి. అతడు ఆ మాటలు కూడా వినసాగాడు.\n\nవర్తకుడి కొడుకు, తండ్రితో, \"ఆ దేవయ్య వచ్చేవరకూ, మనం వ్యాపారం మాని, గోళ్ళుగిల్లుకుంటూ కూర్చోవలసిం దేనా?'' అన్నాడు.\n\nదానికి వర్తకుడు, \"అంతే గదా, బాబూ!'' అని జవాబిచ్చాడు.\n\n\"ఆయన రావడం, మన కష్టాలు తీరడం జరిగే పనేనా?'' అన్నాడు వర్త కుడి కొడుకు విచారంగా.\n\nఈ సంభాషణ విన్నాక తిమ్మరాజు, ఒక నిర్ణయానికి వచ్చాడు. దేవయ్య రాక వల్ల, రెండు కుటుంబాల సనుస్యలు పరిష్కారం అవుతాయి! కనుక, తాను దేవయ్య రూపంలో వచ్చి, వారికి సాయ పడాలనుకున్నాడు. ఆ వెంటనే అతడు అరణ్యంలోని మహిమగలచెట్టు వద్దకు పోయి, దేవయ్య రూపంలో తిరిగివచ్చాడు.\n\nఈ దేవయ్య అనేవాడు కొద్దిపాటి పెట్టు బడితో సముద్ర వ్యాపారం చేసే వర్తకుడు. ఇతను, చంద్రయ్య అనేవాడి దగ్గిర నుంచి, కూతురు పెళ్ళికని దాచుకున్న పదివేల వరహాలనూ, వడ్డీ ఆశపెట్టి తీసుకున్నాడు. ఉల్లిపాయల వ్యాపారం చేసే వర్తకుడి నుంచి, ఉల్లిపాయలను అప్పుగా తీసుకు న్నాడు. ఆ తర్వాత పడవలలో తూర్పు దీవులకు వెళ్ళి, అక్కడ నష్టపోయాడు. తిరిగి వచ్చి రుణదాతలకు మొహం చూపించలేక, దేవయ్య ఆ దీవుల్లోనే కూలీ నాలీ చేసుకుంటూ స్థిరపడిపోయాడు.\n\nదేవయ్య రూపంలో వున్న తిమ్మరాజు, మొదట వర్తకుడి ఇంటి తలుపుతట్టి, అతడు తలుపు తీయగానే, \"ఏం, శెట్టి గారూ, బావున్నారా?\" అని అడిగాడు.\n\nదేవయ్యను పోల్చుకోగానే, వర్తకుడు ఆవేశంతో, తిమ్మ రాజును లోపలికి లాగాడు. తర్వాత తండ్రీ కొడుకులు అతణ్ణి చితకకొట్టి. చేతులు కట్టేసి, \"ఉల్లి పాయల డబ్బంతా వడ్డితోసహాకట్టు! '' అన్నారు.\n\nసంగతి బోధపడేసరికి, తిమ్మరాజుకు నిలువుగుడ్లు పడిపోయాయి. ఈ లోపల వర్తకుడి కొడుకు పోయి, చంద్రయ్యను పిలుచుకువచ్చాడు.\n\nచంద్రయ్య వస్తూనే, తిమ్మరాజును పిడికిళ్ళతో పొడిచి, ''కల్లబొల్లి కబుర్లు చెప్పి, పదివేల వరహాలు కాజేసి, పెళ్ళి కావలసిన నా బిడ్డకు అన్యాయంచేస్తావా? పద, రాజుగారి దగ్గిర తేల్చుకుందాం!\" అని తిమ్మరాజును కోటకు తీసుకుపోయాడు.\n\nఅక్కడ మంత్రి, చంద్రయ్యా, వర్తకుడూ చెప్పిందివిని. \"రాజుగారి ఆరోగ్యం బాగాలేదు. యువరాజుగారు ఎక్కడికో వెళ్ళారు. వీళ్ల ప్రస్తుతానికి కారాగారంలో వేయిస్తాను.\" అని తిమ్మ రాజును భటులకు అప్పగించాడు.\n\nకారాగారంలో వున్న తిమ్మరాజు. గస్తీ భటుల్లో ఒకడి కాళ్ళా వేళ్ళాపడి మంత్రిని పిలిపించుకుని, ఆయనకు సంగతిచెప్పి, విడుదలయాడు.\n\nకొన్ని నెలలు గడిచాక, రాచనగరులో చిత్రంగా దొంగతనాలు జరగసాగినై. ఒకనాడు కోశాగారంలోంచి చాలా పెద్ద మొత్తం డబ్బుపోయింది. ఇంకొకనాడు రాణీగారి నగలభోషాణం ఖాళీ అయింది.\n\nదొంగను పట్టడం ఎవరివల్లా కాకపోయే సరికి, తిమ్మరాజు స్వయంగా, ఆ పనికి పూనుకున్నాడు. అతను ఒకరాత్రి ఊర కుక్క రూపంలో, కోట ముఖద్వారాన్ని కాపలా కాస్తూండగా, దొంగ పెద్ద మూటతో అటుగా వచ్చాడు. తిమ్మరాజు పెద్దగా మొరుగుతూ, వాడిమీదికి పోయాడు. దొంగ చేతికందిన రాయి తీసుకుని, తిమ్మరాజు మీదికి విసిరి పారిపోయాడు.\n\nఅయినా, తిమ్మరాజు మొరుగుతూ దొంగవెంటపడ్డాడు. దొంగ సైన్యాధిపతి ఇంటికేసి పరిగెత్తి అక్కడ దొంగరూపం నుంచి సైన్యాధిపతి రూపందాల్చి. ఇంటి లోకి వెళ్ళాడు.\n\nతిమ్మరాజుకు సంగతి అర్థమైంది. సైన్యాధిపతి మహిమగల చెట్టు రహస్యం తెలుసుకుని యిలా ద్రోహానికి పాల్పడ్డా డన్న మాట!\n\nతిమ్మరాజు వెంటనే యువరాజుగా మారి భటులచేత సేనాధిపతిని బంధింప జేసి, జరిగినదంతా వివరంగా తండ్రికి చెప్పాడు.\n\nరాజు అంతావిని. \"అది మహిమగల చెట్టు కాదు; పనికిమాలినచెట్టు. దాన్ని వెంటనే నరికించి వెయ్యి!'' అన్నాడు.\n\nఅందుకు తిమ్మరాజు ఒప్పుకోక, ‘“అది మన పూర్వీకుల కాలంనుంచీ, మనను కాపాడిన చెట్టు. దానివల్ల చెడుకన్న మంచే ఎక్కువ జరిగే అవకాశం వున్నది. ఒకపనిచేద్దాం. ఆ చెట్టు చాయలకు యితరులెవరూ వెళ్ళకుండా, గట్టి రక్షణ ఏర్పాటుచేస్తే సరిపోతుంది.\" అన్నాడు.\n\nఆ మర్నాటినుంచీ మహిమగల ముష్టి చెట్టుకు, బందోబస్తు ఏర్పాటుచేయబడింది.\n\nఒక నెలరోజులు జరిగాక, రాణిగారికి ఒంటి శిరసుపోటు వచ్చింది. ఆస్థాన వైద్యుడు ఆమెను పరీక్షించి, \"మహారాజా, ఈ వ్యాధి కుదరాలంటే కట్టెలు కొట్టే రామన్న కావాలి. వాడు నాకు కనిపించి చాలాకాలమైంది. వెతికించండి!\" అన్నాడు రాజుతో.\n\nతిమ్మరాజు, రామన్నకోసం ఎంత వెతికించినా, వాడు కనబడలేదు. విసిగి పోయి, తిమ్మరాజు రామన్న రూపం ధరించి, ఆస్థాన వైద్యుణ్ణి కలుసుకున్నాడు. ఆస్థాన వైద్యుడు, అతనితో. \"రామన్నా. నీకు తెలిసిన దేవగన్నేరు చెట్టు వేరు కావాలి. దానితో రాణీగారికి వైద్యం చేయవలసివుంది,\" అని చెప్పాడు.\n\nతిమ్మరాజు అరణ్యానికి వెళ్ళి, దేవ గన్నేరుచెట్టు తెలియక చెట్టూ. పుట్టా గాలింపు మొదలుపెట్టాడు.\n\nకారాగారంలో వున్నప్పుడు, తిమ్మరాజు ద్వారా చెట్టు మహిమ విన్నప్పటినుంచీ మంత్రి తాను రాజుకావాలన్న ఆలోచనలో వున్నాడు. కాపలాభటుల్ని లోగట్టుకుని అతడు రాజు రూపం ధరించాడు. తర్వాత ఆ చెట్టును కొట్టివేయిస్తే, మరొకరూ, మరొ కరూ రూపాలు మార్చుకునే అవకాశం లేకుండాపోతుందని, భటులను చెట్టును నరికి వేయవలసిందిగా ఆజ్ఞాపించాడు.\n\nఅయితే, చెట్టును నరకడానికి భటు లెవరూ ముందుకురాక, \"ఈ మహిమగల చెట్టును నరికితే, కోరి అనర్థం తెచ్చు కున్నట్టే! ఈ పనిమాత్రం, మాకు చెప్ప కండి.” అన్నారు.\n\n\"అయితే, ఈ చుట్టుపక్కల ఎక్కడైనా కట్టెలు కొట్టుకు బతికేవాడు కనబడితే, పట్టుకురండి!'' అన్నాడు మంత్రి.\n\nభటులుపోయి, రామన్న రూపంలో వున్న యువరాజును పట్టుకువచ్చారు. అతడు కూడా చెట్టును నరకడానికి నిరాకరించాడు. రాజు రూపంలో వున్న మంత్రి, “నా మాటనే తిరస్కరిస్తావా?\" అని యువరాజును కొరడాలతో కొట్టమని భటులకు ఆజ్ఞయిచ్చాడు.\n\nభటులు కొరడాలు ఎత్తేలోపలే, తిమ్మ రాజు గొడ్డలితో మహిమగల చెట్టును నరకడం ప్రారంభించి, కొద్దిసేపట్లోనే దాన్ని పేళ్ళుగా చేశాడు.\n\nభటులు, ఆ పేళ్ళను అప్పటికప్పుడే తగలబెట్టారు.. మరుక్షణం రామన్న రూపంలో వున్న యువరాజుకు, నిజరూపం వచ్చేసింది. ఇది చూసి మంత్రి హడలి పోయి అక్కడి నుంచి పారిపోయాడు. భటులు క్షమించమంటూ తిమ్మ రాజు కాళ్ళ మీద పడ్డారు.\n\nతిమ్మరాజు కోటకు తిరిగివచ్చి, మంత్రి ద్రోహచింతన గురించీ, తాను మహిమగల చెట్టును నరికి బూడిదచేసిన సంగతీ తండ్రికి చెప్పాడు.\n\nరాజు అంతా విని, \"ఆ కట్టెలు కొట్టే రామన్న ఎక్కడున్నాడో మరొకసారి వెతికించి. మీ అమ్మకు చికిత్స సరిగా జరిగే ఏర్పాటు చెయ్యి. ఈ గొడవకంతకూ కారణమైన మన వంశ చరిత్ర తాళ పత్రా లు మరెవరికంటా పడకుండా జాగ్రత్తగా ఎక్కడైనా దాచెయ్యి,\" అని తిమ్మరాజుకు సలహాయిచ్చాడు.\n\nఇంతజరిగాక తిమ్మరాజుకు జ్ఞానోదయ మైంది. తండ్రి తదనంతరం అతడు రాజయ్యాక, తన స్వశక్తి పై తప్ప, మంత్రాలూ, మహిమల జోలికి పోలేదు.",
            "book_page_end": 60
        },
        {
            "title": "కోతిపనులు",
            "book_page_start": 61,
            "pdf_page_start": 65,
            "pdf_page_end": 66,
            "author": "చందమామ బృందం",
            "genre": "హాస్యం",
            "moral": "అత్యాశ దురాశకు దారితీసి నష్టాన్ని కలిగిస్తుంది.",
            "keywords": [
                "కోతులు",
                "అటుకులు",
                "అత్యాశ",
                "డబ్బు",
                "కోతి బుద్ధులు"
            ],
            "characters": [
                "ముసలివాడు",
                "ముసలివాడి భార్య",
                "పొరుగు ముసలమ్మ",
                "ముసలమ్మ భర్త",
                "కోతులు"
            ],
            "locations": [
                "గ్రామం",
                "కొండ",
                "గుడి"
            ],
            "content": "ఒక గ్రామంలో ఒక ముసలివా డుండే వాడు. ఒకనాడు వాడు తన భార్య ఇచ్చిన అటుకులు మూటకట్టుకుని కొండ మీద గడ్డి కోయబోయాడు. అక్కడ వాడు తన అటుకుల మూటను ఒక చెట్టుకొమ్మకు వేళ్ళాడగట్టి, గడ్డి కోయ నారంభించాడు. వాడు కొంతసేపు గడ్డి కోసి, అలుపు తీర టానికి కూర్చుని ఉండగా ఎక్కడి నుంచో కోతులు మందగా వచ్చి చెట్టుకొమ్మన వేళ్ళాడే మూట నుంచి అటుకులు తీసు కుని తినేశాయి.\n\nముసలివాడు ఇదంతా చూస్తూ, మాటా పలుకూ లేకుండా. కదలక మెదలక కూర్చున్నాడు. కోతులు వాణ్ణి చూసి ఏదో విగ్రహమనుకుని, కొంతసేపు కిచకిచ లాడాయి. తరవాత కూడబలుకున్నట్టుగా అవి అన్నీ ముసలివాడి వద్దకు వచ్చి. వాణ్ణి ఎత్తుకుని, కొంత దూరంలో ఉండే పాడుబడిన గుడికి తీసుకుపోయి, దాని మెట్ల మీద కూర్చోబెట్టాయి.\n\nతరవాత అవి వెళ్లిపోయి కొంత సేపటికి గుప్పిళ్ళతో డబ్బులు తెచ్చి ముసలివాడి ముందు వెదజల్లి, తమ దారిన తాము వెళ్ళిపోయాయి.\n\nఅంత సేపూ ముసలివాడు కళ్లు మూసు కుని కదలకుండా కూర్చున్నాడు. ఆ గుడిలో ఉండే విగ్రహానికి దారే పొయ్యే వాళ్ళు చిల్లరడబ్బులు వెయ్యటం కోతులు చూసి ఉండాలి. ఆ డబ్బులను అవి తీసుకుపోయి, ఎక్కడో భద్రంగా దాచి, వాటిని ఇప్పుడు ముసలివాడికి ఇచ్చేశాయి.\n\nకోతులు వెళ్ళిపోయాక ముసలివాడు కోతిబుద్ధులను చూసి నవ్వుకున్నాడు. ఏమైనా ఆ రోజు తన అదృష్టం బాగుం దనుకుని, వాడు ఆ డబ్బులన్నీ జాగ్రత్తగా ఏరుకుని, దారిలో తనకూ తన భార్యకూ కొత్తబట్టలు కొని, ఇంటికి వెళ్ళి, మిగిలిన డబ్బు భార్యకిచ్చి, చక్కగా పిండివంట చేయించుకు తిన్నాడు.\n\nవాళ్ళు భోజనం చేస్తుండగా పొరుగు నున్న ముసలమ్మ వచ్చి. \"ఏమిటి విశేషం? ఇద్దరూ కొత్తబట్టలు కట్టుకుని పండగ చేసుకుంటున్నారు!\" అని ఆశ్చర్యపడుతూ అడిగింది.\n\nముసలివాడి భార్య, ఆ ముసలిదానికి కూడా పిండివంటలు పెట్టి, కోతుల కథ అంతా చెప్పింది.\n\nఆ ముసలిది అంతా విని, ఆదరాబాదరా ఇంటికి వెళ్ళి, తన మొగుడితో కోతుల సమాచారం చెప్పి, \"నువు కూడా వెళ్ళి కోతులిచ్చే డబ్బులు తేరాదూ?\" అన్నది సంతోషంగా.\n\nముసలిదాని భర్త సరే నన్నాడు.\n\nమర్నాడు ముసలిది తన మొగుడికి అటుకులు మూటకట్టి ఇచ్చింది. వా డా మూటను తీసుకుని బీడు మీదికి వెళ్ళి. అటుకుల మూటను ఒక చెట్టుకొమ్మకు తగిలించి. బీడు మధ్య నిశ్చలంగా విగ్రహం లాగా కూర్చున్నాడు.\n\nకొంత సేపటికి కోతులు వచ్చాయి. కొమ్మకు వేలాడుతూన్న మూట విప్పి అటుకులు తినేశాయి. విగ్రహం లాగా కూర్చుని ఉన్న ముసలిదాని మొగుణ్ణి సమీపించి ఎత్తుకుని పోసాగాయి.\n\nముసలిదాని మొగుడికి వాటి చేష్టలకు నవ్వొచ్చింది. వాడు పకపకా నవ్వటమే గాక కళ్ళు తెరిచి చూశాడు. అది చూసి కోతులకు పట్టరాని కోపం వచ్చింది. అవి వాణ్ణి కింద పారేసి, నెత్తిన చాలాసార్లు మొట్టి, జుట్టు బాగా పీకి, ఒళ్ళు రక్కి, గెంతుతూ వెళ్ళి పోయాయి.\n\nచావు తప్పి కన్ను లొట్టబోయినంత పని అయి, కాళ్ళీడ్చుకుంటూ తన భర్త ఇంటికి చేరేసరికి ముసలిది తమ పాత బట్టలన్నీ తగలబెట్టేసి, తన భర్త కొత్త బట్టలు కొనుక్కొస్తాడని ఎదురు చూస్తున్నది!",
            "book_page_end": 62
        },
        {
            "title": "ప్రకృతివింతలు",
            "book_page_start": 63,
            "pdf_page_start": 67,
            "pdf_page_end": 67,
            "author": "చందమామ బృందం",
            "genre": "జనరల్ నాలెడ్జ్",
            "moral": "N/A",
            "keywords": [
                "తిమింగిలం పళ్ళు",
                "ఈగలు",
                "వ్యాధులు",
                "ఒపోసం",
                "ప్రకృతి వింతలు"
            ],
            "characters": [],
            "locations": [
                "అమెరికా",
                "మసాచుసెట్స్"
            ],
            "content": "*పెద్దపళ్ళు*\nఅమెరికాలోని మసాచుసెట్స్ వేలింగ్ మ్యూజి 'యంలో అతి పెద్దవైన ఒక జత కిందిదవడ పళ్ళు వున్నాయి. పదకొండు అంగుళాల పొడవు గల ఈ తిమింగిలం పళ్ళు 3.88 కి॥గ్రా॥ బరువు వున్నది.\n\n*అపాయం*\nమామూలుగా ఇళ్ళల్లో వుండే ఈగలు ప్రపంచంలో అతి ప్రమాదకరమైన రోగాలకు కారణంగా వుంటున్నాయి. కలరా, టైఫాయిడ్, ప్లేగు వంటి భయంకరమైన ముప్ఫైరకాల వ్యాధులు ఈగల ద్వారానే వ్యాపిస్తున్నవి :\n\n*ఒపోసం'*\nఅమెరికన్ ఒపోసం — అడవిపిల్లి వంటి ఒక జంతువు. ఇది తరుమబడి ఇక తప్పించుకోలేని స్థితికి గురి అయినప్పుడు — కదలా మెదలక పడిపోయి చనిపోయినట్టు నటిస్తుంది :",
            "book_page_end": 63
        }
    ],
    "statistics": {
        "total_stories": 14,
        "author_counts": {
            "చందమామ బృందం": 8,
            "మాచిరాజు కామేశ్వరరావు": 1,
            "రాంబాబు": 1,
            "మనోజ్ దాస్": 1,
            "వసుంధర": 1,
            "జొన్నలగడ్డ రామలక్ష్మి": 1,
            "సుభద్ర హనుమంతరావు": 1
        },
        "genre_counts": {
            "జనరల్ నాలెడ్జ్": 2,
            "పురాణగాథలు": 1,
            "సామాజిక కథ": 3,
            "ఫాంటసీ ధారావాహిక": 1,
            "బేతాళ కథ": 1,
            "చారిత్రక వ్యాసం": 1,
            "నైతిక కథ": 2,
            "పౌరాణిక ధారావాహిక": 1,
            "ఫాంటసీ కథ": 1,
            "హాస్యం": 1
        }
    }
}