{
    "book_id": "చందమామ_1987_05",
    "stories": [
        {
            "title": "భృగుమహర్షి",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణగాథలు",
            "moral": "భక్తుడిపట్ల భగవంతుడి అవ్యాజానురాగానికి సంకేతం అది.",
            "keywords": [
                "త్రిమూర్తులు",
                "సత్వగుణం",
                "పరీక్ష",
                "శ్రీవత్సం",
                "యోగనిద్ర"
            ],
            "characters": [
                "భృగుమహర్షి",
                "బ్రహ్మ",
                "సరస్వతి",
                "శివుడు",
                "పార్వతి",
                "విష్ణువు",
                "మునులు"
            ],
            "locations": [
                "బ్రహ్మలోకం",
                "కైలాసం",
                "వైకుంఠం"
            ],
            "content": "త్రిమూర్తులయిన బ్రహ్మ, విష్ణు, మహేశ్వరులలో సత్వగుణ ప్రధానుడు ఎవరు? అన్న సందేహం\nఒకానొకప్పుడు మునులకు కలిగింది. మునులు బ్రహ్మమానస పుత్రుడయిన భృగుమహర్షి వద్దకు వెళ్ళి,\nతమ సందేహాన్ని వ్యక్తం చేశారు. మునుల సందేహాన్ని తీర్చడానికి, భృగువు త్రిమూర్తుల దర్శనానికి\nబయలుదేరాడు.\n\nమొదట ఆయన బ్రహ్మలోకానికి వెళ్ళాడు. సరస్వతి వీణవాయిస్తూ ఉండగా, బ్రహ్మ కళ్ళు\nమూసుకుని సృష్టి కార్యంలో నిమగ్నుడై ఉండి, భృగువు రాకను గమనించలేదు. భృగువు ఆగ్రహం\nచెంది బ్రహ్మను శపించి కైలాసానికి వెళ్ళాడు. అక్కడ శివపార్వతులు నృత్యంలో లీనమై భృగువు\nరాకను ఏమాత్రం పట్టించుకోలేదు. మహర్షి క్రోధావేశంతో శిపుణ్ణి శపించి వైకుంఠానికి పయన\nమయ్యాడు.\n\nవైకుంఠంలో విష్ణువు శేషశయనంమీద పవళించి, యోగనిద్రలో ఉన్నాడు. తనవంటి గొప్ప\nభక్తుడు వచ్చినా పట్టించుకోకుండా, కర్తవ్యాన్ని మరచి నిద్రపోతున్నాడన్న ఆగ్రహంతో, భృగువు\nవిష్ణువు వక్షస్థలంపై తన్నాడు.\n\nవెంటనే విష్ణువు మేల్కాంచి, \"మహర్షీ, కఠినమైన నా వక్షాన్ని తాకడంవల్ల, మృదువైన తమ\nపాదం కందిపోలేదుకదా !\" అంటూ వెళ్ళి మునిపాదాలు పట్టుకుని ఒత్తసాగాడు !\n\nతన తొందరపాటుకు భృగువు ఎంతగానో బాదపడి, విష్ణువుకు క్షమాపణలు చెప్పుకున్నాడు.\nవిష్ణువు మందహాసంతో, తన వక్షంలో ఎల్లప్పుడూ భృగుపాద చిహ్నంగా శ్రీవత్సం ఉంటుందని,\nభృగువుకు వరమిచ్చారు. భక్తుడిపట్ల భగవంతుడి అవ్యాజానురాగానికి సంకేతం అది :\n\nభృగువు పరమానందంతో మునులవద్దకు పోయి, త్రిమూర్తులలో మహావిష్ణువే సత్వగుణ\nప్రధానుడనీ, భక్తుల పాలిటి కల్పవృక్షమనీ వాళ్ళకు తెలియజేశాడు.",
            "book_page_end": 10
        },
        {
            "title": "గోపీనాధుడి అంచనా",
            "book_page_start": 11,
            "pdf_page_start": 11,
            "pdf_page_end": 16,
            "author": "శ్రీరామకమల్",
            "genre": "సాంఘిక కథ",
            "moral": "ఇతరులను అంచనా వేయడం కంటే, మన కుటుంబ సభ్యుల గొప్పతనాన్ని గుర్తించి, వారి విజయాలకు మనమే పునాది అని తెలుసుకోవడం ముఖ్యం. విచక్షణ, వివేక జ్ఞానం గొప్ప విద్యల కంటే విలువైనవి.",
            "keywords": [
                "అంచనా",
                "విచక్షణాజ్ఞానం",
                "వివేకం",
                "కుటుంబం",
                "కవిత్వం"
            ],
            "characters": [
                "ఉమాశంకరుడు",
                "పార్వతి",
                "గోపీనాధుడు",
                "లక్ష్మి",
                "రమ",
                "మహారాజు",
                "గండోదరశాస్త్రి"
            ],
            "locations": [
                "రాజసభ",
                "కూరల సంత",
                "ఉమాశంకరుడి ఇల్లు"
            ],
            "content": "ఉమాశంకరు డనే ఆయన గొప్ప కవి.\nఅయితే, ఆయన తన కవిత్వాన్ని ధన\nసంపాదనకు ఉపయోగించలేదు. పెద్ద\nలిచ్చిన ఆస్తితోనే, ఆయన తన నలుగురు\nపిల్లల్ని పెంచి పెద్దవాళ్ళను చేశాడు.\nభార్య పార్వతి కూడా, ఎంతో పొదుపరి\nకావడంవల్ల, ఆయన డబ్బు గురించి\nఏనాడూ యిబ్బంది పడలేదు.\n\nఇప్పుడు, ఉమాశంకరుడి పెద్ద\nకొడుకు, న్యాయాధికారికి ప్రధాన సలహా\nదారుగా వుంటున్నాడు. న్యాయశాస్త్రంలో,\nఅతడికి తెలియని మెలుకువలు లేవని\nఅందరూ చెప్పుకుంటారు. పెద్దకూతురు\nలక్ష్మికీ, రెండో కూతురు రమకూ కూడా,\nవివాహాలైపోయాయి. అల్లుళ్ళిద్దరూ అన్న\nదమ్ములు. ఇద్దరూ కూడా ఆ ఊళ్ళోనే\nవ్యాపారం చేసుకుంటూ ఉచ్ఛస్థితిలో\nవున్నారు.\n\nఉమాశంకరుడి పిల్లలందరిలోకి చిన్న\nవాడు. గోపీనాధుడు. వాడు బాగా చదువు\nకున్నప్పటికీ ప్రత్యేకించి ఏ విద్యలోనూ\nప్రావీణ్యత లేదు.\n\nఒక పర్యాయం, రాజసభలో, ఇద్దరు\nనర్తకీమణుల మధ్య పోటీ జరిగినప్పుడు,\nవారిలో ఎవరు గొప్పో తేల్చడం, మహా\nవిద్వాంసులకే సాధ్యపడలేదు. అప్పుడు,\nజనం మధ్యలోంచి, గోపీనాధుడు\nముందుకువచ్చి \"నర్తకీమణుల గొప్ప\nతనాన్ని అంచనా వేయడం వల్ల, వారికి\nమాత్రమే న్యాయం చేకూరుతుంది. వారిరు\nవురికీ, తగురీతిగా కానుకలిస్తే. నాట్య\nకళకు న్యాయం కలుగుతుంది. నర్తకీ\nమణులకు న్యాయం జరగడంలో, ఆలస్యం\nఅయినా నష్టం లేదు. నాట్య క ళ కు\nమాత్రం వెంటనే న్యాయం జరిగేలా\nచూడండి!'' అని మహారాజును కోరాడు.\n\nరాజుకు, . గోపీనాధుడి మాటలు\nనచ్చాయి. ఆయన ఆలస్యం చేయకుండా\nనర్తకీమణులిద్దరికీ విలువైన కానుకలిచ్చి,\nవారి గొప్పతనాన్ని నిర్ణయించే భారం,\nనిపుణులకు వదిలి పెట్టాడు.\n\nతర్వాత ఆయన. గోపీనాధుణ్ణి\nపిలిచి, “నీ విచక్షణాజ్ఞానం మెచ్చ\nదగింది. ఈ రోజు నుంచి, నా ఆంతరంగిక\nసలహాదారుగా వుండ గోరుతున్నాను.\" \nఅన్నాడు.\n\nదానికి గోపీనాధుడు వినయంగా\n\"ప్రభూ, తమకు సలహాలివ్వగలిగినంత,\nఅనుభవం, నాకు లేదు. తమకు సమర్థు\nలైన వాళ్ళిచ్చే సలహాలలోని, మంచి,\n\nచెడ్డలను మాత్రం, నా విచక్షతో పరిశీలించి\nచెప్పగలను.\" అన్నాడు.\n\nరాజు అందుకు అంగీకరించాడు.\nఅచిరకాలంలోనే, గోపీనాధుడికి, మను\nపుల శక్తిసామర్థ్యాలను అంచనా వేయ\nడంలో, సాటి ఎవరూ లేరని పేరు\nవచ్చింది. ఈ పేరు నిలబెట్టుకోవడం\nకోసం, గోపీనాధుడు తానెక్కడ వున్నప్ప\nటికీ, మనుమలను అంచనా కట్టడం, ఒక\nఅలవాటుగా మార్చుకున్నాడు.\n\nఒక పర్యాయం, అతడు కూరల\nసంతలో వుండగా, ఒకడు ఎక్కువ\nధరకు, మరొక డు తక్కువ ధరకు\nవంకాయ లమ్ముతున్నారు. ఆ సమ\nయంలో, గోపీనాధుడి పక్కన వున్న\nస్నేహితు డొకడు. ''ఈ యిద్దరిలో, నువ్వె\nవరిని మెచ్చుకుంటావు ?'' అని అడిగాడు.\n\n\"తక్కువ ధరకు అమ్మేవాడిని!\"\nఅన్నాడు గోపీనాధుడు తడుముకోకుండా.\n\n\"మరి, వాడమ్మే కాయల్లో, నాల్గింట,\nమూడు వంతులు పుచ్చులు. ఎవరికైనా,\nఎక్కువ ధర వాడి దగ్గిర కొంటేనే లాభం.\nఎందుకంటే, వాడి దగ్గిర కాయలన్నీ\nమంచివి.\" అన్నాడు గోపీనాధుడి\nస్నేహితుడు.\n\n\"అవుననుకో! కాని, వాళ్ళిద్దరూ\nవ్యాపారంలో అపారంగా డబ్బు సంపా\n\nయించాలనుకుంటున్నారు. అందుకు\nప్రజల నాకర్షించే పద్ధతి తెలియాలి.\nప్రజల్లో, నాణ్యతకంటే, ధరకే ప్రాధాన్యత\nనిచ్చే వాళ్ళెక్కువ. అన్న విషయం\nగ్రహించి, ఎక్కువ సంపాదించినవాడే —\nవీళ్ళిద్దరిలో మెచ్చదగినవాడు.\" అన్నాడు\nగోపీనాధుడు.\n\nస్నేహితుడు. గోపీనాధుణ్ణి ఎంతగానో\nఅభినందించడమేకాక, ఈ విషయం గోపీ\nనాధుడి ఇంట్లో చెప్పి, \" ఎప్పుడెవరిని\nగురించి అడిగినా, ఇట్టే అంచనా వేసి\nచెప్పగలగడంలో, గోపీనాధుడు తనకు\nతానే సాటి.'' అన్నాడు.\n\nఅప్పుడు ఉమాశంకరుడి ఇంట్లో,\nఅల్లుళ్ళిద్దరూ. కూతుళ్ళతో సహా వచ్చి\nవున్నారు. మర్నాడే పండగ కావడం వల్ల,\nఇల్లంతా సందడిగా వున్నది.\n\nగోపీనాధుడి అక్క రమ, వాడితో,\n\"అందరి శక్తిసామర్థ్యాలూ అంచనా వేసి\nచెప్పడం కాదు; నువ్వు మన ఇంట్లోవాళ్ళ\nగురించి చెప్పగలగాలి,'' అన్నది.\n\n\"దానికేముంది. తప్పకుండా చెబు\nతాను,\" అన్నాడు గోపీనాధుడు.\n\nముందు వాడు; బా వ గార్లిద్దర్ గొప్ప\nతనాన్నీ మెచ్చుకున్నాడు. ఎందుకంటే —\nసాధారణంగా తల్లిదండ్రులు, బాగా\nసంపాయిస్తున్న వ్యాపారులైతే, పిల్లలు\nచదువుకోకుండా అల్లరిచిల్లరిగా\nచెడిపోతారు. గోపీనాధుడి బావలిద్దరూ\nకూడా చక్కగా చదువుకున్నారు.\n\nతర్వాతవాడు, అన్నగారితో. “న్యాయాధి\nకారికి సలహాలివ్వడం, కత్తి మీద సాము\nవంటిది. న్యాయం సక్రమంగా జరిగితే,\nఅది న్యాయాధి కారి గొప్పతనం అవుతుంది.\nఅలా కానప్పుడు అది సలహాదారుడి\nతప్పంటారు. అంటే, సలహాదారుకెప్పుడూ\nమంచిపేరు రాదు — కానీ నీకు వచ్చింది.\nఇది నీ గొప్పతనం !\" అన్నాడు.\n\nపెద్దక్క లక్ష్మి గురించి చెబుతూ,\n\"చిన్నప్పుడు, ఒకపక్క వంటపనుల్లో\nఅమ్మకు సాయం చేస్తూ, మరోపక్క\nదారంతో బట్టల మీద బొమ్మలు కుట్టడం,\nచాపలల్లడం వంటి ప్రయోజనకరమైన\nపనులెన్నో నేర్చుకున్నది. అవి నేర్చు\n\nకునేందుకు తీరుబడి చేసుకోవడమే, ఆ\nవయసులో పెద్ద విశేషం !'' అని చెప్పాడు.\n\n\"మరి, నా సంగతి చెప్పు!\" అని\nఅడిగింది, వాడి చిన్నక్క రమ.\n\n\"నువు సంగీతం నేర్చుకోవడమే, ఒక\nగొప్ప విశేషం!\" అన్నాడు గోపీనాధుడు.\n\n\"అదేంకాదు. నాకు సంగీతం అంత\nబాగా రాలేదు. నువ్వు నన్ను వెటకారం\nచేస్తున్నావు.'' అన్నది రమ చిన్నబుచ్చు\nకుంటూ.\n\nగోపీనాధుడు చిన్నగా నవ్వి, \"విశేష\nమెందుక్కాదు ! నువ్వు, గండోదరశాస్త్రి\nదగ్గిర సంగీతం నేర్చుకుని కూడా. ఆ\nమాత్రం పాడగలుగుతున్నావంటే— అది\nపెద్ద విశేషమే కదా !\" అన్నాడు.\n\nఅందరూ ఘల్లుమంటూ నవ్వారు.\n\nగండోదరశాస్త్రి గొప్ప సంగీత విద్వాం\nసుడే కాని, తన వద్ద చేరిన శిష్యుల\nనాయన, అనేక విధాల కంగారుపెట్టి,\nవచ్చినది కూడా మరిచిపోయేలా చేస్తాడని,\nఅందరూ చెప్పుకుంటారు.\n\nఆ తర్వాత, 'గో పీ నా ధుడు యిలా\nచెప్పాడు: \"ఇక అమ్మ సంగతి! ఆమె\nపిల్లలందర్నీ పెంచి పెద్దచేసి —ఇంత\nవాళ్ళను చేసిన ఘనత, పూర్తిగా అమ్మది.\nనాన్నగారెన్నడూ ధనసంపాదన గురించి\nఆలోచించక పోయినా అభ్యంతరం చెప్పక,\n\nఉన్నంతలోనే పొదుపుగా సంసారాన్ని\nఈడ్చుకు వచ్చింది.”\n\nగోపీనాధుడి తల్లి పార్వతి సిగ్గుపడుతూ,\n\"అయితే, మీ నాన్నగారిని గురించి కూడా\nచెప్పు!'' అని అడిగింది.\n\nఉమాశంకరుడు, తనను గురించి\nకొడుకేమంటాడో అని కుతూహలంగా\nఎదురుచూశాడు.\n\nఅయితే గోపీనాధుడు, \"ఈ ఇంట్లో,\nఎవరి గురించీ యిక చెప్పను,'' అనేశాడు.\n\nఉమాశంకరుడు చివాలున అక్కడి\nనుంచి లేచి, గది బయటకు వెళ్ళి\nపోయాడు. ఆయన మనసు బాగా లేదని\n\n\"ఏమిటిలా మధ్యలో లేచి వచ్చారు?\"\nఅని అడిగిందామె భర్తను.\n\nఅందుకాయన, “నేను అన్ని విధాలా\nఅసమర్థుణ్ణి. పెద్దలు ఆస్తి యిచ్చారు;\nదానితోనే, పిల్లలు పెద్దవాళ్ళయేదాకా\nగడిచింది. పిల్లల బాగోగులన్నీ నువ్వు\nచూశావు. ఇప్పుడు నా దగ్గిర ఏమీ లేదు.\nసంసారం పిల్లల సంపాదనతో గడుస్తున్నది.\nనేనెవరికన్నా సాయం చేయాలన్నా.\nపిల్లల సాయం కోరాలి. పిల్లలు నన్ను\nగౌరవించేందుకు నేను చేసిందేమీ లేదని,\nఈ రోజే నాకర్థమైంది.'' అన్నాడు.\n\nఆ జవాబు విన్న పార్వతి మనస్సు\nచివుక్కుమన్నది. ఆమె భర్తతో, “వాడేదో\nసరదాగా అన్న మాటలను, మీరిలా అర్థం\n\nచేసుకున్నారా? ఇలా మీరు మధ్యలో\nవచ్చేస్తే, అంతా ఏమనుకుంటారు?\" అని\nభర్తకు సర్దిచెప్పి, తిరిగి ఆయనతో గది\nవైపుకు దారితీసింది.\n\nఅయితే, వాళ్ళిద్దరూ గదిలోకి వెళ్ళ\nకుండా గుమ్మం దగ్గిరే ఆగిపోయారు. ఆ\nసమయంలో గోపీనాధుడు. అందరికీ\nతండ్రిని గురించి చెప్పబోతూ. వాడి\nఅన్నయ్యను ఉద్దేశించి, \"అన్నయ్యా,\nమీరు చేస్తున్న పనులన్నిటిలోనూ, ఎంతో\nకొంత నాకు ప్రవేశమున్నది. అందువల్లనే..\nమీ అందరినీ అంచనా వేయగల సాహసం\nచేశాను. కాని, అది నాన్నగారి విషయంలో,\nఎలా సాధ్యపడుతుంది? ఆయన మహాను\nభావుడు. ఆయన కవిత్వం, నాకర్థం\nకాదు. తను కష్టపడుతూ కూడా, యితరు\nలకు సాయపడే, ఆయన దానగుణం.\nనాకర్థం కాదు. తన కవిత్వాన్ని, ధన\nసంపాదనకుపయోగించకూడదనే, ఆయన\n\nప్రయత్నిస్తూ, ఈ మాత్రం తెలిసి\nసంపాయించాను. ఊహల్లో కూడా ఆయన\nమంచి, చెడ్డలనెంచాలని ప్రయత్నించ\nలేదు. అలాంటప్పుడు, నే నాయన నెలా\nఅంచనా వేయగలను?\" అన్నాడు\nచిన్నగా నవ్వుతూ.\n\nఈ మాటలు విన్న ఉమాశంకరుడు,\nచప్పున గదిలోకి పోయి, గోపీనాధుణ్ణి\nకౌగలించుకుని \"నా గొప్పతనమంటూ\nవుంటే, అది నీ వంటి కొడు కు ను\nపొందడంలోనే వున్నది ! \" అన్నాడు\nఎంతో ఆనందంగా.\n\nగోపీనాధుడు, తండ్రి పాదాలంటి,\n\"ఏ తనయుడూ, తన తండ్రిని అంచనా\nవేయలేడు. నా అన్నలు, అక్కలు,\nతల్లి— అందరూ, మీరున్నారన్న ధైర్యం\nతోనే, తమ తమ పనులు సక్రమంగా\nనిర్వర్తించారు.\" అన్నాడు.\n\nఉమాశంకరుడు. తన సంతానంతో\nమరిన్ని సంవత్సరాలు చాలా హాయిగా\nజీవించాడు.",
            "book_page_end": 16
        },
        {
            "title": "హారానికి వజ్రం",
            "book_page_start": 17,
            "pdf_page_start": 17,
            "pdf_page_end": 18,
            "author": "చందమామ బృందం",
            "genre": "నీతి కథ",
            "moral": "ఎంపిక కష్టం కాకుండా ఉండటానికి, కొద్దిపాటి చెడ్డ వాటి మధ్య ఒక మంచి వస్తువును ఉంచితే, దాన్ని వెంటనే గుర్తించవచ్చు. అతిగా ఎంపికలు ఇస్తే అయోమయం పెరుగుతుంది.",
            "keywords": [
                "వజ్రం",
                "హారం",
                "ఎంపిక",
                "వర్తకులు",
                "వివేకం"
            ],
            "characters": [
                "కిశోరవర్మ",
                "మనోరమ",
                "ధనగుప్తుడు",
                "చంద్రచూడుడు",
                "నాగదత్తుడు"
            ],
            "locations": [
                "గోవర్ధనగిరి రాజభవనం",
                "కాంచనపురం",
                "చందనపురం",
                "వరుణపురం"
            ],
            "content": "గోవర్ధనగిరి మహారాజు కిశోరవర్మ, తన\nకుమార్తె మనోరమను హిమపురి యువ\nరాజు జయసేనుడి కిచ్చి వివాహం చేయ\nనిశ్చయించాడు. రాజపురోహితుడు వివా\nహానికి ముహూర్తం కూడా నిర్ణయించాడు.\n\nవివాహసమయంలో రాకుమార్తె ధరిం\nచేందుకు, కిశోరవర్మ ఒక అందమైన\nహారాన్ని తయారు చేయించాడు కాని,\nహారం మధ్యలో వేయవలసిన మంచి\nవజ్రం ఆయనకు లభ్యం కాలేదు.\n\nఎంతోమంది వజ్రాల వర్తకులు, విలు\nవైన వజ్రాల నెన్నిటినో మనోరమకు\nచూపించారు. ఆమెకు వాటిల్లో ఒక్కటి\nకూడా నచ్చలేదు. ఆ పరిస్థితిలో, కాంచన\nపురం, చందనపురం, వరుణపురాల\nనుంచి—ధనగుప్తుడు, చంద్రచూడుడు,\nనాగదత్తుడు అనే ముగ్గురు వర్తకులు,\nతమ వద్ద వున్న వజ్రాలను చూపవచ్చారు.\n\nధనగుప్తుడు ముందుగా మనోరమను\nదర్శించి, తాను తెచ్చిన వజ్రాలను ఒక\nపళ్ళెంలో పోశాడు. మనోరమ వాటిని\nకొంతసేపు పరీక్షించి చూసి, \"అన్నీ\nఎంతో బావున్నాయి. కాని, వీటిల్లో దేన్ని\nనా హారం కోసం తీసుకోవాలో తెలియడం\nలేదు.\" అన్నది.\n\nవెంటనే ధనగుప్తుడు పళ్ళెంలోంచి,\nఒక వజ్రాన్ని తీసి, \"ఇది తమ హారానికి\nచాలా బావుంటుంది.'' అన్నాడు.\n\nమనోరమ కోపంగా, \"వజ్రాన్ని ఎన్నిక\nచేయవలసింది నేను: నువ్వుకాదు!\"\nఅంటూ అక్కడి నుంచి వెళ్ళిపోయింది.\n\nతర్వాత చంద్రచూడుడు వచ్చి. తన\nవద్ద వున్న వజ్రాలను పళ్ళెంలో పోశాడు.\nవాటిని చూస్తూనే మనోరమ, \"ఆహాఁ,\nఅద్భుతం! వజ్రాలన్నీ, ఒకదాన్ని మించి\nమరొకటి అందాలు చిమ్ముతున్నాయి.\n\nనా హారానికి ఏది ఎన్నుకోవాలో తెలియక\nఅయోమయంగా వున్నది.\" అన్నది.\n\nచంద్రచూడుడు, ఒక వజ్రాన్ని పళ్ళెం\nలోంచి తీసి, 'ఇదే. యువరాణి గారి\nహారానికి సరితూగే వజ్రం,\" అన్నాడు.\n\nమనోరమ యీసారి మరింత కోపంగా,\n\"వజ్రాన్ని ఎన్నిక చేయవలసింది నేను\nగాని, నువ్వు కాదు. ఇక వెళ్ళు\" అన్నది\n\nఆ తర్వాత నాగదత్తుడు వచ్చి. \"యువ\nరాణిగారి కోసం, ఒక అద్భుతమైన\nవజ్రాన్ని తెచ్చాను. అదేదో గుర్తించి, వారే\nస్వయంగా ఎన్నుకుంటారు.\" అంటూ\nవజ్రాలను పళ్ళెంలో గుమ్మరించాడు.\n\nమనోరమ వజ్రాలను కొంత సేపు పరీక్షగా\nచూసి, వాటిల్లో నుంచి ఒకదాన్ని తీసు\nకుని, “ఇదే, నా హారానికి తగిన వజ్రం!\"\nఅని, నాగదత్తుడికి వజ్రం ఖరీదుతో\nపాటు, సరి అయిన వజ్రం తెచ్చినందుకు\nబహుమానం కూడా యిప్పించింది.\n\nనాగదత్తుడు రాజభవనం నుంచి\nబయిటికి రాగానే, ధనగుప్తుడు, చంద్ర\n\nచూడుడు, అతణ్ణి \"ఎంతో విలువైన వజ్రా\nలను తెచ్చి కూడా, మేము రాకుమార్తెను\nతృప్తిపరచలేక పోయాము. నీ పద్ద, ఆమె\nవెంటనే వజ్రాన్ని ఎన్నుకోవడంలో వున్న\nరహస్యం ఏమిటి?\" అని అడిగారు.\n\nఅందుకు నాగదత్తుడు, \"మీరు,\nరాకుమారికి అన్నీ విలువైన వజ్రాలు\nచూపించారు. అందువల్ల, ఆమె వాటిల్లో\nనుంచి, తనకు కావలసినదాన్ని ఎన్నిక\nచేయలేకపోయింది.\" అన్నాడు.\n\n\"ఆ మాట నిజమే అనిపిస్తున్నది.\nమరి, నువ్వు ఎలాంటి పథకం వేసి,\nవజ్రాన్ని అమ్మ గలిగావు ?\" అని అడి\nగారు వర్తకు లిద్దరూ.\n\nఆ ప్రశ్నకు నాగదత్తుడు నవ్వి, “పెద్ద\nపథకం అంటూ ఏమీ లేదు. నేను, ఒకే\nఒక అందమైన వజ్రాన్ని తీసుకుని, దానిని\nఅంతగా విలువలేని వజ్రాలతో కలిపి,\nపళ్ళెంలో వుంచాను. రాకుమారి, ఆ అంద\nమైన వజ్రాన్ని తన హారానికి ఎన్నిక\nచేయడంక్షణం కూడాపట్టలేదు. \" అన్నాడు.",
            "book_page_end": 18
        },
        {
            "title": "జ్వాలాద్వీపం",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ఫాంటసీ/సాహసం",
            "moral": "వాగ్దానాన్ని నిలబెట్టుకోవాల్సిన కష్టం, నిజమైన స్వభావాన్ని పరీక్షించడం.",
            "keywords": [
                "రాక్షసుడు",
                "వాగ్దానం",
                "రాజకుమారుడు",
                "పరీక్ష",
                "అపహరణ"
            ],
            "characters": [
                "చిత్రసేనుడు",
                "కాంతిమతి",
                "ఉగ్రాక్షుడు",
                "అమరపాలుడు",
                "యువరాజు",
                "గొర్రెల కాపరి కొడుకు",
                "ఉగ్రదత్తుడు"
            ],
            "locations": [
                "కపిలపురం కోట",
                "అడవి",
                "తోట"
            ],
            "content": "[చిత్రసేనుడు రాజ్యంలో తల ఎత్తిన బందిపోట్లనూ, దారిదోపిడిగాళ్ళనూ \nఎంతో\nచాకచక్యంతో లొంగతీసుకున్నాడు. ఈలోపల రాణి కాంతిమతి కుమారుణ్ణి కన్నది. వాడికి\nఐదేళ్ళు నిండగానే ఉగ్రాక్షుడు వచ్చాడు. చిత్రసేనుడు అతడికి ఒక బాలుణ్ణి\nయిచ్చాడు. ఆ బాలుడు రాకుమారుడు కాదని ఉగ్రాక్షుడు తెలుసుకున్నాడు. తరవాత— ]\n\nఉగ్రాక్షుడు కోటద్వారం దగ్గిరకు రావటం\nచూస్తూనే అమరపాలుడు, చిత్రసేనుడి\nవద్దకు పోయి, \"మహారాజా ! ఆ రాక్ష\nసుడు భూమి దద్దరిల్లేలా అడుగులు వేస్తూ,\nకోటలోకి వస్తున్నాడు.\" అని చెప్పాడు.\n\nచిత్రసేనుడు నివ్వెరపోయాడు. రాణి\nకాంతిమతి వెలవెలపోయింది. \"అయితే,\nఆ కుర్రవాడెవడైందీ ఉగ్రాక్షుడు గ్రహించా\nడన్నమాట!'' అన్నాడు చిత్రసేనుడు.\n\n“అలాగే తోస్తున్నది.\" అంటూ చిత్ర\nసేనుడు కాంతిమతి కేసి ఓ క్షణ కాలం\nచూసి, \"మనం విచారించి లాభం లేదు.\nనేను అతడికి వాగ్దానం చేసినప్పుడు\nపరిస్థితులు యీ విధంగా పరిణమిస్తవని\nవూహించలేకపోయాను.'” అన్నాడు.\n\n\"వాణ్ణి హతమారిస్తేనో, మహారాజా?''\nఅన్నాడు అమరపాలుడు.\n\n\"అది అంత తేలిగ్గా సాధ్యమయేది\nకాదు. ఒకవేళ సాధ్యం అయినా, రాజ్యం\nఅల్లకల్లోలం కావటం నేను మాట\nతప్పాననే అపకీర్తి పొందటం జరిగి తీరు\nతుంది.'' అన్నాడు చిత్రసేనుడు.\n\nరాణి కాంతిమతి చప్పున ఆసనం మీది\nనుంచి లేచి, \"మహారాజా ! ఆ రాక్షసుడి\nసంగతి నాకు వదలండి.\" అంటూ తన\nగది కేసి వెళ్ళిపోయింది.\n\nఇంతలో ఉగ్రాక్షుడు రాజప్రాసాదం\nసమీపించి, ‘“మహారాజా, మహారాజా!''\nఅంటూ గావుకేకలు పెట్టాడు. ఆ కేకలు\n\nవింటూనే చిత్ర సేనుడూ, అమరపాలుడూ\nమేడమెట్లు దిగి కిందికి వచ్చారు. చిత్ర\nసేనుడు ఉగ్రాక్షుడి కేసి చిరునవ్వు\nనవ్వుతూ, ''ఏం జరిగింది ఉగ్రాక్షా?\"\nఅన్నాడు.\n\n\"మోసం మహారాజా! మీరీ విధంగా\nఆడితప్పుతారని నేననుకోలేదు.'' అన్నాడు\nఉగ్రాక్షుడు భుజం మీది నుంచి కుర్రవాణ్ణి\nకిందకు దింపుతూ.\n\n\"దాసీ వల్ల పొరపాటుజరిగిపోయింది.\nవాళ్ళు హడావిడిలో నీకు రాజకుమారుడి\nబదులు మంత్రి కుమారుణ్ణి యిచ్చారు.'' \nఅన్నాడు అమరపాలుడు.\n\n“వీడు మంత్రికుమారుడా ? అహ్హహ్హ.”\nఅంటూ ఉగ్రాక్షుడు పెద్దగా నవ్వి, కుర్ర\nవాణ్ణి రెండు చేతులతో పట్టి పైకెత్తుతూ.\n\"వీడు వంటవాడి కొడుకు, మంత్రి\nకుమారుడు కాదు. అసలు నాకు కావల\nసింది చిత్రసేన మహారాజుగారి మొదటి\nసంతానం. దానికి బదులు ఈ రాజ్యమంతా\nనా కిస్తానన్నా తీసుకోను.'' అన్నాడు.\n\n\"కొంచెం ఆగు. కుర్రవాడికి మంచి\nదుస్తులు తొడిగి యిప్పుడే తీసుకువస్తారు.\"\nఅన్నాడు చిత్రసేనుడు.\n\nక్షణాల మీద దాసీలు చక్కని పట్టు\nదుస్తులతో అలంకరించిన ఒక కుర్రవాణ్ణి\nతెచ్చి, ఉగ్రాక్షుడి ముందు నిలబెట్టారు.\n\nఉగ్రాక్షుడు ఆ కుర్రవాడి కేసీ, దాసీల\nకేసీ ఒకటి రెండుసార్లు పరీక్షగా చూసి,\nదాసీలతో, ''అమ్మాయిలూ, మీరు హడా\nవిడిలో రాజకుమారుడికి మరెవరినైనా\nతీసుకురాలేదుగదా ?\" అని అడిగాడు.\n\n\"నీకు అంత అనుమానం అయితే\nఅబ్బాయినే అడుగు,\" అన్నారు దాసీలు.\nఈలోపల చిత్రసేనుడు అక్కడి నుంచి\nవెళ్ళిపోయాడు. ఉగ్రాక్షుడు కుర్రవాణ్ణి\nసమీపించి, వాణ్ణి చేతుల్లోకి తీసుకుంటూ,\n\"నీ పేరేమిటి బాబూ?\" అని అడిగాడు.\n\n\"యువరాజు,'' అన్నాడు కుర్రవాడు.\n\nదాసీలు పెద్దగా నవ్వుతూ, \"అదేం\nప్రశ్న ఉగ్రాక్షా? 'నీ వెవరి కొడుకువు?'\nఅని కుర్రవాణ్ణి ప్రశ్నిస్తే నిజం బయట\nపడేదిగదా ?\" అన్నారు.\n\n\"నన్ను మోసం చేయదలుచుకుంటే\nఅలాంటి ప్రశ్నకు వీడు ఎలాంటి\nజవాబివ్వాలో ముందుగానే మీరు నేర్పి\nవుంటారు. అందుకనే నేను మరోరకం\nప్రశ్న అడిగాను. వీడు రాజకుమారుడవునో\nకాదో తెలుసుకునేందుకు, అడవిలో వీడి\nకొక పరీక్ష వున్నది. ఈసారి కూడా మీరు\nనన్ను మోసం చేసినట్టు బయటపడిందో.\nమీ దాసీ లందర్నీ ఎత్తుకుపోయి, నా\nబంట్లకు యిచ్చి పెళ్ళి చేసేస్తాను.\"\nఅన్నాడు ఉగ్రాక్షుడు.\n\nఉగ్రాక్షుడు అన్న మాటలు విని కొందరు\nదాసీలు నవ్వుకున్నారు. కొందరు భయ\nపడ్డారు. ఉగ్రాక్షుడు కుర్రవాణ్ణి భుజాన\nఎక్కించుకుని వేగంగా అడుగులు వేసు\nకుంటూ అడవిలో ప్రవేశించాడు.\n\nఉగ్రాక్షుడు అడవిలో కొంతదూరం\nనడిచిన తరవాత, కుర్రవాణ్ణి రాజకుమారు\nడవునో కాదో పరీక్ష చెయ్యాలనుకున్నాడు.\nఅతడికి దారిమధ్య వంటవాడి కొడుకు\nజారవిడిచిన కర్రపుల్ల కనబడింది.\nఉగ్రాక్షుడు కుర్రవాణ్ణి భుజం మీది నుంచి\nదించి, కర్రపుల్లను అతడి చేతికి అందిస్తూ,\n\"ఈ కర్రపుల్ల నీకిస్తే ఏం చేస్తావురా,\nబాబూ?'' అని ప్రశ్నించాడు.\n\n\"ఇది నాకెందుకు ? మా అయ్య\nకిస్తాను,'' అన్నాడు కుర్రవాడు ఉగ్రాక్షుడు\nఉలిక్కిపడ్డాడు. మళ్ళీ తనను మోస\nగించి వుంటారన్న అనుమానం అతడికి\nకలిగింది.\n\n\"మీ అయ్య ఈ కర్రతో ఏం చేస్తాడు?''\nఅని అడిగాడు అతడు.\n\n\"మంద విడిచి ఏదన్నా గొర్రె పారి\nపోవాలని చూస్తే, ఈ కర్రతో దాని కాళ్లు\nవిరగేస్తాడు,'' అన్నాడు కుర్రవాడు.\n\n\"అరె కుంభకర్ణుడా! నువ్వు రాజు\nగారి గొర్రెలు కాచేవాడి కొడుకువన్న\nమాట ! ఎంత మోసం. ఎంత మోసం!\nగొర్రెలు కాచేవాడి కొడుకును, రాజకుమారు\n\n-డని నా కిస్తారా!'' అంటూ ఉగ్రాక్షుడు\nకళ్ళెర్రచేసి, కుర్రవాణ్ణి భుజాన వేసుకుని,\nహుంకరిస్తూ కపిలపురం కోటకు బయలు\nదేరాడు.\n\nఉగ్రాక్షుడు అడవిదాటికోటముందున్న\nమైదానం కేసి చూసేసరికి అక్కడ\nకొందరు గుర్రపు రౌతులూ, సైనికులూ\nనిలబడి వున్నారు. వాళ్ళను చూస్తూనే\nఉగ్రాక్షుడు, \"వీళ్ళందర్నీ చిత్రసేనుడు\nనా మీద యుద్ధానికి పంపలేదుగద,\"\nఅనుకున్నాడు. కాని, అతడు వాళ్ళను\nసమీపిస్తున్నకొద్దీ అతడికి రాజభటుల\nముందు నిలబడిన అమరపాలుడూ,\nఅతడి పక్కన పట్టువస్త్రాలు ధరించి\nధగధగ మెరిసిపోతున్న ఒక ఐదేళ్ళ\nకుర్రవాడూ కనిపించారు. \"వీడు, రాజ\nకుమారుడయి వుంటాడు.” అనుకున్నాడు\nఉగ్రాక్షుడు తృప్తిగా.\n\nఉగ్రాక్షుడు అల్లంత దూరంలో వుండ\nగానే అమరపాలుడు పెద్దగా కేక పెట్టి,\n\"ఉగ్రాక్షా! ఇడుగో రాజకుమారుడు.\nరెండవసారి కూడా దాసీలవల్లనే పొర\nపాటు జరిగిపోయింది. ఏమీ అనుకోకు.\"\nఅన్నాడు.\n\n“ఈ పొరబాట్లన్నీ దాసీలు చేస్తున్నవా?\"\nఅంటూ ఉగ్రాక్షుడు హేళనగా నవ్వి,\n''అయితే, నువ్వు ఈసారి పొరబాటు పడి\n\nఎవరబ్బాయిని యివ్వ బో తు న్నావు ?''\nఅని అడిగాడు.\n\n\"ఈ కుర్రవాడు ఎవరో కాదు, యువ\nరాజు, చిత్రసేన మహారాజు ప్రథమ\nసంతానం!\" అన్నాడు అమరపాలుడు\nకోపంగా.\n\nఉగ్రాక్షుడు ఆ కుర్రవాణ్ణి పరీక్షగా\nచూసి, వీడు తప్పక రాజకుమారుడే అని\nదృఢపరుచుకుని, \"నన్నింత ఆయాస\nపెట్టి, మీరింత ఆయా స ప డే క న్న —\nమొదటిసారిగానే యువరాజును నాకిస్తే\nసరిపోయేదిగదా ?'' అన్నాడు.\n\n\"నువ్వు రాక్షసుడివి గనక కన్న కడుపు\nతీపి ఎలా వుంటుందో నీకు తెలియదు.\nరాణి\nమూర్ఛపోయింది. మహారాజు\nదుఃఖంతో తన గదిలో పడుకుని వున్నాడు.\nఆయన ముందూ వెనకలు ఆలోచించ\nకుండా నీకు చేసిన వాగ్దానం, ఈనాడు\nఎంత విచారకారణం అయిందో నీకు\nతెలియదు. సరే, నువ్వు వచ్చిన పని\nఅయిందిగదా?\" అన్నాడు అమరపాలుడు.\n\n\"అవునవును;\" అంటూ ఉగ్రాక్షుడు\nబిక్కమొహం వేసి, రాజకుమారుణ్ణి\nభుజం మీదికి ఎత్తుకుంటూ, \"ఏదో ఒక\nనాడు వచ్చి మహారాజుగారి దర్శనం చేసు\nకుంటాను,'' అంటూ అడవికేసి బయలు\nదేరాడు.\n\n\"ఇక మీదట రాజకుమారుడికి ఎటు\nవంటి కష్టం కలగకుండా చూస్తూ, పెంచి\nపెద్దవాణ్ణి చేసే భారం నీది, జాగ్రత్త !''\nఅంటూ అమరపాలుడు వెనక నుంచి\nకేక వేశాడు.\n\nఉగ్రాక్షుడు ఆ కేక వింటూనే నడుస్తున్న\nవాడల్లా ఆగి, వెనుదిరిగి, \"ఈనాటి\nనుంచి వీడు చిత్రసేన మ హా రా జు\nకుమారుడు కాదు, నా కుమారుడు —\nఉగ్రదత్తుడు! తెలిసిందా ?'' అంటూ\nహుంకరించాడు.\n\nఉప్పొంగుతున్న ఉత్సాహంతో ఉగ్రా\nక్షుడు అరణ్యానికి అడ్డంపడి తన కోట\nకేసి నడుస్తూ, భుజం మీద వున్న రాజ\n\nరాకుమారుడితో, “బాబూ, ఇవాళటి నుంచి\nనువ్వు నా కుమారుడివి. నీ పేరు ఉగ్ర\nదత్తుడు. ఈ అడవి అంతా నీదే. నీకు\nసేవ చెయ్యటానికీ, నీ ఆజ్ఞల్ని పాలించేం\nదుకూ వందలకొలది బంట్లు మన కోటలో\nవున్నారు.'' అన్నాడు.\n\nఉగ్రాక్షుడు తన కోటను సమీపించాడు.\nకోటముందు తమ తమ కుటుంబాలతో\nరాక్షసబంట్లు సోలుపులుగా నిలబడి\nవున్నారు. వాళ్ళు ఉగ్రాక్షు, రాకుమా\nరు చూస్తూనే జయజయ ధ్వానాలు\nచేశారు.\n\nఉగ్రాక్షుడు తన సేవకులకు రాకుమా\nరుణ్ణి చూపుతూ, 'వీడు మీ కాబోయే\n\nనాయకుడు, పేరు ఉగ్రదత్తుడు! ''\nఅన్నాడు. వెంటనే 'ఉగ్రదత్తుడికీ జై |'\nఅన్న కేకలు వినిపించినై ఉగ్రాక్షుడు\nకోటలో ప్రవేశించి, అక్కడ చక్కగా\nఅలంకరించిన ఒక గదిలో ఉగ్రదత్తుణ్ణి\nభుజం మీది నుంచి దింపుతూ, “ఉ గ్రదత్తా,\nఈ గది నీది. నీతో కలిసి ఆడుకునేందుకు\nనీ వయసువాళ్ళే అయిన యిద్దరు బాలుర్ని\nతెప్పిస్తాను.'' అన్నాడు.\n\nఉగ్రాక్షుడు తన బంట్లలో ముఖ్యులైన\nవారిని నలుగురిని పిలిచి, “మీరు యిప్పుడే\nబయలుదేరి వెళ్ళి ఉగ్రదత్తుడి వయసు\nవాళ్ళయిన యిద్దరు మగపిల్లల్ని పట్టుకు\nరండి. ఇది కొంత రహస్యంగా జరగాలి.\nమనం పల్లెల మీద పడి పిల్లల్ని అపహరిస్తు\nన్నట్టు చిత్రసేన మహారాజుకు తెలియ\nకూడదు.\" అన్నాడు.\n\n“అయితే, ఈ పని రాత్రివేళ జరగటమే\nమంచిది,\" అన్నా డొక బంటు.\n\n\"అలాగే చెయ్యండి. కాని, చీకట్లో\nతెలియక ఏ గుడ్డివాళ్ళనో, కుంటివాళ్ళనో\nపట్టుకునివస్తే మాత్రం మీ చర్మాలు\nవొలుస్తాను. ఇదుగో, మీరు పిల్లల్ని దొంగి\nలించిన ఇంట్లో ఈ బంగారు కాసుల\nసంచులు వదిలి రండి.\" అంటూ ఉగ్రా\nక్షుడు తన బంట్లకు బంగారం వున్న రెండు\nసంచులు ఇచ్చాడు.\n\nకొద్ది రోజులు గడిచినై. ఒకనాటి\nఉదయం ఉగ్రాక్షుడు ఉగ్రదత్తుణ్ణి కోట\nముందున్న ఆవరణలో ఆడిస్తూ వుండగా\nనలుగురు రాక్షసబంట్లుపాటలు పాడుతూ,\nఈలలు వేస్తూ అక్కడికి పరిగెత్తుకు\nవచ్చారు. వాళ్ళ చేతుల్లో ఉగ్రదత్తుడి\nవయసువాళ్ళే అయిన యిద్దరు కుర్ర\nవాళ్ళున్నారు.\n\nవాళ్ళను చూస్తూనే ఉగ్రదత్తుడు\nఉత్సాహంగా గంతులు వేయసాగాడు.\nకాని, ఆకుర్రవాళ్ళిద్దరూ భయంతో బిక్కు\nబిక్కు మంటున్నారు. ఉగ్రాక్షుడు తన\nబంట్లతో, ‘\"ఎవరికీ తెలియకుండా\nరహస్యంగానే ఈ ఇద్దర్నీ పట్టుకొచ్చారా?\"\nఅని అడిగాడు.\n\n\"పరాయి కంటికి తెలీదు, మహా\nనాయకా, ఇద్దర్నీ ఊరిబయట చెరువుగట్టు\nనున్న ఇళ్లల్లో నుంచి పట్టుకొచ్చాం. ఆ సమ\nయంలో పెద్దవాళ్ళెవరూ లేరు. మీరిచ్చిన\nబంగారు కాసుల సంచులు ఇళ్ళల్లో\nవదిలాం.'' అన్నారు రాక్షస బంట్లు.\n\nఇంతలో కొత్తగా పట్టుకొచ్చిన కుర్ర\nవాళ్ళిద్దరూ ఒక్కసారిగా గొంతులెత్తి\nఏడవ సాగారు. వాళ్ళిద్దరిని చూసి\nఉగ్రదత్తుడు కూడా కెవ్వుమని ఏడుపు\nప్రారంభించాడు.\n\nఉగ్రాక్షుడు ముగ్గుర్నీ సముదాయిం\nచేందుకు ప్రయత్నిస్తూ తన బంట్లతో,\n\"వీళ్ళను తోటలోకి తీసుకుపోయి ఆడిం\nచండి. అక్కడ వున్న పులిపిల్లల్నీ ఎలుగు\nకూనల్నీ చూస్తే ఏడుపు మానొచ్చు. వీళ్ళు\nముగ్గురూ పెరిగి పెద్దవాళ్ళయ్యేవరకూ,\nవీళ్ళను గురించిన సమాచారం అడవిలో\nవున్న గ్రామవాసు లెవరికీ తెలియ\nకూడదు,'' అన్నాడు.\n\nవెంటనే రాక్షసబంట్లు కోట వెనక\nవున్న తోటలోకి ముగ్గురు బాలుర్నీ తీసుకు\nపోయారు. అక్కడ పులి, ఎలుగుబంటి\nమొదలైన క్రూరమృగాల పిల్లలు చెట్లకింద\nఆడుకుంటున్నవి. వాటిని చూస్తూనే ఉగ్ర\nదత్తుడూ, తతిమ్మా యిద్దరు కుర్రవాళ్లూ\nఏడుపు మానారు.",
            "book_page_end": 26
        },
        {
            "title": "బేతాళ కథలు: ప్రజలమనిషి",
            "book_page_start": 27,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "ఫాంటసీ/సందిగ్ధత",
            "moral": "రాజు ఎప్పుడూ తన పౌరుషాన్ని, వివేకాన్ని కోల్పోకూడదు. నిజమైన పాలకుడు ప్రజల సమస్యల మూలాలను అర్థం చేసుకుని, దొంగల కంటే ఎక్కువ మేలు చేసి ధర్మప్రభువుగా నిలబడతాడు.",
            "keywords": [
                "బేతాళుడు",
                "రాజధర్మం",
                "గజదొంగ",
                "పన్నులు",
                "ధర్మప్రభువు"
            ],
            "characters": [
                "విక్రమార్కుడు",
                "బేతాళుడు",
                "లలితాదిత్యుడు",
                "కమలేశ్వరుడు",
                "గంగన్న (లోకనాధుడు)"
            ],
            "locations": [
                "శ్మశానం",
                "లక్షణ దేశం",
                "రాజధాని నగరం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టు పైనుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా,\nఈ అర్ధరాత్రి వేళ హాయిగా హంసతూలికా\nతల్పంమీద నిద్రించవలసిన నువ్వు, ఏ\nకారణంవల్ల, ఈ భీతిగొల్పే శ్మశానంలో\nతిరుగుతున్నావో, నాకర్థం కావడంలేదు.\nరాజు లలితాదిత్యుడిలాగా, నువ్వూ ఏ\nశత్రువు వల్లనో, ప్రజలలో అప్రతిష్ఠపాలై\nయిక్కడికి రాలేదు గద! రాజైనవాడు,\nఅన్ని వేళలా వివేకీ, పౌరుషశాలీ అయి\nవుండాలి. ఎంతటి గడ్డు పరిస్థితులలో\nనైనా, వాటిని ఒక్కక్షణ కాలం కూడా\nకోల్పోరాదు. అలాకానినాడు. అతడు\nరాజనిపించుకో లేడు. ఇందుకు ఉదా\nహరణగా, రాజు లలితాదిత్యుడి క థ\n\nచెబుతాను, శ్రమ తెలియకుండా, విను,”\nఅంటూ యిలా చెప్పసాగాడు :\n\nలక్షణ దేశాన్ని పాలించే లలితా\nదిత్యుడికి, తన జన్మదినంనాడు, రాజ్యం\nలోని ప్రజలలో ఎక్కువమంది అభిమా\nనించే వ్యక్తికి, ఘనమైన సన్మానం\nచేయాలన్న ఆలోచన కలిగింది. అటు\nవంటి వ్యక్తి ఎవరో తెలుసుకురమ్మని\nఆయనచారులను రాజ్యంనలుమూలలకూ\nపంపాడు.\n\nచారులు, ఒకనెల రోజులపాటు రాజ్య\nమంతా తిరిగివచ్చి లలితాదిత్యుడితో,\nప్రజలు ఎక్కువగా అభిమానించే వ్యక్తి,\nగజదొంగ గంగన్న అని తెలియబరిచారు.\n\nఅందుకు లలితాదిత్యుడు, ఆశ్చర్యపడి,\nమంత్రి కమలేశ్వరుడితో, ''గంగన్న\nహత్యలూ, దోపిడీలూ చేస్తున్న సంగతి,\nఅందరూ ఎరిగినదే! వాడిని సజీవంగా\nపట్టి తెచ్చినవారికిగానీ, అది సాధ్యం\nకానప్పుడు, తల నరికి తెచ్చినవారికిగానీ,\nలక్ష వరహాలు బహూకరించగలమని\nప్రకటన చేశాం,'' అన్నాడు.\n\n\"అవును, మహారాజా ! అయి నా\nవాడింతవరకూ పట్టుబడలేదు,'' అన్నాడు\nమంత్రి.\n\n\"దానికి కారణం, వాడికి ప్రజల\nసహకారం వుండడమే అని తెలుస్తున్నది.\nరాజు శిక్షించదలచిన ఒక గజదొంగకు\nప్రజలు రక్షణ యిస్తూ అభిమానించడం,\nఒక విధమైన రాజద్రోహమే అవుతుంది.\nగదా!\" అన్నాడు లలితాదిత్యుడు.\n\nమంత్రి కొద్ది సేపు ఆలోచించి, “మనం,\nఆ దొంగను అభిమానించే ప్రజలెవరో,\nఅందుకు గల కారణాలేమిటో, ముందు\nతెలుసుకోవడం అవసరం. అలాకాక,\nప్రజలను శిక్షించడం ప్రారంభిస్తే, వ్యవ\nహారం రచ్చకెక్కి, రాజ్యంలోనేకాక,\nసాటి రాజుల్లో కూడా అవమానానికి గురి\nకావలసివస్తుంది.\" అన్నాడు.\n\nఅ తర్వాత, మంత్రి సలహామీద, గజ\nదొంగ గంగన్నకు, ప్రజలలో వచ్చిన\n\nపలుకుబడికి కారణాలేమిటో తెలుసు\nకునేందుకు, రాజు ఆయనతో కలిసి మారు\nవేషంలో బయలుదేరాడు.\n\nవాళ్ళిద్దరూ, రాజ్యంలో ఎన్నో ప్రాంతాలు\nతిరుగుతూ, గంగన్నను గురించి ప్రజలను\nప్రశ్నించసాగారు. అయితే, ప్రతిఒక్కడూ,\nగంగన్న దేవుడిలాంటి మనిషి అనడం\nతప్ప, వాడిని గురించిన వివరాలుగానీ,\nఆచూకీగాని యివ్వలేదు.\n\nఒకనాడు రాజూ, మంత్రీ ఒక గ్రామం\nలోని సత్రంలో బసచేసి వుండగా, వారికి\nలోకనాధుడనే యువకుడితో పరిచయం\nఅయింది. వాళ్ళు, అతడితో తాము\nపరదేశస్థులమని చెప్పి, \"మీ రాజుగారు,\nగంగన్న అనే గజదొంగను పట్టి యిచ్చిన\nవారికి, లక్ష వరహాలిస్తామని చేసిన\nప్రకటన సంగతి విన్నాం. వాడిని పట్టుకుని\nఆ లక్షవరహాల బహుమానం పొందాలన్న\nపట్టుదలతో, యీ రాజ్యానికి వచ్చాం.\nకాని, ఎవరినడిగినా, వాడు దేవుడిలాంటి\nమనిషి అంటున్నారు. యిదేమి వింత!\"\nఅన్నారు.\n\nదానికి లోకనాధుడు పెద్దగా నవ్వి,\n\"ఆ గంగన్నకు ప్రజలలో వున్న గౌరవం\nతెలిసి కూడా, 80영 మీ పట్టుదల\nమానలేదంటే, నిజంగానే మీరు పరదేశీ\nయుల్లా కనబడుతున్నారు!'' అన్నాడు.\n\nఈ జవాబు విని లలితాదిత్యుడు\nకోపంగా. \"ఒక గజదొంగకు ఆశ్రయం\nయిస్తూ అతడు గొప్పవాడని చెప్పడాన్ని\nబట్టే, ఈ దేశప్రజలు నైతికంగా పతనా\nవస్థలో వున్నారని తెలుస్తున్నది. మీ రాజు\nధర్మబుద్ధి గలవాడు గనక సరిపోయింది;\nఈ ధోరణి మరే దేశంలోనయినా రాజ\nద్రోహంగా ఎంచబడుతుంది,'' అన్నాడు.\n\nలోకనాధుడు, రాజు ముఖంలో కి\nసూటిగా చూస్తూ. \"ఈ దేశపు రాజుతో\nపోల్చినప్పుడు, గంగన్న ఏమాత్రం దొంగ\nకానేకాడు,'' అన్నాడు.\n\nఅందుకు రాజు మరింతకోపంగా ఏదో\nఅనబోతుండగా, మంత్రి అతడికి కనుసైగ\n\nచేశాడు. ఆయనకు, యీ లోకనాధుడి\nనుంచి, గంగన్నను గురించిన సమాచారం\nరాబట్టవచ్చునన్న నమ్మకం కలిగింది.\n\n\"క్షమించండి! గంగన్నపట్ల ప్రజల\nకున్న అభిమానం తెలుసుకుని కూడా,\nకొంత పరుషంగా మాట్లాడాం. కాని,\nమమ్మల్ని ఒక సంశయం వేధిస్తున్నది.\nగంగన్న దొంగకాదనీ, రాజుకన్న మంచి\nవాడనీ, ప్రజలు ఎందుకనుకుంటున్నారో\nఅర్థం కావడంలేదు. రాజు పన్నులు\nవిధించడం, ప్రజల్ని దోచుకోవడం లాటి\nదన్న అభిప్రాయం కూడా వారికి వుండడం,\nచాలా ఆశ్చర్యం కలిగిస్తున్నది.\" అన్నాడు\nమంత్రి.\n\nలోకనాధుడు కొద్ది క్షణాలు మౌనంగా\nవూరుకుని, \"వాస్తవం ఏమిటో చెప్ప\nమంటారా? ఈ దేశపు రాజు, బీదా గొప్పా\nఅన్న జ్ఞానం లేకుండా, ప్రజలందరినుంచీ\nబలవంతంగా పన్నులు వసూలు చేస్తాడు.\nఅందులో ఒక్కవంతైనా, వాళ్ళ సౌక ర్యాల\nకోసం ఖర్చుపెట్టడు. గంగన్న అలాకాదు.\nఅన్యాయంగా ధనం సంపాయించే\nవాళ్ళనూ, అవినీతిపరుల్నీ మాత్రమే\nదోచుకుంటాడు. అలా దోచిన ధనాన్ని,\nపేదసాదలకు పంచిపెడతాడు. అతడి\nచలవవల్ల, ఎన్నో కుటుంబాలకు నిలవ\nనీడ దొరికింది. అతణ్ణి దేవుడనుకోవడంలో\nవింత ఏమీలేదు,\" అన్నాడు.\n\nమంత్రి చిరునవ్వు నవ్వి. \"మీరు\nచెప్పింది, ఒక విధంగా బాగానే వున్నది.\nఅయితే, పన్నులు విధించడం, వసూలు\nచేయడం, ఆ ధనాన్ని ఎలా ఖర్చుచేయాలో\nనిర్ణయించవలసింది. రాజేకదా! అలాం\nటప్పుడు, యీ గంగన్న మధ్య కల్పించు\nకుని, అరాజకం సృష్టించడం చూస్తూంటే,\nఅతడేదో ఒకనాడు సిం హా స నాన్ని\nచేజిక్కించుకోవాలన్న ఆశతో వున్నాడన్న\nఅనుమానం కలుగుతున్నది.\" అన్నాడు.\n\nఆ మాటలు వింటూనే లోకనాధుడు,\nఅడ్డంగా తలాడించి, \"గంగన్నకు అలాంటి\nదురుద్దేశం లేనేలేదు. దేశం అవసరాలకు\n\nమించిన అధిక పన్నులు. దోపిడీతో\nసమానం. యుద్ధభయం లేకపోయినా,\nరాజు ఒక లక్షమంది సైనికులను పోషిస్తు\nన్నాడు. ఈమధ్య ఆయన ఎంతో సొమ్ము\nవెచ్చించి, తన ఆస్థాన నర్తకికి, ఒక\nసుందర భవనం నిర్మింపజేశాడు. తన\nకోసం వేసవి కొకటీ, శీతాకాలానికొకటీ\nపెద్ద ప్రాసాదాలు కట్టించుకున్నాడు.\nఇదంతా ప్రజల నుంచి పన్నుల రూపంగా\nవసూలు చేసిన ధనం వృధా చేయడమే\nఅవుతుంది. ఇందువల్లనే, రాజు ప్రజలకు\nదొంగగానూ, గంగన్న ప్రజలమనిషిగానూ\nకనబడుతున్నారు!\" అన్నాడు.\n\nరాజు తలవంచుకుని కొంతసేపు\nఆలోచిస్తూ వూరుకుని, తర్వాత లోకనాధు\nడితో, ''మీరు, గంగన్నను గురించి మాకు\nతెలియని ఎన్నో విశేషాలు తెలియజేశారు.\nఅతణ్ణి పట్టుకుని, రాజునుంచి బహు\nమానం సంపాయించాలనుకున్నందుకు\nవిచారిస్తున్నాం,” అని, మంత్రితో బయలు ·\nదేరి రాజధాని నగరం చేరాడు.\n\nమరుసటి రోజున మంత్రి కమలేశ్వ\nరుడు, రాజు లలితాదిత్యుణ్ణి దర్శించి,\n''మహారాజా, నిన్న మనతో సత్రంలో అంత\nసేపు మాట్లాడిన లోకనాధుడు మరెవరో\nకాదు: గజదొంగ గంగన్న! ఆ సంగతి\nగ్రహించి కూడా, తమకు తెలియపరచడం\n\nమేలా, కీడా అన్న సంశయంలో పడి\nవూరుకున్నాను క్షమించాలి,” అన్నాడు.\n\nలలితాదిత్యుడు, మంత్రి అన్నదానికి\nచిన్నగా నవ్వి.\" లోకనాధుడే, గజదొంగ\nగంగన్న అని. నేనూ గ్రహించాను.\"\nఅన్నాడు.\n\nతర్వాత ఆయన, అత్యంత సమర్థులైన\nచారులద్వారా, ప్రజలను యిక్కట్లపాలు\nచేసే అవినీతిపరులైన రాజోద్యోగులూ.\nపెడమార్గాల ధనార్జన చేసే వర్తకులూ\nఎవరైనదీ తెలుసుకుని వాళ్ళనుకఠినంగా\nశిక్షించాడు. తర్వాత తనకున్న అర్థబలం,\nఅంగబలాలను సమీకరించి, ప్రజలకు\nఅవసరం అయిన సదుపాయాలు ఎప్పటి\n\nకప్పుడు సమకూరుస్తూ, కొద్ది కాలంలోనే\nధర్మప్రభువన్న కీర్తిగడించాడు.\n\nఆ తర్వాత, ఎంతోకాలం ప్రజల\nమనిషిగా చెలామణీ అయిన గజదొంగ\nగంగన్న ఏమైనదీ ఎవరికీ తెలియదు.\n\nబేతాళుడు ఈ కథ చెప్పి. \"రాజా.\nరాజ్యంలో తనను అప్రతిష్ఠపాలు చేస్తున్న\nగజదొంగ ఒంటరిగా దొరికినప్పుడు. లలితా\nదిత్యుడు, అతణ్ణి ఎందుకు బంధించ\nలేదు? ఇది — అతడు పౌరుషహీనుడూ,\nఆవి వేకీ అని తెలియజేస్తున్నదిగదా.\nముందు గజదొంగను కొరతవేయించి.\nతర్వాత ప్రజలకు మేలు కలిగే పనులు\nచేయవచ్చు. లలితాదిత్యుడు\nఅలా\nఎందుకు చేయలేదు? ఈ సందేహానికి\nసమాధానం తెలిసికూడా చెప్పకపోయావో,\nనీ తల పగిలిపోతుంది.'' అన్నాడు.\n\nదానికి విక్రమార్కుడు, \"తనను\nగురించి గజదొంగ గంగన్న అన్న మాటల\nద్వారా, రాజు లలితాదిత్యుడికి, ప్రజలలో\nతానెంత అప్రతిష్ఠపాలైనదీతెలిసివచ్చింది.\n\nఅయితే, తన పరిపాలన తీరు గురించి,\nగంగన్న చెప్పినది వాస్తవం అని ఒప్పు\nకుని, అతణ్ణి క్షమించడంగాని, సన్మా\nనించడంగాని చేస్తే, ప్రజలలో అతడి\nపలుకుబడి మరింతగా పెరుగుతుంది.\nఒకవేళ బంధించి కొరత వేయించినా,\nగంగన్నకు ప్రజలలో వున్న గౌరవం,\nపలుకుబడీకారణంగా, వాళ్ళు దేశంలో\nఅరాజకం సృష్టించవచ్చు. ఇదంతా ఆలో\nచించే లలితాదిత్యుడు, తనకున్న అర్థ,\nఅంగబలాల ద్వారా. గంగన్న కన్న ఎన్నో\nరెట్లు ప్రజలకు మేలు కలిగించాడు.\nఅందువల్ల, ప్రజలు క్రమంగా గంగన్న\nసంగతే మరిచిపోయారు. ఈ కారణా\nలన్నింటివల్లా. లలితాదిత్యుడు పౌరుష\nహీనుడూ, అవివేకీ కాదనీ, ఎంతో రాజ\nచతురత వున్నవాడనీ తెలుస్తున్నది.\"\nఅన్నాడు.\n\nరాజుకు ఈవిధంగా మౌనభంగం కలగ\nగానే బేతాళుడు శవంతో సహామాయమై,\nతిరిగి చెట్టెక్కాడు. —(కల్పితం)",
            "book_page_end": 32
        },
        {
            "title": "మౌనభంగం",
            "book_page_start": 33,
            "pdf_page_start": 33,
            "pdf_page_end": 34,
            "author": "చందమామ బృందం",
            "genre": "నీతి కథ/హాస్యం",
            "moral": "తెలివితేటలు, సాహసం ఉపయోగించి పట్టుదలతో ప్రయత్నిస్తే, సాధించలేనిది ఏదీ ఉండదు.",
            "keywords": [
                "మౌనవ్రతం",
                "తెలివితేటలు",
                "సాహసం",
                "వివాహం",
                "మౌనభంగం"
            ],
            "characters": [
                "కళ్యాణవర్మ",
                "శోభ",
                "ఆనందవర్ధనుడు"
            ],
            "locations": [
                "స్రవంతి రాజ్యం",
                "సుమంతపురం"
            ],
            "content": "స్రవంతి రాజ్యాన్నేలే కళ్యాణవర్మకు,\nఒక చక్కని కుమార్తె వున్నది. ఆమె\nపేరు శోభ. అందచందాల్లోనే కాక, తెలివి\nతేటల్లో కూడా, ఆమెకు, ఆమే సాటి.\nఆమెను తమ కోడలుగా చేసుకోదలచి,\nఎందరో రాజులు, కళ్యాణవర్మకు వర్త\nమానాలు పంపారు. అయితే, కళ్యాణ\nవర్మ, ముందుగా కుమార్తె అభిప్రాయం\nతెలుసుకోదలిచాడు.\n\nఆయన ఒకనాడు, శోభను, \"నీకెలాంటి\nవరుడు కావాలో చెప్పమ్మా?\" అని\nఅడిగాడు.\n\nఅందుకు శోభ, \"నన్ను వివాహ మాడ\nదలచినవాడికి, అపారమైన తెలివితేటలతో\nపాటు, తిరుగులేని సాహసం కూడా\nవుండాలి,'' అన్నది.\n\n\"బావుంది. కాని, ఆ సంగతి తెలుసు\nకునేందుకు, ఏదైనా ఉపాయం ఆలోచిం\n\nచావా?'' అని ప్రశ్నించాడు కళ్యాణవర్మ\nకుమార్తెను.\n\n\"ఇందుకు తగిన ఉపాయం వున్నది.\nనాన్నా. నేను మౌనవ్రతం అవలంబిస్తాను.\nతన తెలివితేటలతో దాన్ని భంగపరిచి,\nనాతో మాట్లాడగలిగిన సాహసవంతుణ్ణి\nనేను వివాహమాడతాను.'' అన్నది శోభ\nచిన్నగా నవ్వుతూ.\n\nకళ్యాణవర్మ, కుమార్తె చెప్పినదానికి\nతృప్తిపడి, ఆమె కోరిన విధంగా రాజ్యంలో\nచాటింపు వేయించాడు.\n\nయువరాణి మౌనవ్రతాన్ని భంగపరిచి,\nఆమెను వివాహమాడాలని ఎందరో వచ్చి,\nతాము భంగపడి తిరిగి వెళ్ళిపోసాగారు.\n\nఇలాంటి సమయంలో సుమంతపురపు\nయువరాజు ఆనందవర్ధనుడుదేశయాత్రలు\nచేస్తూ, స్రవంతీపురానికి వచ్చి. శోభ\nగురించి విన్నాడు. ఆమె అందం గురించీ,\n\nతెలివితేటలు గురించీ, పదుగురి నోటా\nవినడంతో, అతడికి, ఆమెను వివాహ\nమాడాలన్న కోర్కె గలిగింది.\n\nఅతడు రాజభవనానికి వెళ్ళి. రాజు\nకళ్యాణవర్మతో, తానెవరైనదీ వివరించి,\nవచ్చిన పని గురించి చెప్పాడు. రాజు,\nఅతణ్ణి అప్పటికప్పుడే శోభ దగ్గిరకు తీసుకు\nపోయాడు.\n\nఆనందవర్ధనుడు, శోభను చూస్తూనే,\n''ఈవిడే, నా భార్య!'' అన్నాడు.\n\nరాజు కళ్యాణవర్మతోపాటు, అక్కడ\nవున్నవాళ్ళందరూ విస్తుపోయారు.\n\nఆనందవర్ధనుడు, రాజుతో, ‘“ఆశ్చర్య\nపడకండి, మహారాజా ! కొద్ది దినాలకిందట\nఈమెను, ఒక దేవాలయం దగ్గిర, దొంగల\nనుంచి కాపాడాను. నా సాహసానికి అబ్బుర\nపాటు చెంది, కృతజ్ఞతలు చెప్పింది.\nఅప్పటికప్పుడే, గాంధర్వవిధిగా వివాహం\nచేసుకున్నాం.'' అన్నాడు.\n\nకళ్యాణవర్మ, కుమార్తెను ''అమ్మా,\nఈ సంగతి నిజమేనా ?\" అని అడిగాడు.\n\nశోభ సమాధానం చెప్పలేదు. కాని,\nఆనందవర్ధనుడి సాహసాన్ని. ఆమె\nమనసులోనే అభినందించింది.\n\nశోభ మాట్లాడకపోవడంతో, ఆనంద\nవర్ధనుడు. రాజుతో, \"చూశారా, మహా\nరాజా! సిగ్గువల్ల, ఆమె ఏమీ చెప్పలేక\nపోతున్నది. మౌనం అర్ధాంగీకారం, అన్న\nసంగతి, మీకు తెలియందికాదు. కాబట్టి,\nనా భార్యను. యిప్పుడే నా వెంట\nపంపండి.\" అన్నాడు.\n\nఆ మాటలు వింటూనే శోభ కోపంగా,\n''అంతా అబద్ధం!'' అన్నది.\n\nశోభ మౌనభంగం చూస్తూనే, ఆనంద\nవర్ధనుడు బిగ్గరగా నవ్వాడు. రాజు\nకళ్యాణ వర్మ, ఆనందవర్ధనుడి తెలివి\nతేటలకూ, తెగువతనానికి సంతోషిస్తూ,\nకుమార్తెకేసి చూశాడు.\n\nశోభ చిరునవ్వునవ్వుతూ, తల పక్కకు\nతిప్పుకున్నది. క ళ్యాణ వర్మ, ఆనంద\nవర్ధనుడితో, శోభ వివాహం వైభవంగా\nజరిపించాడు.",
            "book_page_end": 34
        },
        {
            "title": "జింజీకోట",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చరిత్ర/యాత్రా విశేషం",
            "moral": "చారిత్రక కట్టడాలు ఎన్నో రాజ్యాల మార్పులకు సాక్ష్యాలుగా నిలుస్తాయి.",
            "keywords": [
                "జింజీకోట",
                "నాయక రాజులు",
                "శివాజీ",
                "దేశింగు రాజు",
                "కల్యాణ మహలు"
            ],
            "characters": [
                "అనందకోన్",
                "శివాజీ",
                "దేశింగు రాజు",
                "మొగలు పాదుషా"
            ],
            "locations": [
                "దక్షిణ ఆర్కాటు జిల్లా",
                "రాజగిరి",
                "రంగనాధ ఆలయం",
                "మరణశిఖరం"
            ],
            "content": "తమిళనాడులోని దక్షిణ ఆర్కాటు\nజిల్లాలో మూడు కొండల పైన జింజీ\nకోట శిథిలాలు విస్తరించి ఉన్నాయి.\nకొన్ని శతాబ్దాలపాటు దక్షిణ భారత\nదేశంలో రాజకీయరంగంలో వచ్చిన\nమార్పులకు ఈ కోట సాక్షిభూతంగా\nఉన్నది. వివిధ కాలఘట్టాలలో చోళులు,\nహెూయసాలులు, విజయనగరం\nరాజులు, మహారాష్ట్రులు, మొగలులు\nఈ కోటను పాలించారు.\n\nఒకానొకప్పుడు అనందకోన్ అనే పశు\nవులు కాచే కుర్రవాడొకడు, ఈ కొండ\nమీద పశువులు కాస్తున్నప్పుడు, ఒక\nగుహలో అతనికి నిధి నిక్షేపాలు కని\nపించాయట. వెంటనే అతడు, మరి\nకొందరు కుర్రవాళ్ళను వెంట తీసుకు\nపోయి, ఆ నిధి నిక్షేపాలు తరిలించుకు\nవచ్చాడు.\n\nకొన్నాళ్ళకు అతడు పరిసర ప్రాంతా\nలను వశపరచుకు ని, తనను\nప్రాంతానికి రాజుగా ప్రకటించు\nకున్నాడు. అక్కడి మూడు కొండలలో\nఒకటయిన రాజగిరి మీద చక్కటి\nభవనాన్ని నిర్మించాడు.\n\nశత్రువు లెవ్వరుగాని, అంత సులభంగా\nచేరుకోలేని సురక్షిత స్థలంలో ఆ భవనం.\nనిర్మించబడింది. ఎత్తయిన దారినీ\nభవనాన్నీ వేరుచేస్తూ లోతైన అగాథం\nతవ్వబడింది. దారినీ, కోటనూ కలు\nపుతూ, అగాథం మీద అడ్డుగా కొయ్య\nవంతెన నిర్మించబడింది. కావాలన్నప్పుడు\nదానిని సులభంగా అవతలికి తొలగించ\nవచ్చు.\n\nజింజీపాలకులు వివిధ రాజులకు, చక్ర\nవర్తులకు సామంతులుగా ఉండేవారు.\nనాయక రాజుల కాలంలో ఈ కోట\nమరింత బలపడింది. అయినా ఆ కాల\nఘట్టంలోనే బీజపూరు సుల్తాను సైన్యాలు\nఈ కోటను ముట్టడించి, నాయక\nరాజును ఓడించి, 20 కోట్లరూపాయలు\nకొల్లగొట్టుకుని పోయాయి!\n\nతరవాత మహారాష్ట్ర మహావీరు\nడయిన శివాజీ కర్ణాట దండయాత్ర\nజరిపినప్పుడు ఈ కోటను పట్టుకున్నాడు.\nశివాజీ మరణానంతరం మొగలులు\nకోటను ముట్టడించారు. కాని, అంత\nసులభంగా పట్టుకోలేకపోయారు.\n\nజింజీకోటను ముట్టడించమని మొగలు\nపాదుషా, ఆర్కాటు నవాబును, ఆదే\nశించిన సమయంలో, జింజీకోటను\nఇరవై రెండేళ్ల యువకుడయిన దేశింగు\nరాజు పరిపాలించేవాడు. యుద్ధానికి\nముందు, దేశింగురాజు దాపులనున్న\nరంగనాధ ఆలయానికి వెళ్ళి విగ్రహానికి\nనమస్కరించినప్పుడు రంగనాధస్వామి\nవిగ్రహం తల మరో వైపుకు తిరిగి\nపోయిందట!\n\nయుద్ధ పర్యవసానం నానుకూలంగా\nఉండదని గ్రహించి కూడా, దేశింగు\nరాజు శత్రువులను ఎదుర్కొని ఏడు\nసంవత్సరాలపాటు వీరోచితంగా పోరాడి\nయుద్ధరంగంలోనే ప్రాణాలు వదిలాడు.\nఆ పిమ్మట ఆయన భార్య అగ్నిప్రవేశం\nచేసింది.\n\nఆ దుర్ఘటనతో జింజీకోట వైభవోపేత\nమైన రోజులు అంతరించాయి. అయినా\nఈనాడు కూడా ఆ స్థలం, అనేక\nఅద్భుతమైన కట్టడాలతో పలువురిని\nఆకర్షిస్తూ ఉన్నది. వాటిలో ముఖ్య\nమైనది కల్యాణ మహలు !\n\nచిన్న బావి వంటి గొయ్యి గల ఎత్తయిన\nబండను మరణశిఖరం అని పిలుస్తారు.\nఆ రోజులలో మరణదండన పొందిన\nనేరస్థులను ఈ గోతిలోకి తోసేవాళ్ళు.\nఈనాటికీ చెక్కుచెదరకుండా ఉన్న\nఅశ్వశాల ఆనాడు గుర్రాల పరిరక్షణకు,\nనాటి పాలకులు తీసుకున్న శ్రద్ధకు\nచక్కటి తార్కాణం!",
            "book_page_end": 38
        },
        {
            "title": "తాతయ్య పెళ్లి",
            "book_page_start": 39,
            "pdf_page_start": 39,
            "pdf_page_end": 42,
            "author": "ఎస్. వి. ఆర్. సత్యనారాయణమూర్తి",
            "genre": "సాంఘిక కథ",
            "moral": "నిజమైన ధర్మం అనేది ఇతరులకు కష్టం కలిగించకుండా సహాయం చేయడంలో, మరియు మనం కోరుకోకుండానే ఇతరుల కష్టాలను గుర్తించి తీర్చడంలో ఉంటుంది.",
            "keywords": [
                "వివాహం",
                "కట్నం",
                "ధర్మబుద్ధి",
                "సాయం",
                "వ్యాపారం"
            ],
            "characters": [
                "రామానుజం",
                "కృష్ణశర్మ",
                "వెంకటరమణ",
                "జయలక్ష్మి",
                "మునిరామయ్య",
                "రత్నం"
            ],
            "locations": [
                "పెనుగొల్లు గ్రామం",
                "సర్వసిద్ధి గ్రామం"
            ],
            "content": "పెనుగొల్లు గ్రామంలో వుండే రామానుజం,\nచాలా ధనవంతుడు. వ్యాపారంలో\nయిప్పటికీ యింకా ఆర్జిస్తున్నాడు. అరవై\nఏళ్ళ వయసులో వున్న రామానుజానికి\nకొడుకూ, కూతురూ, మనమలు, మనమ\nరాళ్ళు కూడా వున్నారు. ఆయన భార్య\nపోయి చాలా ఏళ్ళయింది.\n\nఒకనాడు రామానుజం హఠాత్తుగా,\nపెళ్ళి సంబంధాలు చూసే కృష్ణశర్మకు\nకబురుపెట్టి, అతను రాగానే \"శర్మ\nగారూ, నాకు మళ్ళీ పెళ్ళి చేసుకోవాలని\nవున్నది. ఎక్కడైనా పాతిక సంవత్సరాల\nలోపు వయసున్న మంచి అందమైన\nఅమ్మాయిని చూడండి. నేను ఆస్తి వున్న\nవాణ్ణి గదా అని, వరకట్నం ఏ మాత్రం\nఆశించడం లేదు. నేనే, ఆ పిల్ల తల్లి\nదండ్రులకు తృణమో, పణమో యిచ్చుకో\nగలను,'' అని చెప్పాడు.\n\nరామానుజం కోరిక విని, కృష్ణశర్మ\nఆశ్చర్యపోయాడు, మంచివాడనీ, ధర్మ\nబుద్ధి గలవాడనీ, రా మా ను జా ని కి\nపేరున్నది. ఈ వయసులో, ఆయనకు\nమళ్ళీ పెళ్ళి చేసుకోవాలనే బుద్ధి పుట్టడ\nమేమిటి? అందుకే, ఎవరికి, ఏ కాలానికి\nఎటువంటి బుద్ధులు పుడతాయో చెప్పలే\nమంటారు, పెద్దలు— అని, కృష్ణశర్మ,\nతనకుతాను సర్ది చెప్పుకున్నాడు.\n\n‘“అలాగే, బాబూ ! త్వ ర లో నే,\nసంబంధం విషయం తమకు తెలియ\nజేస్తాను.\" అని కృష్ణశర్మ వెళ్లిపోయాడు.\n\nఆ సమయంలో, రామానుజం కోడలు\nజయలక్ష్మి ఇంట్లోనే వున్నది. ఆమె,\nమామగారి కోరిక విని, ఎక్కడ లేని\nఆశ్చర్యం పొందింది.\n\nసాయంత్రం ఇంటికి వచ్చిన, రామా\nనుజం కొడుకు వెంకటరమణ, భార్య\n\nచెప్పగా సంగతి తెలుసుకుని, \"అమ్మ\nపోయి నాలుగేళ్ళయింది. ఇన్నేళ్ళుగా\nలేనిది. నాన్నకు హఠాత్తుగా యిలాంటి\nఆలోచన ఎందుకు వచ్చిందో. అర్థం\nకావడం లేదు. ఆయన అనుకున్నది చేసి\nతీరుతాడు. మనం ఏమి చెప్పీ ప్రయోజనం\nలేదు,'' అన్నాడు.\n\nపది రోజులు గడిచాక. రామానుజం\nఇంటికి కృష్ణశర్మ వచ్చి \"బాబూ, తమకు\nతగిన సంబంధం వెతకడం, చాలా శ్రమ\nయింది. సర్వసిద్ధి గ్రామంలో, ముని\nరామయ్యగారనే ఆయన, తన కూతురు\nరత్నకు, కట్న కానుకలిచ్చి వివాహం\nచెయ్యలేక చాలా బాధపడుతున్నారు.\n\nఆ య న కు, ఆ అమ్మాయి తరవాత,\nయింకా యిద్దరాడపిల్లలు,\" అని చెప్పాడు.\n\nఅందుకు రామానుజం. \"అయితే.\nఆయనకు, నా వయసూ అదీ చెప్పారా ?\nపిల్లనివ్వడానికి పూర్తిగా అంగీకారం\nతెలిపినట్టేనా?\" అని అడిగాడు.\n\n\"తమ గురించిన అన్ని వివరాలూ\nచెప్పాను. తమ కుమార్తెకు వివాహం\nఅయితే చాలు. అన్నారు. ఆ రత్నకు,\nయిరవై రెండేళ్ళ వయసు. లక్ష్మిలా\nవుంటుంది.\" అన్నాడు కృష్ణశర్మ.\n\n\"సరే, ఆ పిల్లను చూడాలి. మంచి\nరోజేదో చెప్పండి.'' అన్నాడు రామానుజం.\n\nకృష్ణశర్మ పంచాంగం చూసి, ''వచ్చే\nలక్ష్మీవారం, దివ్యంగా వున్నది,\" అన్నాడు.\n\nఈ విషయం తెలుసుకున్న పెనుగొల్లు\nలోని అమ్మలక్కలందరూ రామానుజం\nవీధిలోకి వెళ్ళినప్పుడల్లా, \"ఆహాఁ, ఈ\nతాతయ్యకే పెళ్ళి!\" అంటూ గుసగుస\nలాడడం ప్రారంభించారు.\n\nకొడుకు వెంకటరమణా, కోడలూ,\nరామానుజాన్ని ఇదేమిటని అడగలేదు;\nఆయనా, యీ ప్రసక్తి వాళ్ళ దగ్గిర తేలేదు.\nఅనుకున్న ప్రకారం, లక్ష్మీవారం నాడు\nకృష్ణశర్మ రాగానే, రామానుజం ముస్తా\nబయి, ఒక సంచీ చేత బట్టుకుని, సర్వ\nసిద్ధికి బయలుదేరాడు.\n\nమునిరామయ్య, రామానుజానికి మర్యా\nదలు చేసి, పెళ్ళికూతురుని ఆయనకు\nచూపించాడు. రత్నం నిజంగా రత్నం\nలాగే వున్నది !\n\nరామానుజం, ఆమెను చూసి తృప్తిగా\nతలాడించి, మునిరామయ్యతో, \"ముని\nరామయ్యగారూ, నేను పెళ్ళి మాట ఎత్తే\nసరికి, అందరూ చాటుగా, యిది తాతయ్య\nపెళ్ళి అనుకోవడం నాకు తెలుసు.\nనా భార్య పోయి, నాలుగేళ్ళయింది.\nకావాలనుకుంటే, అప్పుడే పెళ్ళి చేసుకునే\nవాడిని. కాని, నాకు మళ్ళీ పెళ్ళి చేసుకో\nవాలనే ఆలోచనేలేదు.'' అన్నాడు.\n\nఆ మాట వింటూనే, మునిరామయ్య\nముఖం కందగడ్డలా అయింది. ''తమరు\n\nపెద్ద మనుషులనుకున్నాను. ఇదంతా\nఏమిటి?” అని అడిగాడు.\n\nకృష్ణ శర్మ మతిపోయినవాడిలా దిక్షులు\nచూడసాగాడు.\n\nరామానుజం ఎంతో శాంతంగా, \"ఆవేశ\nపడకండి, మునిరామయ్యగారూ! నావంటి\nముసలివాడికి, బంగారం లాంటి పిల్ల\nనివ్వడానికి సిద్ధపడ్డారంటే, మీ రెలాంటి\nగడ్డుపరిస్థితుల్లో వున్నారో, నా కర్థమైంది.\nఈ సంగతి, నాకై నేను తెలుసుకోలేను\nగనక. కృష్ణశర్మగారిని కొంత శ్రమ\nపెట్టాను. మీవంటివారికి సాయపడడమే,\nనా ఉద్దేశం.\" అంటూ సంచీలోంచి\nకొంత డబ్బు తీసి, మునిరామయ్యకు\nచూపించాడు.\n\nరామానుజం మాటలూ, డబ్బూ చూసి\nఅందరూ నిశ్చేష్టులయారు.\n\nఅప్పుడు రామానుజం, \"ఈ సంచీలో\nఇరవైవేల రూపాయలున్నవి. నా భార్య\nఅంతకలవారి ఇంటి ఆడబడుచుకాదు.\nఅయినా, కట్నం పేరుతో మా నాన్న,\nవాళ్ళ నుంచి పెద్ద మొత్తమే రాబట్టాడు.\nనా భార్యకు యిది బాగా జ్ఞాపకం వున్నది.\nఆమె ప్రోద్బలం వల్లనే, నేను కానీకట్నం\nతీసుకోకుండా, కోడలిని తెచ్చుకున్నాను.\nఈ సంగతి కృష్ణశర్మ గారికి బాగా\nతెలుసు!'' అన్నాడు.\n\n\"అవును, బాబూ! తమ ధర్మగుణం\nఊరందరికీ తెలిసిందే.\" అన్నాడు\nకృష్ణశర్మ.\n\n“మునిరామయ్యగారూ, నాలో ఏ కొద్ది\nపాటి ధర్మగుణం అయినా వుంటే, అది\nనా భార్య కారణంగా అబ్బినది. ఆమె\nచనిపోయేముందు, తన బంగారుకంటే,\nకాసుల పేరూ యిచ్చి, అవి అమ్మి —\nపేదరికంవల్ల, కట్నకానుక లిచ్చి కూతు\n\nరుకు వివాహం చేయలేని తల్లిదండ్రులకు\nసాయపడమన్నది. ఆ నగలు అమ్మి, ఆ\nడబ్బును వ్యాపారంలో వేరుగా పెట్టి, ఈ\nఇరవైవేల కన్న మించిన మొత్తమే\nసంపాయించాను. మిగులు ధనాన్ని\nమరెవరికైనా సాయపడేందుకు ఉపయో\nగిస్తాను.'\" అంటూ డబ్బు సంచిని ముని\nరామయ్యకు యిచ్చాడు.\n\nరామానుజం ఉదారబుద్ధి చూసి,\nకృతజ్ఞతతో మునిరామయ్య, అతడి భార్యా\nకళ్ళ నుంచి జలజల నీళ్ళు కారాయి.\n\n\"ఈ సొమ్ముతో వరుణ్ణి చూసి, అమ్మా\nయికి పెళ్ళి చేయండి. ఇక వస్తాను!\"\nఅని రామానుజం లేచి నిలబడ్డాడు.\n\n“రామానుజంగారూ, మీ రుణం యీ\nజన్మలో తీర్చుకోలేనిది !\" అంటూ ముని\nరామయ్య రామానుజం రెండు చేతులూ\nపట్టుకున్నాడు.\n\nఅంతవరకూ తలుపు వారగా నిలబడి,\nఅంతా వింటున్న రత్నం ముందుకువచ్చి.\nరామానుజం పాదాలకు నమస్కరించింది.",
            "book_page_end": 42
        },
        {
            "title": "ఉత్తరరామాయణం",
            "book_page_start": 43,
            "pdf_page_start": 43,
            "pdf_page_end": 50,
            "author": "చందమామ బృందం",
            "genre": "పురాణగాథలు",
            "moral": "పదవిలో ఉండి అహంకరించినవాడు నీచ జన్మనెత్తుతాడు. ధర్మబద్ధమైన పాలన (రామరాజ్యం) ప్రజలకు మేలు చేస్తుంది.",
            "keywords": [
                "శాపం",
                "కర్మఫలం",
                "లవణాసురుడు",
                "రాముడు",
                "రామరాజ్యం"
            ],
            "characters": [
                "రాముడు",
                "లక్ష్మణుడు",
                "కుక్క",
                "సర్వార్థసిద్ధి",
                "గుడ్లగూబ",
                "గద్ద",
                "గౌతముడు",
                "శత్రుఘ్నుడు",
                "లవణాసురుడు",
                "మాంధాత"
            ],
            "locations": [
                "అయోధ్య",
                "వాల్మీకి ఆశ్రమం",
                "యమునా తీరం",
                "మధుపురం"
            ],
            "content": "మర్నాడు రాముడు కొలువు తీరి ఉండగా,\nఒక కుక్క వచ్చి బయట మొరిగింది.\nఆ కుక్క రాజుతో ఏదో ఫిర్యాదు చెయ్య\nగోరుతున్నదని లక్ష్మణుడు తెలుసుకుని\nదాన్ని తిన్నగా సభలోకి తీసుకు\nపచ్చాడు.\n\nతల పగిలి ఉన్న ఆ కుక్కను చూసి\nరాముడు ఎంతో జాలిపడి, \"నీకు కలిగిన\nకష్టం గురించి నాతో నిర్భయంగా చెప్పు.\"\nఅన్నాడు.\n\n\"సర్వార్ధసిద్ధి అనే భిక్షువు నా తల\nపగలగొట్టాడు. నే నతని కే అపకారమూ\nచెయ్యలేదు.'\" అన్నది కుక్క.\n\nరాముడు వెంటనే ఆ\nభిక్షువును\nపిలిపించి, ''నీ వీ కుక్క తల ఎందుకు\n\nపగలగొట్టావు? అది నీ కే మపకారం\nచేసింది?\" అని అడిగాడు.\n\n\"రాజా, నేను భిక్ష కోసం ఇల్లిల్లు\nతిరుగుతున్నాను. నా కెక్కడా భిక్ష\nదొరకలేదు. ఈ స్థితిలో ఈ కుక్క నా\nదారికి అడ్డంగా నిలబడి, ఎంత అదిలించినా\nపోలేదు. కోపం ఆచుకోలేక దాన్ని తల\nమీద కొట్టిన మాట నిజమే. దాని కేమి\nదండన విధిస్తారో విధించండి,\" అన్నాడు\nసర్వార్థసిద్ధి.\n\nఅతనికి ఎలాటి శిక్ష విధిస్తే బాగుంటుం\nదని రాముడు సభలోని వాళ్ళను ఆడి\nగాడు. సభలో ఎందరో పండితు లుండి\nకూడా ఒక్కరూ సూటిగా సమాధానం\nచెప్పలేదు.\n\nఅప్పుడు కుక్క రాముడితో, “రామా,\nఇతనికి నేను చెప్పిన శిక్ష వెయ్యి. కాలం\nచర మనే చోట కులపతిగా ఇతనికి\nఉద్యోగ మియ్యి,\" అన్నది.\n\nరాము డతనికి ఆ ఉద్యోగం ఇచ్చి.\nఏనుగు మీద ఎక్కించి పంపేశాడు.\nభిక్షువు కూడా పరమానందం చెంది వెళ్ళి\nపోయాడు.\n\nతరవాత రాముడూ, మంత్రులూ ఆ\nకుక్కను \"ఆ భిక్షువుకు ఇలాటి శిక్ష\nఎందుకు వేయించావు ? దీనికేదో కారణం\nఉండాలి,'' అన్నారు.\n\n\"నేను కిందటి జన్మలో ఆ ఉద్యోగమే\nచేశాను. ఆ పదవిలో నాకు చక్కని భోజ\n\nనమూ, దాసదాసీలూ, సమస్తమూ అమరి\nఉండేవి. ఎంతో భూతదయ గలిగి,\nవినయమూ, శీలమూ కలవాడి ననిపించు\nకున్నాను. దేవబ్రాహ్మణ పూజ చేశాను.\nఅయినప్పటికీ ఆ ప ద విలో ఉండిన\nకారణంగా నా కీ నీచజన్మ కలిగింది.\nమహాకోపి, దయారహితుడూ అయిన ఈ\nభిక్షువు ఆ పదవి నిర్వహించాడో జన్మ\nజన్మలకీ ఘోర నరకంపాలు అయి తీరు\nతాడు.'' అన్నది కుక్క.\n\nకుక్క సభనుంచి సంతోషంగా వెళ్ళి\nపోయింది.\n\nకొన్నాళ్ళకు ఒక గుడ్లగూబా, గద్దా\nతగాదాపడి తీర్పు చెప్పమని రాముడి\nవద్దకు వచ్చాయి. ఒక వనంలో ఒక\nఇల్లున్నది. ఆ ఇల్లు నాదంటే నాదని\nరెండు పక్షులూ తగాదాపడి తీర్పు చెప్ప\nమని రాముడి సమక్షానికి వచ్చాయి.\n\nవాటి తగాదా తీర్చేటందుకు గాను\nరాముడు పుష్పకవిమానం మీద తన\nమంత్రులతో సహా వనంలో ఆ ఇల్లున్న\nచోటికి వెళ్ళాడు.\n\n\"ఈ ఇంటిని నువ్వెప్పుడు కట్టు\nకున్నావు?\" అని రాముడు గద్ద నడిగాడు.\n\n\"భూమి మీద మనుషులు పుట్టిన\nకాలంలో నే నీ ఇల్లు కట్టుకున్నాను. ఇది\nనా ఇల్లే.\" అన్నది గద్ద.\n\nవెంటనే గుడ్లగూబ, \"రామా, భూమి\nమీద చెట్లు ఏర్పడిన కాలంలో నే నీ\nఇంటిని కట్టాను.\" అన్నది.\n\nవెంటనే రాముడి మంత్రులు ఆ ఇల్లు\nగుడ్లగూబదే నని తేల్చారు. ఎందుచేత\nనంటే సృష్టిలో మొదట వచ్చినవి వృక్ష\nజాతులు. గుడ్లగూబ ఇంటిని కాజెయ్యా\nలని చూస్తున్నది గనక గద్దను శిక్షిస్తా\nనన్నాడు రాముడు. అప్పుడు ఆకాశవాణి\nఇలా పలికింది.\n\n\"రామా, అసలే శాపం తిని ఉన్న\nఈ గద్దను ఇంకా ఎందుకు శిక్షిస్తావు?\nఈ గద్ద బ్రహ్మదత్తు డనే రాజు, మహా\nశూరుడు, సత్యవ్రతుడు. ఇతని ఇంటికి\nగౌతముడు వచ్చి అతిథిగా ఉన్నాడు.\nగౌతముడికి రాజు స్వయంగానే అర్ఘ్యపాద్యా\nలిచ్చాడు. గౌతముడు బ్రహ్మదత్తుడి\nఆతిథ్యం స్వీకరిస్తున్న సమయంలో ఒక\nనాడు ఆయన భోజనంలోకి పొరపాటున\nమాంసం వచ్చింది. అది చూసి గౌతముడు\nకోపించి, రాజును గద్దపు కమ్మని శపిం\nచాడు. ఇక్ష్వాకు వంశంలో పుట్టే రాముడు\nతాకినప్పుడు శాపవిముక్తి కలుగుతుందని\nకూడా గౌతము డన్నాడు.'\"\n\nఆకాశవాణి పలికిన ఈ మాటలు విని\nరాము డా గద్దను తాకాడు. వెంటనే గద్ద\nఒక దివ్యపురుషుడు గా మారింది. ఆ\n\nపురుషుడు రాముడికి కృతజ్ఞత తెలుపుకుని\nవెళ్ళిపోయాడు.\n\nయమునా తీర వాసులైన మునులు\nనూరుమందికి పైగా రాముడి దర్శనార్థం\nఒకనాడు వచ్చారు. వారు కలశాలతో\nతెచ్చిన నీరూ, పళ్ళూ మొదలైన కాను\nకలు స్వీకరించి, వారందరినీ సుఖాసీను\nలను చేసి రాముడు. వారు వచ్చిన పని\nఅడిగాడు. లవణాసురు డనేవాడు తమని\nమహాబాధ పెడుతున్నాడనీ, వాడి బాధ\nనుంచి విముక్తి కలిగించమనీ మునులు\nరాముణ్ణి కోరారు.\n\nఈ లవణాసురు డనేవాడు మధు వనే\nరాక్షసుడి కొడుకు. మధువు రుద్రుణ్ణ\n\nగురించి బహుదీర్ఘమైన తపస్సు చేసి,\nఆయనను మెప్పించాడు. దాని ఫలితంగా\nరుద్రుడు తన త్రిశూలంలో నుంచి మరొక\nత్రిశూలం చేసి మధువు కిస్తూ, \"ఇది\nవెంట ఉన్నంత కాలమూ నిన్నెవరూ\nజయించలేరు,'' అని చెప్పాడు. ఆ\nత్రిశూలాన్ని వంశపరంపరగా తన ఇంటనే\nఉండేటట్టు అనుగ్రహించమని మధువు\nశివుణ్ణి వేడుకున్నాడు.\n\n\"నీ అనంతరం ఈ త్రిశూలం నీ\nకొడుక్కు మాత్రమే ఉంటుంది. అటు\n‘పైన ఉండదు,'' అన్నాడు శివుడు.\n\nఆ మధువు రావణుడికి చెల్లెలు వరస\nఅయిన కుంభీనసను పెళ్ళాడాడు. వారికి\n\nలవణుడు పుట్టాడు. వాడు పసితనం\nనుంచీ మహాపాపి. వాణ్ణి మంచి దారిన\nపెట్టటం మధువువల్ల కాలేదు. మధువు\nవరుణలోకానికి వెళ్ళిపోతూ, శివుడు తన\nకిచ్చిన త్రిశూలాన్ని లవణుడి కిచ్చాడు.\nదాని అద్భుతశక్తి నెరిగిన లవణుడు\nమరింత విజృంభించి, అందరినీ బాధిస్తు\nన్నాడు. మునులను మరింత వేపుకు\nతింటున్నాడు.\n\nమునులు చెప్పిన విషయాలన్నీ ఆల\nకించి రాముడు వారితో, “లవణాసురుణ్ణి\nనేను చంపిస్తాను. మీరు నిర్భయంగా\nఉండండి.\" అని వాళ్ళకు అభయ\nమిచ్చాడు. తరవాత అతను తన తమ్ము\nలను చూసి, \"లవణాసురుణ్ణి చంపే పనికి\nమీలో ఎవరు పూనుకుంటారు?'' అని\nఅడిగాడు.\n\nభరతుడు తా నా పని చేస్తానన్నాడు.\nకాని శత్రుఘ్నుడు భరతుడి పైన పోటీకి\nవచ్చి, తానే లవణాసురుణ్ణి చంపుతాననీ,\nతానుండగా భరతుడు శ్రమపడటం\nభావ్యం కాదనీ, పడవలసిన శ్రమలన్నీ\nభరతుడు లోగడ నందిగ్రామంలో\nఉన్నప్పుడే పడ్డాడనీ అన్నాడు.\n\nరాము డందుకు ఒప్పుకునిశత్రుఘ్నుణ్ణి\nమధుపు రాని కి రాజుగా అభిషేకించే\nఏర్పాట్లు చేశాడు. ఒక రాజు చచ్చిపోతే\n\nమరొకడు వెంటనే రాజ్యభారం వహించ\nటానికి సిద్ధంగా - ఉండాలి. శత్రుఘ్నుడి\nరాజ్యాభిషేకోత్సవంముగియగానే రాముడు\nఅతని కొక బాణం ఇచ్చి, ఇలా చెప్పాడు:\n\"ఈ బాణం మధుకైటభులను చంపినది.\nదీన్ని నేను రావణుడి పైన కూడా ప్రయో\nగించలేదు. దీనితో నీవు లవణాసురుణ్ణి\nచంపు. మరొక సంగతి. లవణుడి వద్ద\nశివుడి త్రిశూలానికి సమమైన శూలం\nఉన్నది. అది వాడి చేతిలో ఉండగా\nఎవరూ వాణ్ణి జయించలేరు. అందుచేత\nనీ వేం చేస్తావంటే లవణుడి త్రిశూలం\nవాడి ఇంటనే ఉంటుంది. వాడు నగరం\nవదిలి ఎటైనా వెళ్ళి ఉన్న సమయంలో\nనీవు నగర ద్వారం ముట్టడించి, వాడు\nతిరిగి వచ్చినప్పుడు ద్వారం వద్దనే అట\nకాయించి చంపు. ఏ పరిస్థితిలోనూ వాడు\nనగరంలోకి వెళ్ళరాదు, త్రిశూలం వాడి\nచేతికి చిక్కరాదు.''\n\nఅంతే కాదు; శత్రుఘ్నుడు ముందుగా\nసేనను పంపి, తరువాత తాను ఒంటరిగా\nవెళ్ళాలి. తనను చంపటాని కెవరో\nవస్తున్నట్టు లపణుడికి తెలియగూడదు.\nగ్రీష్మర్తువులోనే సేనలు గంగ అవతలి\nఒడ్డు చేరి అక్కడ విడియాలి. శత్రుఘ్నుడు\nవర్షాకాలారంభంలో విల్లుబాణాలు తీసు\nకుని బయలుదేరి వెళ్ళి లవణాసురుణ్ణి\nచంపాలి. ఈ విధంగా రాముడు యుద్ధగతి\nనిర్ణయించాడు.\n\nఆ ప్రకారమే శత్రుఘ్నుడు ముందుగా\nతన సేనలను పంపి, ఒక మాసం గడిచాక\nతాను బయలుదేరాడు. దారిలో రెండు\nరోజులపాటు అతను వాల్మీకి ఆశ్రమంలో\nనిలిచాడు. వాల్మీకి అతనికి ఆతిథ్య మిచ్చి.\nఆ ఆశ్రమం ఒకప్పుడు రఘువంశం\nవారిదే నంటూ దాని పూర్వ వృత్తాంతం\nఇలా చెప్పాడు :\n\nరఘు వంశంలో ఒకప్పుడు సుదాసు\nఅనేవా డుండేవాడు. ఆయన కొడుకు\nవీరసహుడు. చిన్నతనంలోనే వేటకు\nవెళ్ళి. వనంలో ఇద్దరు రాక్షసులను\n\nచూశాడు. ఆ రాక్షసులు పులుల రూపంలో\nతిరుగుతూ కనిపించిన మృగాన్నెల్లా\nతినేస్తూ, అరణ్యమంతా పాడు పెట్టేశారు.\nఎక్కడా ఒక మృగం లేదు. అది చూసి\nవీరసహుడికి చాలా కోపం వచ్చింది.\nఅతనా రాక్షసు లిద్దరినీ చూస్తూనే వారిలో\nఒకణ్ణి చంపేశాడు. అప్పుడు రెండోవాడు,\n\"పాపీ, అకారణంగా నా అనుచరుణ్ణి\nచంపావుకదూ? నిన్నేం చేస్తానో చూడు.\"\nఅంటూ మరు క్షణమే అదృశ్యుడయి\nపోయాడు.\n\nకొంతకాలం గడిచింది. ఆ రాజు ఇదే\nఆశ్రమంలో ఒక బ్రహ్మాండమైన అశ్వమేధ\nయాగం చేశాడు. వసిష్ఠుడే ఆ యాగం\n\nచేయించాడు. యాగం పూర్తి అయేసరికి\nవెనకటి రాక్షసుడు, రాజు పైన పగబట్టి\nఉన్నవాడు గనక, వసిష్ఠుడి రూపంలో\nవచ్చి, “రాజా, యజ్ఞం పూర్తి అయింది.\nనాకు చక్కని మాంసభోజనం పెట్టు.\"\nఅని అడిగాడు.\n\nరాజు సంతోషించి వంటవాణ్ణి పిలిచి,\n\"గురువుగారికి హవిస్సు మాంసంతో\nరుచిగా భోజనం తయారు చెయ్యి.''\nఅన్నాడు.\n\nఈ లోపుగానే రాక్షసుడు వంటవాడి\nరూపంలో నరమాంసంతో వంట సిద్ధం\nచేసి, రాజుకు చూపించి, \"హవిస్సుతో\nచక్కని వంట చేశాను,\" అన్నాడు.\n\nరాజు వసిష్ఠుడికి తన భార్య అయిన\nమదయంతి చేత ఆ నరమాంసం వడ్డింపిం\nచాడు. వసిష్ఠుడు రాజు తనకు వడ్డించినది\nసరమాంసమని గుర్తించి, పట్టరాని\nఆగ్రహంతో, \"నువు నరభక్షకుడివై పో!\"\nఅని రాజును ఘోరంగా శపించాడు.\n\nరాజుకు కూడా కోపం వచ్చి, వసిష్ఠుడి\nశపించటానికి నీరు చేతిలోకి తీసుకున్నాడు.\nకాని అతను శపించే లోపుగా మదయంతి\nఅడ్డుపడి, ''ఆయన మనకు దేవుడిలాటి\nవారు. ఆయనను శపించరాదు.\" అన్నది.\n\nఅప్పుడు రాజు చేతిలో నీళ్ళను తన\nపాదాల మీదనే పోసుకున్నాడు. ఆ నీటి\n\nవల్ల రాజు పాదాలకు కల్మషం కలిగింది.\nఅప్పటి నుంచీ అతనికి కల్మాషపాదు\nడనే పేరు వచ్చింది.\n\nతరవాత వసిష్ఠుడు జరిగిన సంగతి\nగ్రహించి, కల్మాషపాదుడికి శాపఫలం\nపన్నెండేళ్లే ఉండేటట్టు అనుగ్రహించాడు.\n\nరాజు పన్నెండేళ్ళపాటు నరభక్ష\nకుడుగా జీవించి, శాపం తీరి మామూలు\nమనిషి అయి, ఎప్పటిలాగే చక్కగా\nరాజ్యపాలన చేశాడు.\n\nఈ కథను వాల్మీకివల్లవిని, శత్రుఘ్నుడు\nపర్ణశాల ప్రవేశించే సమయానికి సీత\nకవలపిల్లలను కన్నది. ఈ వార్త ముని\nకుమారుల ద్వారా వినగానే వాల్మీకి వెళ్లి,\nబాలచంద్రుల్లాగా ప్రకాశించే పిల్లలను\n\nచూసి, రక్షలు కట్టి, పెద్దవాడికి కుశుడనీ\nరెండోవాడికి లవుడనీ పేర్లు పెట్టాడు.\n\nఇది జరిగింది సరిగా ఆర్ధరాత్రివేళ.\nఆ సమయంలోనే శత్రుఘ్నుడు సీత\nవద్దకు వెళ్ళి \"అమ్మా, అదృష్టం,\" అని\nఎంతో సంతోషించాడు.\n\nమర్నాడు అతను వాల్మీకివద్ద సెలవు\nపుచ్చుకుని పడమరగా ప్రయాణిస్తూ,\nఏడు రోజుల తరవాత యమునాతీరం\nచేరి. అక్కడ ఉన్న మునుల ఆశ్ర\nమాలలో సత్కాలక్షేపం చేస్తూ ఆ రాత్రి\nగడిపాడు.\n\nమర్నాడు తెల్లవారగానే శత్రుఘ్నుడు\nచ్యవన మహామునిని లవణాసురు\nగురించి, వాడి త్రిశూలం గురించి అడి\n\nగాడు. వాడా శూలంతో ఎన్నో దారుణాలు\nచేశాడని చెబుతూ చ్యవనుడు మాంధాత\nవృత్తాంతం వివరించి చెప్పాడు.\n\nఅయోధ్య రాజైన యువనాశ్వుడి\nకుమారుడు మాంధాత. మహాబలవంతు\nడైన ఆ మాంధాత భూమిలో ఉండే\nరాజుల నందరినీ జయించి, స్వర్గానికి\nవెళ్ళి దాన్ని కూడా జయించ నిశ్చయిం\nచాడు. ఆ సంగతి తెలిసి, ఇంద్రుడు\nమొదలైన దేవతలు భయపడ్డారు. ఇంద్రుడి\nఅర్థాసనమూ, దేవతల సేవా కోరి వచ్చిన\nమాంధాతతో ఇంద్రుడు మంచిగానే,\n\"ముందు భూలోకాన్ని జయించి రా,\nఅప్పుడు దేవలోకాన్ని నీ కిచ్చేస్తాం.\"\nఅన్నాడు.\n\n\"అదేమిటి? నేను భూలోక మంతా\nఅదివరకే జయించాను. అక్కడ నా\nశాసనానికి ఏమాత్రం ఎదురులేదు.\"\nఅన్నాడు మాంధాత.\n\n\"మధువనంలో లవణాసురు డనేవా\nడున్నాడు. వాడు నీకు లోబడి నడుచు\n\nకుంటున్నాడా?\" అని ఇంద్రుడు మాంధాత\nనడిగాడు.\n\nమాంధాత సిగ్గుపడి తల వంచుకుని\nభూమికి తిరిగి వచ్చి లవణుణ్ణి జయించ\nటానికి సేనా సమేతుడై బయలుదేరి వెళ్లి,\nతనకు లొంగిపొమ్మని దూత ద్వారా\nలవణుడికి కబురు చేశాడు. లవణు డా\nదూతను పట్టుకుని తినేశాడు.\n\nఎంత కాలానికీ దూత తిరిగి రాకపోగా\nమాంధాత లవణుడి పైన యుద్ధం\nప్రారంభించాడు. లవణుడు మాంధాతను\nచూసి, పకపక నవ్వి, తన శూలాన్ని\nప్రయోగించేసరికి, అది మాంధాతతో సహా\nఅతని సైన్య మంతటినీ ఒక్క క్షణంలో\nభస్మం చేసేసింది.\n\nచ్యవను డీ సంగతి చెప్పి. \"వాడి\nచేతిలో ఆ త్రిశూలం లేని సమయంలోనే\nనువు వాణ్ణి చంపాలి. రేపే ఆ పని చెయ్య\nగలుగుతావు.\" అన్నాడు.\n\nఆ రాత్రి కబుర్లతో సులువుగా గడిచి\nపోయింది.",
            "book_page_end": 50
        },
        {
            "title": "సైనికుడి యుక్తి",
            "book_page_start": 51,
            "pdf_page_start": 51,
            "pdf_page_end": 54,
            "author": "చందమామ బృందం",
            "genre": "హాస్యం/జానపద కథ",
            "moral": "తెలివైన యుక్తి, ఆపదలో ఉన్నప్పుడు దైవభక్తి పేరుతో అయినా సరే, మనల్ని కాపాడుతుంది.",
            "keywords": [
                "హుజార్",
                "రాజు",
                "రహస్యం",
                "యుక్తి",
                "కొయ్యకత్తి"
            ],
            "characters": [
                "మాత్యాష్",
                "యోష్కా",
                "పాత హుజార్లు",
                "అంగడివాడు",
                "సైనికుడు"
            ],
            "locations": [
                "హంగరీ",
                "సారా అంగడి",
                "బారకాసులు"
            ],
            "content": "హంగరీ సైనికులను హుజార్ లంటారు.\nవాళ్ళు ఒకసారి సైనికులుగా చేరారంటే\nపన్నెండేళ్ళపాటు విధిగా రాజుగారికి సేవ\nచెయ్యాలి.\n\nమాత్యాష్ అనేవాడు హంగరీకి రాజు\nఅయాక, అతను తన సైనికులు ఎప్పుడూ\nతప్పతాగి ఉండటం గమనించాడు.\nహుజార్ సైనికుడికి వారం వారం ఇచ్చే\nజీతం నాలుగు కాసులు. అంత కొద్ది\nడబ్బుతో హుజార్లు అస్తమానమూ ఎలా\nతాగగలుగుతున్నారో ఆయనకు అర్థం\nకాలేదు. సైనికోద్యోగుల నడిగితే వాళ్ళేమీ\nచెప్పలేకపోయారు.\n\nఈ రహస్యాన్ని తానే స్వయంగా\nతెలుసుకోవాలనుకుని రాజు హు జార్\nదుస్తులు ధరించి, జేబులో నాలుగు\nకాసులు మాత్రమే వేసుకుని, సాధారణ\nసైనికుడిలాగా వినోదార్థం బయలుదేరాడు.\n\nఆయన ఆనాటి సాయంకాలానికి నగరం\nవెలపల ఉన్న ఒక సారా అంగడికి\nచేరాడు.\n\nఅంగడి ద్వారం చేరుతూ ఉండగానే\nలోపలినుంచి నవ్వులూ, కేకలూ విని\nపించాయి. తాను కూడా తన నాలుగు\nకాసులతో వినోదం పొందటానికి అది\nతగిన స్థలమే ననుకుని రాజు లోపలికి\nఅడుగు పెట్టాడు.\n\nలోపల నలుగురు పాత హుజా\nర్లున్నారు. వారిలో ఒకడు కొత్త హుజా\nరును చూస్తూనే అతని చెవి పట్టుకుని\nనిలవేసి, ‘\" ఏం, కుర్రకుంకా? సైన్యంలో\nఎప్పుడు చేరావు ?\" అని అడిగాడు.\n\n\"ఒక వారం క్రితం.\" అన్నాడు\nరాజు.\n\nపాత హుజారు రాజు భుజం తట్టి.\n\"నీకింకా పన్నెండేళ్ళపాటు కష్టాలున్నా\n\nయన్నమాట. దాన్ని గురించి ఆలో\nచించకు. రెండు కాసుల బ్రాందీ కొను,\nజల్సా చేద్దాం.\" అన్నాడు.\n\n“నా దగ్గిర డబ్బుల్లేవు మేం చాలా\nపేదవాళ్ళం.'' అన్నాడు రాజు.\n\n\" అయితే అయింది. నిన్ననే జీతం\nవచ్చి ఉండాలి. ఒక కాసు బ్రాందీ\nఅయినా నాకు పోయించి తీరాలిసిందే,\nతప్పదు.\" అన్నాడు పాత హుజారు.\n\nరాజుకు తప్పలేదు. ఒకడికి బ్రాందీ\nపోయించేసరికి మిగిలిన ముగ్గురు పాత\nహుజార్లూ రాజుచేత తలా ఒక కాను\nబ్రాందీ కొనిపించి తాగేశారు. రాజు\nజేబులు ఖాళీ అయాయి.\n\nకాని, అప్పటికీ వాళ్ళకు తాగుడు చాల\nలేదు. వాళ్ళలో యోష్కా అనేవాడు\nఅంగడివాడి దగ్గిరికి వెళ్ళి, అప్పు\nపెట్టి ఒక కాసు బ్రాందీ ఇయ్యి.\" అని\nఅడిగాడు.\n\nసైనికులకు అప్పు పెట్టననేశాడు\nఅంగడివాడు, నిర్మొహమాటంగా.\n\nయోష్కా వాణ్ణి నానా తిట్లూ తిట్టి.\n\"కావలిస్తే నా కత్తి తాకట్టు పెట్టుకుని\nబ్రాందీ ఇయ్యి,\" అన్నాడు.\n\nఅంగడివాడా కత్తిని భద్రంగా దాచి\nపెట్టి, పాత హుజార్లందరికీ తలాకాస్తా\nబ్రాందీ పోసేసి దుకాణం మూసే వేళ\nఅయిందన్నాడు.\n\nఅప్పటికి రాత్రి తొమ్మిది కావస్తున్నది.\nహుజార్లు అంగడినుంచి బయటికి\nవచ్చేశారు.\n\nఅంతటితో వారి ఆగడం అయిపోలేదు.\nఆ సారా దుకాణం అడుగున, ఒక నేల\nకొట్టులో ఆహారమూ, తాగుడూ దాచి\nఉంటాయి. నేలలో ఒక కంత చేసి\nహుజార్లు కొంతకాలం కిందట ఆ నేల\nకొట్టును కొల్లగొట్టారు. ఇప్పుడు వాళ్ళా\nకంతకోసం వెతికి, అందులో రాజును\nదూరి ఆహారమూ, తాగుడూ తమకు\nఅందించమని ఒత్తిడి చేశారు. రాజుకు\nతప్పలేదు. వాళ్ళు చెప్పినట్టు చెయ్యక\n\nపోతే చంపేస్తారు. హుజార్లు సాహసానికీ,\nదుర్మార్గానికీ పెట్టినది పేరు.\n\nనేలకొట్టునుంచి తస్కరించిన తిండి,\nతాగుడూ పూర్తిచేసి వాళ్ళు బారకాసులకు\nబయలుదేరి వెళ్ళారు. బారకాసులకు\nవాళ్ళు వేళమించి చేరినా గస్తీ సైనికులు\nవాళ్ళను నిలవేయలేదు.\n\nపాత హుజార్ల కందరికీ పడుకునే స్థలా\nలున్నాయి. రాజుకే లేదు. యోష్కా\nఅనేవాడు నేల మీద ఒక కంబళి పరిచి,\nరాజును దానిమీద పడుకోమన్నాడు.\n\nరాజుకు నిద్ర పట్టలేదు. అతనికి\nచాలా కోపంగా ఉంది. ఈ హుజార్లు\nతన డబ్బంతా తాగెయ్యటమేగాక తన\nచేత దొంగతనం కూడా చేయించారు.\n\nతనను నానా తిట్లూ తిట్టారు. యోష్కాకు\nగుణపాఠం నేర్పాలని అతను నిశ్చయించు\nకుని ఒక రాత్రివేళ బారకాసుల నుంచి\nతన భవనానికి తిరిగి వెళ్ళిపోయాడు.\n\nతెల్లవారుతూనే హుజార్లందరూ తమ\nఆయుధాలతో సహా పెరేడు రావాలనీ,\nరాజుగారు తనిఖీ చేస్తారనీ వార్త వచ్చింది.\n\nహుజార్లందరూ తమ ఖడ్గాలను తగిలించు\nకుంటూంటే, యోష్కా తన కెవరైనా ఒక\nఖడ్గం ఇస్తారేమోనని ఎందరినో అడిగి\nచూశాడు. కాని ఎక్కడా అతనికి ఖడ్గం\nదొరకలేదు. చివరకతను ఒక వడ్రంగి\nనడిగి కొయ్యకత్తి ఒకటి చేయించుకుని,\nదాన్ని ఒరలో పెట్టుకుని పెరేడుకు\nబయలుదేరాడు.\n\nపెరేడుకు వచ్చి తన ఎదట నిలబడి\nఉన్న హుజార్లను యోష్కాను రాజు\nపోల్చుకుని, అతని వద్ద ఖడ్గం ఉన్నదో\nలేదో ముందుగా చూశాడు. యోష్కా\nనడుముకు కత్తి ఒర వేళ్ళాడుతున్నది.\nఅందులో కత్తి లేదన్న సంగతి బయట\nపెట్టి యోష్కాను శిక్షించాలని రాజు\nఉద్దేశం.\n\nఏదో నేరం చేసినందుకు ఒక సైని\nకుడికి మరణదండన విధించి, ఖైదులో\nఉంచారు. రాజు ఇప్పుడా సైనికుణ్ణి తన\nదగ్గరకు తీసుకురమ్మన్నాడు. మరణ శిక్ష\nపొందిన సైనికుణ్ణి తెచ్చారు.\n\nరాజు యోష్కాను ముందుకు రమ్మని\n“వాడి తల నరుకు !\" అని ఆజ్ఞాపించాడు\nకోపంగా.\n\nయోష్కాకు కాళ్ళు వణికాయి. తన\nకొయ్యక త్తితో ఆ సైనికుడి తల ఎలా\nనరకటం? అందుచేత వాడు దీనంగా,\n“మహారాజా, రక్తపాతం చెయ్యటం నా\nకలవాటు లేదు. మరి నాలుగేళ్ళు నన్ను\n\nసైనికుడిగా పని చెయ్యమన్నా సంతోషంగా\nచేస్తాను గాని, దయతలచి ఈ మనిషి\nతల నరికే పనిమాత్రం నాకు పెట్టకండి.''\nఅన్నాడు.\n\nరాజు మండిపడి, \"నా ఆజ్ఞ విన్నావా.\nలేదా?\" అని గర్జించాడు.\n\n\"మహారాజా, తమ ఆజ్ఞ నిర్వర్తించే\nతీరాలంటే నన్ను కాస్త దైవప్రార్థన\nచేసుకోనివ్వండి.\" అన్నాడు యోష్కా\nవినయంగా.\n\nరాజు అందుకు సమ్మతించాడు.\n\nయోష్కా పెద్ద నిట్టూర్పు విడిచి,\nఆకాశంకేసి చూస్తూ, \"ఓ ఈశ్వరా! ఈ\nహుజారును కరుణించు. నేనీ సైనికుడి\nప్రాణం తియ్యకుండా ఉండగలందులకు\nనా కత్తిని కొయ్యగా మార్చు!'' అంటూ\nకత్తిని చప్పున ఒర నుంచి పైకి లాగి,\n\"చూశారా, మహారాజా ! దేవుడు నా\nప్రార్థన విన్నాడు!'' అన్నాడు.\n\nరాజు యోష్కా యుక్తికి మెచ్చుకుని,\nఅతన్ని శిక్షించే ఆలోచన మానేశాడు.",
            "book_page_end": 54
        },
        {
            "title": "అపకారికి ఉపకారం",
            "book_page_start": 55,
            "pdf_page_start": 55,
            "pdf_page_end": 59,
            "author": "చందమామ బృందం",
            "genre": "నీతి కథ",
            "moral": "నిజమైన మంచితనం (ఉపకారం) అపకారం చేయాలనుకునే వారిని కూడా నియంత్రించగలదు. అపకారం తలపెట్టిన వారికే ఆ కష్టం తిరిగి సంభవిస్తుంది.",
            "keywords": [
                "ఉపకారం",
                "మాంత్రికుడు",
                "మంచితనం",
                "అరిష్టం",
                "దురాశ"
            ],
            "characters": [
                "పరదేశి",
                "సీనయ్య",
                "గ్రామ పెద్దలు",
                "జయుడు",
                "విజయుడు",
                "అమ్మాయి"
            ],
            "locations": [
                "గ్రామం",
                "చెరువు గట్టు",
                "నది ఒడ్డు"
            ],
            "content": "పరదేశి ప్రమాదకరుడైన మాంత్రికుడనీ,\nఅతన్ని కొట్టకుండా అతని నుంచి మేలు\nపొందడం అరిష్టదాయకం అనీ గ్రామ\nపెద్దలు, గ్రామస్థులకు చెప్పిన మర్నాడే,\nసీనయ్య అనేవాడి ఇంట్లో, అతడి భార్య\nనగలు పోయాయి. ఆమె ఒక గుడ్డలో\nనగలు పెట్టి, మూటగా కట్టి, చెరువుకు\nస్నానానికి వెళ్ళింది. తిరిగి వచ్చి చూస్తే,\nనగలు కనిపించలేదు.\n\nఈ విషయం తెలిసి పరదేశి. సీనయ్య\nఇంటికి వెళ్ళి, వివరాలన్నీ అడిగి తెలుసు\nకున్నాడు. తర్వాత ఇల్లంతా కలయతిరిగి,\nఒక మూలనున్న కన్నం చూపి, అందులో\nవెతకమన్నాడు. అది పందికొక్కులు\nచేసిన కన్నం. సీనయ్య అక్కడ తవ్వి\nచూడగా, నగలున్న మూట దొరికింది.\n\nఈ సహాయానికి సీనయ్య, పరదేశిని\nఇరవై కొరడాదెబ్బలు కొట్టవలసి వున్నది.\nకాని, సీనయ్య అలా చేయలేదు. పరదేశిని\nకొట్టకపోతే, ఎలాంటి అరిష్టం వస్తుందో,\nచూడాలనుకున్నాడు.\n\nరాత్రి రహస్యంగా గ్రామ పెద్ద\nలిద్దరూ కలిసి సీనయ్య పొలంలో, ఒక\nధాన్యపు కుప్పకు నిప్పు పెట్టి వచ్చారు.\nమర్నాడు సీనయ్య లబోదిబోమంటూ,\nగ్రామ పెద్దల దగ్గిరకు వెళ్ళాడు.\n\nవాళ్లు, సీనయ్య చెప్పినదంతా విని,\n\"ఇంకేం! నువ్వా పరదేశిని కొట్టకపోవడం\nవల్లనే, అరిష్టం వచ్చిపడింది,\"\nఅన్నారు.\n\nఈ సంగతి, గ్రామంలో అందరికీ తెలి\nసింది. గ్రామస్థు లందరూ పనిగట్టుకుని,\n\nపెద్దల ఇళ్ళకు వెళ్ళి, \"సీనయ్యతోపాటు,\nమేము కూడా ఏవైనా తప్పులు చేసి వుంటే,\nమమ్మల్ని మన్నించండి! ఇకముందు\nఅంతా మీరు చెప్పినట్టే చేయగలం,\"\nఅని చెప్పారు.\n\nఇది విన్న పరదేశి, గ్రామ పెద్దలను\nకలుసుకుని, ''అయ్యా, యిది చాలా\nఅన్యాయం ! మీరే, ఆ సీనయ్య ధాన్యపు\nకుప్పను తగలబెట్టారని, నాకు తెలుసు.\nమీరు వెంటనే సీనయ్యకు అతడు నష్ట\nపోయిన ధాన్యం, యిచ్చెయ్యండి. మీరు\nఅలా చేయకపోతే, అంతకు మించిన\nనష్టం మీకు కలుగుతుంది,\" అని\nహెచ్చరించాడు.\n\n\"మమ్మల్ని భయపెట్టాలని చూస్తు\nన్నావా ? మాక్కలగబోయే నష్టం\nఏమిటి?'' అన్నారు పెద్దలు కోపంగా.\n\n“ఈ రోజున, ఒక ధాన్యపుబస్తా. రేపటి\nనుంచి, రోజు కొక ధాన్యపుకుప్ప. అదీ,\nమీక్కలగబోయే నష్టం.\" అని పరదేశి\nవెళ్ళిపోయాడు.\n\nఆ రాత్రి, నిజంగానే, ఆ పెద్దల ఇండ్ల\nమధ్య చావడిలో వున్న. ఒక ధాన్యపు\nబస్తా, హఠాత్తుగా నిప్పంటుకుని కాలి\nబూడిద అయిపోయింది. విచిత్రమేమి\nటంటే — ఆ ధాన్యపు బస్తా మంటలు,\nచుట్టుపక్కల వున్న బస్తాల కు గా నీ,\nయితర సామగ్రికిగానీ సోకలేదు.\n\nఇది చూసి భయపడిన పెద్దలిద్దరూ\nపరదేశి దగ్గిరకుపోయి, \"నువ్వు చెప్పినట్టే\nజరిగింది! అసలింతకూ, నువ్వెవరివి?''\nఅని ప్రశ్నించారు.\n\n“నేనెవరినైతేనేం? ఇతరులకు హాని\nకలిగించను. మీ యిద్దరికీ అధికారమంటే,\nతగని ఆశ. మీ అధికారానికి, నేనడ్డు\nరాను. అయితే, నేను యితరులకు సాయం\nచేస్తుంటే, మీరు నన్నాపకూడదు. మీరు\nయితరులకు హాని చేయకూడదు.”\nఅన్నాడు పరదేశి.\n\n\"అయితే. మమ్మల్ని. ఏం చేయ\nమంటావు?'' అని 'అడిగాడు చిన్న పెద్ద.\n\n\"మీరు సీనయ్య దగ్గిరకు వెళ్ళి, నన్ను\nయిరవై కొరడాదెబ్బలు కొట్టమనండి.\nఈలోగా, అతడి ధాన్యపుకుప్పలో బూడి\nదైన ధాన్యం ఎంత వుంటుందో. అంతా\nఅతడి పొలంలో పోయించండి. ఇదంతా\nరహస్యంగా జరిగిపోవాలి. ఇలా చేయడం\nవల్ల, సీనయ్యకు జరిగిన నష్టం తీరి\nపోతుంది. గ్రామ పెద్దలుగా, మీకు పేరూ\nవస్తుంది.\" అని సలహా యి చ్చాడు\nపరదేశి.\n\nపెద్దలిద్దరూ పరదేశి చెప్పినట్టే చేశారు.\nపరదేశి ఇరవై కొరడాదెబ్బలు తిన్నాడు.\nఆ రాత్రి, పెద్దలిద్దరూ రహస్యంగా కొన్ని\nధాన్యం బస్తాలు బండి మీద వేసుకు\nపోయి, సీనయ్య పొలంలో వేసి వచ్చారు.\nమర్నాడు. జరిగింది తెలిసి గ్రామంలో\nఅందరూ విడ్డూరంగా చెప్పుకున్నారు.\nపరదేశి ఎవరో. గ్రామంలో అందరికీ\nఎందుకు సాయపడుతున్నాడో, దెబ్బలు\nతింటూ కూడా, ఆ గ్రామంలోనే ఎందు\nకుండాలనుకుంటున్నాడో - ఎవరికీ అర్థం\nకాలేదు. కాని, గ్రామ పెద్దల పలుకుబడి,\nవాళ్ళ మీద గ్రామస్థుల నమ్మకం మరిం\nతగా పెరిగాయి.\n\nఇక, జయవిజయు లిద్దరూ, పరిదేశిని\nగురించి మొదట్లో అంతగా పట్టించుకో\nలేదు. తల్లిదండ్రులు, వాళ్ళను, \"మీరా\n\nపరదేశి జోలికి పోకండి. వాడు చాలా\nప్రమాదకారి!” అని చాలాసార్లు హెచ్చ\nరించారు.\n\nఒక రోజున, నది ఒడ్డున జయవిజయు\nలిద్దరూ. అక్కడికి బిందెతో నీళ్ళకోసం\nవచ్చిన, ఒక అమ్మాయిని ఎగతాళి చేస్తూ\nఆటపట్టిస్తున్నారు.\n\nఇద్దరూ కలిసి, ఆ అమ్మాయి నుంచి\nబిందె లాక్కుని, \"ఆ కనబడే మామిడి\nచెట్టెక్కి, మా ఇద్దరికీ చెరో నాలుగు\nమామిడిపళ్ళు కోసిస్తే, నీ బిందె తిరిగి\nయిస్తాం. అలా చేయక పో యా వో. నీ\nబిందెను నదిలో పారవేయడమే కాక,\nనిన్నిక్కణ్ణించి వెళ్ళనివ్వం!'' అన్నారు.\n\nఆ అమ్మాయికి, ఏం చేయాలో తోచక,\nబిక్కమొహం వేసుకుని నిలబడింది.\nఅంతలో, దారిన పరదేశి వచ్చి,\nజరిగింది, ఆ అమ్మాయిని అడిగి తెలుసు\nకుని, జయవిజయులతో, \"మీక్కావల\nసింది, చెట్టెక్కి మామిడిపళ్ళు కోయడమే\nగదా ? నేనా పని చేస్తాను. ఈ అమ్మాయికి\nబిందె యిచ్చెయ్యండి.'' అన్నాడు.\n\n\"ముందు పళ్ళు కోసివ్వు: అలాగే\nవదిలేస్తాం.'' అన్నాడు జయుడు.\n\nఅసలు సంగతేమంటే- అది మామిడి\nపళ్ళ ఋతువు కాదు. చెట్టున ఒక్క\nపండయినా లేదు. అందువల్ల, పళ్ళు\nకోనివ్వడం, పరదేశివల్ల కాదనుకున్నారు\n\nవాళ్ళు. కాని, పరదేశి చెట్టెక్కి, ఎనిమిది\nమామిడిపళ్ళు కోసి, వాళ్ళకిచ్చాడు !\n\nజయవిజయు లిద్దరూ తెల్లబోయి.\n\"కాలం కానికాలంలో, చెట్టెక్కి పళ్ళెలా\nకోశావు?\" అని అడిగారు.\n\n“ఏమాత్రం స్వార్థం లేకుండా, యితరు\nలకు సాయం చేయాలనుకుంటే, ఏ చెట్టు\nనడిగినా పళ్ళిస్తుంది: ఏ గుట్టనడిగినా\nమణులిస్తుంది,'' అన్నాడు పరదేశి.\n\n\"అయితే, ఏ గుట్టనయినా అడిగి\nమాకు మణులు తెచ్చిపెట్టు,\" అన్నాడు.\nవిజయుడు.\n\n\"ఇచ్చిన పళ్ళు చాలు. మణులేం\nయివ్వను. ముందా అమ్మాయిని వెళ్ళ\nనివ్వండి.\" అన్నాడు పరదేశి.\n\nజయవిజయులు అందుకు ఒప్పుకోక,\nమొండికెత్తారు.\n\nఅప్పుడు పరదేశి, ఆ అమ్మాయితో,\n\"వాళ్ళు. నిన్నేమీ చెయ్యలేరు. ని బిందె\nతీసుకుని, వెళ్ళిపోమ్మా !'' అన్నాడు.\n\nఆ అమ్మాయి వెంటనే బిండె తీసుకుని\nబయలుదేరింది. ఆమెను ఆపాలని జయ\nవిజయు లిద్దరూ అనుకున్నారు. కాని,\nవాళ్ళకు కాళ్ళూ చేతులు కదల్లేదు.\nఆమె, కనుచూపు దాటిపోయిన తర్వాతే.\nవాళ్ళకు కాళ్ళూ చేతులు స్వాధీనంలోకి\nవచ్చినై. నోరువిప్పి మాట్లాడగలిగారు.\n\n\"నువ్వు మాంత్రికుడివా?\" అని అడి\nగాడు జయుడు, పరదేశిని.\n\n\"నాకు తెలిసిన మంత్రం ఒక్కటే-\nఅదే మంచితనం!\" అన్నాడు పరదేశి.\n\n“మా సరదాకు అడ్డువచ్చావు. నువ్వేం\nమంచివాడివి.\" అన్నాడు విజయుడు.\n\n\"ఇతరులను బాధించనంతవరకూ,\nమీ సరదాలకు నేనడ్డురాను. ఇకమీదట\nమీరెప్పుడైనా, ఇతరులను బాధించాలను\nకుంటేమాత్రం, మీ కాళ్ళూ చేతులు\nకదలవు; నోరు మెదలదు. బాగా గుర్తుంచు\nకోండి !'' అని పరదేశి అక్కణ్ణించి వెళ్ళి\nపోయాడు.\n\nఆ తర్వాత జయవిజయులకు, పరదేశి\nచెప్పిన ట్టే జరిగింది. వాళ్లు, గ్రామస్థులను\nబాధించడం, తగ్గిపోయింది. తమ సరదా\nలకు పరదేశి అడ్డుతగులుతున్నాడని,\nవాళ్ళు తండ్రులకు చెప్పుకున్నారు.\n\nఅయినా, ఆ పెద్దలు, యీ విషయం\nఅంతగా పట్టించుకోలేదు. జయవిజయులు\nదుర్మార్గ కార్యాలుచేయకపోతే, గ్రామస్థులు\n\nతమనింకా ఎక్కువగా గౌరవిస్తారని,\nభావించారు.\n\nఈ విధంగా జయవిజయులకు, పరదేశి\nఅంటే ద్వేషం ప్రారంభమైంది. వాళ్ళొక\nసారి పరదేశి నిద్రపోతున్నప్పుడు తాళ్లతో\nబంధించి, నీటిలో పారవేయాల ను\nకున్నారు. అయితే, వాళ్ళు తాళ్ళు తీసు\nకుని పరదేశి ఇంట్లోకి వెళ్ళేసరికి, అవి\nవాళ్ళనే బంధించివేశాయి. వాళ్ళు\nకదల్లేక మూలుగుతూంటే, నిద్రపోతున్న\nపరదేశికి మెలుకువ వచ్చింది.\n\nఆయన, వాళ్ళ బాధ చూసి జాలిపడి,\nతనే వాళ్ళ కట్లు విప్పి, \"నన్ను మోసంతో\nఎవరు బాధించాలనుకున్నా, అలాంటి\nహింసకు వాళ్ళే గురవుతారు. నేను ఒప్పు\nకుంటే తప్ప, నన్నెవరూ బాధించలేరు,\"\nఅని చెప్పాడు.\n\nజయవిజయులు, అప్పటికేమీ మాట్లాడ\nకుండా వెళ్ళిపోయారు. కాని, వాళ్ళలో\nపరదేశిని హతమార్చాలన్న పట్టుదల\nఎక్కువైంది. —(ఇంకావుంది)",
            "book_page_end": 59
        },
        {
            "title": "పంచాంగశాస్త్రి",
            "book_page_start": 60,
            "pdf_page_start": 60,
            "pdf_page_end": 62,
            "author": "ఆలపాటి అమృతం",
            "genre": "హాస్యం/జానపద కథ",
            "moral": "దురాశ, స్వార్థం మనుషులను మోసానికి గురిచేస్తాయి. తెలివిని మంచి ఉద్దేశాల కోసం మాత్రమే ఉపయోగించాలి.",
            "keywords": [
                "పంచాంగం",
                "ముహూర్తం",
                "దొంగతనం",
                "దురాశ",
                "బ్రాహ్మణుడు"
            ],
            "characters": [
                "పంచాంగశాస్త్రి",
                "దొంగలు",
                "రంగయ్య"
            ],
            "locations": [
                "అడవి",
                "సారా అంగడి",
                "గ్రామం"
            ],
            "content": "అనగాననగా ఒక అడవి. ఆ అడవిలో\nఏడుగురు దొంగ లుండేవారు. ఒక రోజున\nవాళ్ళు దొంగతనానికని బయల్దేరి వస్తుం\nడగా పంచాంగశాస్త్రి ఎదురుపడ్డాడు.\nనున్నటి బోడిగుండు గుండు మీద\nపంకాయముచ్చికంత పిలక, వొంటినిండా\nవిభూతి రేఖలు, చంకని విసినికర్ర,\nచేతిలో పంచాంగం—ఇదీ శాస్త్రుల్లు వేషం.\n\nశాస్త్రి వేషం చూసి దొంగలు నవ్వారు.\nవాళ్ళని ఎగాదిగా చూసి, వాళ్ళు ఫలానా\nవారు కదా అని శాస్త్రి తెలుసుకున్నాడు.\nఆయన ఇప్పుడు దొంగల చేతుల్లో చిక్కు\nకున్నాడు. వాళ్లు పిలక ఊడగొట్టి చేతిలో\nచెంబూ, భుజం మీది అంగవస్త్రం\nలాక్కున్నా తను చేసేది ఏమీ లేదు.\n\nఇటువంటి సమయంలో శాస్త్రికి మంచి\nఉపాయం తట్టింది. దొంగల్ని దగ్గిరికి\nపిలిచి “వోయి అబ్బాయిలూ! ఇలా, వేళా\n\nపాళా వేకుండా మీ యిష్టం వచ్చినప్పు\nడల్లా దొంగతనానికి బయల్దేరితే లాభం\nలేదు. నేను పంచాంగం చూసి, మంచి\nముహూర్తం పెట్టుతూ వుంటాను. నేను\nచెప్పినట్టుగా చేశారంటే, మీరు పట్టు\nపడరు. పైగా కోరినంత ధనం దొరుకు\nతుంది. మీరు హాయిగా కాలక్షేపం\nచెయ్యొచ్చు.\" అని వాళ్ళకి సలహా\nఇచ్చాడు.\n\nఈ మాటలు వినగానే వాళ్ళకి వొళ్ళు\nపరవశమైపోయింది. అంతకంటేనా\nబాబయ్యా! మీరు చెప్పినట్టే నడుచు\nకుంటాం. తప్పకుండా పంచాంగం చూసి\nవెంటనే మంచి లగ్నం పెట్టండి.\"\nఅన్నారు. అందరూ.\n\nఆనాటి నుంచీ పంచాంగశాస్త్రి\nముహూర్తం పెట్టుతూ ఉండేవాడు. ఆ\nప్రకారమే దొంగలు కన్నాలు వేస్తూ చాలా\n\nధనం సంపాదించుకుంటున్నారు. వాళ్లు\nతమకు దొరికిన ధనంలోనించి పంచాంగ\nశాస్త్రికి పదేసి వరహాలు గురుకట్నం ఇస్తూ\nవుండటం కూడా మామూలయింది. కట్నం\nఇవ్వటమే కాకుండా, దొంగలు ఆయన్ని\nఎక్కువగా గౌరవిస్తున్నారు.\n\nకొన్నాళ్ళయ్యేసరికి, పంచాంగశాస్త్రికి\nదుర్బుద్ధి పుట్టింది — \"మనకి వాళ్ళిచ్చే\nకట్నం ఏ మూల కొస్తుంది ? ఇంతకంటే\nమనం వాళ్ళతో చేరిపోయి వాటా పుచ్చు\nకొన్నట్టయితే ఎక్కువ వస్తుంది. కొద్ది\nరోజుల సంపాదనతో చక్కగా కొడుకు\nపెళ్ళి చేసుకోవచ్చు.'' అని అనుకున్నాడు.\n\nఈ ఉద్దేశం దొంగలకు చెప్పి, “నేనూ\nమీతో వస్తాను, నన్ను కలుపుకొని వాటా\nఇవ్వండి,'' అని కోరాడు.\n\n\"ఎంతమాట అన్నారు బాబయ్యా!\nమీరీ కష్టాలు పడలేరు. కావాలంటే ఒక\nవెయ్యి వరహాలు తెచ్చి యిచ్చుకొంటాము.\nఅబ్బాయిగారికి వైభవంగా పెళ్ళి జరిపిం\nచండి,'' అని దొంగలు చెప్పారు.\n\nవెంటనే శాస్త్రి పంచాంగం చూసి,\nచిరునవ్వుతో, “రేపు ఏకాదశి తిథి బాగా\nవుంది. ఈ తడవ ఉత్తర దిశకు వెళ్ళితే\nమంచి లాభం కలుగుతుంది. తప్పకుండా\nబయల్దేరండి, నేనూ మీతో వస్తా\"నన్నాడు\nవాళ్ళతో.\n\n\"మీకు ఎందుకొచ్చినపాట్లు బాబూ!\nమీరు రావద్దు. మీక్కావలసిన ధనం\nయావత్తూ చేతులు కట్టుకు పట్టుకొచ్చి\nమీ పాదాల ముందు పెడతాము,'' అని\nఅనేక విధాల బతిమలాడారు దొంగలు.\nఅయినా, ఆమాటలు ఎంతమాత్రం వినక,\nశాస్త్రుల్లు కూడా వాళ్ళ వెంట ప్రయాణ\nమయ్యాడు.\n\nసరే, అనుకొన్న ప్రకారం మర్నాడు\nరాత్రి వెన్నెట్లో, శాస్త్రితో సహా ఎనిమిది\nమందీ ఉత్తరదిశకు బయల్దేరారు. ఒక\nవూరు చేరుకుని, ఆ గ్రామంలో ధనవంతు\nడైనటువంటి రంగయ్యగా రింట చొర\nబడ్డారు.\n\nఅవేళ ఏకాదశి. రంగయ్యగా రింట్లో\nఅందరూ ఉపవాస మున్నారు. మర్నాడు\nద్వాదశి పారాయణ. తెల్లవారుజామునే\nవంటలు చేయటానికని కూరలూ అవీ\nతరిగేసి, పప్పులూ ఉప్పులూ సిద్ధం చేసు\nకుని పడుకున్నారు. దొంగలు ఇల్లంతా\nగాలించి పదివేలు విలువ చేసే వస్తు\nవాహనాలు, బోలెడంత రొక్కం లంకించు\nకున్నారు.\n\nఇంకా ఏమైనా దొరుకుతుందేమోనని\nవంటింటి వద్దకు వచ్చారు. తీరా చూస్తే\nవంటింట్లో మన పంచాంగశాస్త్రి మడి కట్టు\nకుని, వంట చేస్తున్నాడు. వాళ్ళను చూడ\nగానే, “మడి తగలడిపోతుంది. లోపలికి\nరావద్దర్రా,'' అని వాళ్ళకి సంజ్ఞచేశాడు.\n\n\"అయ్యో బాబో ! మనమింక ఇక్కడ\nఉండకూడదు. చాలా ప్రమాదం. పోదాం\nరావయ్యా.'' అని దొంగలు ఎంతగానో\nబతిమాలారు.\n\n“అదేమిటల్లా తొందరపడతారు! చిటి\nకలో వంటయిపోతూంది. భోంచేసి\n\nపోదాం, వుండండి,\" అని అంటూ మన\nశాస్త్రి విస్తరాకులు వెదకసాగాడు.\n\nసావిట్లోకి పోయేసరికి, దేవుడి మందిరం\nకంటబడింది. ''ఇంతా చేసి, దేవుడికి\nనివేదన చేయకుండా భోజన మేమిటి ?\nపాపం కూడా చుట్టుకుంటుంది.\" అను\nకున్నాడు శాస్త్రి. యధావిధిగా దేవతార్చన\nప్రారంభించి, గణగణ గంట మోగించే\nసరికి, ఒక్కమాటు ఇంట్లోవాళ్ళందరూ\nగభీమని లేచారు.\n\nఅందరినీ పంచాంగశాస్త్రి కంగారుతో\nచూస్తున్నాడు. \"నువ్వెవరవు?\" అని\nరంగయ్యగారు అడిగేసరికి, తమ వచ్చిన\nసందర్భం యావత్తూ పూస గుచ్చినట్టు\nచెప్పేశాడు, శాస్త్రి. \"వోయి పిచ్చి\nబ్రాహ్మడా! ఎంత పని చేశావు?\" అని\nరంగయ్యగారు శాస్త్రిని జాలిదలిచి, పది\nవరహా లిచ్చి పంపాడు. పారిపోవటానికి\nవీల్లేక దొంగలు పట్టుబడిపోయారు. వాళ్లని\nజైల్లో వేశారు. దాంతో మన పంచాంగ\nశాస్త్రికి, దొంగలకీ జట్టు విడిపోయింది.",
            "book_page_end": 62
        }
    ],
    "statistics": {
        "total_stories": 12,
        "author_counts": {
            "చందమామ బృందం": 9,
            "శ్రీరామకమల్": 1,
            "ఎస్. వి. ఆర్. సత్యనారాయణమూర్తి": 1,
            "ఆలపాటి అమృతం": 1
        },
        "genre_counts": {
            "పురాణగాథలు": 2,
            "సాంఘిక కథ": 2,
            "నీతి కథ": 2,
            "ఫాంటసీ/సాహసం": 1,
            "ఫాంటసీ/సందిగ్ధత": 1,
            "నీతి కథ/హాస్యం": 1,
            "చరిత్ర/యాత్రా విశేషం": 1,
            "హాస్యం/జానపద కథ": 2
        }
    }
}