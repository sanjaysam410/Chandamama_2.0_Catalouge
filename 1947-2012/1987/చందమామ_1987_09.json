{
    "book_id": "చందమామ_1987_09",
    "stories": [
        {
            "title": "నిశాకరుడు",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణగాథలు",
            "moral": "పూర్వజన్మల కర్మఫలమే ప్రస్తుత జీవిత గతిని నిర్ణయిస్తుంది; పరివర్తన ధ్యానం ద్వారా సాధ్యమవుతుంది.",
            "keywords": [
                "నిశాకరుడు",
                "ధర్మిష్ఠ",
                "దండకారణ్యం",
                "తపస్సు",
                "పూర్వజన్మ"
            ],
            "characters": [
                "నిశాకరుడు",
                "ధర్మిష్ఠ",
                "ఇరుగుపొరుగువారు"
            ],
            "locations": [
                "దండకారణ్య సమీప మునివాటిక",
                "బావి"
            ],
            "content": "దండకారణ్య సమీప మునివాటికలో నివసించే ధర్మిష్ఠకు నిశాకరుడనే కొడుకు వుండేవాడు. వాడు అనాకారి, మందమతి; అల్లరిపనులు చేసేవాడు.\nఒకనాడు నిశాకరుడు హఠాత్తుగా కనిపించకుండా పోయాడు. వాడి తల్లి ఎక్కడెక్కడో వెతికింది. కాని, వాడి జాడ తెలియలేదు. ఏ పులో, క్రూరమృగమో వాణ్ణి ఎత్తుకుపోయివుంటుందని ఇరుగుపొరుగు వాస్ళ చెప్పారు. ధర్మిష్ఠ గుండె నిబ్బరంతో కాలం గడపసాగింది.\nకొన్ని సంవత్సరాలు గడిచాయి. ధర్మిష్ఠ ఒకనాడు, మునివాటికగుండా వెళుతూ, దారి పక్కన వున్న బావి నుంచి మానవ కంఠస్వరం వినిపించడం గమనించింది. ఆమె బావిమీద ఒక బండ వుండడం చూసి, \" ఈ బండతో బావిని ఎవరు మూశారు?\" అని ఆశ్చర్యంతో బావిలోకి తొంగి చూసింది.\nబావిలోనుంచి నిశాకరుడు ' అమ్మా', అని పిలిచాడు. తన కొడుకు కంఠస్వరాన్ని గుర్తుపట్టిన ధర్మిష్ఠ, వెంటనే ఇరుగుపొరుగులను సాయం పిలిచి, బావికి అడ్డుగా వున్న బండను తొలగించి, నిశాకరుణ్ణి పైకి తీసింది:\nనిశాకరుడి అల్లరిపనులకు సహించలేనివాళ్ళెవరో. అతణ్ణి బావిలోకి తోసి, మళ్ళీ పైకి రానీయ కుండా పెద్ద బండను అడ్డు పెట్టారు: బావిలో పడిన నిశాకరుడు, నీళ్ళ పైభాగంలో అల్లుకుని వున్న చెట్ల, తీగల ఫలాలనూ, కందమూలాలనూ తింటూ, తనకీ దుర్గతి ఎందుకు పట్టిందో తీవ్రంగా ఆలోచించ సాగాడు. ధ్యానఫలితంగా, అతనికి క్రమక్రమంగా తన పూర్వ జన్మల వృత్తాంతాలు తెలియవచ్చాయి. పూర్వజన్మల పాపఫలితంగానే తనకీ గతి సంప్రాప్తమయినట్టు గ్రహించాడు. నిర్మలమైన మనస్సుతో పైకి వచ్చాడు. ఆ తరవాత కఠినమైన తపస్సు ఆచరించి, గొప్ప మునిగా, త్రికాలజ్ఞానిగా కీర్తిగాంచాడు |",
            "book_page_end": 10
        },
        {
            "title": "తాయెత్తుమహిమ",
            "book_page_start": 11,
            "pdf_page_start": 11,
            "pdf_page_end": 14,
            "author": "మల్లవరపు మనోహరరెడ్డి",
            "genre": "నీతి కథ/సాహసం",
            "moral": "బహిరంగ సభల్లో నిజం తెలుసుకోవడానికి ప్రయత్నించడంకంటే, విశ్వసనీయతతో పరిపాలించడం ముఖ్యం.",
            "keywords": [
                "గంగరాజు",
                "గజదొంగ",
                "తాయెత్తు",
                "రాజభటులు",
                "మంత్రి",
                "రహస్యం"
            ],
            "characters": [
                "గంగరాజు",
                "సాధువు",
                "రాజు",
                "మంత్రి",
                "కాపలాభటుడు",
                "సేనాపతి",
                "మూగవాడు"
            ],
            "locations": [
                "రాజధాని",
                "సత్రం",
                "కారాగారం",
                "కొలువు"
            ],
            "content": "గంగరాజనే గజదొంగ, రాజుగారి ధనా గారాన్ని దోచుకుని, దాన్ని తన రహస్య స్థానంలో దాచి, దొంగను పట్టుకోవడానికి, రాజు ఎటువంటి ప్రయత్నాలు చేస్తున్నాడో తెలుసుకోవడానికి, మారువేషంలో తిరిగి రాజధానికి వచ్చాడు.\nవాడు ఒక సత్రం ముందుగా పోతూం డగా, సత్రం అరుగు మీద ఒక సాధువు నిద్రపోతూండడం కనిపించింది. సాధు వులు ఎన్నో మహిమలు కలిగి వుంటారనీ, వాళ్ళ దగ్గిర వుండే ప్రతి వస్తువుకూ ఏదో ఒక మహిమ వుంటుందనీ, గంగరాజు విని వున్నాడు. అందుచేత వాడు మెల్లగా, సాధువును సమీపించి, అతడి దగ్గిర ఏవైనా మహిమగల వస్తువులు దొరుకు తాయేమో అని జాగ్రత్తగా వెతికాడు.\nవాడికి సాధువు ముంజేతికి వున్న తాయెత్తు ఒకటి కనిపించింది. దాన్ని మెల్లిగా విప్పి, గంగరాజు తన ముంజేతికి కట్టు కున్నాడు.\nఆ వెంటనే వాడు. \"గజదొంగ గంగ రాజును నేనే! రాజుగారి ధనాగారాన్ని దోచుకున్నదికూడా నేనే!'' అని అరిచాడు.\nతనకు తెలియకుండానే, తన నోటి నుంచి నిజం బయటపడేసరికి వాడు హడలిపోయి తాయెత్తును ఊడదీసి దూరంగా విసిరివేశాడు. కాని, అది పోయిన వేగంలో తిరిగివచ్చి వాడి చేతికి చుట్టుకున్నది. ఇలా రెండు, మూడుసార్లు చేసి గంగరాజు విసిగిపోయాడు. ఈ లోపల వాడి కేకలు విని, అటువైపు వెళుతున్న రాజభటులు వచ్చి. వాణ్ణి రాజుదగ్గిరకు లాక్కుపోయారు.\nరాజు, భటులు చెప్పింది విని. \"ఏ దొంగ కూడా, తాను దొంగనని చెప్పుకోడు. అయినా, వీడి స్థావరానికి వెళ్ళి చూసి రండి. వీడు అబద్ధం చెప్పి వుంటే, తల కొట్టించి కోట గుమ్మానికి వేలాడ దీయిస్తాను,'' అన్నాడు.\nభటులు, గంగరాజుతో వాడి స్థావరానికి వెళ్ళి. వాడు దోచుకుపోయిన ధనంతో తిరిగి వచ్చారు.\nరాజు ఆశ్చర్యపడి, \"వీడు గజదొంగ గంగరాజనేదాంట్లో ఎటువంటి సందేహం లేదు. అయితే, వీడు నిజం చెప్పడంలో, ఏదో కిటుకున్నది. అది బయటపడేంత వరకూ, వీణ్ణి ఖైదు లో వుంచండి.\" అన్నాడు.\nఆ రాత్రి గంగరాజు, కారాగారానికి కాపలా వున్న భటుడితో మెల్లగా మాటలు కలిపి, ''ఈ తాయెత్తు గొప్ప మహిమలు కలది. ఒకసారి కట్టుకుని చూడు, దీని సంగతి నీకే తెలుస్తుంది,” అన్నాడు.\nభటుడు తాయెత్తు కట్టుకుని వెంటనే , \"కాపలా సమయంలో, నేను నిద్రపోతూం టాను. అయినా, ఎవరూ నేను నిద్ర పోతున్నట్టు తెలుసుకోలేరు. దాని కి కారణం, నేను కళ్ళు తెరుచుకునే గాఢనిద్రపోగలను.\" అన్నాడు.\nభటుడి రహస్యం తెలుసుకున్న గంగ రాజు, ఒక రాత్రివేళ కారాగారం తలుపు చువ్వలు విరిచి పారిపోయాడు.\nతెల్లవారాక జరిగింది తెలుసుకున్న కాపలాభటుడు, రాజు దగ్గిరకు పోయి, \"గజదొంగ గంగరాజు పారిపోయాడు. ఆ పారిపోయింది, నావల్లనే,\" అని చెప్పాడు.\nఆయన భటుడు చెప్పింది విని కోపంగా, \"గంగ రాజును, నువ్వెందుకు పారి పోనిచ్చావు?\" అని అడిగాడు.\n\"ప్రభూ, వాడిచ్చిన తాయెత్తువల్ల, నా మనసులో వున్న రహస్యం వెంట నే బయటపెట్టేశాను,\" అని భటుడు తన చేతికి వున్న తాయెత్తును వూడదీసి, రాజుకు యిచ్చాడు.\nరాజు దాన్ని దూరంగా విసిరివేశాడు. అయితే, తాయెత్తు వెంటనే వచ్చి, రాజు చేతికి చుట్టుకున్నది. ఇంకొకరు తీసుకో నిదే, అది వదలదని తెలుసుకున్న రాజు, ఒక రోజుపాటు దాన్ని తన వద్దనే వుంచు కుని, తన మీద ప్రజలకూ, ప్రభుత్వోద్యో గులకూ ఎలాంటి అభిప్రాయం వున్నదో తెలుసుకోదలిచాడు.\nమర్నాడు, ఆయన స భ చేసి, సభికుల్లో నుంచి ఒకణ్ణి పిలిచి, వాడి చేతికి తాయెత్తు కట్టాడు. వెంటనే వాడు, పెద్దగా గొంతెత్తి, \"ప్రజలపై అధిక పన్నులభారం మోపకుండా పాలించ గలిగిననాడు, నిన్ను మహారాజుగా గుర్తించ గలం!'' అన్నాడు.\nతర్వాత రాజు తాయెత్తును, ఒక భటు డికి కట్టాడు. వాడు, “చాలీచాలని వేతనం యిచ్చి, గొడ్డుచాకిరీ చేయిస్తున్న యీ రాజంటే పరమద్వేషం!'' అన్నాడు.\nచివరకు సేనాపతి తాయెత్తు కట్టుకుని \"విలాసవంతమైన రాజు జీవితం అంటే, నాకెంతో యిష్టం. ఏ సింహాసనమైనా అధిష్ఠించగలిగే అదృష్టం వుంటే, ఎంత బావుంటుంది !'' అన్నాడు.\nఈ సంఘటనతో రాజుకు మనసు చెడి, ఆ రాత్రి నిద్రపట్టలేదు. ప్రజాక్షేమం కోసం, తానెన్నో మంచి పనులు చేస్తున్నప్పటికీ, వాళ్ళకు తనంటే గౌరవం లేదు. మును పెన్నడూ లేనంతగా వేతనం యిచ్చి నప్పటికీ, ఉద్యోగులకూ, నమ్మకంగా మెలిగే సేనాపతికీ కూడా ఏదో ఒక కారణంగా తనంటే ద్వేషమే! వీళ్ళనా. తనింతకాలంగా నమ్ముతూ వస్తున్నది, అని ఆయన రాత్రంతా బాధపడుతూ గడిపాడు.\nతెల్లవారగానే ఆయన, మంత్రికి కబురు పంపి, జరిగింది చెప్పి, ‘“నాకెందువల్లనో, రాజ్యపాలనపట్ల విరక్తి కలుగుతున్నది.' అన్నాడు.\nమంత్రి చిరునవ్వునవ్వి, \"ప్రభూ. దీనికంతకూ, ఆ తంపులమారి తాయెత్తు కారణం. మీరు మనుషుల్లోని మర్మం, ఒడ్డున వుండి నీళ్ళ లోతూ తెలుసుకోవా లనుకోవడం పెద్ద పొరబాటు. ముందు, మీరా తాయెత్తును వదిలించుకోండి. తర్వాత అన్నీ వాటంతటవే చక్కబడ తాయి,\" అన్నాడు.\nరాజుకు, యీ సలహా నచ్చి కొలువులో వున్నవాళ్ళ నొక్కొక్కరినీ ఆ తాయెత్తు తీసుకోమని అడిగాడు. కాని, దాని సంగతి తెలిసి వుండడంవల్ల, ఎవరూ దాన్ని తమ చేతికి కట్టుకోవడానికి సాహసించలేదు.\nరాజు విసిగిపోయి, ఆ తాయెత్తును కట్టుకున్నవాళ్ళకు పెద్ద బహుమానం యిస్తానని, నగరంలో చాటింపు వేయిం చాడు. అప్పటికీ ఎవరూ ముందుకు రాక పోయేసరికి, రాజుకు తాయెత్తు, ఒక పెద్ద సమస్య అయిపోయింది. ఎప్పుడూ రాచ కార్యాల్లో మునిగి తేలుతూండే ఆయన నోట, తాయెత్తు మహిమవల్ల నిజం దాగడం లేదు.\nచివరకు రాజు, మంత్రికి తన పరిస్థితి వివరించి, ''మీరే, యీ తాయెత్తు వదిలే మార్గం ఆలోచించాలి,\" అని కోరాడు.\nమంత్రి అందుకు రాజు నుంచి మూడు రోజులు గడువు తీసుకుని వెళ్ళిపోయాడు.\nమూడవరోజున మంత్రి, ఒకణ్ణి వెంట బెట్టుకుని రాజు దగ్గిరకు వచ్చి, ''ప్రభూ. తాయెత్తును కట్టుకోవడానికి, ఇతను అంగీ కరించాడు. చేతికి కట్టండి!\" అన్నాడు.\nరాజు తాయెత్తును వాడి చేతికి కట్టి, ఏం మాట్లాడతాడో అని ఎదురు చూశాడు. కాని, వాడెంతకూ మాట్లాడకపోయేసరికి, ఆయన యిస్తానని చాటింపు వేయించిన బహుమతిని వాడికిస్తూ, ''ఇంతవరకూ, తాయెత్తు కట్టుకోగానే నిజం మాట్లాడే వాళ్ళను చూశాను. మీరెవరో మహాను భావుల్లా వున్నారు! అందువల్లనే, యీ తాయెత్తు మహిమ మిమ్మల్నేమీ చేయలేక పోయింది.\" అన్నాడు.\nఅందుకు మంత్రి చిన్నగా నవ్వి, \"ప్రభూ, ఇతనేం మహానుభావుడు కాదు; మూగవాడు ! ఇతనికి తప్ప, యీ తాయెత్తును కట్టుకునే ధైర్యం మరెవరికీ లేదు.'' అన్నాడు.",
            "book_page_end": 14
        },
        {
            "title": "గ్రామాధికారి రసహృదయం",
            "book_page_start": 15,
            "pdf_page_start": 15,
            "pdf_page_end": 18,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "తెలివైనవాడు తన లక్ష్యాన్ని సాధించడానికి ఇతరుల బలహీనతలను కూడా వ్యూహాత్మకంగా ఉపయోగించుకోగలడు.",
            "keywords": [
                "విద్యాభూషణుడు",
                "కవిత్వం",
                "గ్రామాధికారి",
                "రాజాదరణ",
                "తెలివి",
                "వ్యూహం"
            ],
            "characters": [
                "విద్యాభూషణుడు",
                "విద్యాభూషణుడి తండ్రి",
                "గ్రామాధికారి",
                "రాజు",
                "మంత్రి"
            ],
            "locations": [
                "గ్రామం",
                "రాజధాని"
            ],
            "content": "విద్యాభూషణు డనే యువకుడు, గురు కులంలో విద్య ముగించుకుని, తన గ్రామానికి తిరిగి వచ్చాడు. తల్లిదండ్రులు వృద్ధులైన కారణంగా, అతడు వ్యవ సాయప్పనులు చేబట్టి, వారి సేవలో కాలం గడపసాగాడు.\nవిద్యాభూషణుడు సహజంగానే కవి. గ్రామీణ వాతావరణంలో, ఏదో శక్తి ప్రోత్సహించినట్లనిపించి, తీరుబడి వున్నప్పుడల్లా, అతడు కావ్యరచనకు పూనుకునేవాడు. ఆ విధంగా. అతడు రెండు సంవత్సరాల్లో, పన్నెండు కావ్యాలు రాశాడు.\nవ్యవసాయం చేస్తూ, వృద్ధులైన తమ అవసరాలు తీరుస్తూ, రెండు సంవత్సరాల్లో పన్నెండు కావ్యాలు రాయడం, సామాన్య మైన విశేషం కాదని తల్లిదండ్రులు విద్యాభూషణుణ్ణి మెచ్చుకున్నారు.\nఅందుకు విద్యాభూషణుడు అంతగా తృప్తిపడక, \"రసహృదయులు మెచ్చు కున్నప్పుడే, కావ్యానికి సార్థకత. మన ఊళ్ళో, నా కావ్యాలు 'అసలు వినేవాళ్ళే లేరు. రోజురోజుకూ నాలో క్రమంగా కావ్య రచనచేయాలన్న కోర్కె అంతరిస్తున్నది,'\" అన్నాడు.\nవిద్యాభూషణుడి తండ్రి, కొడుకు మీద జాలితో, \"ఏ కావ్యానికైనా రాజాదరణ ముఖ్యం. రాజధానికి వెళ్ళి, నువ్వు రాసిన కావ్యాలలో మంచిదాన్నొకటి ఎన్నుకుని, రాజుకు వినిపించిరా,\" అన్నాడు.\n\"నేను రాసినదేదైనా, నాకు బాగానే వుంటుంది. నా కావ్యాల్లో, అన్నిటికన్న మంచిదేదో ఎన్నిక చేయడానికి, యితరుల సాయం కావాలి. ఈ ఊళ్ళో, నాకు సాయ పడగలవాళ్ళెవరూలేరు,\" అన్నాడు విద్యా భూషణుడు నిరుత్సాహంగా.\n\"లేకేం! మన గ్రామాధికారి ఉన్నా డుగా,\" అన్నాడు విద్యాభూషణుడి తండ్రి సంతోషంగా.\nఆ గ్రామంలో, అంతో యింతో కవిత్వ మంటే ఆసక్తిగలవాడు, గ్రామాధికారి ఒక్కడే. కాని, ఆయనకు నాసిరకం పదాలూ, పాటలేతప్ప ఉత్తమకవిత్వం నచ్చదు. విద్యాభూషణుడికి, యీ విషయం తెలుసు.\nఅతడు, తండ్రితో, ‘“రసహృదయం లేని వాడికి, కవిత్వం వినిపించడం, నావల్ల కాదు. ఒక వేళ వినిపించినా, అందువల్ల కావ్యం ఎన్నిక జరిగే పని కాదు గదా.\" అన్నాడు.\nవిద్యాభూషణుడి తండ్రికి కవిత్వం గురించి తెలియకపోయినా ప్రపంచాను భవం బాగా వున్నది. ఆయన, కొడుకుతో, “నాయనా, తెలివైనవాడు సముద్రపు నీటితో పంటలు పండించగలడు. అప్రయోజకుల చేత, కావ్యాలు రాయించగలడు. నీ తెలివి నుపయోగించి, నీ కార్యం గ్రామాధికారి ద్వారా సాధించు,'\" అంటూ, చెవిలో రహస్యంగా ఏదో హితబోధ చేశాడు.\nఆ ప్రకారం విద్యా భూషణు డు, గ్రామాధికారిని కలుసుకుని ఒకటొక్క టిగా, తన కావ్యాలు వినిపించాడు. మొదటి కావ్యం వింటూనే, గ్రామాధికారి, విద్యాభూషణుణ్ణి ఎంతగానో మెచ్చుకుని, ''ఇది అద్భుత కావ్యం! రాజుగారిని మెప్పించడానికి, ఇదొక్కటిచాలు,\" అన్నాడు.\nఅయినా, విద్యాభూషణుడు గ్రామాధి కారిని వదలక, \"రాజుగారిని మెప్పించ డానికి, ఎలాంటి కావ్యం ఎన్నుకోవాలో తెలియడం లేదు. మిగిలినవాటిపై కూడా, రసహృదయులైన తమ అభిప్రాయం తెలు పండి.\" అని, కావ్యాలన్నీ వినిపించాడు.\nఈ మాటలకు, గ్రామాధికారి ఎంతో సంతోషించి, ఓపికతోనూ, శ్రద్ధగానూ మొత్తం కావ్యాలన్నీ విని. తన అభి ప్రాయం చెప్పాడు. ఏ కావ్యమూ కూడా, ఆయనకు మొదటి కావ్య మంతగా నచ్చ లేదు. మిగతావాటిల్లో ఒకటి, అత్యంత అధమంగా కూడా వున్నది.\nకావ్యాలు వినిపించేందుకు విద్యా భూషణుడికి సుమారు రెండు నెలలు పట్టింది. తర్వాత అతడు తన కావ్యాలతో రాజధానికి బయల్దేరి వెళ్ళాడు. అదృష్టం కొద్దీ, అతడికి తేలికగానే రాజదర్శనం లభించింది.\nవిద్యాభూషణుడు చదివిన తొలి కావ్యాన్ని, రాజు అయిదు రోజులపాటు విని. ఎంతగానో మెచ్చుకుని. \"నీలో మహాకవి కాగల లక్షణాలున్నవి. నీవు రాసిన కావ్యాలు మరేమైనా వున్నవా?\" అని అడిగాడు.\n\"ప్రభూ, నేను చాలా కావ్యాలే రాశాను. నా కావ్యాలు, నాకు నచ్చడం సహజం. అయినా, రసహృదయులైన తమకు నచ్చ డానికి, అన్నిటిలోకీ ఉత్తమమైన కావ్యాన్ని ఎన్నుకోవాలి గదా! ఈ విష యంలో నాకు, మా గ్రామాధికారి సాయ పడ్డాడు. నా మిగిలిన కావ్యాలేవీ దీనికి సరిరావు....\" అని విద్యాభూషణుడు ఏదో చెప్పబోతూండగా రాజు, అతణ్ణి వారించి, \"నాకోసమింత గొప్ప కావ్యాన్ని ఎన్నిక చేసిన మీ గ్రామాధికారిని కూడా సన్మా నించాలి!\" అంటూ, వెంటనే గ్రామాధి కారికి కబురు పంపించాడు.\nమరసటిరోజున గ్రామాధికారి రాగానే, రాజు అతడికి ఘనంగా సన్మానం చేసి, విద్యాభూషణుడన్న మాటలు అతనికి చెప్పాడు.\nఇందుకు గ్రామాధికారి సంతోషించ డానికి బదులు, \"ప్రభూ, విద్యాభూష ణుడు ముందుగా తమకు వినిపించిన కావ్యం, నాకు బొత్తిగా నచ్చనిది. నేను మెచ్చిన కావ్యం తమకు వినిపించి వుంటే — ఈ సన్మానం నాకు మరింతగా సంతోషం కలిగించేది,\" అన్నాడు.\nరాజు, గ్రామాధికారిని అతిథి గృహానికి పంపివేసి, విద్యాభూషణుణ్ణి సంజాయిషీ అడుగుతూ, ''గ్రామాధికారి ఎన్నిక చేసిన అద్భుత కావ్యం వుండగా. ఆయనకు నచ్చని కావ్యంతో నన్ను మెప్పించాలను కోవడం, నీ అత్యాశ ! అవునా ! \" అన్నాడు.\nఅప్పుడు విద్యాభూషణుడు, \"ప్రభూ, నేను కావ్యాన్నెన్నుకోవడంలో, గ్రామాధి కారి సాయం తీసుకున్నానన్నాను తప్ప, ఆయనకు నచ్చిన కావ్యాన్ని ఎన్నుకున్నా నని, తమకు చెప్పలేదు. మా గ్రామాధి కారి అభిరుచి ఏపాటిదో, నాకు తెలుసు. సాహిత్యపుటిలువవున్నదేదీ, ఆయనకు నచ్చదు. ఆయనకు నచ్చనివే, రసహృద యులకు నచ్చే కావ్యాలని, నాకు తెలుసు. నా కావ్యాలన్నీ ఆయన మెచ్చి వుంటే, నేను తమ దర్శనానికే వచ్చి వుండేవాణ్ణి కాను!\" అన్నాడు.\nతన కావ్యాల ఎన్నికకు విద్యాభూష ణుడు, గ్రామాధికారి నెలా ఉపయో గించుకున్నాడో తెలిసి రాజుకు నవ్వాగ లేదు. ఆ సాయంత్రం ఆయన, గ్రామాధి కారిని అతిథి గృహం నుంచి పిలిపించి, \"నా సన్మానం అందుకున్నాక, నువ్వు నోరు విప్పకుండా వుండవలసింది!\" అని చెప్పి పంపేశాడు.\nతర్వాత రాజు, వి ద్యాభూషణుడి కి శాశ్వతంగా. తన ఆస్థానంలో వుండే ఏర్పాటు చేశాడు. విద్యాభూషణుడు, తల్లి దండ్రులు తనవద్ద వుండేందుకు రాజ ధానికి తీసుకువచ్చి, ఉత్తమ కావ్యాలు రచిస్తూ. తృప్తిగా కాలం వెళ్ళబుచ్చ సాగాడు.",
            "book_page_end": 18
        }
    ],
    "statistics": {
        "total_stories": 3,
        "author_counts": {
            "చందమామ బృందం": 1,
            "మల్లవరపు మనోహరరెడ్డి": 1,
            "జొన్నలగడ్డ రామలక్ష్మి": 1
        },
        "genre_counts": {
            "పురాణగాథలు": 1,
            "నీతి కథ/సాహసం": 1,
            "నీతి కథ": 1
        }
    }
}