{
    "book_id": "చందమామ_1987_08",
    "stories": [
        {
            "title": "కంథుడు",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "పౌరాణికం",
            "moral": "ఇంద్రియ నిగ్రహం లేకపోతే తపస్సు లేదా లక్ష్యం నుండి దృష్టి మరులగును.",
            "keywords": [
                "కంథుడు",
                "తపస్సు",
                "ఇంద్రుడు",
                "ప్రమ్లోచన",
                "ఐహిక సుఖాలు"
            ],
            "characters": [
                "కంథుడు",
                "కణ్వముని",
                "ఇంద్రుడు",
                "ప్రమ్లోచన"
            ],
            "locations": [
                "గోమతీ నదీతీరం",
                "కొండశిఖరం"
            ],
            "content": "కణ్వముని కుమారుడైన కంథుడు, గోమతీ నదీతీరంలో తపస్సు ప్రారంభించాడు. కఠోరమైన కంథుడి\nతపస్సుకు భంగం కలిగించడానికి, ఇంద్రుడు ప్రమ్లోచన అనే అప్సరసను పంపాడు. ప్రమ్లోచన గోమతీ\nతీరం చేరుకుని, తన అందచందాలతో, మనోహరమైన ఆటపాటలతో, కంథుడి మనసులో చలనం\nకలిగించింది. ఆమె అపురూప సౌందర్యానికి ముగ్ధుడై కంథుడు ఆమెను పెళ్ళాడాడు.\nరోజులు నెలలుగా, నెలలు సంవత్సరాలుగా కాలం గడవసాగింది. అప్సరస సాహచర్యంలో,\nకంథుడు హాయిగా ఐహిక సుఖాలు అనుభవిస్తూ, జపతపాలమాట మరిచిపోయాడు.\nఒకనాడు సాయంకాలం, కంథుడు కొండశిఖరం మీద ఏకాంతంగా కూర్చుని, సూర్యాస్తమయ\nదృశ్యాన్ని తదేకంగా చూడసాగాడు. హఠాత్తుగా అతనికి సాయంసంధ్య ధ్యానసమయం అన్న స్పృహ\nకలిగింది. చటుక్కున లేచి నిలబడి, ధ్యానంలో కూర్చోవడానికి జింక చర్మం కోసం అటూ ఇటూ వెదక\nసాగాడు. ఆ సమయానికి అక్కడికి వచ్చిన ప్రమ్లోచన అతణ్ణి చూసి వకపకా నవ్వింది.\nఆమె నవ్వుకు ఆశ్చర్యపడి \"ఎందుకలా నవ్వుతావు?\" అని అడిగాడు కంథుడు,",
            " అన్నది ప్రమ్లోచన.": "దల సంవత్సరాలా?",
            "ఆశ్చర్యంగా.": "వును: మీరు జపతపాలు మాని నన్ను పెళ్ళాడి, తొమ్మిది వందల సంవత్సరాలా, ఆరు\nనెలలా మూడు రోజులు అయిశాయి",
            "నవ్వుతూ.": "లాగా!'' అంటూ కంథుడు సిగ్గుతో తల వంచుకుని, కాలం వృధా అయినందుకు పశ్చాత్తాప\nపడి, అక్కడి నుంచి మరొక ప్రశాంతస్థలానికి వెళ్ళి, తపస్సు ప్రారంభించాడు. ఆ తరవాత అతనికి\nఎటువంటి ఐహిక సుఖాలూ అంతరాయం కలిగించలేదు. అచిరకాలంలోనే తపోసిద్ది పొందాడు.",
            "book_page_end": 12
        },
        {
            "title": "రాజదర్శనం",
            "book_page_start": 13,
            "pdf_page_start": 13,
            "pdf_page_end": 17,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "గొప్పవారు తమ ఉన్నత లక్ష్యాల కోసం, సామాన్యుల కష్టాలు వారికి తెలియకుండా ఉండేందుకు ప్రయత్నిస్తారు. నిజాయితీ, నిస్వార్థం రాజు మనసును మారుస్తాయి.",
            "keywords": [
                "రాజు",
                "శ్రీచాలుడు",
                "పేదరికం",
                "నిజాయితీ",
                "మారువేషం"
            ],
            "characters": [
                "శ్రీచాలుడు",
                "శివయ్య",
                "రాజు (మారువేషంలో)",
                "కాపలాభటులు"
            ],
            "locations": [
                "రామగిరి గ్రామం",
                "రాజధాని నగరం",
                "ధర్మసత్రాలు",
                "రాజుగారి కొలువు"
            ],
            "content": "రామగిరి అనే గ్రామంలో వుండే శ్రీచాలు\nడికి, పేరులో తప్ప మరెక్కడా డబ్బు\nలేదు. వాడు, నలుగురిళ్ళలో పనిచేస్తూ,\nవాళ్ళిచ్చిన డబ్బుతో పొట్టపోసుకుంటూ,\nకాలం వెళ్ళబుచ్చుతున్నాడు.\nఒకరోజున, ఆ గ్రామానికి చెందిన\nశివయ్య అనే కళాకారుడు, రాజధానిలో\nతన విద్యను ప్రదర్శించి, తిరిగివచ్చాడు.\nవెళ్ళేటప్పుడు సామాన్యంగా వున్న\nశివయ్య. యిప్పుడు గొప్ప ధనవంతుడై\nపోయాడు.\nఇది శ్రీచాలుడికి చాలా ఆశ్చర్యం\nకలిగించింది. వాడు శివయ్యను కలుసు\nకుని, రాజును గురించిన వివరాలడిగాడు.\nఅందుకు శివయ్య, ఎంతో సంతోష\nపడిపోతూ, \"మన దేశపు రాజుగారిని\nగురించి ఎన్ని విశేషాలైనా చెప్పవచ్చు.\nఆయన సాక్షాత్తూ అవతారపురుషుడు.\nకత్తిబట్టి నిలబడితే, పరమదాంధులైన\nరాక్షసులు కూడా పారిపోవలసిందే. సిరి\nసంపదలలో కుబేరుడు కూడా, ఆయనతో\nసరితూగలేడు. దానగుణంలో శిబి, బలి.\nకర్ణుడు మొదలైనవారాయనవద్ద, పాఠాలు\nనేర్చుకోవాలి. అన్నింటినీ మించిన గొప్ప\nవిశేషం— మన రాజుగారికి, ప్రజల బాగో\nగుల గురించి మినహా, వేరే ఆలోచనలేక\nపోవడం!\" అని చెప్పాడు.\nఒకరోజులో, శివయ్య జాతకం మార్చి\nవేసిన రాజుగారి విషయంలో, యివన్నీ\nనిజాలే అయివుండాలనుకున్నాడు,\nశ్రీచాలుడు. వాడు చాలామంది దగ్గిర,\nయీ సంగతే చెప్పాడు. అప్పుడు వాడికి,\nరాజు గురించి మరికొన్ని సంగతులు\nతెలిసినై.\nరాజు, ప్రజలకోసం ఎన్నో మంచి\nపనులు చేస్తున్నాడు. పంటలు పండని\nప్రాంతాన పన్నులు తగ్గిస్తున్నాడు. కరువు\nప్రాంతాల్లో, తిండిగింజలను ఉచితంగా\nపంచింపచేస్తున్నాడు. దేశంలో పేదరికం\nఅన్నది లేకుండా చేయాలని, ఆయన\nకంకణం కట్టుకున్నాడు.\nఎంతోకాలంగా పరుల పంచన బతుకు\nతున్న శ్రీచాలుడికి, యీ విషయాలేమీ\nతెలియవు. ఇవన్నీ తెలియగానే, వాడికి\nరాజును చూడాలన్న కోరిక కలిగింది.\nఆరోజునుంచీ వాడు తన ప్రయాణానికి\nడబ్బు కూడబెట్టసాగాడు. అందుకోసం\nవాడు, పస్తులు కూడా వుండేవాడు.\nఏమైతేనేం — ఒక సంవత్సరంతర్వాత.\nవాడు చిన్న మూట ఒకటి భుజాన\nవేసుకుని రాజధానికి చేరుకున్నాడు. వాడు\nరాజదర్శనం కోసం కాపలాభటుల నడిగితే,\nవాళ్ళు పకపక నవ్వి, \"నీవంటివాళ్ళను\nచూడడానికి కాలం వృధా చేస్తే, రాజు\nగారిక ప్రజలను పాలించినట్టే!\"\nఅన్నారు హేళనగా.\n\"ఒక్కసారి, ఆయన దర్శనం చేసు\nకుని వెళ్ళిపోతాను. ఆయననేమీ కావాలని\nఅడగను.'' అన్నాడు శ్రీచాలుడు.\nఅయినా, కాపలావాళ్ళు లోనికి పోనీయ.\nలేదు. శ్రీచాలుడు నిరుత్సాహంతో, అక్కడి\nనుంచి బయలుదేరాడు. వాడి అవస్థ\nగమనించిన పౌరుడొకడు, శ్రీచాలుణ్ణి\nపలకరించి, సంగతి తెలుసుకుని, “నువ్వు\nతొందరపడి, మీ గ్రామానికి వెళ్ళిపోకు.\nప్రతిరోజూ కాపలావాళ్ళను బ్రతిమాలు\nకుంటే, ఏదో ఒకరోజున వాళ్ళు, నిన్ను\nలోపలికి వెళ్ళనిస్తారు.\" అని సలహా\nయిచ్చాడు.\nఇది విన్న తర్వాత, వాడు రాజును\nచూడకుండా, తన గ్రామానికి తిరిగి\nపోకూడదనుకున్నాడు.\nఅయితే, ఆనాటి రాత్రి వాడికి ఒక\nపెద్ద సమస్య ఎదురయ్యింది. గ్రామంలో\nఅయితే, ఏ ఇంటి అరుగుమీదో పడుకుని\nనిద్రపోయేవాడు. ఇక్కడ ఏం చేయాలో\nవాడికి తోచలేదు. ప్రతి వీధికి కాపలా\nభటులున్నారు. వాళ్ళు కొత్తవాళ్ళెవర్నీ\nవీధులలో వుండనివ్వడంలేదు. శ్రీచాలుడు,\nవాళ్ళకు తన పరిస్థితి చెప్పుకున్నాడు.\n\"ఇంటి అరుగులమీద, కొత్తవాళ్ళు\nపడుకుంటే, మా కాపలావల్ల ప్రయోజనం\nవుండదు. నీవంటివాళ్ళుండడానికి, ధర్మ\nసత్రాలున్నవి. కానీ, ఈ రాత్రివేళ వాటిలో\nప్రవేశించడం కష్టం. ఏ సమయంలో\nఅయినా, కొత్తవాళ్ళను ఆదరించేసత్రాలు,\nనగర ప్రవేశద్వారాలవద్ద వుంటవి.\nనువ్వక్కడికి వెళ్ళు.\" అన్నారు భటులు.\nవాడు, భటులనడిగి దారి తెలుసుకుని\nబయలుదేరాడు. అయితే, వాడికి నగర\nవీధులు గజిబిజిగా కనిపించి, కొంతసేపు\nఅక్కడే తిరుగుతూ, చివరికి ఒక మైదాన\nప్రాంతం చేరాడు.\nశ్రీచాలుడు అక్కడ కొంతసేపు\nవిశ్రమిద్దామనుకుంటూండగా, ఎక్కడి\nనుంచో ఒక వ్యక్తి వచ్చి. \"ఎవరునువ్వు?\nఇంత రాత్రివేళ. యిక్కడేంచేస్తున్నావు?\"\nఅని అడిగాడు.\nశ్రీచాలుడు, అతడికి తన కథ చెప్పు\nకున్నాడు.\n\"రాజును చూడడానికి, కష్టపడి\nయిక్కడికి వచ్చి, యిలా తిరుగుతున్నా\nవంటే, నమ్మతగ్గ మాటగాలేదు. నువ్వు\nదొంగవని, నాకనుమానం కలుగుతున్నది.\nఆమూటవిప్పి చూపించు.” అన్నాడావ్యక్తి.\nశ్రీచాలుడు సంకోచించకుండా, మూట\nవిప్పి చూపించాడు. అందులో, ధనికులు\nమాత్రమే ధరించగల విలువైన దుస్తులూ,\nతళతళమెరిసే కొత్త చెప్పులూ వున్నవి.\nఆవ్యక్తి, శ్రీచాలుణ్ణి పరీక్షగా చూశాడు.\nవాడు చింకి బట్టలతో, బికారిలా వున్నాడు.\n\"ఇవి నీవికాదు. ఎక్కడో దొంగిలిం\nచావు. అవునా?\" అని కఠినంగా ప్రశ్నిం\nచాడా వ్యక్తి.\n\"ఒక సంవత్సరంపాటు, కడుపు\nమాడ్చుకుని కూడబెట్టిన డబ్బుతో యివి\nకొన్నాను. ఎక్కడా దొంగిలించలేదు,”\nఅన్నాడు శ్రీచాలుడు దీనంగా.\n“అలా కొంటే, ఈ దుస్తులూ, చెప్పులూ\nఎందుకు ధరించలేదు?\" అని ప్రశ్నిం\nచాడా వ్యక్తి.\n\"వీటిని రాజదర్శనం కోసం దాచు\nకున్నాను. కాపలావాళ్ళు నన్ను లోపలికి\nపోనిస్తానంటే, వెంటనే యివి ధరించి,\nరాజుగారి కళ్ళ పడాలనుకున్నాను.\"\nఅన్నాడు శ్రీచాలుడు.\n\"ముందుగానే ఎందుకు ధరించ\nకూడదు?'' అని అడిగాడావ్యక్తి ఆశ్చర్య\nపోతూ.\n\"ముందుగానే ధరిస్తే, నలిగి పాడై\nపోతాయని, నా భయం.\" అన్నాడు\nశ్రీచాలుడు.\n\"నువ్వు, రాజును చూడాలనుకుంటు\nన్నావు తప్ప, రాజు నిన్ను చూడాలను\nకోవడంలేదు. అలాంటప్పుడు, రాజును\nచూడడానికింత మంచి దుస్తులెందుకు ?\nనువ్వేదో దాస్తున్నావు.'\" అన్నాడావ్యక్తి.\nశ్రీచాలుడు కొద్దిసేపు తలవంచుకు\nవూరుకుని, ''అయ్యా, ఈ దేశపు రాజు\nఅవతారపురుషుడు. ప్రజల మేలుకోరి,\nఆయన ఎన్నో మంచి పనులు చేస్తున్నాడు.\nతనకు తెలిసిన పేదవారందరికీ, ఏవో\nశాసనాల ద్వారా సా య ప డుతూ నే\nవున్నాడు. కానీ, ఆయనకు. నాబోటి పేదల\nగురించి తెలిసివుండదు. నాలాంటి వాణ్ణి\nచూస్తే, ఆయన మనసు బాధపడుతుంది.\nనేనాయనకళ్ళబడినా: నా పేదరికం\nఆయన కళ్ళబడకూడదు. ఇదీ నా అభి\nలాష! అందుకే, యీ దుస్తుల్ని మూటలో\nదాచుకున్నాను.\" అన్నాడు.\n''అయితే, జరగకూడని పనే జరిగింది.\nనువ్వు. నా కళ్ళబడ్డావు. నేనీదేశాన్నేలే\nరాజును!'' అన్నాడావ్యక్తి.\nశ్రీచాలుడు వెంటనే, “ప్రభూ, తమరీ\nదేశపు ఏలికలా ? నా అదృష్టాన్ని నమ్మ\nలేక పోతున్నాను. నా జన్మ తరించింది.\nకాని, యింత రాత్రివేళ, తామిలా ఎందుకు\nపాదచారులైనగరంలో తిరుగుతున్నారు?\"\nఅని అడిగాడు.\n\"ప్రజలు, నన్ను గురించి ఏమను\nకుంటున్నదీ తెలుసుకునేందుకు, తరచుగా\nనేనిలా మారువేషంలో, నగరసంచారం\nచేస్తూంటాను. ఈ రోజు నిన్ను కలుసుకో\nవడం, సంతోషమయింది. రేపు నిన్ను\nకాపలా భటులు లోనికి రానిస్తారు. వచ్చి,\nనా దర్శనం చేసుకో. నీ పేదరికం తొలిగి\nపోయే కానుకలిస్తాను,” అన్నాడు రాజు.\nశ్రీచాలుడు మౌనంగా వూరుకున్నాడు.\nఅప్పుడు రాజు, వాడితో, “నీ పేదరికాన్ని\nస్వయంగా చూశాను. నా మంత్రులూ,\nకొలువు తీరిన పెద్దలూ కూడా చూడాలి.\nఅందుకే, నీ విలువైన దుస్తులు కూడా\nతీసుకువెళుతున్నాను.\" అని, వాడి మూట\nతీసుకుని వెళ్ళిపోయాడు.\nమర్నాడు, రాజు కొలువులో ఎంతో\nసేపు, శ్రీచాలుడి కోసం ఎదురు చూశాడు.\nవాడు రాలేదు. కాపలావాళ్ళను విచారిం\nచగా, అసలువాడా దరిదాపులకే రాలేదని\nచెప్పారు. అప్పుడు రాజు, భటులను\nపంపి, శ్రీచాలుణ్ణి రాజధానికి తెప్పించాడు.\nశ్రీచాలుడు ఎంతో వినయంగా, “ప్రభూ,\nనేను లోగడ తమను దర్శించుకోవాలని\nవచ్చాను. ఆ పని కాగానే, నాకు సంతృప్తి\nకలిగింది. మీ నుంచి నేను, కానుకల\nనాశించలేదు. నా విలువైన దుస్తులు, మీ\nదగ్గిర వుండిపోయాయి. మీ దర్శనం\nఅయాక, నాకువాటితో పని లేదు. అందుకే\nవాటి కోసం కూడా రాలేదు,\"\nఅన్నాడు.\n“నీలో ఆవగింజంత స్వార్థం కూడా\nలేదని. నీ ప్రవర్తన చూసి తెలుసు\nకున్నాను. నీ కారణంగా, నా పాలనలోని\nకొన్ని లోపాలు తెలియడమేకాక, కోట\nకాపలావాళ్ళు నాకూ ప్రజలకూ మధ్య\nఎలా అడ్డుగోడల్లా తయారయారో గ్రహిం\nచాను. ఇందుకు నిన్ను సన్మానించదల\nచాను,\" అని, రాజు, శ్రీచాలుడికి విలు\nవైన కానుకలిచ్చి పంపాడు.\nఆ తర్వాత, శ్రీచాలుడికి పేదరికం\nబాధలేకుండా పోయింది. అంతేకాక,\nరాజ్యంలో క్రమంగా పేదరికం రూపు\nమాపబడింది.",
            " అన్నది ప్రమ్లోచన.": null,
            "ఆశ్చర్యంగా.": null,
            "నవ్వుతూ.": null,
            "book_page_end": 17
        },
        {
            "title": "అదృష్టపరీక్ష",
            "book_page_start": 18,
            "pdf_page_start": 18,
            "pdf_page_end": 19,
            "author": "ఎస్. వి. ఆర్. సత్యనారాయణమూర్తి",
            "genre": "నీతి కథ",
            "moral": "తెలివి, బుద్ధిబలంపై నమ్మకం, నిజాయితీ అదృష్టం కంటే గొప్పవి.",
            "keywords": [
                "జమీందారు",
                "రామరత్నం",
                "అదృష్టం",
                "బుద్ధిబలం",
                "పరీక్ష"
            ],
            "characters": [
                "ఈశ్వర స్వామి (జమీందారు)",
                "రామరత్నం",
                "యువకులు",
                "నౌకరు"
            ],
            "locations": [
                "సోమనాధపురం",
                "జమీందారు దివాణం"
            ],
            "content": "సోమనాధపురం జమీందారు ఈశ్వర\nస్వామికి, తన దివాణంలో పని చేసేం\nదుకు, గుమాస్తా అవసరం కలిగింది. ఈ\nసంగతి తెలిసి, పదిహేనుమంది యువ\nకులు, జమీందారు దగ్గిరకు వచ్చారు.\nఆయన వాళ్ళతో, “ఉద్యోగం కోసం\nయింతమంది వస్తారని, నేననుకోలేదు.\nసరే, వినండి ! మీకు ఎదురుగా, మూతలు\nపెట్టిన పది కుండలు వుంచబడతాయి.\nవాటిల్లో, ఒక కుండలో మాత్రం, ఒక\nబంగారు నాణెం - వుంచాను. ఆ నాణెం\nఏ కుండలో వున్నదో తెలుసుకున్నవారికి,\nఉద్యోగం యిస్తాను. అదృష్టం మీలో\nఎవరిని వరిస్తుందో పరీక్షించుకోండి.”\nఅన్నాడు.\nనౌకరు ఒకడు, పది మూతలు పెట్ట\nబడిన కుండలు తెచ్చి, కొంత దూరంలో\nయువకులకు ఎదురుగా వుంచాడు. వాటికి\nముందు, ఒక తెర కట్టబడింది. దానికి\nపక్కగా ఒక కుర్చీలో, జమీందారు\nకూర్చున్నాడు.\nతెర ముందున్నవాళ్ళకు. ఎవరు ఏ\nకుండ మూత తీసి చూశారో తెలియదు.\nజమీందారుకు మాత్రం అది కనిపిస్తుంది.\nఒక్కొక్క యువకుడే తెర వెనుకకు\nవెళ్ళి, ఏదో ఒక కుండను ఎంచుకుని\nమూత తీసి చూడసాగాడు. కాని, ఎవరికీ\nనాణెం కనిపించలేదు. ఈ విధంగా\nపద్నాలుగుమంది వట్టి చేతులతో తిరిగి\nవచ్చారు.\nఉద్యోగం కోసం వచ్చిన రామరత్నం\nఅనే యువకుడు మాత్రం, దూరంగా\nనిలబడి, అంతా గమనిస్తున్నాడు.\nజమీందారు, అతడి కేసి పరీక్షగా\nచూస్తూ \"నువ్వూ, ఉద్యోగం కోసం\nవచ్చినవాడివే గదా! అలా చూస్తూ\nనిలబడ్డావేం? నీ అదృష్టాన్ని కూడా\nపరీక్షించుకో,'' అన్నాడు.\nఅందుకు రామరత్నం. ''అయ్యా,\nఅక్కడ వున్న పది కుండలలో, ఒక\nదానిలో మాత్రం బంగారు నాణెం వుంచి,\nఅదృష్టాన్ని పరీక్షించుకోవడమంటే -\nపదివంతులలో, ఒకే అవకాశం వున్నదన్న\nమాట. అందువల్ల, తమరనే అదృష్టం\nఎవరికీ కలగకపోవచ్చు. అదృష్టాన్ని ఈ\nవిధంగా పరీక్షించి, గుమస్తాను నియ\nమించుకోవాలని, అనుభవజ్ఞులైన తమరు\nఅనుకుంటున్నారన్న నమ్మకం, నాకు\nలేదు,” అన్నాడు.\nఆ జవాబుకు జమీందారు చిన్నగా\nనవ్వి, “అయితే, ఈ ఏర్పాటంతా, ఏదో\nతమాషాకోసం చేశానని, నీ అభి\nప్రాయమా?'' అని అడిగాడు.\n''అయ్యా, నా అభిప్రాయం అదికాదు.\nఉద్యోగం కోసం వచ్చిన వాళ్ళ తెలివి\nతేటల్నీ, మనస్తత్వాన్నీ పరీక్షించేందుకు.\nపని చేసి వుంటారు. నా ఊహ\nఏమంటే, ఆ కుండల్లో దేనిలోనూ, నాణెం\nలేదని. తమరేదైనా పని యిస్తే చేద్దామని\nవచ్చానే తప్ప. ఏదో అదృష్టాన్ని నమ్ము\nకుని రాలేదు.\" అన్నాడు రామరత్నం.\n\"అయితే, నువ్వు కుండల జోలికి\nపోదలచలేదన్నమాట. అవునా?\" అని\nఅడిగాడు జమీందారు.\n''క్షమించండి ! నా కిలాంటి అదృష్టాల\nమీదనమ్మకంలేదు.\" అన్నాడురామరత్నం.\nఆ మాట వింటూనే జమీందారు సంతో\nషంగా, \"నువ్వు, నాకు నచ్చావు. నువ్వు\nఊహించినట్టు, నిజానికి ఏ కుండలోనూ\nబంగారు నాణెం లేదు. ఏదో అదృష్టం\nవరించడం కాక, తన బుద్ధిబలం మీద\nనమ్మకం వున్న, నీలాంటివాడు దొరుకు\nతాడేమోనని, ఈ పరీక్ష పెట్టాను. రేపే\nవచ్చి పనిలో చేరు,'' అన్నాడు.\nరామరత్నానికి దివాణంలో గుమాస్తా\nపని దొరికింది తమ అదృష్టాన్ని పరీక్షించు\nకోవాలని ఆశపడ్డవాళ్ళందరూ, నిరాశతో\nతిరిగి వెళ్ళారు.",
            " అన్నది ప్రమ్లోచన.": null,
            "ఆశ్చర్యంగా.": null,
            "నవ్వుతూ.": null,
            "book_page_end": 19
        },
        {
            "title": "మందుప్రభావం",
            "book_page_start": 20,
            "pdf_page_start": 20,
            "pdf_page_end": 20,
            "author": "దాసరి వెంకటరమణ",
            "genre": "హాస్యం",
            "moral": "అనవసరంగా ఇతరుల సహాయంపై ఆధారపడటం లేదా కష్టపడకుండా ఫలితం ఆశించడం నష్టాన్ని కలిగిస్తుంది.",
            "keywords": [
                "మంగయ్య",
                "మణెమ్మ",
                "మొద్దునిద్ర",
                "వైద్యుడు",
                "మాత్రలు"
            ],
            "characters": [
                "మంగయ్య",
                "మణెమ్మ",
                "రంగయ్య",
                "చలమయ్య (వైద్యుడు)"
            ],
            "locations": [
                "ఊరి చివర పెంకుటిల్లు"
            ],
            "content": "కొత్తగా పెళ్ళయిన మంగయ్యా, మణెమ్మా, ఊరి చివర్లో వున్న ఒక పెంకుటిల్లు అద్దెకు\nతీసుకుని కాపరం పెట్టారు.\nవాళ్ళిద్దరిదీ మొద్దు నిద్ర. రోజూ బారెడు పొద్దెక్కాకగాని లేచేవాళ్ళుకాదు. ఆ కారణంవల్ల,\nపొలంపనులకు వెళ్ళడం కుదరడంలేదు.\nమంగయ్య, పరిస్థితి రంగయ్య అనే స్నేహితుడికి చెప్పుకున్నాడు. అతను, చలమయ్య\nఅనే వైద్యుడి దగ్గిరకు వెళ్ళమని సలహాయిచ్చాడు.\nచలమయ్య, మంగయ్య చెప్పింది విని, \" ఇంతేగదా!\" అంటూ తేలిగ్గా నవ్వేసి,\nమందేదో తెచ్చియిస్తూ, “ ఈ మాత్రలు, మీ భార్యాభర్తలిద్దరూ వేసుకోండి. పొద్దుపొడవక\nముందే, ఎవరో వీపు తట్టి లేపినట్టు లేచికూర్చుంటారు,” అని చెప్పాడు.\nఆ రాత్రి మంగయ్యా, మణెమ్మా ఆ మాత్రలు మింగి పడుకున్నారు. ఇద్దరికీ మెలుకువ\nవచ్చేసరికి, యింకా పొద్దుపొడవలేదు. ఎంతో నీరసంగా వున్నప్పటికీ, తెల్లవారుజామునే నిద్రలేవ\nగలిగినందుకు సంతోషిస్తూ, నలుగురికీ తన ముఖం చూపిద్దామని, మంగయ్య ఊళ్ళోకి\nబయలుదేరాడు.\nదారిలో ఒకచోట రంగయ్య ఎదురుపడి, “ఏమిటోయ్, మంగయ్యా! మూడు రోజులుగా\nకనిపించలేదేం ! ఊళ్ళో లేవా ఏమిటి?\" అని అడిగేసరికి, జరిగింది అర్థమై, నీరసం ముంచుకు\nవచ్చింది మంగయ్యకు.",
            " అన్నది ప్రమ్లోచన.": null,
            "ఆశ్చర్యంగా.": null,
            "నవ్వుతూ.": null,
            "book_page_end": 20
        },
        {
            "title": "జ్వాలాద్వీపం",
            "book_page_start": 16,
            "pdf_page_start": 21,
            "pdf_page_end": 28,
            "author": "చందమామ బృందం",
            "genre": "ధారావాహిక/సాహసం",
            "moral": "శత్రువుల నుంచి తప్పించుకోవడానికి చాకచక్యం, రహస్య మార్గాల అవగాహన ముఖ్యం.",
            "keywords": [
                "ఉగ్రదత్తుడు",
                "భల్లూకరాయుళ్ళు",
                "ఏకపాదుడు",
                "జ్వాలాద్వీపం",
                "కంధుడు"
            ],
            "characters": [
                "ఉగ్రదత్తుడు",
                "రుద్రారుద్రులు",
                "చంద్రసేన",
                "కంధుడు",
                "ఏకపాదుడు",
                "నాగవర్మ"
            ],
            "locations": [
                "జ్వాలాద్వీపం",
                "రహస్య బిలం",
                "ఏకపాదుడి కోట",
                "కొండ గుహలు"
            ],
            "content": "[ఉగ్రదత్తుణ్ణి, అతడి స్నేహితులైన రుద్రారుద్రుల్నీ తీసుకుని పులిరాయుళ్ళు, భయంకర పక్షుల\nమీద జ్వాలాద్వీపానికి బయలుదేరారు. వాళ్ళను ఆకాశంలో భల్లూకరాయుళ్ళు భీకరంగా ఎదు\nర్కొన్నారు. ఉగ్రదత్తుడున్న భయంకర పక్షి ఒక కొండ మీద దిగింది. అక్కడ కొందరు భల్లూక\nరాయుళ్ళు అతణ్ణి వెంటబెట్టుకుని, ఒక రహస్య బిలంగుండా బయలుదేరారు. తరవాత ——]\nభల్లూక రాయుళ్ళు ద్వా రాన్ని\nమూయగానే, లోపల అంతా గాఢాంధ\nకారమయింది. ఉగ్రదత్తుడు అడుగు\nవేయబోయి కాలు జారటంతో ముందుకు\nపడబోయాడు. కాని, అంతలోనే ఒక\nభల్లూకరాయుడు అతడి భుజం పట్టుకుని\nఆపుతూ, “తొందరపడకు, మనం యిరవై\nమెట్లు దిగిగాని, బిలం అడుగు భాగాన్ని\nచేరలేం. ఇదుగో, మనకు దారి చూపే\nవెలుగు!\" అంటూ కట్టుకున్న ఎలుగు\nచర్మాల్లో నుంచి ధగధగ ప్రకాశిస్తున్న ఒక\nమణిని బయటికి తీశాడు. ఆ వెంటనే,\nఅతడి అనుచరు లిద్దరూ కూడా తమవద్ద\nవున్న మణులను బయటికి తీసి, మెట్లు\nదిగసాగారు.\nభల్లూకరాయుళ్ళ చేతుల్లో మెరిసి\nపోతున్న మణులను చూస్తూనే ఉగ్ర\nదత్తుడు ఎంతో ఆశ్చర్యపడ్డాడు. చీకటిలో\nదారి చూసుకునేందుకు కాగడాలూ,\nకొవ్వొత్తులూ లేనందున, ఈ వెల లేని\nమణులను వీళ్ళు కాగడాలుగా వాడు\nకుంటున్నారన్నమాట.\n\"ఈ ద్వీపంలో చమురు దొరకదా?\nవెలుగు కావాలంటే, ఈ మణులు తప్ప\nమరో సాధనం లేదా?\" అని అడిగాడు\nఉగ్రదత్తుడు.\n\"చమురా? ఏమిటదీ? ఓహెూఁ,\nదాన్ని గురించి యిక్కడకు బానిసలుగా\nవచ్చిన మీ దేశంవాళ్ళు చెప్పగా విన్నాం,\"\nఅన్నాడొక భల్లూకరాయుడు.\n\"ఇది చాలా చిత్రమైన ద్వీపం,\"\nఅనుకున్నాడు ఉగ్రదత్తుడు. అంతలోనే\nఅతడికి పులిరాయుళ్ళ చేజిక్కిన తన\nస్నేహితులు రుద్రారుద్రులూ, సామంత\nరాజు సుదర్శనుడి కుమార్తె చంద్రసేనా\nగుర్తుకువచ్చారు.\nఉగ్రదత్తుడు వాళ్ళను గురించి ఆలో\nచిస్తూనే, ఇరవై మెట్లు దిగి, బిలం అడుగు\nభాగాన్ని చేరాడు. బిలం ఏమంత విశాల\nమైనది కాదు. దాని వెడల్పు ఒక గజం\nకన్న ఎక్కువ వుండదు. ఎత్తు కొన్నిచోట్ల\nఅ యి ద డు గు లూ,\nమరికొన్ని చోట్ల\nపదడుగుల వరకూ వుంటుంది.\n\"ఈ బిలం ఎక్కడికి పోతుంది ?\nఇంతకూ మీరు నన్ను పులిరాయుళ్ళ\nనుంచి కాపాడింది. మరొక భల్లూక\nరాయుడికి బానిసగా అమ్మేందుక్కాదు\nగదా?\" అన్నాడు ఉగ్రదత్తుడు.\nభల్లూకరాయుళ్ళలో ఒకడు నవ్వాడు,\nమరొకడు కోపంగా గద్దించాడు. మూడవ\nవాడు, ఉగ్రదత్తుడికేసి చూస్తూ, \"నిన్ను\nబానిసగాచేసేందుకే తీసుకుపోతున్నవాళ్ళ\nమయితే, నీ కీ బిల మార్గం తెలియకుండా\nకళ్ళకు గంతలు కట్టి వుండేవాళ్ళం,\nమనుషుల్ని బానిసలుగా వుపయోగించు\nకునేవాళ్ళం మేం కాదు. పులిరాయుళ్ళు.\nఅయినా మీ దేశం వాళ్ళనందర్నీ నమ్మేం\nదుకు లేదు. మీవాళ్ళే కొందరు బానిసల్ని\nపట్టుకొచ్చేందుకు పులిరాయుళ్ళ నాయకు\nడైన ఏకపాదుడికి సహాయం చేస్తున్నారు.\nనాగవర్మ అనేవాడు నీకు తెలుసా?\" అని\nఅడిగాడు.\n\"తెలుసు. వాడు....\" ఉగ్రదత్తుడు\nమాట ముగించేలోపలే మరొక భల్లూక\nరాయుడు మొదటివాణ్ణి గట్టిగా కసురుతూ.\n\"నువ్వు అధిక ప్రసంగి\nవవుతున్నావు. మన నాయకుడు చెప్పి\nపంపిన దేమిటి?\nమరిచిపోయావా?\"\nఅన్నాడు తీవ్రంగా.\nమొదట మాట్లాడిన భల్లూకరాయుడు\nకుక్కిన పేనులా అయిపోయాడు. మణు\nలను అరచేతిలో పెట్టుకుని ముందు\nఇద్దరు భల్లూకరాయుళ్ళూ, మధ్య ఉగ్ర\nదత్తుడూ, అతడికి వెనకగా మరొక భల్లూక\nరాయుడూ మౌనంగా బిలం వెంట నడవ\nసాగారు. రెండు మూడు నిమిషాల కాలం\nఅలా నడిచేసరికి ఎదురుగా బిలం\nమూసుకుపోయినట్టు, అడ్డంగా నిలువెత్తు\nరాయి ఒకటి కనిపించింది. ముందు.\nనడుస్తున్న భల్లూకరాయుడు, అక్కడ\nఆగి, రాతిలో కొంచెం పల్లంగా వున్నచోట\nచూపుడు వేలితో నొక్కాడు. రాయికొంచెం\nకదిలినట్టయింది. ఆ వెంటనే దాని వెనక\nనుంచి, 'శరభం!' అన్న పిలుపు విన\nవచ్చింది. దానికి జవాబుగా ముందున్న\nభల్లూకరాయుడు, 'భల్లూకం!' అన్నాడు\nపెద్దగా. రాయి తలుపులా కిర్రుమంటూ\nకొద్దిగా తెరుచుకున్నది. ఎలుగుబంటి\nచర్మాలు ధరించి, పెద్ద కత్తి నొకదాన్ని\nపట్టుకొనివున్న భటుడొకడు రాతి తలుపు\nపక్కనుంచి తొంగి చూశాడు.\n'శరభం', 'భల్లూకం' అన్న మాటలు\nఆ రాత్రికి భల్లూకరాయుళ్ళు నిర్ణయించు\nకున్న సంకేతాలని ఉగ్రదత్తుడు గ్రహిం\nచాడు. వీళ్ళు కూడా ఇరవైనాలుగ్గంటలూ\nశత్రుభయంతో సతమతమైపోతున్నారని\nఅతడు ఊహించాడు.\n“ఒక్కడేనా దొరికింది! తతిమ్మావాళ్ళే\nమయారు?\" అన్నాడు కావలి భటుడు\nకోపంగా.\n\"వాళ్ళ సంగతి మాకేమీ తెలియదు.\nఅయినా, గబ్బిలాయిలా బిలాన్ని అంటి\nపెట్టుకుని వుండే నీకు ఈ వైనాలన్నీ\nఎందుకు ?\" అంటూ ముందున్న భల్లూక\nరాయుడు, రాతి తలుపును సొంతం తెరిచి\nముందుకు వెళ్ళాడు.\nఅతడి వెనకగా మిగిలినవాళ్ళు కూడా\nబయలుదేరారు.\nఉగ్రదత్తుడు, భల్లూకరాయుళ్ల వెంట\nబిలంలో చాలా దూరం నడిచాడు.\nఅయినా, దానికి అంతం వున్నట్టు కనబడ\nలేదు. బిలంలో అనేకచోట్ల పైనుంచి\nవెలుగు పడుతున్నట్టూ, కొన్ని కొన్ని\nప్రాంతాల్లో ఎవరో, బిలం గోడల వెనుక\nమాటలాడుతున్నట్టు కూడా అతడికి అను\nమానం కలిగింది. ఈ భల్లూకరాయుళ్ళ\nనాయకుడు కంధుడు పులిరాయుళ్ళ\nధాటికి తట్టుకోలేక, ఇలాంటి రహస్య\nప్రదేశాల్లో కాలం గడుపుతున్నాడని ఉగ్ర\nదత్తుడు అనుకున్నాడు.\nహఠాత్తుగా ముందు నడుస్తున్న భల్లూక\nరాయుడు ఆగి, తన అరచేతిలో వున్న\nమణిని గట్టిగా గుప్పెటలో బిగించి, దాన్ని\nనేలబారుగా నాలుగైదుసార్లు వూపాడు.\nఆ వెంటనే భూమి బద్దలవుతున్నట్టు పెద్ద\nధ్వని అయింది. చూస్తూండగానే భల్లూక\nరాయుడి పాదాల దగ్గిర భూమి విచ్చి\nనట్టయి, అందులో నుంచి ఉన్నట్టుండి\nకళ్ళను మిరుమిట్లు కొలిపేలా వెలుగు\nపైకి వచ్చింది.\n\"ఇక్కడ ఇరవైఒక్క మెట్లున్నవి!\nజాగర్త, కాలు జారిందో!...\" అంటూ\nఒక భల్లూకరాయుడు ఉగ్రదత్తుణ్ణి\nహెచ్చరించి మెట్లు దిగసాగాడు. ఉగ్ర\nదత్తుడి ఆశ్చర్యానికి అంతులేదు.\nబిలం మధ్యలో ఒక పెద్ద అగాధం,\nఅందులో నుంచి పట్టపగలులా వెలుగు !\nఉగ్రదత్తుడూ, అతడి వెంట వున్న\nవాళ్ళూ మెట్లు దిగి, సమతలంగా వున్న\nప్రదేశాన్ని చేరారు. ఆ ప్రదేశానికి చుట్టూ\nవున్న గోడలలో తాపడం చేసిన మణుల\nనుంచి దేదీప్యమానంగా కాంతి వస్తున్నది.\nఎదురుగా నిలువెత్తున ద్వారం ఒకటి\nవున్నది. దాని తలుపులు బంధించబడి\nవున్నవి. ఉగ్రదత్తుడి వెంట వచ్చిన\nభల్లూకరాయుళ్ళలో ఒకడు, ఆ తలుపుల\nదగ్గరకు వెళ్ళి, వాటి మీద గుప్పెటతో,\nమూడుసార్లు గట్టిగా కొట్టాడు. వెంటనే\nద్వారాలు తెరుచుకున్నవి. ఎదురుగా\nవున్న ఒక ఉన్నతాసనం మీద శిరస్త్రా\nణంలో ఎలుగుబంటి చెవులు ధరించి\nవున్న. ఒక దృఢకాయుడు కూచుని\nవున్నాడు.\nభల్లూకరాయుడు అతడి దగ్గిరకు వెళ్లి,\nమందస్వరంలో ఏదో చెప్పాడు. ఆసనం\nమీద కూచున్న వ్యక్తి, ఉగ్రదత్తుడి కేసి\nదృష్టి సారించి, తల పంకిస్తూ భల్లూక\nరాయుడితో ఏమో అన్నాడు. వెంటనే\nభల్లూకరాయుడు ఉగ్రదత్తుడున్న చోటుకు\nవచ్చి, \" ఆయన, మా నాయకుడు\nకంధుడు. నిన్ను దగ్గిరకు తీసుకు\nరావలసిందిగా చెప్పారు,\" అన్నాడు.\nఉగ్రదత్తుడు నిర్భయంగా, కంధుడి\nఎదుటకు వెళ్ళి నిలబడ్డాడు. కంధుడు\nఅతణ్ణి నిశితంగా చూస్తూ, \"నీతోబాటు\nమీ దేశాన్నుంచి పులిరాయుళ్ళచే అప\nహరించుకు రాబడిన వాళ్ళెందరు?\"\nఅన్నాడు.\n\"నలుగురం. ఒకామె స్త్రీ..\" అన్నాడు\nఉగ్రదత్తుడు.\n\"వాళ్ళెక్కడున్నారో, నీకేమైనా\nతెలుసా?\" అని అడిగాడు కంధుడు.\n\"తెలియదు,” అంటూ ఉగ్రదత్తుడు\nఆశ్చర్యపోయాడు. కంధుడు యిలాంటి\nప్రశ్నలు తనను ఎందుకడుగుతున్నాడో.,\nవీటి వెనక వున్న రహస్యం ఏమిటో\nఅతడికి అవగాహన కాలేదు.\nఉగ్రదత్తుడు తనను గురించే ఆలో\nచిస్తున్నాడని గ్రహించినవాడిలా కంధుడు\nచిరునవ్వునవ్వి, “నేను, మీకు మిత్రుణ్ణి.\nమీ దేశాన్నుంచి మనుషుల్ని అపహరిం\nచుకురావటంలో నా కెలాంటి ప్రమేయం\nలేదు. పులిరాయుళ్ళు మీ కెంత శత్రు\nవులో, నాకూ అంతే శత్రువులు. కొండ\nగుహల్లో, బిలాల్లో నేనూ, నా అనుచరులూ\nఎంత రహస్యంగా కాలం గడపవలసి\nవస్తున్నదో నువ్వే చూశావు గదా? మీ\nదేశానికీ, ఈ జ్వాలాద్వీపానికి మహమ్మా\nరిలా దాపురించిన ఏకపాదు. అతడి\nభటులనూ సర్వనాశనం చేయటానికే,\nనేనూ, మీ దేశస్థుడైన మరొక వ్యక్తీ ఒక\nపథకం ఆలోచించాం. బహుశా ఆ వ్యక్తిని\nనువ్వు గుర్తించగలవేమో చూద్దాం.\"\nఅంటూ తన అనుచరులలో ఒకడికి సౌంజ్ఞ\nచేశాడు.\nకంధుడి అనుచరుడు తమ నాయకుడి\nఆసనానికి వెనకగా వున్న ఒక తలుపు\nతెరిచాడు. ఆ వెంటనే రుద్రుడు నవ్వుతూ\nఉగ్రదత్తుణ్ణి సమీపించి, \"నిన్ను ప్రాణా\nలతో చూడగల ననుకోలేదు, ఉగ్రదత్తా!\"\nఅన్నాడు ఆప్యాయంగా.\n\"రుద్రుడు!\" అంటూ ఉగ్రడత్తుడు\nపరమానంద భరితుడై “ఆరుద్రు\nడెక్కడ ? చంద్రసేన ఏమయింది?\"\nఅని ఆత్రుతగా ప్రశ్నించాడు.\n''ఆ యిద్దరూ పులిరాయుళ్ళ అధీనం\nలోనే వున్నారు. నేను మాత్రం ఈ కంధుడి\nఅనుచరులవల్ల రక్షించబడ్డాను.\" అన్నాడు\nరుద్రుడు నిస్పృహగా.\nకంధుడు లేచి నిలబడి ఉగ్రదత్తుడితో,\n\"నీ గురించి రుద్రుడి ద్వారా సర్వం\nతెలుసుకున్నాను. ఈనాటికి ఏకపాదుణ్ణి.\nఅతడి మూకనూ నాశనం చేసే అవకాశం\nకలిగింది. నేనూనీస్నేహితుడైన రుద్రుడూ\nవేసిన పథకం మరేం లేదు. నీ పెంపుడు\nతండ్రి అయిన ఉగ్రాక్షుణ్ణి, అతడి సేవ\nకులనూ ఈ ద్వీపం చేర్చి, వాళ్ళ సహా\nయంతో ఏకపాదుడి కోటను ముట్ట\nడించటం,\" అన్నాడు.\n\"మీ స్వాధీనంలో వున్న భయంకర\nపక్షులు మహా కాయులైన రాక్షసులను\nమోయగలవా?\" అని అడిగాడు ఉగ్ర\nదత్తుడు అనుమానంగా.\n''అంత పెద్ద మహాకాయుల్ని మోసే\nశక్తి వాటికి లేదు. నీ బంధు గణమంతా\nపడవల్లో బయలుదేరి ఇక్కడికి రావల\nసిందే.\" అన్నాడు కంధుడు.\n\"నేను బందీగా వచ్చేప్పుడు. ఈ\nద్వీపాన్నీ, దీని చుట్టూ సముద్రం అంచుల\nవరకూ వున్న అగ్ని పర్వతాలనూ చూశాను.\nఅగ్ని పర్వతాల నుంచి వెలువడిన లావా\nద్రవం సముద్రతీరాన్నంతా మంటల\nమయం చేస్తున్నట్టు నాకు కనబడింది.\nఅలాంటి స్థితిలో పడవలు తీరాన్నెలా\nచేరగలవు ?\" అని అడిగాడు ఉగ్రదత్తుడు.\nఈ ప్రశ్న వింటూనే కంధుడు నవ్వి\nతన అనుచరులకేసి సగర్వంగా చూస్తూ,\n\"సముద్రతీరంలో మంటలపాలు\nకాకుండా, పడవలను ఒడ్డుచేర్చే కొన్ని\nప్రదేశాలు నా అనుచరులకు తెలుసు.\nఅసలు ప్రమాదం ఏకపాదుడి కోటను\nముట్టడించటంలో వున్నది. ఆ తరవాత\nవాడు దొరికినా వాణ్ణి చంపటంలో మరింత\nపెద్ద ప్రమాదం వున్నది !\" అన్నాడు.\nకంధుడి మాటలు ఉగ్రదత్తుడికి సంభ్ర\nమాశ్చర్యాలు కలిగించినై. అది గ్రహించిన\nకంధుడు అతణ్ణి తన వెంట పెట్టుకుని,\nఒక రహస్య మార్గం గుండా బిలంలో\nనుంచి కొండ పైభాగానికి తీసుకుపోయి,\n\"అదుగో, ఆ మంటల మధ్య వున్నట్టు\nకనబడేదే ఏకపాదుడి కోట. ఇక్కణ్ణించి\nచూసినప్పుడు అది మంటల మధ్య\nవున్నట్టు కనబడినా, నిజానికి దాని చుట్టూ\nఅగ్ని పర్వతాలు లేవు. దాన్ని చేరేందుకు\nసురక్షితమైన ఒక మార్గం వున్నది. కాని,\nకోట మనం ఆక్రమించుకున్నా ఏకపాదుణ్ణి\nచంపటమే పెద్ద సమస్య!\" అన్నాడు.\n\"మన చేతిలో వాడు చిక్కటమంటూ\nజరిగితే, వాణ్ణి చంపటం ఎంత సేపు!\"\nఅన్నాడు ఉగ్రదత్తుడు.\n“వాడికి తిరుగులేని ఒక అద్భుత శక్తి\nవున్నది. అదేమిటంటే: వాడెవరి నెత్తురు\nచూసినా, లేక వాడి నెత్తురు ఎవరు\nచూసినా — తప్పక మరణిస్తారు!\" అన్నాడు\nకంధుడు. —(ఇంకావుంది)",
            " అన్నది ప్రమ్లోచన.": null,
            "ఆశ్చర్యంగా.": null,
            "నవ్వుతూ.": null,
            "book_page_end": 23
        },
        {
            "title": "సేవకుడిసలహాలు",
            "book_page_start": 29,
            "pdf_page_start": 29,
            "pdf_page_end": 35,
            "author": "కల్పితం",
            "genre": "బేతాళ కథలు",
            "moral": "అధిక మేధస్సు గల సేవకులు తమ తెలివిని నిరంతరం ప్రదర్శిస్తే, రాజు స్వయంకృషితో ఆలోచించే శక్తిని కోల్పోతాడు. రాజు స్వయంగా ఆలోచించుకునే అవకాశం ఇవ్వాలి.",
            "keywords": [
                "విక్రమార్కుడు",
                "బేతాళుడు",
                "సుచరితుడు",
                "రాజు",
                "మేధస్సు",
                "లంచగొండితనం"
            ],
            "characters": [
                "విక్రమార్కుడు",
                "బేతాళుడు",
                "చరితార్థుడు (రాజు)",
                "సుచరితుడు (సేవకుడు)",
                "నిశితుడు (దొంగ)",
                "విధ్వంసకుడు (రాక్షసుడు)"
            ],
            "locations": [
                "శ్మశానం",
                "చంద్రశిలా రాజ్యం",
                "మైదానం",
                "అరణ్యం"
            ],
            "content": "పట్టువదలని విక్రమార్కుడు చెట్టువద్దకు\nతిరిగి వెళ్ళి. చెట్టుపై నుంచి శవాన్ని\nదించి భుజాన వేసుకుని, ఎప్పటి లాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా,\nఅర్ధరాత్రివేళ నక్కలూ, భూతప్రేతాలూ\nసంచరించే యీ శ్మశానంలో, నువ్వు పడు\nతున్న శ్రమ చూస్తూంటే, జాలి కలుగు\nతున్నది. మేధావులైన మనుషుల ప్రవర్తన,\nఒక్కొక్కసారి విచిత్రంగా వుంటుంది.\nనువ్వూ అలాంటి వాళ్ళల్లో ఒకడివేమో\nఅన్న శంక కలుగుతున్నది. ఈ మేధా\nవులు ప్రపంచం ఒక పద్మవ్యూహం, అను\nకుంటారు. అయినా, యితరులకు ఏవైనా\nసమస్యలు ఎదురైనప్పుడు మౌనంగానో,\nమూగవాళ్ళుగానో వుండిపోలేరు. ఆ కార\nణంగా, వాళ్లు చిక్కులపాలవుతూంటారు.\nఇందుకు ఉదాహరణగా, మేధావి అయిన\nఒక సేవకుడు, రాజాశ్రయాన్ని కోల్పోయిన\nకథ చెబుతాను. శ్రమ తెలియకుండా,\nవిను,\" అంటూ యిలా చెప్పసాగాడు:\nచంద్రశిలా రాజ్యపాలకుడైనచరితార్థుడి\nకొలువులో, సుచరితుడనే సేవకుడుండే\nవాడు. వాడు చురుకైనవాడు; ఏ సమస్య\nనైనా, అన్ని కోణాల నుంచీ చూడగల\nమేధావి. అయితే, వాడి ప్రతిభను రాజు\nచరితార్థుడు గమనించలేదు. సుచరితుడు\nకూడా తన తెలివితేటలను, రాజు దగ్గిర\nఏనాడూ ప్రదర్శించే ప్రయత్నం చేయ\nలేదు.\nఒకనాడు చరితార్థుడు, ఏదో విషయం\nగురించి తీవ్రంగా ఆలోచిస్తూండగా,\nసుచరితుడు, ఆయనకు ద్రాక్షపానీయం\nయిచ్చేందుకు వెళ్ళాడు. రాజు, ఏదో\nసమస్య గురించిన దీర్ఘాలోచనలో వున్నా\nడని గ్రహించిన సుచరితుడు, ఆయనను,\n\"మహారాజా, తీవ్రాలోచనలో వున్నట్టు\nన్నారు. అదేమిటో తెలుసుకోవచ్చునా?\"\nఅని అడిగాడు.\nఇందుకు రాజు నవ్వి, “మహారాజు\nనైన నాకే, ఆ సమస్యను ఎలా పరిష్క\nరించాలో తెలియడం లేదు; నీవల్ల నేమవు\nతుంది? అయినా చెపుతాను విను. మన\nరాజ్యంలో, నిశితుడనే గజదొంగ ఆగడాలు\nమితిమీరి పోతున్నవి. వాడెందరినో దోచు\nకుంటున్నాడు. వాణ్ణి బంధించేందుకు\nచేసిన ప్రయత్నాలేవీ ఫలించలేదు. ప్రజలు\nతమ ఆస్తులకు రక్షణ కల్పించలేక\nపోతున్నానని. నన్ను నిందిస్తున్నారు.\nనువ్వే రాజువైతే, ఈ కఠినమైన సమస్యను\nఎలా పరిష్కరించేవాడివి?\" అని ప్రశ్నిం\nచాడు.\nసుచరితుడు ఒక్కక్షణం ఆలోచించి,\n\"మహారాజా, నేనే రాజునైతే, యీ\nసమస్యను యిలా పరిష్కరించేవాడిని !\nమన నగరానికి దాపులనున్న మైదానంలో,\nకొంతమంది కూలీలచేత, తవ్వకపుపనులు\nప్రారంభించేవాడిని. అక్కడి నేల కింద,\nఒక పురాతన శివాలయపు శిధిలాలున్నా\nయనీ, అందులో స్వర్ణ నందివిగ్రహం\nవున్నదనీ, ప్రజలలో ప్రచారం చేయించే\nవాడిని. ఇది నిశితుడి చెవిని పడకపోదు.\nఈ స్వర్ణ నందివిగ్రహం సంగతి తెలుసుకో\nవాలని, వాడు కూలీగా అక్కడికి వచ్చి\nతీరుతాడు. నిజానికి తవ్వకాలు జరిపేది,\nకూలీల వేషంలో వున్న మన సైనికులే!\nవాళ్ళచేత, కొత్త ముఖాలు కన్పించగానే,\nపట్టి బంధించే ఏర్పాటు చేసేవాడిని. దీనితో\nనిశితుడు తేలికగా దొరికిపోతాడు.\" అని\nచెప్పాడు.\nఇది విన్న రాజు చరితార్థుడు. సుచరి\nతుడి ఆలోచనాపటిమకు ఎంతగానో\nఆశ్చర్యపోయి, వాడు చాలా తెలివైనవాడని\nగ్రహించాడు. ఆయన, వాడి సలహా\nప్రకారం చేసి, నిశితుణ్ణి పట్టుకుని కారా\nగారంలో వేయించాడు.\nకొంతకాలం గడిచాక, రాజుకు మరొక\nసమస్య ఎదురైంది. పొరుగు రాజు సింహ\nభూపతి, చరితార్థుడి మీద యుద్ధం ప్రకటిం\nచాడు. చంద్రశిలా రాజ్యం సైనికంగా,\nపొరుగు రాజ్యం కన్న బలహీనమైనది;\nయుద్ధం జరిగితే, ఓటమి తప్పదు.\nఈ సమస్యను, ఎలా పరిష్కరించ\nడమా అని రాజు ఆలోచిస్తూండగా,\nఆయన దృష్టి, ఉద్యానంలో మొక్కలకు\nనీళ్ళు పోస్తున్న సుచరితుడి మీద పడింది.\nఆయన, వాణ్ణి పిలిచి, సంగతి చెప్పి,\n\"నీవే రాజువైతే, ఈ సమస్యను ఎలా\nపరిష్కరించేవాడివి?\" అని అడిగాడు.\nఅందుకు సుచరితుడు, \"మహారాజా,\nఆ సింహభూపతి, హఠాత్తుగా మన మీద\nదాడి చేయకుండా, అహం కొద్దీ ముందుగా\nయుద్ధ ప్రకటన చేయడం మేలే అయింది.\nఅతడు పెద్ద సైన్యంతో, మన సరిహద్దులు\nదాటాలంటే, సన్నని లోయమార్గం\nఒక్కటే శరణ్యం. మీరు, మన సైనికు\nలను, లోయ పైన యిరుపక్కలా సమా\nయత్తం చేయండి. మన వైపు లోయ\nముఖద్వారం దగ్గిర. అశ్వసైనికులను\nకాపలా వుంచండి. శత్రుసైనికులు లోయ\nప్రవేశించాక, మన సైనికులు పైనుంచి,\nవాళ్ళ మీదికి బండరాళ్ళు దొర్లిస్తారు.\nవాటి దెబ్బకు చావగా మిగిలిన శత్రువులు,\nచెల్లాచెదరై పారిపోయే సమయం లొ\nవాళ్ళ మీద, మన సైనికులు బాణ\nప్రయోగం చేయాలి. ఒకవేళ కొందరు\nసైనికులు మొండిగా ముందుకు వస్తే,\nవాళ్ళను లోయముఖద్వారంలో వున్నమన\nఆశ్వికులు తుదముట్టిస్తారు.\" అన్నాడు.\nరాజు, సుచరితుడు చెప్పినట్టే చేసి,\nశత్రుసైన్యాలను చెల్లాచెదరు చేసి పార\nదోలాడు.\nదీనితో సుచరితుడి మేధాశక్తి మీద,\nచరితార్థుడికి మంచి నమ్మకం ఏర్పడింది.\nఆయన, వాడితో, \"నిన్ను, నా ప్రధాన\nసలహాదారుగా నియమించాలని, ఆలో\nచిస్తున్నాను. ఏమంటావు?'' అన్నాడు.\nఅందుకు సుచరితుడు, \" మహారాజా,\nపదవి బాధ్యతను పెంచుతుంది. బాధ్యత\nఆలోచననుకుంటుపరుస్తుంది. నేనప్పుడు,\nయింత స్వేచ్ఛగా ఆలోచించలేను. అంతే\nకాక, నా సలహాలతో, మీరు రాజ్యపాలన\nచేస్తున్నారని తెలిస్తే. ప్రజలు మిమ్ములను\nతక్కువగా అంచనావేస్తారు. అందువల్ల,\nనన్నుయిలాగే వుండనివ్వండి.\" అన్నాడు\nవినయంగా.\nరాజుకు, సుచరితుడు చెప్పింది. సమం\nజసంగానే తోచింది.\nమరి కొంతకాలం తర్వాత, విధ్వంసకు\nడనే రాక్షసుడు, చంద్రశిలా రాజ్యం సమీ\nపంలో వున్న అరణ్యంలో ప్రవేశించి,\nఅటుగా పోయే ప్రయాణీకులను చంపి\nతినసాగాడు. రాజు చరితార్థుడు వేగులను\nపంపి విచారించగా, రాక్షసుడు మహా శక్తి\nవంతుడని తెలియవచ్చింది.\nఆయన, సుచరితుణ్ణి పిలిపించి,\nసమస్య వివరించి, \"నీవే రాజువైతే, ఏం\nచేసేవాడివి?\" అని ప్రశ్నించాడు.\nఅందుకుస్రుచరితుడు, \"విధ్వంసకుణ్ణి,\nమనం యుక్తితో జయించాలి! నేనే\nరాజునైతే, యిలా చేసివుండేవాణ్ణి.\" అని\nతన పథకం వివరించాడు.\nఅది రాజుకు నచ్చింది. ఆయన, ఆ\nరోజే రథంమీద, విధ్వంసకుడున్న అరణ్య\nప్రాంతానికి వెళ్ళాడు.\nరాజును చూసిన విధ్వంసకుడు, పెద్దగా\nబొబ్బరించి, \"ఎంతధైర్యం! నా ఎదుటికే\nరావడమా ?\nఎవరుమవ్వు?\" అని\nఅడిగాడు.\n\"విధ్వంసకా ! నేనీ రాజ్యాన్ని పాలించే\nరాజును. నువ్వు అరణ్యంలో దొరికిన\nవారిని దొరికినట్టు తింటుంటే, ప్రజలు\nప్రాణభయంతో నన్ను నిందిస్తున్నారు.\nఇకనుంచి నేనే, రోజుకు నలుగురు\nదృఢకాయుల్ని, నీదగ్గిరకు పంపిస్తూం\nటాను. దారేపోయే వారి జోలికి మాత్రం\nపోకు,\" అన్నాడు రాజు చరితార్థుడు.\nవిధ్వంసకుడు, ఈ ఏర్పాటుకు ఒప్పు\nకున్నాడు. అప్పుడు రాజు, వాణ్ణి,\n\"నీనుంచి, నాకొక్క చిన్న సాయం\nకావాలి. ఈ దాపులనే, ఒక పెద్ద లోతైన\nసరస్సు వున్నది. కొంతకాలం క్రితం,\nదొంగలు మా అంతఃపురం ప్రవేశించి,\nమా ఆరాధ్య దేవత స్వర్ణ విగ్రహాన్ని\nదొంగిలించారు. భటులు వెంటబడగా,\nవాళ్ళా విగ్రహాన్ని సరస్సులోకి విసిరి\nవేశారు. దొంగలైతే దొరికారుగాని, విగ్రహం\nసరస్సులోనే వుండిపోయింది. ఎవరూ.\nఅందులో దిగ సాహసించడంలేదు. నువ్వా\nవిగ్రహాన్ని వెదికి బయటకు తీయాలి.\"\nఅని కోరాడు.\nవిధ్వంసకుడు జబ్బలు చరిచి,\n\"అదెంతపని! సరస్సుకు దారితియ్యి,\"\nఅన్నాడు.\nఇద్దరూ సరన్సు వద్దకు వెళ్ళారు. ఆ\nసరస్సంతా భయంకరమైన ఊబిమయం.\nఆ సంగతి తెలియని విధ్వంసకుడు,\nఅమిత గర్వంతో సరస్సులోకి దూకి,\nఅందులో వున్న ఊబిలో చిక్కుకుని,\nఎంత ప్రయత్నించి బయటికి రాలేక,\nమునిగిపోయాడు.\nరాజు తిరిగివచ్చి, చరితార్థుణ్ణి ప్రశం\nసించి, “నీమేధాశక్తి అమోఘం! నిన్ను\nఘనంగా సన్మానించాలనుకుంటున్నాను,\"\nఅన్నాడు.\nఇందుకు సుచరితుడు ఒప్పుకోక,\n\"మహా రాజా, అభినందన సభలూ,\nసన్మానాలూ అహంకారాన్ని పెంచుతాయి.\nఅప్పుడు, నేనింత సరళంగా ఆలోచించ\nలేను. నన్నిలాగే వుండనివ్వండి.\"\nఅన్నాడు.\nఇది జరిగిన కొన్నాళ్ళకు, చారుల\nద్వారా రాజు, రాజోద్యోగులలో లంచగొండి\nతనం విపరీతంగా పెరిగిపోతున్నదని\nతెలుసుకున్నాడు.\nఆయన, నుచరితుడితో, “రాజోద్యో\nగులలో లంచగొండితనం ఎక్కు వై\nపోయింది. నీవే రాజువైతే, ఏం చేసే\nవాడివి?\" అన్నాడు.\nసుచరితుడు 'కొద్దిసేపు మౌనంగా\nవూరుకుని, ''మహారాజా, నేను రాజు\nకావడం అన్నది కలలో మాట. రాజరికం\nఅన్నది. వంశపారంపర్యంగా గాని, లేక\nఖడ్గబలంతోగాని మాత్రమే సాధించవచ్చు.\nకాని, దాన్ని నిలుపుకునేందుకు, సొంత\nఆలోచనాశక్తి అవసరం అవుతుంది.\nనేను రాజభక్తిగల సామాన్య పౌరుణ్ణి.\"\nఅన్నాడు.\nచరితార్థుడు, ఆ జవాబు విని, ఒకటి,\nరెండు క్షణాలు ఆలోచిస్తూ వూరుకుని,\nతల పంకించి, తర్వాత కోపంగా,\n\"సుచరితా. నిన్నీ క్షణమే ఉద్యోగం\nనుంచి తొలగిస్తున్నాను. మరెక్కడికైనా\nపోయి బతుకు!'' అన్నాడు.\nబేతాళుడు ఈ కథ చెప్పి, \"రాజా,\nఆనాటివరకూ రాజుకు ఎదురైన ఎన్నో\nగడ్డు సమస్యలకు, మంచి సలహాలిచ్చి\nతోడ్పడిన సుచరితుడు, రాజోద్యోగుల\nలంచగొండితనం విషయమై ఎందుకు\nసలహా యివ్వ నిరాకరించాడు? ఎంతో\nకాలంగా, తన మేధాశక్తితో సమస్యల\nపరిష్కారానికి సాయపడిన సేవకుణ్ణి,\nఅంత నిర్దయగా రాజు ఎందుకు పనిలో\nనుంచి తొలగించాడు? ఈ సందేహానికి\nసమాధానం తెలిసికూడా చెప్పకపోయావో.\nనీతల పగిలిపోతుంది,\" అన్నాడు.\nదానికి విక్రమార్కుడు, \"రాజు, సేవ\nకుడి ప్రవర్తనలో, అంతగా సందేహపడ\nవలసిన గూఢ రహస్యం ఏమీలేదు.\nసుచరితుడు తానక్కడ వున్నంతకాలం,\nరాజు స్వయంగా ఆలోచించలేడని గ్రహిం\nచాడు. అందుకే, రాజుకు కోపం వస్తుందని\nతెలిసీ, సలహా యివ్వ నిరాకరించాడు.\nఇది అర్థం చేసుకున్న చరితార్థుడు,\nసుచరితుణ్ణి ఉద్యోగంనుంచి తొలగిం\nచాడు. ఇందులో, రాజు నిర్దయగా\nప్రవర్తించాడన్న ప్రశ్న తలఎత్తదు. అంత\nమేధావి అయిన సుచరితుడు, ఎక్కడ\nఅయినా సుఖంగా బతకగలడని, ఆయనకు\nతెలుసు.\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై.\nతిరిగి చెట్టెక్కాడు. —(కల్పితం)",
            " అన్నది ప్రమ్లోచన.": null,
            "ఆశ్చర్యంగా.": null,
            "నవ్వుతూ.": null,
            "book_page_end": 35
        },
        {
            "title": "మారు తాళంచెవి",
            "book_page_start": 36,
            "pdf_page_start": 36,
            "pdf_page_end": 36,
            "author": "సి. ఎస్. ఎ. షరీఫ్",
            "genre": "హాస్యం/చిన్న కథ",
            "moral": "సొంత గొప్ప చెప్పుకోవడం కంటే పనిలో నాణ్యత ముఖ్యం.",
            "keywords": [
                "శేషన్న",
                "రామయ్య",
                "తాళంచెవి",
                "సిద్ధహస్తుడు",
                "పనితనం"
            ],
            "characters": [
                "శేషన్న",
                "రామయ్య"
            ],
            "locations": [
                "శివపురం",
                "శేషన్న దుకాణం"
            ],
            "content": "శివపురంలో వుండే శేషన్న అనే అతను, తాళాలు బాగుచేయడంలోనూ, మారు తాళం చెవులు\nతయారు చెయ్యడంలోనూ సిద్ధహస్తుడు.\nఒకనాడు రామయ్య అనే రైతు, శేషన్న దగ్గిరకు ఒక తాళంచెవి పట్టుకొచ్చి,\n“ శేషన్నా, యిలాటిదే మరొక తాళంచెవి చేసిపెట్టు,” అన్నాడు.\nరామయ్యను, కొత్తతాళం చెవికోసం, మర్నాడు రమ్మన్నాడు శేషన్న.\nరామయ్య మర్నాడు శేషన్న దుకాణానికి వెళ్ళాడు. శేషన్న అతడికి రెండు తాళం\nచెవులు యిచ్చాడు.\nరామయ్య, శేషన్న తయారుచేసిన తాళంచెవి కేసి పరీక్షగా చూస్తూ, \" ఇది బాగా పని\nచేస్తుందంటావా?\" అని అడిగాడు.\nదానికి శేషన్న గర్వంగా, “ నా పనితనం గురించి, మీకు తెలిసేవుంటుంది! నేను తయారు\nచేసిన తాళంచెవి పనిచేయకపోవడమంటూ, యింతవరకు జరగలేదు,” అన్నాడు.\nఅది విని రామయ్య, “అందుకేగదయ్యా, నీదగ్గిరకొచ్చింది. వెధవది, యీ తాళంచెవి\nపని చెయ్యడంలేదు. అందువల్లే యింకో తాళంచెవి చేయించాల్సి వచ్చింది!” అన్నాడు, తాను\nశేషన్నకిచ్చిన తాళంచెవి చూపిస్తూ.",
            " అన్నది ప్రమ్లోచన.": null,
            "ఆశ్చర్యంగా.": null,
            "నవ్వుతూ.": null,
            "book_page_end": 36
        },
        {
            "title": "ఫతేపూర్ సిక్రీ",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "చరిత్ర/ప్రాంత విశేషాలు",
            "moral": "అన్వయించదు",
            "keywords": [
                "అక్బర్",
                "ఫతేపూర్ సిక్రీ",
                "బులాండ్ దర్వాజా",
                "బీర్బల్",
                "నీటి ఎద్దడి"
            ],
            "characters": [
                "అక్బర్ చక్రవర్తి",
                "షేక్నలీం చిస్టి",
                "జహంగీరు (నలీం)",
                "బీర్బల్",
                "తాన్సేన్"
            ],
            "locations": [
                "ఆగ్రా",
                "సిక్రీ కొండ",
                "ఫతేపూర్ సిక్రీ"
            ],
            "content": "ఆగ్రా నగరానికి నలభై కి. మీ. నైరుతీ\nదిశగా, కొండమీద ఒక అద్భుతమైన\nకోట వెలుగొందుతున్నది. అక్బర్\nచక్రవర్తి నిర్మించిన ఈ కోట, అచిర\nకాలంలోనే వదిలిపెట్టబడి నిర్మానుష్య\nమయింది!\nఅక్బర్ ఎన్నో ప్రాంతాలను జయించి\nసువిశాలమైన రాజ్యం స్థాపించాడు.\nఅయినా ఆయనకు చాలా కాలం సంతాన\nప్రాప్తి లేకపోవడంతో విచార గ్రస్తు\nడయ్యాడు. ఆ సమయంలో, ఆయన\nకొండమీద నివసిస్తున్న షేక్నలీం చిస్టి\nఅనే ఒకఫకీరు మహిమలను విని,\nఆయన్ను దర్శించి ఆశీస్సులు పొందాడు.\nకొన్నాళ్ళకు, అక్బర్ హైందవ సతీమణి\nఒక చక్కటి కొడుకును కన్నది. ఫకీరు\nమీది భక్తి కారణంగా అక్బర్ తన\nబిడ్డకు నలీం అని నామకరణం చేశాడు.\nఅతడే ఆ తరవాత జహంగీరుగా పేరు\nగాంచాడు.\nఫకీరుకు సాధ్యమైనంత సమీపంలో\nనివసించాలని, అక్బర్ తన రాజధానిని\nఆగ్రానుంచి సిక్రీ కొండమీదకు మార్చ\nదానికి సంకల్పించాడు. కోట నిర్మాణం\nచకచకా ప్రారంభమయింది.\nసిక్రీనుంచి అక్బర్ 1573వ సంవత్సరం\nగుజరాత్ మీదికి దండయాత్ర జరిపాడు.\nమొదట ఎన్నో అవరోధాలు ఎదురయి\nనప్పటికీ, చివరికి అక్బర్ విజయం\nసాధించి, తన రాజధానికి చేరుకున్నాడు.\nతన విజయానికి చిహ్నంగా అక్బర్ సిక్రీకి,\nఫతేపూర్ (విజయనగరం) అన్న మాటను\nకలిపాడు.\nకాని, ఈ సంతోషం అట్టేకాలం కొనసాగ\nలేదు. ఫతేపూర్ సిక్రీలో నీటి ఎద్దడి\nఏర్పడింది. అక్కడి ప్రజల దాహం\nతీర్చడానికి గుక్కెడు నీళ్ళు లేకుండా\nపోయాయి. ఎంత ప్రయత్నించినప్పటికీ\nనీటి కరువు తగ్గలేదు. అందువల్ల కోటను\nవదిలిపెట్టవలసిన నిర్బంధం ఏర్పడింది.\nఅక్బర్ ఈ కోటలో పదిహేను సంవత్స\nరాలు గడిపాడు. ఆయన, తన మంత్రి,\nమిత్రుడూ అయిన బీర్బల్తో కలిసి\nఇక్కడ కొంతకాలం హాయిగా గడిపాడు.\nసుప్రసిద్ధ గాయకుడు తాన్సేన్ సైతం,\nఈ అందమైన కోట, సుందర పరిసరాల\nపట్ల ఎంతో ఆకర్షితుడయ్యాడు.\nనేలమట్టం నుంచి 176 అడుగుల ఎత్తూ,\nవేదికనుంచి 134 అడుగుల ఎత్తుగల,\nభారతదేశంలోనే ఎత్తయిన సింహ\nద్వారమైన బులాండ్ దర్వాజా ఇక్కడే\nఉన్నది. చలువరాతితోనూ, సున్నపు\nరాళ్ళతోనూ నిర్మించబడిన బ్రహ్మాండ\nమైన ఈ సింహద్వారం చూపరులను\nఎంతగానో ఆకర్షిస్తున్నది.\nఇక్కడి మరొక ముఖ్యమైన భవనం\nహవామహల్. ఈ కోట వైభవోపేతంగా\nవెలసిన రోజులలో అంతఃపుర స్త్రీలు\nనివసించిన ఈ భవనం, అల్లనల్లన గాలి\nవీచడానికి అనువుగా ఐదంతస్థులు కలిగి\nఉన్నది.\nచక్రవర్తి ఈ కోటను వదిలిపెట్టాక,\nకేవలం ఇక్కడి శిల్పసంపద కోసమే\nదీనిని పరిరక్షించడం అన్నది అంత\nసులభంకాదు. క్రమక్రమంగా దీని\nవైభవం క్షీణించసాగింది; కోట శిథిలం\nకాసాగింది. అయితే, ఈనాడు ఫతేపూర్\nసిక్రీ మళ్ళీ ప్రాముఖ్యతను సంతరించు\nకుంటున్నది!",
            " అన్నది ప్రమ్లోచన.": null,
            "ఆశ్చర్యంగా.": null,
            "నవ్వుతూ.": null,
            "book_page_end": 40
        },
        {
            "title": "తెల్లకుందేలు",
            "book_page_start": 41,
            "pdf_page_start": 41,
            "pdf_page_end": 44,
            "author": "చందమామ బృందం",
            "genre": "జానపద కథ",
            "moral": "ఇతరులను గుడ్డిగా నమ్మరాదు. ఆపదలో సహాయం చేసిన వారి పట్ల కృతజ్ఞత చూపాలి.",
            "keywords": [
                "తెల్లకుందేలు",
                "మొసలి",
                "జపాను",
                "రాజకుమారుడు",
                "చక్రవర్తి కుమార్తె"
            ],
            "characters": [
                "తెల్లకుందేలు",
                "మొసలి",
                "అయిదుగురు రాజకుమారులు",
                "చక్రవర్తి కుమార్తె"
            ],
            "locations": [
                "కుందేళ్ళ దీవి",
                "జపాను తీరం",
                "ఉప్పుటేరు",
                "వంతెన"
            ],
            "content": "జపాను దేశానికి కొంత దూరంలో కుందేళ్ల\nదీవి ఉండేది. అక్కడ అన్ని రంగుల\nకుందేళ్ళూ అసంఖ్యాకంగా ఉండేవి,\nకాని స్వచ్ఛమైన తెల్లకుందేలు ఒకే ఒకటి\nఉండేది. ఆ తెల్లకుందేలు రోజూ సముద్రం\nఉత్తర తీరపు ఇసుకలో పడుకుని జపాను\nతీరం కేసి తదేక ధ్యానంగా చూస్తూ\nఉండేది. ఆ కుందేలుకు అక్కడికి వెళ్ళి\nఅక్కడి వింతలన్నీ చూడాలని గాఢమైన\nకోరిక ఉండేది.\nతెల్లకుందేలుకు ఈ కోరిక కలగటానికి\nకారణం ఒక మొసలి. అది అప్పు\nడప్పుడూ జపాను తీరం నుంచి కుందేళ్ళ\nదీవికి వచ్చి అక్కడి ఇసుకలో విహరిం\nచేది. తెల్లకుందేలుకూ దానికీ మంచి\nస్నేహమయింది. జపాను తీరాన మురికి\nఇసుక ఉంటుందనీ, అక్కడ మనుషులనే\nప్రాణులుంటారనీ, వాళ్ళు నిటారుగా\nనిలబడి కింది కాళ్ళతో నడుస్తారనీ,\nపై కాళ్ళతో పనులు చేస్తారనీ, వాళ్ళకో\nచక్రవర్తి ఉంటాడనీ, ఆయన కొక కూతు\nరున్నదనీ, ఆమె జుట్టు అమావాస్య చీకటి\nలాగానూ, ఆమె శరీరచ్ఛాయ పౌర్ణమి\nవెన్నెల లాగానూ ఉంటుందనీ ఏవేవో\nకబుర్లు చెప్పేది. మొసలి చెప్పే కబుర్లు\nవింటున్న కొద్దీ కుందేలుకు, సముద్రం\nదాటి అక్కడికి వెళ్ళి ఆ వింతలన్నీ\nస్వయంగా చూడాలన్న కోరిక మరింత\nతీవ్రమయేది.\nఒకసారి మొసలి, తెల్లకుందేలుతో,\nచక్రవర్తి కూతురుని పెళ్ళాడతామని\nఎందరో గొప్ప గొప్ప యువకులు వస్తున్నా\nరనీ, ఆమె వారి నెవరినీ పెళ్ళాడటానికి\nఒప్పుకోలేదనీ చెప్పింది. ఇంకొక రోజు\nమొసలి సరికొత్త వార్త తెచ్చింది : దూర\nప్రాంతం నుంచి అయిదుగురు రాజకుమా\nరులు చక్రవర్తికూతుర్ని పెళ్ళాడ గోరి\nవస్తున్నారట; వారిలో ఎవరినో ఒకరిని\nచక్రవర్తి కూతురు పెళ్ళాడవచ్చునని\nపుకారుగా ఉన్నదట.\nతెల్లకుందేలుకు జపాను వెళ్ళాలన్న\nకోరికా, ఆ చక్రవర్తి కూతుర్ని ఒక్కసారి\nచూడాలన్న కోరికా ప్రబలమయింది. అది\nతన స్నేహితుడైన మొసలితో, '\"అన్నా,\nనన్ను నీ వీపు మీద ఎక్కించుకుని\nసముద్రం దాటించావంటే నీకు యావజ్జీవం\nరుణపడి ఉంటాను,\" అన్నది.\n“నే నా పని చేశానంటే మీ బంధువు\nలంతా నాతో విరోధం కడతారు. నేను మీ\nతీరానికి వచ్చి మెత్తని, తెల్లని ఈ ఇసు\nకలో పడుకోవటానికి ఉండదు.\" అని\nమొదట మొసలి అభ్యంతరం చెప్పింది.\nకాని, తెల్లకుందేలు ఆవేదన చూడలేక\nచివరకు సరేనని, దాన్ని తన వీపు పైన\nఎక్కించుకుని జపాను తీరానికి చేర్చింది.\nఆ తీరం నిండా గులకరాళ్లూ, నల్లని\nమట్టి ఉన్నాయి.\nతెల్లకుందేలు తీరం నుంచి కొంత\nదూరం వచ్చేసరికి ఒక కుక్క దాని\nవెంటపడి పీకింది. ఎన్నడూ ఎరగని ప్రాణ\nభయం తెల్లకుందేలుకు పట్టుకున్నది.\nకుక్క చేసిన గాయాలతో బాధపడుతూ,\nఅది ఉప్పుటేరు దగ్గిరికి వచ్చింది. ఏటి\nమీదుగా ఒక వంతెన ఉన్నది. వంతెన\nకింద దట్టంగా తుంగ ఉన్నచోట తెల్ల\nకుందేలు దాక్కుని, తాను తన స్వదేశాన్ని\nవిడిచి వచ్చినందుకు పశ్చాత్తాప పడ\nసాగింది.\nకొంత సేపటికి వంతెన మీద గుర్రాల\nడెక్కల చప్పుడయింది. కుందేలు వంతెన\nకింది నుంచి ఇవతలికి వచ్చి. మొట్ట\nమొదటిసారి మనుషులను చూసింది.\nనలుగురు మనుషులు గుర్రా లెక్కి\nవస్తున్నారు. ''చక్రవర్తి కుమార్తె ఇంటికి\nదగ్గిర దారి ఏదో?\" అని వాళ్ళు తమలో\nతాము అనుకోవటం కుందేలు విన్నది.\nఅన్నదమ్ములైన అయిదుగురు రాజ\nకుమారులు చక్రవర్తి కూతుర్ని పెళ్ళాడ\nగోరి వస్తున్నారని మొసలి చెప్పింది.\nవారిలో నలుగురు వీళ్ళయి ఉంటారని\nకుందేలు ఊహించి, తనను కూడా వాళ్ళ\nవెంట తీసుకుపొమ్మని బతిమాలింది.\n\"నీ గాయాలూ, నువూనూ! నిన్ను\nతీసుకుపోతే చక్రవర్తి కూతురు ఎంతైనా\nసంతోషిస్తుంది!'' అని రాజకుమారులు\nతెల్లకుందేలును అవ హేళన చేశారు.\nవారిలో ఒకడు తెల్లకుందేలును నీటిలో\nస్నానం చేసి, ఇసుకలో పొర్లమనీ, అలా\nచేస్తే గాయాలు మానుతాయనీ అన్నాడు.\nనిజమే ననుకుని కుందేలు ఉప్పుటే\nరులో స్నానం చేసింది. ఉప్పనీరు తగల\nగానే దాని గాయాలు భగ్గున మంట\nపెట్టాయి. మంట తగ్గుతుందనే ఆశతో\nఅది మురికి ఇసుకలో పొర్లింది. బాధ\nమరింత ఎక్కువ కావటమే కాక, తెల్లని\nపాలనురుగు లాటి దాని ఒళ్ళంతా\nమలినమైపోయి అసహ్యంగా తయా\nరయింది.\n'ఛీ పాడు మనుమలు! వీళ్ళకన్న\nకుక్కలే నయం,\" అనుకున్నది కుందేలు.\nఅది వంతెన దగ్గిరికి వచ్చి, కంటికీ మంటికీ\nఏకధారగా ఏడవసాగింది.\nఇంతలో వంతెన మీదుగా మరొక\nమనిషి వచ్చాడు. నాలుగు పెద్ద పరుపు\nచుట్టలు వీపున మోసుకుని, వంగినడుస్తూ\nవచ్చే ఈ మనిషి ఏడుస్తున్న కుందేలును\nచూసి తన వీపు మీది బరువు దించి,\nకుందేలును ఆప్యాయంగా తన చేతుల్లోకి\nతీసుకుని, ''అయ్యో, పాపం! ఇలా మట్టి\nకొట్టుకుని ఏడుస్తున్నా వేమిటి?\" అని\nఅడిగాడు.\nఈ మనిషి మంచివాడని కుందేలు\nవెంటనే గ్రహించి, తన కథ అంతా\nచెబుతూ, గుర్రాల మీద అటుగా వెళ్ళిన\nనలుగురు దుర్మార్గులూ చేసిన పని కూడా\nచెప్పింది. వాళ్ళు తన అన్నలేననీ, తాను\nఅయిదో రాజకుమారుణ్ణనీ అతను\nచెప్పాడు. వాళ్ళు నలుగురే చక్రవర్తి\nకూతుర్ని పెళ్ళాడగోరి వచ్చారుట. ఇతను\nవాళ్ళ నౌకరుగా వచ్చాడుట.\n\"నువు మాత్రం చక్రవర్తి కూతుర్ని\nఎందుకు పెళ్ళాడరాదు? ఆమె చాలా\nఅందగత్తె అని నా స్నేహితుడు చెప్పగా\nవిన్నాను,\" అన్నది కుందేలు.\nఅతను కుందేలును మంచి నీటితో\nకడిగాడు. వెంటనే దాని బాధ ఉపశ\nమించింది. తరవాత దాని గాయాల మీద\nతుంగ పుప్పొడి చల్లి అతను, \"తెల్ల\nకుందేలూ, నువ్విక్కడే పడుకుని కునుకు\nతియ్యి. నేను పరుపుచుట్టలు మా అన్న\nలకు చేర్చి, నిన్ను చక్రవర్తి కూతురు\nదగ్గిరికి తీసుకుపోతాను.\" అన్నాడు.\nఅతను తన అన్నల పరుపుచుట్టలు\nచేరవేసి తిరిగి వచ్చేసరికి తెల్లకుందేలు\nవంతెనవద్ద ఇంకా నిద్రపోతూనే ఉన్నది.\nఅప్పటికి దాని గాయాల మీద రోమం\nపెరిగిపోయింది. అయిదో రాజకుమారుడు\nకుందేలును ఎత్తుకుని చక్రవర్తి కుమార్తె\nఅంతఃపురానికి చేరేసరికి, అతని అన్నలను\nచక్రవర్తి కుమార్తె నిరాకరించటం కూడా\nఅయిందని తెలిసింది.\nద్వారపాలకులు వెళ్ళి చక్రవర్తి కూతు\nరితో, మరొక రాజకుమారుడు ఆమెను\nపెళ్ళాడగోరి వచ్చాడనీ, అతని వెంట\nఒక తెల్లకుందేలు ఉన్నదనీ చెప్పారు.\n\"తెల్లకుందేలా? అలాటిది ఉంటుం\nదని ఎన్నడూ వినను కూడా లేదే. అతణ్ణి\nలోపలికి పంపండి,\" అన్నది రాజకుమా ర్తె.\nఆమె తెల్లకుందేలును ఎత్తుకుని, దాని\nఒళ్ళంతా దువ్వి \"ఎంత అందంగా\nఉంది.\" అని ముచ్చటపడింది. తెల్ల\nకుందేలు ఆమెకు ఆ రాజకుమారుడు\nతనకు చేసిన మేలు గురించి చెప్పి,\nఅతన్ని పెళ్ళాడమని సలహా ఇచ్చింది.\nచక్రవర్తికూతురు ఒప్పుకున్నది. అమెకూ,\nఅయిదో రాజకుమారుడికీ వైభవంగా పెళ్లి\nఅయింది.\nతెల్లకుందేలు తన దేశానికి తిరిగి\nపోలేదు. దాని జీవితమంతా చక్రవర్తి'\nకుమార్తె వద్దనే గడిచిపోయింది.",
            " అన్నది ప్రమ్లోచన.": null,
            "ఆశ్చర్యంగా.": null,
            "నవ్వుతూ.": null,
            "book_page_end": 44
        },
        {
            "title": "ఉత్తరరామాయణం",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణికం/ధారావాహిక",
            "moral": "ధర్మాన్ని నిలబెట్టడం కోసం వ్యక్తిగత బంధాలను, సుఖాలను త్యాగం చేయవలసి ఉంటుంది.",
            "keywords": [
                "రాముడు",
                "సీత",
                "కుశలవులు",
                "వాల్మీకి",
                "యజ్ఞం",
                "లక్ష్మణుడి త్యాగం",
                "యముడు"
            ],
            "characters": [
                "రాముడు",
                "సీత",
                "వాల్మీకి",
                "కుశ",
                "లవ",
                "లక్ష్మణుడు",
                "భరతుడు",
                "శత్రుఘ్నుడు",
                "యముడు (మునివేషంలో)",
                "దుర్వాసుడు"
            ],
            "locations": [
                "ఋషివాటిక",
                "అయోధ్య",
                "సరయూ నది",
                "గంధర్వదేశం"
            ],
            "content": "రాముడు చేసిన అద్భుతమైన యజ్ఞానికి\nవాల్మీకి తన శిష్యులతో కూడా వచ్చి,\nఋషివాటికలో తన కోసం ప్రత్యేకించిన\nపర్ణశాలలో బస చేశాడు. తాను రచించిన\nరామాయణాన్ని ఎక్కడపడితే అక్కడ\nగానం చెయ్యటానికి తన శిష్యులకు\nఆయన అనుమతి ఇచ్చాడు. ఆయన\nకుశలవులతో, ‘“మీరెవరి బిడ్డలని ఎవరన్నా\nఅడిగితే వాల్మీకి శిష్యులమని చెప్పండి.\nడబ్బిస్తే పుచ్చుకోకండి. రాముడు పిలిస్తే\nఆయన ఎదట కూడా రామాయణాన్ని\nగానం చెయ్యండి. రాజు గనక ఆయన\nపట్ల మర్యాద చూపండి,\" అన్నాడు.\n\"అలాగే తాతా,\" అని వాళ్ళు పర్ణశాల\nనుంచి బయలుదేరారు.\nవాళ్ళు రాగ తాళ యుక్తంగా రామాయ\nణాన్ని అద్భుతంగా గానం చేస్తున్న సంగతి\nవిని రాముడు వారిని పెద్ద సదస్సు మధ్యకు\nపిలిపించి, గానం చెయ్యమన్నాడు.\nఆ మహా స ద స్సులో మునులూ,\nరాజులూ, పండితులూ, పౌరాణికులూ,\nసంగీతవేత్తలూ, కళాకారులూ, నాట్యం\nతెలిసినవారూ, ఇంకెందరో మహానుభావులు\nఉన్నారు.\nరోజు కుశలవులు రామాయణం\nనుంచి మొదటి ఇరవై సర్గలూ పాడారు.\nరాముడు లక్ష్మణుడితో, ‘‘ఈ కుర్రవాళ్లకు\nపద్దెనిమిది వేల సువర్ణా లిప్పించు.\"\nఅన్నాడు. కాని లక్ష్మణుడు వారికి వేరు\nవేరుగా బంగారం ఇవ్వబోతే వాళ్ళు.\n\"ఈ బంగారం మా కెందుకు? మేము\nఅరణ్యంలో కందమూల ఫలాలు తిని\nజీవించేవాళ్ళం,\" అన్నారు.\nరాము డా మాటలు విని ఆశ్చర్యపడి,\n\"అబ్బాయిలూ, మీరు పాడే ఈ కావ్యం\nఎంత ఉంటుంది? దాన్ని ఎవరు\nరాశారు ?\" అని అడిగాడు.\n\"దీన్ని వాల్మీకి మహాముని రాశారు.\nఆయన కూడా ఈ యజ్ఞానికి వచ్చి\nఉన్నారు. మీకు వినాలని ఉంటే రోజూ\nగానం చేస్తాం.\" అన్నారు సీత కొడుకులు\nవినయంగా.\nరాముడు సరే నన్నాడు. పిల్లలు రోజూ\nవచ్చి, అందరి సమక్షంలో కొన్ని సర్గలు\nచొప్పున చాలా రోజులపాటు రామాయ\nణాన్ని గానం చేశారు. ఈ గానంతో ఆ\nపిల్లలు సీత కొడుకులే నన్నది అందరికీ\nస్పష్టమయింది.\nరాముడు తన దూతలను పిలిచి,\n\"మీరు వాల్మీకి మహాముని వద్దకు వెళ్ళి\nసీత పవిత్రురాలైన పక్షంలో, ఆమె\nఇక్కడికి వచ్చి ఆ సంగతి నిరూపించ\nటానికి ఆ మహాముని అనుమతిని కోరు\nతున్నానని ఆయనతో చెప్పండి.\" అని\nపంపాడు.\nదూతలు వచ్చి రాముడి కోరికను విన్న\nవించగానే వాల్మీకి మహాముని, \"సీత\nరాముడి కోరిక ప్రకారం వచ్చి శపథం\nచేస్తుంది.\" అని చెప్పాడు.\nదూతలు ఆ మాట చెప్పగానే రాముడు\nసభికుల ఎదట సీత తన పవిత్రతను\nవెల్లడించుకోబోతున్నదని ప్రకటించాడు.\nఅందరూ ఈ మాటకు సంతోషించి,\nరాముణ్ణి అభినందించారు.\nమర్నాడు తెల్లవారగానే రాముడు యజ్ఞ\nవాటికకు వెళ్ళి, మహామును లందరికీ\nకబురు చేశాడు. రాక్షసులనూ, వానరు\nలనూ, నానా దేశాల నుంచి వచ్చిన\nనాలుగు వర్ణాలవారినీ పిలిపించాడు.\nఅందరూ కూర్చుని ఉండగా, వాల్మీకి\nవెనక అతి దీనంగా నడిచి వచ్చే సీతను\nచూడగానే అందరికీ గుండెలు నీరయి\nపోయాయి.\nవాల్మీకి రాముడితో, \"రామా, ఈ సీత\nఘన శీలవతి అయిన మహా ఇల్లాలు, ధర్మం\nతప్పనిది. లోకాపవాదుకు వెరచి ఈమెను\nనా ఆశ్రమం వద్ద వదిలిపెట్టావు. కనక\nనీకు ఆమె యందు విశ్వాసం కుదిరే\nటట్టుగా శపథం చేస్తుంది. ఈ బిడ్డ లిద్దరూ\nసీత కొడుకులు. నే నెన్నడూ అబద్ధ\nమాడినవాణ్ణి కాను. వీరు నీ కొడుకులు.\nనేను అంతులేని తపస్సు చేశాను.\nసీత నిజంగా చెడ్డదైతే, నా తపస్సు ఫలిం\nచకపోవుగాక ! లోకాపవాదానికి వెరిచావే\nగాని ఆమెలో ఎలాంటి దోషం లేదని నీకూ\nతెలుసు. ఆ విషయం నే నెరుగుదును.\"\nఅన్నాడు.\nరాముడు వాల్మీకికి నమస్కరించి,\n“మునీశ్వరా. మీ రన్నది నిజమే. లంక\nలోనే అగ్నిదేవుడు సీత పవిత్రతకు\nసాక్ష్యం పలికాడు. అందుకే నేనీమెను\nనా వెంట ఇంటికి తెచ్చాను. ఈ పిల్లలు\nనా పిల్లలేనని కూడా నాకు తెలుసును.\nఈ మహాసభలో సీత తన నిర్దోషిత్వం\nరుజువు చేసుకునేటట్టుంటే నే నామెను\nసంతోషంగా ఏలుకుంటాను.\" అన్నాడు.\nకాషాయవస్త్రాలు ధరించి ఉన్న సీత\nచేతులు జోడించి, నేల చూస్తూ. \"నా\nమనసులో రాముణ్ణి తప్ప మరెవరినీ\nస్మరించని పక్షంలో భూదేవి ఇప్పుడే నాకు\nదారి ఇచ్చుగాక ! మనో వాక్కాయాల నేను\nరాముణ్ణి పూజించేదాన్నయితే భూదేవి\nనాకు దారి ఇచ్చుగాక! రాముడు తప్ప\nనా కింకేమీ తెలియని పక్షంలో భూదేవి\nనాకు దారి ఇచ్చుగాక!\" అన్నది\nనెమ్మదిగా.\nసీత ఇలా అంటూండగానే బలవంతు\nలైన నాగ కుమారులు ఒక దివ్యమైన\nసింహాసనాన్ని మోస్తూ భూమిలో నుంచి\nపైకి వచ్చారు. సింహాసనం ఎంతో అద్భు\nతంగా ఉన్నది నాగకుమారుల తలలోని\nరత్నాలు వింతగా మెరుస్తున్నాయి. ఆ\nసింహాసనం మీద ఉన్న భూదేవి ఆప్యా\nయంగా తన రెండు చేతులూ చాచి సీతను\nఎత్తి సింహాసనం మీద కూర్చోబెట్టింది.\nవెంటనే సింహాసనం పాతాళానికి\nదిగిపోయింది..\nఇది చూసి అందరూ నిశ్చేష్టితులయి\nపోయారు. కొందరు సీతనే చూస్తూ ఉండి\nపోయారు. మరికొందరు రాముణ్ణి చూశారు.\nఆ తరవాత ఒక్కసారిగా కలకలం\nబయలుదేరింది. వానరులు ఏడ్చారు.\n\"ఎంత సాధ్వి !\" అని మునులు మెచ్చు\nకున్నారు.\nరాముడు చేతికర్ర మీద బరువు వేసి\nతల వంచుకుని చాలాసేపు కన్నీరు గార్చి,\n“నే నింత కష్టం జీవితంలో ఎన్నడూ\nఅనుభవించలేదు. ఓ భూదేవీ, నా సీతను\nనా కిచ్చెయ్యి, లేదా నాకు కూడా దారి\nఇయ్యి. ఎవరురా, నా ధనుర్బాణాలు\nతెండి. ఈ భూమిని బద్దలు చేస్తాను,\"\nఅని ఆవేశపడ్డాడు.\nఅందరూ చేరి అతన్ని ఎంతగానో\nఓదార్చారు.\nవాల్మీకి కుశలవులను వెంటబెట్టుకుని\nతన పర్ణశాలకు వెళ్ళాడు. ఆ రాత్రి వారికి\nసీతను గురించిన స్మరణలతోనే గడిచి\nపోయింది.\nమర్నాడు మళ్ళీ సభ జరిగినప్పుడు\nకుశలవులు ఉత్తరరామాయణాన్ని గానం\nచేశారు. దానితోనే యజ్ఞకాండ ముగిసింది.\nయజ్ఞానికి వచ్చినవారి నందరినీ తగిన\nవిధంగా సత్కరించి రాముడు అయోధ్యకు\nతిరిగి వచ్చాడు. అతను వచ్చేటప్పుడు\nతన కొడుకులను వెంట తెచ్చుకున్నాడు.\nఅతను మరొక స్త్రీని పెళ్ళాడక, బంగారు\nసీతను పక్కనే ఉంచుకుని అనేక అశ్వ\nమేధ, వాజపేయ యజ్ఞాలు చేశాడు.\nఅతను ధర్మం నిలబెట్టటానికి యత్నిస్తూ,\nన్యాయంగా పరిపాలన చేసి, ప్రజల ఆదరం\nపొందాడు. అతని పరిపాలనలో దేశం\nసుభిక్షంగా ఉన్నది. అకాలమరణాలూ,\nఈతి బాధలూ లేవు.\nకాలక్రమాన కౌసల్యా సుమిత్రా,\nకైకేయీ మరణించారు. వారికి రాముడు\nఉత్తర క్రియలు చేసి, గొప్పగా దాన\nధర్మాలు చేశాడు.\nకొంతకాలం గడిచాక రాముడివద్దకు\nకైకేయి అన్న అయిన యుధాజిత్తు వద్ద\nనుంచి గార్గ్యుడు పదివేల గుర్రాల కాను\nకతో సహా వచ్చి, “రామా, మీ మామ నీతో\nఇలా చెప్పమన్నాడు. సింధునదికి రెండు\nపక్కలా గల గంధర్వదేశం శోభతో కూడి\nనది. అక్కడ శైలూషుడి సంతతి కి\nచెందిన గంధర్వులు మూడుకోట్లమంది.\nమహాబలవంతు లున్నారు. వారిని\nజయించి గంధర్వదేశాన్ని వశపరుచుకో.\nనీ హితం కోరి ఈ మాట చెప్పాను.\" అని\nయుధాజిత్తు తరఫున సందేశమిచ్చాడు.\nఅంతా విన్న రాముడు, \"మంచిది.\nఈ కుర్రవాళ్ళు భరతుడి కొడుకులు;\nతక్షుడూ, పుష్కలుడూ అనే వాళ్ళు.\nవీళ్ళ వెంట భరతుణ్ణి, సేననూ పంపు\nతాను. భరతుడు గంధర్వులను జయించి,\nగంధర్వదేశాన్ని రెండుగా విభజించి, తన\nఇద్దరి కొడుకులనూ వాటికి రాజులుగా\nచేసి తిరిగి వస్తాడు,\" అన్నాడు.\nఆ ప్రకారమే భరతుడు పెద్ద సేనను\nవెంటబెట్టుకుని పదిహేను రోజులు\nప్రయాణం చేసి, కేకయదేశాన్ని చేరి,\nయుధాజిత్తును కలుసుకున్నాడు. తరవాత\nఇద్దరూ కలిసి గంధర్వుల మీదికి\nయుద్ధానికి వెళ్లారు. యుద్ధంలో గంధర్వులు\nనశించారు. భరతుడు వారి దేశాన్ని\nజయించి, తక్షుడికి తక్షశిల అనే నగరాన్నీ,\nపుష్కలుడికి పుష్కలావతి అనే నగరాన్నీ\nఏర్పాటు చేసి, ఆ పట్టణాలలో అయిదేళ్ళ\nపాటు ఉండి, ఆ తరవాత అయోధ్యకు\nతిరిగి వచ్చాడు.\nఇక లక్ష్మణుడి కొడుకులైన అంగదుడికీ,\nచంద్రకేతుడికీ రాజ్యాలు ఏర్పాటు\nకావలిసి ఉన్నది. వాళ్ళు ఏలదగిన దేశం\nఏదన్నా ఉంటే చూడమని రాముడు\nలక్ష్మణుడితో అన్నాడు. కారుపథ మనే\nదేశం అందుకు తగి ఉన్నదని లక్ష్మణు\nడన్నాడు. దాన్ని అంగదుడి కోసమూ,\nచంద్రకాంత మనే దేశాన్ని చంద్రకేతుడి\nకోసమూ ఏర్పాటు చేస్తే బాగా ఉంటుం\nదని నిర్ణయం జరిగింది. అంగదుడి వెంట\nలక్ష్మణుడూ, చంద్రకేతుడి వెంట\nభరతుడూ వెళ్ళి ఆ యా దేశాలలో వారికి\nరాజ్యం ఏర్పాటుచేసి అయోధ్యకు తిరిగి\nవచ్చారు.\nకాలం గడిచిపోయింది. ఒకనాడు\nయముడు మునివేషంలో రాముడి రాజ\nభవనానికి వచ్చి లక్ష్మణుణ్ణి చూసి,\n\"లక్ష్మణా, వెళటనే వెళ్ళి నేను ఒక\nగొప్ప మహర్షి దూతగా రాముణ్ణి పని మీద\nచూడవచ్చానని రాముడితో చెప్పు.\"\nఅన్నాడు.\nలక్ష్మణు డా మాట చెప్పగానే రాముడు\nమునిని లోపలికి పంపమన్నాడు.\nయముడు వచ్చి, రాము డిచ్చిన అర్ఘ్య\nపాద్యాలు స్వీకరించి, \"రామా, మనం\nఏకాంతంగా మాట్లాడాలి. మనం మాట్లాడు\nకునేటప్పు డెవరైనా వచ్చేపక్షంలో నీవు\nవారికి మరణశిక్ష విధించాలి. అందు\nకిష్టమయే పక్షంలో నేను వచ్చిన పని\nచెబుతాను.'' అన్నాడు.\nరాముడు సరేనని, లక్ష్మణుణ్ణి పిలిచి,\n\"లక్ష్మణా, ద్వారపాలకుణ్ణి పంపేసి, నువే\nద్వారం వద్ద ఉండు. మేం మాట్లాడు\nకుంటుండగా ఎవరు లోపలికి వచ్చినా\nమరణదండన తప్పదు, జాగ్రత్త,\" అని\nచెప్పాడు.\nతరవాత యముడు రాము డి తో.\n\"రామా. నేను మారువేషంలో వచ్చిన\nయముణ్ణి, బ్రహ్మ పంపగా వచ్చాను.\nబ్రహ్మ నీతో ఇలా చెప్పమన్నాడు: నీవు\nరావణ సంహారం కోసం అవతరించిన\nవిష్ణువువు. నీవు భూలోకానికి వచ్చిన పని\nఅయిపోయింది. నీకు ఎప్పుడు తిరిగి రావా\nలని ఉంటే అప్పుడు తిరిగి రా.\" అన్నాడు.\nరాముడు నవ్వి, “నీ రాక నాకు చాలా\nసంతోషం కలిగించింది. నేను కూడా\nఎక్కడి నుంచి వచ్చానో అక్కడికి వెళ్ళ\nటానికి సిద్ధంగానే ఉన్నాను,\" అన్నాడు.\nలోపల రాముడు యముడితో\nమాట్లాడే సమయంలో దుర్వాసుడు వచ్చి.\n\"లక్ష్మణా. ఇప్పుడే నేను రాముణ్ణి\nచూడాలి.'' అన్నాడు.\n\"స్వామీ మా అన్న మరొక పనిలో\nనిమగ్నుడై ఉన్నాడు. కొంచెం ఆగాలి.\nమీరేం పని మీద వచ్చారో, నావల్ల మీకేం\nకావాలో చెప్పండి.\" అన్నాడు లక్ష్మణుడు.\nదుర్వాసుడు ఉగ్రుడై, \" వెంట నే\nనన్ను రాముడి దగ్గిరికి తీసుకుపోక\nపోయావో మీ వంశ మంతా నిర్మూల\nమయేటట్టు శపిస్తాను,\" అన్నాడు. తాను\nఒక్కడే చచ్చినా నష్టం లేదనీ, సర్వనాశం\nకారాదనీ ఆలోచించి లక్ష్మణుడు లోపలికి\nవెళ్ళి రాముణ్ణి పిలిచాడు.\nరాముడు లేచివచ్చి, దుర్వాసుడికి\nనమస్కరించి, \"స్వామీ, ఏమి ఆజ్ఞ ?\"\nఅని అడిగాడు.\n\"నాకు వెంటనే భోజనం పెట్టించు.\"\nఅన్నాడు దుర్వాసుడు. రాము డాయనకు\nభోజనం పెట్టించాడు. దుర్వాసుడు భోజనం\nచేసి, సంతోషించి వెళ్ళిపోయాడు.\nరాముడికి తన శపథం జ్ఞాపకం వచ్చి\nవిచారం కలిగింది. లక్ష్మణు డతన్ని సమీ\nపించి, ''అన్నా, నాకోసం దిగులు పడకు.\nనన్ను చంపి నీ మాట నిలబెట్టుకో,\" అని\nచెప్పాడు,\nరాముడు తన మంత్రి పురోహితులను\nపిలిచి వారికి జరిగిన దంతా చెప్పి వారి\nసలహా కోరాడు.\n\"రామా, లక్ష్మణుణ్ణి విడిచిపెట్టెయ్యి.\nత్యాగం వధతో సమానం, ధర్మభంగం\nకలగరాదు.\" అని వసిష్ఠు డన్నాడు.\nలక్ష్మణుడు రాముడికి నమస్కారం\nచేసి, తన ఇంటికి కూడా పోకుండా,\nతిన్నగా సరయూ తీరానికి వెళ్ళి, శ్వాస\nస్తంభింపజేసి యోగం పట్టాడు. ఇంద్రుడు\nవిమానంలో అదృశ్యంగా దిగివచ్చి\nలక్ష్మణుణ్ణి శరీరంతో సహా స్వర్గానికి\nతీసుకుపోయాడు. విష్ణువులో నాలుగో\nభాగం తిరిగి వచ్చేసింది.\nతరవాత రాముడు సభచేసి, \"లక్ష్మీ\nణుడి లాగే నేను కూడా వెళ్ళిపోతాను.\nభరతుడికి పట్టాభిషేకం చేసే ఏర్పాట్లు\nచెయ్యండి.\" అన్నాడు.\nఆ మాట విని భరతుడికి మతి పోయి\nనట్టయింది. \" నువు లేని రాజ్యం నా\nకెందుకు? కుశలవులకు పట్టం కట్టు.\nకోసలకు కుశుణ్ణి, ఉత్తర కోసలకు లవుణ్ణి\nరాజును చెయ్యి. మనం స్వర్గానికి\nపోతున్నామని శత్రుఘ్నుడికి కబురు\nచేద్దాం,\" అన్నా డతను.\nభరతు డన్న ప్రకారమే కుశలవుల\nపట్టాభిషేకం జరిగింది.\nశత్రుఘ్నుణ్ణి పిలుచుకు రావటానికి\nమధురాపురానికి దూత వెళ్ళాడు.\nశత్రుఘ్నుడు తన రాజ్యాన్ని కూడా తన\nకొడుకులైన సుబాహుడూ, శత్రుఘాతీ\nఅనేవాళ్ళకు పంచి అయోధ్యకు తిరిగి\nవచ్చాడు.\nరాముడు స్వర్గానికి పోతున్నాడన్న\nవార్త విని సుగ్రీవ విభీషణులు సపరి\nవారంగా అయోధ్యకు వచ్చేశారు. సుగ్రీ\nవుడు అంగదుడికి పట్టాభిషేకం చేసి మరీ\nవచ్చాడు.\nతరవాత రామ ప్రస్థానం ప్రారంభ\nమయింది. రాముడు సన్నని బట్ట కట్టు\nకుని, చేత దర్భలు పట్టుకుని మౌనంగా,\nగంభీరంగా నడవసాగాడు. అతని వెంట\nభక్తితో అంతఃపురస్త్రీలూ, భరత శత్రు\nఘ్నులూ, మంత్రులూ, భృత్యులూ, వాన\nరులూ బయలుదేరారు.\nకొంతదూరం నడిచి రాముడు సరయూ\nనదిని చేరాడు. రాముడు ఆ నదిలో\nపాదాలు పెట్టాడు. అతనికి లీలగా బ్రహ్మ\nపిలుపు వినబడింది. మరుక్షణమే రాము\nడికీ. భరత శత్రుఘ్నుల కూ వైష్ణవ\nశరీరాలు వచ్చేశాయి. విష్ణువు బ్రహ్మను\nచేరాడు. అతనితోబాటు అవతరించిన\nవారందరూ క్రమక్రమంగా తమతమ లో కా\nలకు తిరిగి చేరుకున్నారు. —(సంపూర్ణం)",
            " అన్నది ప్రమ్లోచన.": null,
            "ఆశ్చర్యంగా.": null,
            "నవ్వుతూ.": null,
            "book_page_end": 52
        },
        {
            "title": "కోటీశ్వరుడు",
            "book_page_start": 53,
            "pdf_page_start": 53,
            "pdf_page_end": 56,
            "author": "చందమామ బృందం",
            "genre": "నీతి కథ",
            "moral": "డబ్బు సంపాదించడం కన్నా, దాన్ని సద్వినియోగం చేయడం, దానధర్మాలు చేయడం ముఖ్యం. స్వార్థపరులైన బంధువులను నమ్మకూడదు.",
            "keywords": [
                "నవకుబేరుడు",
                "లోభి",
                "బైరాగి",
                "దానధర్మాలు",
                "బంధువులు"
            ],
            "characters": [
                "నవకుబేరుడు (వైశ్యుడు)",
                "బైరాగి",
                "నవకుబేరుడి భార్య",
                "వైద్యుడు"
            ],
            "locations": [
                "కంచి",
                "నవకుబేరుడి ఇల్లు"
            ],
            "content": "కంచిలో ఒక వైశ్యుడుండేవాడు. అతను\nవర్తకం చేసి అంతులేని డబ్బు సంపా\nదించి, కోట్లు గడించి, నవకుబేరు డనే\nపేరు పొందాడు. అతనికి అనేకమంది\nకొడుకులూ, కూతుళ్లూ కలిగారు. అతను\nవారందరికీ పెళ్ళిళ్ళు చేసి, అల్లుళ్ళను\nకూడా తన వద్దనే ఉంచుకుని, వాళ్ళకు\nకూడా పనులు కల్పించి, తన వర్తక\nవ్యాపారాలను ఇంకా . పెంచుకున్నాడు.\nకాలక్రమాన అతని బంధుకోటి పెరిగి,\nఅతని ఇల్లు ఒక దివాణంగా మారి\nపోయింది. బంధువుల మధ్య అతను\nఅత్యంత వైభవంతో జీవిస్తూ రాజయోగంగా\nఅనుభవించాడు.\nఅయితే సవకుబేరుడు తన ఇల్లు\nదాటితే పరమలోభి. అతను దాన ధర్మాల\nకిందగాని, తీర్థయాత్రలకనిగాని, ఏనాడూ\nచిల్లిగవ్వ ఖర్చు పెట్టి ఎరగడు.\nఇలా ఉండగా ఒకనాడు నవకుబేరుడి\nఇంటి ముందు ఒక బైరాగి వచ్చి నిలబడి,\nతన కా పూట భోజనం పెట్టించమన్నాడు.\n“పోరా, దొంగ వెధవా! నువ్వెక్కణ్ణించి\nఊడిపడ్డావు!'' అని నవకుబేరుడు\nచీదరించుకున్నాడు.\n\"నేను దొంగనైతే బిచ్చమెత్తుకునే\nకర్మేమిటి?\" అన్నాడు బైరాగి.\nఇద్దరికీ కొంచెంసేపు వాదన జరిగిన\nమీదట. ఆ బైరాగివాడు తన కాలం వృథా\nచేస్తున్నాడని కోపం వచ్చి నవకుబేరుడు\nఅతన్ని తన నౌకర్లచేత బయటికి గెంటిం\nచాడు. బయటికి గెంటినా ఆ బైరాగి,\nస్వయంపాకం ఇస్తేనేగాని వెళ్ళనని\nభీష్మించుకుని, సాయంకాలందాకా ఇంటి\nకెదురుగా కూర్చున్నాడు.\n\"నువ్విక్కడే చచ్చినప్పటికీ నేను\nస్వయంపాకం ఇవ్వను. ఎంతకాలం\nకూర్చుంటావో కూర్చో.\" అన్నాడు నవ\nకుబేరుడు.\nఆ బైరాగి మూడు పగళ్ళూ, మూడు\nరాత్రులూ వీధి వాకిలి కెదురుగా అలాగే\nకూర్చున్నాడు. ఆ బైరాగి శపిస్తాడేమోనని\nఆప్తులు నవకుబేరుడితో అన్నారు. కాని\nఅతను భయపడలేదు, వీధి తలుపు\nమూయించి మరొక దారిన రాకపోకలు\nఏర్పాటు చేసుకున్నాడు.\nకొన్ని రోజుల అవతల చూస్తే బైరాగి\nఎటో వెళ్లిపోయాడు. తానొక ఘనవిజయం\nసాధించినట్టు నవకుబేరుడు సంతోషం\nచాడు. కాని వీధి వాకిలి తెరిచిన మర్నాడే\nమళ్ళీ బైరాగి ప్రత్యక్షమయాడు.\n“ఈ బైరాగి నన్ను శనిలాగా పట్టాడే!\nమళ్ళీ ఎందుకు వచ్చాడో కనుక్కురా.\"\nఅని నవకుబేరు డొక మనిషిని పంపాడు.\n\"నేను నిన్నేమీ యాచించటానికి\nరాలేదు. నీతో కొంచెం మాట్లాడాలి.'\" అని\nబైరాగి నవకుబేరుడికి కబురు చేశాడు.\nఆరు నెలల దాకా తనకు తీరదని\nనవకుబేరుడు జవాబు పంపాడు. బైరాగి\nవెళ్ళిపోయి, సరిగా ఆరు నెలలకు మళ్ళీ\nవచ్చాడు. నవకుబేరుడు మరి కొన్ని వాయి\nదాలు వేశాడు. బైరాగి ఎంతో ఓపికగా\nవాయిదానాటికి వస్తూవచ్చాడు. ఇలా\nఏడాది గడిచింది. ఆ బైరాగి చెప్పేది తాను\nవినక తప్పదనుకుని చివరకు నవకుబే\nరుడు అతన్ని పిలిపించాడు.\n\"ఏడాది నుంచీ చూస్తున్నాను. నువు\nమాయచేత కప్పబడి, ఈ భార్యాపుత్రు\nలనూ, బంధువులనూ నమ్ముకుని గుడ్డి\nవాడివై పోయావు. కళ్ళు తెరిచి నిజం\nతెలుసుకో!\" అన్నాడు బైరాగి.\n''అయినవాళ్ళందరినీ వదులుకోమని\nచెప్పటానికేనా ఇంతకాలమూ నా చుట్టూ\nతిరిగావు?\" అని నవకుబేరు డడిగాడు.\n\"వీళ్ళలో నీకు నిజంగా అయినవాడు\nఒక్కడూ లేడు. నువు సంపాదించి పెట్టు\nతున్నంతకాలమూ వీళ్ళు నీకు బ్రహ్మ\nరథం పడతారు. ఆ తరవాత నిన్ను\nజీవచ్ఛవంగా చూస్తారు. కావలిస్తే ఈ\nమాట రుజువు చేస్తాను.\" అన్నాడు బైరాగి.\nఅందుకు వైశ్యుడుకూడా ఒప్పుకున్నాక,\nబైరాగి ఒక ఉపాయం చెప్పి వెళ్ళి\nపోయాడు.\nతరవాత కొద్ది రోజులకు ఒకనాటి రాత్రి\nనవకుబేరుడు హఠాత్తుగా తన కేదో అపాయ\nకరమైన రోగం సంప్రాప్తమైనట్టు నటిం\nచాడు. ఆయన తన భార్యతో, \"నాకు\nచావు దగ్గిర పడింది. ఇన్నాళ్ళు బతికాను\nగాని, ఒక్క పుణ్యకార్యం చెయ్యటానికి\nకూడా నాకు వ్యవధి చిక్కలేదు. ఈ చావు\nఇంకొక్క ఏడాది ఆగి వస్తే ఎంతో బాగుం\nడేది.'\" అంటూ ఉన్నపాళంగా బిర్ర\nబిగుసుకు పోయాడు.\nనవకుబేరుడి భార్య కంగారుపడి\nవైద్యుణ్ణి పిలిపించింది. వైద్యుడు వచ్చి\nపరీక్షచేసి, రోగం అంతు చిక్కక, తాను\nచేసేదేమీ లేదని చెప్పి వెళ్ళిపోయాడు.\nనవకుబేరుడు బైరాగి చెప్పిన విధంగా\nఊపిరి బిగబట్టి ప్రాణం పోయినట్టు\nనటించాడు.\nఅతని మీద పడి తింటున్నవారు\nదాదాపు రెండు వందలమంది ఉన్నారు.\nవాళ్ళంతా నవకుబేరుడి చుట్టూ చేరి\nశోకాలు పెట్టసాగారు. కొందరు శ్మశాన\nవైరాగ్యం చెప్పి, ఎంత వారికీ చావు\nతప్పదన్నారు.\nసరిగా అదే సమయానికి బైరాగి ఒక\nలోటాలో పాలు తీసుకొని అక్కడికి వచ్చి,\nఅందరినీ ఊరుకోమని సైగ చేసి, \"ఈ\nచచ్చిపోయిన మనిషిని బతికించుకోవాలని\nమీలో ఎవరికైనా కోరిక ఉన్నట్టయితే\nచెప్పండి. ఇదుగో సిద్ధెషధం!\" అన్నాడు\nగంభీరంగా.\nనవకుబేరుడి భార్యా మొదలైన వాళ్ళు\nఆ బైరాగి కాళ్ళ మీద పడి, \"బాబూ,\nరక్షించండి. మీరేం కోరితే అది యిస్తాం,\nఆయన కా సిద్ధెషధం యిచ్చి బతికిం\nచండి.\" అని ప్రాధేయపడ్డారు.\nదానికా బైరాగి, \"వెర్రివాళ్ళలారా,\nఎంత సిద్ధెషధమైనా ఆయువు మూడిన\nవారికి ఆయుర్దాయం ఇవ్వగలదా? ఈ\nఔషధం మీలో ఎవరైనా తాగినట్టయితే\nవారు వెంటనే చచ్చిపోతారు వారి\nఆయుశ్శేషంతో ఈ చనిపోయిన మనిషి\nకొంత కాలం బతుకుతాడు. అతనికి తమ\nఆయువు నివ్వటానికి సిద్ధంగా ఉన్నవాళ్లు\nముందుకు వచ్చి ఈ ఔషధం తీసుకుని\nతాగెయ్యండి; అతను బతుకుతాడు.\"\nఅన్నాడు.\nఎవరూ పలకలేదు. కొంచెంసేపు చూసి\nబైరాగి, \"ఇంటి నిండా వున్న మీలో ఎవరూ\nఈ మనిషికోసం చావరా?\" అని అడి\nగాడు. జవాబు లేదు.\n\"అయ్యో. ఈ మనిషి తన జీవిత\nమంతా వీళ్ళందరినీ సుఖపెట్టటానికి ధార\nపోసి, పరలోకంలో సుఖపడటానికి ఒక్క\nపుణ్యకార్యమైనా చెయ్యకుండా చని\nపోయాడే! ఒక్కరైనా అతని కోసం తమ\nప్రాణాల నివ్వకుండా ఉన్నారే!\" అన్నాడు\nబైరాగి.\n\"స్వామీ, కళ్ళు తెరుచుకున్నాయి!\"\nఅంటూ నవకుబేరుడు లేచి కూర్చున్నాడు.\nఅందరూ నిర్ఘాంతపోయి, నిశ్చేష్టు\nలయారు.\nఆ తరవాత నవకుబేరుడు పనికిమాలిన\nతన బంధువుల నందరినీ వెళ్ళగొట్టి,\nతనకు గల అంతులేని సంపదను దాన\nధర్మాలకు వినియోగిస్తూ వర్తకమంతా\nకొడుకుల పరం చేసి పవిత్రమైన జీవితం\nగడిపాడు.",
            " అన్నది ప్రమ్లోచన.": null,
            "ఆశ్చర్యంగా.": null,
            "నవ్వుతూ.": null,
            "book_page_end": 56
        },
        {
            "title": "అపకారికి ఉపకారం",
            "book_page_start": 57,
            "pdf_page_start": 57,
            "pdf_page_end": 61,
            "author": "వసుంధర",
            "genre": "ఫాంటసీ/ధారావాహిక",
            "moral": "ఆవేశపరులకు, మూర్ఖులకు వారి మంచితనం ద్వారా సహాయం చేయడం వలన వారు పశ్చాత్తాపపడతారు.",
            "keywords": [
                "జయవిజయులు",
                "ప్రియంవద",
                "పరదేశి",
                "మహావిష్ణువు",
                "ఉపకారం"
            ],
            "characters": [
                "జయవిజయులు",
                "ప్రియంవద",
                "పరదేశి (మహావిష్ణువు అవతారం)",
                "గ్రామ పెద్దలు",
                "గ్రామస్థులు"
            ],
            "locations": [
                "గ్రామం",
                "అరణ్యం",
                "చెట్టు బోదె సొరంగం"
            ],
            "content": "పరదేశి. గ్రామస్థులను వెంటబెట్టుకుని\nగ్రామ పెద్దల వద్దకు బయలుదేరాడు.\nఅంతమంది జనంతో వచ్చిన పరదేశిని\nచూసి, జయవిజయులు భయపడ్డారు.\n“మేమంతా ఒకసారి, మా పెద్దల్ని\nచూడాలి!'' అన్నారు గ్రామస్థులు\nఏకకంఠంగా,\n“ఎందుకు?\" అని అడిగాడు జయుడు.\n\"ఈ పరదేశి తాను మహావిష్ణువు\nనంటున్నాడు. ఆదెంతవరకు నిజమో,\nపెద్దల్నడిగి తెలుసుకోవాలి. పెద్దలు\nనిజంగా యీయన మహావిష్ణువే అంటే,\nమేమంతా కలిసి ఇప్పుడే మిమ్మల్ని హత\nమారుస్తాం,\" అన్నారు గ్రామస్థులు.\nజయ విజయులు భయకంపితులై\nపోతూ, లోపలికి వెళ్లి. పెద్దలిద్దరికీ సంగతి\nచెప్పి, ''మీరిప్పుడు మాకు సాయపడాలి.\nఆ పరదేశి మహావిష్ణువని చెప్పారో, మేము\nమీ కళ్ళ ఎదుట ఆత్మహత్య చేసు\nకుంటాం,\" అన్నారు.\nపెద్దలిద్దరూ ఏం చేయాలో తోచక\nఒక్కక్షణం తికమకపడి కాసేపు ఊరు\nకుని, \"మీరు మమ్మల్ని చాలా చిక్కు\nసమస్యలో పడేశారు. ఒకసారి మమ్మల్ని\nప్రియంవదతో మాట్లాడనివ్వండి.\"\nఅన్నారు.\nజయవిజయులు, పెద్దలిద్దర్నీ దాపుల\nనున్న ఒక ఇంటికి తీసుకుపోయి, అక్కడ\nవున్న ఒక గది తలుపు తెరిచారు. గది\nఅంతా చిమ్మచీకటిగా ఉన్నది. ఒక చాప\nమీద దుఃఖిస్తూ ప్రియంవద కూర్చుని\nవున్నది.\nపెద్దలిద్దరూ ఎంతో విచారంగా గది\nలోపలికి వెళ్ళారు. ప్రియంవద ఒకసారి\nతల ఎత్తి వాళ్ళను చూసి తలదించు\nకున్నది. అప్పుడామె ముఖం చూసిన పెద్ద\nలిద్దరికీ చాలా బాధకలిగింది.\n''అమ్మా, ప్రియంవదా మాకారణంగా\nనీకు ఎక్కడలేని కష్టాలూ దాపురించాయి.\nనీ దుఃఖం మేము చూడలేము. మా బిడ్డల\nప్రాణాలు పోయినా సరే. నిన్ను రక్షించు\nకుంటాము,” అన్నారు పెద్ద లిద్దరూ.\nప్రియంవద ఏమీ మాట్లాడలేదు.\nపెద్దలిద్దరూ, ఆమెకు జరిగినదంతా\nచెప్పి, “జయవిజయులు చాలా మొండి\nవాళ్ళు. అన్నంత పనీ వాళ్ళు చేయగలరు.\nఅయినా సరే, నీక్షేమం కోరి, ఆ పరదేశి\nమహావిష్ణువే అని చెప్ప ద లి చాం,”\nఅన్నారు.\n\"అయితే, నాదగ్గిరకెందుకొచ్చారు?\"\nఅని అడిగింది ప్రియంవద విసుగ్గా.\n\"నీరూపం,గుణగణాలూ చూస్తూంటే,\nనువ్వు దేవతవే అనిపిస్తున్నది. నీలో\nచాలా అద్భుత శక్తులున్నాయి. నువ్వు\nతలుచుకుంటే, జయవిజయుల్ని హత\nమార్చగలవు. కాని, నువ్వు మా బిడ్డల్ని.\nమాచేతనే చంపించాలని సంకల్పించావు.\nఈ కడుపుకోత భరించలేము. మా బిడ్డలు\nమూర్ఖులైతే, వాళ్ళనుంచి ఆ మూర్ఖత్వాన్ని\nతొలగించు. అంతేకాని వాళ్ళ ప్రాణాలే\nతీయాలనుకోకు,\" అన్నాడు చిన్న పెద్ద\nదీనంగా.\n\"మీ పిల్లల మూర్ఖత్వానికి పాలుపోసి\nపెంచింది, మీరు. చిన్నతనంలో, మీరు\nవాళ్ళను అదుపుచేసి వుండవలసింది.\nమొక్కై వంగనిది, మానై వంగదుకదా!!”\nఅన్నది ప్రియంవద.\n\"ఈ సామెతలు, మాబోటి సామాన్యు\nలకు కాని, నీబోటి దేవతలకు కాదు.\nనువ్వు తలచుకుంటే,మాబిడ్డల ప్రాణాలు\nపోకుండా, నువ్వు పరదేశిని పెళ్ళి చేసు\nకునే ఉపాయం చెప్పగలవు.\" అన్నాడు\nచిన్న పెద్ద మళ్ళీ.\nప్రియంవద, “నేనే ఉపాయమూచెప్పక\nపోతే, మీరేం చేస్తారు?\" అని అడిగింది.\n“ఆ పరదేశి శ్రీ మహావిష్ణువు అవతారం\nఅని, గ్రామస్థులకు చెప్పేస్తాం. మేము\nయిలా చెప్పగానే, మా బిడ్డలు విషం తాగి\nప్రాణాలు తీసుకుంటారు.\" అన్నాడు\nపెద్ద పెద్ద.\n\"మీ బిడ్డల ప్రాణాల కేప్రమాదమూ\nలేదు. అందుకు నేనొక ఉపాయం ఆలో\nచించాను,\" అన్నది ప్రియంవద.\nఆమె, వాళ్ళకు ఆ ఉపాయమేదో\nవివరించింది. పెద్దలిద్దరూ శ్రద్ధగా విని,\nగదినుంచి బయటికి వచ్చారు.\nఇంటి ముందు గ్రామస్థులందరూ\nకుదురుగా కూర్చుని వున్నారు. వాళ్ళ\nమధ్య పరదేశి కూడా వున్నాడు. పెద్దలు.\nతను అవతారపురుషుడు కాదంటే,\nగ్రామస్థులు తననేం చేస్తారో అని, అతడు\nతీవ్రంగా ఆలోచిస్తున్నాడు.\nజయవిజయులు జనానికి ఒక పక్కగా\nకూర్చుని, తమ తండ్రులు ఏం చెప్ప\nబోతున్నారో వినేందుకు ఆత్రుతగా ఎదురు\nచూస్తున్నారు. ఇద్దరి చేతుల్లోనూ విషం\nపొట్లాలున్నవి.\nపెద్ద పెద్ద గొంతు సవరించుకుని, \"నా\nగ్రామస్థులారా ! మన గ్రామానికి వచ్చి,\nమనకెంతో సాయపడిన పరదేశిలో, అవతార\nపురుషుడి లక్షణాలు చాలా వున్నవి కాని,\nఅంతమాత్రాన అతణ్ణి, అవతారపురుషు\nడనలేం. అతడు తన మహిమలు రుజువు\nచేసుకోవాలి. అందుకొక చక్కని ఏర్పాటు\nచెబుతాను,\" అని, అదేమిటో వారికి\nవివరించాడు.\nసమీపారణ్యంలోనికి పరదేశినీ, ప్రియం\nవదనూ తీసుకుపోవాలి. వాళ్ళిద్దరూ వున్న\nచోటుకు వెయ్యి గజాల దూరంలో,\nగ్రామస్థులందరూ చుట్టూ కాపలాగా\nవుంటారు. వంద అంకెలు లెక్కపెట్టే\nలోగా, పరదేశి, ప్రియంవదతో సహ\nమాయం కావాలి. అలా మాయం కాలేని\nపక్షంలో, ప్రియంవద జయవిజయులను\nపెళ్ళి చేసుకుంటుంది. పరదేశి గ్రామం\nవదిలిపోతాడు.\nఈ ఏర్పాటు గ్రామస్థులందరికీ బాగా\nనచ్చింది. చుట్టూ వేయి గజాలదూరంలో\nమనుషులు కాపలా వుండగా, పరదేశీ,\nప్రియంవదా ఎలా తప్పించుకుపోగలరు ?\nఅదీ వంద అంకెలు లెక్కపెట్టేలోగా!\nప్రియంవద మాకు భార్య కాక తప్పదు;\nపరదేశి గ్రామం విడిచిపోకనూ తప్పదు —\nఅనుకుని జయవిజయులు చాలా సంతో\nషించారు. అయితే, ప్రియంవద తను\nవచ్చిన చెట్టుబోదెలోని మార్గం ద్వారా,\nతిరిగి రాజభవనంచేరుకోవాలనుకుంటున్న\nదని, వాళ్ళకు తెలియదు !\nఆ తర్వాత పెద్దలిద్దరూ చెప్పిన విధంగా\nఏర్పాట్లు జరిగాయి.\n\"పరదేశి అవతారపురుషుడని, నాకు\nతెలుసు మేమిద్దరమూ యిక్కడి నుంచి\nమాయమై, కొంతకాలం ఆకాశయానం\nచేస్తాము. అక్కడ మీ ఆతిథ్యం గుర్తు\nచేసుకునేందుకు వీలుగా. మాకు కొన్ని\nఆహారపదార్థాలు యివ్వండి.\" అని\nప్రియంవద గ్రామస్థులను కోరింది.\nగ్రామస్థులు. అదే విధంగా ప్రియం\nవదకూ, పరదేశికీ కొన్ని ఆహారపదార్థాలు\nమూటకట్టి యిచ్చారు.\nఅరణ్య మధ్యంలో, ప్రియంవద కోరిన\nచోట, ఆమెనూ, పరదేశినీ వదిలారు.\nగ్రామస్థులు, వాళ్ళకు కాపలా కాసేందుకు\nవెయ్యి గజాలదూరంలో నిలబడేందుకు\nబయలుదేరుతూండగా, పరదేశి వాళ్ళతో\nయిలా అన్నాడు :\n\"మీరిప్పుడు వెయ్యి గజాల దూరం\nవెళ్ళి, వంద అంకెలు లెక్కబెడతారు.\nఆ తర్వాత మేమిద్దరమూ, మీకు కని\nపించం. అంటే, నేను విష్ణు అవతారమే\nకదా! మళ్ళీ మీకు కనబడను కాబట్టి,\nనా ఆదేశం చెబుతున్నాను. ప్రజాబలం,\nప్రభుబలం కంటే గొప్పది. ఎవరు మీకు\nఅన్యాయం తలపెట్టినా సహించకండి.\nఅంతా ఏకమై, ఆ అన్యాయాన్ని ఎదిరిం\nచండి. జయవిజయులు, మీకంటే శక్తి\nమంతులు కారు. వాళ్ళలో వున్న జయ\nవిజయుల రాక్షసాంశను. నేను తీసుకు\nపోతున్నాను. వాళ్ళను మీ శక్తితో లొంగ\nదీయండి. సొంతకాలం మిమ్మల్నేలిన.\nమీ గ్రామ పెద్దలిద్దరూ. అన్ని\nయాల్లోనూ, మీకు సాయపడతారు.\nవెళ్ళండి, మీకు శుభం కలుగుతుంది !\"\nగ్రామస్థులందరూ వెళ్ళిపోయారు.\nపరదేశీ, ప్రియంవదా మాయం కావాలని\nగ్రామ పెద్దలిద్దరూ కోరుకున్నారు. వాళ్ళు\nమాయం కావడం అసాధ్యమని జయ\nవిజయులు అనుకున్నారు.\nగ్రామస్థులు కనుమరుగు కాగానే,\nప్రియంవద పరదేశిని తిన్నగా సొరంగ\nద్వారం వున్న చెట్టు దగ్గిరకు తీసుకు\nపోయింది. ఇద్దరూకలిసిచెట్టుబోదెలోవున్న\nద్వారం తలుపు తెరిచి, సొరంగంలో\nప్రవేశించి, తలుపుకు లోపలినుంచి గడియ\nబిగించారు. —(ముగింపువచ్చేసంచికలో)",
            " అన్నది ప్రమ్లోచన.": null,
            "ఆశ్చర్యంగా.": null,
            "నవ్వుతూ.": null,
            "book_page_end": 61
        },
        {
            "title": "నిజాయితీ",
            "book_page_start": 62,
            "pdf_page_start": 62,
            "pdf_page_end": 62,
            "author": "రాంబాబు",
            "genre": "నీతి కథ",
            "moral": "పనిలో ఎల్లప్పుడూ నిజాయితీని ప్రదర్శించాలి.",
            "keywords": [
                "నిజాయితీ",
                "జమీందారు",
                "నౌకరు",
                "పనిపరీక్ష",
                "కునికిపాట్లు"
            ],
            "characters": [
                "జమీందారు",
                "ఆనందుడు",
                "సునందుడు"
            ],
            "locations": [
                "పోలవరం",
                "జమీందారు దివాణం",
                "తోట"
            ],
            "content": "పోలవరం- జమీందారు దివాణం కాపలాకాయడానికి, నౌకరును నియమించాలనుకున్నాడు.\nఅది తెలిసి ఆనందుడు, సునందుడు అనే యువకులిద్దరు వచ్చారు. జమీందారు, ఆనందుణ్ణి,\nఆ రాత్రి దివాణం కాపలాకాయమన్నాడు.\nమర్నాడు జమీందారు, వాణ్ణి సాయంత్రందాకా తోటలో మొక్కలకు నీళ్ళుతోడి, కలుపు\nతీసి వెళ్ళమన్నాడు. ఆ పనులు వాడు సునాయాసంగా చేశాడు. జమీందారు, వాడితో కాపలా\nపని యిచ్చేదీ లేనిదీ నాలుగు రోజుల్లో కబురు పెడతానని చెప్పాడు.\nఆ మరసటిరోజున జమీందారు, సునందుణ్ణి కాపలా పనికి నియోగించి, మర్నాటి\nఉదయం, ఆనందుడికి చెప్పినట్టే తోటపని చూడమని చెప్పాడు. అయితే, వాడు తోటపని చేస్తూ\nమధ్య, మధ్య కునికిపాట్లు పడుతూండడం, జమీందారు గమనించాడు.\nజమీందారు, నునందుడితో, \"నీకు దివాణం కాపలాకాసే పని ఖాయంచేశాను. ఆనందుడు\nనీలాగాకాక, తోటపని ఏ కునికిపాట్లూ పడకుండా సునాయాసంగా చేశాడు. అంటే, వాడు ఆ రాత్రి\nదివాణం కాపలా కాయడం సరిగా చేయక నిద్రపోయాడన్నమాట. నాకు కావలసింది, చెప్పిన\nపని నిజాయితీగా చేసేవాడు!” అన్నాడు.",
            " అన్నది ప్రమ్లోచన.": null,
            "ఆశ్చర్యంగా.": null,
            "నవ్వుతూ.": null,
            "book_page_end": 62
        }
    ],
    "statistics": {
        "total_stories": 13,
        "author_counts": {
            "చందమామ బృందం": 6,
            "జొన్నలగడ్డ రామలక్ష్మి": 1,
            "ఎస్. వి. ఆర్. సత్యనారాయణమూర్తి": 1,
            "దాసరి వెంకటరమణ": 1,
            "కల్పితం": 1,
            "సి. ఎస్. ఎ. షరీఫ్": 1,
            "వసుంధర": 1,
            "రాంబాబు": 1
        },
        "genre_counts": {
            "పౌరాణికం": 1,
            "నీతి కథ": 4,
            "హాస్యం": 1,
            "ధారావాహిక/సాహసం": 1,
            "బేతాళ కథలు": 1,
            "హాస్యం/చిన్న కథ": 1,
            "చరిత్ర/ప్రాంత విశేషాలు": 1,
            "జానపద కథ": 1,
            "పౌరాణికం/ధారావాహిక": 1,
            "ఫాంటసీ/ధారావాహిక": 1
        }
    }
}