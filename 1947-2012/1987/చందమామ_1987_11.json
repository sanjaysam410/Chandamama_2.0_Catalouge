{
    "book_id": "చందమామ_1987_11",
    "stories": [
        {
            "title": "చందమామ కబుర్లు",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "కబుర్లు",
            "moral": "N/A",
            "keywords": [
                "పిడుగు",
                "టుటాంకమన్",
                "దేవదారు",
                "కుస్మా పంచన్కో",
                "రెండవ ప్రపంచ యుద్ధం"
            ],
            "characters": [
                "పిల్లవాడు",
                "కుర్రవాడు",
                "మయా",
                "మెరీట్",
                "కుస్మా పంచన్కో"
            ],
            "locations": [
                "మధ్యప్రదేశ్ (గబ్ది గ్రామం)",
                "ఈజిప్టు",
                "మాస్కో",
                "ఉక్రేన్"
            ],
            "content": "కీడు - మేలు\nమధ్యప్రదేశ్లోని గబ్ది గ్రామంలో పిడుగు పడటంవల్ల ఒక\nపిల్లవాడు మరణించాడు. అయితే, అదే పిడుగుపాటు\nకారణంగా, పుట్టినప్పటినుంచీ మూగగా వున్న మరొక\nకుర్రవాడికి మాట వచ్చింది!\nకోశాధికారి గోరీ\nఈజిప్టులో ప్రసిద్ధిగాంచిన ఫరావో టుటాంకమన్కు కోశాధికారీ,\nపూజారీ అయిన మయా, గోరీ అతని సతీమణి మెరీట్, గోరీ\nఇటీవలే కనుగొనబడినవి. ఈ సుప్రసిద్ధ కోశాధికారి గోరీలో\nవిలువైన నిధులు ఉండవచ్చని భావిస్తున్నారు.\nమాస్కోలో ఎత్తయిన చెట్టు\nమాస్కోలో ' ఫెస్టివల్ ఆఫ్ ఇండియా' ఉత్సవం ప్రారంభ\nమయినప్పుడు, అక్కడి ఉద్యానవనంలో ఒక దేవదారు'\nమొక్కను నాటారు. ఇది 100 అడుగుల ఎత్తు వరకూ పెరగ\nనచ్చనీ, ఇదే ఆ ఉద్యానవనంలో అన్నిటికన్నా ఎత్తయిన\nవృక్షం కాగలదనీ భావిస్తున్నారు.\nదాగివున్న సైనికుడు!\nరెండవ ప్రపంచ యుద్ధానికి చెందిన కుస్మా పంచన్కో అనే\n79 సంవత్సరాల సైనికుణ్ణి, ఉక్రేన్ అధికారులు ఇటీవల\nకనుగొన్నారు. జర్మన్ వారికి లొంగిపోవడంవల్ల తాను పట్టు\nబడితే, తనను నైపీరియాకు పంపివేయగలరన్న భయం కొద్దీ,\nపంచన్కో తాను వంటగదిని వదిలి బయటికి రాకుండా\n42 సంవత్సరాలు గడిపాడు. అతడు మరణించినట్టుగానే\nఇంతకాలం అతని కుటుంబంవాళ్ళు బయటి ప్రపంచానికి\nచెబుతూ వచ్చారు :",
            "book_page_end": 9
        },
        {
            "title": "జడభరతుడు",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణగాథలు",
            "moral": "విపరీతమైన బంధం ముక్తికి అడ్డంకి. జీవితంలో ఎదురైన బాధలకూ, మానావమానాలకూ చలించని వారే సార్థకమైన జీవితాన్ని పొందుతారు.",
            "keywords": [
                "భరతుడు",
                "జింక",
                "సన్యాసం",
                "ముక్తి",
                "పూర్వజన్మ"
            ],
            "characters": [
                "భరతుడు (జడభరతుడు)",
                "జింక",
                "రాజు",
                "బ్రాహ్మణుడు"
            ],
            "locations": [
                "అడవి",
                "నదీతీరం",
                "బ్రాహ్మణ గృహం"
            ],
            "content": "భరతుడనే రాజు వృద్ధుడయ్యాక, రాజ్యభారాన్ని తన కొడుకులకు అప్పగించి, సన్యాసజీవితం గడప\nడానికి అడవికి చేరాడు. ఒకనాడాయన నదిలో స్నానం చేస్తూ ఒక లేడి కూనను చూశాడు. దాని తల్లి\nచనిపోయింది. భరతుడు జాలిపడి లేడి కూనను, తనతోపాటు కుటీరానికి తీసుకువచ్చి, దానిని అమిత\nఅనురాగంతో సొంత బిడ్డలా భావించి పెంచసాగాడు. లేడి పిల్ల పెరిగి పెద్దదయింది. దానిమీద గల\nగాఢమైన ప్రేమకొద్దీ, అతడు లేడిని తలుచుకుంటూనే ప్రాణం వదిలాడు. ఆ కారణంగా మరుజన్మలో\nఅతడు జింకగా పుట్టాడు. ఆ జన్మలో, అతడు తను పూర్వ జన్మలో లేడి పిల్లమీద పెంచుకున్న బంధానికి\nఎంతగానో విచారించాడు. జింక మరణించాక, భరతుడొక బ్రాహ్మణుడింట జన్మించాడు.\nపూర్వజన్మల అనుభవాలు జ్ఞాపకం వుండడంవల్ల, అతడు దేనిమీదా ఆసక్తి కనబరచకుండా\nవుండేవాడు. అది తెలియని ప్రజలు, ఆతణ్ణి మందబుద్ధిగా ఎద్దేవా చేయసాగారు. భరతుడి సవతి తల్లి\nఅతన్ని వేధించసాగింది. ఆమె పోరు పడలేక అతడు సన్యాసుల్లో కలిసిపోదామని ఇల్లు వదిలిపెట్టాడు.\nఅప్పుడు కొందరు రాజభటులు అతన్ని బంధించి, రాజుగారి పల్లకీ మోయడానికి నియోగిం\nచారు. రాజుగారి పల్లకీని మోస్తూ, కాళ్ళకింద చిన్న చిన్న పురుగులు కూడా పడి చావకుండా\nజాగ్రత్త తీసుకుంటూ నడవసాగాడు. అందువల్ల పల్లకీ అటూ ఇటూ ఊగసాగింది. ఆ కుదుపులకు\nఆగ్రహం చెందిన రాజు ధరతుణ్ణి తన్నసాగాడు. రాజుగారి దెబ్బలను నిబ్బరంగా భరిస్తూ, భరతుడు\nరాజుకు, పురాణేతిహాసాల రహస్యాలను వివరించసాగాడు. రాజు దిగ్భ్రాంతిచెంది, పల్లకీ దిగివచ్చి\nభరతుడి పాదాలపై పడ్డాడు. అయినా భరతుడు దానిని కూడా పట్టించుకోకుండా అడవికిపోయి, తపస్సు\nచేసి ముక్తి గాంచాడు. జీవితంలో ఎదురైన బాధలకూ, మానావమానాలకూ చలించని ముని కావడంవల్ల\nఆయనకు జడభరతుడు అన్న సార్థక నామం ఏర్పడింది :",
            "book_page_end": 10
        },
        {
            "title": "రోగి—వైద్యుడు",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "నీతి కథ",
            "moral": "డబ్బును మించినది మానవత్వం. ఆశామోహాలలో పడిన మనిషి తాను సుఖపడడు; ఇతరులను సుఖపెట్టడు. నిజమైన బంధాలు డబ్బిచ్చినప్పుడు కాక, కష్టంలో కూడా విడిచిపెట్టనివే.",
            "keywords": [
                "వైద్యుడు",
                "దివాకరుడు",
                "ధనం",
                "మానవత్వం",
                "వ్యాపారం"
            ],
            "characters": [
                "దివాకరుడు",
                "వైద్యుడు",
                "రత్నసేనుడు",
                "దివాకరుడి పిల్లలు",
                "వైద్యుడి కోడలు"
            ],
            "locations": [
                "గ్రామం",
                "దివాకరుడి ఇల్లు"
            ],
            "content": "దివాకరు డనే భాగ్యవంతుడికి, ఉన్న\nపళంగా జబ్బు చేసింది. ఏదో మందిచ్చే\nసరికి, ఆయన కొంతే తేరుకున్నాడు.\nవైద్యుడు ఆయనతో, \"మీ జబ్బు చాలా\nప్రమాదకరమైనది. నేను తాత్కాలికోప\nశమనానికి మందిచ్చాను. త్వరలోనే యిది\nతిరగబెట్టవచ్చు.'' అన్నాడు.\n\"అలా తిరగ బెట్టకుండా మందు\nలేదా?'' అని అడిగాడు దివాకరుడు.\n\"ఉన్నది. నెల రోజులపాటు ప్రత్యేక\nమైన మందులు తినాలి. అయినా పూర్తిగా\nతగ్గుతుందన్న నమ్మకం లేదు. అంతా\nమన అదృష్టం!'' అన్నాడు వైద్యుడు.\n\"అదృష్టం మీద, నాకేనాడూ నమ్మకం\nలేదు. వైద్యం ప్రారంభించండి.\" అన్నాడు\nదివాకరుడు.\nవైద్యుడు కొద్ది సేపు ఆలో చించి,\n\"వైద్యానికి బాగా ఖర్చవుతుంది. మొదటి\nనెలలోనే సుమారు పాతికవేల వరహాలు\nకావాలి. రెండో నెలలో పదివేలు. మూడో\nనెల నుంచి, మూడు నెలలపాటు అయిదు\nవేలు. అక్కణ్ణించి అయిదు నెలలపాటు,\nనెలకు వేయివరహాలు —అందుకే. తట\nపటాయిస్తున్నాను!\" అన్నాడు వైద్యుడు.\n\"అంటే, పదినెలల్లో యాభైఅయిదు\nవేల వరహాలు. చాలా ఎక్కువ ! ”\nఅన్నాడు దివాకరుడు.\n\"బాబూ, తమరు లక్షలకుల క్ష లు\nసంపాయించారు. ఇది తమకు పెద్ద\nమొత్తం కాదు. డబ్బుకోసం వెన కాడ\nకండి,'' అన్నాడు వైద్యుడు.\nఎంతో భాగ్యవంతుడైన దివాకరుడు\nనవ్వి. \"నాకిప్పుడు అరవైఏళ్ళు. తెలివి\nతేటలతో ఎంతో డబ్బు సంపాయించిన\nమాట నిజమే! కాని, మాదంతా పైన\nపటారం లోన లొటారం. దగ్గిర డబ్బెంత\nవున్నదో, అప్పులూ అంతగా వున్నవి.\nఇటీవల వ్యాపారం నష్టంతో నడుస్తున్నది.\nఒక సంవత్సరంపాటు మేమెంతో\nజా గర్తగా పుండాలని, అనుకుంటూండగా,\nఈ జబ్బు వచ్చింది. నేను బతకడంవల్ల,\nమా పిల్లలకు పెద్ద ఉపయోగమేమీలేదు.\nఒకనాటి మాట ఎలా వున్నా. ఇప్పుడు నా\nశరీరం యాభైఅయిదువేలవరహాల విలువ\nచెయ్యదు,\" అని చెప్పాడు.\nఅందుకు వైద్యుడు, \"మీరు దిగులు\nపడకండి. నేను విషయం తమ పిల్లలకు\nచెబుతాను,\" అన్నాడు.\nదివాకరుడు వెంటనే, \"అయిదు\nసంవత్సరాల నుంచి, నా వ్యాపారమంతా\nపిల్లలే చూసుకుంటున్నారు. నా ఆస్తి\nపాస్తులన్నీ కూడా, వాళ్ళకే యిచ్చేశాను.\nవాళ్ళు, నన్ను తండ్రిగా గౌరవిస్తున్నారు:\nఅభిమానిస్తున్నారు. అంతకు మించిన\nప్రతిఫలం, నేనాశించను. నా వంట్లో\nయింకా శక్తి వున్నదో లేదో! ఈ నెల\nనుంచి తిరిగి సంపాదన ప్రారంభిస్తాను.\nనా వైద్యానికి అవసరం అయిన డబ్బు,\nకొద్దికాలంలోనే, నేను సంపాయించ\nగలిగితే, నా శరీరాన్ని నిలబెట్టుకునేందుకు\nఅర్హుణ్ణి. లేకుంటే దీన్నిలాగే పోనివ్వండి.\nమీరు, నా పిల్లలకు చెప్పి వైద్యం చేస్తా\nనన్నా, నేను మందులు వేసుకోను. ఎప్పటి\nకైనా ఒకరి మీద ఆధారపడని బతుకు\nనాది,\" అన్నాడు.\n\"బాబూ, వైద్యం లేకపోతే, తమరెంతో\nకాలం బతకరు. తమరు కొత్తగా డబ్బు\nసంపాయించినా, వైద్యానికి వేళ దాటి\nపోతుంది.\" అన్నాడు వైద్యుడు.\n\"నన్ను బతికించగలనన్న నమ్మకం,\nమీకుంటే, యిప్పుడే వైద్యం ప్రారంభిం\nచండి. ఆరు నెలల్లో మీకు లక్ష వరహా\nలిస్తాను.\" అన్నాడు దివాకరుడు.\nవైద్యుడు, . ''ల క్ష వ ర హా లే !'' అని\nఆశ్చర్యపోయి, \"ఆరు నెలల్లో నాకివ్వ\nడానికి, అంత డబ్బు సంపాయించ\nగలరా?\" అని అడిగాడు.\n\"సామాన్య వైద్యులైన మీరు, పది\nనెలల్లో యాభై అయిదువేల వరహాలు\nసంపాయించగలిగినప్పుడు, వ్యాపారస్థుడ\nనైన నేను, ఆరునెలల్లో లక్షవరహాలు\nసంపాదించలేనా? '' అన్నాడు దివాకరుడు.\nవైద్యుడు . మా రు మా ట్లాడకుండా,\nఆ రోజు నుంచే వైద్యం ప్రారంభించాడు.\nఒక నెల రోజులు గడిచాక, ఆయన\nదివాకరుణ్ణి, \"బాబూ, తమ సంపాదన\nఎంతవరకు వచ్చిందో తెలియదు. ఇప్పుడు\nపదివేల వరహాలైనా యివ్వగలరా?\" అని\nఅడిగాడు.\n\"ఆరు నెలలు గడవనివ్వండి. మీకు\nపూర్తిగా లక్ష వరహాలూ యిస్తాను,\" \nఅన్నాడు దివాకరుడు.\n\"కాని, ఇంట్లో నాకెన్నో యిబ్బందు\nలున్నవి. అంత వర కూ ఆగలేను.\"\nఅన్నాడు వైద్యుడు.\n\"మీ యిబ్బందులేమిటో చెప్పండి.\nనేను పరిష్కారమార్గం చెప్పగలను.\"\nఅన్నాడు దివాకరుడు.\n\"లోగడ నా పెద్దకూతురు పెళ్ళికి,\nపదివేలవరహాలు కట్నం బాకీ పడ్డాను.\nఇప్పుడు దాని కూతురు పెళ్ళీడు కొచ్చింది.\nనేను, నా బాకీ తీర్చకపోతే తనకూతురుకు\nపెళ్ళి చేయలేనని, అది ఏడుస్తున్నది.\"\nఅని చెప్పాడు వైద్యుడు.\n“దానిదేముంది? మీ పెద్దకొడుకు\nకొడుకు, ఆ పిల్లకీడైనవాడే గదా?\nమేనరికం చేసెయ్యండి — కట్నం తీసుకో\nకండి,\" అని సలహా యిచ్చాడు దివాకరుడు\nచిన్నగా నవ్వుతూ.\n“నేనూ అలాగే అనుకున్నాను. కాని,\nనా కోడలు కట్నం కావాలంటున్నది.\nవాళ్లిప్పుడు నా నుంచి వేరుపడిపోయారు.''\nఅన్నాడు వైద్యుడు.\n\"అంతేగదా ! ఆరు నెలల్లో, మీకు,\nనేను లక్షవరహాలు యి వ్వ బోతున్న\nవిషయం, అందరికీ చెప్పుకోండి. కోడలూ,\nకొడుకూ వచ్చి, మీతో కలిసి వుంటారు.'\nఅన్నాడు దివాకరుడు.\nరెండు రోజుల తర్వాత, వైద్యుడు\nఉత్సాహంగా తిరిగి వచ్చి, \"బాబూ,\nఅంతా మీరు చెప్పినట్టే జరిగింది. నా కొడు\nకిప్పుడు, నాతో కలిసి వుంటున్నాడు.\nకోడలు, నా మనమరాలిని, తన కోడలుగా\nచేసుకుంటానన్నది.\" అని చెప్పాడు.\nదివాకరుడు నవ్వి వూరుకున్నాడు.\nమరొకమాసం గడి చాక వైద్యుడు\nదివాకరుణ్ణి డబ్బు గురించి అడిగాడు.\n.\n“మళ్లీ ఎలాంటి యిబ్బంది వచ్చింది?\"\nఅని అడిగాడు దివాకరుడు.\n\"నా భార్య నగలు చేయించమం\nటున్నది. లక్షవరహాలు రానున్నవనితెలిసి,\nఅందరూ విపరీతంగా కోరికలు చెబు\nతున్నారు. అప్పులవాళ్ళు యింటి చుట్టూ\nతిరుగుతున్నారు. వాళ్ళ బాకీ అయిదు\nవేల వరహాలు,'' అన్నాడు వైద్యుడు.\n“నేను మీకు లక్షవరహాలూ యిస్తాను.\nఅందులో కొంత పెద్దకొడుకు తీసు\nకుంటాడు. మీ భార్య నగలు చేయించు\nకుంటుంది. మీ యిల్లు కాస్త పెద్దది\nచేయిస్తారు. అప్పులన్నీ తీర్చేస్తారు. ఆ\nతర్వాత మరి కొంతకాలం జీవిస్తారుగదా?\nఇప్పటికే అప్పులున్నాయంటే —— మీరు\nఆదాయానికి మించి ఖర్చుపెడుతున్నా\nరని, నా ఉద్దేశం,\" అన్నాడు దివాకరుడు.\nదివాకరుడి మాట ల కు, వైద్యుడు\nముఖం చిన్నబుచ్చుకుని, ‘\"అవును,\nబాబూ! నా చిన్న కొడుక్కు బొత్తిగా\nబాధ్యత తెలియదు. నా భార్య వాడికి\nపూర్తిమద్దతు యిస్తుంది. నా ఆదాయం,\nనా ఖర్చులకంటే తక్కువ.\" అన్నాడు.\n\"అలా అయితే, కేవలం వైద్యవృత్తి\nవల్ల, మీరు కుటుంబపోషణ చేయలేరు.\nనావంటి రోగి, మీకు అస్తమానూ దొరకడు.\nకాబట్టి మీరు, మీ చిన్నబ్బాయిని వ్యాపా\nరంలో ప్రవేశపెట్టండి. ఒకసారి సంపాద\nనలోపడితే, వాడేదారికొస్తాడు.\" అన్నాడు\nదివాకరుడు.\n\"వాణ్ణి వ్యాపారంలో పెడితే, పెట్టుబడే\nతినేస్తాడని, నాభయం,\"అన్నాడువైద్యుడు.\nదివాకరుడు నవ్వి, “మీవాడు, మీరను\nకున్నంత జులాయికాదు. వాడికి రత్న\nసేనుడితో మంచి స్నేహం వున్నది.\nవాడంటే ఎంతో నమ్మకం వున్నది. రత్న\nసేనుడు పేదవాడే కాని కడుసమర్ధుడు.\nతగిన యీడు పిల్ల వుంటే, తప్పకుండా\nనేను వాణ్ణి, నా ఇంటల్లుణ్ణి చేసుకునేవాణ్ణి.\nమీరు రత్న సేనుడికి, మీ చిన్న అమ్మాయి\nనిచ్చి పెళ్ళి చేయండి. రత్నసేనుడు\nఇల్లరికం వుంటాడు. బావమరుదు\nలిద్దరూ కలిసి వ్యాపారం చేస్తారు; తప్పక\nరాణిస్తారు,\" అన్నాడు.\n\"మీరు చెప్పింది బాగానే వున్నది.\nకాని, వ్యాపారానికి పెట్టుబడి కావాలి\nగదా ! ఆ డబ్బయినా, మీరివ్వండి,\" అని\nఅడిగాడు వైద్యుడు.\nఅందుకు దివాకరుడు, \"మీ ఇంట్లో\nయాభైబస్తాల ధాన్యం వున్నది. రెండు\nవందల కొబ్బరికాయలున్నవి. ఖర్చయినా\nసందేహించక, వాటిని ఎడ్లబళ్ళ మీద\nవీరవరానికి తరలించండి. అక్కడ వాటికి\nరెట్టింపు ధరవస్తుంది. లాభసాటిగా వుంటే,\nఊళ్లో యితరుల నుంచి కూడా ధాన్యం,\nకొబ్బరికాయలు కొని, వీరవరంలో అమ్ము\nతూండమనండి. ఆ మాత్రం అవకాశం\nవుంటే, మిగతాదంతా రత్నసేనుడే చూసు\nకుంటాడు,\" అన్నాడు.\nపది రోజుల తర్వాత, వైద్యుడు సంతో\nషంగా దివాకరుడితో, ''మీరు చెప్పినట్టే\nజరిగింది. నా రెండో కొడుకు దారిలోకి\nవచ్చాడు.'” అన్నాడు.\nఅలా ఒకనెల గడిచాక, వైద్యుడు\nమళ్ళీ దివాకరుణ్ణి డబ్బడిగాడు.\nదివాకరుడు నవ్వి, ‘'అన్న సమయానికి\nముందుగా, నేనివ్వనని తెలిసీ డబ్బడుగుతా\nవెందుకు? మీకు డబ్బు కాపీనం బాగా\nఎక్కువ. కాపీనం వున్నవాడికి తృప్తి\nవుండదు. తృప్తిలేనివాడికి సుఖం\nవుండదు. సుఖపడనివాడు డబ్బు సంపా\nయించలేడు. మనం ఎంత సంపాయించినా,\nయితర్లకోసమే గదా !\" అన్నాడు.\n\"నా దగ్గిర డబ్బుంటే తప్ప, అయిన\nవాళ్ళెవరూ నన్ను గౌరవించరు. అందుకే\nఅడుగుతున్నాను.'' అన్నాడు వైద్యుడు.\n\"డబ్బు కోసం గౌరవించేవాళ్ళు\nఅయినవాళ్ళు కారు. అలాంటి వారికోసం\nమీరు సంపాయించడమూ వృధాయే! చేత\nనైనంతలో పదిమందికీ సాయం చేయండి.\nఎందరో మిమ్మల్నభిమానిస్తారు.'\" అని\nసలహా యిచ్చాడు దివాకరుడు.\nఇంకొక నెల గడిచాక వైద్యుడు,\nదివాకరుడితో, ''మీరు చెప్పింది నిజం!\nచాలామందికి తక్కువ డబ్బుతో వైద్యం\nచేస్తున్నాను. పేదవారినైతే డబ్బు గురించి\nఅడగడం లేదు. ఊళ్ళో అందరూ నన్నభి\nమానిస్తూంటే సంతోషంగా వున్నది.\nఅయినవాళ్ళు మాత్రం, మీరిచ్చే లక్ష\nకోసం ఎదురుచూస్తున్నారు.'\" అన్నాడు.\n“అది చాలా ప్రమాదం. నేను మిమ్మల్ని\nమోసం చేశాననీ, డబ్బివ్వడం లేదనీ\nఅందరికీ చెప్పండి. అప్పటికీ మిమ్మల్ని\nవదిలి పెట్టనివాళ్ళే, నిజమైన బంధువులు.\nఒకవేళ అంతా మిమ్మల్ని వదిలివెళితే,\nవాళ్ళకు నేనిచ్చే డబ్బులో, మీరు ఒక్క\nవరహా కూడా యివ్వనవసరం లేదు.''·\nఅన్నాడు దివాకరుడు.\n\"కాని, అప్పుడు నాకు, నా అన్నవాళ్ళె\nవరూ వుండరు !\" అన్నాడు వైద్యుడు.\nఅందుకు దివాకరుడు, \"మీ కూతురు\nకట్నం బాకీ తీరింది. కట్నం లేకుండా\nచిన్నకూతురుకు సమర్థుడైన వరుడు\nదొరికాడు. జులాయివాడనుకున్న కొడుకు\nవ్యాపారంలోనిలదొక్కుకున్నాడు. ఇప్పుడు\nమీకు సమస్యలు లేవు. అయినవాళ్ళు\nదూరంగా వుంటే మాత్రం నష్టమేమిటి?\nఊళ్లో ఎందరో మిమ్మల్ని అభిమానిస్తు\nన్నారు.\" అన్నాడు దివాకరుడు.\nవైద్యుడు తనను దివాకరుడు మోసం\nచేసిన విషయం, ఇంట్లోవాళ్ళకు మాత్రం\nచెప్పాడు. కోడలికి కోపం వచ్చి. తన\nకోడలిని పుట్టింటికి పొమ్మన్నది. అయితే,\nఅప్పటికే వైద్యుడి కోడలికొడుకు, భార్య\nఅంటే ఎంతో ప్రేమానురాగాలతో వున్నాడు.\nవాడు భార్యతోపాటు, తనూ వెళ్ళిపోతా\nననేసరికి, కోడలు దిగివచ్చింది. ఊరంతా\nఎంతో గౌరవించే తన తండ్రి నుంచి\nవేరుపడి, చెడ్డపేరు తెచ్చుకోవడం, పెద్ద\nకొడుక్కు యిష్టం లేకపోయింది. అల్లుడు,\nచిన్నకొడుకు, కూతురు, భార్య కూడా\nవైద్యుడిపై జాలిపడి, దివాకరుణ్ణి శాప\nనార్థాలు పెట్టారు.\nఈ విధంగా, ఒక మాసం రోజులు\nగడిచాయి. అప్పుడు దివాకరుడు వైద్యుణ్ణి\nపిలిచి, “తర్వాత నేను మోసం చేశానను\nకుంటారు; ముందుగానే చెబుతున్నాను.\nనేను, మీకు వైద్యానికిగాను, ఒక్కవరహా\nకూడా యివ్వను,\" అన్నాడు.\nవైద్యుడు తెల్లబోయి, తమరు నన్ను\nమోసగించారా ?\" అని అడిగాడు.\n\"మోసం నాదికాదు; మీది. నాకు\nసామాన్యమైన జబ్బు వస్తే. భయపెట్టి,\nబాగా డబ్బు గుంజాలనుకున్నారు.\nఅందుకే నేను, మీకు ఆశపెట్టాను.\"\nఅన్నాడు దివాకరుడు.\n\" నిజంగా మీది ప్రమాదకరమైన\nజబ్బు. నా మందులవల్లనే, అది నయ\nమవుతున్నది.'\" అన్నాడు వైద్యుడు.\nదివాకరుడు, వైద్యుడికి కొన్ని సీసాలు\nతిరిగియిస్తూ, \"మీరిచ్చిన మందులన్నీ\nవీటిలో వున్నవి. ఒక్కటి కూడా నేను\nవాడలేదు. చూసుకోండి!\" అని చెప్పాడు.\nవైద్యు డామందుల్ని పరిశీలించి.\nదివాకరుడు చెప్పింది నిజమేనని గ్రహించి,\nఆశ్చర్యపడి, \"నేను, మీకు అబద్ధం చెప్పా\nనని తెలిసి కూడా, నాచేత యింత కాల\nమెందుకు వైద్యం చేయించుకున్నారు?\"\nఅని అడిగాడు.\nఅందుకు దివాకరుడు పెద్దగా నవ్వి\n\"మీరు మంచివారని. నాకు తెలుసు.\nనా నుంచి యాభైఅయిదువేల వరహాలు\nరాబట్టాలనుకున్నారంటే, అర్థమేమిటి?\nమీరు బాగా డబ్బవసరంలో వుండి\nవుండాలి; లేదా మీ ఇంట్లో వాళ్ళు,\nమీ ఆశను పెంచివుండాలి. అందుకే,\nమిమ్మల్ని తరచుగా నావద్దకు రప్పించు\nకుని, మీ సమస్యలడిగి తెలుసుకుని,\nఒక్కొక్క సమస్యకూ పరిష్కారమార్గం\nచెప్పాను. ప్రతి మనిషి కూడా ఆశా\nమోహంలో పడి, తన సమస్యలకు\nపరిష్కారం, ఇతరులను దోచడంలో వున్న\nదనుకుంటాడు. నిజానికి సమస్యలు\nపెద్దవికావు. మన ఆశ వాటిని పెద్దవిగా\nమార్చివేస్తుంది. అలాంటి మనిషి తను\nసుఖపడడు; ఇతరులను సుఖపెట్టడు.\"\nఅన్నాడు.\nవైద్యుడు వెంటనే దివాకరుడికి రెండు\nచేతులూ జోడించి నమస్కరించి\n\"బాబూ, యింతకాలం తమరు రోగి,\nనేను వైద్యుడు, అనుకుంటూ వచ్చాను.\nనిజానికి రోగిని, నేను. తమరు నాకు\nఅద్భుతమైన చికిత్స చేశారు. అందుకు\nప్రతిఫలంగా, మీకు ఎన్నిలక్షల వరహా\nలైనా యిచ్చుకోవచ్చు నేనే, మీకు బాకీ\nపడ్డాను,\" అన్నాడు.\nదివాకరుడు నవ్వి, \"ఆ మాత్రం\nతెలుసుకుంటేచాలు! నేను బాగా గుండె\nదిటవుగలవాణ్ణి; ఆలోచనాశక్తిగలవాణ్ణి.\nఆట్టే డబ్బు లేని మీరు, నా గురించి\nముందుగా యాభైఅయిదువేల వరహాలు,\nఎలా పెట్టుబడిపెట్టి మందులు తయారు\nచేయగలరా, అని ఆలో చించా ను.\nనా మందుల గురించి, మీ కెంతో ఖర్చవ\nదనీ. మీరు డబ్బు కోసం, నాకు లేని\nజబ్బు చెబుతున్నారనీ గ్రహించాను. ఇక\nమీదట, మీరెవరికీ లేని జబ్బులు చెప్ప\nకండి. కొందరు నిజమని నమ్మి మానసి\nకంగా కృంగిపోయి, లేని జబ్బును నిజం\nగానే తెచ్చుకోగలరు. జీవితంలో డబ్బును\nమించినది మానవత్వం. ఈ విషయం\nగ్రహిస్తే, డబ్బే మిమ్మల్ని వెతుక్కుంటూ\nవస్తుంది.\" అని, పదివేలవరహాలు వైద్యు\nడికి కానుకగా యిచ్చి పంపాడు.\nదివాకరుడు చెప్పిన ట్టే. ఆ పైన\nవైద్యుడి ఆదాయం బాగా పెరిగి, ఆయన\nగ్రామంలోని సంపన్నులలో ఒకడయ్యాడు.",
            "book_page_end": 18
        },
        {
            "title": "బంగారులోయ— 1",
            "book_page_start": 19,
            "pdf_page_start": 19,
            "pdf_page_end": 26,
            "author": "మనోజ్ దాస్",
            "genre": "ఫాంటసీ",
            "moral": "అధిక సుఖం కోసం ఆశపడి అధర్మంగా ప్రవర్తిస్తే వినాశనం తప్పదు. రాజుగా ధర్మాన్ని పాటించాలి.",
            "keywords": [
                "బంగారు లోయ",
                "శిల్పి రాజు",
                "మహాజ్ఞానులు",
                "బంగారు విగ్రహం",
                "వినోదుడు"
            ],
            "characters": [
                "శిల్పి రాజు",
                "మంత్రి",
                "మహాజ్ఞానులు",
                "వినోదుడు",
                "వినోదుడి తండ్రి",
                "బంగారు స్త్రీమూర్తి"
            ],
            "locations": [
                "బంగారు లోయ",
                "కోట",
                "అరణ్యం",
                "గుహ",
                "జలపాతం"
            ],
            "content": "కొన్నివేల సంవత్సరాల కిందట, ఎత్తయిన\nపర్వతాలూ, అరణ్యాల మధ్య బంగారు\nలోయ అనే రాజ్యం వుండేది. ఆ పర్వతాల\nవెనక మరికొంత ఎత్తయిన పర్వతశ్రేణి,\nదానిని చుట్టి మరింత ఎత్తయిన మరొక\nపర్వతవలయం వుండేవి. దానిపైన వున్న\nమహావృక్షాలు మేఘాలమధ్య తేలియాడు\nతున్నట్టు కనబడేవి.\nఆ రాజ్యంలోని ప్రజలు, తమ తమ\nవృత్తుల్లో కష్టపడి పని చేస్తూ తృప్తిగా\nవుండేవాళ్ళు. అయితే, కొద్దిమందికి\nమాత్రంతృప్తి, సుఖాలంటూ వుండేవికావు.\nవాళ్ళు మరింత సుఖంకోసం తపనపడు\nతూండేవాళ్ళు. వాళ్ళెవరంటే ఆ దేశపు\nరాజూ, ఆయన ఆస్థాన ఉద్యోగులూ.\nరాజు, ప్రజల యోగక్షేమాలు గమ\nనించేందుకు, కొందరిని నియోగించాడు.\nవాళ్ళు సభతీరి, రాజుగారి క్షేమమే దేశ\nక్షేమం అని తీర్మానించారు. రాజుకు,\nవాళ్ళ తెలివితేటలు అద్భుతం అనిపిం\nచింది. దానితో ఆయన పరమానందం చెంది\nవాళ్ళకు పూర్వం వున్న జ్ఞానులు అన్న\nబిరుదును మార్చి, మహాజ్ఞానులు అన్న\nబిరుదులిచ్చాడు.\nతర్వాత, ఆ మహాజ్ఞానులు సమా\nవేశమై రాజుగారికి అన్నీ వున్నా వినోదం\nకొరవడిందని తీర్మానించి. ఇక నుంచి\nఆస్థాన గాయకులు, తలకిందులుగా\nనిలబడి పాటలు పాడవలసిందిగా శాసిం\nచారు. గాయకులు చేసేదిలేక అలా\nపాడుతున్నప్పుడు, రాజు సంతోషంతో\nపొట్ట చెక్కలయ్యేలా నవ్వేవాడు.\nరాజూ, ఆస్థానోద్యోగులు ఎలా వున్నా,\nప్రజలు మాత్రం చాలా శాంతస్వభావులు.\nవాళ్ళు కోట వెనక వున్న పర్వతం కేసి\nచూస్తూ, బాధతో నిట్టూర్చేవాళ్ళు. ఆ\nపర్వతం పేరు మీదుగానే. ఆ రాజ్యానికి\nబంగారు లోయ అన్న పేరు వచ్చింది.\nప్రజలలో ప్రచారమవుతున్న వదంతుల\nప్రకారం, ఆ పర్వతంలోని ఒకానొకచోట\nగొప్ప బంగారుగని వున్నది. ఒకానొకప్పుడు,\nబంగారులోయ రాజ్యాన్ని గుణవంతుడూ,\nధర్మపరుడూ అయిన ఒక రాజు పాలిం\nచాడు. ఆయన చిత్రకారుడే కాక, గొప్ప\nశిల్పి. ఆయన తరచుగా ధ్యానసమాధిలో\nవుండేవాడు. అలాంటి ఒక తరుణంలో,\nఆయనకు, ఆ బంగారుగని ఎక్కడ\nవున్నదో సూచనప్రాయంగా తెలిసింది.\nఆ రాజశిల్పి కొంత బంగారాన్ని పోగు\nచేసి, దానితో ఒక అద్భుత సౌందర్యవతి\nయైన స్త్రీ విగ్రహాన్ని తయారు చేశాడు.\nరాజ్యప్రజలందరికీ, ఆ విగ్రహాన్ని ఒక\nశుభదినాన చూసేందుకు వీలు కలిగిస్తా\nనని, రాజ్యంలో చాటింపు వేయించాడు.\nఅయితే, దుష్టుడైన ఆయన మంత్రి\nకారణంగా, రాజ్యం అల్లకల్లోలమైంది.\nమంత్రికి సింహాసనంతోపాటు, బంగారు\nగనిని కూడా తనదిగా చేసుకోవాల నే\nదురాశకలిగింది. అతడు పొరుగురాజుతో\nకుట్రపన్ని, ఒక రాత్రివేళ కోట మీద దాడి\nచేశాడు. కోట రక్షకభటులు శత్రువులను\nఎదిరించారు. పోరు ప్రారంభమైంది.\nఅలాంటి సమయంలో, ఒక వింత\nజరిగింది. హఠాత్తుగా భూమి కంపించి,\nకోట వెనుక వున్న పర్వతం బద్దలై, దాని\nరాళ్ళు కోట మీదికి వచ్చిపడి, కోటను\nధ్వంసం చేసినై. కోటతోపాటు, అక్కడ\nయుద్ధం చేస్తున్నవాళ్ళు దుర్మరణం\nపాలయారు. మంత్రీ, అతడి వెంట\nవచ్చిన శత్రుదేశపు సైనికులూ కూడా\nప్రాణాలు కోల్పోయారు.\nసూర్యోదయంతర్వాతరాజశిల్పీ, ఆయన\nతయారు చేసిన బంగారుయువతి విగ్రహం\nకనిపించకుండా పోయినై. రాజు ఎటో\nపారిపోయి వుంటాడనీ, విగ్రహం రాళ్ళతో\nకప్పబడిందనీ, ప్రజలు అనుకోసాగారు.\nఆ తర్వాత కొన్ని సంవత్సరాలపాటు,\nదాపులనున్న అరణ్యంలో తమ రాజు\nపోలికలున్న ఒక మునిని చూసినట్టు\nకొందరు చెప్పసాగారు. అయితే, ఎవరికీ\nఆయనను సమీపించి మాట్లాడడం సాధ్య\nపడలేదు. మరి కొందరి ఊహప్రకారం\nరాజు, కోట వెనక వున్న జలపాతంలో\nనుంచి పెద్ద గుహ దాటి. ఆవల ఎన్నో\nఆమడల దూరంలో వున్న సముద్రం కేసి\nపోయివుంటాడని. వాళ్ళు జలపాతం\nదాని చాటున వున్న గుహ గురించి\nచెప్పుకోవడమే గాని, ఎవరూ దాన్ని దాటి\nఆవలకుపోవడం అంటూ జరగలేదు.\nఒకవేళ ఎపరైనా అలాంటి ప్రయత్నం\nచేస్తే, ప్రాణాలతో 'తిరిగిరావడం సాధ్య\nపడదన్న నమ్మకం వాళ్ళకుండేది.\nబంగారులోయ రాజ్యం దుష్టమంత్రికి\nసాయం చేసిన పొరుగుదేశపు రాజు అధీనం\nలోకి వెళ్ళింది. ఆ రాజుకు బంగారులోయ\nలోని ప్రకృతి సౌందర్యంతోపాటు, అక్కడ\nలభించబోయే బంగారం మీద - కూడా ఆశ\nపుట్టింది. ఆ కారణంగా, రాజ్యాన్ని\nతమ్ముడి పరం చేసి, బంగారులోయలోని\nపాత రాజభవనానికి దూరంగా, మరొక\nరాజభవనం నిర్మింపచేశాడు.\nభూకంపంవల్ల కూలిపోయిన పాత\nకోటనూ, రాజభవనాన్నీ క్రమంగా చెట్టూ\nచేపలూ, పొదలూ ఆక్రమించినై. ప్రజలు\nఆ ప్రాంతానికి వెళ్ళడానికి భయపడే\nవాళ్ళు. ఆ ప్రదేశమంతా రాత్రివేళలే కాక,\nపగటివేళ కూడా భూతప్రేతాలు తిరుగాడు\nతున్నవన్న వదంతులుండేవి. విషసర్పా\nలకూ, ఎలుగుబంట్లకూ, పులులకూ,\nఆపరిసరాలు నివాస యోగ్యంగా మారినై,\nఅయితే, వినోదుడు అనే యువకు\nడొకడు, ఆ ప్రాంతాల నిర్భయంగా తిరుగు\nతూండేవాడు. అతడు పసితనంలోనే\nతల్లిని కోల్పోయాడు. తండ్రి తాను చేసే\nవృత్తిలో మంచి నేర్పరి. అతడికి కొడు\nకును గురించిన ఆలోచనే వుండేదికాదు.\nఆ కారణంవల్ల, వినోదుడు ఎవరూ తేరి\nపారచూడని. ఆ భయంకరమైన శిధిల\nప్రాంతాల తిరుగుతూండేవాడు. ఒక్కొక్క\nసారి ఆకలిగొన్న పులి నుంచీ, కాటువేయ\nనున్న విషసర్పాన్నుంచీ, ఎంతో ఒడుపుగా\nప్రాణరక్షణ చేసుకునేవాడు.\nఒకనాటి సాయంకాలం, హఠాత్తుగా\nపడమటి ఆకాశం ఎర్రనైపోయింది. గాలి\nస్తంభించిపోయింది. వందలకొలది అరణ్య\nజంతువులు గర్జనలూ, అరుపులూ ప్రారం\nభించినై. కొద్దిసేపటి తర్వాత, పెను\nగాలులు లేచి అరణ్యప్రాంతమంతా\nఫేళ ఫెళారావాలతో మోగసాగింది.\nపొలాల్లో పని చేసేవాళ్ళూ, వీధుల్లో\nతిరిగే ప్రజలూ భయకంపితులై పరిగెత్త\nసాగారు. లోయ అంతా ఒకసారి దద్దరిల్లి\nపోయింది. అది ఒక పెద్ద భూకంపం.\nపాతకాలపునాటి రాజుగారి కోట ప్రాంత\nమంతా, భూకంపం తాకిడికి చిన్నాభిన్నమై\nపోయింది. అక్కడ పైకెగిరిన బండరాళ్ళు\nకొన్ని, కొత్త రాజుగారి కోట మీద పడి,\nకోటకొమ్మువిరిగి శబ్దంతో నేలకూలింది.\nరాజు బెదిరిపోయి, తాను నియోగించిన\nమహాజ్ఞానులందరికీ కబురు చేసి పిలిపిం\nచాడు. ఆయన వాళ్ళతో, ''కోటకొమ్ము\nనేలరాలిందంటే దానిని కట్టినవాళ్ళ\nతలలు కూడా నేల రాలవలసిందే ! \"\nఅన్నాడు కోపంగా.\nఅందుకు ప్రధానమంత్రి, ‘\" చండ\nమార్తాండ, ప్రభో! ఈ కోటనూ, రాజ\nప్రాసాదాలనూ కట్టినవాళ్ళు, ఎన్నో తరాల\nకిందటివాళ్ళు. వాళ్ళిప్పుడు బతికిలేరు,''\nఅని జవాబిచ్చాడు.\n“అయితే ఏం? అప్పు తీసుకున్నవాడు\nమరణిస్తే. ఆ బాకీని వాడి వారసులు\nచెల్లించాలిగదా ? నేను శుంఠనేంకాదు,\"\nఅన్నాడు రాజు.\n\"మేం మహాజ్ఞానులం మాత్రమే. మీరు\nమ హా మ హా జ్ఞానులు,\nమహారాజా!''\nఅన్నాడు ప్రధానమంత్రి.\nఇప్పటి యువకుడైన వినోదుడి తాత\nగారు, ఆ కోట నిర్మాణానికి సాయపడిన\nశిల్పీ, ప్రధాన వాస్తుశాస్త్రజ్ఞుడూ కావడంతో,\nభటులుపోయి వినోదుడి తండ్రిని పట్టి\nబంధించి తీసుకువచ్చి, మహారాజు\nముందు నిలబెట్టారు.\n\"తల కొట్టెయ్యండి!\" అని రాజు\nఆజ్ఞాపించాడు.\nఅప్పుడు ఆస్థానోద్యోగి ఒకడు విన\nయంగా, “మహారాజా, విరిగి నేలకూలిన\nఅంత పెద్ద కోటకొమ్ముకు, వీడి యింత\nచిన్న తల కొట్టించడం సరి అయిన శిక్ష\nకాదు,\" అన్నాడు.\nఆ ఉద్యోగికి వినోదుడి తండ్రి మీద\nజాలికలిగింది.\n\"అయితే, ఏం చెయ్యమని నీ సలహా?\"\nఅని రాజు అడిగాడు.\n\"ఒక్క వెయ్యి సంవత్సరాల జైలు\nశిక్ష విధించండి.\" అన్నాడు రాజోద్యోగి.\n\"ఆహాఁ. వెయ్యి సంవత్సరాల శిక్ష!\nఅమోఘం!\" అన్నాడు రాజు పెద్దగా\nచప్పట్లుచరుస్తూ.\nఆ విధంగా వినోదుడి తండ్రి జైలు\nపాలయ్యాడు. ఇది చూసి వినోదుడు\nచాలా వ్యాకులపడ్డాడు. అతడికి, ఆ తండ్రి\nతప్ప నా అన్నవారింకెవరూలేరు. క్రూర\nమైన, యీ శిక్ష విధించిన మహారాజును,\nఅంతమందిలోనూ బాగా దుర్భాషలాడా\nలనుకున్నాడు, వినోదుడు. కాని అతడి\nమంచికోరే వాళ్ళు, సర్ది చెప్పారు.\n\"వినోదా, నువ్వు కోపం కొద్దీ, మహా\nరాజును ఏమైనా దూషించావో. నీకూ\nనీ తండ్రికి పట్టిన దురవస్థే పడుతుంది.\nతొందరపడకు, ఏదో విధంగా, నీ తండ్రి\nవిడుదలయ్యేలా చూస్తాం,” అన్నారు\nవాళ్ళు.\nఅయితే, వినోదుడి తండ్రి సంవత్సరం\nతిరక్కుండానే జైల్లో మరణించాడు.\nఈ వార్త విన్న రాజు దిగులుపడి\nపోతూ, ''ఆ నేరస్థుడు, తొమ్మిదివందల\nతొంభైతొమ్మిదిరోజుల జైలుశిక్షతప్పించుకో\nవాలని చూశాడు, అవునా?\" అని మంత్రు\nలను అడిగాడు.\nవాళ్ళల్లో ఒకడు, ‘“మహారాజా, నాదొక\nసలహా. తండ్రి ఆస్తికి కొడుకు వారసు\nడయినప్పుడు, అతడి జైలుశిక్షకు మాత్రం\nఎందుకు వారసుడు కాదు ?\" అన్నాడు.\n\"భళిభళీ, మంత్రీ! ఆ చచ్చినవాడి\nకొడుకును తక్షణం పట్టి జైల్లో పారె\nయ్యండి!\" అన్నాడు రాజు.\nఅయితే, యీ ఆజ్ఞ గురించి విన్న\nవినోదుడు భటులు తనను పట్టుకోవ\nడానికి వచ్చేలోపలే. అరణ్యం కేసి\nబయలుదేరాడు.\nఅతడు అరణ్యం చేరేసరికి బాగా చీకటి\nపడిపోయింది. అయినా, వినోదుడికి\nఅక్కడి చెట్లలో, తుప్పల మధ్యగా నడిచి\nపురాతన శిధిలాలను చేరడం బాగా\nఅలవాటే. అతడు ఆ ప్రాంతాన్ని చేరి,\nతరచుగా తను కూర్చునే ఒక పెద్ద బండ\nరాయి మీదకి వెళ్ళి కూర్చున్నాడు.\nఆ సరికి చంద్రోదయమై, అరణ్యమంతా\nవెన్నెలకాంతి ప్రసరించింది. వినోదుడు\nతన తండ్రి మరణానికి చాలాసేపు\nదుఃఖించి సొమ్మసిల్లి కళ్ళు మూశాడు.\nకొంత సేపటికి అతడికి మె ల కు వ\nవచ్చింది. అతడు కళ్ళు తెరిచేసరికి.\nఎదురుగా ఒక వెలుగు కనిపించింది. అది\nచంద్రకాంతి కాదు. అక్కడ ఎగుడు\nదిగుడుగా వున్న కొండరాళ్ళు తప్ప,\nవినోదుడులోగడమరేమీ చూసివుండలేదు.\nఅయితే, యిప్పుడు ఆ ప్రదేశాన ఒక\nగుహ అతడి కంటబడింది. ఆ గుహలో\nతళతళ మెరిసిపోతున్న ఆకారం ఒకటి\nనిలిచివున్నది. వినోదుడు అటు కేసి\nనడవసాగాడు. అతడు గుహను చేరేసరికి,\nలోపల ఒక బంగారు స్త్రీమూర్తి, చేతిలో\nఒక తామరపువ్వుతో, నిలబడి వుండడం\nచూసి అత్యాశ్చర్యం పాలయ్యాడు.\nఆ వెంటనే అతడికి బంగారులోయ\nగురించి, తాను విన్న పురాతన గాథ గుర్తుకు\nవచ్చింది. ఈ బంగారుస్త్రీ విగ్రహం,\nఅలనాడు శిల్పకళలో ఆరితేరిన రాజు\nచేసినదై వుండాలి! భూకంపంవల్ల, అది\nకొండరాళ్ళ నుంచి బయటపడింది!\nవినోదుడు ఆ విగ్రహం కేసి పరీక్షగా\nచూడసాగాడు. కొద్దిసేపట్లో, అతడికి ఆ\nవిగ్రహాన్ని తాను ముందే చూసి వున్నానన్న\nఅనుమానం కలిగింది. కాని, అతడికది\nనమ్మశక్యంగా కనిపించలేదు. పాత\nరాజరికం పోయి, కొత్తవాళ్ళు బంగారు\nలోయను ఆక్రమించిన తర్వాత, రాజ్యంలో\nకళలను ప్రోత్సహించడం జరగలేదు.\nవినోదుడు విగ్రహాన్ని తాకి చూశాడు.\nఆ క్షణంలో అతడికి కలిగిన ఆనందం\nఅంతాయింతా కాదు. అతడు తన్మయుడై\nపోతూ విగ్రహం చేతిలో వున్న తామర\nపువ్వు మీద చేయి వేశాడు. ఆ సమ\nయంలో విగ్రహం వేలికున్న ఉంగరం\nఒకటి జారి, అతడి వేలును చేరింది.\nవినోదుడు ఉంగరం కేసి చూసి\nనిర్ఘాంతపోయాడు. తర్వాత అతడికి ఎంతో\nఆనందం కలిగింది. అతడు విగ్రహం కేసి\nకన్నార్పకుండా చూస్తూ ఉన్నచోటునే\nకూర్చున్నాడు. ఆ మరుక్షణం, అతడిని\nమత్తులాంటిది ఆవహించింది.\nఆ స్థితిలో అతణ్ణి ఒక కంఠస్వరం\nహెచ్చరిస్తూ, ''ఈ బంగారు విగ్రహానికి\nప్రాణం వచ్చే రహస్యం తెలుసుకోవాలని\nవున్నదా?\" అని అడిగింది.\n\"అవును, తెలుసుకోవాలని వున్నది!\"\nఅన్నాడు వినోదుడు ఉత్సాహంగా.\n\"అలా అయితే, విగ్రహరక్షణకు తగు\nఏర్పాట్లు చేసి, జలపాతం వెనక వున్న\nగుహలో ప్రవేశించు. గుహ దాటిన\nతర్వాత, ఒకానొక కొత్త ప్రదేశాన, నువ్వొక\nదేవతను చూస్తావు. ఆ దేవత ద్వారా\nరహస్యం నీకు తెలుస్తుంది. ఈ బంగారు\nవిగ్రహం జీవం గల కన్య అయాక,\nఆమెను వివాహమాడేందుకు వరం కోరు, ''\nఅన్నదా కంఠస్వరం. —(ఇంకావుంది)",
            "book_page_end": 26
        },
        {
            "title": "గంధర్వుడి శాపాలు",
            "book_page_start": 27,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "బేతాళ కథలు",
            "moral": "స్వార్థం కోసం, ఇతరులకు హాని కలిగించడానికి ఉపయోగించే శక్తులు లేదా శాపాలు ఫలించవు. దయ, మానవత్వం లేని అహంకారం పతనం కలిగిస్తుంది.",
            "keywords": [
                "విక్రమార్కుడు",
                "గంధర్వుడు",
                "శాపం",
                "రాక్షసుడు",
                "ముని"
            ],
            "characters": [
                "విక్రమార్కుడు",
                "బేతాళుడు",
                "చిత్రవర్ణుడు",
                "నలందాదేవి",
                "భటుడు",
                "రాక్షసుడు",
                "ముని"
            ],
            "locations": [
                "శ్మశానం",
                "శరశ్చంద్రికారాజ్యం",
                "అరణ్యం",
                "గుహ"
            ],
            "content": "పట్టువదలని విక్రమార్కుడు చెట్టువద్దకు\nతిరిగి వెళ్ళి. చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా,\nఅర్ధరాత్రివేళ. ఈ శ్మశానంలో ఎన్నో\nకష్టాల కోర్చుతూ కూడా. పట్టువదలని నీ\nధైర్యసాహసాలు మెచ్చదగిన వే. పట్టుదలతో\nసాధించరాని కార్యం లేదనే మాట నిజం.\nకాని, ఆ సాధించినది స్వప్రయోజనానికి\nగానీ, పరులమేలుకు గానీ ఉపయో గించక\nపోవచ్చు. స్వతహాగా ఎన్నో అద్భుత\nశక్తులూ, మహిమలూ గల గంధర్వుల\nవంటివాళ్ళే, ఒక్కొక్కసారి భంగపాటుకు\nగురి అవుతూంటారు. ఇందుకు ఉదాహర\nణగా, చిత్రవర్ణుడు అనే గంధర్వుడి కథ\nచెబుతాను, శ్రమతెలియకుండా, విను,\"\nఅంటూ యిలా చెప్పసాగాడు :\nచిత్రవర్ణు డనే గంధర్వుడు, భూలోక\nసౌందర్యం గురించి, కొందరు గంధర్వులు\nచెప్పుకుంటూ వుండగా విని. స్వయంగా\nచూ డ ద ల చి, భూలోకానికి బయలు\nదేరాడు.\nఆకాశయానం చేస్తూ, భూలోకానికేసి\nవస్తున్న చిత్రవర్ణుడికి, ఒకచోట అందమైన\nఉద్యానవనం ఒకటి కనిపించింది. అతడు,\nఆ ఉద్యానంలోని, ఒక పొదరింటి పక్కన\nదిగాడు.\nచిత్రవర్ణుడు ఉద్యానవన సౌందర్యం\nచూసి ముగ్ధుడైపోయి, చుట్టూ కలయ\nచూస్తున్నంతలో, ఒకచోట కొందరు యువ\nతుల మధ్య, ఒక అద్భుత సౌందర్యరాశి\nకంటబడింది. అంతటి సౌందర్యవతిని,\nఅతడు గంధర్వలోకంలో కూడా ఎప్పుడూ\nచూడలేదు.\nచిత్రవర్ణుడు, ఆ యువతులకేసి నడి\nచాడు. అతణ్ణి చూస్తూనే వాళ్ళంతా\nఆశ్చర్యపోయారు. అతడు వాళ్ళ మధ్య\nవున్న సౌందర్యవతి కేసి చూస్తూ,\n\"సుందరీ! నేను చిత్రవర్ణు డనే\nగంధర్వుణ్ణి. నీవంటి సౌందర్యరాశిని\nమా గంధర్వలోకంలో కూడా నేను ఇంతకు\nముందెన్నడూ చూడలేదు. ఎవరు నీవు?\"\nఅని ప్రశ్నించాడు.\nఆ ప్రశ్నకు, అక్కడ వున్న యువతుల్లో\nఒకామె. \"ఈమె, శరశ్చంద్రికారాజ్యపు\nయువరాణి నలందాదేవి.\" అని జవా\nబిచ్చింది.\n\"అలాగా! మీ యువరాణిని. మా\nగంధర్వలోకానికి తీ సుకుపోతాను,\"\nఅంటూ చిత్రవర్ణుడు, యువరాణి చేయి\nపట్టుకున్నాడు.\nవెంటనే యువరాణి భీతితో పెద్దగా\nకేక వేసింది. ఒక భటుడు అక్కడికి\nపరుగునవచ్చి. గంధర్వుడిపై కత్తి\nదూశాడు.\nఅది చూసి చిత్రవర్ణుడు ఫక్కున నవ్వి,\n\"పాపం, నేనెవరో తెలియక కత్తి దూసి\nవుంటావు, అవునా?\" అని అడిగాడు.\n\"నేను యువరాణి రక్షణకు నియ\nమించబడ్డ భటుణ్ణి. హద్దుమీరి ఆమె\nచేయి పట్టుకున్న నీ వెవరివైనా, తప్పక\nబంధించితీరుతాను.\" అన్నాడు భటుడు\nకోపంగా.\nఆ జవాబుకు చిత్రవర్ణుడు ఉగ్రుడై\nపోయి, “ఓరీ, నరాధమా ! నేను అద్భుత\nమైన శక్తులు గల గంధర్వుణ్ణి. నా మీద\nకత్తి దూసిన నిన్ను శిక్షించక వదలను.\nనువ్వు, చేతులు లేని అవిటివాడివవుదువు\nగాక !'' అని శపించాడు.\nఅయితే, చిత్రవర్ణుడి శాపం భటుణ్ణి\nఏమీ చేయలేకపోయింది. భటుడు పట్టరాని\nకోపంతో కత్తిని పైకెత్తి, చిత్రవర్ణుడి కంఠం\nమీద కొట్టబోయాడు. కాని, చిత్రవర్ణుడు,\nయువరాణి చేయి వదిలి మెరుపులా\nమాయమైపోయాడు.\nతన శాపం, ఒక సామాన్యభటుణ్ణి ఏమీ\nచేయలేకపోవడం, చిత్రవర్ణుడికి చాలా\nఆశ్చర్యకారణమయింది.\nఆ తర్వాత చిత్రవర్ణుడు కొంతదూరం\nప్రయాణించి, చీకటి పడేవేళకు, ఒక\nఅరణ్యాన్ని చేరాడు. అతడు అక్కడ\nకొద్దిదూరం నడిచేసరికి ఒక కొండ\nగుహలో నుంచి వెలుగురావడం కంట\nబడింది. ఆ వెలుగుకు కారణం ఏమిటా\nఅని, చిత్రవర్ణుడు గుహ ముందుకుపోగా,\nగుహ మధ్య వేలాడకట్టి వున్న, ఒక మణి\nకనిపించింది.\nఅంత గొప్ప కాంతులను వెదజల్లే\nమణిని, చిత్రవర్ణుడు యింతవరకూ చూసి\nవుండలేదు. ఆ మణిని తన లోకానికి\nతీసుకుపోయి, గంధర్వరాజుకు కానుకగా\nయి వ్వాల నుకుంటూ, అతడు గుహ\nలోపలికి పోబోయాడు.\nఅయితే, అంతలో వెనక నుంచి,\n\"ఎవడురావాడు!\" అన్న భీకరమైన\nకంఠస్వరం వినిపించింది.\nచిత్రవర్ణుడు వెనుదిరిగి చూశాడు.\nఅతడికి ఒక భీకరాకారుడైన రాక్షసుడు\nకనిపించాడు. వాడు, చిత్రవర్ణుడి కేసి\nగుడ్లురుముతూ, “ఏం పని మీద. నా గుహ\nలోకి వెళ్ళబోయావు?\" అని అడిగాడు.\nచిత్రవర్ణుడు ఏమాత్రం తొట్రుపడ\nకుండా, \"అద్భుతమైన అంత వెలుగు\nనిచ్చే మణి, నాకు నచ్చింది. దాన్ని తీసు\nకునేందుకు వెళ్ళబోయాను.\" అన్నాడు.\n\"పరుల సొమ్ము దోచుకోచూసే నీలాంటి\nగజదొంగను ప్రాణాలతో వదలను.\nనిన్నిప్పుడేపట్టి,నమిలిమింగబోతున్నాను.\"\nఅంటూ రాక్షసుడు, చిత్రవర్ణుడి కేసి\nరెండడుగులు వేశాడు.\nచిత్రవర్ణుడు బిగ్గరగా నవ్వి, “ఓరీ,\nరాక్షసాధమా ! నేను అద్భుతశక్తులు గల\nగంధర్వుణ్ణి. నన్ను నీవేమీ చేయలేవు.\nనేను కావాలనుకుంటే, నిన్నుశవప్రాయుణ్ణి\nచేయగలను. ప్రాణాలతో వుండదలిస్తే,\nతక్షణం, ఆమణిని నీ చేతులతో స్వయంగా\nతెచ్చియిచ్చి. క్షమా పణ కోరుకో!\"\nఅన్నాడు.\nఆ మాటలకు రాక్షసుడు పెద్దగా\nహుంకరించి, \"ఒరే, దంభాలు పలకకు !\nఇప్పుడే నిన్ను నా గుప్పెటపట్టి, నీ ఎము\nకలు చూర్ణం చేస్తాను.\" అంటూ చిత్ర\nవర్ణుడి మీదికి వచ్చాడు.\nచిత్రవర్ణుడు, రాక్షసుడికి అందకుండా\nచప్పున గాలిలోకి లేచి, \"ఒరే, నువ్వు\nప్రాణం వుండి కదలలేని బొమ్మగా\nమారిపో!\" అని శపించాడు.\nకాని, ఆ శాపం రాక్షసుణ్ణి ఏమీ చేయ\nలేక పోయింది. దానితో చిత్రపర్ణుడు\nమరింతగా ఆశ్చర్యపోయి, బహుశా తన\nశాపం భూలోకవాసులకు ఎలాంటి హాని\nచేయదేమో అనుకున్నాడు.\nఆ అరణ్యంలో మరి కొంతదూరం\nపోయేసరికి, చిత్రవర్ణుడికి ఒక ముసలి\nవాడు దాహంతో అలమటిస్తూ కనిపిం\nచాడు. ఆ సమీపంలో ఎక్కడైనా నీరు\nదొరుకుతుందేమో అని చిత్రవర్ణుడు వెది\nకాడు. ఎక్కడా నీరు దొరకలేదు.\nఆ సమయంలో చిత్రవర్ణుడికి, ఒక\nచెట్టు కింద తపస్సు చేసుకుంటున్న ముని\nకంటబడ్డాడు. చిత్రవర్ణుడు, ఆయన\nదగ్గిరకు పోయి, చేతులు జోడించి\nనమస్కరించి, “స్వామీ, యీ సమీపంలో,\nఒక ముసలివాడు దాహంతో గొంతు ఎండి\nబాధపడ్డుతున్నాడు. తమ కమండలంలోని\nజలం; కొద్దిగా యివ్వగలరా?\" అని\nఅడిగాడు.\nముని కళ్ళు తెరుస్తూనే, చిత్రవర్ణుడి\nకేసి కోపంగా చూస్తూ, \"ఓరీ, దురహం\n'కారీ! తపోధ్యానంలో వున్న నన్ను పలక\nరించి, తపోభంగం కలిగిస్తావా? నీకు\nతగిన శాస్త్రి చేస్తాను !\" అని, కమండలం\nలోని జలాన్ని దోసిట పోసుకున్నాడు.\nచిత్రవర్ణుడు వినయంగా, '\"స్వామీ,\nఆగ్రహించకండి! దప్పికతో వున్న, ఒక\nముసలివాడి కోసం, మీకు. ధ్యానభంగం\nచేయవలసివచ్చింది.\" అన్నాడు.\n\"కారణం ఏదైనా కానీ, నీ తప్పుకు\nశిక్ష తప్పదు.\" అని, ముని కమండల\nజలాన్ని చిత్రవర్ణుడి మీదికి చల్లుతూ.\n\"నువ్వు మూగవాడివై పోదువుగాక!\"\nఅన్నాడు.\nముని శాపం చిత్రవర్ణుడికి ఎలాంటి\nహానీ కలిగించలేదు. చిత్రవర్ణుడు ముని\nఅహంకారానికి కోపగించి, కుడిచేతిని\nగాలిలో తిప్పుతూ, “నువ్వు బండరాయివై\nపోవుదువుగాక !'' అని శపించాడు.\nఆ మరుక్షణం, ముని బండరాయిగా\nమారిపోయాడు.\nబేతాళుడు ఈ కథ చెప్పి, \"రాజా.\nమహాశక్తి సంపన్నులైన గంధర్వుల\nజాతికి చెందిన చిత్రవర్ణుడి శాపాలు ఒక\nసామాన్య భటుడి మీదా రాక్షసుడి మీదా\nపని చెయ్యలేదు. కాని తపస్సు చేసుకునే\nఒక ముని, అతడి శాపానికి గురి\nఅయ్యాడు. ఆ భటుడూ, రాక్షసుడూ\nఏమైనా అద్భుతశక్తులు కలవాళ్ళా? ఈ\nసందేహానికి సమాధానం తెలిసి కూడా\nచెప్పకపోయావో, నీ తల పగిలిపోతుంది.\"\nఅన్నాడు.\nదానికి విక్రమార్కుడు, “చిత్రవర్ణుడు,\nసహజంగా తనకున్న మహత్తరమైన శక్తు\nలను, అతిహీనంగా తన స్వార్థానికే ఉప\nయోగించదలచాడు. అతడు రాకుమా ర్తెను\nచెరబట్టబోవడమే గాక, తన విధినిర్వహ\nణలో, ఆమె రక్షణకైవచ్చిన భటుణ్ణి\nశపించాడు. ఆ కారణంవల్లనే, అతడి\nశాపం విఫలమయింది. అదే విధంగా,\nరాక్షసుడిదైన దివ్యమణిని తస్కరించ\nబోయి, దాని యజమానిని ఘోరంగా\nశపించాడు. ఇది అధర్మకార్యం గనక,\nచిత్రవర్ణుడి శాపం రాక్షసుడికి ఎలాంటి\nహానీ చేయలేకపోయింది. ఇకపోతే, ముని\nవిషయంలో గంధర్వుడి శాపం ఫలించ\nడానికి కారణం అతడిలోని దయాగుణం,\nమునియొక్క అహంకారం, అధర్మ\nప్రవృత్తి. అంతేకాని భటుడికీ, రాక్షసుడికీ\nఅద్భుతశక్తులుండడం కాదు,\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)",
            "book_page_end": 32
        },
        {
            "title": "నిలబడినపదవి",
            "book_page_start": 33,
            "pdf_page_start": 33,
            "pdf_page_end": 34,
            "author": "జొన్నలగడ్డ రత్న",
            "genre": "నీతి కథ",
            "moral": "పదవిని నిలబెట్టుకోవాలంటే, ప్రతికూల పరిస్థితులలో కూడా చాతుర్యాన్ని, తెలివిని ఉపయోగించాలి.",
            "keywords": [
                "విదూషకుడు",
                "శకటుడు",
                "రాజభక్తి",
                "చమత్కారం",
                "పదవి"
            ],
            "characters": [
                "శైలేంద్రవర్మ (కోసలరాజు)",
                "మంగళకుడు (మంత్రి)",
                "శకటుడు (విదూషకుడు)",
                "దామోదరుడు"
            ],
            "locations": [
                "కోసల రాజ్యం",
                "రాజసభ"
            ],
            "content": "కోసలరాజు శైలేంద్రవర్మకు ఒకనాడు\nతన ఆస్థాన విదూషకుడైన శకటుడి మీద\nచాలా కోపం వచ్చింది. ఆయన శకటుణ్ణి,\nయిక ఏనాడూ తనకు ముఖం చూపవద్దని\nశాసించి పంపివేశాడు.\nశకటుడి దురదృష్టం అంతటితో\nపోలేదు. అదే రోజున విదర్భదేశం నుంచి\nదామోదరు డనే విదూషకుడు వచ్చి\nశైలేంద్రవర్మను దర్శించాడు. అతడి\nమాటలు వినగానే, శకటుడి మీద మంచి\nకోపంలో వున్న రాజుకు, దామోదరుణ్ణి\nఆస్థాన విదూషకుడుగా ఎందుకు నియ\nమించకూడదూ? అన్న ఆలోచన వచ్చింది.\nశైలేంద్రవర్మ, మంత్రి మంగళకుడితో,\nయీ సంగతి చెప్పాడు.\nఅందుకు మంగళకుడు, ప్రభూ.\nశకటుడు ఎప్పుడైనా తమకు కోపం తెప్పిం\nచడం, ఆ తర్వాత తన చమత్కుృతితో\nతిరిగి తమను మెప్పించడం, గతంలో\nచాలాసార్లు జరిగిందే కదా? అతడికి\nమరొక అవకాశం యివ్వండి!'' అన్నాడు.\nశైలేంద్రవర్మ ఏమీ మాట్లాడకుండా.\nఅప్పటికి వూరుకున్నాడు.\nతర్వాత మంత్రి మంగళకుడు,\nశకటుడికి కబురంపి, రాజుగారి ఉద్దేశం\nఅతడికి చెప్పి, పదవిపోకుండా కాపాడుకో\nమని సలహా యిచ్చాడు.\nమర్నాడు మంత్రి, రాజూ ఏవో మంతనా\nలాడుతూండగా, శకటుడు ఒక నల్లటి\nముసుగు ముఖం మీద కప్పుకుని వచ్చి.\n\"మహారాజా, తమరు ముఖం చూపవద్దని\nఆజ్ఞాపించడంవల్ల, యిలా మునుగుతో\nరాక తప్పలేదు. కాని, తమరు నన్ను\nమాట్లాడకూడదని శాసించలేదు కదా !\nదేవరవారు. నా విదూషకపదవిని, మరె\nవరికో కట్టబెట్టాలన్న ఆలోచనలో వున్నట్టు\nతెలిసింది. ఎంతో కాలంగా, తమను ఆశ్ర\nయించి బ తు కు తు న్న వాణ్ణి. నన్ను\nవిదూషకపదవి నుంచి తొలగించవద్దని\nప్రాథేయపడుతున్నాను.'' అన్నాడు.\nశైలేంద్రవర్మ, శకటుడి ముసుగు చూసి\nవస్తున్న నవ్వును ఆపుకుంటూ, \"విదర్భ\nదేశం నుంచి వచ్చిన దామోదరుడు అన్ని\nవిధాలా మాకు ఆస్థానవిదూషకుడుగా\nవుండతగ్గవాడన్న అభిప్రాయం కలిగింది.\nఅయితే, నీ స్థానం నిలబెట్టుకోదలిస్తే\nనీకు మరొక అవకాశం యివ్వడానికి,\nమాకెలాంటి అభ్యంతరం లేదు.\"\nఅన్నాడు.\n\"మహాప్రసాదం! అందుకు నేను\nచేయవలసినదేమిటో సెలవివ్వండి,\" అని\nఅడిగాడు శకటుడు.\n“అయితే విను ! రేపు సభలో, నీ నోటి\nమీదుగా, దామోదరుడంతటి విదూషకుడు\nప్రపంచంలో మరొకడుండబోడని, ఏవేవో\nచెబుతూ, అతణ్ణి ఆకాశాని కెత్తివేస్తూ\nపొగడాలి. అలా చెయ్యమన్నాను కదా\nఅని, నిన్ను నువ్వు. ఏమాత్రం కించ\nపరచుకోకూడదు. అలా మాట్లాడ గలిగే\nపక్షంలో, నీ పదవి నిలబెట్టుకోగలవు.\"\nఅని చెప్పాడు శైలేంద్రవర్మ.\nశకటుడు మర్నాడు రాజ స భ లో,\nదామోదరుడిని పొగడుతూ, అతడి లాంటి\nవిదూషకుడు మరొకడుండబోడని చెప్పి,\nఒకవేళ మహారాజుగారు, తనలాంటి\nగొప్ప విదూషకుడి స్థానంలో, మరెవరినైనా\nనియమించదలిస్తే, అందుకు నిస్సందే\nహంగా దామోదరుడేతగినవాడనిచెప్పాడు.\nశకటుడు యిలా ఎందుకన్నాడో అర్థం\nకాక, సభలోనివాళ్ళందరూ ఆశ్చర్య\nపోయారు.\nరాజు శైలేంద్రవర్మ సంతోషంతో\nచప్పట్లుచరిచి, ‘“శకటుడి స్థానం ఎప్పుడూ\nశకటుడిదే!\" అని సింహాసనం దిగివచ్చి,\nశకటుణ్ణి కౌగలించుకున్నాడు.\nతర్వాత శైలేంద్రవర్మ, విదర్భ నుంచి\nవచ్చిన దామోదరుణ్ణి సత్కరించి పంపి\nవేసి, శకటుడికి ఎన్నో బహుమానాలిచ్చాడు.",
            "book_page_end": 34
        },
        {
            "title": "మాండూ",
            "book_page_start": 35,
            "pdf_page_start": 39,
            "pdf_page_end": 42,
            "author": "చందమామ బృందం",
            "genre": "చరిత్ర/ప్రయాణ వ్యాసం",
            "moral": "N/A",
            "keywords": [
                "మాండూ",
                "జహంగీరు",
                "రూపమతి",
                "బాజ్ బహదూర్",
                "జహాజ్ మహల్"
            ],
            "characters": [
                "జహంగీరు",
                "రైతు",
                "కమ్మరి",
                "పురోహితుడు",
                "బాజ్ బహదూర్",
                "రూపమతి",
                "అక్బర్"
            ],
            "locations": [
                "మాండూ (మధ్యప్రదేశ్)",
                "నర్మదా నది",
                "రివాకుండ్",
                "మాల్వాదేశం"
            ],
            "content": "1618వ సంవత్సరంలో జహంగీరు\nమాండూ ప్రాంతసౌందర్యానికి ముగ్ధుడై,\n“పచ్చికతో, అందమైన అడవి పువ్వులతో\nఅల్లుకునివున్న మాండూకొండ, లోయల\nసౌందర్యాన్ని నా మాటలు ఎలా చెప్ప\nగలవు?\" అని రాసుకున్నాడు. మధ్య\nప్రదేశ్లోని ఈ సుందర ప్రదేశంలో\nపారమార రాజులు 13వ శతాబ్దంలో\nకోటను నిర్మించి, దానికి మండవదుర్గం\nఅని పేరుపెట్టారు. అదే కాలక్రమేణా\nమాండూ అయింది.\nఒక రైతు నేలను తవ్వుతూండగా,\nఅతని పారకు ఒక చిన్న రాయి తగిలి,\nఆ పాఠ బంగారంగా మారిందట ! రైతు\nఆ వింతను గ్రహించడానికి ముందే ఒక\nకమ్మరి, ఆ రాయికి వున్న మహిమను\nపసికట్టి, రైతుదగ్గిరినుంచి దాని ని\nపట్టుకుపోయాడట!\nఆ రాయి మహిమతో కమ్మరి, కావలసి\nసంత బంగారం చేసుకుని, అచిరకాలం\nలోనే గొప్ప ధనికుడయ్యాడు. తరవాత\nఅతడు ఆ మహిమగలరాయిని, జయ\nసింగుదేవరాజుకు ఇచ్చాడు. ఆ రాయి\nప్రభావంతో సృష్టించిన ధన సంపదతోనే\nరాజు మాండూ కోటను నిర్మించినట్టు\nచెబుతారు!\nరాజుకు సైతం కొంతకాలానికి,\nరాయితో. సృష్టించుకున్న సంపద\nచాలనిపించింది. ఒకనాడాయన నర్మదా\nనదీ తీరంలో, తన వద్ద వున్న బంగా\nరాన్ని, రత్నాలను ప్రజలకు దానం\nచేశాడు. చివరగా పురోహితుడివంతు\nవచ్చింది. రాజు అతనికి మహిమ గల\nరాయిని ఇచ్చాడు. కాని, రాజు దాని\nమహిమ గురించి చెప్పేలోగా, 'రాయిని\nఇచ్చాడే!' అన్న ఆగ్రహంతో పురోహితుడు\nదానిని నదిలోకి విసిరివేశాడు!\nఅలా\nఆ రాయి శాశ్వతంగా నది\nపాలయింది. క్రమేణా రాజు నిర్మించిన\nకోటకూడా కాలగర్భంలో కలిసిపోయింది.\nబాజ్ బహదూర్, మాల్వా పాలకుడయి\nనప్పుడు ఇక్కడ కొన్ని భవనాలు\nకనుగొనబడి జీర్ణోద్ధారణ చేయబడ్డాయి.\nఆ ప్రాంతంలో వున్న రూపమతి అనే\nఅమ్మాయిని బాజ్ బహదూర్ ప్రేమిం\nచాడు. వారిరువురూ సంగీత ప్రియులు,\nచక్కటి గాయనీగాయకులు.\nబాజ్ బహదూర్ ఆమెను పెళ్ళాడాలను\nకున్నాడు. అందుకు రూపమతి, “నన్ను\nనేను నర్మదానదీకుమారిగా భావిస్తు\nన్నాను. ఆ నదిలో స్నానం చేయకుండా\nనేను ఒక్కరోజు కూడా గడపలేను,”\nఅన్నది. నర్మదానదిని కొండమీదికి\nతీసుకెళ్ళడం ఎలా? బాజా బహదూర్\nనదీమతల్లిని మనసారా ప్రార్థించాడు.\nఒకనాడు రాత్రి బహదూర్. నిద్రిస్తు\nన్నప్పుడు, “కొండమీది చింతచెట్టుకింద\nతవ్వు. నేను బుగ్గరూపంలో ప్రత్యక్ష\nమవుతాను,” అని నర్మదానది చెప్పినట్టు\nకలగన్నాడు. అతడు అలాగే చేశాడు.\nచింతచెట్టుకింద చల్లటి నీటి బుగ్గ\nపైకెగసింది. రివాకుండ్ అనే పేరుతో\nఆ బావి ఈనాడు కూడా అక్కడ వున్నది.\nమాల్వాదేశం మీదికి అక్బరు దండ-\nయాత్ర జరిపాడు. సంగీతం వంటి\nకళలతో తలమునకలుగా వున్న బాజ్\nబహదూర్ అక్బరును ఎదుర్కోలేక\nపోయాడు. రూపమతి ఆత్మాహుతి\nచేసుకున్నది. అయితే, ఆమె వసించిన\nభవనం మాత్రం ఇప్పటికీ నిలచివున్నది.\nకాలప్రవాహానికి తట్టుకుని నిలిచివున్న\nమరొక ముఖ్య భవనం-జహాజ్ మహల్.\nఅందమైన ప్రకృతి ఒడిలో, ప్రశాంత\nగంభీరంగా వెలుగొందుతూన్న ఈ\nభవనం, గత వైభవాలకు మౌనంగా\nసాక్ష్యం పలుకుతున్నట్టున్నది.\nబాజ్బహదూర్ తన అంతిమదశను\nఅక్బర్ ఆస్థానంలోనే గడిపాడు.\nఅద్భుతమైన అతని సంగీత ప్రతిభ\nఅతణ్ణి, అక్బర్ అభిమానానికి పాత్రునిగా\nచేసింది. అయినా బాజబహదూర్, తను\nకోల్పోయిన మాండూనూ, ప్రేయసినీ\nతలుచుకోవడంవల్ల కాబోలు ఎప్పుడూ\nవిచారంగానే వుండేవాడు!",
            "book_page_end": 38
        },
        {
            "title": "మాయనిచ్చెన",
            "book_page_start": 39,
            "pdf_page_start": 43,
            "pdf_page_end": 46,
            "author": "మల్లవరపు మనోహరరెడ్డి",
            "genre": "ఫాంటసీ",
            "moral": "నిజాయితీ, త్యాగం, నిస్వార్థం వలననే సంతోషం లభిస్తుంది. ధనార్జన కాకుండా ఇతరుల మేలు కోరినప్పుడే కీర్తి ప్రతిష్టలు నిలుస్తాయి.",
            "keywords": [
                "మాయనిచ్చెన",
                "గవర్రాజు",
                "మహీపాలుడు",
                "గూని ముసలివాడు",
                "స్వార్థం"
            ],
            "characters": [
                "మహీపాలుడు",
                "అనంగపాలుడు",
                "గవర్రాజు (గజదొంగ)",
                "గూని ముసలివాడు",
                "మహీపాలుడి తండ్రి"
            ],
            "locations": [
                "మలయగిరి రాజ్యం",
                "కోట",
                "కొండ ప్రదేశం"
            ],
            "content": "మలయగిరి రాజు మహీపాలుడు, ఒక\nనాడు సభతీరివుండగా, బారెడుగడ్డం వున్న\nఒక గూనిముసలివాడు. ఒక నిచ్చెనను\nవీపునమోస్తూ సభలోకి వచ్చి, రాజుకు\nనమస్కరించి, \"నన్ను కాపాడండి.\nప్రభూ !'' అన్నాడు.\n\"నీకొచ్చిన ఆపద ఏమిటో చెబితే,\nతప్పక కాపాడతాను.\" అన్నాడు మహీ\nపాలుడు.\nఅందుకు గూనిముసలివాడు, \"ప్రభూ,\nనా జీవిత కాలమంతా కష్టపడి, యీ\nమాయనిచ్చెనను సంపాదించుకున్నాను.\nఈ రోజు, దీన్ని కాజేసి, దీని ద్వారా\nధనార్జన చేయాలని గజదొంగ గవర్రాజు\nవెంటాడుతున్నాడు,\" అని చెప్పాడు.\nమహీపాలుడు, ఆ ముసలివాడికి కోట\nలోనే బస ఏర్పాటు చేసి, ఇద్దరు కాపలా\nభటుల్ని నియమించాడు.\nఈ సంగతి తెలుసుకున్న గజదొంగ\nగవర్రాజు, కోట కాపలావాళ్ళ కళ్ళుగప్పి\nలోపల ప్రవేశించి, గూని ముసలివాడి\nనుంచి మాయనిచ్చెనను దొంగిలించలేక,\nఅక్కడ దొరికిన విలువైన వస్తువులు\nఎత్తుకుపోసాగాడు. కాపలాభటులు ఎంత\nప్రయత్నించీ వాణ్ణి పట్టుకోలేకపోయారు.\nఇది పని కాదని రాజు మహీపాలుడే\nస్వయంగా గజదొంగను పట్టుకునేందుకు\nబయలుదేరాడు. వేగులు యిచ్చిన గజ\nదొంగ ఆచూకీనిబట్టి, రాజు పోయిపోయి,\nఒక కొండప్రదేశాన్ని చేరుకున్నాడు.\nఅయితే, రాజును అంతదూరంలోనే\nచూసిన గజదొంగ, పశువుల కాపరిగా\nనటిస్తూ, రాజుకు ఎదురువెళ్ళి. \"మహా\nరాజా, కనబడే గుహలో రత్నాలు\nరాశిగా పోసివున్నవి. పశువులు కాసుకునే\nనాకు. అంత ధనంతో పని లేదు. మహా\nరాజులైన మీకు ఉపయో గ కారిగా\nవుంటుంది,\" అన్నాడు.\nరాజు ఆశ్చర్యపోతూ గుర్రం దిగి,\nగుహలోకి వెళ్ళాడు. వెంటనే గజదొంగ\nబండరాయితో గుహద్వారాన్ని మూసి, గుర్ర\nమెక్కి రాజుగారి కోటకు బయలుదేరాడు.\nవాడు కోటను చేరి, రాజుగారి తమ్ము\nడైన అనంగపాలుణ్ణి కలుసుకుని, \"ప్రభూ,\nరాజుగారు నాకు అడవిలో కనిపించారు.\nఆయన ఐహిక సుఖాల మీద విరక్తి చెందా\nరట. అందువల్ల, తాను సన్యసిస్తున్నాననీ.\nయీనాటి నుంచి రాజ్యభారం తమను\nమోయవలసిందిగా చెప్పమన్నారు.\nఇందుకు సాక్ష్యంగా. నేనెక్కివచ్చిన\nమహారాజుగారి గుర్రాన్ని చూడండి!\"\nఅన్నాడు.\nమహీపాలుడి గుర్రాన్ని చూడగానే,\nఅనంగపాలుడికి, గజదొంగ మాటల్లో\nనమ్మకం కలిగి, తాను రాజు కాబోతున్నా\nననే ఆనందంలో వాడికి తన మెడలోని\nహారాన్ని బహూకరించాడు.\nగజదొంగ హారాన్ని అటూ యిటూ\nతిప్పిచూసి, \"ప్రభూ, యింత మంచి\nవార్త మోసుకొచ్చినందుకు, యీ హారం\nబహూకరించారు, బాగానే వున్నది. కాని,\nఆ మాయనిచ్చెన కూడా యిస్తే, చాలా\nసంతోషిస్తాను,\" అన్నాడు వినయంగా.\nవాడు మాయనిచ్చెన కావాలనేసరికి,\nఅనంగపాలుడికి అనుమానం కలిగి,\nవాణ్ణి పట్టుకునేందుకు భటులను పిలి\nచాడు. అయితే, గజదొంగ వెంటనే\nఅక్కడి నుంచి పారిపోయాడు,\nవాడు ఆగ్రహావేశంతో, గుహదగ్గిరకు\nపోయి, దానికి అడ్డంగా వేసిన బండ\nరాయిని తొలగించి, రాజు మహీపాలుడితో,\n\"మీ అన్నదమ్ములు రామలక్ష్మణుల్లాంటి\nవారని, ఊరూవాడా చెప్పుకుంటూంటే —\nపరీక్షిద్దామని, యీ పని చేశాను. మీ\nతమ్ముడు లక్ష్మణుడు కాదు; రావణుడు.\nమీరు సన్యాసుల్లో కలిసిపోయినట్టు చెప్ప\nగానే. సంతోషం పట్టలేక, నాకీ హారం\nబహూకరించాడు.\" అని, అనంగపాలు\nడిచ్చిన హారం చూపించాడు.\nరాజుకు పట్టలేనంత కోపం వచ్చింది.\nఆయన వెంటనే బయలుదేరి కోటకు\nవచ్చాడు. ఆయన అంతఃపురం కేసి\nపోబోతూండగా, గూనిముసలివాడు ఆయ\nనను చూసి, చాలా కోపంగా వున్నాడని\nగ్రహించి, ఎదురువచ్చి. ''ప్రభూ. మీరు\nనా బసకు వచ్చారంటే, ఒక గొప్పవింత\nచూడగలరు,\" అన్నాడు.\nఆ వింత ఏమిటో తెలుసుకోదలచి,\nమహీపాలుడు గూనిముసలివాడి బసకు\nవెళ్ళి, వాడు కోరగా మాయనిచ్చెన ఎక్కి\nఅటకమీదికి చేరాడు.\nఅక్కడ రాజుకు ఒక చిత్రమైన\nదృశ్యం కనిపించింది. రాజు తండ్రి\nమరణశయ్య మీద వున్నాడు. ఆయన\nమహీపాలుణ్ణి దగ్గిరకు పిలిచి, పక్కనే\nవున్న పదేళ్ళ అనంగపాలుణ్ణి చూపుతూ,\n\"నాయనా, యీ నీ తమ్ముడికి ఎలాంటి\nలోటూ కలగకుండా చూడు. పసితనం\nవల్ల ఏదైనా పొరబాటు చేస్తే, క్షమించి\nఆదరించు !'' అని కోరాడు.\nమహీపాలుడు, అనంగపాలుణ్ణి దగ్గిరకు\nతీసుకుని, \"నాన్నగా రూ. నిశ్చింతగా\nవుండండి! తమ్ముణ్ణి ప్రాణప్రదంగా\nచూసుకుంటాను,\" అని మాటయిచ్చాడు.\nమహీపాలుడు నిచ్చెన దిగి వచ్చి, గూని\nముసలివాడికి కృతజ్ఞతలు చెప్పి, \"ఈ\nరోజు నీవల్ల, నా తమ్ముడు రక్షింపబడి,\nనా తండ్రికి చేసిన వాగ్దానం నిలుపు\nకున్నాను. నీకేం కావాలో కోరుకో!\"\nఅన్నాడు.\n\"ప్రభూ, గజదొంగ గవర్రాజు నుంచి,\nయీ నిచ్చెన కాపాడబడడం తప్ప, మరే\nకోరికా నాకు లేదు. ఈ మాయనిచ్చెన\nమహిమతో, ఎవరికీ శత్రుభయం లేకుండా\nచేసి, మంచి పేరు తెచ్చుకోవాలన్నదే.\nనా ఆశ.\" అన్నాడు గూనిముసలివాడు.\nరాజు కొంచెంసేపాలోచించి. \"అసలు,\nఈ నిచ్చెన మహిమ శత్రువులు లేకుండా\nచేయడమేకదా ? అలాంటప్పుడు, నువ్వు\nశత్రువు గురించి ఆలోచించడం అర్థం\nలేనిపని. నువ్వు వెంటనే కోటను వదిలి\nవెళ్ళు. నీ సమస్యకు పరిష్కారం దొరుకు\nతుంది,\" అన్నాడు.\nరాజు, వాడెంత బతిమాలినా ఒప్పుకోక,\nకోట నుంచి బయిటికి పంపేశాడు.\nగూనిముసలివాడు రాజును తిట్టు\nకుంటూ, నిచ్చెనను వీపున మోస్తూ\nబయలుదేరాడు. వాడలా కొంతదూరం\nవెళ్ళేసరికి, గజదొంగ ఎదురుపడి, మాయ\nనిచ్చెనను బలవంతంగా గుంజుకుని,\nఅడవిలోకి పారిపోయాడు. గూనిముసలి\nవాడు, దొంగ వెళ్ళిన దారినే బయలు\nదేరాడు.\nఅడవిచేరాక గజదొంగ, మాయనిచ్చెన\nమహిమ తెలుసుకునేందుకు, దాన్ని ఒక\nగుబురుచెట్టుకు ఆనించి. పైకిపోయాడు.\nఅక్కడ యిద్దరు రాజభటులు, గజదొంగ\nచేయిపట్టుకుని, “ఒరే, నువ్వు చేసిన నేరా\nలకు, నిన్ను ఉరితీయమని, రాజాజ్ఞ!\"\nఅని, గవర్రాజుకంఠానికి తాడును బిగించి,\nచెట్టుకు వెళ్ళాడదీసి వెళ్ళిపోయారు.\nకంఠానికి క్రమంగా ఉరిబిగుసు\nకుంటున్నకొద్దీ, గజదొంగ భయకంపితుడై\nపోసాగాడు. సరిగా ఆ సమయంలో, గూని\nముసలివాడు అక్కడకు వచ్చి గజదొంగ\nగవర్రాజును ఉరితాడు నుంచి తప్పించి,\nనేల మీద పడుకోబెట్టాడు.\nకొద్ది సేపటికి గజదొంగ తెప్పరిల్లి, గూని\nముసలివాడి కోసం చుట్టూ చూసేసరికి,\nదూరంగా తనకేసే వస్తూ కనిపించాడు.\nగజదొంగ పరుగున వెళ్ళి, ముసలివాడి\nకాళ్ళ మీదపడి, \"నన్ను క్షమించు, తాతా!\nసమయానికి వచ్చి నా ప్రాణం కాపాడి\nనందుకు, ఈ జన్మలో నీ రుణం తీర్చుకో\nలేను,\" అని అడవిలోకి వెళ్ళిపోయాడు.\nమాయనిచ్చెన మహిమవల్ల, గజదొంగ\nగవర్రాజులో వచ్చిన మంచి మార్పుకు,\nగూనిముసలివాడు సంతోషించి, రాజు\nదూరదృష్టికి మెచ్చుకోలుగా దాన్ని ఆయ\nనకు బహూకరించాడు.",
            "book_page_end": 42
        },
        {
            "title": "కృష్ణావతారం−3",
            "book_page_start": 43,
            "pdf_page_start": 47,
            "pdf_page_end": 54,
            "author": "చందమామ బృందం",
            "genre": "పురాణగాథలు",
            "moral": "N/A",
            "keywords": [
                "కృష్ణుడు",
                "పూతన",
                "శకటుడు",
                "యశోద",
                "బాల్య లీలలు"
            ],
            "characters": [
                "కృష్ణుడు",
                "నందుడు",
                "యశోద",
                "వసుదేవుడు",
                "పూతన",
                "శకటుడు",
                "కంసుడు",
                "బలరాముడు",
                "గర్గుడు"
            ],
            "locations": [
                "గోకులంలో వ్రేపల్లె",
                "మధురాపురం"
            ],
            "content": "కాళిందీతీరాన ఒక గొప్ప గొల్లపల్లె ఉన్నది.\nఆవులతోనూ, దూడలతోనూ, ఎద్దులతోనూ,\nరకరకాల పనులలో మునిగి ఉన్న గోప\nస్త్రీలతోనూ, పురుషులతోనూ అక్కడ\nఎప్పుడు చూసినా చాలాసందడిగా ఉన్నది.\nవసుదేవుడి ప్రేరణతో నందుడు సకుటుం\nబంగా ఆ వ్రేపల్లెకు వచ్చి చేరాడు.\nఅక్కడి వృద్ధులలో కొందరు ముఖ్యులు\nఅతనికి ఎదురు వెళ్ళి. అభినందించారు.\nనందుడు కూడా వారితో కుశలప్రశ్నలు\nజరిపి, చిరునవ్వుతో అందరినీ పేరుపేరా\nపలకరించి, వారి వెంట వ్రేపల్లె చేరు\nకున్నాడు. వృద్ధ గోపికలు నందుడి ఇంటికి\nపచ్చి యశోదకూ, ఆమె కన్న బిడ్డకూ\nపరమానందంతో పురిటివేడుకలన్నీ జరి\nపారు. రోహిణి వచ్చింది, నందు డామెకు\nతగిన మర్యాదలు చేశాడు.\nగోపికలకు ఎంతో ముద్దుగా కృష్ణుడు\nగోపకులంలో పెరుగుతున్నాడు. కొన్ని\nరోజులు గడిచాయి.\nగర్భస్రావాలూ, శిశుహత్యలూ చెయ్య\nటానికై కంసుడు అనేకమంది రాక్షసులను\nనియోగించాడు. వారిలోకెల్లా గొప్పది.\nపూతన అనేది మహా భయంకరమైన\nఆకారం గలది. ఆమె రాత్రివేళ పసిపిల్ల\nలను వెతుక్కుంటూ వస్తూ. నందగోపుడి\nబండి కింద, తల్లి పక్కన పడుకుని వున్న\nకృష్ణుణ్ణి చూసి ఆగింది. పిల్లవాడు మంచి\nతేజస్సుకలిగి. అద్భుతంగా కనబడు\nతున్నాడు. అందరు పిల్లల్లాగా లేడు. ఒక\nవేళ కంసుణ్ణి చంపటానికి పుట్టినవాడు\nవీడేనేమో !\nఇలా అనుకోగానే పూతనకు కోపావేశం\nవచ్చేసింది. ఆ రాక్షసి పళ్ళు పటపటా\nకొరికింది. దాని మిడి గుడ్ల నుంచి కణకణ\nలాడే నిప్పులు రాలాయి. కనుబొమలు\nముడుచు కున్నా యి. నుదుట చెమట\nపట్టింది. ఊపిరి తీవ్రంగా ఆడింది. ఆమె\nఆ పిల్లవాణ్ణి తల్లి పక్క నుంచి బలాత్కా\nరంగా లాక్కుని, విషం పూసి ఉన్న తన\nచను మొనలు వాడి నోట కుక్కింది.\nకృష్ణుడు కెవ్వున ఏడుస్తూ పూతన చను\nమొనలు నోట గట్టిగా పట్టుకుని, బలం\nకొద్దీ పాలతోపాటు పూతన శరీరంలోని\nసప్తధాతువులనూ పీల్చివేశాడు. నిజాని\nకతను పూతనను మించిన రాక్షసుడు.\nఅందుచేత పూతన అతి వికారమై న\nఆర్తనాదం చేసి, అక్కడే విరుచుకు\nపడిపోయింది.\nఆ భయంకరమైన కేకకు మందలో\nగల గోపకులంతా తుళ్ళిపడి నిద్రలేచారు.\nకృష్ణుడు ఏడ్చినప్పుడే యశోద నిద్ర\nలేచింది. ఆమె మేలుకుంటూనే పక్కలో\nపిల్లవాడు కనపడక పోయేసరికి భయపడి,\nనందుణ్ణి కేక పెట్టింది. నందుడు వచ్చే\nసరికి మిగిలిన గోపులు కూడా రానే\nవచ్చారు. వారికి భయంకరమైన పూతన\nకళేబరం కనిపించింది, దాని ఒడిలో పిట్ట\nలాగా వాలి ఉన్న కృష్ణుడు కూడా\nకనిపించాడు.\nయశోదానందులు తమ కొడుకు ను\nచూస్తూనే, \"అయ్యోనా తండ్రి!'' అంటూ\nచప్పన వచ్చి ఆప్యాయంగా బిడ్డను\nఎత్తుకున్నారు.\n\"ఏమిటిది? దుర్మార్గురాలయిన ఈ\nరాక్షసి ఇక్కడి కెలా వచ్చింది? అది\nవచ్చి బిడ్డనిలా చేస్తుంటే నువ్వెలా చూస్తూ\nఊరుకున్నావు?\" అని నందుడు కోపంగా\nతన భార్య నడిగాడు.\n\"బిడ్డకు కడుపునిండా పాలిచ్చి నిద్ర\nపుచ్చాను. దివిటీ వెలుగుతున్నది. చాలా\nసేపు మేలుకునే ఉండి, ఒక్క క్షణం\nపాటు కన్నుమూశాను. అది కూడా ఎంతో\nసేపు కాలేదు. ఈ రాక్షసిముండ ఎలా\nవచ్చిందో, పిల్లవాణ్ణి ఏం చెయ్యబోయిందో,\nఇదేం మాయో నాకేమీ తెలీదు. అయినా\nఈ రాక్షసి ముండకు చిక్కి కూడా నా బిడ్డ\nఏ కీడూ లేకుండా తిరిగి నాకు దొరికాడు.\nవీడికి వెయ్యేళ్ళాయు స్సు.\" అన్నది\nయశోద.\nకృష్ణుడికి గొప్ప గండం తప్పిందని\nగోపకులంతా ఎంతో సంతోషించి, పూతన\nకళేబరాన్ని దూరంగా లాగేశారు. నందుడు\nతన కొడుకు నెత్తుకుని, వాడికి దిష్టితీసి,\nఏవో మంత్రాలు చదివి, మనసారా ఆశీర్వ\nదించాడు.\nరోజులు గడుస్తున్నాయి. కృష్ణుడు\nక్రమంగా పెరుగుతున్నాడు.\nఒకనాడు వసుదేవుడు తన పురోహితు\nడైన గర్గుడనే బ్రాహ్మణుణ్ణి అతి\nరహస్యంగా గోకులానికి పంపాడు. ఆయన\nఒక శుభముహూర్తాన వచ్చి రోహిణి కొడు\nకుకూ, యశోద కొడుకుకూ జాత కర్మలు\nజరిపి, పిల్ల లిద్దరికీ రాముడూ,\nకృష్ణుడూ అని పేరు పెట్టి, అక్కడికి ఎంత\nరహస్యంగా వచ్చాడో అంత రహస్యంగా\nతిరిగి వెళ్ళిపోయాడు.\nనందుడి ఆనందానికి మితిలేదు. అతను\nబ్రాహ్మణులను పిలిపించి,షడ్రసోపేతంగా\nభోజనాలు పెట్టి, గోవులూ, వస్త్రాలూ\nదానం చేశాడు. పెద్ద ఉత్సవం జరిగింది.\nగోకులంలో గల బంధువులందరికీ\nనందుడు బట్టలు పెట్టాడు. గోపూజ\nచేశాడు. గోవాటం అలంకరింప చేశాడు.\nగోపకాంతలు యశోదను, పండంటి కొడు\nకును కన్నందుకు అభినందించారు.\nఅలాగే గోపకులు కూడా నందుణ్ణి అభి\nనందించారు.\nఅక్కడ మధురాపురంలో కంసుడికి\nపూతనకు పట్టిన గతి తెలియ వచ్చింది.\nఅతని భృత్యులయిన రాక్షసులు జరిగిన\nదంతా అతనికి తెలిపారు. నందగోపుడి\nకొడుకు పైన కంసుడి అనుమానం కేంద్రీ\nకృతమయింది. అతనికి అప్పుడు కొంత\nకంపరం కూడా కలిగింది. అందుచేత\nఅతను తన భృత్యులైన రాక్షసుల ను\nఅనేకమందిని గట్టిగా హెచ్చరించాడు.\nఆ రాక్షసులలో శకటు డనేవాడు వెళ్ళి\nనందుడి సొంత బండిలో అదృశ్యరూపంలో\nప్రవేశించి అవకాశం కోసం జాగ్రత్తగా\nనిరీక్షించసాగాడు.\nయశోద కృష్ణుణ్ణి నిద్రపుచ్చి, ఆ బండి\nకిందనే పక్కపరిచి పడుకోబెట్టి, మిగిలిన\nగోపస్త్రీలతో సహా నదిలో స్నానం చేసి\nరావటానికి బయలుదేరి వెళ్ళింది. ఆమె\nవెళ్ళిన కొద్ది సేపటికి బిడ్డ మేలుకున్నాడు.\nదగ్గిర ఎవరూ లేకపోయేసరికి, రెండు\nచేతులూ నోట్లో కుక్కుకుంటూ ఏడ్చి.\nముఖమంతా కళ్ళకాటుకతో కూడిన తడి\nచేసుకున్నాడు. కాళ్ళు తన్నుతూ కొంత\nసేపు ఎగిరెగిరి పడ్డాడు. అలా కాళ్ళు\nతన్నుకుంటూనే బండిని ఒక కాలితో\nతన్నేసరికి బండి పక్కకు పడి ఛిన్నా\nభిన్నమయింది.\nఇంతలో యశోద స్నానం చేసి వచ్చి.\nపిల్లవాణ్ణి గురించి తొందరపడుతూ, గబ\nగబా వచ్చింది. బోల్తాకొట్టి బద్దలైపోయిన\nబండి ఆమెకు కనిపించింది. ఆమె వెంటనే\nకెవ్వున అరిచి, పిల్లవాణ్ణి ఎత్తుకుని\nరొమ్మున అదుముకుంటూ, \"అమ్మయ్యో,\nబిడ్డ నిద్రపోతున్నాడుగదా అని స్నానానికి\nవెళ్ళాను గాని, ఇప్పుడు మీ నాన్న వచ్చి,\nఇది చూసి, ఎన్నిమాటలంటాడో ఏమో\nఈ బండి ఇలా ఎందుకయిందో ఎవరు\nచెబుతారు? భర్త అడిగితే నేనేం\nచెప్పాలి ?'' అనుకుంటూ, ఆమె కృష్ణుణ్ణి\nతొడ మీద కూర్చోబెట్టుకుని- పాలివ్వ\nసాగింది.\nఇంతలో నందగోపుడు ఒళ్ళంతా\nదుమ్ముకొట్టుకుని, జుట్టంతా చెదరి, చేత\nకణుపుల కర్ర పట్టుకుని. గోపులతో\nరకరకాల కబుర్లు చెబుతూ అక్కడికి\nవచ్చాడు. వస్తూనే ఊడిపోయిన చక్రాన్నీ,\nవిరిగిపోయిన ఇరుసునూ చూసి ఒక్క\nసారిగా వణికిపోయాడు. ఎందుకంటే,\nతన కొడుకు ఎప్పుడూ ఆ బండి కిందనే\nగదా పడుకుంటాడు ? బండి ఇంత ఛిన్నా\nభిన్నమై విరిగిపోయింది గదా, మరి బిడ్డ\nఏమైనట్టు?\nమరుక్షణమే అతను తన భార్యనూ,\nఆమె దగ్గిర పాలుతాగుతూ, ముఖాన\nసంతోషమూ, చూపులు తల్లి ముఖానా\nగల కృష్ణుణ్ణి చూశాడు. నందుడి ప్రాణం\nకుదటపడింది. అతను గుండె నిమురు\nకుంటూ, ''బండి ఇలా ఛిన్నాభిన్నం\nఅయిపోయిందేం?\" అని భార్యను అడి\nగాడు. ఏవైనా ఎద్దులు బండిని పడదోసి\nతొక్కాయో, లేక పెద్ద గాలి వీచిందో\nఅని నందుడికి అనుమానం కలిగింది.\n\"ఏమైతేనేం లే? బిడ్డడు క్షేమంగా\nఉన్నాడు. అంతే చాలు,\" అన్నాడు మళ్లీ\nనందుడు సంతోషంగా,\nయశోద గద్గదకంఠంతో, ‘“ అ స లు\nతప్పంతా నాదే లే. బిడ్డ నిద్రపోతుంటే,\nఈ బండి కింద పక్క మీద పడుకోబెట్టి,\nదగ్గిరేగదా అని ఏటికి వెళ్ళి, స్నానం చేసి\nతిరిగి వచ్చి చూతునుగదా ఇలా అయింది.\nఅదృష్టం బాగుండి అబ్బాయి కీ గండం\nగడిచింది.\" అన్నది.\nఇంతలో కొంత మంది కుర్రవాళ్ళు\nఅక్కడికి వచ్చి \"ఏమమ్మోయి. మే\nమిక్కడ ఆడుకుంటుంటే, మీ కృష్ణుడు\nకాలు చాచి ఒక్క తోపు తోసేసరికి, ఈ\nబండి ఇలా విరిగి పక్కకు పడింది. ఎంత\nచిత్రమో చూసుకోండి,\" అన్నారు\nఅమితాశ్చర్యంతో.\nయశోదానందుల ఆశ్చర్యానికీ ఆనం\nదానికీ మేరలేదు. వాళ్ళు తమ కొడుకును\nముద్దాడి, ఇంత మట్టి తీసి పిల్లవాడికి\nదిగుదుడిచి పారేశారు. తన కొడుకును\nకాపాడుతూ ఉండమని నందుడు దేవత\nలకు దణ్ణం పెట్టుకున్నాడు. ఈ లోపల\nపదిమందీ చేరి, జరిగిన సంగతి విని,\nచూసి, నిశ్చేష్టులైపోయారు. తరవాత,\nఅందరూ పూనుకుని విరిగిపోయిన బండిని\nతిరిగి కూర్చి, ఎప్పటి లాగా చేసేశారు.\nరోజులు గడుస్తున్నాయి. కృష్ణుడు\nపెరుగుతున్నాడు. బోరగిలపడి మంచం\nఅంచులకు దేకుతున్నాడు. కితకితలు\nపెడితే కిలకిలా నవ్వి కేరింతలు కొడు\nతున్నాడు. నిలబెట్టి వేళ్ళు పట్టుకోవటాని\nకిస్తే తప్పటడుగులు వేస్తున్నాడు. చప్పట్లు\nకొట్టి, \"దా, దా.\" అని పిలిస్తే దగ్గిరికి\nవస్తున్నాడు. చూసినవాళ్ళు అతన్ని ఎత్తు\nకుని ముద్దాడకుండా ఉండలేరు. అందు\nకని మువ్వలు గలగల్లాడిస్తూ, దొంగ\nమాపులు చూస్తూ ఎటో పారిపోతాడు.\nచూసేవాళ్ళు పరమానందం చెందుతారు.\nతల్లి కృష్ణుడికి వెన్న గోరుముద్దలుగా\nచేసి రోజూ తినిపించేది. చేతి జిడ్డూ, మూతి\nజిడ్డూ, ఒళ్ళంతా పట్టించేది. ఉదయం\nపూట తల్లి కడుపునిండా వెన్న పెట్టి\nగృహకృత్యాలు చూసుకోవటానికి పోతే,\nతప్పటడుగులు వేసుకుంటూ వెనకనే\nవెళ్ళేవాడు. ఆడవాళ్ళ దగ్గిరికిపోయి వెన్న\nపెట్టమని బతిమాలేవాడు. ఎంత పెట్టినా\nఇంకా పెట్టమని వేధించుకు తినేవాడు.\nవెన్న చిలికేవాళ్ళ దగ్గిరికి వెళ్ళి, కవ్వం\nతాడు పట్టుకుని కవ్వం ఆడకుండా చేసే\nవాడు. జుట్టుముడి ఊడదీసేవాడు, చీరె\nకొంగు పట్టుకుని లాగేవాడు.\n\"వెన్న పెడతాను గాని కాస్త ఆట\nచూపించరా, బాబూ,\" అని గోపికలు\nఅడిగితే మువ్వలూ, మొలగంటలూ\nగలగలలాడుతూ ఆడేవాడు. గోపికలు చల్ల\nచెయ్యటం మానేసి చూసి ఆనందించే\nవాళ్ళు. అస్తమానమూ గోకులంలో ఉండే\nఇళ్ళన్నీ తిరిగేవాడు. వాడితో వేగలేక\nగోపికలు నలుగురూ నాలుగు పక్కల\nనుంచి, ''పట్టు కోండి, పట్టుకోండి,\"\nఅంటూ ఒకరినొకరు హెచ్చరించుకుంటూ\nవచ్చి, పట్టుకుని యశోదకు అప్పజెప్పే\nవాళ్ళు.\nకాలం గడుస్తున్నకొద్దీ కృష్ణుడి ఆటలు\nమారి పోతున్నాయి. గోపబాలకు లందరూ\nబలరామకృష్ణుల చుట్టూ చేరేవాళ్ళు.\nఅందరూ కలిసి ఒక దండులాగా వ్రేపల్లె\nఅంతా చెడ తిరిగేవాళ్ళు. కృష్ణుడు\nకుండల్లోనూ, చట్లలోనూ ఉండే పాలూ,\nనెయ్యీ తాగేవాడు. తాగినంత తాగి,\nమిగిలినది నేల మీద పోసి, కాళ్ళతో\nమట్టగించేవాడు. అలాటి చిలిపి చేష్టలు\nచెయ్యకుండా ఆపటం ఎవరివల్లా అయేది\nకాదు. పాలసముద్రం మధించగా వచ్చిన\nఅమృతాన్ని మోహిని దేవతలకు పంచి\nనట్టుగా, కృష్ణుడు గోపికల ఇళ్ళలోని\nపాలూ, మీగడా తాను తినటమేగాక తన\nవెంట ఉన్న కుర్రకారు కంతకూ పంచి\nపెట్టేవాడు. ఉట్లు తెంచేవాడు, బానలు\nదొర్లించేవాడు, కడపల్లో పాలు సగం తాగి\nవాటిని చల్లతో మళ్ళీ నింపేవాడు. నెయ్యి\nతీసుకుపోయి నిప్పులో పోసి భగ్గున\nమంటలు లేపేవాడు. పెరుగులో పాలూ,\nవెన్నలో పెరుగూ. చల్లలో నెయ్యీ\nకలిపేసేవాడు. దూడలను విప్పి ఆవుల\nపాలు తాగెయ్యనిచ్చేవాడు. కొన్నిటి ని\nకట్లు విప్పి వదిలేసేవాడు. కావళ్ళతాళ్ళు\nతెంచేసేవాడు. పిల్లలందరినీ చేర్చి ఆట\nలాడేవాడు. ప్రతి ఆటలోనూ అందరినీ\nఓడించి, వీపు పగిలేటట్టు కొట్టేవాడు.\nఒక్కొక్కడి వీపునా ఎక్కి మోయించు\nకునేవాడు. ఆటల్లో ఎలత మొనగాణ్ణయినా\nఏడిపించుకు తినేవాడు.\nఈ విధంగా కృష్ణుడు గోకులాన్నంతా\nఒక కొలిక్కి తెస్తుంటే గోపకులు ఏం\nచెయ్యాలో తోచక నిశ్చేష్టులైపోయారు.",
            "book_page_end": 50
        },
        {
            "title": "మనోవ్యాధేమందు",
            "book_page_start": 51,
            "pdf_page_start": 55,
            "pdf_page_end": 58,
            "author": "చందమామ బృందం",
            "genre": "నీతి కథ",
            "moral": "శారీరక సమస్యలను పరిష్కరించడానికి భౌతిక మందులతో పాటు మానసిక చికిత్స (భయాన్ని పోగొట్టడం) కూడా అవసరం.",
            "keywords": [
                "రాజు",
                "ఊబకాయం",
                "మనోవ్యాధి",
                "గోసాయి",
                "వైద్యం"
            ],
            "characters": [
                "రాజు",
                "మంత్రులు",
                "వైద్యులు",
                "గోసాయి (యోగానందుడు)"
            ],
            "locations": [
                "రాజ్యం",
                "అంతఃపురం"
            ],
            "content": "అనగనగా ఒక రాజు. ఆ రాజు అష్ట\nయిశ్వర్యాలతో తులతూగుతూ చీకూ\nచింతా లేకుండా చాలా కాలం జీవించాడు.\nరాజ్యానికి శత్రుభయంలేదు. రాచకార్యాలు\nచూడటానికి సమర్థులైన మంత్రులున్నారు.\nఇంక రాజుగారికి ఉన్న పనల్లా ఏమిటంటే\nసుష్టుగా భోంచెయ్యటమూ, కడుపులో\nచల్ల కదలకుండా కూచుని రకరకాల\nవినోదాలు అనుభవించటమూనూ.\nఇలా ఏళ్ళతరబడి తిని కూచుంటే\nఎవడికైనా ఒళ్ళు కొవ్వెక్కి పోతుంది.\nరాజుగారికీ అంతే అయింది. పొట్ట బాన\nలాగా పెరిగింది. ఒళ్ళు లావై బరువెక్కి\nపోయింది. కూర్చున్నవాడు లేపటం కూడా\nకష్టమయింది. నడవటానికి అసలే శక్తి\nలేదు.\nతన స్థితి తలుచుకుంటే రాజుగారికే\nభయం పుట్టుకొచ్చింది. శరీరం ఐరావతం\nలాగా పెరిగిపోయిందాయె అడుగు తీసి\nఅడుగు పెట్టలేడాయె! సన్నగా ఉన్న\nవాళ్ళనీ గబగబా నడిచే వాళ్ళనీ,\nచువ్వల్లాగా వంగి లేచే వాళ్ళనీ సునా\nయాసంగా పరిగెత్తే వాళ్ళనీ చూసి ఆ\nరాజు, ''అయ్యో, నేనలా లేకపోతేనే !\nఈ ఒళ్ళు కరిగితే ఎంత బాగుణ్ణు!''\nఅనుకునేవాడు.\nఏళ్ళతరబడి పెంచిన ఒళ్ళు వద్దను\nకుంటే పోతుందా? దాని కేదో ఒకటి\nచెయ్యాలి గద! తన ఒళ్ళు తగ్గించే\nఉపాయం చూడమని మంత్రులను\nఆజ్ఞాపించాడు. మంత్రులు మాత్రం ఏం\nచెయ్యగలరూ ? వైద్యులను పిలిపించి\nసలహా అడిగారు. వైద్యులేవో మందు\nలిచ్చారు. రాజుగారు మందైతే తింటాడు\nగాని, పథ్యాలు చెయ్యడు. పథ్యాలు సరిగా\nఉండకపోతే మందులు పని చెయ్యవు.\nరాజుగారి శరీరం తేలిక చెయ్యటం తమకు\nసాధ్యం కాదని వైద్యులు చేతులు కడిగేసు\nకున్నారు.\nప్రయత్నాలు వ్యర్థమవుతున్నకొద్దీ రాజు\nగారికిచిక్కాలన్న ఆదుర్దా జాస్తి అయింది.\nతనని సన్నగా చువ్వలాగా చేసిన వాడికి\nఅర్ధరాజ్యమైనా ఇచ్చేస్తానని ఆయన\nమంత్రులతో అన్నాడు. మంత్రులు అదే\nవిధంగా చాటింపు వేశారు. అర్ధరాజ్యం\nకోసం ఆశపడి అడ్డమైన వాళ్ళూ వచ్చి\nరాజు గారిని హైరాన పెడతారేమోనని\nమంత్రు లేంచేశారంటే, రాజుగారి శరీరం\nతగ్గించిన వాళ్ళకి అర్ధరాజ్య మిస్తామనీ.\nచికిత్స ప్రారంభించి విఫలులైనవాళ్ళని\nఉరి తీసేస్తామనీ చాటింపు వేశారు. అంటే\nఏమిటన్నమాటా? వస్తే అర్ధరాజ్యం, పోతే\nప్రాణం! అర్ధరాజ్యం రాకపోతే మానె,\nచావటానికి ఎవడు' సిద్ధపడతాడూ? అంచేత\nచాటింపు విని ఎవడూ, \"మేము రాజు\nగారికి చికిత్స చేస్తాం!'' అని చెప్పి\nముందుకు రానేలేదు,\nఈ చాటింపు కూడా పారలేదని రాజు\nవిచారిస్తూండగా యో గా నందుడనే\nగోసాయి వచ్చి, ఆయన శరీరం తగ్గిస్తా\nనన్నాడు.\n\"అందుకుగాను ఏ ఔషధాలు ఉపయో\nగించేదీ మాకు చెప్పాలి. మా ఎదుటే\nవాటిని తయారు చెయ్యాలి.\" అన్నారు\nమంత్రులు గోసాయితో.\n\"మామూలు మందులన్నీ మీరు వాడే\nఉంటారు. అయినా నేను రోగి యొక్క\nజాతకం చూడనిదే మందివ్వను. అందుకే\nనా వైద్యానికి తిరుగులేదు. రాజుగారి\nజాతకచక్రం ఇప్పించండి.\" అన్నాడు\nగోసాయి.\nమంత్రులు రాజుగారి జాతకం గోసాయి\nకిచ్చారు. గోసాయి దాన్ని చాలాసేపు\nపరిశీలించి, చప్పరించి. \"రాజుగారికి\nమందులతో పని లేదు. ఇంకా ముప్ఫై\nరోజులకు ఆయన ఆయుర్దాయం ఎలానూ\nతీరిపోతున్నది.\" అన్నాడు.\n\"రాజుగారి జాతకం చూసి ఎవరూ\nఈ మాట అనలేదు. నీవు చెప్పేది వట్టి\nఅబద్ధం,'' అన్నారు మంత్రులు.\n\"నేను చెప్పేది అక్షరాలా జరిగి తీరు\nతుంది. నా మాట నమ్మకం లేకపోతే ఈ\nముప్ఫై రోజులూ నన్ను నిర్బంధంలో\nఉంచండి.'' అన్నాడు గోసాయి.\nమంత్రులు గోసాయిని ఖైదులో ఉంచి\nఅతడి అన్నపానాదులకు తగిన ఏర్పాట్లు\nచేశారు. రాజుగారికి మాత్రం గోసాయి\nచెప్పిన జోస్యంలో గురి కుదిరింది. తన\nజోస్యంలో ఎంత నమ్మకం లేకపోతే ఆ\nగోసాయి తనకు తానై ఖైదులో ఉంటాడు!\nఇంక ముప్ఫై రోజులకు చచ్చిపోతా\nనన్న భయం రాజుగారిని బాగా పట్టుకుని\nమనోవ్యాధి కింద పరిణమించింది.\nఒక్కొక్క క్షణమే గడుస్తుంటే తన\nప్రాణం కొంచెం కొంచెమే పోతున్నట్టు\nఅనిపించేది. ఆయనకు వినోదాలు చూడా\nలన్న ఆసక్తి పూర్తిగా పోవటం అటుంచి,\nఅన్నహితవు తప్పింది. కంటికి కునుకన్నది\nరాకుండా పోయింది.\nఆరోజు కారోజు రాజుగారి మనోవ్యాధి\nపెరగసాగింది. గోసాయి మాటలు నిజం\nకావని మంత్రులు ఎంత ధైర్యం చెప్పినా\nరాజుగారి మనోవ్యాధి తగ్గలేదు. గోసాయి\nచెప్పిన గడువు పూర్తి అయే రోజుల్లో\nఆయన పూర్తిగా మంచం పట్టాడు;\nబంధువులతో, మంత్రులతో మాట్లాడటం\nకూడా మానేశాడు.\nముప్ఫై రోజులూ ఎలాగో గడిచాయి.\nరాజుగారు చిక్కి శల్యమయ్యాడే తప్ప\nచావలేదు.\nముప్ఫై ఒకటో రోజున ఆయన మనో\nవ్యాధి తీసేసినట్టుగా పోయింది. ఆయన\nమంచం మీది నుంచి లేచి గబగబా\nమంత్రులుండే చోటికి వెళ్లి, ''ఆ దుర్మార్గు\nడెక్కడ? అబద్ధం చెప్పినందుకు ఆ\nగోసాయివాణ్ణి ఇప్పుడే కొరత వెయ్యండి.\"\nఅన్నాడు.\nమంత్రులు ఖైదు నుంచి గోసాయిని\nవిడిపించి తెప్పించారు. రాజుగారు\nబోనులో పులి లాగా అటూ ఇటూ పచారు\nచేస్తూ గోసాయిని చూడగానే మండిపడి\nఅతడి పైకి వెళ్ళి, “దుర్మార్గుడా! తప్పుడు\nజోస్యం చెప్పి నన్ను హింసిస్తావా? నీ\nకేమి శిక్ష విధించాలి ?\" అని అడిగాడు\nపట్టరాని ఆగ్రహంతో.\nగోసాయి చిరునవ్వు నవ్వి. \"శిక్షా?\nనా కింకా బహుమానం ఇస్తారనుకుంటు\nన్నానే !'' అన్నాడు.\n“నాకు ఆయుర్దాయం లేదని అబద్ధాలు\nచెప్పినందుకు నీకు బహుమానమా?\"\nఅన్నాడు రాజు నిర్ఘాంతపోయి.\n\"రాజా, నేను మీకు చికిత్స చెయ్య\nవచ్చానుగాని జోస్యం చెప్పటానికి రాలేదు.\nమీ కొవ్వంతా కరిగిపోయింది. మీ శరీరం\nచువ్వలాగా అయింది. మీరు తేలికగా\nనడవగలుగుతున్నారు. కావలిస్తే పరిగెత్త\nగలరు కూడాసూ. ఇంతా అయాక నేను\nచేసినది చికిత్స కాదంటారా ?\" అన్నాడు\nగోసాయి.\nరాజుగారు ఆశ్చర్యపడ్డాడు. వెంటనే\nఆయన నిలువుటద్దం దగ్గిరికి వెళ్ళి తన\nశరీరం పరిశీలనగా చూసుకుని పరమా\nనందం చెందాడు. పొట్టంతా మాయ\nమయింది. కొవ్వంతా కరిగిపోయింది.\nఇప్పుడు తాను అందరిలాగే మామూలుగా\nఉన్నాడు. మనో వ్యాధి మందు లాగా\nపని చేసింది. \"గోసాయికి అర్ధ రాజ్యం\nఇచ్చేసెయ్యండి.\" అన్నాడు రాజు తన\nమంత్రులతో.",
            "book_page_end": 54
        },
        {
            "title": "\"మిత్రమా !”",
            "book_page_start": 55,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "అదృష్టం అకస్మాత్తుగా వచ్చినా, దానిని ఎలా నిర్వహించాలో తెలియకపోతే గందరగోళం ఏర్పడుతుంది. దరిద్రం పోయినందుకు పేదవాడు పొందిన ఆనందం గొప్పది.",
            "keywords": [
                "టర్కిష్ కథ",
                "పేదవాడు",
                "ధనవంతుడు",
                "స్నానశాల",
                "రాజభారం"
            ],
            "characters": [
                "పేదవాడు",
                "ధనవంతుడు (రాజు)",
                "ధనవంతుడి భార్య",
                "నౌకర్లు"
            ],
            "locations": [
                "టర్కీదేశం",
                "కాఫీ దుకాణం",
                "రాజభవనం"
            ],
            "content": "టర్కీదేశంలో కడుపేదవాడొకడు ఉండే\nవాడు. వాడు ఎంత కటిక దరిద్రుడంటే\nవాడికి జనం మొహం చూడటానికి కూడా\nధైర్యం ఉండేది కాదు. కాని వాడి మన\nసులో మాత్రం ధనికుల కోరికలన్నీ\nఉండేవి. వాటిని గురించి వాడు కలలు\nకనేవాడు.\nఒకనాడు వాడు ఒక కాఫీ దుకాణంలో\nఒక మూల కూర్చుని ఉండగా, స్నాన\nశాలకు పోతే ఎంత సుఖంగా ఉంటుం\nదనిపించింది.\nవాడు తిన్నగా స్నానశాలకు వెళ్ళి.\nతన బట్టలు విప్పేశాడు. స్నానశాలలో\nతనతోబాటు మరొక వ్యక్తికూడా ఉన్నట్టు\nవాడికి తోచింది. స్నానశాల మనుషులు\nక్షణక్షణమూ ఆ మనిషికి షర్పతులూ,\nఇతర పానీయాలూ తెచ్చి ఇస్తూ, సేవలు\nచేస్తున్నారు.\nపేదవాడు లోపలికి తొంగిచూసి, ఆ\nమనిషి ముమ్మూర్తులా తనలాగే ఉండటం\nగమనించాడు. ఆ మనిషి స్థానం తాను\nఆక్రమించాలన్న ఆలోచన వచ్చి, నౌకర్లు\nఎవరూలేని సమయంలో పేద వాడు\nలోపలికి వెళ్ళి, ఆ మనిషి కట్టుకున్న\nతువాలు లాగేసి, ఆ మనిషిని నీళ్ళతొట్టిలో\nపడేసి, ఆ తువాలు తాను చుట్టుకుని, ఆ\nమనిషి స్థానంలో కూర్చున్నాడు.\nఇంతలో తిరిగి వచ్చిన స్నోనశాల\nమనుషులు పేదవాడికి సమస్త మర్యాద\nలతో స్నానం చేయించి, మేలు రకం\nఅంగీ కప్పి, వెలుపలి గదికి తెచ్చారు.\nఅక్కడ ధనికుడి మనుషులు రకరకాల\nదుస్తులతో సిద్ధంగా ఉన్నారు. వాళ్ళు\nచప్పున ముందుకు వచ్చి. పేదవాడికి\nబట్టలు తొడిగి, బరువైన దీనారాల సంచీ\nచేతికి ఇచ్చారు.\nపేదవాడు దుస్తులు ధరించటం పూర్తి\nచేసి, సంచీ నుంచి మూడు దీనారాలు\nతీసి స్నానశాల మనుషులకు ముగ్గురికీ\nతలా ఒకటి ఇచ్చాడు. స్నానశాలవాళ్ళు\nసగౌరవంగా అతని వెంట బయటికి\nవచ్చారు.\nబయట పేదవాడి కోసం గుర్రం ఒకటి\nసిద్ధంగా ఉన్నది. నౌకర్లు వాణ్ణి గుర్రం\nఎక్కమన్నారు. పేదవాడికి కంపరం\nపుట్టింది. కాని గుర్రం మీద ఎక్కనంటే\nనిజం బయటపడి పోతుందని, వాడు\nదాని మీద ఎక్కి, దాని యిష్టప్రకారం\nపోనిచ్చాడు.\nగుర్రం వెళ్ళి ఒక దివ్యమైన ఇంటి\nముందు ఆగింది. నౌకర్లు పరిగెత్తుకుంటూ\nవచ్చి తలుపులు తెరిచారు. వాళ్ళ సహా\nయంతో వాడు గుర్రం దిగి, లోపలికి\nవెళ్ళి దిగ్భ్రామతో లోపల అంతా కలయ\nజూశాడు.\n\"తమరు తమ గదికి వెళతారా?\nఅంతఃపురానికి వెళతారా?\" అని వాణ్ణి\nనౌకర్లు అడిగారు.\n“నా గదికే పోతాను.\" అన్నాడు పేద\nవాడు.\nమరి కొంచెంసేపటికి నౌకర్లు వచ్చి,\n“భోజనం తమ గదిలో చేస్తామంటారా,\nలేక అంతఃపురంలో చేస్తారా?\" అని\nఅడిగారు.\n“ఇక్కడికే తీసుకురండి.\" అన్నాడు\nపేదవాడు.\nభోజనం అయిన కొంతసేపటికి ఒక\nనౌకరు వచ్చి. ‘\"వేళ మించిపోయింది.\nతమరు అంతఃపురానికి వెళతారా?\" అని\nఅడిగాడు.\n“ఇప్పుడే వెళుతున్నాను.\" అన్నాడు\nపేదవాడు.\nనౌకరు సలాం చేసి వెళ్ళిపోయాడు.\nఅయితే పేదవాడికి ఎటు పోవాలో\nతెలీక కంగారు పుట్టుకొచ్చింది. వాడు\nఅనేక ద్వారాలు తెరిచి చూసిన మీదట,\nఅంతఃపురంలో ఆడవాళ్ళుండే గది తలుపు\nదొరికింది.\nఆ ఇంటి యజమానురాలు చాలా\nచక్కనిది. వాడు రావటం చూడగానే\nఆమె లేచి ఎదురు వచ్చింది. ఆమెను\nచూడగానే పేదవాడు కొయ్యబారిపోయి\nకాలు కదిలించలేక పోయాడు. ఆమె\nవాణ్ణి తిన్నగా తీసుకుపోయి తన సరసనే\nకూర్చోబెట్టుకుని సంభాషణ మొదలు\nపెట్టింది.\nవాడికి భయంతో గుండె గుబగుబ\nలాడుతున్నది.\n\"చూడండి! మొన్న ఒక స్నేహితు\nరాలు మన ఇంటికి వచ్చినప్పుడు\nఉన్నట్టుండి మీ పేరు అడిగింది. మీరు\nనేననేది నమ్ముతారో, నమ్మరో! నాకు\nచచ్చినా మీ పేరు జ్ఞాపకం రాలేదు.\nఎంత ప్రయత్నించినా ఇప్పటికీ నాకు\nమీ పేరు గుర్తు రావటం లేదు. మరేమీ\nఅనుకోక, కాస్త చెబుదురూ!'' అన్నదామె.\nపేదవాడికి చాలా పెద్ద చిక్కే వచ్చింది.\n\"ఇంతకాలం మనం కాపరం చేశాం\nగదా, నా పేరు ఎలా మరిచిపోయావు?\"\nఅన్నాడు వాడు.\nవాడు తన పేరు చెప్పితీరాలని ఆమె\nపట్టుపట్టింది. వాడు తోచిన పేర్లన్నీ\nచెప్పాడు, వాడు అబద్దమాడుతున్నట్టు\nబయటపడింది. ఆ స్థితిలో వాడు తాను\nచేసిన పాడుపని విధిగా బయట పెట్టవలసి\nవచ్చింది.\n\"నన్ను క్షమించండి !\" అని వాడు\nఆమెను ప్రాధేయపడ్డాడు.\n“సరే. నిన్ను క్షమిస్తాను. కాని నా\nభర్త రాజుగారి ప్రధాన కథకుడు; అతని\nకోసం ఏ క్షణాన అయినా కబురు రావచ్చు.\nఅప్పుడు ఏం చేస్తావు ?'' అన్నదామె.\nఆమె మాట పూర్తికాకమునుపే, రాజు\nగారి నుంచి పిలుపు వచ్చింది.\nపేదవాడు వణికిపోతూ ఆమె కేసి\nతిరిగి, \"ఇప్పుడు నేనేం చెయ్యాలి?\"\nఅని అడిగాడు.\nఆమె ఇలా చెప్పింది: \"రాజుగారి\nముందు రెండు ఆసనాలు ఉంటాయి.\nఒకదాని మీద ముత్యాల దండ ఉంటుంది.\nరెండోదాని మీద బంగారు దండ\nఉంటుంది. నువు ముత్యాలదండ మెడలో\nవేసుకుని, బంగారు దండ చేత పుచ్చు\nకుని, రాజుగారిని 'మిత్రమా!' అని\nసంబోధించి కథ చెప్పాలి.”\nరాజు పంపిన మనుషుల వెంట వాహ\nనంలో పేదవాడు రాజభవనానికి వెళ్ళాడు.\nరాజభవనం చూస్తూంటేనే వాడికి ముచ్చె\nమటలు పోశాయి. రాజుగారి సమక్షంలోకి\nవెళ్ళాక, చేసేదిలేదు గనక, ముత్యాల\nదండ మెడలో వేసుకుని బంగారు దండ\nచేత పట్టుకుని వాడు, \"మిత్రమా!''\nఅన్నాడు.\nఇంతలో వాడికి మెలకువ వచ్చి\nజరిగినదంతా కల అని తెలుసుకున్నాడు.\nవాడు కాఫీదుకాణం మూలనే ఉన్నాడు.\nతన చింకిబట్టలు చూసుకుని వాడు\nపొందిన ఆనందం ఇంతా అంతా కాదు !",
            "book_page_end": 58
        },
        {
            "title": "సగం ధర",
            "book_page_start": 59,
            "pdf_page_start": 63,
            "pdf_page_end": 63,
            "author": "దాసరి వెంకటరమణ",
            "genre": "నీతి కథ/హాస్యం",
            "moral": "పిసినారి స్వభావం ఉన్నవారు చివరికి తాము మోసపోతారు. (తన తప్పు తాను తెలుసుకుంటాడు).",
            "keywords": [
                "కూనయ్య",
                "పిసినారి",
                "ధాన్యం దానం",
                "తాలు ధాన్యం",
                "సగం ధర"
            ],
            "characters": [
                "కూనయ్య",
                "కూనయ్య భార్య",
                "పిల్లలు",
                "పెద్దమనిషి"
            ],
            "locations": [
                "గ్రామం",
                "కళ్ళం",
                "చిల్లర కొట్టు"
            ],
            "content": "కూనయ్యకు పదెకరాల పొలమూ, ఊళ్ళో చిన్న చిల్లరకొట్టూ వున్నాయి. అయినా, అతడు\nపరమ పిసినారిగా పేరుపడ్డాడు. పంట నూర్పిళ్ళ సమయంలో ఒకనాడు కూనయ్య, భార్యను\nకొట్లో కూర్చోబెట్టి, తను కళ్ళానికి వెళ్ళాడు.\nకళ్ళంలో ధాన్యం రాసిగా పోసివున్నది. నూర్పిళ్ళు పూర్తయ్యాక ఎంతో కొంత పేదలకు\nదానం చేయడం\" రైతులకు అలవాటు. కూనయ్య పిసినారిగుణం తెలిసినవాళ్ళు కావడంతో,\nఒక్కరు కూడా అతని కళ్ళంకేసి రాలేదు. చుట్టుపక్కల కళ్ళాల్లో రైతులు, పేదలకు ధాన్యం\nఇస్తూ కూనయ్యకేసి చూడసాగారు. కూనయ్యకు తల తీసేసినట్టయింది. తను కూడా ధాన్యం\nదానం చేసినట్టు అనిపించుకోవాలని, అతడు ఒకవంతు మంచి ధాన్యంతో మూడువంతులు తాలు\nధాన్యం కలిపి, దూరంగావున్న కొందరు పిల్లలను దగ్గిరికి పిలిచి, వాటిని వాళ్ళకు దానం చేశాడు!\nపిసినారి దానగుణాన్ని, దూరంనుంచి చూసిన ఒక పెద్దమనిషి ఆశ్చర్యపడి, పిల్లలను\nదగ్గిరికి రమ్మని, కూనయ్య దానం చేసినది తాలుఢాన్యం అని గ్రహించి, ఏం చేయాలో\nవాళ్ళకు చెప్పి పంపాడు.\nకూనయ్య ధాన్యం బస్తాలకెత్తించి, ఇల్లు చేరేసరికి, భార్య, కొట్లోవున్న ధాన్యం కుప్పను\nభర్తకు చూపుతూ, \"ఎవరో ధర్మాత్ముడు ధాన్యం దానం చేశాడని చెప్పుకుంటూ కొందరు\nపిల్లలు వీధిలో వెళుతూవుంటే, పిలిచి, ఆ ధాన్యాన్ని సగం ధరకే కొనేశాను!\" అన్నది సంతోషంగా.\nఆ ధాన్యాన్ని చూసేసరికి కూనయ్యకు గుండె ఆగినంత పనయింది. ఎందుకూ పనికిరాని\nతమ సొంత తాలు ధాన్యాన్ని, సగం ధరకు కొన్న భార్య తెలివితక్కువతనానికి, కూనయ్య\nఎంతగానో బాధవడ్డాడు.",
            "book_page_end": 59
        },
        {
            "title": "ఇంటియిరుకు",
            "book_page_start": 60,
            "pdf_page_start": 64,
            "pdf_page_end": 66,
            "author": "గుదిమెళ్ళ రాజగోపాల్",
            "genre": "నీతి కథ",
            "moral": "ఉన్న దానితో తృప్తి చెందకపోతే, అంతకంటే ఇరుకును అనుభవిస్తే, ఉన్నదే విశాలంగా అనిపిస్తుంది. (Contrasting experience leads to contentment).",
            "keywords": [
                "రంగరాజు",
                "గంగన్న",
                "ఇరుకు",
                "ఉపాయం",
                "తృప్తి"
            ],
            "characters": [
                "రంగరాజు",
                "గంగన్న",
                "వెంకప్ప"
            ],
            "locations": [
                "రామాపురం (గ్రామం)"
            ],
            "content": "రామాపురంలో, రంగరాజనే ఒక రైతు\nవుండేవాడు. ఆయన ఎంతో వివేకవంతుడే\nకాక, గొప్ప వ్యవహారజ్ఞానం కలవాడు.\nగ్రామంలోనే కాక, దాపులవున్న గ్రామాల\nనుంచి ఎవరు ఎలాంటి మొండి సమస్యతో\nవచ్చినా, ఆయన దానికి యిట్టేపరిష్కార\nమార్గం చెప్పేవాడు.\nఒకసారి అదే గ్రామంలో వున్న\nగంగన్న అనే పేదరైతు రంగరాజు\nదగ్గిరకు వచ్చి, ‘\"బాబూ, మా ఇల్లు, యీ\nమధ్య మనుషులు మెసలడానికి వీల్లేనంత\nయిరుకుగా తయారైంది. నాకు ఇప్పుడు\nదానికన్న పెద్ద ఇల్లు కట్టుకునే స్థోమత\nలేదు. ఇల్లు యిరుకుతగ్గి, కాస్త విశా\nలంగా వుండే మార్గం ఏదైనా చూపండి,\"\nఅని కోరాడు.\nరంగరాజు కొద్దిసేపు ఆలోచించి,\n\"గంగన్నా, నువ్వు ఇంటి దగ్గర మేకల్నీ.\nకోళ్ళనూ కూడా పెంచుతుంటావు గదా!\"\nఅన్నాడు.\nగంగన్న తను పెంచేవాటి వివరాలు\nరంగరాజుకు చెప్పాడు.\n\"సరే. గంగన్నా. ఈ రోజు నుంచి\nఒక మేకను, దాని సంతానంతోపాటు, మీ\nఇంట్లో కట్టివేసి, నాలుగు రోజుల తర్వాత\nవచ్చి అప్పుడు మీ కుటుంబానికి యిల్లెలా\nపున్నదోచెప్పివెళ్ళు.\" అన్నాడు రంగరాజు.\nఇది విన్న గంగన్న, తన సమస్యకు\nపరిష్కారం దొరికిందన్న సంతోషంతో\nగబగబా ఇంటికి వెళ్ళి రంగరాజు చెప్పి\nనట్టు, ఒక మేకనూ, దాని పిల్లలనూ\nఇంట్లో కట్టివేశాడు. ఇందువల్ల, ఇల్లు\nమరింత యిరుకై పోయింది. నాలుగు\nరోజులు. నాలుగు యుగాలుగా గడిచి\nనట్టు, గంగన్న ఇంట్లోవాళ్ళు ఎంతగానో\nబాధపడ్డారు.\nగడువు ముగియగానే, గంపెడు దిగు\nలుతో తన దగ్గిరకు వచ్చిన గంగన్నను\nచూసి, రంగరాజు, “గంగన్నా, ఏందిగులు\nపెట్టుకోకు. కొత్తగదా, అలాగే వుంటుంది.\nఈ రోజు నుంచీ, మరొకజత మేకలను\nఇంట్లో కట్టివెయ్యి. మళ్ళీ రెండు రోజుల\nతర్వాత నాకు కనిపించు,\" అని చెప్పి\nపంపేశాడు.\nరెండు రోజుల తర్వాత గంగన్న,\nరంగరాజు దగ్గిరకు వచ్చి, రెండు చేతులూ\nఎత్తి నమస్కరిస్తూ, \"బాబూ, యిప్పుడు\nఇంట్లో కాలు కదపడానిక్కూడా చోటు\nలేక ఉకిరిబిరైపోతున్నాం. తమ రే\nఏదైనా మార్గం చెప్పాలి,\" అన్నాడు\nకీచుమనే కంఠస్వరంతో.\n\"అలాగా!\" అంటూ రంగ రాజు\nచిన్నగా నవ్వి. \"గంగన్నా, అయితే ఒక\nపని చెయ్యి. ఇంట్లో కట్టివేసిన మేకల్లో,\nఒక జతను బయటికి తరిమెయ్యి. రెండు\nరోజు లాగి, ఇల్లెలా వుందో వచ్చి చెప్పు.\"\nఅన్నాడు.\nరెండు రోజుల తర్వాత, తన దగ్గిరకు\nవచ్చిన గంగన్న ముఖంలో, కొద్దిపాటి\nసంతోషం కనిపించడం చూసి, రంగరాజు\nతృప్తిపడి \"ఇప్పుడు నీ ఇల్లు యిరుకు\nతగ్గి. కాస్త విశాలంగా వున్నట్టున్నదే.\nఅవునా?\" అని ప్రశ్నించాడు.\nఅందుకు గంగన్న, \"అవును, బాబూ!\nలోగడకన్న ఇప్పుడు కొంచెం ఊపిరి\nపీల్చుకోగలుగుతున్నాం.” అన్నాడు.\n\"అలా అయితే, ఒక పని చెయ్యి.\nఆ మిగిలిన మేకలను కూడా బయట\nకట్టేసి, తరవాత కనిపించు.\" అని\nచెప్పాడు రంగరాజు.\nనాలుగు రోజు లాగి, తనవద్దకు వచ్చిన\nగంగన్న ముఖం చెప్పలేనంత సంతోషంతో\nకళకళ లాడుతూండడం, రంగరాజు\nగమనించాడు.\n\"ఇప్పుడు, నీ ఇంటి యిరుకు ఎలా\nవున్నది ?'' అని అడిగా డాయన చిన్నగా\nనవ్వుతూ.\n\"బాబూ, మీరు నాకింతంతనరాని గొప్ప\nమేలు చేశారు. మీ దయవల్ల, ఇప్పుడు\nమా ఇల్లు పూర్వంలా యిరుకుగా లేక\nవిశాలంగా తయారైంది. మా\nకుటుంబంలో ఎవరికీ, ఇల్లు యిరుకని\nపించడం లేదు. అంతా మీ చలవ!\"\nఅని, గంగన్న రంగరాజుకు నమస్కరించి\nవెళ్ళిపోయాడు.\nఆ మధ్యనే రంగరాజు ఇంట పనికి\nకుదిరిన, వెంకప్ప అనేవాడు మొదటి\nనుంచీ గంగన్నా, రంగరాజుల సంభాషణా,\nతన యజమాని యిచ్చే సలహాలూ\nవింటూనే వున్నాడు.\nవాడికి యీ జరిగినదంతా అయో\nమయంగాతోచి, రంగరాజును, 'అయ్యా,\nఈ గంగన్నవట్టి వెర్రివాడిలా వున్నాడు.\nఆయన మీ దగ్గిర సలహాకు వచ్చినప్పుడు\nఎలా వున్నదో. ఇప్పుడూ ఆ ఇల్లు అలాగే\nవున్నది గదా? మరి ఇరుకు తగ్గడ\nమేమిటి!\" అని అడిగాడు.\nఅందుకు రంగరాజు, \"గంగన్న వెర్రి\nవాడేం కాదు; అయితే అంతగా లోకజ్ఞానం\nలేని మనిషి. అతడి మాటల్లోనే, కొత్తగా\nపెద్ద ఇల్లు కట్టుకునే స్థోమతు అతడికి\nలేదు. అయినా, ఉన్న ఇంటితో తృప్తి\nపడలేక అతడు ఎంతగానో బాధపడి\nపోతున్నాడు. అందుకే, ఇంట మేకల్ని\nకట్టివెయ్యమని నేను సలహా యిచ్చాను.\nదానితో అతడికి ఒక ఇల్లు యిరుకూ —\nవిశాలం కావడంలో వున్న తేడా గ్రహింపుకు\nవచ్చింది,\" అని చెప్పాడు.",
            "book_page_end": 62
        },
        {
            "title": "ప్రకృతివింతలు",
            "book_page_start": 63,
            "pdf_page_start": 67,
            "pdf_page_end": 67,
            "author": "చందమామ బృందం",
            "genre": "ప్రకృతి వింతలు",
            "moral": "N/A",
            "keywords": [
                "జెర్రికాళ్ళు",
                "సెంటిపెడ్",
                "మంచుదిబ్బ",
                "హమ్మింగ్ బర్డ్",
                "తేనెపిట్ట"
            ],
            "characters": [],
            "locations": [
                "ఐరోపా",
                "దక్షిణ పసిఫిక్ సముద్రం",
                "గ్రీన్లాండ్",
                "దక్షిణ అమెరికా"
            ],
            "content": "జెర్రికాళ్ళు\nజెర్రిని ఆంగ్లంలో\nసెంటిపెడ్ అంటారు.\nసెంటిపెడ్ అంటే\nవందకాళ్ళు అని అర్థం.\nఅయితే కొన్ని రకాల\nజెర్రులకు మాత్రమే యాభై జతల\nకాళ్ళుంటాయి. ఐరోపాలో కనుగొనబడిన\nహిమాన్ రమ్ గేబ్రిలిస్ అనే జైర్రులకు\n171 మొదలు 177 జతల కాళ్ళున్నాయి.\nబ్రహ్మాండమైన మంచుదిబ్బ\nప్రపంచంలోనే అతి పెద్దదయిన మంచుదిబ్బ\nదక్షిణ పసిఫిక్ సముద్రంలో 1956వ సంవత్స\nరంలో కనుగొనబడింది. దీని వైశాల్యం\n12,000 చదరపు మైళ్ళు. 1958 వ సంవత్స\nరంలో గ్రీన్లాండ్ అవతల చాలాఎత్తయిన\nమంచుదిబ్బ కనుగొనబడింది. దీని ఎత్తు\n550 అడుగులు :\nహమ్మింగ్ బర్డ్\nదక్షిణ అమెరికాలోని తేనెపిట్టలాంటి ముచ్చ\nటైన హమ్మింగ్ బర్డ్. సెకండుకు 80 సార్లు\nరెక్కలు కొట్టుకుంటుంది. అంటే అన్ని\nపక్షులకన్నా ఈ పక్షి ఎక్కువ బలాన్ని\nఉపయోగించగలదు. ఈ పిట్ట, పైకి నిటారు\nగానూ. కిందికీ, పక్కలకూ మాత్రమే\nకాకుండా వెనక వైపుకు కూడా ఎగరగలదు.",
            "book_page_end": 63
        }
    ],
    "statistics": {
        "total_stories": 14,
        "author_counts": {
            "చందమామ బృందం": 9,
            "మనోజ్ దాస్": 1,
            "జొన్నలగడ్డ రత్న": 1,
            "మల్లవరపు మనోహరరెడ్డి": 1,
            "దాసరి వెంకటరమణ": 1,
            "గుదిమెళ్ళ రాజగోపాల్": 1
        },
        "genre_counts": {
            "కబుర్లు": 1,
            "పురాణగాథలు": 2,
            "నీతి కథ": 4,
            "ఫాంటసీ": 2,
            "బేతాళ కథలు": 1,
            "చరిత్ర/ప్రయాణ వ్యాసం": 1,
            "జానపద కథ": 1,
            "నీతి కథ/హాస్యం": 1,
            "ప్రకృతి వింతలు": 1
        }
    }
}