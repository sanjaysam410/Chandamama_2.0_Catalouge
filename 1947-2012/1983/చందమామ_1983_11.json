{
    "book_id": "చందమామ_1983_11",
    "stories": [
        {
            "title": "అపురూప వజ్రాలు",
            "book_page_start": 11,
            "pdf_page_start": 11,
            "pdf_page_end": 14,
            "author": "ఎమ్. వి. వి. సత్యనారాయణ",
            "genre": "నీతి కథ",
            "moral": "స్వార్థపరులైన అధికారుల మధ్య చిక్కుకున్నప్పుడు, తెలివిగా వ్యవహరించి వారి నుంచి తప్పించుకోవాలి. నిజమైన జ్ఞానం లేదా నీతి నిజాయితీ ఎప్పుడూ ధర కట్టలేని అపురూప వజ్రాలే.",
            "keywords": [
                "వజ్రాలు",
                "వర్తకుడు",
                "రాజు",
                "తెలివి",
                "అధికారుల స్వార్థం"
            ],
            "characters": [
                "మణిభద్రుడు",
                "అవంతీ రాజు",
                "మంత్రి",
                "సైన్యాధ్యక్షుడు",
                "వజ్ర నిపుణుడు"
            ],
            "locations": [
                "అవంతీ రాజ్యం"
            ],
            "content": "మణిభద్రు డనే వర్తకుడు దేశదేశాల్లో\nవ్యాపారం చేస్తూ, చివరకు అవంతీ\nరాజ్యం చేరుకున్నాడు. అతడు వజ్రాల\nవర్తకుడు. అవంతీ రాజ్యం చేరేసరికి\nఅతడి వద్ద, ఒకే ఒక విలువైన వజ్రం\nతప్ప, తతిమ్మావన్నీ నాసిరకం వజ్రాలు\nమిగిలాయి. ఆ విలువైన వజ్రం చాలా\nఅపురూపమైనదనీ, దాన్ని ధరించిన వారి\nభవిష్యత్తు గొప్పగా వుండబోతుందనీ.\nమణిభద్రుడు చెబుతూండేవాడు.\nఅవంతీ రాజుకు యీ సంగతి తెలిసి,\nమణిభద్రుణ్ణి పిలిపించి, \"నీ వద్ద అపు\nరూపమైన వజ్రం వున్నప్పుడు. మొదట\nమాకు చూపించవలసివున్నది. పదిమందికీ\nదాన్ని గురించి చెప్పి అమ్మ జూపావు.\nనీ సంజాయిషీ ఏమిటి?'' అన్నాడు.\nరాజు యిలా అనగానే మణిభద్రుడు\nతెల్లబోయాడు. అంతకు ఒక గంట\nముందు. అవంతీ సైన్యాధ్యక్షుడు అతడికి\nకబురుచేసి, ఆ అపురూపమైన వజ్రం\nతనకే అమ్మవలసివుంటుందని బెది\nరించాడు. కాని, అతడు దానికి తగిన\nవెల చెల్లిస్తాడన్న నమ్మకంలేదు.\nమణిభద్రుడు ఎంతో వినయంగా\nరాజుతో, “మహా ప్రభూ, నేను అవంతీ\nదేశంలో పుట్టి పెరిగినవాణ్ణి. కొన్నేళ్ళ\nక్రితం, వ్యాపారం మీద యితర దేశాలకు\nపోయి, తిరిగి స్వదేశం చేరాను. తమను\nకలుసుకుందామనుకుంటూండగానే, తమ\nవద్ద నుంచి కబురు వచ్చింది,\" అన్నాడు.\nఅవంతీరాజు సగర్వంగా మీసం దువ్వు\nకుని, ''మా కోసం అపూర్వవజ్రాన్ని\nవెంట తెచ్చేవుంటావు!\" అన్నాడు.\nమ ణి భ ద్రుడు ఎంతో స మ య\nస్ఫూర్తిగా, \"వజ్రం తేలేదు. తమ ఆజ్ఞ\nవిని కంగారుగా వచ్చేశాను.\" అన్నాడు.\nతేటలున్న గర్వంతో, తన దగ్గిరున్న\nవజ్రాన్ని తమ సొంతం చేసుకోవాలని\nచూస్తున్నారు. తాను, యీ ముగ్గురి బారి\nనుంచీ తప్పించుకోవడం ఎలా?\nమంత్రికి సమయానికి ఏదో సర్ది చెప్పి.\nఇంటికి వెళ్ళాడు మణిభద్రుడు. తరవాత\nఒక వారం రోజుల వరకూ మణిభద్రుడు\nరాజుకుగానీ, మంత్రికిగానీ సైన్యాధ్యక్షు\nడికిగానీ కనిపించలేదు.\nఆ మర్నాడు రాజు పంపిన గూఢ\nచారులు అతణ్ణి రాజు వద్దకు తీసుకు\nపోయారు. రాజు, మణిభద్రుణ్ణి కోపంగా\nపలకరించాడు. అతడు మౌనంగా రాజుకు\nఒక ఉంగరం యిచ్చాడు. దానిలో ధగ\nధగలాడే వజ్రం పొదిగివున్నది.\nఒక్క క్షణం రాజు ముఖంలో ఆనందం\nకనబడింది. కాని, ఆ మరుక్షణం ఆయన\nపెదాలు గట్టిగా బిగించి, \"ఇది నిజంగా\nఅపురూప వజ్రమేనా?\" అని అడిగాడు.\nమణిభద్రుడు అవునన్నట్టు తల\nవూపాడు. రాజు అతడికి ఏవో చిన్న\nకానుకలిచ్చి పంపేశాడు. దారిలో మంత్రి\nఅతడి కోసం కాచుకుని వున్నాడు.\n\"అయ్యా. తమ వద్దకు నేనే రావా\nలనుకున్నాను,” అని, మణిభద్రుడు\nదుస్తుల్లోంచి ఒక ఉంగరం తీసి ఆయన\nకిచ్చాడు.\nఆ ఉంగరంలో కూడా ఒక వజ్రం\nపొదిగివున్నది!.\nమంత్రి దానివంక అనుమానంగా\nచూస్తూ, \"అసలు వజ్రం ఉంగరంలో\nపొదిగి రాజుగారి కిచ్చావు. ఈ వజ్రం\nఏదో తక్కువ విలువకలదైవుంటుంది.\nఅపురూపవజ్రం కాదు,\" అన్నాడు.\nమణిభద్రుడు ఆ మాటలకు నొచ్చు\nకుంటున్నట్టు ముఖం పెట్టి, \"అయ్యా,\nఈ వజ్రమే అపురూప వజ్రం! కావాలంటే,\nఎవరైనా వజ్రనిపుణుడికి చూపించండి,' '\nఅన్నాడు.\nఆ జవాబుతో మంత్రికి నమ్మకం కుది\nరింది. ఉంగరం తీసుకుని, తోచిన\nబహుమతేదో యిచ్చి పంపేశాడు.\nమణిభద్రుడు ఇంటికి వెళ్ళేసరికి,\nఅక్కడ సైన్యాధ్యక్షుడు కాచుక్కూచుని\nవున్నాడు. రాజుకూ, మంత్రికీ యిచ్చి\nనట్టే, అతడికీ ఒక ఉంగరం యిచ్చాడు\nమణిభద్రుడు.\nఈ విధంగా కొద్ది రోజులపాటు,\nఆ ముగ్గురి నుంచీ ప్రమాదం తప్పినట్ట\nయింది. మణిభద్రుడికి. అయితే, ఆ\nసంతోషం ఎంతో కాలం నిలవలేదు.\nరాజూ, మంత్రీ. సైన్యాధ్యక్షుడూ ఒక\nవిందు సమయంలో వజ్రపుటుంగరాలు\nధరించి కలుసుకున్నారు.\nమాటల సందర్భంలో వాళ్ళ దగ్గిర\nవున్న వజ్రాల్లో, ఏది అపురూపమైనదన్న\nతర్కం బయలుదేరింది. ముగ్గురూ కలిసి\nమణిభద్రుణ్ణి రప్పించుకున్నారు.\n\"నీ దగ్గిర వున్నది, ఒకేఒక అపురూప\nవజ్రం కదా? మా ముగ్గురికీ, అపురూప\nవజ్రాలు పొదిగిన ఉంగరాలిచ్చావు.\nఈమూడింటిలో, అపురూప వజ్రం పొదిగిన\nఉంగరం ఏది?\" అని అడిగాడు రాజు.\nమణిభద్రుడు యిరుకున పడ్డాడు.\nఅయినా అతడు వెంటనే తేరుకుని,\n\"ప్రభూ, అధికారమూ, తెలివితేటలూ,\nబలపరాక్రమాలూ వున్న మీ ముగ్గురి\nతోనూ వెటకారం ఆడే ధైర్యం, నా\nకుంటుందా ? మూడూ అపురూప\nవజ్రాలు పొదిగిన ఉంగరాలే!\" అన్నాడు.\n\"వర్తకుడివి, నీ మాటలు నమ్మడం\nఎలా?'' అన్నాడు రాజు.\nఅప్పుడు మణిభద్రుడు ఆయనకు నగ\nరంలో వున్న ఒక వజ్రనిపుణుడి పేరు\nచెప్పి, ఆయన్ని పిలిపించి ఉంగరాలను\nపరీక్షకు పెట్టమన్నాడు.\nమర్నాడు రాజు కబురు చేయగా వజ్ర\nనిపుణుడు వచ్చి, ఉంగరాలను పరీక్షించి,\nవాటిలో పొదిగినవి అపురూప వజ్రాలని\nచెప్పాడు. దానితో రాజూ, మంత్రీ సైన్యా\nధ్యక్షుడూ చాలా సంతోషించారు.\nవజ్రనిపుణుడు అక్కడినుంచి సరా\nసరి మణిభద్రుడి ఇంటికి వెళ్ళాడు. ఆ\nసమయంలో అతడు ప్రయాణమై\nపోయేందుకు భార్యతో కలిసి సామానులు\nసర్దుతున్నాడు.\n\"ఎలాంటి ఒడిదుడుకులు లేకుండా,\nనువ్వు చెప్పిన పని విజయవంతంగా\nముగించాను. నా కిస్తానన్న అపురూప\nవజ్రం మాటేమిటి?\" అని నవ్వుతూ\nవజ్ర నిపుణుడు, మణిభద్రుణ్ణి అడిగాడు.\nమణిభద్రుడు అతడికి ఒక ఉంగరం\nయిస్తూ, “ఇదీ అపురూప వజ్రంగల\nఉంగరమే! వజ్రవర్తకులూ, వజ్రనిపు\nణు లూ\nఅన్నదమ్ముల్లాంటి వాళ్ళు. నీ\nసహాయానికి చాలా కృతజ్ఞుణ్ణి,\" అన్నాడు.\n\" ఇంతకూ, ఎంతో విలువైన ఆ అపు\nరూప వజ్రం చౌకగా ఎవరి చేతుల్లో పడ\nకుండా కాపాడుకున్నావు గదా! మరి,\nనగరం వదిలి పోవడం ఎందుకు ?''\nఅని అడిగాడు వజ్రనిపుణుడు.\nమణిభద్రుడు విచారంగా, \" రాజూ,\nమంత్రి, సేనాధ్యక్షుల ముప్పు నుంచి\nఎలా బయటపడ్డానో, నా భార్యకు ఇప్పుడే\nవివరంగా చెప్పాను. రాజాజ్ఞలు పాలిస్తూ,\nఆయనతో సహకరించవలసిన మంత్రీ,\nసేనాధ్యక్షుడూ — ఆయనతో పోటీపడు\nతున్నారు. అలాంటి రాజ్యం ఏదో ఒకనాడు\nఅల్లకల్లోలం కాక తప్పదు. అందుకే\nదీన్ని వదిలిపోతున్నాను.'' అన్నాడు.",
            "book_page_end": 14
        },
        {
            "title": "ముగ్గురు మంత్రులు",
            "book_page_start": 15,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "సాహస కథ",
            "moral": "ధైర్యసాహసాలు మరియు తెలివితేటలతో కూడిన కృషికి ఫలితం దక్కుతుంది. మాయను, మోసాన్ని ఎదుర్కొనడానికి మన గురువుల నుంచి నేర్చుకున్న శక్తిని ఉపయోగించాలి.",
            "keywords": [
                "పద్మపాదుడు",
                "పింగళుడు",
                "మహామాయుడు",
                "దేవళం",
                "మంత్రాలు"
            ],
            "characters": [
                "పింగళుడు",
                "పద్మపాదుడు",
                "మహామాయుడి శిష్యులు",
                "కాలదేహులు",
                "పిశాచినులు"
            ],
            "locations": [
                "పాడుదేవళం",
                "నదీ గర్భం",
                "మాయాభవనం"
            ],
            "content": "[పింగళుడు పాడుదేవళంలోని, మొదటి ద్వారాన్ని దాటి రెండవ ద్వారం సమీపించి, అక్కడి\nపర్వతాకారుడికి తను ఎవరైందీ చెప్పి, ఆ ద్వారాన్ని కూడా అధిగమించాడు. కాని, ఆరవ\nద్వారం దగ్గిర మాయాపద్మపాదుడి రూపంలో వున్న రక్కసి వల్ల అతడికి ప్రమాదం\nకలిగింది. ఆ రక్కసి అతణ్ణి దేవళం నుంచి గాలిలోకి విసరివేసింది.\nతరవాత — ]\nపద్మపాదుణ్ణి చూడగానే పింగళుడికి\nప్రాణం లేచివచ్చినట్టయింది. అతడు తన\nకిక ప్రాణభయం లేదని గ్రహించాడు.\nఅంతలో పద్మపాదుడు పింగళుణ్ణి కింద\nపడకుండా చేతులతో ఆదుకుని, మెల్లగా\nభూమి మీద నిలబెట్టాడు.\n\"పింగళా, ఏం జరిగింది? ప్రమాద\nకరమైన దెబ్బలేమీ తగలలేదు గదా ?\"\nఅంటూ పద్మపాదుడు ప్రశ్నించాడు.\n\"దెబ్బల మాట తరవాత చూద్దాం.\nముందు ప్రాణాలతో బయటపడ్డాను.\nఅంతే చాలు,\" అని పింగళుడు వెను\nదిరిగి ఆశ్చర్యంగా పాడుదేవళం కేసి\nచూశాడు. అతడు చూస్తూండగానే, అంత\nవరకూ ఒక్క నీటిచుక్క కూడా లేకుండా\nయింకిపోయిన నది, తృటి కాలంలో\nబుస్సుమంటూ ఒక్కసారి\nపొంగసాగింది.\nపద్మపాదుడు, పింగళుడి భుజం మీద\nచేయివేసి, \" పింగళా, యీసారికి మనం\nఓడిపోయాం. మహామాయుడి శిష్యులు\nతిరిగీ నదిని జలంతో నింపుతున్నారు.\nదేవాలయం కూడా అందులో మునిగి\nపోతుంది. అయినా, మనం కావాలను\nకున్న నాడు, మళ్ళీ నదీజలాన్ని యింకింప\nచేయగలం. ముందు నీ అనుభవాల\nసంగతేమిటో చెప్పు?\" అన్నాడు.\nపింగళుడు, తను మొదటి ద్వారం\nదాటి, ఆరవ ద్వారాన్ని సమీపించేవరకూ\nజరిగిన సంఘటనలన్నీ చెప్పాడు.\n\"ఆ ఆరవ ద్వారం దగ్గిర అంత తెలివి\nగల భూతం కావలి వుంటుందని నే\nననుకోలేదు. హఠాత్తుగా, మీ ఆకృతి\nఅక్కడ కనిపించింది. “ఆగు, ఆగు.\nనువ్వెవరివి?\" అని నన్ను ప్రశ్నించిన\nకంఠస్వరం కూడా మీదే! నేను ఒక్క\nతృటికాలం సంశయించాను. యీ లోపల\nహఠాత్తుగా కళ్ళు మిరుమిట్లు కొలిపే గద\nఒకటి మెరిసింది. నేను కళ్ళు మూసు\nకున్నాను. అంతే, నా వీపు మీదా, తల\nమీదా దభీదభీమని దెబ్బలు పడసాగినై.\nఎవరివో బలమైన చేతులు నన్ను వడిసి\nపట్టుకుని ఆకాశంలోకి విసరివేసినై. కింద\nపడకుండా, మీరు నన్ను పట్టుకుని\nకాపాడారు,\" అన్నాడు పింగళుడు.\n“అలాగా!” అంటూ పద్మపాదుడు\nకళ్ళెర్రజేసి, నదీజలంలో మునిగిపోతున్న\nపాడుదేవళం కేసి ఓసారి చూశాడు.\n\"పింగళా! మహామాయుడి శిష్యులు\nయింత నీచానికి ఒడికట్టుతారని నేననుకో\nలేదు. నీ గురువునైన నా ఆకృతిలో\nమాత్రమే వాళ్ళు నిన్ను మోసపుచ్చగలి\nగారు. అంతకుముందు వాళ్ళు నిన్ను\nభయపెట్టేందుకు ప్రయోగించిన ప్రతి\nదుష్టశక్తినీ జయించావు. అది నాకు చాలా\nఆనందం కలిగిస్తున్నది!\" అన్నాడు.\nపద్మపాదుడి మాటలు, పింగళుడికి\nచాలా ఉత్సాహం కలిగించినై. ‘“ ఇప్పుడు\nచేయవలసిందేమిటి? దేవాలయం మళ్ళీ\nనదీగర్భంలో ముని గి పోతున్నది ! \"\nఅన్నాడు.\n\" ఈ రోజుకు యింక మనం చేయ\nగలిగిందేమీ లేదు. నేటి నుంచి మూడు\nరోజుల తరవాత మళ్ళీ పర్వదినం ఒకటి\nరానున్నది. ఆనాడు తిరిగీ నువు మహా\nమాయుడి సమాధిలో ప్రవేశించవచ్చు.\nఅంతవరకూ మనం యిక్కడే వుండ\nవలసి వుంది. యీ లోపల మనకు కాల\nక్షేపం జరిగేందుకు....\" అంటూ పద్మ\nపాదుడు, చేతనున్న గదను గాలిలో తిప్పి,\nఏదో మంత్రం పఠించాడు. మరుక్షణం\nలోనే, ఆ నిర్జనప్రదేశాన ఒక ఎత్తయిన\nసుందరభవనం లేచి నిలబడింది.\nఆశ్చర్యంగా ఆ మాయాభవనం కేసి\nచూస్తున్న పింగళుడి చేయి పట్టుకుని,\nపద్మపాదుడు అతణ్ణి భవనం కేసి నడి\nపాడు. వారిద్దరూ భవనప్రాంగణాన్ని\nసమీపించేంతలో, ఠక్కున ద్వారం\nతెరుచుకున్నది. ఆజానుబాహులైన ఇద్దరు\nకాలదేహులు బయటికి వస్తూ పద్మ\nపాదుడికీ, పింగళుడికి తలలు వంచి\nనమస్కరించారు.\n\"పద్మపాదా, వీళ్ళెవరు ?\" అన్నాడు\nపింగళుడు అనుమానంగా.\n\"వీళ్ళు, మ న కు యీ మూడు\nరోజులూ వినోదం కలిగించేందుకు వచ్చిన\nమాయారక్కసులు. మనం యిక్కడ\nవూరికే గోళ్ళు గిల్లుకుంటూ కూర్చోలేం\nగదా ? యీ పిశాచమల్లులకు, కుస్తీ,\nకర్ర కత్తి యుద్ధాలు పెట్టి వినోదిద్దాం!\"\nఅన్నాడు పద్మపాదుడు.\nపింగళుడూ, పద్మపాదుడూ భవనంలో\nప్రవేశించారు. వాళ్ళిద్దరూ ఒక ద్వారం\nనుంచి, ఒక పెద్ద గదిలో కి ప్రవే\nశిస్తూండగా, పింగళుడికి అక్కడ అనేక\nమంది మల్లులూ, యోధులూ కసరత్తులు\nచేస్తూండటం కనిపించింది. అతడు 'వారి\nకేసి చూస్తూ, “పద్మపాదా, వీళ్ళందరూ\nకలిసి మనకేమైనా హాని తలపెట్టరు.\nగదా ?\" అన్నాడు.\nపద్మపాదుడు 'ఉష్' అని పింగళుణ్ణి\nవారిస్తూ, \"పింగళా, అంత పెద్దగా\nమాట్లాడకు. పిశాచినులు ఏమైనా అనుకో\nగలవు. మనకు దాస్యం చేసేందుకు\nవచ్చిన పిశాచినులనైనా సరే మనం కొంచె\nపరచటం మంచిదికాదు. వాళ్ళను, యీ\nమూడు రోజులూ గంధర్వకాంతలుగానే\nసంభావిద్దాం!\" అన్నాడు.\nతరవాత పద్మపాదుడూ, పింగళుడూ\nభోజనాలు ముగించారు. అంతలో, కాల\nదేహులు యిద్దరూ కొందరు పిశాచ\nమల్లులనూ, యోధులనూ అక్కడికి\nతీసుకువచ్చారు. వాళ్ళు వివిధ రూపాలు\nధరిస్తూ కుస్తీ, కత్తియుద్ధాలు చేసి,\nపింగళుడికీ, పద్మపాదుడికి వినోదం కలి\nగించారు.\nఈ విధంగా మూడు రోజులు గడిచి\nపోయినై. నాలుగవనాడు పద్మపాదుడు,\nఆ మాయాభవనాన్నీ, అందులో వున్న\nమాయారూపుల్నీ, తన మంత్రబలంచేత\nమాయం చేసి, యింతకు పూర్వం తను\nనది దగ్గిర కూర్చుని, మంత్రం పఠించిన\nచోటుకు వెళ్ళాడు.\nపద్మపాదుడు ఇప్పుడు నదీగర్భంలో\nమునిగిపోయి వున్న పాడుదేవళం కేసి\nచేయి చూపుతూ, పింగళా. నేను నదీ\nజలాన్ని యింకింపచేస్తాను. యీ సారి\nనువ్వు మహామాయుడి సమాధిలో ప్రవే\nశించేప్పుడు తీసుకోవలసిన జాగ్రత్తలను\nగురించి నేను మళ్ళీ చెప్పనవసరం లేదు\nగదా?\" అన్నాడు.\n“పద్మపాదా, అలాంటి అవసరం ఏమీ\nలేదు. లోగడ తిన్న దెబ్బల కణుతులు\nయింకా కరిగి కూడా పోలేదు. నేను ఏం\nమరచిపోయినా, ఆ దెబ్బల బాధా, మీ\nరూపంలో నన్ను మోసగించిన, మహా\nమాయుడి శిష్యుడి ముఖ కవళికలూ\nమాత్రం మరవను! యీసారి వాడి అంతు\nతేలుస్తాను,\" అన్నాడు పింగళుడు.\nపద్మపాదుడు మంత్రం జపించి, కొద్ది\nసేపట్లోనే నదీజలాన్ని యింకింపజేశాడు.\nపింగళుడు, నిర్భయంగా పాడుదేవళపు\nమొదటి ద్వారాన్ని సమీపించి, బుసలు\nకొడుతున్న పాముపడగ మీద చెయ్యి\nవేశాడు. అది వెంటనే ప్రాణం వదిలి\nకింద పడిపోయింది. తక్షణం తలుపుల\nవెనకనుంచి కర్ణకఠోరమైన ధ్వనితో ప్రశ్న\nవినబడింది.\n“నా పేరు పింగళుడు! నేను అవంతీ\nనగరపు జాలరిని!'' అంటూ పింగళుడు\nధైర్యంగా తలుపులను నెట్టాడు. తలుపులు\nతెరుచుకున్నవి. పర్వతాకారంలో వున్న\nనల్లనివాడు కత్తి ఝళిపిస్తూ ముందుకు\nవచ్చాడు. ఆతడు, పింగళుణ్ణి మెడ చాచ\nమనటం, పింగళుడు మెడ చాచటం\nపర్వతాకారుడు దభీమంటూ పడిపోవటం,\nఅంతా పూర్వపద్ధతిగానే జరిగింది.\nపింగళుడు, ఒక్కొక్క ద్వారాన్ని\nదాటి, చివరకు ఆరవ ద్వారాన్ని సమీ\nపించేంతలో, ద్వారం పక్కనే పింగళుడి\nతల్లి కళ్ళ నీళ్ళు కారుస్తూ, “నాయనా,\nఎందుకు వచ్చిన శ్రమ, వెంటనే వెను\nదిరిగి పో! ఆ పద్మపాదుడు నిన్ను హత\nమార్చాలని చూస్తున్నాడు,\" అన్నది దీనాతి\nదీనంగా.\nపింగళుడు ని వ్వె ర పో యాడు.\nవెంటనే అతడికి గత అనుభవం గుర్తుకు\nవచ్చింది. లోగడ తనను పద్మపాదుడి\nరూపంలో మోసగించిన పిశాచమే.\nఇప్పుడు తన తల్లి రూపం ధరించి మాయ\nచేయచూస్తున్నదని అతడు సులభంగానే\nఊహించాడు.\n\"దారి తొలగు. నువ్వెవరో నాకు\nతెలుసు! నా తల్లి రూపం ధరించినా,\nనన్ను మోసగించలేవు!' అంటూ పింగ\nళుడు ద్వారం పక్కన వున్న కత్తి నొక\nదానిని తీసుకుని ముందుకురికాడు.\nమాయారూపంలో వచ్చిన పిశాచి కెవ్వున\nకేక వేసి, వెంటనే మాయమయింది.\nపింగళుడు పెద్దగా నవ్వి కత్తిని\nదూరంగా గిరవాటు వేసి ద్వారం దాటాడు.\nఎదురుగా పట్టుతెరలు గాలికి రెప రెప\nలాడుతూ కనిపించినై. సన్నని తెర\nవెనకనుంచి కాంతులు వెదజల్లుతున్న\nఉన్నతాసనం ఒకటి కనిపించింది.\nపింగళుడు పట్టుతెరలు తొలగించుకుని\nలోపలకు వెళ్ళాడు. రత్నమాణిక్యాల\nకాంతిలో దేదీప్యమానంగా వెలిగిపోతున్న\nసింహాసనం మీద మహామాయుడు యోగ\nనిద్రలో వున్నట్టు కళ్ళు మూసుకుని\nకూర్చుని వున్నాడు. పింగళుడికి, ఓ\nక్షణ కాలం మహామాయుడు సజీవుడేమో\nఅన్న\nఅనుమానం కూడా కలిగింది.\nఅతడు గాలి పీల్చుకునేందుక్కూడా\nవెరిచి, అడుగులో అడుగు వేసుకుంటూ\nమహామాయు సమిపించాడు. అతడి\nదృష్టి. మహా మాయుడి కుడిచేతి వేళ్ళ\nమీదకు పోయింది. అక్కడ, కాంతి\nకిరణాలను వెదజల్లుతున్న వేలివుంగరం\nపింగళుణ్ణి ఆకర్షించింది.\nపింగళుడు నిర్భయంగా, మహా\nమాయుడి కుడిచేతి వేలినుంచి వుంగ\nరాన్ని వూడదీశాడు. ఇంక తనకు కావ\nలసినవి రెండు వస్తువులు! వజ్రాలు తాపిన\nపిడిగల కత్తి, మహామాయుడి నడుముకు\nవేలాడ కట్టబడి వుంది. పింగళుడు దాన్ని\nవరతో కూడా తీసుకుని తన నడుముకు\nబిగించుకున్నాడు. ఇక కావలసింది,\nభూగోళం!\nపింగళుడు నలు వైపులా కలయ\nచూశాడు. అతడికి ఒక మూలగా మెట్లు\nకనిపించినై. ఆ మెట్లకు దిగువగా, ఒక\nఎత్తయిన బల్లమీద గుండ్రని చంద్ర\nబింబంలా మెరుస్తూన్న భూగోళం కని\nపించింది. పింగళుడు దాన్ని సమీపించి\nగోళంలోకి చూశాడు. అందులో, వివిధ\nదేశాలూ, వాటి సరిహద్ధులూ, పనిపాట్లలో\nమునిగివున్న ఆయాదేశ ప్రజలూ, అతడి\nదృష్టికి స్పష్టంగా కనిపించారు.\nమహామాయుడి సమాధి నుంచి తను\nసంగ్రహించవలసిన మూడు వస్తువులూ\nపింగళుడికి లభించినై. అతడు భూగో\nళాన్ని భుజం మీద పెట్టుకుని, ఆఖరి\nసారిగా మహామాయుడు కూర్చుని వున్న\nసింహాసనం కేసి చూసి, బయటికి బయలు\nదేరాడు.\nపింగళుడు మహామాయుడి సమాధి\nగది నుంచి బయటికి నడిచేంతలో,\nఎక్కడినుంచో చెవులకు విందు చేసే\nచక్కని గానం వినబడింది. \"భేష్,\nపింగళా. నీ ధైర్యసాహసాలూ, తెలివి\nతేటలూ మా అందరి మెప్పును పొందినై!”\nఅన్న మృదువైన కంఠస్వరం పింగళుడికి\nవినబడింది. ఆ కంఠ స్వరం మహా\nమాయుడిదేమో అనుకుని పింగళుడు\nవెనుదిరిగి చూశాడు. కాని, మహా\nమాయుడిలో ఏమీ చలనం లేదు.\nపింగళుడు అన్ని ద్వారాలూ దాటి\nబయటికి రాగానే, పద్మపాదుడు ఉత్సా\nహంగా చప్పట్లు చరిచి, “పింగళా, మనం\nజయించాం! ఇక, యీ ప్రపంచంలో\nమన శక్తికి తిరుగులేదు.\" అంటూ\nఅమితానందంతో ముందుకు పరిగెత్తు\nకుంటూ వచ్చాడు.\nఅదే సమయంలో, నదీగర్భం నుంచి\nఅగ్నిపర్వతం బద్దలయినట్టుగా పెద్ద\nధ్వని వినబడింది. మరుక్షణం తాటి\nచెట్టు ప్రమాణంలో నీటిధార ఒకటి భూమి\nలోంచి లేచింది. పద్మపాదుడు, దానిని\nచూస్తూనే అదురుకుని, వెనక్కు ఒక\nగంతువేశాడు.\n—(ఇంకా వుంది)",
            "book_page_end": 22
        },
        {
            "title": "శక్తిలేని రాక్షసుడు",
            "book_page_start": 23,
            "pdf_page_start": 23,
            "pdf_page_end": 29,
            "author": "వసుంధర",
            "genre": "బేతాళ కథ",
            "moral": "ఇతరులకు హాని చేయకుండా, వారి ప్రాణాలను నిలబెట్టడం గొప్ప పుణ్యం. ఇది శాపాల నుంచి విముక్తిని కలిగించగలదు. నిజమైన ధైర్యం మరణ భయం కంటే స్వార్థం లేకపోవడంలో ఉంటుంది.",
            "keywords": [
                "రాక్షసుడు",
                "రత్నదీపుడు",
                "ముని శాపం",
                "పిరికితనం",
                "పుణ్యం"
            ],
            "characters": [
                "విక్రమార్కుడు",
                "బేతాళుడు",
                "రత్నదీపుడు",
                "ముని",
                "వీరసేనుడు",
                "సోమయ్య",
                "విశాలయ్య",
                "రంగాచారి",
                "భూషయ్య"
            ],
            "locations": [
                "శ్మశానం",
                "మహారణ్యం",
                "దక్షిణాపథం",
                "గ్రామం"
            ],
            "content": "పట్టువదలని విక్రమార్కుడు చెట్టువద్దకు\nతిరిగి వెళ్ళి. చెట్టుపై నుంచి శవాన్ని\nదించి, భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు \" రాజా,\nనువ్వు పడుతున్న యింత శ్రమకూ\nకారణం, ఏమై వుంటుందో అర్థం కావడం\nలేదు.. ఏదైనా కూడని పనిచేసి, శక్తి\nసంపన్నుడైన ఏ మునివల్లనో శాపం పొంది,\nయిలా\nయిక్కట్లలో చిక్కుకున్నావా ?\nనిజమైన మునులు తాత్కాలికమైన కోప\nతాపాలకు వశులై శపించినా, దాని నుంచి\nవిముక్తి పొందే మార్గం చెబుతారు.\nఅయితే, విముక్తి పొందడం శాపగ్రస్తుడి\nబుద్ధిబలం మీదా, పరిస్థితుల సానుకూల్యం\nపైనా ఆధారపడి వుంటుంది. ఇందుకు\nఉదాహరణగా వివిధ దేశాలు తిరిగి ఎన్నో\nశాస్త్ర విద్యలు నేర్చిన రత్నదీపు డనే\nయువకుడి కథ చెబుతాను, శ్రమ తెలియ\nకుండా విను,\" అంటూ యిలా చెప్ప\nసాగాడు :\nరత్నదీపు డనే యువకుడు కాశీకి\nపోయి విద్యాభ్యాసం పూర్తి చేసుకుని\nదక్షిణాపథంలోని తన స్వగ్రామానికి తిరిగి\nవస్తూ. మహారణ్యంలో ఒక మునిని\nచూశాడు.- రత్నదీపుడికి ఆ మునిని\nచూస్తూనే, ఒక ఆలోచన కలిగింది. తాను\nకాశీలో గురువుల వద్ద ఎంతో శ్రమించి\nగడించిన శాస్త్రజ్ఞానంతో సాధించలేని\nకార్యాలు, తపశ్శక్తితో తేలిగ్గా సాధించ\nవచ్చు. అందువల్ల, యీ మునికి కొంత\nకాలం శుశ్రూషలు చేసి, ఆయన ద్వారా\nతపశ్శక్తి పొందే మార్గం తెలుసుకోవా\nలనుకున్నాడు.\nమునికి శిష్యులంటూ ఎవరూ లేరు;\nఒంటరివాడు. చెట్ల కింద వున్న ఒక\nచిన్న కుటీరం, ఆయన నివాసస్థానం.\nఆయన దాపులనున్న సెలయేటిలో స్నానం\nచేసి కుటీరానికి తిరిగి వస్తూండగా, రత్న\nదీపుడు ఆయనకు సాష్టాంగపడి లేచి,\nతానెవరైనదీ చెప్పుకుని, తన కోర్కె వెల్ల\nడించాడు. ముని ఆదరపూర్వకంగా చిరు\nనవ్వు నవ్వి వూరుకున్నాడు.\nఆనాటి నుంచీ రత్నదీపుడు మునికి\nసేవలు చేస్తూ, ఆరు నెలల కాలం గడి\nపాడు. ఈ కాలంలో ముని అతడితో\nఒక్కసారైనా మాట్లాడలేదు. కుటీరం\nముందున్న చెట్టుకింద పద్మాసనం వేసుకు\nకూర్చుని ధ్యానంలో మునిగిపోతూండే\nవాడు. రత్నదీపుడు ఆయనను రెండు,\nమూడుసార్లు తపోనిష్ఠకు అవసరం అయిన\nమంత్రమేదన్నా నేర్పమని అడిగాడు.\nముని చిరునవ్వు నవ్వి వూరుకున్నాడు.\nక్రమంగా రత్నదీపుడిలో భక్తి నశించి,\nమునిపట్ల ద్వేషభావం ఏర్పడింది. అత\nడేదైనా పెద్ద నేరంచేసి, రాజభటులకు\nదొరక్కుండా, యీ మహారణ్యం చేరిన\nవాడై వుంటాడన్న అనుమానం కూడా\nకలిగింది.\nఒకనాడు. ముని ధ్యానంలో వుండగా\nరత్నదీపుడు ఆయన భుజం పట్టుకుని\nగట్టిగా కుదిపి, \"నేను ఆరు నెలలుగా\nనీకు సేవలు చేస్తున్నాను. ఒక్కనాడైనా,\nనాతో పెదవి కదిపి మాట్లాడలేదు. ఇంత\nవరకూ, నీ తపశ్శక్తికి నిదర్శనంగా\nఏ మహత్తూ కనిపించలేదు. నువ్వు నిజంగా\nమునివేనా ?\" అని అడిగాడు.\nమునికి ధ్యానభంగమయింది. ఆయన\nరత్నదీపుడి కేసి కళ్ళెర్రచేసి, \" ఓరీ,\nఅహంకారీ, నా తపశ్శక్తి ఏ పాటిదో\nయిప్పుడే తెలుసుకుందువుగాని. కేవలం\nస్వార్థబుద్ధితో నువ్వు నా దగ్గిర చేరావు:\nఅది మానవ సహజం! అందుకు నేను\nతప్పు పట్టను. కాని, యిప్పటి నీ\nదుందుడుకు ప్రవర్తన రాక్షససహజ\nమైనది, కనుక రాక్షసుడివై పో. కాని,\nరాక్షసుడి శక్తి మాత్రం నీకుండదు. ఆ\nరూపంలో ఏవైనా పుణ్యకార్యాలు చేస్తే,\nనీకు తిరిగి మానవ రూపం సిద్ధిస్తుంది.\"\nఅన్నాడు.\nమరుక్షణం రత్నదీపుడు రాక్ష\nనుడుగా మారి, ఆ మహారణ్యంలోని\nమరొక ప్రాంతానికి ఎగిరిపోయాడు.\nఒకనాడు వీరసేను డనే మహావీరు\nడొకడు దేశ సంచారం చేస్తూ, అరణ్య\nమార్గాన పోతూండగా, రాక్షసుడు చెట్టుపై\nనుంచి అతడి ముందు దూకి, '' ఆహాఁ,\nకండబలిసిన మనిషి. ఏం, నా అదృష్టం!'”\nఅన్నాడు.\nరాక్షసుణ్ణి చూసి వీర సేనుడు ఏమాత్రం\nభయపడకుండా, \"నిన్ను ముక్కలు,\nముక్కలుగా చీల్చి చెండాడబోతున్నాను.\nముందు ఆ సంగతి చూసుకో!'' అంటూ\nకత్తి దూశాడు.\nరాక్షసుడు నవ్వి \" నువ్వు, నా కాలి\nగోరంతలేవు; అయినా నీ ధైర్యానికి\nమెచ్చాను. నేను కళ్ళు మూసుకుని తెరిచే\nలోగా, నాకు అందకుండా పారిపోగల\nపక్షంలో, నిన్ను వదిలి పెడతా ను,”\nఅన్నాడు.\n\"నువ్వు నన్ను వదలాలనుకున్నా.\nనేను నిన్ను వదలను,\" అంటూ హుంక\nరించాడు, వీర సేనుడు.\nజవాబుతో రాక్షసుడు నీళ్ళుగారి\nపోయి, '' నా బెదిరింపులకు భయపడతా\nవనుకున్నాను. రాక్షసాకారం తప్పితే,\nనాకే విధమైన శక్తీ లేదు. ఎవరైనా పిరికి\nవాడు దొరికితే, నా బతుకు వెళ్ళపుచ్చు\nకుందామని చూస్తున్నాను.'\" అన్నాడు.\nవీర సేనుడు ఆశ్చర్యంగా, “ఇంత పెద్ద\nరూపం · వున్న నీకు శక్తి లేకపోవడ\nమేమిటి?'' అన్నాడు.\n* ఒకప్పుడు నేనూ మానవుణ్ణి. ఒక\nముని శపించగా, యీ రూపం వచ్చింది.\nనావల్ల మానవులెవరికీ హానికలక్కుండా\nవుండాలని, ఆయన నాకు శక్తి లేకుండా\nచేశాడు. నీ ఎరుకలో ఎవరైనా పిరికి\nవాళ్ళుంటే చెప్పు,” అన్నాడు రాక్షసుడు.\n“నీకు పిరికివాళ్ళకే లోటువచ్చిందా?\"\nఅని అడిగాడు వీరసేనుడు.\n\" అంతే మరి. నే నీ అరణ్యంలో\nఎవరి కంటబడ్డా, వాళ్ళు ధైర్యంగా నాకు\nఎదురు తిరుగుతున్నారు. ముని శాపం\nసంగతి వాళ్లకు తెలిసిపోయిందో ఏమో!\"\nఅన్నాడు రాక్షసుడు.\n\"అదేం కాదు. ధైర్యవంతులు\nమాత్రమే, యీ అరణ్యంలో అడుగు\nపెడతారు. నీకు పిరికివాళ్ళతో పని వున్న\nదనుకుంటే, మ ను షు ల మ ధ్య కు\nవెళ్ళాలి,” అని చెప్పాడు వీరసేనుడు.\nరాక్షసుడు, వీరసేనుడికి కృతజ్ఞత\nచెప్పుకుని. అరణ్యం వదిలి ఒక గ్రామం\nలోకి వెళ్ళి వాలాడు. అక్కడ వాడికి\nసోమయ్య అనేవాడు కనిపించాడు. కాని\nవాడు కూడా రాక్షసుణ్ణి చూసి ఏమాత్రం\nభయపడ లేదు.\n\"నేనంటే నీకు భయం వేయడం\nలేదా?\" అన్నాడు రాక్షసుడు ఆశ్చర్యంగా.\nనాకు చావంటే భయం లేదు. అసలే\nతిండికి లేక చస్తున్నాను.\" అన్నాడు\nసోమయ్య చిరాగ్గా.\n\"చావంటే, ఈ ఊళ్ళో ఎవరికి భయ\nముందో చెప్పు.\" అన్నాడు రాక్షసుడు.\n\"ఆ విశాలయ్యకు చావంటే ఎంత\nభయమో!\" అన్నాడు సోమయ్య.\nరాక్షసుడు వెంటనే విశాలయ్య ముందు\nవాలాడు. కాని, విశాలయ్య కూడా వాణ్ణి\nచూసి ఏమీ భయపడలేదు.\n\"బతకాలన్న ఆశతో ఎన్నో మందులు\nతింటున్నాను. ఒక్క టీ పనిచెయ్యడం\nలేదు సరిగదా, శరీరబాధ నానాటికీ ఎకు\nవవుతున్నది. నీవు, నన్ను మింగేస్తే, ఈ\nబాధ నుంచి విముక్తి వస్తుంది.\" అన్నాడు\nవిశాలయ్య.\nరాక్షసుడు నిట్టూర్చి, \"బతకాలని\nఅనుకునేవారు, నీకు తెలిసినంతవరకూ\nఎవ్వరూ లేరా?\" అని అడిగాడు.\n\" నాకు వైద్యం చేస్తున్న రంగాచారికి\nబతుకు మీద ఆశ వున్నదని, నా నమ్మకం.\nనా\nనుంచి డబ్బు గుంజేందుకు, నా\nరోగాన్ని తగ్గనివ్వడం లేదని, నా అను\nమానం,\" అన్నాడు విశాలయ్య.\nరాక్షసుడు రంగాచారి ముందు\nవాలాడు. అతడు కూడా రాక్షసుణ్ణి చూసి\nఏమీ భయపడకుండా \" నాకు భార్యంటే\nపంచప్రాణాలు. దానికోసమే నేను కష్ట\nపడి సంపాయిస్తున్నాను. నిన్న అది\nమొత్తం డబ్బంతా తీసుకుని పుట్టింటికి\nవెళ్ళిపోయింది. నన్ను మింగేసి, నీ ఆకలి\nతీర్చుకో!\" అన్నాడు.\nరాక్షసుడు నీరసంగా, \"నాకా శక్తి\nలేదు. పిరికివాళ్ళెవరైనా నన్ను చూసి\nభయపడితే, వాళ్ళను ఆవహించాలను\nకుంటున్నాను. నన్ను . వదిలించడానికి\nఎవరైనా దైవపూజలు చేస్తే, నా కారణంగా\nదైవానికి - పూజలందిన పుణ్యానికి, నాకి\nరాక్షసరూపం నుంచి విముక్తి లభిస్తుంది.\nనాకు ఒక్క పిరికివాడు కూడా దొరకడం\nలేదు,\" అన్నాడు.\n\"ఈ ఊళ్ళో వున్న పిసినిగొట్టు\nభూషయ్య చాలా పిరికివాడని చెప్పు\nకుంటారు!\" అన్నాడు రంగాచారి.\nరాక్షసుడు పోయి భూషయ్య ముందు\nవాలాడు. భూషయ్య వాణ్ణి చూస్తూనే\nగడగడ వణికిపోసాగాడు.\n\"నా\" పేరు చెప్పి నాలుగు రోజుల\nపాటు శివాలయంలో అర్చనలుచేయించు.\nనిన్నేమీ చెయ్యను,\" అన్నాడు రాక్షసుడు.\nఅర్చనలు చేయించాలంటే డబ్బు\nఖర్చవుతుంది. అది నా వల్ల కాదు,\"\nఅన్నాడు భూషయ్య.\n\"అయితే, నిన్ను మింగేస్తాను!\"\nఅన్నాడు రాక్షసుడు.\n\"మింగితే మింగు. నాకు ప్రాణం\nపోయినా ఫరవాలేదు. డబ్బు మాత్రం\nఖర్చవకూడదు,\" అన్నాడు భూషయ్య.\nడబ్బు ఖర్చు పెట్టాలనేసరికి, అతడికి\nఎక్కడలేని తెగింపూ వచ్చేసింది.\n“నాకీ రాక్షసరూపం నుంచి విముక్తి\nలేదు !'”. అనుకుంటూ రాక్షసుడు మరో\nగ్రామానికి బయలుదేరాడు.\nవాడు ఊరి పొలిమేర చేరేసరికి.\nఅక్కడ ఉత్సాహంగా పాటలు పాడుతూ,\nగంతులేస్తున్న సోమయ్య కనిపించాడు.\nరాక్షసుడు వాణి, \"ఇప్పుడు యింత\nఉత్సాహంగా వున్నావేం?\" అని అడిగాడు.\nసోమయ్య, రాక్షసుణ్ణి చూస్తూనే గజ\nగజ వణికిపోతూ, నన్నేమీ చెయ్యకు,\nనాకింకా బతకాలని వున్నది. విశాలయ్య\nనన్ను దత్తత చేసుకుంటా నన్నాడు.\nతానెలాగూ ఎంతోకాలం బతకనప్పుడు,\nనావంటి వాడికి ఉపకారం చేయాలని\nపించిందట. ఇదంతా, నీ చలవే!\"\nఅంటూ చేతులు జోడించాడు.\nవిషయమేమిటో తెలుసుకుందామని,\nరాక్షసుడు విశాలయ్య యింటికి వెళ్ళాడు.\nవాణ్ణి చూస్తూనే విశాలయ్య నిలువునా\nవణికిపోసాగాడు.\n\"నీ క్కూడా బతుకు మీద ఆశ\nపుట్టినట్టుందే!\" అన్నాడు రాక్షసుడు.\nఆ వైద్యుడు రంగాచారికి, నువ్వేం\nమంత్రం వేశావోగానీ, యింతకుముందే\nహడావిడిగా వచ్చి నాకొక గుళిక ఇచ్చాడు.\nదాంతో సగం బాధ చేత్తో తీసేసినట్టు\nపోయింది. దయవుంచి నన్ను కొంతకాలం\nబతకనియ్యి.\" అన్నాడు విశాలయ్య.\nరాక్షసుడు రంగాచారి వద్దకు వెళ్లాడు.\nఅతడికీ బతుకు మీద ఆశ పుట్టింది.\nవిశాలయ్యకు మందిచ్చి వచ్చేసరికి,\nఅతడి భార్య వెనక్కు తిరిగి వచ్చింది.\nపుట్టింటి కేసి సగం దూరం వెళ్ళేసరికి\nఆవిడకు పశ్చాత్తాపం కలిగిందట. ఆమె\nతిరిగి వచ్చి. తన తప్పు మన్నించమని\nభర్త పాదాలమీద పడింది. దానితో రంగా\nచారికీ బతుకు మీద తీపి కలిగింది !\nరాక్షసుడి కిప్పుడు పిరికివాళ్ళు\nకారు ! కానీ, వాళ్ళతో ఏర్పడిన పరి\nచయం కారణంగా, వాళ్ళనేమి చేయ\nడానికీ వాడికి మనసొప్పడం లేదు. అక్క\nణ్ణించి వాడు మరొకసారి భూషయ్య\nయింటికి పోయి, అతణ్ణి పలకరిద్దామను\nకుంటూండగా. క్షణాల మీద శరీరం\nకుంచించుకుపోయి, అలనాటి రత్న\nదీపుడుగా మారిపోయాడు.\nబేతాళుడు ఈ కథ చెప్పి, “ రాజా,\nముని శాపంతో రాక్షసుడుగా మారిన రత్న\nదీపుడు, ఏ పుణ్యం చేయకుండానే తన\nరాక్షస రూపాన్ని ఎలా పోగొట్టుకోగలి\nగాడు? ఈ సందేహానికి సమాధానం\nతెలిసి కూడా చెప్పకపోయావో, నీ తల\nపగిలిపోతుంది.\" అన్నాడు.\nదానికి విక్రమార్కుడు, \" రాక్షసుడు\nపుణ్యం చేయలేదనడం నిజం కాదు.\nకావాలంటే వాడు మధ్యలో బతుకు మీది\nతీపికొద్దీ పిరికివాళ్ళుగా మారిన ముగ్గుర్ని\nతినవచ్చు. కాని, వాడలా చెయ్యలేదు.\nఎన్ని దైవపూజలు చేసినా, దైవార్చనలు\nచేయించినా, మూడు నిండు ప్రాణాలను\nనిలబెట్టడంతో సరిరావు కదా! ఆ పుణ్యం\nఏమైపోతుంది? ఆ కారణం వల్లనే\nరత్నదీపుడికి రాక్షసరూపం పోయి, యథా\nరూపం వచ్చింది,” అన్నాడు.\nరాజుకు ఈవిధంగా మౌనభంగం కలగ\nగానే బేతాళుడు శవంతోసహా మాయమై,\nతిరిగి చెట్టెక్కాడు. —(కల్పితం)",
            "book_page_end": 29
        },
        {
            "title": "కళాపోషణ",
            "book_page_start": 30,
            "pdf_page_start": 30,
            "pdf_page_end": 30,
            "author": "జొన్నలగడ్డ రత్న",
            "genre": "హాస్యం",
            "moral": "కళాపోషణ లేని వ్యక్తి కూడా చిత్రకారుడిని తన స్వార్థానికి (పాత చిత్రాలు శుభ్రం చేయించుకోవడానికి) ఉపయోగించుకున్నాడు. విచిత్రమైన వ్యక్తులకు వారి పనులను బట్టి ఫలితం దక్కుతుంది.",
            "keywords": [
                "జమీందారు",
                "చిత్రకారుడు",
                "కళాపోషణ",
                "దివాను",
                "హాస్యం"
            ],
            "characters": [
                "కొండపల్లి జమీందారు",
                "దివాను",
                "చిత్రకారుడు"
            ],
            "locations": [
                "కొండపల్లి"
            ],
            "content": "కొండపల్లి జమీందారుకు కవులన్నా, కళాకారులన్నా బొత్తిగా కిట్టేది కాదు. ఆయన కవిత్వం\nచెప్పేవాళ్ళందర్నీ ఖైదులో పెట్టాలనేవాడు. ఎవరైనా చక్కని సంగీతం పాడి వినిపిస్తామంటే,\nరెండు చెవులూ మూసుకునేవాడు.\nజమీందారు యీ విపరీతవై ఖరివల్ల, సాటి జమీందార్లలో చులకన అవుతున్నాడని,\nదివానుకు బాధగా వుండేది. ఉన్నట్టుండి జమీందారు ఒకనాడు, దివానుతో ఒక మంచి చిత్ర\nకారుణ్ణి చూసి, తన వద్దకు పంపమన్నాడు.\nజమీందారులో వచ్చిన మార్పుకు దివాను చాలా సంతోషించి, పేరు పొందిన ఒక చిత్ర\nకారుణ్ణి ఆయన వద్దకు పంపుతూ, “మా జమీందారు వద్దకు వెళ్తున్న మొట్టమొదటి కళాకారుడివి,\nనువ్వే! ఆయనను ఎలా మెప్పిస్తావో మరి,\" అన్నాడు.\nఒక గంట తరవాత చిత్రకారుడు తిరిగివచ్చి, దివానుతో, “మీ జమీందారుకు కళాపోషణ\nతెలియదన్నవాళ్ళు, ఒట్టి పామరులు. ఈ గంటసేపూ ఆయన, నా చేత ఎన్నాళ్ళనుంచో బూజు\nపట్టిన తన పూర్వీకుల చిత్తరువులన్నీ దగ్గిరుండి తుడిపించాడు. అందుకు పారితోషికం కూడా\nఘనంగా యిచ్చాడు, పది రూపాయిలు!\" అన్నాడు.\n'ఇది విన్న దివానుకు నోటమాట రాలేదు.\n— జొన్నలగడ్డ రత్న",
            "book_page_end": 30
        },
        {
            "title": "లోకం తీరు",
            "book_page_start": 31,
            "pdf_page_start": 31,
            "pdf_page_end": 34,
            "author": "బొమ్మిడి అచ్చారావు",
            "genre": "నీతి కథ",
            "moral": "డబ్బు మనుషుల్లో స్వార్థాన్ని పెంచుతుంది. పేదరికంలో ఉన్నప్పుడు కూడా కుటుంబ బాధ్యతను గుర్తుంచుకోవాలి. ధనం లేకపోవడం కంటే స్వార్థం పెరిగి బంధాలు దూరమవడం ప్రమాదకరం.",
            "keywords": [
                "ధర్మయ్య",
                "పేదరికం",
                "గృహదేవతలు",
                "డబ్బు",
                "స్వార్థం"
            ],
            "characters": [
                "ధర్మయ్య",
                "పార్వతమ్మ",
                "కొడుకులు",
                "కూతుళ్ళు",
                "గృహదేవతలు"
            ],
            "locations": [
                "ధర్మయ్య ఇల్లు"
            ],
            "content": "ధర్మయ్య కష్టజీవి. రోజంతా శ్రమపడి\nపనిచేసి తెచ్చినదానితో, కలో గంజో తాగి\nగుట్టుగా సంసారాన్ని యీదుకు\nవస్తున్నాడు.\nఅతడిది కుచేల సంతానం. తన పేద\nరికంవల్ల, వాళ్ళను కూడూ గుడ్డతో\nపోషించలేక సతమతమవుతున్నాడు.\nదీనికి తోడు పెద్దవాళ్ళు నలుగురూ ఆడ\nపిల్లలు కావడంవల్ల, మగపిల్లలు చేతికి\nఅంది వచ్చే లోపల వాళ్ళు కాస్తా\nపెళ్ళీడుకు వచ్చారు.\nధర్మయ్య కూతుళ్ళకు పెళ్ళిళ్ళు\nచేయడం తలకు మించిన పని. అతడి\nభార్య పార్వతమ్మ, అతడు పనినుంచి\nఇంటికి రాగానే, కూతుళ్ళ పెళ్ళి గురించి\nప్రస్తావిస్తూండేది.\nధర్మయ్య భార్యవంక నిస్సహాయంగా\nచూస్తూ వుండిపోయేవాడు.\nఅతడి కొడుకులు అక్కల పెళ్ళిళ్ళకు\nడబ్బు కూడబెడదామని, తాము కూడా\nతండ్రితోపాటు కాయకష్టం చేయడానికి\nసిద్ధపడ్డారు. ఇంకా పసితనం వదలని\nనలుగురు కొడుకుల వంక జాలిగా చూసి,\nవద్దని వారించబోయాడు ధర్మయ్య. వాళ్లు\nవినకుండా, తండ్రితోపాటు కూలిపనికి\nబయలుదేరారు.\nధర్మయ్య ఇంటి పెరట్లోని వేపచెట్టు\nనాశ్రయించుకుని గృహదేవతలు - భార్యా\nభర్తా వుంటున్నవి.\nఒకనాడు మగదేవత, ఆడదేవతతో,\n\"మనం ఎంతో కాలంగా, ఈ గృహాన్నీ.\nచెట్టునూ ఆశ్రయించుకుని వుంటున్నాం\nగదా? అయినా, ఎంతో పేదరికంలో వున్న\nయీ ధర్మయ్యకు ఎలాంటి సాయమూ\nచెయ్యలేదు. ఏదైనా సాయం చేస్తే బావుం\nటుంది,\" అన్నది.\nఆ మాటలతో ఆడ గృహదేవతా జాలి\nపడి, ''అవును, ఏదైనా చేయడం బావుం\nటుంది. వీళ్ళది ఒకప్పుడు, కలిమిగల\nసంసారం, పరిస్థితులు ప్రతికూలించి,\nప్రస్తుతం యిలా పేదరికం అనుభవిస్తు\nన్నారు. ఏం సాయం చేద్దామంటావు?\"\nఅని అడిగింది.\n''కొంత డబ్బు తెచ్చి, ధర్మయ్య కళ్ళ\nపడేలా చేద్దాం. దానితో అతడి కష్టాలు\nగట్టెక్కుతాయి. ఏ చింతా లేకుండా,\nకూతుళ్ళ పెళ్లిళ్లు చేసుకోగలుగుతాడు,\"\nఅన్నది మగదేవత.\nఅందుకు ఆడదేవత సరేనన్నది.\nఇద్దరూ కలిసి డబ్బు తెచ్చి. ఒక రాత్రి\nవేళ ధర్మయ్య పెరట్లోని బావి దగ్గిర, ఆ\nడబ్బు మూటను పడవేశాయి. ఉదయమే\nలేచి పెరట్లోకి వచ్చిన ధర్మయ్య, ఆ\nడబ్బు మూటను చూసి, దాని మూతికి\nబిగించివున్న తాడు విప్పాడు. అతడి కళ్లు\nచెదిరిపోయాయి. ఆనందంకొద్దీ పెద్దగా\nకేక పెట్టాడు. అది విని. ఇంటిల్లిపాదీ\nపెరట్లోకి వచ్చారు.\nఅందరి కళ్ళూ డబ్బు మూట మీద\nపడ్డాయి. ముందుగా ధర్మయ్య పెద్ద\nకొడుకు —— ఆడపిల్లల తరవాతివాడు,\nతండ్రితో, “నాన్నా, యీ డబ్బుతో మనం\nభారీ ఎత్తున ఏదైనా వ్యాపారం ప్రారం\nభిద్దాం. మన దరిద్రం వదిలిపోతుంది.”\nఅన్నాడు.\nధర్మయ్య మిగిలిన ముగ్గురు కొడు\nకులూ, అన్నకేసి కోపంగా చూస్తూ,\n\"అదేం కుదరదు! ఆ డబ్బులో కొంత\nఖర్చుపెట్టి. మేం ముందు _ చక్కని\nదుస్తులు కుట్టించుకుని, మిగిలినది పెట్టి\nపట్నంలో ఎవరైనా మంచి గురువువద్ద\nచదువుకుంటాం,” అన్నారు.\nకొడుకులిలా అనగా నే, ధర్మయ్య\nభార్య, \"ఆగండర్రా, మీరు!\" అంటూ\nవాళ్ళను కసురుకుని \"నాకు ఎన్నాళ్ళు\nగానో బంగారు నగలు చేయించుకోవాలని\nఆశగా వున్నది. ఎంతకూ వదలని పేద\nరికం వల్ల, ఈనాటివరకూ ఆ ముచ్చట\nతీరిందికాదు. ఈ డ బ్బుతో నగలు\nచేయించుకుంటాను,” అన్నది.\nధర్మయ్య అందర్నీ ఆగండన్నట్టు\nచేయి వూపి, “ఈ డబ్బుతో ముందు ఒక\nచక్కని భవంతి కట్టుకోవాలి. తరవాత\nకొంత పొలం కొనాలి. అప్పుడే మనం\nఊళ్ళో వున్న నలుగురిలోనూ దర్జాగా,\nహెూదాగా బతగ్గలం. కనక నా మాట విని\nఈ డబ్బు జోలికి ఎవరూ రాకండి!\"\nఅన్నాడు.\nకొంచెం ఎడంగా నిలబడి, యిదంతా\nగమనిస్తున్న ధర్మయ్య పెళ్ళికెదిగిన\nకూతుళ్ళు మాత్రం, ఏ కోరికా వెలిబుచ్చ\nలేదు. కాని వాళ్ళ మనసులో తమ\nపెళ్ళిళ్ళ గురించిన మోయలేనంత\nఆరాటం వున్నది.\nవేపచెట్టు మీద వుండి యిదంతా\nచూస్తున్న గృహదేవతలకు, ధర్మయ్యా,\nఅతడి భార్యా, మగపిల్లల ప్రవర్తన చాలా\nఆశ్చర్యం కలిగించింది.\nమగదేవత, ఆడదేవతతో, 'చూశావా,\nవీళ్ళ కోరికలు! ఇప్పటివరకూ, ఆడపిల్లల\nపెళ్ళిళ్ళ సంగతే ఎవరూ తేలేదు. అంద\nరికీ తమ, తమ కోర్కెలు తీర్చుకోవడమే\nముఖ్యంగా కనిపిస్తున్నది. ఆఖరికి కన్న\nతల్లి కూడా, కూతుళ్ళపట్ల తన బాధ్యత\nమరిచిపోయి, నగల వ్యామోహంలో పడి\nపోయింది. ఇదన్నమాట, లోకం తీరు!\"\nఅన్నది.\nఆడదేవత విచారంగా, \"అవునవును,\nఇదంతా డబ్బు మహిమ! అసలు డబ్బు\nలేనప్పుడు అందరూ ఒక్క మాట మీద\nనిలబడ్డారు. అందరూ ఆడపిల్లల పెళ్ళిళ్ల\nగురించే ఆలోచించారు. డబ్బు కళ్ళబడ\nగానే అదంతా మరిచిపోయి, ఎవరి స్వార్థం\nకోసం వాళ్ళు పాకులాడుతున్నారు.\nఉండు, ఒక చిన్న తమాషా చేస్తాను!\"\nఅన్నది.\nఈ లోపల ధర్మయ్యా, అతడి భార్యా,\nమగపిల్లలూ మేం చెప్పినట్టే జరగా\nలంటూ పెద్దగా వాదులాడుకుంటున్నారు.\nఇంతలో హఠాత్తుగా మూటలో వున్న\nనాణేలు, చిన్న చిన్న రాళ్ళుగా మారి\nపోయినై. అది చూసి అందరూ నివ్వెరపడి\nపోయారు.\nధర్మయ్య\". భార్య లబోమంటూ,\n\"అయ్యో, మనం డబ్బని భ్రమపడ్డాం\nగాని, యివన్నీ రాళ్ళూరప్పలూ. మంత్ర\nతంత్రాలు నేర్చిన వాళ్ళెవరో మనను ఆట\nపట్టించేందుకు యిలా చేశారు.\" అన్నది.\nఅందరూ నిరాశతో తలలు వేళ్ళాడ\nవేశారు. ముందుగా ధర్మయ్య భార్య\nకొంచెం తేరుకుని, “చూశారా, మనమంతా\nదీన్ని డబ్బనుకొని భ్రమపడి మన కోరి\nకలు తీర్చుకునేందుకు తగువు ప్రారం\nభించాం. ఎదురుగా పెళ్ళీడుకొచ్చిన ఆడ\nపిల్లలున్నారు. మనలో ఏ ఒకళ్ళకూ\nవాళ్ళ సంగతే గుర్తు రాలేదు!\" అన్నది\nవిచారంగా.\nధర్మయ్య వంచిన తల ఎ త్తలేక,\n\"అవును,\nమాటే మ రి చా ను.\"\nఅన్నాడు.\nధర్మయ్య కొడుకులు సిగ్గుపడిపోతూ.\nతల్లితో, \"ఎలాగైనా కష్టపడి పనిచేసి\nడబ్బు కూడబెట్టి, ఆక్కల పెళ్ళి మేం\nచేస్తాం, మా మాట నమ్ము. 'ఇప్పుడు జరి\nగినదంతా మరిచిపోదాం,\" అన్నారు.\nవేపచెట్టు మీద వుండి, యిదంతా\nగమనిస్తున్న గృహదేవతలకు, ధర్మయ్య\nకుటుంబం వివాదాలు మాని, తిరిగి ఒక\nటయినందుకు చాలా సంతోషం కలిగింది.",
            "book_page_end": 34
        },
        {
            "title": "వింత హెచ్చరిక",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "జాతక కథ",
            "moral": "తొందరపాటు పనికిరాదు. ప్రతి సమస్యకు తగిన పరిష్కారం ఉంటుంది. తెలివైన వారి సలహా, మంచి ఉపాయం ప్రాణాపాయాన్ని నివారించగలదు.",
            "keywords": [
                "బ్రాహ్మణుడు",
                "బోధిసత్వుడు",
                "హెచ్చరిక",
                "పాము",
                "ప్రమాదం"
            ],
            "characters": [
                "బ్రహ్మదత్తుడు",
                "సేనకుడు/బోధిసత్వుడు",
                "బ్రాహ్మణుడు",
                "అశరీరవాణి",
                "పాములవాడు"
            ],
            "locations": [
                "కాశీరాజ్యం",
                "వారణాసి",
                "అడవి",
                "సెలయేరు"
            ],
            "content": "బ్రహ్మదత్తుడు కాశీరాజ్యాన్ని పాలించే\nకాలంలో, వారణాసిలో సేనకు డనే ఒక\nగొప్ప సాధువు వుండేవాడు. బోధిసత్వుడి\nఅనేక పూర్వజన్మలలో, యీ సాధుజన్మ\nఒకటి.\nఅదే కాలంలో నగరానికి దాపులనున్న\nఒక గ్రామంలో, భిక్షాటనతో జీవించే\nబ్రాహ్మణుడొక డుండేవాడు. అతడొకనాడు\nపొరుగు గ్రామాలలో బిచ్చం ఎత్తి, ఒక\nఅడవిగుండా ఇంటికి తిరిగి వస్తూండగా,\n\"ఓయీ, బ్రాహ్మణుడా, యీ రోజు నువ్వు\nఇంటికి వెళ్ళకపోతే, నీకు మరణం\nతప్పదు; ఇంటికి వెళ్ళడం జరిగితే, నీ\nభార్య మరణం ఖాయం!\" అన్న మాటలు\nవినిపించినై.\nబ్రాహ్మణుడు ఆ మాటలు వింటూనే,\nచుట్టూ కలయచూశాడు. ఎవరూ కనిపించ\nలేదు. ఆ హెచ్చరిక చేసినది ఏ పిశాచమో.\nయక్షుడో అన్న అనుమానం కలిగిం\nదతడికి.\nభయంతో నిలువెల్లా వణికిపోతూ\nబ్రాహ్మణుడు త్వరగా యిల్లు చేరాలను\nకున్నాడు. కాని, అలా చేయడం తన\nభార్య మరణానికి కారణం అవుతుంది.\nఅడవిలోనే వుండిపోతే తన మరణం\nతప్పదు. ఇలాంటి విషమ పరిస్థితిలో ఏం\nచేయాలో తోచక అతడికి మతిపోయినంత\nపనయింది.\nబ్రాహ్మణుడు ఆ సంకట స్థితి లో\nఅడవి దాటి; నగరంలోని ఒక వీధివెంట\nనడుస్తూండగా, బోధిసత్వుడైన సేనకుడు\nఒకచోట చాలామంది ప్రజలకు ధర్మబోధ\nచేస్తున్నాడు. ఆయన ఒక ఉన్నతాసనంపై\nకూర్చుని మాట్లాడుతూండగా, చుట్టూ\nగుమిగూడిన ప్రజలు,\nమాటలను\nఎంతో భక్తిశ్రద్ధలతో వింటున్నారు.\nబ్రాహ్మణుడు అక్కడికి పోయి జనం\nవెనకగా నిలబడ్డాడు. ప్రాణభయంతో\nఅల్లాడిపోతున్న అతడు బోధిసత్వుడు\nచెబుతున్నదేమిటో శ్రద్ధగా వినకపోయినా,\nఆయనను చూస్తూ నిశ్చలంగా వుండి\nపోయాడు.\nకొంత సేపటికి బోధిసత్వుడు మాట్లా\nడడం ముగించగానే జనం హర్షధ్వానాలు\nచేశారు. బ్రాహ్మణుడు ఆవేదనపడుతూ,\nస్థాణు వు లా\nకదలా మెదలక వూరు\nకున్నాడు.\nఉన్నతాసనం మీది నుంచి బ్రాహ్మ\nణుణ్ణి చూసిన బోధిసత్వుడు, అతణ్ణి తన\nవద్దకు రమ్మన్న సూచనగా చేయి\nపూపాడు.\nబ్రాహ్మణుడు ఆయన వద్దకు పోయి\nతలవంచి నమస్కరించాడు.\nబోధిసత్వుడు అతణ్ణి, \"నీకు వచ్చిన\nకష్టమేమిటి?\" అని అడిగాడు.\nబ్రాహ్మణుడు కళ్ళనీళ్ళు పెట్టుకుని,\nఅడవిలో జరిగిన దానిని గురించి\nఆయనకు చెప్పాడు.\n\"ఆ అశరీరవాణి మాటలు వినే\nముందు, నువ్వేం చేస్తున్నావు?\" అని\nఅడిగాడు బోధిసత్వుడు.\n\"నే నొక చెట్టుకింద కూర్చుని, సంచీ\nవిప్పి, అందులో వున్న\nఆహా రం\nతిన్నాను,\" అన్నాడు బ్రాహ్మణుడు..\n\"నువ్వు, ఆహారం దాచుకున్న సంచీ\nకనబడుతూనేవున్నది, వెంట నీటి పాత్ర\nమాత్రం లేదు. భోజనం చేశాక దాహం\nఎక్కడ తీర్చుకున్నావు?\" అని అడిగాడు\nబోధిసత్వుడు.\n\"దగ్గిర్లో ఒక సెలయేరున్నది. అక్క\nడికి పోయి దాహం తీర్చుకున్నాను.\"\nఅన్నాడు బ్రాహ్మణుడు.\n\"నువు తినగా, సంచీలో యింకేమైనా\nఆహారం మిగిలిందా? '' అన్నాడు\nబోధిసత్వుడు.\n\"స్వామీ, సంచీలో వున్న ఆహారంలో\nసగమే తిన్నాను. తతిమ్మా సగం సంచీ\nలోనే వున్నది.'\" అని జవాబిచ్చాడు\nబ్రాహ్మణుడు.\nబోధిసత్వుడు ఒక క్షణం ఆగి, ''నువ్వు\nనీటికోసం సెలయేటి దగ్గిరకు వెళ్ళే\nముందు, సంచీ మూతి, తాడుతో బిగించి\nకట్టావా?\" అని అడిగాడు.\n\"ఆ పని సెలయేటి నుంచి తిరిగి\nవచ్చాక చేశాను. తరవాత సంచీ తీసుకుని\nఅక్కణ్ణించి బయలుదేరాను,\" అన్నాడు\nబ్రాహ్మణుడు.\n“సంచీ మూతి బిగించేముందు, దాని\nలోపలికేమైనా\nచూశావా?\" అన్నాడు\nబోధిసత్వుడు.\nబ్రాహ్మణుడు అప్పుడు జరిగిందేమిటో\nజ్ఞాపకం తెచ్చుకునేందుకు రెండు మూడు\nక్షణాలూ ఆలోచిస్తూ వూరుకుని, తరవాత,\n\"స్వామీ, అలా చేయలేదు,\" అన్నాడు.\nబోధిసత్వుడు, ఆ సమయంలో ఏం\nజరిగివుంటుందో ఊహించేందుకు ప్రయ\nత్నిస్తూ, కొంత సేపు మౌనంగావుండిపోయి,\nబ్రాహ్మణుణ్ణి, \"నువ్వు చెట్టు కిందినుంచి\nబయలుదేరగానే, నీకూ, నీ భార్యకూ\nరానున్న ప్రమాదం గురించిన హెచ్చరిక\nవినబడిందా?\" అని అడిగాడు.\n\"అవును, స్వామీ ! నేను కనీసం పదీ,\nపన్నెండడుగులైనా నడిచి వుండను.\nఎవరో స్పష్టమైన కంఠస్వరంతో, ఆ వింత\nహెచ్చ రి క చేశారు,\" అన్నాడు\nబ్రాహ్మణుడు.\n\"అంటే, నువ్వు చెట్టు దగ్గిరనుంచి\nబయలుదేరేముందు ఏదో జరిగివుండాలి.\nబహుశా, ఏపామో, సంచీలో వున్న ఆహారం\nకోసం అందులో ప్రవేశించివుంటుంది..\nఅది గమనించిన, ఏ యక్షుడో లేక వృక్ష\nదేవతో నిన్ను హెచ్చరించింది. నువ్వు,\nయీ రోజు ఇంటికి చేరకపోతే, ఆహారం\nకోసం సంచీ మూతి విప్పి, అందులో\nచేయి పెడతావు, పాము నిన్ను తప్పక\nకాటువేసి, నీ మరణానికి కారణం అవు\nతుంది. అలా కాక,\nయీ\nఇల్లు చేరితే, ని భార్య సంచీలో ఏము\nన్నదో చూసేందుకు, దానిలో చేయి పెట్టి,\nపాము కాటుకు మరణిస్తుంది!'” అన్నాడు\nబోధిసత్వుడు.\nఆయన, బ్రాహ్మణుడికి సంచీ తన\nఆసనం పక్కన పెట్టవలసిందిగా\nచెప్పాడు. ఆ సమయంలో జనంలోవున్న\nఒక పాములవాడు అక్కడికి వచ్చి సంచీ\nమూతి విప్పాడు. లోపలినుంచి బుసలు\nకొడుతూ ఒక నాగుపాము బయి టికి\nవచ్చింది.\nవెంటనే పాములవాడు నేర్పుగా దానిని\nవడిసి పట్టుకుని దూరంగా తీసుకు\nపోయాడు.\nఅప్పుడు బోధిసత్వుడు బ్రాహ్మణుడితో,\n\"నువ్విప్పుడు అన్ని భయాలూ వదిలి,\nహాయిగా ఇంటికి పోవచ్చు.\" అన్నాడు\nచిన్నగా నవ్వుతూ.\nబ్రాహ్మణుడు, ఆయనకు తన కృత\nజ్ఞత చెప్పుకుని, తేలికపడిన మనస్సుతో,\nఇంటి దారి పట్టాడు.",
            "book_page_end": 38
        },
        {
            "title": "బంగారు గులాబీలు",
            "book_page_start": 39,
            "pdf_page_start": 39,
            "pdf_page_end": 43,
            "author": "చందమామ బృందం",
            "genre": "జానపద కథ",
            "moral": "ఇతరుల శ్రమను, నిజాయితీని గౌరవించాలి. కష్టార్జితంతో తృప్తి చెందడమే నిజమైన రహస్యం. ఇతరుల సంపదను చూసి ఈర్ష్య పడకూడదు.",
            "keywords": [
                "బంగారు గులాబీలు",
                "రైతు",
                "నిజాయితీ",
                "రాజు కొడుకు",
                "మరుగుజ్జువాడు"
            ],
            "characters": [
                "పేద రైతు",
                "నీతివంతుడైన రైతు",
                "రాజు",
                "రాజు కొడుకు",
                "వృద్ధురాలు",
                "మరుగుజ్జువాడు"
            ],
            "locations": [
                "ఆర్మీనియా గ్రామం",
                "పొలం",
                "నగరం"
            ],
            "content": "అర్మీనియా దేశంలోని ఒక గ్రామంలో\nపేద రైతు ఒకడుండేవాడు. అతడికి,\nఅంతగా సారవంతంగాని ఒక ఎకరం\nపొలం వుండేది. రైతూ, అతడి భార్యా,\nకొడుకూ ఎంత కష్టపడ్డా, వాళ్ళకు ఆ\nపొలంనుంచి తిండికి సరిపడా ఫలసాయం\nవచ్చేదికాదు. ఆ కారణంవల్ల వాళ్ళు\nతరచుగా పస్తులుంటూండేవాళ్ళు.\nఈ గడ్డు పరిస్థితుల్ని తట్టుకోలేక రైతు\nమరొక ప్రాంతానికి వలసపోదలచి, తన\nఎకరం పొలాన్ని, పక్కనవున్న మరొక\nరైతుకు అమ్మేశాడు. ఈ రైతూ అంత\nకలిగినవాడుకాదు. ఎంతో శ్రమపడి కూడ\nబెట్టిన కొద్దిపాటి డబ్బుతో పొలం కొని,\nఒకనాడు దానిని దున్నసాగాడు.\nహఠాత్తుగా నాగటికర్రుకు ఏదో గట్టిగా\nతగిలి శబ్దమయింది. రైతు అక్కడ తవ్వి\nచూడగా, ఒక చిన్న పాత్రలో చాలా\nబంగారు నాణాలు కనిపించినై. అతడు\nచాలా నీతివంతుడు కావడంవల్ల, వెంటనే\nఆ పాత్ర తీసుకుని, తనకు పొలం\nఅమ్మిన పేద రైతు వద్దకు పోయి,\n\"నువ్వు అమ్మిన పొలంలో, నాకీ బంగారు\nనాణాలు దొరికినై. నేను, నీ పొలం\nకొన్నాను తప్ప. అందులో వుండే నిధినిక్షే\nపాలను కొనలేదుగదా? ఈ బంగారం\nనీదే, తీసుకో!\" అన్నాడు.\nఅందుకు పొలం అమ్మిన రైతు,\n\"అదెలా? నేనిప్పుడు అమ్మిన పొలానికి\nహక్కుదారువు, నువ్వు. అందువ ల్ల,\nఅక్కడ లభించే ప్రతిదీ,\nన్యాయంగా నాది కాని దానిని, నేనెలా\nపుచ్చుకునేది,” అన్నాడు.\n\"నా చేత నీతిమాలినపని చేయించకు.\nఇతరుల అమాయకత్వాన్ని ఆధారం చేసు\nకుని, లాభపడే తత్వం నాది కాదు.\nవాదం మాని, యీ బంగారం తీసుకో!\"\nఅన్నాడు పొలం కొన్న రైతు కోపంగా.\n\"నాకు ఒకే కూతురు.\" అన్నాడు\nపొలం కొన్న రైతు.\nఇద్దరికీ చాలా సేపు వాగ్వాదం జరిగి.\nచివరకు కొట్టుకునేవరకూ పోయారు.\nకొంత సేపటికి ఇద్దరూ శాంతపడి\nరాజునే న్యాయం చెప్పమని అడగడం\nబావుంటుందని ఆయన దగ్గిరకు\nవెళ్ళారు.\nరాజుకు, ఆ ఇద్దరి ధర్మగుణం చూసి\nఎక్కడలేని ఆశ్చర్యం కలిగింది. ఆయన\nకొంచెంసేపు ఆలోచించి, పొలం అమ్మిన\nరైతును, “నీ కెందరు పిల్లలు?\"\nఅని అడిగాడు.\n\"అయ్యా, ఒకే 'ఒక కొడు కు. \"\nఅన్నాడు రైతు.\n\"ఆహాఁ, ఎంత అద్భుతం!\" అంటూ\nరాజు మరొకసారి ఆశ్చర్యపోయి. రైతు\nలతో, \"ఆ ఇద్దరికీ పెళ్ళి చేయండి.\nతరువాత పెళ్ళికానుకగా, ఆ బంగారాన్ని\nవాళ్ళకు బహూకరించండి.\" అన్నాడు.\nఇంత తేలిగ్గా సమస్య పరిష్కార\nమైనందుకు రైతులిద్దరూ చాలా సంతో\nషించారు.\nరైతులు దొరికిన బంగారంతో మంచి\nసారవంతమైన పొలం కొని, అందులో\nమంచి భవంతి కట్టుకున్నారు.\nతరవాత పదిమందీ మెచ్చు కు నే\nవిధంగా పిల్లలకు ఘనంగా వివాహం\nచేసి, ఇరుగు పొరుగువాళ్ళకు గొప్ప\nవిందుభోజనం పెట్టారు.\nఆ నాటినుంచీ, ఆ రెండు కుటుంబాలూ\nఎంతో అన్యోన్యంగా జీవిస్తూ, వ్యవసాయం\nచేసుకోసాగారు. పంటలు బాగా పండ\nడంతో, కొద్ది కాలంలోనే వాళ్ళు మంచి\nసంపన్నులయ్యారు. పొలంలో బంగారం\nవున్న పాత్ర దొరికిన చోట, అందరూ\nఅద్భుతం చెందేలా ఒక గులాబీ పొద\nమొలకెత్తింది. అది బంగారంలా మెరిసి\nపోయే పువ్వులు పూయసాగింది.\nఒకనాడు రాజు కొడుకు వేటకు పోతూ\nబంగారు గులాబీలను చూశాడు. అతడికి\nవాటిని కోసి వెంట తీసుకుపోవాలన్న\nకోర్కె కలిగింది. ఆ గులాబీ పొదవున్న\nపొలం యజమానిని ముందుగా అడగా\nలన్న ఆలోచన లేకుండా, అతడు గుర్రం\nదిగి, పూలున్న ఒక మండను పట్టుకుని\nబలంగా లాగాడు. ఆ మరుక్షణం గులాబీ\nపొద భూమి మీదినుంచి అతడి తల\nమీదుగా పైకెగిరి, వేగంగా - ఆకాశంలో\nమాయ మయ్యింది.\nరాజు కొడుక్కు ఆశ్చర్యం, కోపం\nకూడా కలిగింది. అతడు గుర్రం ఎక్కి\nకొంత దూరం పోయి తల తిప్పి వెనక్కు\nచూశాడు. గులాబీ పొద యథాస్థానంలో\nవున్నది. ఈ వింత చూసి రాజు కొడుకు\nదిగ్భ్రాంతుడయ్యాడు.\nఅతడు మరొకసారి గులాబీ పొద దగ్గి\nరకు వచ్చి, ఒకే ఒక పువ్వు కోసుకుపోవా\nలని చూశాడు. కాని, అతడి చేయి తగులు\nతూనే పొద రివ్వుమంటూ ఆకాశంలోకి\nఎగిరిపోయింది.\nరాజు కొడుక్కు మతిపోయినంత పన\nయింది. అతడు గుర్రం ఎక్కి కొంత\nదూరం పోయి మళ్లీ వెనక్కు తిరిగి\nచూశాడు. గులాబీ పొద మామూలు\nచోటునే వున్నది.\nఅతడు మరొకసారి తిరిగివచ్చి. ఎలా\nగైనా ఒక బంగారు గులాబీ సంపాయించా\nలన్న పట్టుదలతో, రెండు చేతులూ చాచి\nఒక పువ్వు కోయబోయాడు. పొద\nమళ్ళీ రివ్వున ఆకాశంలోకి ఎగిరి\nపోయింది.\nదానితో రాజు కొడుక్కు పట్టరానంత\nకోపం వచ్చింది. అతడు నౌకర్లను పిలిచి\nపొలంలో వున్న పంటతోపాటు సర్వం\nధ్వంసం చెయ్యమని ఆజ్ఞాపించాడు.\nదూరాన వుండి రైతులు యిద ం తా\nచూశారు. కాని, యీ దుష్కార్యం చేయి\nస్తున్నవాడు రాజు కొడుకు కావడంతో,\nవాళ్ళేమీ అడ్డుకునే ప్రయత్నం చెయ్య\nలేదు.\nరాజు కొడుకు కోటకు తిరిగివచ్చి\nతండ్రికి జరిగినదంతా చెప్పాడు. రాజుకు\nచాలా ఆశ్చర్యం. కలిగింది. ఆయన\nపండితులను సమావేశపరిచి సంగతి\nచెప్పాడు. కాని, వాళ్ళల్లో ఏ ఒకరూ\nబంగారు గులాబీ పొద అలా మాయమవ\nడానికి కారణం చెప్పలేకపోయారు.\nరాజు కొడుక్కు దాని రహస్యం\nతెలుసుకోవాలన్న పట్టుదల కలిగింది.\nఅందుకు అతడు ఎన్ని దేశాలైనా తిరిగి,\nఆ రహస్యం తెలిసిన వ్యక్తిని కలుసుకోవా\nలనుకున్నాడు.\nఅతడు ఆ పనిమీద దేశాటన చేస్తూ,\nతెలివిమంతురాలని నలుగురూ చెప్పిన\nఒక వృద్ధురాలితో, బంగారు గులాబీల\nపొద గురించి చెప్పాడు. ఆమె అంతా\nవిని. \"ఇందులో ఏదో గొప్ప నిగూఢ\nరహస్యం వున్నది. నువ్వు వెళ్ళే దారిలో\nఒక నగరం వస్తుంది. అక్కడ నీకొక\nమరుగుజ్జువాడు తారసపడతాడు. అతణ్ణి\nఅడిగిచూడు !\" అన్నది.\nవృద్ధురాలు చెప్పినట్టే నగరద్వారం\nదగ్గిర రాజు కొడుక్కు మరుగుజ్జువాడు\nకనిపించాడు. అతడు మరుగుజ్జుకు\nమాయమయ్యే బంగారు గులాబీ పొద\nగురించి వివరంగా చెప్పాడు.\nమరుగుజ్జు తలాడిస్తూ రెండు, మూడు\nక్షణాలు మౌనంగా వూరుకుని, రాజు\nకొడుకుతో, ‘“ఆ రైతుల శ్రమకూ, నిజా\nయితీకీ గుర్తుగా బంగారు గులాబీలపొద\nమొలిచింది. ఆ కారణం వల్ల, బంగారు\nగులాబీలను కోసుకునే హక్కు, వాళ్ళకు\nతప్ప మరెవరికీ లేదు. ఇందుచేత పరాయి\nవాళ్ళెవరూ వాళ్ళ పంటపొలాలనుగానీ,\nగులాబీపొదనుగానీ నాశనం చెయ్యలేరు.\nపొరుగువాడి సంపదచూసి ఈర్ష్యపడ\nకుండా, ఎవరికి వాళ్ళు శ్రమపడి, ఆ\nకష్టార్జితంతో తృప్తిగా బతకాలన్నదే,\nఇందులో వున్న రహస్యం!\" అన్నాడు.\nమరుగుజ్జు యిలా చెప్పగానే రాజు\nకొడుకు సిగ్గుతో తలవంచుకున్నాడు. తను\nఒళ్ళు తెలియని కోపంలో రైతుల పంట\nపొలాలకు చేసిన హానీ అతడికి గుర్తు\nవచ్చింది.\nరాజు కొడుకు మరుగుజ్జుకు తన\nకృతజ్ఞత చెప్పుకుని, అప్పటికప్పు డే\nతిరుగు ప్రయాణం అయాడు. ముందూ\nవెనకా ఆలోచించకుండా తన నౌకర్లచేత\nరైతులకు కలిగించిన నష్టానికి, వాళ్ళను\nక్షమాపణకోరి నష్టపరిహారం యివ్వాలని\nఅతడు నిశ్చయించుకున్నాడు.\nకొద్ది రోజుల తరవాత రాజు కొడుకు\nరైతులున్నచోటుకు వచ్చి. అక్కడ\nకనబడిన దృశ్యం చూసి పరమానందం\nచెందాడు. తన నౌకర్లు నాశనం చేసిన\nపంట పొలాలు పూర్వంలా కళకళ\nలాడుతూ అతడి కంటబడినై.\nబంగారు గులాబీలపొద కూడా యథా\nస్థానంలో వుండి, చూపరులకు వింత కలిగి\nస్తున్నది.",
            "book_page_end": 43
        },
        {
            "title": "ప్రతాప్ సాహసకృత్యాలు",
            "book_page_start": 44,
            "pdf_page_start": 44,
            "pdf_page_end": 49,
            "author": "చందమామ బృందం",
            "genre": "సాహస కథ",
            "moral": "నిజమైన సాహసం, ధైర్యం మరియు స్నేహబంధం కష్టాల నుండి బయటపడటానికి సహాయపడతాయి. దురాశ, స్వార్థం ఎప్పుడూ పతనాన్ని తెస్తాయి.",
            "keywords": [
                "ప్రతాప్",
                "చందూ",
                "బంగారం",
                "సొరంగం",
                "స్నేహం"
            ],
            "characters": [
                "ప్రతాప్",
                "చందూ (కోతి)",
                "మీనా",
                "సిద్ధుడు",
                "దొంగలు",
                "భూస్వామి"
            ],
            "locations": [
                "అరణ్యం",
                "కొండగుహ",
                "నది",
                "సొరంగం"
            ],
            "content": "[అరణ్యంలో అనాధబాలుడుగా, ఒక సిద్ధుడికి దొరికిన\nప్రతాప్, అక్కడే పెరిగి చందూ అనే ఒక కోతి,\nమీనా అన్న ఒక బాలికతో వేస్తం కట్టాడు.]\nప్రతాప్ వున్న అరణ్యం, దారిదోపిడీ దొంగలకు\nస్థావరం. వాళ్ళు ఒకనాడు దారేపోతున్న తీర్థ\nయాత్రికుల మీద పడి, వాళ్ళ డబ్బూ, నగలూ\nఅసహరించారు.\nచెట్టుకొమ్మల చాటున వుండి ప్రతాప్, కోతి\nచందూ యిది చూశారు. వాళ్ళు చాటుగా దొంగ\nలను వెంబడించారు.\nదొంగలు దోచినధనాన్ని ఒక కొండగుహ లో\nదాచి, గుహద్వారానికి ఒక బండరాయిని అడ్డుగా\nపెట్టి, అక్కణ్ణించి వెళ్ళిపోయారు.\nప్రతాప్ గుహ దగ్గిరకు వెళ్ళాడు. దానికి అడ్డుగా\nవున్న పెద్ద రాతిని కదిలించడం వాడికి సాధ్యపడ\nలేదు. కాని, పరీక్షించి చూడగా, రాతికి ఒక\nపక్కన చిన్న సందు కనిపించింది.\nప్రతాప్ సైగ చేయగానే చందూ, ఆ చిన్న\nసందులోంచి గుహలోకి పోయింది. అది ధనం\nవున్న మూట మోయలేక, మూట విప్పి నగలూ\nమొదలైన వాటిని ఒక్కొక్కటిగా తెచ్చి, ప్రతాప్\nముందు పెట్టసాగింది.\nఈ విధంగా కొంతసేపటికి చందూ దొంగలు\nదోచిన ధనాన్నంతా బయిటికి చేర్చి, చివరకు\nమూట కట్టిన వస్త్రాన్ని కూడా తెచ్చి ప్రతాప్కు\nయిచ్చింది.\nయాత్రికులు ఆ రాత్రి ఒక పూటకూళ్ళ ఇంట\nబస చేశారు. తెల్లవారుతూనే, తమకు వచ్చిన\nఆపదకు దుఃఖిస్తూ, తిరిగి ప్రయాణమయ్యారు.\nదారిలో ఒకచోట వాళ్ళకు వెనకనుంచి, “కొంచెం,\nఆగండి!” అన్న కేక వినబడింది.\nవాళ్ళు ఆగారు. ప్రతాప్ పరుగునవచ్చి వాళ్ళకు\nధనం మూట యిచ్చాడు. యాత్రికులకు కలిగిన\nఆనందం\nయింతా కాదు.\nవాళ్ళు\nప్రతాప్కు ఏదైనా బహుమతి యిద్దామనుకునేం\nతలో, వాడు, వేగంగా వెళ్ళిపోయాడు.\nఒకసారి బందిపోట్లను గురించి ముందుగా హెచ్చ\nరించి గ్రామాన్ని రక్షించినందుకు, గ్రామస్థులు\nప్రతాప్కు ఒక మంచి గుర్రాన్ని బహూకరించారు.\nఒకనాడు ప్రతావ్ నదిలో స్నానం చేస్తూ, ప్రవాహ\nవేగానికి ఒక సొరంగంలోకి కొట్టుకుపోయాడు.\nఅక్కడ వాడికి కుప్పలుగా పడివున్న బంగారు\nకాసులు కనిపించినై. వాటిలో ఒక గుప్పెడు\nకాసులు తీసుకుని గ్రామస్థులకు పంచిపెట్టాడు.\nఈ సంగతి పిసినారీ, దుష్టుడూ అయిన ఒక\nభూస్వామికి తెలిసింది. అతడు అతిపేదవాడిలా\nవేషం వేసుకుని ప్రతాప్ దగ్గిరకు పోయి, సాయం\nకోరాడు.\nప్రతాప్కు అతడి మీద జాలి కలిగింది. వాడు\nభూస్వామిని వెంటబెట్టుకుని నది దగ్గిరకు పోయి,\nనదిలో దిగి ఈదుకుంటూ చీకటి సొరంగం కేసి\nవెళ్ళాడు. తరవాత కొన్ని బంగారు కాసులతో\nతిరిగివచ్చి, వాటిని భూస్వామికి యిచ్చాడు.\nభూస్వామి ఆ స్థలాన్ని బాగా గుర్తుపెట్టుకుని,\nఆ రాత్రి నదిలో ఈది సొరంగం ప్రవేశించాడు.\nకాని, కటిక చీకటిలో అతడికి బంగారు కాసులు\nకనిపించకపోగా, దారితప్పి మరొక సొరంగంలోకి\nపోయాడు.\nతిరిగిపోయేందుకు దారి తెలియక భూస్వామి\nరెండు రోజులపాటు అక్కడే చిక్కుపడిపోయాడు.\nతరవాత ప్రాణభీతితో రక్షించండంటూ కేకలు\nపెట్టసాగాడు. కొండ మీద ప్రతాప్తో ఆడు\nకుంటున్న మీనా ముందుగా ఆ కేకలు విన్నది.\nప్రతాప్ ఆశ్చర్యపోతూ, అక్కడ వున్న ఒక\nసొరంగ మార్గంలోకి దిగాడు. ఆశపోతు భూస్వామి\nనిలువెల్లా కంపించిపోతూ, ప్రతాప్ కాళ్ళు పట్టు\nకుని రక్షించమంటూ ప్రార్థించాడు.\nప్రతాప్కు మరొకసారి అతడిపై జాలి కలిగింది.\nభూస్వామి వాడితో, యిక ఏనాడూ ఆ ప్రాంతా\nలకు రానని మాట యిచ్చాడు. ప్రతాప్ అతడి\nకళ్ళకు గంతలు కట్టి, సొరంగ మార్గం నుంచి\nబయిటికి తీసుకువచ్చాడు.\nభూస్వామి, ప్రతాప్ మీద పగబట్టాడు. ఒకనాటి\nసాయంత్రంవేళ వాడు గుర్రం మీద స్వారీ అయి\nపోతూండగా, “రక్షించండి!\" అన్న కేక విని\nపించింది.\nప్రతాప్ అటుకేసి వెళ్ళాడు. హఠాత్తుగా పొదల\nమాటునుంచి భూస్వామీ, అతడి నౌకర్లూ వాణ్ణి\nచుట్టుముట్టి పట్టుకున్నారు.\nభూస్వామి, ప్రతాపన్ను తన మిద్దెమీది గదిలో\nబంధించి, సొరంగంలో బంగారం ఎక్కడ\nవున్నదో చెప్పకపోతే, ప్రాణాలుదక్కవని\nబెదిరించాడు.\nప్రతాప్ నేస్తం చందూ యిదంతా గమనిస్తూనే\nవున్నది. ఆది రాత్రివేళ ప్రతాప్ గదిపై వున్న\nపెంకులు లాగి, ఒక తాడును ప్రతాప్ కేసి\nజార్చింది. దాన్ని పట్టుకుని ప్రతాప్ గదికప్పు\nమీదికి పాకిపోయాడు.\nదిగువునవున్న ఒక స్తంభానికి ప్రతాప్ గుర్రం కట్టి\nవేయబడివున్నది. చందూ కట్టుతాడును కొరికి\nతెంచగానే, ప్రతాప్ పైనుంచి గుర్రం మీదికి\nదూకాడు.\nగుర్రం సకిలించడం విని, భూస్వామి, అతడి\nనౌకర్లూ ఇంటిలోంచి బయిటికి వచ్చారు. వాళ్ళు\nతమ దారిని అడ్డగించే లోపలే ప్రతాప్, చందూలు\nశరవేగంతో అరణ్యం చేరారు.\nగండం గడిచి స్వేచ్ఛగా అరణ్యం చేరడం\nప్రతాప్, చందూలకు చాలా సంతోషం కలిగిం\nచింది. ప్రతాప్ కళ్ళనుంచి వెలువడే ఆనంద\nబాష్పాలను చందూ మృదువుగా తన చేతులతో\nతుడిచింది.\nప్రతాప్ మర్నాటి సూర్యోదయంవేళ, అరణ్యంలో\nతనను పెంచి పెద్ద చేసిన సిద్ధుడి సమాధి దగ్గిరకు\nపోయి భక్తిపూర్వకంగా నమస్కరించి, ప్రార్థిస్తూ\nనిలబడ్డాడు.",
            "book_page_end": 49
        },
        {
            "title": "యువరాజా-నెమిలి",
            "book_page_start": 50,
            "pdf_page_start": 50,
            "pdf_page_end": 54,
            "author": "చందమామ బృందం",
            "genre": "జానపద కథ",
            "moral": "తెలివి మరియు ఉపాయం సోమరితనాన్ని జయించగలవు. ఇతరుల ప్రతిభను ఉపయోగించుకోవడానికి ప్రయత్నించడం అపకారం.",
            "keywords": [
                "యువరాజు",
                "నెమిలి",
                "పాంగో",
                "మూగ",
                "బహుమతి"
            ],
            "characters": [
                "రాజు",
                "యువరాజు",
                "పాంగో",
                "ముసలివాడు",
                "నెమిలి"
            ],
            "locations": [
                "దక్షిణ సముద్రంలోని దీవి",
                "గ్రామం",
                "రాజదర్బారు"
            ],
            "content": "కొన్నివేల సంవత్సరాల కిందట, దక్షిణ\nసముద్రంలోని ఒకానొక దీవిలో, రాజోక\nడుండేవాడు. దీవిలో ఋతువు తప్ప\nకుండా వానలుకురుస్తూ, యితర సమ\nయాల్లో మంచి సూర్యరశ్మి కారణంగా,\nప్రజలు ఆహార సమృద్ధితో సుఖంగా\nజీవిస్తూండేవాళ్ళు. కాని, రాజు మాత్రం\nఎప్పుడూ దిగులుతో కుమిలిపోతూండే\nవాడు. అందుకు కారణం, ఆయన ఒకే\nఒక కుమారుడు మూగవాడు కావడం.\nఆ కుర్రవాడు పుట్టి పెరిగిన, యీ పది\nసంవత్సరాల్లో ఒక్కసారి కూడా మాట్లాడ\nలేదు.\nఅదే ద్వీపంలో మరొక ప్రాంతాన\nపాంగో అనే ఒక యువకుడుండేవాడు.\nవాడు పరమసోమరి, కాని చాలా తెలివి\nగలవాడు. వాడు రోజంతా గ్రామంలో\nతిరుగుతూ, తన మాటకారితనంతో ప్రజ\nలను నవ్విస్తూండేవాడు. అందువల్ల,\nరోజూ ఏదో యింట వాడి భుక్తి గడిచి\nపోతూండేది.\nఇలా కొంతకాలం జరిగాక గ్రామస్థు\nలకు వాడి మీద విసుగుపుట్టి, కష్టపడి\nఏదైనా పనిపాట్లు చేసుకుని తిండి\nసంపాయించమని గట్టిగా హెచ్చరించారు.\nదానితో పాంగో ఆ గ్రామం వదిలి బతుకు\nతెరువుకోసం బయలుదేరాడు.\nవాడు అలా దారిన పో తూ ం డ గా\nమధ్యాహ్నమయింది. ఆకటితో నకనక\nలాడిపోతూ, వాడు చుట్టూకలయచూశాడు.\nదాపుల వాడికొక చిన్న ఇల్లు కనిపించింది.\nవాడా ఇంటికి పోయి తలుపుతట్టాడు.\nఇంటావిడ తలుపు తెరిచి పాంగో\nముఖం కేసి చూస్తూనే, \"మంచి ఆకలి\nమీద వున్నట్టున్నావు రా భోజనం చేద్దువు\nగాని,\" అన్నది.\nపాంగో ఉత్సాహంగా ఇంట్లోకి వెళ్లాడు.\nఇంటావిడ వాడికి అన్నం వడ్డించి, తాను\nవడ్డించుకుని, ఎదురుగా కూర్చుని\nమాటా యీ మాటా చెబుతూ, అక్కడికి\nసమీపంలోనే వున్న దీవినేలే రాజును\nగురించి చెప్పింది.\n\"బాబూ, నువ్వు మన యువరాజు\nమూగవాడన్న సంగతి వినే వుంటావు.\nఅతడికి మాట తెప్పించినవాళ్ళకు రాజు\nగారు యివ్వబోయే బహుమానం ఏమిటో\nతెలుసా ? ఒక గది నిండుగా వున్న పళ్ళూ\nఫలాలూ, యితర రుచికరమైన ఆహార\nపదార్థాలూ; ఇంకొక గదిలో పట్టనంతగా\nవున్న బంగారం, మరొక గదిలో ఎక్కీ\nతొక్కీగా వున్న రంగు, రంగుల విలువైన\nవస్త్రాలూ. కాని, ఏం లాభం! యింత\nవరకూ ఆ బహుమతులు పుచ్చుకున్న\nవాడే లేడు !\" అన్నది ఇంటావిడ.\nపాంగోకు రాజుగారి నుంచి ఆ బహు\nమతులు పుచ్చుకోవాలన్న ఆశ కలిగింది.\nవాడు అక్కడి నుంచి రాజుగారి దర్శనం\nకోసం బయలుదేరాడు. కాని, ఎంత\nఆలోచించినా యువరాజుకు మాట తెప్పిం\nచడం ఎలాగో వాడికి పాలుపోలేదు.\nదారిలో వాడికొక బడుగు ముసలివాడు\nకనిపించాడు. పాంగో ఏనాడూ ' అంత\nబక్క చిక్కివున్న ముసలివాణ్ణి చూసి\nవుండలేదు. అతడి భుజాన చిన్న- ఎండు\nపుల్లలమోపు వున్నది. పాంగోకు అతణ్ణి\nచూసి చాలా జాలికలిగింది.\nవాడు, ముసలివాణ్ణి సమీపించి,\n\"తాతా, మోపు చాలా బరువున్నట్టున్నది.\nనా కివ్వు, తెస్తాను,\" అంటూ పుల్లలమోపు\nఅందుకున్నాడు.\nముసలివాడు, పాంగో కేసి ఆప్యా\nయంగా చూసి, వాడి పక్కనే నడుస్తూ\nకబుర్లాడడం మొదలుపెట్టాడు. మాటల\nసందర్భంలో అతడు, పాంగోను ఎక్కడికి\nవెళుతున్నావని అడిగాడు.\nపాంగో తాను పోతున్న పని చెప్పి,\n\"రాజుగారిచ్చే బహుమానం చాలా విలు\nవైనదే. కాని, యువరాజుకు మాటలు\nతెప్పించడం ఎలాగో, నాకు తెలియడం\nలేదు,” అన్నాడు.\n''ఇంతేనా!'' అంటూ ముసలివాడు\nచిన్నగా నవ్వి, \"నాయనా, ఒక చిన్న పని\nచెపుతాను, ఆ విధంగా చెయ్యి. ముందుగా\nపశుపక్ష్యాదుల్లో, విన్నవాళ్ళకు ఆనంద\nపారవశ్యం కలిగించే, చక్కని స్వరం ఏ\nప్రాణికున్నదో తెలుసుకో. తరవాత, ఆ\nస్వరం యువరాజు వినేలా చెయ్యి.\nదానితో అతడికి ఆ స్వరాన్ని అనుకరించ\nబుద్ధికలిగి గొంతెత్తుతాడు. ఆ విధంగా\nఆతడికి మాటలాడడం అలవడుతుంది,\"\nఅన్నాడు.\nఈ సలహా యిచ్చి అతడు తన పుల్లల\nమోపు తీసుకుని, తన దారిన వెళ్ళి\nపోయాడు.\nపాంగోకు యీ సలహా విని చాలా\nసంతోషం కలిగింది. వాడు నగరం కేసి\nనడుస్తూండగా, ఒకచోట గడ్డిమేస్తూ.\nవాడికొక మేకపోతు కంటబడింది.\nపాంగో దాని దగ్గిరకు పోయి కొమ్ములు\nపట్టుకుని చిన్నగా కుదిపి, \"నిన్ను\nయువరాజు దగ్గిరకు తీసుకుపోతాను.\nఏదీ, నీ పాట వినిపించు!\" అన్నాడు.\nమేకపోతు తల ఎత్తి, ''బా, బా, బే!\"\nఅన్నది కర్ణకఠోరంగా.\nఇది, యువరాజు వినదగ్గ గొంతు కాదు,\nఅనుకుంటూ పాంగో మరి కొంత దూరం\nవెళ్ళేసరికి వాడికి, ఒక గాడిదా, కోడి\nపెట్టా. పందీ కనిపించినై. వాడు, వాటిని,\n\"ఒక చిన్న పాట పాడి వినిపించండి!\"\nఅన్నాడు.\nఅవి మూడూ ఉత్సాహంగా గొంతులెత్తి\nఆరిచిన అరుపులు వింటూనే, పాంగో, ఇవీ\nయువరాజు చెవులబడదగిన స్వరాలు\nకాదనుకుంటూ, మరి కొంత దూరం\nనడిచే సరికి, నేల బారుగా వున్న ఒక\nచెట్టు కొమ్మ మీద బూడిదరంగులో,\nశరీరం మీది ఈకలన్నీ చిందరవందరగా\nవున్న ఒక నెమిలి కనిపించింది.\nపాంగో నెమిలిని. \"నిన్ను యువరాజు\nదగ్గిరకు తీసుకుపోతాను. ఆయనతో\nఏమైనా చెప్పుకుంటావా ?\" అని అడిగాడు.\nనెమిలి తల పైకెత్తి, వాడికేసి\nహుందాగా చూస్తూ, \"నే చెప్పుకోవలసిం\nదేమీలేదు! నేను గొంతెత్తి పాడడం\nప్రారంభిస్తే, అందరూ తన్మయత్వంతో\nతలలూపవలసిందే,\"\nఅని పాడటం\nమొదలు పెట్టింది.\nపాట విని పాంగో అద్భుతం\nచెందాడు. అది, యువరాజు లాంటివాడు\nవినవలసిన కంఠస్వరం లా వాడికి\nతోచింది.\nపాంగో సరాసరి రాజు దగ్గిరకు పోయి,\n\"మహారాజా, యువరాజు మూగతనం\nపోగొట్టే రహస్యం నేను కనుక్కున్నాను.\nతమరు పోటీ ఏర్పాటు చేసి, గొప్పగా\nపాడిన వాళ్ళకు మంచి బహుమతి\nయివ్వండి.\" అన్నాడు.\nరాజు అందుకు ఒప్పుకున్నాడు. పోటీ\nరోజున రాజూ రాణితో పాటు వాళ్ళ\nపరివారం కూడా సమావేశం అయ్యారు.\nపాంగో, మూగ యువరాజును దాపుల\nనున్న ఒక పొదరింటి చాటుకు తీసుకు\nపోయి, \" ఇప్పుడు జరగబోయే పాటల\nపోటీలో, నేను లోగడ ఎరిగివున్న మూడు\nజంతువులూ, రెండు పక్షులూ పాల్గొన\nబోతున్నవి. నువ్వు వాటి పాటలు విని,\nఅద్భుతంగా వున్నదనుకున్న పాటను\nఅనుకరించి పాడాలి.” అని చెప్పాడు.\nముందు గాడిదా, తరవాత మేకపోతూ,\nకోడిపెట్టా పందీ ఒక పా ట పా డి,\nఅంతటితో వూరుకోక, నాలుగూ కంఠం\nకలిపి, వినేవాళ్ళు బాధతో చెవులు\n‘మూసుకునేలా చేసినై.\nఅంతవరకూ కొంచెం దూరంగా వుండి\nవాటి పాటలు వింటున్న బొంత నెమిలి\nముందుకు వచ్చి, గొంతెత్తి పాడనారం\nభించింది. ఆ కంఠస్వర మాధుర్యానికి\nఅక్కడ వున్న వాళ్ళందరూ తన్మయత్వం\nచెందారు.\nఆ సమయంలో - పొదరింటి చాటు\nనుంచి మూగ యువరాజు గొంతెత్తి,\nనెమిలిని అనుకరిస్తూ పాటపాడుతూ\nబయటికి వచ్చాడు. అది చూసి రాజూ,\nరాణీతో పాటు అందరూ పరమానందం\nచెందారు. నెమిలి కూడా యువరాజు\nకంఠస్వరానికి ఆశ్చర్యపోతూ, తాను\nమరొకసారి పాడబోయింది కాని, దాని\nగొంతులోంచి ఖెక్ అన్న ధ్వని మాత్రం\nవెలువడింది.\nనెమిలి కోపంగా \" మోసం! మోసం!\nఎవరో మధురమైన, నా కంఠస్వరాన్ని\nమాయం చేశారు !'' అంటూ దీనంగా కేక\nపెట్టింది.\nరాజు జాలిగా ఒకసారి నెమిలి కేసి\nచూసి పాంగోతో, “నువ్వు, యువరాజుకు\nచేసిన మేలుకు కృతజ్ఞుణ్ణి. అందుకు నీకు\nతప్పక బహుమానం యిస్తాను. కాని,\nనువ్వు\nనెమిలికి చేసిన అపకారానికి\nదండన తప్పదు. గది నిండుగా వున్న\nబంగారం, నీకిస్తున్నాను. విలువైనరంగుల\nదుస్తులు మాత్రం నెమిలివి ! ఆ విధంగా,\nతన శ్రావ్యమైన కంఠస్వరం కోల్పోయినా\nనెమిలి, పక్షిజాతిలో అత్యంత సౌందర్య\nరాశిగా కలకాలం వుంటుంది!\" అన్నాడు.\nఈ విధంగా అతి పేదవాడైన `పాంగో\nశ్రీమంతుడయ్యాడు, మూగవాడైన యువ\nరాజుకు మాటలు వచ్చినై బూడిద\nరంగు వర్ణంతో, కురచ ఈకలతో చూడ\nటానికి ఎబ్బెట్టుగా వుండే నెమిలి, పక్షులకు\nరాణి అయింది.",
            "book_page_end": 54
        },
        {
            "title": "ఛత్రపతి శివాజీ-1",
            "book_page_start": 55,
            "pdf_page_start": 55,
            "pdf_page_end": 58,
            "author": "చందమామ బృందం",
            "genre": "చరిత్ర",
            "moral": "ధైర్యం, సాహసం, తెలివితేటలు చరిత్రలో గొప్ప నాయకుడిగా నిలబెడతాయి. శత్రువుల పన్నాగాలను ముందుగానే పసిగట్టే సామర్థ్యం ముఖ్యం.",
            "keywords": [
                "శివాజీ",
                "అఫల్ ఖాన్",
                "ఔరంగజేబు",
                "మహారాష్ట్ర",
                "పులిపంజాలు"
            ],
            "characters": [
                "ఛత్రపతి శివాజీ",
                "జిజీయాబాయి",
                "దాదాజీ",
                "రామదాసు",
                "అఫల్ ఖాన్",
                "షయిస్తఖాన్",
                "ఔరంగజేబు",
                "శంభూజీ"
            ],
            "locations": [
                "పూనా",
                "బిజాపూర్",
                "ఆగ్రా"
            ],
            "content": "మొగల్ సామ్రాజ్యాన్ని గడగడలాడిం\nచిన వీరశివాజీ 1627వ సంవత్సరంలో\nజన్మించాడు. . శివాజీ తండ్రి షాజీ,\nబిజాపూర్ సుల్తాన్ ఆస్థానంలో జాగీరు\nదారుగా వుండేవాడు. అయినా, శివాజీ\nబాల్యం పూనాలో తల్లి జిజీయాబాయి,\nకుటుంబ మిత్రుడు దాదాజీ సంరక్ష\nణలో గడిచింది.\nబాలుడుగా వున్నప్పుడే శివాజీ అద్భుత\nమైన ధైర్యసాహసాలను ప్రదర్శించి,\nదాపునవున్న కొండ ప్రజలైన మావళీల\nఅభిమానానికి పాత్రుడయ్యాడు. క్రమ\nక్రమంగా వాళ్ళు శివాజీని తమ నాయ\nకుడుగా భావించసాగారు.\nధైర్యశాలి అయినప్పటికీ శివాజీలో\nఏమాత్రం గర్వం వుండేది కాదు. మత\nవిషయాలపట్ల ఆయనకు చాలా అభి\nమానం వుండేది. ఆ కాలంలో —\nప్రజలలో ఐకమత్యాన్ని, మతాభి\nమానాన్ని రేకెత్తించిన ప్రముఖ సాధువు\nరామదాసుపట్ల శివాజీకి ఎనలేని గౌరవాభి\nమానాలు వుండేవి.\nఅచిరకాలంలోనే శివాజీ చిన్న సైన్యాన్ని\nసమకూర్చుకున్నాడు. సైనికులు\nశివాజీ పట్ల అచంచలమైన భక్తివిశ్వా\nసాలను ప్రదర్శించేవారు. వారి\nసాయంతో శివాజీ బిజాపూర్ సరిహద్దు\nలలో వున్న కోటలనూ, దుర్గాలనూ\nఒక్కొక్కదానిగా తన వశం చేసుకో\nసాగాడు. ఈ విషయం తెలియగానే\nబిజాపూర్ సుల్తాన్, శివాజీని అణచ\nడానికి తన సై న్యాధికారి అఫల్ ఖాన్ను\nపంపాడు.\nఅఫల్ ఖాన్ పెద్ద సైనికబలాన్ని\nశివాజీ సైన్యం చిత్తుచిత్తు చేసింది.\nఆఖరికి . ఆఫీల్ ఖాన్ శివాజీని ఒక\nఏకాంత ప్రదేశంలో కలుసుకోడానికి\nసమ్మతించాడు. నిర్ణీత సమయానికి\nఅనుకున్న ప్రదేశంలో ఇరువురు\nప్రత్యర్థులూ ఎదురెదురుగా రాసాగారు.\nశివాజీని కౌగిలించుకోడానికి చేతులు\nచాచుతున్నట్టు నటించి, అతడి గొంతు\nనులము చూశాడు, ఆఫ్గల్ ఖాన్.\nకాని ఈ కుట్రనంతా ముందుగానే\nఊహించి, అందుకు సిద్ధంగా వెళ్ళిన\nశివాజీ, తన ఎడమచేతికి తగిలించుకుని\nవచ్చిన పులిపంజాలాంటి ఇనుప కవ\nచంతో అఫల్ ఖాన ను, కింద పడగొట్టి\nచంపాడు.\nశివాజీ మొగల్ సరిహద్దు ప్రాంతాలను\nజయించడం ప్రారంభించగానే, ఔరంగ\nజేబు తన సేనానాయకుడైన షయిస్త\nఖాను, సైన్యంతో శివాజీమీదికిపంపాడు.\nమహారాష్ట్రుల కోటలను చాలావరకు\nమళ్ళీ ఆక్రమించిన షయిన్త ఖాన్,\nపూనాలోని శివాజీ రాజధానిని కూడా\nపట్టుకున్నాడు. ఒకనాటి రాత్రి జరిగిన\nపెళ్ళి ఊరేగింపుతో, శివాజీ, అతని\nఅనుచరులూ షయిస్తఖాన్ శిబిరం కేసి\nబయలుదేరారు.\nశివాజీ, ఇరవైమంది అతని అను\nచరులూ, హఠాత్తుగా శిబిరం మీదికి\nదాడి జరిపారు. దూసిన కత్తితో శివాజీ,\nషయిస్తఖాన్ వున్న గది లోపలికి జొర\nబడ్డాడు. అతణ్ణి చూడగానే మొగల్\nసైన్యాధిపతి కి టి కీగుండా పారి\nపోయాడు. కాని, అతని చేతిలోని\nమూడు వేళ్ళు శివాజీ కత్తివేటుకు\nతెగిపోయాయి.\nఔరంగజేబు పక్షం నుంచి రాజా\nజైసింగ్, శివాజీతో రాజీరాయబారాలు\nనడిపాడు. - సకలవిధ రక్షణా సమ\nకూరుస్తామన్న హామీతో చర్చలు జరప\nడానికి సగౌరవంగా శివాజీని ఆగ్రాకు\nఆహ్వానించాడు జైసింగ్. తన కుమా\nరుడు శంభూజీతో కలిసి శివాజీ ఆగ్రా\nచేరాడు. అక్కడ ఆయనకు సరైన\nగౌరవం చూపకపోయేసరికి ఎదురు\nతిరిగాడు.\nతండ్రీ కొడుకులు ఒక ఇంట్లో బంధించ\nబడ్డారు. రక్షణ ఏర్పాట్లన్నీ పకడ్బందీగా\nఏర్పాటు చేశారు. తన బలమైన\nశత్రువు దొరికిపోయాడని ఔరంగజేబు\nపరమానందం చెందాడు. శివాజీ జబ్బు\nపడ్డట్టు నటిస్తూ, పుణ్యకార్యంగా\nపెద్ద సంచీలలో తినుబండారాలను\nపేదలకు పంచడానికి పంపుతూ వుండే\nవాడు. రోజు రోజుకీ ఈ సంచీల సంఖ్య\nఎక్కువ కాసాగింది.\nఒకనాడు శివాజీ, శంభూజీ తినుబండా\nరాల\nసంచీలలో చేరి ఖైదునుంచి\nబయటపడ్డారు. అలవాటు ప్రకారం\nకాపలావాళ్ళు ఆ మూటలను బయటకు\nపంపడానికి అడ్డు చెప్పలేదు. ఔరంగ\nజేబుకు ఈ విషయం ఆలస్యంగా తెలియ\nవచ్చింది.\nనన్యాసులవేషం ధరించి, తండ్రి\nకొడుకులు ఆగ్రా వదిలారు. నగర పాలి\nమేరల్లో శివాజీ అనుచరులు గుర్రాలతో\nసిద్ధంగా వున్నారు.కొన్ని రోజులలో శివాజీ,\nశంభూజీ పునాలో వున్న తన పరి\nవారాన్ని చేరుకున్నారు. శివాజీని శాంత\nపరచి మంచి చేసుకోడం కోసం,\nఔరంగజేబు అతనికి 'రాజా' అన్న\nబిరుదు యిచ్చాడు.",
            "book_page_end": 58
        }
    ],
    "statistics": {
        "total_stories": 10,
        "author_counts": {
            "ఎమ్. వి. వి. సత్యనారాయణ": 1,
            "చందమామ బృందం": 6,
            "వసుంధర": 1,
            "జొన్నలగడ్డ రత్న": 1,
            "బొమ్మిడి అచ్చారావు": 1
        },
        "genre_counts": {
            "నీతి కథ": 2,
            "సాహస కథ": 2,
            "బేతాళ కథ": 1,
            "హాస్యం": 1,
            "జాతక కథ": 1,
            "జానపద కథ": 2,
            "చరిత్ర": 1
        }
    }
}