{
    "book_id": "చందమామ_1983_05",
    "stories": [
        {
            "title": "పీసినారి పిశాచం",
            "book_page_start": 8,
            "pdf_page_start": 8,
            "pdf_page_end": 12,
            "author": "మాచిరాజు కామేశ్వరరావు",
            "genre": "ఫాంటసీ, హాస్యం",
            "moral": "అతి పిసినారితనం హానికరం. సమస్యలకు పరిష్కారం అనాలోచితంగా కాకుండా, తెలివిగా ఆలోచించాలి.",
            "keywords": [
                "పిసినారి",
                "దయ్యం",
                "భార్య",
                "సున్నిఉండలు",
                "నగలు"
            ],
            "characters": [
                "పీతాంబరం",
                "కామాక్షి",
                "ఆడపిశాచం"
            ],
            "locations": [
                "పీతాంబరం ఇల్లు",
                "చింతచెట్టు"
            ],
            "content": "పీతాంబరానికి పిసినారి అని పెద్ద పేరు. అతడి పిసినారితనం గురించి, ఊళ్ళోని జనం కథలుగా చెప్పుకునేవాళ్ళు.\nఅతడి భార్య కామాక్షి కాపురానికి వచ్చాక, ఆమె నాలుక చవిచచ్చి పోయింది. రెండు పూటలా మాగాయతో భోజనం, నీళ్ళమజ్జిగతాగడం! అయితే, కామాక్షి స్వతహాగా చాలా నెమ్మదస్థురాలు కావడంతో, అన్నిటికీ సర్దుకు వస్తున్నది.\nతన దుకాణానికి కావలసిన సరుకుల కోసం, పీతాంబరానికి తరచూ పట్నం వెళ్ళవలసిన పని తగులుతూండేది. ఒక సారి అతను అలాగే పట్నం వెళ్ళి, మర్నాటి ఉదయం ఇంటికి వచ్చాడు. తలుపు తెరిచిన కామాక్షి ముక్కున తళుక్కుమంటూ, కొత్త ముక్కుపుడక మెరిసింది.\nపీతాంబరం ఒక్క క్షణం ఆశ్చర్య పోయి, అంతలోనే పట్టరాని కోపంతో, “ముక్కెర ఎప్పుడు చేయించావే, కోతి మొహమా ? చూస్తుంటే, నా ఇల్లు గుల్ల చేస్తున్నట్టున్నావు!\" అన్నాడు.\n\"ఉష్, అంత పెద్దగా అరవకు. లోపలికి వచ్చాక సంగతంతా చెబుతాను!' ' అన్నది కామాక్షి చిన్నగొంతుతో.\nపీతాంబరం కస్సుబుస్సులాడుతూ లోపలికి రాగానే, ఆమె అతడికి యిలా చెప్పింది :\nకామాక్షికి మినపసున్ని అంటే మహా ప్రీతి. అయితే, పెళ్ళయిన యీ ఐదేళ్లుగా ఆమె సున్ని ఉండల మొహం చూడలేదు. ఆ కారణంగా ఆమె, భర్త పట్నం వెళ్ళ గానే తన దగ్గిరున్న కొద్దిపాటి డబ్బుతో మినుములు, బెల్లం, నెయ్యి కొని తెచ్చింది.\nఈ సున్ని ఉండల సంగతి ఇరుగుపొరు గుకు కూడా తెలియకూడ ద ను కు ని, కామాక్షి · ఊరు బాగా మాటుమణిగాక మినుముల్ని దోరగా వేయించి విసిరి, బెల్లం మెత్తగా తరిగి పిండిలో వేసి, కాచిన నెయ్యి పోసి సున్ని ఉండలు నొక్కసాగింది.\n\"ఇన్నాళ్ళూ. ఈ ఇంట మాగాయ కంపుతో వాంతి వచ్చేలా వుంది. సున్ని ఉండల వాసనతో, పోయే ప్రాణం తిరిగి వచ్చింది. ఇంత ఘుమఘుమలాడే వాసనకు తగ్గ రుచివుండే వుంటుంది! నాకూ నాలుగు సున్ని ఉండలు పెట్టవూ ?\" అంటూ ఒక ఆడపిశాచి గదిలో ప్రత్యక్షమైంది.\nపిశాచాన్ని చూడగానే కెవ్వుమని గుడ్లు తేలవేసింది, కామాక్షి.\n“భయపడకు, కామాక్ష! నేను పరాయి దయ్యాన్నేం కాదు: మీ పెరట్లో వున్న చింతచెట్టు మీద వుంటున్నాను, \" అన్నది పిశాచి సౌమ్యంగా.\nఆ మాటలతో కామాక్షి భయాన్నుంచి తేరుకుని, గబ గబా నాలుగు సున్ని ఉండలు ఒక పళ్ళెంలో పెట్టి, పిశాచానికి యిచ్చింది.\nపిశాచం ఆనందంతో రాగాలు తీస్తూ, సున్ని ఉండలు తిని, \"అప్పుడప్పుడూ యిలా పిండివంటలుచేసి, నన్ను పిలుస్తూ వుంటావుగదా ? ఆ పని నీ భర్త ఇంట లేనప్పుడే చేస్తూ వుండు. నాకు మగజీవా లంటే తగనిభయం, నీ రుణం ఉంచు కోనులే.” అంటూ పిశాచం కనబడకుండా పోయింది.\nఅది వెళ్ళాక చూస్తే, సున్ని ఉండల పళ్ళెంలో మెరుస్తూ ముక్కెరవున్నది!\nకామాక్షి భర్తకు యిలా చెప్పి, \"చూశావా మన ఖర్చుకు వందరెట్లు లాభం వచ్చింది,\" అన్నది.\nఅంతా విన్న పీతాంబరానికి కళ్ళు మెరిశాయి. అతడు యింతకాలంగా పిండి వంటలు చేయనందుకు భార్యను తిట్టి, \"ఇకనుంచయినా అప్పుడప్పుడూ పిండి వంటలు చేస్తూ, పిశాచాన్ని పిలుస్తూండు. ఏం చేసినా దానివరకే! ఆ సంగతి బాగా గుర్తుంచుకో,\" అంటూ గట్టిగా హెచ్చ రించాడు.\nఆ రోజు నుంచీ పీతాంబరం అవసరం అయిన పనులేం లేకపోయినా, పిశాచం కోసం రాత్రివేళల్లో అక్కడా యిక్కడా తిరిగి వస్తూండేవాడు కామాక్షి క్రమంగా చేతులకు గాజులూ, చెవులకు జూకాలూ, వేళ్ళకు నాలుగైదు ఉంగరాలూ సంపా యించుకున్నది.\nఅయితే, పీతాంబరానికి యిందువల్ల తృప్తి కలగలేదు. అతడికి పిశాచాన్నుంచి పెద్ద మొత్తంలో ధనం సంపాయించాలని వున్నది. ఆ ఆశతో అతడు రోజూ చీకటి పడేవేళ చింతచెట్టు కింద నిలబడి, \"ఓఁ, ఆడపి శాచమా, నీది ఎంతటి ఉదారబుద్ధి! నా భార్యను సొంత కూతురు కన్న ఎక్కువగా చూసుకుంటున్నావు. నాకూ ఒకసారి కనిపించు,\" అని చేతు లెత్తి మొక్కుతూండేవాడు.\nఇంత చేసినా పిశాచం అతడి కంట బడలేదు. ఎలాగయినా పిశాచాన్ని కలుసుకుని, దాన్నుంచి పెద్ద మొత్తం సంపాయించాలనుకుని పీతాంబరం ఒక రోజున భార్యతో తాను పట్నం పోతున్నట్టు అబద్ధం చెప్పాడు.\n\"అలాగే వెళ్ళిరండి! పిశాచానికి కొబ్బరి పాయసం అంటే చాలా యిష్టం. ఈ రాత్రికి అది చేస్తాను,\" అన్నది కామాక్షి.\nభార్య వంటగదిలోకి పోగానే, పీతాంబరం చప్పున అటక ఎక్కి కూర్చు న్నాడు. కొద్దిసేపటికి యాలకుల వాసనతో ఘుమఘుమలాడుతూ పాయసం తయా రైంది. ఆ సరికి చీకటిపడి బాగా' పొద్దు పోయింది.\nకామాక్షి పాయసం గిన్నెను మధ్య గదిలో పెట్టుకుని ఆవురావురుమంటూ తినసాగింది అటక మీద వున్న పీతాంబరం భార్య పిశాచం కోసం కొంత మిగులుస్తుందనుకున్నాడు. కాని, ఆమె మొత్తం తినేసింది.\nఇది చూసిన పీతాంబరం ఆవేశం పట్ట లేక, ఆటక మీదినుంచి కిందికి దూకి, \"అంత ఖరీదైన పాయసం అంతా తినే స్తావా ! కడుపు నింపుకోవాలంటే మాగాయ మెతుకులు చాలవా? ఇప్పుడు పిశాచం వస్తే, ఏం పెడతావు?\" అంటూ భార్యను గద్దించాడు.\nకామాక్షి వెలవెలపోయి కళ్ళ నీళ్ళు పెట్టుకుని, \"పిశాచం లేదు ప్రేతం లేదు — మాగాయ ముద్దలు మింగలేక, యీ నాటకం ఆడాను. పదిమంది ఇంట పడి తిన్నా తరగని ఆస్తి మనది! \" అన్నది.\nపీతాంబరం భార్య మాటలు నమ్మలేక, “అయితే, ఆ నగలన్నీ నీకెలావచ్చినై ? \" అని అడిగాడు.\n\"అవన్నీ పూతబంగారం నగలు,\" అన్నది కామాక్షి.\nపీతాంబరం కళ్ళెర్రచేసి, పళ్ళు కొరు కుతూ తలుపు పక్కన వున్న దుడ్డుకర్ర చేతికి తీసుకునేంతలో, “ ఆగాగు! ఒళ్ళు మరిచిన ఆవేశం కీడుకు దారి తీస్తుంది!\" అంటూ ఒక ఆడపిశాచం అత డి ముందుకు వచ్చింది.\nదాన్ని చూస్తూనే పీతాంబరంతోపాటు కామాక్షి కూడా నిలువునా వణికిపో సాగింది. పిశాచం వాళ్ళకు భయపడ వద్దని చెప్పి, పీతాంబరంతో, “ నీ భార్య ఆడిన నాటకంలో కొంత నిజం లేకపో లేదు. నా నివాసం మీ పెరటి చింతపైనే,\" అన్నది.\nఆ మాటలతో కొద్దిగా ధైర్యం తెచ్చు కున్న పీతాంబరం, \" అద్దె బాధ వుండ దని చింతచెట్టుపై చేరావా ? మా భార్యా భర్తల తగువుల్లో, నీకేం పని ? పో, యిక్కణ్ణుంచి,\" అన్నాడు.\n\" అలాగే పోతాను. కాని, పోయే ముందు కామాక్షంటే నాకున్న అభిమానం కొద్దీ రెండు మాటలు చెప్పదలిచాను. బతికున్న రోజుల్లో, నేను నీకన్న పిసిని గొట్టును. నా భర్త సంపాదన అంతా దాచిపెట్టి, ఇంటిల్లిపాదికి కారం మెతు కులూ, పచ్చిపులుసూ పోసేదాన్ని. దాచిన డబ్బు దొంగలు తస్కరించుకుపోయారు. ఆ బెంగతో చచ్చి పిశాచాన్నయాను. నేను చచ్చినందుకు బాధపడినవాళ్ళు లేక పోవడం, నాకు పెద్ద బాధ అనిపించింది. పిసినారితనం అనేది ఒక పిశాచిలాంటిది! దాన్ని వదిలించుకోవడం మనిషికి అసాధ్యం ఏం కాదు. మనిషికి పొదుపు అవసరం; అయితే అది పిసినారితనం కాకూడదు,\" అన్నది పిశాచం.\nపీతాంబరం ఆ మాటలు విని, తనూ పిశాచి అయిపోయినట్టు ఊహించుకుని వణికిపోయాడు. అతడు పిశాచికి రెండు చేతులూ జోడించి, \" నీ మేలు జన్మలో మరవను! ముందు, ముందు నేను మరొక పిసినారిపిశాచంగా, ఆ చింత మీద చేరకుండా కాపాడావు.” అన్నాడు.\n\"ఇన్నాళ్ళకు ఒక మంచి పని చేశాను. నాకు చాలా సంతోషంగా వుంది, '' అంటూ పిసినారి పిశాచం నవ్వుతూ కిటికీలోంచి పెరట్లోకి వెళ్ళిపోయింది.\nపీతాంబరం భార్యతో, \"నన్ను క్షమించు, కామాక్షి ! ఇన్నాళ్ళూ నిన్ను చాలా కష్టపెట్టాను. ఆ పాత పీతాంబరాన్ని మర్చిపో. ఈ రోజే మనిద్దరికీ పెళ్ళయిం దని అనుకుందాం,” అన్నాడు.\nఆ మాటలకు కామాక్షి పరవశించి పోయి, భర్త పాదాలను కళ్ళకద్దుకున్నది.",
            "book_page_end": 12
        },
        {
            "title": "ముగ్గురు",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "నీతి కథ",
            "moral": "అనైతికత, దురలవాట్లు, అహంకారం మరియు అన్యాయం చివరికి దుఃఖాన్ని, దరిద్రాన్ని కలిగిస్తాయి. కష్టపడి పని చేయడం, కుటుంబ విలువలు గౌరవించడం ముఖ్యం.",
            "keywords": [
                "సోదరులు",
                "ఆస్తి",
                "అహంకారం",
                "న్యాయం",
                "కష్టం"
            ],
            "characters": [
                "ముసలి వర్తకుడు",
                "జీవదత్తుడు",
                "లక్షదత్తుడు",
                "పింగళుడు",
                "తల్లి",
                "దుకాణదారు"
            ],
            "locations": [
                "అవంతీనగరం",
                "న్యాయస్థానం",
                "నది"
            ],
            "content": "పూర్వం అవంతీనగరంలో, ఒక ముసలి వర్తకుడుండేవాడు. అతడు వయసులో వుండగా, ఖండాంతరాల్లోని అనేక దేశాలు తిరిగి, ఓడవర్తకం వల్ల చాలా ధనం గడించాడు. కాల క్రమాన వయసు ముదిరి, వృద్ధాప్యం మీద పడుతూండగా, అతడు తన వ్యాపారాన్ని కొడుకులకు అప్పగించాలని ప్రయత్నించాడు. కాని, అతడి ముగ్గురు కొడుకుల్లో పెద్దవాళ్ళయిన జీవదత్తుడూ, లక్షదత్తుడూ ఎందుకూ పనికిరానివారుగా తయారయారు.\nవాళ్ళు దురలవాట్లకు లోనై, యింటి పట్టునే వుండేవాళ్ళుకాదు. మూడవవాడైన పింగళుడికి యింకా యిరవై ఏళ్ళయినా నిండలేదు. ముసలివర్తకుడు దిగులుతో మంచం పట్టి, మరణించే ముందు, తన యావదాస్తినీ ముగ్గురు కొడుకులకూ, భార్యకూ సమంగా పంచి యిచ్చాడు.\nతండ్రి మరణించగానే, పెద్దవాళ్ళయిన జీవదత్తుడూ, లక్షదత్తుడూ తమకు సంక్ర మించిన ఆస్తిని, విచ్చలవిడిగా ఖర్చుపెట్ట సాగారు. తన పెద్దకొడుకులు యిద్దరూ నిష్ప్రయోజకులని గ్రహించిన తల్లి, తన వాటాకు వచ్చిన ఆస్తితో చిన్నవాడైన పింగళుడి యింటికి వెళ్ళి, అక్కడే వుండ సాగింది.\nజీవదత్తుడూ, లక్షదత్తుడూ తమ చేజిక్కిన డబ్బు అయిపోగానే, తల్లిని వెతుక్కుంటూ, పింగళుడి యింటికి వచ్చారు. పింగళుడు అన్నలను చాలా ఆదరంతో ఆహ్వానించాడు. కాని, వాళ్ళిద్దరూ వస్తూనే పింగళుడిని గట్టిగా కసిరి కొట్టి, గబగబా తల్లి దగ్గరకు వెళ్ళి, ఆమెను తమ యింటికి రావలసిందిగా అడిగారు.\nతనంటే, ఏమాత్రం గౌరవం గాని, ప్రేమగాని లేని పెద్దకొడుకు లిద్దరూ తనను వాళ్ళ ఇంటికి రమ్మని అడగటంలో వున్న రహస్యం ఏమిటో ఆమె గ్రహిం చింది. భర్త యిచ్చిపోయిన ధనంకోసం, వాళ్ళు తనమీద లేని ప్రేమ నటిస్తున్నారు. అందుకని ఆమె కొడుకు లిద్దరితో కొంచెం సేపు మంచిగా మాట్లాడి, \"మీరిద్దరూ పెద్దవాళ్ళు, మీ బ్రతుకు మీరు బ్రదగ్గ లరు. పింగళుడు అలా కాదు. వాడి కింకా పసితనమే వదలలేదు. కనుక, నేను వాడి దగ్గిరే వుండటం, అన్నివిధాలా బావుంటుంది.\" అన్నది.\nదానికి పెద్దవాళ్ళిద్దరూ మండిపడి, \"సరే, నువ్వు వాడి దగ్గిరే వుండు, మా అభ్యంతరం ఏమీ లేదు. కాని, మా తండ్రి నీ పేర పెట్టిపోయిన ఆస్తిలో మా భాగం మాకు యిచ్చెయ్యి,” అన్నారు.\n“నే బ్రతికుండగానే, దాంట్లో మీకు భాగం ఎలా వస్తుంది ?\" అన్నది తల్లి ఆశ్చర్యపోతూ.\n\"ఆ భాగం యిప్పుడు కాకపోతే, తర వాత మాకు దక్కుతుందన్న ఆశ లేదు. ఆ డబ్బు కాస్తా కాజేసి, పింగళుడు నిన్ను అయిపూ అజా లేకుండా చేస్తే, మేము ఏం కావాలి?\" అన్నారు పెద్దకొడుకులు.\nఅన్నలు యీ విధంగా మాట్లాడటం, పింగళుడికి చాలా అవమానకరంగా తోచింది. అతడు తల్లి దగ్గరకు వెళ్ళి \"అమ్మా, నువ్వు కావాలంటే, అన్నయ్యల దగ్గిరికే వెళ్ళు. నీ ఆస్తిలో ఒక దమ్మిడీ కూడా నా కవసరం లేదు.” అన్నాడు.\nతల్లి అందుకు అంగీకరించలేదు. దానితో పెద్దకొడుకు లిద్దరూ పట్టరాని కోపంతో తల్లిని కర్రలతో మోదసాగారు. చిన్నవాడైన పింగళుడు అడ్డుపడ్డాడు.\nదానితో వాళ్ళు మరింత రెచ్చిపోయి, వాణ్ణి చావ చితకబాదారు.\nతల్లి ఎట్లాగో యింటినుంచి బయటపడి, యిరుగు పొరుగు వాళ్ళను పిలుచుకు వచ్చింది. వాళ్ళు పెద్దకొడుకు లిద్దర్నీ గట్టిగా చీవాట్లు పెట్టారు. దానితో జీవ దత్తుడూ, లక్షదత్తుడూ యింటి నుంచి బయటికి పోతూ, “మేం లోకజ్ఞానం లేని అర్భకులం కాదు. మీ యిద్దర్నీ న్యాయ స్థానానికి పిలిపిస్తాం. ఆస్తి ఎక్కడికి పోతుందో చూస్తాం,\" అన్నారు.\nవారం తిరక్కుండానే. జీవదత్తుడూ, లక్షదత్తుడూ అన్నంత పనీ చేశారు. వాళ్ళు న్యాయస్థానంలో తల్లి మీదా, తమ్ముడి మీదా వ్యాజ్యం వేశారు. దానితో తల్లికీ, పింగళుడికీ న్యాయస్థానం నుంచి పిలుపు వచ్చింది. వాళ్ళు న్యాయస్థానానికి వెళ్లారు. న్యాయాధిపతి పెద్దవాళ్ళిద్దరి దగ్గిరా లంచం తీసుకుని వున్నవాడవటంచేత, తల్లికీ, పింగళుడికి వ్యతిరేకంగా తీర్పు చెప్పాడు.\nపింగళుడు తనకూ, తల్లికీ అన్యాయం జరిగిందని పై న్యాయస్థానానికి మొరపెట్టు కున్నాడు. నెల రోజులు న్యాయస్థానం చుట్టూ తిప్పి న్యాయాధిపతి చివరకు తల్లికీ పింగళుడికి అనుకూలంగా తీర్పు యిచ్చాడు.\nతీర్పు తమకు అనుకూలంగా జరిగినా, మధ్యవర్తులమంటూ వచ్చి. రాజీరాయ బారాలు జరిపినవారికీ, న్యాయవాదులకూ పెద్ద మొత్తాలు యివ్వటం ద్వారా పింగ ళుడూ, తల్లీ ఆస్తి అంతా పోగొట్టుకున్నారు.\nజీవదత్తుడూ, లక్షదత్తుడూ కూడా కటిక దరిద్రులైపోయారు. వాళ్ళిద్దరూ యిక పొట్ట గడిచే మార్గం లేక, వీధుల వెంట తిరుగుతూ బిచ్చం ఎత్తసాగారు.\nపింగళుడు తమకు కలిగిన దుర దృష్టానికి చింతించలేదు. అతడు తల్లికి ధైర్యం చెప్పి, ఒక వల తీసుకుని చేపలు పట్టేందుకు నదికి వెళ్ళాడు. చేపలు పట్టే వృత్తికి కొత్తవాడయినా పింగళుడు ఆ సాయంత్రం వరకూ నదిలో వల వేసి చాలా చేపలు పట్టగలిగాడు. వాటిని బజారులో అమ్మి, ఆ డబ్బుతో ఒక దుకాణదారు దగ్గిర, ఇంటికి కావలసిన సంబారాలన్నీ కొన్నాడు.\nఈ విధంగా పింగళుడు పగలల్లా కష్టించి చేపలుపట్టి, అవి అమ్మగా వచ్చిన డబ్బుతో సుఖంగా కాలం గడుపు తున్నాడు. కొద్ది రోజులకే యీ సంగతి అన్న లిద్దరికీ తెలిసింది. వాళ్లు పింగళుడు నదికి వెళ్ళిన సమయంలో బావురుమని ఏడుస్తూ తల్లి దగ్గిరకు వచ్చి, ఆకలితో మలమల మాడిపోతున్నామని మొరపెట్టు కున్నారు. లోగడ తనకు ఎంత అన్యాయం చేసివున్నా, పుత్రప్రేమ కొద్దీ, అవన్నీ మరిచిపోయి, తల్లి వాళ్ళిద్దరకూ చక్కని భోజనం పెట్టింది.\nజీవదత్తుడూ, లక్షదత్తుడూ తల్లికి కృతజ్ఞత చెప్పుకుని, గతంలో తాము చేసిన అన్యాయాలకు పశ్చాత్తాపం వెలి బుచ్చారు. తల్లి కూడా వాళ్ళమీద జాలి తలిచి, తమ్ముడు లేని సమయంలో రోజూ వచ్చి, అన్నం తిని పోవలసిందని వాళ్లకు చెప్పింది. పనిపాట్లు చేసుకుని గౌరవంగా బ్రతకటానికి వళ్ళు వంగని పెద్ద వాళ్ళిద్దరూ, యిందుకు చాలా సంతో షించి, కేరింతలు కొడుతూ వీధిలోకి వెళ్లి పోయారు.\nపింగళుడికి యివేమీ తెలియవు. అతడు ప్రతి దినం సూర్యోదయంతోపాటే లేచి వల తీసుకొని నదికి పోతూండేవాడు. ఒకనాడు, ఎందుకనో అతడు ఎంతసేపు నదిలో వల వేసినా ఒక్క చేప కూడా పడిందికాదు. ఏమా దురదృష్టం అనుకుంటూ, అతడు సూర్యాస్తమయం వరకూ ప్రయత్నించి, ఏమీ దొరకక, వల భుజాన వేసుకుని దిగాలుపడి యింటి మార్గం పట్టాడు. దారిలో ప్రతి దినం అతడు సామాను కొనే దుకాణంవాడు. ఆ రోజు ఫింగళుడు దుకాణం దగ్గిరకు రాకుండా పోవటం చూసి, అతడిని కేక వేశాడు.\nపింగళుడు దుకాణంవాడి దగ్గిరకు పోయి, ఆ రోజు తనకు నదిలో ఒక్కగా నొక్క చేప అయినా దొరకలేదనీ, అందు వల్ల తన దగ్గిర డబ్బు ఏమీ లేదనీ చెప్పాడు. ఆ మాటలు వింటూనే దుకాణం వాడు నవ్వి \"నీకు అవసరమైన సంబా రాలన్నీ రోజూ యిక్కడే కొనుక్కు పోతూండేవాడివి గదా! అలాంటప్పుడు, ఈ రోజు డబ్బు లేకపోతే మాత్రం ఏం పోయింది? అవసరమైన సరుకులు తీసుకుపో. రేపు డబ్బిద్దువుగాని, \" అన్నాడు.\nపింగళుడు, దుకాణంవాడి దయకు కృతజ్ఞత చెప్పి, కావలసిన సామానులు తీసుకుని, వుత్సాహంగా బయలుదేరి, రోజూకన్న కొంచెం ముందుగా యిల్లు చేరాడు. ఆ సమయంలో, పింగళుడి అన్న లిద్దరూ, యింట్లో సుఖంగా భోజనం చేస్తూ, తల్లితో కబుర్లాడుతున్నారు. హఠాత్తుగా పింగళుడు లోపలకు వచ్చే సరికి, వాళ్ళిద్దరూ గడబిడపడి సిగ్గుతో తల వంచుకుని పారిపోజూశారు.\nపింగళుడు అన్న లిద్దర్నీ ప్రేమతో కౌగలించుకుని, \"అన్నల్లారా ! మీరు వున్నంతలో హాయిగా భుజించండి. జరిగి పోయిందేదో జరిగిపోయింది. అదంతా మరిచిపోదాం. మనం ఒక్క తండ్రి సంతానం గదా !\" అన్నాడు.\nతమ్ముడు యిలా అనేసరికి పెద్ద వాళ్ళిద్దరికీ ఎక్కడలేని ఆనందం కలి గింది. వాళ్ళు పింగళుడిని మెచ్చుకుని, \"నువ్వు యింత మంచివాడివని మాకు తెలియదు, తెలిస్తే, అనవసరంగా నీమీద వ్యాజ్యం వేసి, మా ఆస్తితోపాటు నీది కూడా పోగొట్టేవాళ్ళం కాదు,\" అన్నారు, విచారిస్తూన్నట్టు.\nఇన్నాళ్ళకు కొడుకులు, విరోధ భావం మాని, ఒకటైనందుకు తల్లి సంతో షించింది.\nపింగళుడు ఆ మరసటి రోజున కూడా మామూలు వేళకే నదికి వెళ్ళాడు. ఆ రోజున కూడా సాయంత్రం వరకూ ప్రయత్నించినా వలలో ఒక్క చేప కూడా పడలేదు. అతడు తన దురదృష్టాన్ని నిందించుకుంటూ, యింటికి పోతూండగా దుకాణంవాడు మళ్ళీ పిలిచి, సంగతి తెలుసుకుని అప్పుగా మరికొంత సామాను యిచ్చాడు.",
            "book_page_end": 18
        },
        {
            "title": "నలుగురు పెళ్ళికొడుకులు",
            "book_page_start": 20,
            "pdf_page_start": 21,
            "pdf_page_end": 26,
            "author": "వసుంధర",
            "genre": "ఫాంటసీ, నీతి కథ",
            "moral": "ఇతరులను అంచనా వేయడంలో సరైన తీర్పు, అంతర్ దృష్టి లేకపోతే, అపజయం ఎదురవుతుంది. నిజమైన గుణాలను గుర్తించడం చాలా ముఖ్యం.",
            "keywords": [
                "విక్రమార్కుడు",
                "బేతాళుడు",
                "వివాహం",
                "సంస్కారం",
                "పితృభక్తి"
            ],
            "characters": [
                "విక్రమార్కుడు",
                "బేతాళుడు",
                "సుందరయ్య",
                "చంప",
                "పుష్పకాంతుడు",
                "భద్రుడు",
                "సత్యానందుడు"
            ],
            "locations": [
                "శ్మశానం",
                "ఐనాపురం",
                "కృష్ణప్రస్థనగరం",
                "వరుణపట్నం"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు.\nఅప్పుడు శవంలోని బేతాళుడు, \"రాజా, ఈ అర్ధరాత్రివేళ నిన్నింతగా కష్టాలపాలు చేస్తున్న వాడెవడైనా, మీరు ఒకరి నొకరు తప్పు అంచనా వేసుకున్నారేమో అన్న శంక నాకు కలుగుతున్నది. మనుషులు తమ జీవితాలనే కాక, తమ ఆప్తుల జీవితా లను కూడా సుఖమయ మార్గాన తీర్చి దిద్దాలని ప్రయత్నించడం, నీకు తెలి యంది కాదు. కాని, అందుకై చేసే ప్రయత్నాల్లో ఒక్కొక్కసారి విజయంతో పాటు అపజయం కూడా ఎదురవుతుంది. ఇలా విజయానికీ, అపజయానిక్కూడా మూల కారణం, మనిషి తన తోటివాళ్ళను గురించి వేసే అంచనాలపై ఆధారపడి వుంటుంది. ఇందుకు ఉదాహరణగా, నీకేమైనా మేలు చేయగలదన్న అభి ప్రాయంతో, సుందరయ్య అనే ఒక ధనికుడి కథ చెబుతాను, శ్రమ తెలియకుండా విను,\" అంటూ యిలా చెప్ప సాగాడు:\nసుందరయ్య చాలా ధనవంతుడు. ఆయనకు ఒకేఒక్క కుమార్తె; ఆమె గొప్ప సౌందర్యవతి. యోగ్యుడైన వాడిని అల్లు డుగా తెచ్చుకుని, తన ఆస్తినంతా అతడికి కట్టబెట్టాలని ఆయన యోచన.\nసుందరయ్యకు చిన్ననాటి స్నేహితులు నలుగురున్నారు. వాళ్లునలుగురూ, నాలుగు వేర్వేరు గ్రామాల్లో స్థిరపడిపోయారు. వాళ్ళ నలుగురికి కూడా తన కూతురికి యాడుగావుండే కొడుకులున్నారని ఆయ నకు తెలిసింది. వాళ్ళలో ఒకడిని తన కూతురికి చేసుకోవాలనే ఉద్దేశంతో సుందరయ్య, వాళ్ళుండే గ్రామాలకు బయలుదేరాడు.\nముందుగా ఆయన ఐనాపురంలోని చంద్రకాంతుణ్ణి కలుసుకున్నాడు. చంద్ర కాంతుడు, సుందరయ్యకు మించిన వైభోగంలో తేలిపోతున్నాడు. ఆయన సుందరయ్యను ఎంతో అభిమానంతో ఆదరించాడు. చిన్ననాటి అనుభవాలు తనే గుర్తుచేశాడు. చంద్రకాంతుడు కొడుకు పుష్పకాంతుడు చాలా అందం గానూ, సంస్కారవంతుడుగానూ కనిపిం చాడు, సుందరయ్యకు. ముఖ్యంగా వాడి వినయ గుణం ఆయన్ని ఎంతగానో ఆకర్షించింది.\nమాటల మధ్య సుందరయ్య తన కూతురి ప్రసక్తి తెచ్చాడు. ఆమె పేరు విన్న చంద్రకాంతుడు, \"నీ కుమార్తె పేరు చంప అన్నావుకదూ ? మా వాడి ప్రియమైన గుర్రం పేరు కూడా అదే ! ఆ గుర్రం చూడ్డానికి దేవలోకం నుంచి దిగివచ్చిన ఉచ్చైశ్రవంలా వుంటుంది. అన్నట్టు, నువ్వు, మా గుర్రాలశాల చూడ లేదుకదా.\" అంటూ సుందరయ్యను తన అశ్వశాలకు తీసుకువెళ్ళాడు.\nఅక్కడి గుర్రాలను చూసి సుందర య్యకు నోట మాట రాలేదు. తన ఆస్తి అంతా కలిపినా, ఆ గుర్రాల విలువ చెయ్యదు.\nఐనాపురం నుంచి సుందరయ్య మల్ల పురం వెళ్ళాడు. అక్కడ ఆయన స్నేహి తుడు భద్రుడు కూడా ఎంతో అభి మానంగా ఆదరించాడు.\nఆ ఊరిలో భద్రుడికి పేరుప్రతిష్ఠ లున్నవి. ఊళ్ళో ఏ వ్యవహారం గురించ యినా అంతా వచ్చి ముందు భద్రుడికి చెప్పుకుంటారు.\n\"ఏమో మరి! నీ కెంత పేరు ప్రతిష్ఠ లున్నా, చంద్రకాంతుడి వైభవం మాత్రం లేదు.\" అన్నాడు సుందరయ్య.\n“నాకేం తక్కువో చెప్పు?\" అన్నాడు భద్రుడు కోపంగా.\n\"నీ ఆస్తి అంతా కలిపి, వాడి గుర్రాల విలువ చేయదేమో ననిపించింది. లక్ష వరహాల విలువ చేసే గుర్రాలు వాడి వద్ద పదిహేను వున్న వి,\" అ న్నా డు సుందరయ్య.\nభద్రుడు ఒక క్షణం ఆగి, \"చంద్ర కాంతుడిదంతా ఆర్భాటం! తన డబ్బును వస్తురూపంలోకి మార్చి, అందరి ముందూ ప్రదర్శించాలనుకుంటాడు. తలచు కుంటే, అంత కంటే మంచివి యాభై గుర్రాలు నేను కొనగలను. కానీ. అందు వల్ల ప్రయోజనం ఏమిటి? నా కొడుకు రోజంతా గుర్రపుస్వారీ చేస్తూ. అప్ర యోజకుడిలా తిరగడం నాకిష్టం లేదు.\" అన్నాడు.\nఅంతేకాక భద్రుడు అన్నింటికీ చంద్ర కాంతుణ్ణి తప్పు పట్టాడు. ఇంటి నిండా దాస దాసీ జనం వుంటే, ఇంట్లో వాళ్ళు బద్ధకస్థులైపోతారట. ప్రతిరోజూ పంచభక్ష్య పరమాన్నాలు తినడం ఆరోగ్యానికి మంచిది కాదట. నాలుగంతస్తుల మేడ కట్టించు కుంటే, అది కూలిపోయే ప్రమాద మున్న దట. అందుకే, తనకు చంద్రకాంతుడి కంటే ఎక్కువ డబ్బున్నప్పటికీ, సామా న్యంగా జీవిస్తున్నానన్నాడు భద్రుడు.\nభద్రుడి కొడుకు రుద్రుడు కూడా తండ్రి మాట లన్నిటికీ వంతపాడాడు.\nసుందరయ్య భద్రుడికి తనకుమార్తె గురించి చెప్పలేదు. ఆయన అక్కడ రెండు రోజులుండి వరుణపట్నం వెళ్లాడు.\nఅక్కడ ఆయన మిత్రుడు నాగా నందుడు అతి సామాన్యంగా జీవిస్తు న్నాడు. అతడు సుందరయ్యను ఆప్యా యంగా ఆదరించి, తన గురించి చెప్పు కున్నాడు. మధ్యలో ఒకటి రెండుసార్లు చంద్రకాంతుడి గురించీ, భద్రుడు గురించీ ప్రసక్తిరాగా ఒకసారి నిట్టూర్చి, ఊరుకున్నాడు.\nనాగానందుడి కొడుకు సత్యానందుడు, \"నేను కూడా పుష్పకాంతుడిలా వైభవంగా జీవించాలని నాన్న కోరిక. ఆ కోర్కె నెర వేఠాలని నేను కొన్ని ప్రయత్నాలు చేశాను. అవి కొంతవరకు మాత్రమే ఫలించాయి. పూర్తిగా ఫలించాలంటే చాలా డబ్బు కావాలి. అంత డబ్బు కావాలంటే ఎలాంటి పని చేయడానికీ సిగ్గు పడ కూడదు. వరుణపట్నం మాకు బాగా తెలిసిన ఊరు కాబట్టి, నేను మరేదైనా పట్నం పోవలసి వున్నది. కానీ, నాన్న ఆరోగ్యం బావుండక, నేనిక్కడే వుండి పోవలసి వచ్చింది,\" అన్నాడు.\nసుందరయ్య అక్కడ కూడా తన కూతురు ప్రసక్తి తీసుకురాలేదు. ఒక రెండు రోజులున్నాక, అక్కడనుంచి బయలుదేరి కృష్ణప్రస్థనగరంలోని తన మిత్రుడు సోమరాజును కలుసుకున్నాడు.\nసోమరాజు జీవితం మరీ సామాన్యంగా వున్నది. సుందరయ్య అతనింట బస చెయ్యడానికే సంకోచించాడు. అయితే, సోమరాజు ఆయనను ఎంతో ఆప్యాయంగా ఆదరించాడు. రెండు రోజుల పాటు ఏ లోటూ లేకుండా చూసుకున్నాడు.\nసోమరాజూ, అతడి కొడుకు భీమరాజూ ఒకేరకం ఆశయాలు కలిగిన మనుషులు. మనిషి సుఖంగా జీవించాలంటే తృప్తి అనేది వుండాలని, వాళ్ళ నమ్మకం. ఉన్నదానితో తృప్తిపడుతూ, తీరుబడి సమయంలో ఈ ప్రపంచాన్ని అర్థం చేసు కునేందుకు వేదాంత గ్రంథాలు చదువుతూ కాలక్షేపం చేస్తున్నారు. ఇద్దరూ ఎల్లవేళలా ఎంతో సంతోషంగా కనబడతారు.\nఎటొచ్చీ సోమరాజు భార్య మాత్రం తనకు నగలు లేవనీ, భవంతులు లేవనీ, దాసదాసీజనం లేరనీ ఎంతగానో బాధపడు తున్నది.\nసోమరాజు, సుందరయ్య ఎదటే భార్యతో, \"ఆశకు అంతుండదు! ఇవన్నీ సంపాదించిన తరవాత, అప్పుడీ దేశానికి మహారాణివి కావాలనిపిస్తుంది, నీకు. ఏదో ఒక దశలో మనిషి అసంతృప్తి చెందక తప్పదు. అందుకే, ఆశను చంపు కుంటే, ఎలాంటి బాధా వుండదు.\" అన్నాడు.\nసుందరయ్య తిరిగి తన ఊరు చేరు కుని, భార్యతో నలుగురు పెళ్ళి కొడుకు లను గురించీ చెప్పి, \"మన అమ్మాయిని నాగానందుడి కొడుకు సత్యానందుడి కిచ్చి చేస్తే సుఖపడుతుందని, నే ‘ననుకుంటు న్నాను,\" అన్నాడు.\nభార్య యిందుకు సరేనన్నది. కొద్ది రోజుల తరవాత సత్యానందుడికీ, సుంద రయ్య కుమార్తె చంపకూ వివాహం జరిగి పోయింది.\nబేతాళుడు యీ కథ చెప్పి, ' రాజా, సుందరయ్య తన చిన్ననాటి స్నేహితులూ, వాళ్ళ కొడుకులను గురించి తప్పుగా అంచనా కట్టాడని, నా నమ్మకం. పుష్ప కాంతుడు ఎంతో వైభవంగా బతుకు తున్నాడు. రుద్రుడిలో చిన్న మెత్తు దురాశా, అసూయల్లాంటివి లేవు. భీమ రాజు వేదాంతగ్రంథాలు చదువుతూ, యీ లోకాన్ని అర్థం చేసుకోవాలన్న మహదాశయంతో వున్నవాడు. వీళ్ళందర్నీ కాదని సుందరయ్య తన కుమార్తెను సత్యానందుడి కిచ్చి చేయడంలో పొరబడ లేదా ? ఈ సందేహానికి సమాధానం తెలిసి కూడా చెప్పకపోయావో, నీ తల పగులు తుంది,” అన్నాడు.\nదానికి విక్రమార్కుడు, \"సుందరయ్య నిర్ణయం సరైనది; అందులో ఆవగింజంత పొరబాటు కూడా లేదు. పుష్పకాంతుడికి సుందరయ్య ఆస్తి ఏమంత లెక్కలోనిది కాదు. చంప వాడింట అడుగు పెడితే, వాడి విలువైన గుర్రాలలో ఒకటి అవుతుంది తప్పితే, మనిషిగా చూడబడదు. రుద్రుడి మాట! వాడిలో నిజాయితీలేదు. తనకు లేనివన్నీ అనవసరమంటాడు తప్పితే, తన లేమిని ఒప్పుకోడు. ఇక భీమరాజుకు జీవితంలో ఏ ఆశలూ, వేటిపట్లా- ఆకర్ష ణలుగాని, అభిరుచులుగాని లేవు. అలాంటివాడు పెళ్ళి చేసుకుంటే, భార్య అవస్థలపాలవుతుంది. పోతే, సత్యానం దుడిది గొప్పవాళ్ళను చూసి అసూయ కాక, పోటీపడే స్వభావం. వాడికి వాళ్ళ లాగే కృషిచేసి గొప్పవాడు కావాలన్న ఆశ వున్నది. అయితే, జీవితంలో మరేమీ పట్టించుకోకుండా, డబ్బుకోసమే కృషి చేసే ఆశపోతుతనం వాడిలోలేదు. తండ్రి ఆరోగ్యం బాగయేవరకూ, ఆయన దగ్గిర వుండి సేవచేయాలనే పితృభక్తి వున్న వాడు. అలాంటివాడు మామగారి ద్వారా కలిసివచ్చిన ఆస్తితో, ఏనాటికైనా చంద్ర కాంతుణ్ణి మించిన వైభవంతో బతక గలడు,\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 25
        },
        {
            "title": "స్నేహ ధర్మం",
            "book_page_start": 27,
            "pdf_page_start": 27,
            "pdf_page_end": 28,
            "author": "మెడికో కృష్ణసుబ్బారావు",
            "genre": "నీతి కథ",
            "moral": "రాజకీయాధికారం కలిగి ఉన్నప్పటికీ, స్నేహ ధర్మాన్ని గౌరవించి, సామాన్యుల సలహాలను వినడం వలన మంచి పాలన సాధ్యమవుతుంది.",
            "keywords": [
                "స్నేహం",
                "వర్తకం",
                "రాజు",
                "అవినీతి",
                "పరిపాలన"
            ],
            "characters": [
                "విజయశీలుడు",
                "జయశీలుడు",
                "దేవగుప్తుడు"
            ],
            "locations": [
                "నాగపట్టణం",
                "రాజభవనం"
            ],
            "content": "నాగపట్టణంలోని రత్న వ్యాపారులందరి లోనూ దేవగుప్తుడు గొప్ప ధనికుడు. అతడు బాల్యంలో నాగపట్టణ రాజైన విజయశీలుడితో పాటు, ఒకే గురు కులంలో విద్యాభ్యాసం చేశాడు.\nఆ కారణంవల్ల విజయశీలుడు రాజయాక కూడా, దేవగుప్తుడు ఆయనతో గాఢమైన స్నేహసంబంధాలు కలిగివుండేవాడు.\nదేవగుప్తుడికి ఓడ వర్తకం వుండేది. అతడు తరచు వర్తకపు పనుల మీద అనేక ప్రాంతాలు తిరిగి వస్తూండేవాడు. ఒకసారి అతడు ఓడ ప్రయాణం తల పెట్టి, బయలుదేరేముందు రాజును చూడబోయాడు.\nవిజయశీలుడు అతణ్ణి ఎంతో ఆదర పూర్వకంగా పలకరించి, సంగతి తెలుసు కుని, '' ఈ సముద్ర ప్రయాణాలు ఎంతో శ్రమతో కూడినవి. మనం దాదాపు వృద్ధులం అయిపోయినట్టే. ఈ పనుల భారం నీ కొడుకు మీద పెట్టి, నువ్వెం దుకు విశ్రాంతి తీసుకోకూడదు?'' అని అడిగాడు.\nమహారాజా, వ్యాపారం నిమిత్తం యిప్పుడు నేను చేయబోయేది, నా కడ సారి ప్రయాణం. వెంట, నా కొడుకును కూడా తీసుకుపోతున్నాను. వాడికి వృత్తి పట్ల తగినంత ఉత్సాహం వున్నదిగాని, చాలినంత అనుభవం మాత్రం లేదు. ఈ ప్రయాణం వాడికి చాలా మేలు కలిగిస్తుందని నేను భావిస్తున్నాను. ఆ తర వాత మీరన్నట్టు నేను పూర్తిగా విశ్రాంతి తీసుకోదలిచాను,\" అన్నాడు దేవగుప్తుడు.\nఅతడు రాజు దగ్గిర సెలవు తీసుకుని కొడుకుతోపాటు ఓడల్లో ప్రయాణించి, అనేక దీవుల్లో లాభసాటిగా వస్తువుల కొనుగోలూ, అమ్మకాలూ చేసి, సంవత్సరం తరవాత నగరానికి తిరిగి వచ్చాడు. ఈ మధ్య కాలంలో రాజు విజయశీలుడు మరణించి, ఆయిన కొడుకు జయశీలుడు రాజయ్యాడు.\nదేవగుప్తుడు తన బాల్యమిత్రుడైన రాజు మరణానికి చాలా విచారించాడు. కొత్త రాజైన జయశీలుడి పాలనలో వచ్చిన మార్పులు గ్రహించడానికి ఆయనకు ఎంతో కాలం పట్టలేదు. రాజ కుటుంబానికి ఆప్తుడుగనక దేవగుప్తుడు, కొత్త రాజును చూడబోయాడు.\nకుశల ప్రశ్నలయాక జయశీలుడు, దేవగుప్తుణ్ణి తన పరిపాలన ఎలా వున్న దని అడిగాడు. దానికి దేవగుప్తుడు \"చాలా బావుంది। కొద్దిమంది రాజోద్యో గుల పుణ్యమా అని, వ్యాపారస్థులు, మీ తండ్రిగారి కాలంలో ఒక్క దీనారం మాత్రమే లాభమార్జించగలిగిన సరుకుపై సైతం, యిప్పుడు పది దీనారాలు ఆర్జించ గలుగుతున్నారు. రక్షకభటులకు ఆ కాలంలో నేరస్థులు మాత్రమే భయ పడేవారు: ఇప్పుడు పౌరులందరూ వాళ్ళంటే భయకంపితులవుతున్నారు. ఇక ఆనాడు దైవదర్శనానికే ముడుపు లిచ్చి, మా పిసినారితనాన్ని చాటు కున్నాం. కాని, నేడు రాజుకూ, దైవానికీ తేడా లేదని ప్రజలను నమ్మించడంలో, మీ ద్వారపాలకులు విజయం సాధిం చారు,\" అన్నాడు.\nఈ జవాబుతో జయశీలుడికి, రాజోద్యో గులు వ్యాపారుల నుంచి లంచాలు గుంజు తున్నారనీ, రక్షకభటులు ప్రజలను పీడి స్తున్నారనీ తనను చూడవచ్చినవారి దగ్గిర ద్వారపాలకులు మా మూళ్ళు వసూలు చేస్తున్నారనీ అర్థమైంది.\nఆయన దేవగుప్తుడికి తన కృతజ్ఞతలు చెప్పుకుని, నెల తిరక్కుండానే అవినీతి పరులను ఉద్యోగాల నుంచి తొలగించి, ప్రజల అభిమానం చూరగొన్నాడు.\nదేవగుప్తుడు రాజకుటుంబంతో తనకు గల స్నేహధర్మం నెరవేరినందుకు చాలా సంతోషించాడు.",
            "book_page_end": 28
        },
        {
            "title": "మానసిక శక్తులు",
            "book_page_start": 29,
            "pdf_page_start": 29,
            "pdf_page_end": 32,
            "author": "కమలిని",
            "genre": "సాహసం, ఫాంటసీ",
            "moral": "కేవలం దేహబలమే కాదు, మనోధైర్యం, ఆత్మవిశ్వాసం, పట్టుదల వంటి అంతర్గత శక్తులు కూడా విజయాన్ని సాధించడానికి అత్యంత అవసరం.",
            "keywords": [
                "మల్లయుద్ధం",
                "రాక్షసుడు",
                "మనోధైర్యం",
                "ఆత్మవిశ్వాసం",
                "ప్రజాక్షేమం"
            ],
            "characters": [
                "సమరపుంగవుడు",
                "అజితమల్లుడు",
                "నికుంభుడు",
                "అఖిలుడు",
                "మంత్రి"
            ],
            "locations": [
                "కోసలదేశం",
                "అస్మకరాజ్యం",
                "కొండ గుహ"
            ],
            "content": "కోసలదేశంలో సమరపుంగవు డనేవాడు, దేహవిద్యలైన మల్లయుద్ధం, ముష్టియుద్ధం వంటి వాటిల్లో సాటిలేని ప్రావీణ్యం సంపాయించాడు. అతడు కోసలదేశం లోనే కాక, చుట్టుపక్కల రాజ్యాలలో కూడా తనకు దీటైన ప్రత్యర్థులే లేరని పించుకున్నాడు.\nసమరపుంగవుడికి ఒక్కొక్కసారి తన చేత ఓటుపడిన మల్లులను గురించి ఆశ్చర్యం కలుగుతూండేది. వాళ్ళల్లో కొందరు దేహబలంలో తనకన్న మిన్న అయినవాళ్ళు; మరి కొందరు మల్లయుద్ధ రహస్యాలు ఆకళించుకున్న నిపుణులు.\nఅయినా వాళ్ళు తనవల్ల అపజయం పాలవుతున్నారంటే, అందుకు కారణం వాళ్ళు తనకు సరయిన ప్రత్యర్థులు కాదన్న నమ్మకం కలిగింది, సమర పుంగవుడికి.\nఒకసారి అతడు తన గురువైన అజిత మల్లుడితో మాటల సందర్భంలో, \"గురు వర్యా, నేనెందరో మల్లులను సునాయా సంగా ఓడించాను. అయినా ఇదేమీ నాకు గర్వకారణంగా కనిపించడం లేదు. ఎందుకంటే వాళ్లంతా నాకు సరి అయిన ఉజ్జీలు కాదని, నా నమ్మకం,” అన్నాడు.\nఆ మాటలకు అజితమల్లుడు నవ్వి. \"ముఖ్యంగా మల్లయుద్ధం లాంటి వాటిల్లో, మనిషికి ఒక్క దేహబలమే చాలదు, ఇతరశక్తులు కూడా వుండాలి!'' అన్నాడు.\nఅవేమిటో వివరంగా చెప్పమని సమర పుంగవుడు అడిగాడు. కాని, అజిత మల్లుడు, “ సమయం వచ్చినప్పుడు, అవేమిటో నీకే తెలుస్తుంది,\" అని వూరు కున్నాడు.\nకొన్నాళ్ళ తరవాత సమరపుంగవుడు తనతో సరితూగగల ప్రత్యర్థి ఎక్కడైనా వున్నాడేమో చూడాలనుకుని దేశాలు గాలిస్తూ తిరగసాగాడు.\nకొంత కాలానికి అతడు అస్మకరాజ్యం చేరి, ఒక కొండమార్గాన నడుస్తుండగా నికుంభు డనే భయంకర రాక్షసుడు తటస్థపడ్డాడు.\nమహాకాయుడైన యీ రాక్షసుడు ఒక కొండ గుహలో నివసిస్తూ ఆకలయినప్పు డల్లా గ్రామాల మీదపడి మనుషులనూ, పెంపుడు జంతువులనూ పట్టుకు తింటూం టాడు. అస్మక రాజైన అఖిలుడు రాక్షసుణ్ణి చంపేందుకు అనేకసార్లు సైనికులను వాడి మీదికి పంపాడు. కాని, నికుంభుడు ఎంతమంది సైనికులు తన మీదికి ఆయుధాలెత్తీ లంఘించి వస్తున్నా ఏమాత్రం లెక్కచేయక, ఒక్కసారి పెద్దగా పెడబొబ్బ పెట్టేవాడు. ఆ వెంటనే సైనికులు ప్రాణభయంతో చెల్లాచెదురై పారిపోయేవారు.\nఈ నికుంభుణ్ణి చూడగానే సమర పుంగవుడిలో ఏదో కొత్త ఉత్సాహం వచ్చి నట్టయింది. అతడు తొడచరిచి పెద్దగా ఒక కేక పెట్టాడు. రాక్షసుడు ఒక్క క్షణం నివ్వెరపోతూ సమరపుంగవుడి కేసి చూసి, తానూ ఒక పెడబొబ్బపెట్టాడు.\nవాడికి ఒక మనిషి తననిలా ఎదిరించ రావడం చూసి ఆశ్చర్యంతోపాటు, కొద్దిగా భయం కూడా కలిగింది.\nసమరపుంగవుడు కుప్పించి దూకుతూ, రాక్షసుణ్ణి సమీపించేంతలో, 'అతడి కాలు తగిలి అసనాటుగా వున్న ఒక బండరాయి రాక్షసుడి కేసి దొర్లింది. దాన్ని తప్పుకునేం దుకు రాక్షసుడు పక్కకు తొలిగేంతలో సమరపుంగవుడు వాడి మీదికి లంఘించి, ఒక్క ముష్టిఘాతంతో నేలపడగొట్టాడు.\nసమరపుంగవుడి దెబ్బకు దిమ్మర పోయిన రాక్షసుడు తిరిగి కోలుకుని లేవ బోయేంతలో, అతడు వాణ్ణి కాళ్ళతో, చేతులతో బలంగా కొట్టసాగాడు.\nఇద్దరి మధ్యా కొంతసేపు తీవ్రమైన పోరాటం జరిగాక, సమరపుంగవుడి చేతిలో రాక్షసుడు మరణించాడు. కాని, సమర పుంగవుడు కూడా రాక్షసుడి చేతిలో తీవ్రంగా గాయపడి సొమ్మసిల్లి కిందపడి పోయాడు.\nదూరాన్నుంచి యిది చూసిన రాజుగారి చారులిద్దరు పరుగు, పరుగున రాజు అఖిలుడి వద్దకుపోయి జరిగిన సంగతి చెప్పారు. రాక్షసుడి పీడ విరగడయి పోయిందన్న సంతోషంతో ఆయన చిన్నగా మందహాసం చేసి, ఆ మరుక్షణంలోనే ఆందోళనపడుతూ మంత్రితో, \"నికుంభ రాక్షసుణ్ణి చంపినవాడు తగిలిన గాయాల నుంచి కోలుకోకముందే, మనం అతణ్ణి తుదముట్టించాలి. వెంటనే బయలు దేరండి,\" అన్నాడు.\nనికుంభుడులాంటి భయంకర రాక్ష సుణ్ణి చంపి దేశానికి ఎంతో మేలు చేసినవా రాజు ఎందుకు హతమార్చ జూస్తున్నాడో, 'మంత్రికి అర్థం కాలేదు.\nరాజూ, మంత్రీ కొద్దిమంది సైనికులు వెంటరాగా కొండల ప్రాంతానికి వెళ్ళే సరికి, చాలా మంది ప్రజలు సమర పుంగవుడి చుట్టూ గుమిగూడి వున్నారు. వాళ్ళల్లో కొందరు ఎంతో భక్తి శ్రద్ధలతో అతడి గాయాలకు మందులు పూసి కట్లు కడుతున్నారు.\nరాజు అఖిలుడు యిది చూసి, తన కత్తిని నేలకు జార్చి సమరపుంగవుడికి నమస్కరిస్తూ, ''నికుంభుడంతటి రాక్ష సుణ్ణి చంపిన మీరు, వాడికన్న భయం కరులై వుంటారనుకున్నాను. అంతేకాక ఒక పీడ విరగడయి, అంతకన్న పెద్ద పీడ రాజ్యానికి దాపురిస్తున్నదని భ్రమ పడ్డాను. గాయాల బాధ నుంచి తిరిగి కోల్కొనకముందే మిమ్మల్ని చంపాలన్న తలంపుతో వచ్చినందుకు సిగ్గుపడు తున్నాను,\" అన్నాడు.\n“ప్రజాక్షేమం కోరే, ఏ పరిపాలకుడి కైనా అలాంటి ఆలోచనే కలుగుతుంది. అందులో పెద్ద తప్పేంలేదు, మహారాజా!\" అన్నాడు సమరపుంగవుడు.\nఆ జవాబుకు రాజు తృప్తిపడి, ''మీరు దైవాంశకలవారో లేక అతీతశక్తులున్న వారో అయివుండాలి. నేను పంపిన పెద్ద, పెద్ద సైన్యాలనే నికుంభుడు తన హుంకా రంతో హడలకొట్టి తరిమివేసేవాడు!\" అన్నాడు.\n\"నాలో మీరు అనుకునేవిధంగా దైవాంశగానీ, అతీతశక్తులు లాంటివిగానీ ఏమీ లేవు. దేహబలానికి తోడు యితర శక్తులు కావాలన్న మా గురువుగారి మాటల ఆంతర్యం యిప్పుడు నాకు బాగా అర్థమైంది. ఆ శక్తులు మనోదారుఢ్యం, ఆత్మవిశ్వాసం, పట్టుదల! అందువల్లనే, నాకు రాక్షసుణ్ణి చూసి నప్పుడు, మల్ల యుద్ధానికి నాకు సరి అయిన ఉజ్జీ దొరికాడన్న భావం తప్ప, వాడు రాక్షసు డన్న భీతి ఏమాత్రం కలగలేదు. మీ సైనికులు అలా కాక మొదటి నుంచీ వాడు భయంకరుడైన రాక్ష సుడన్న భీతిలో మునిగివున్నారు.\" అన్నాడు సమర పుంగవుడు.\nరాజుకు అంత మహామల్లుడైన సమర పుంగవుడి వినయం చూసి చాలా ఆనందం కలిగింది.\nఆయన సమరపుంగవుణ్ణి అప్పటి కప్పుడే రాజలాంఛనాలతో నగరానికి తీసుకుపోయి ఘనంగా సత్కరించి, కొంత కాలం తరవాత గొప్ప బహుమతు లిచ్చి, స్వదేశానికి పంపించాడు.",
            "book_page_end": 32
        },
        {
            "title": "కర్మ పరిపాకం",
            "book_page_start": 33,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "జాతక కథ",
            "moral": "కర్మ ఫలితం అనుభవించే వరకు, మంచి లేదా చెడు పనుల యొక్క నిజమైన స్వభావం పూర్తిగా అర్థం కాదు. (దుష్కర్మ చేసేవాడు మంచి పనే చేస్తున్నాననుకుంటాడు, సత్కర్మ చేసేవాడు చెడ్డ పనే చేస్తున్నాననుకోవచ్చు).",
            "keywords": [
                "బుద్ధుడు",
                "దానం",
                "కర్మ",
                "పాపం",
                "క్షుద్రదేవత"
            ],
            "characters": [
                "అనాథపిండకుడు",
                "బుద్ధభగవానుడు",
                "క్షుద్రదేవత",
                "గ్రామదేవత"
            ],
            "locations": [
                "జేతవనం",
                "సముద్రం"
            ],
            "content": "బుద్ధభగవానుడి కాలంలో అనాథ పిండకు డనే వైశ్యోత్తము డుండేవాడు. ఆయనకు బుద్ధుడి యందు అపారమైన భక్తి. ఆయన జేతవనంలో యాభైనాలుగు కోట్లు ఖర్చు చేసి గొప్ప ఆరామం కట్టిం చాడు. ఆయన విధిగా రోజుకు మూడు సార్లు బుద్ధభగవానుణ్ణి చూసి వచ్చేవాడు. ఎప్పుడైనా బుద్ధుడే తన అనుచరులతో సహా ఆయన ఇంటికి భిక్షకై రావటం కూడా జరుగుతూండేది.\nఈ అనాథపిండకుడికి ఏడంతస్థుల మేడ ఉన్నది. దానికి ఏడు ప్రాకారాలు. వాటిలో మధ్య ప్రాకారం మీద ఒక క్షుద్ర దేవత తన సంతానంతో సహా నివాసం ఉంటూ ఉండేది. ఈ దేవతకు బుద్ధు డంటే బొత్తిగా పడదు. ఆయన తాను ఉండే ఇంటికి అప్పుడప్పుడూ వస్తూం డటం ఆ దేవతకు ఎంతమాత్రం నచ్చ లేదు. ఆమె మానవ స్త్రీరూపం ధరించి అనాథపిండకుడి ఖజానాదారు వద్దకు వెళ్ళి. \"ఈ ఇంటికి బుద్ధుణ్ణి ఎందుకు రానిస్తారు? అటువంటివాడు గడపలో అడుగు పెట్టడం ఇంటికి చెరుపు !\" అన్నది. ఖజానాదారు ఆమెను తిట్టి పంపాడు. తరవాత ఆమె అనాథపిండకుడి కొడుకు దగ్గిరికి వెళ్ళి, అదే విధంగా మాట్లాడి, అతనిచేత కూడా తిట్లు తిన్నది. చేసేదిలేక, అప్పటికా క్షుద్రదేవత ఉరు కున్నది.\nఅనాథపిండకుడికి ఖర్చు నానాటికీ హెచ్చిపోయి, రాబడి తగ్గిపోతున్నది. ఆయన వ్యాపారం ఏమాత్రమూ చూడటం లేదు. ఇది కూడా గాక ఆయనకు ఇతరత్రా నష్టం కలిగింది. సాటి వ్యాపా రస్థులు ఆయనవద్ద పద్దెనిమిది కోట్ల సొమ్ము అప్పుగా పుచ్చుకున్నారు. దానిని వాళ్ళు తిరిగి ఇవ్వలేదు, ఆయన అడగనూ లేదు. మరొక పద్దెనిమిది కోట్ల ధనం బిందెలలో ఆచిరవతీ నదీ తీరాన పాతి పెట్టిస్తే, నదికి వరదలు వచ్చి ఒడ్లు కరిగి, ఆ బిందెలు కాస్తా సముద్రంలోకి కొట్టుకు పోయాయి.\nవీటి ఫలితంగా అనాథపిండకుడు పేదవాడైపోయాడు. ఆయన భిక్షువుల కింకా భోజనాలు పెడుతూనే ఉన్నాడు గాని, వెనకటి విందు లిప్పుడులేవు.\nఒకనాడు బుద్ధభగవానుడు అనాథ పిండకుడితో, ''ఇంకా దానాలు చేస్తూనే ఉన్నావా?\" అని అడిగాడు.\nఅనాథపిండకుడు ఎంతో ఆ వేదన పడుతూ, \"స్వామీ, దానాలైతే చేస్తూనే ఉన్నాను గాని, నేనిప్పుడు దానం చేసేది గంజి మాత్రమే!\" అన్నాడు.\nబుద్ధు డాయన బాధ గమనించి, \"విచారించకు, నాయనా! హృదయం మంచిదిగా ఉన్నంత కాలమూ, చేసే దానం గంజే అయినా కూడా అది తప్ప కుండా మంచిదిగానే ఉంటుంది,\" అన్నాడు ఓదార్పుగా.\nఅనాథపిండకుడు పేదవాడైపోయాడు గనక ఇప్పుడు క్షుద్రదేవత ధైర్యంగా ఆయనవద్దకే వెళ్ళి. '\" ఏమయ్యా, ఈ బుద్ధుణ్ణి ఎందుకు చేరనిస్తావు ? హాయిగా నీ వ్యాపారం చూసుకో. పోయిన డబ్బంతా తిరిగి సంపాదించుకో. నేను మీ యింటి నాలుగో ప్రాకారం మీద ఉండే దేవతను. నీ మంచి కోరి చెబుతున్నాను.\" అన్నది.\nఅనాథపిండకుడు ఆమెతో, \"తక్షణం నా యిల్లు వదిలి వెళ్ళిపో.\" అన్నాడు కోపంగా.\n“పోక కూర్చుంటాననుకున్నావా ఏమిటి? ఇంతకన్న మంచి ఇళ్ళే దొరుకు తాయి!'' అంటూ ఆ క్షుద్రదేవత అప్పటి కప్పుడే తన పిల్లల మూకను వెంటబెట్టు కుని అనాథపిండకుడి ఇల్లు విడిచి వెళ్ళి పోయింది.\nకాని ఆమె ఎంత వెతికినా అంత మంచి ఇల్లు మరొకటి దొరకలేదు. అటువంటి ఇల్లు వదిలినందుకు ఆమెకు పశ్చాత్తానం కలిగింది. కాని విడిచి వచ్చిన ఇంటికి తిరిగి ఏ ముఖం పెట్టుకుపోవాలో తెలి యక, ఆమె గ్రామదేవత సలహా కోసమై వెళ్ళింది.\n\"ఆ ఇల్లు విడిచి రావడం నీదే పొర పాటు. మళ్ళీ అక్కడికి వెళ్ళాలంటే ఒక సని చెయ్యి. అనాథపిండకుడికి వర్తకులు పద్దెనిమిది కోట్లు బాకీ ఉన్నారు. నువు. అతడి గుమాస్తా రూపంలో వర్తకుల వద్దకు వెళ్ళి ఆ పద్ధెనిమిది కోట్లూ వసూలు చెయ్యి. అనాథపిండకుడి ధనపు బిందెలు పద్దెనిమిది కోట్ల ధనంతో సహా సముద్రం చేరాయి. వాటిని తీసుకురా, ఫలాని చోట అనాథపిండకుడికి పద్దెనిమిది కోట్ల విలువ చేసే ఆస్తి ఉన్నది. ఈ సంగతి ఎవ్వరికీ తెలియదు. ఆ ఆస్తిని అనాథపిండకుడి పరం చెయ్యి, ఆ తరవాత ఆయన వద్దకు వెళ్ళి క్షమాపణ చెప్పుకుని, తిరిగి రానిమ్మని అడుగు.” అని గ్రామదేవత సలహా ఇచ్చింది.\nక్షుద్రదేవత ఆ ప్రకారమే లోకు లివ్వ వలిసిన పద్దెనిమిది కోట్లూ వసూలు చేసింది. సముద్రంలోని ధనపుబిందెలను తెచ్చింది. వాటితోబాటు పద్ధెనిమిది కోట్లు విలువచేసే ఆస్తిని కూడా అనాథపిండకుడి కిచ్చి, \"బాబూ, నాకు బుద్ధి వచ్చింది. నన్ను క్షమించి, మళ్ళీ మీ ఇంట ఉండ నివ్వండి,\" అని బతిమాలింది.\n\"ఈ క్షమాపణ బుద్ధభగవానుడి ఎదట చెప్పుకో!\" అన్నాడు అనాథపిండకుడు క్షుద్ర దేవతతో. ఆమె అనాథపిందకుడి వెంట జేతవనానికి వెళ్ళి, బుద్ధుడి ఎదట జరిగిన దంతా చెప్పుకుని క్షమాపణ వేడింది.\nఅంతా విని బుద్ధభగవానుడీ విధంగా అన్నాడు :\n\"దుష్కర్మ చేసేవాడు తన కర్మ పరి పక్వమయేదాకా తాను మంచి పనే చేస్తున్నా ననుకుంటాడు. ఫలితం అను భవించవలసి వచ్చినప్పుడు గాని నిజం బోధపడదు. అదే విధంగా సత్కర్మ చేసే వాడు కూడా తన కర్మ పరిపక్వం చెందే దాకా తాను చేస్తున్నది దుష్కర్మ అనే అనుకోవచ్చు. అతనికి కూడా ఫలం అను భవించేటప్పుడే నిజం తెలిసివస్తుంది.\nమొదట చెప్పిన మాటకు ఈ క్షుద్రదేవతే నిదర్శనం. ఈమె తాను చాలామంచి పని చేస్తున్నాననుకున్నది. రెండవదానికి నిదర్శనం ఈ అనాథపిండకుడు. ఈయన తాను చెడ్డపని చేస్తున్నాననుకుంటూ ఎంత గానో విచారించాడు. కర్మపరిపాకం అయాకనే, ఇప్పుడు ఎవరిది సత్కర్మో, ఎవరిది దుష్కర్మో బయటపడింది !\"\nఈ మాటలు విన్నమీదట క్షుద్రదేవత తన బుద్ధి మార్చుకుని, బుద్ధుడి యందు ద్వేషం విసర్జించి. గంపెడు పిల్లలతో సహా అనాథపిండకుడి ఇంటి నాలుగవ ప్రహరీ వద్ద యథాప్రకారం నివాసం చేయ సాగింది.",
            "book_page_end": 36
        },
        {
            "title": "హుమయూన్ - షేర్షా",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "చరిత్ర",
            "moral": "నాయకత్వంలో స్థిరత్వం, శ్రద్ధ లేకపోవడం వైఫల్యానికి దారితీస్తుంది. సమర్థవంతమైన పాలన మరియు సంస్కరణలు దీర్ఘకాలిక విజయాన్ని సాధిస్తాయి.",
            "keywords": [
                "మొగల్",
                "ఆఫ్ఘన్",
                "యుద్ధం",
                "పాలన",
                "సింహాసనం"
            ],
            "characters": [
                "హుమయూన్",
                "షేర్షా",
                "బాబర్",
                "హమీదా బాను",
                "అక్బర్",
                "నీళ్ళు మోసేవాడు (భిస్తీ)"
            ],
            "locations": [
                "ఆగ్రా",
                "బీహార్",
                "గంగానది",
                "ఢిల్లీ",
                "ఉమరుకోట్"
            ],
            "content": "బాబర్ అనంతరం అతని కుమారుడు హుమయూన్ 1530వ సంవత్సరం తన ఇరవై మూడో యేట, ఆగ్రా రాజధానిగా గల మొగల్ సామ్రాజ్య సింహాసనాన్ని అధిష్ఠించాడు. అతడు భోగలాలసుడూ, కళాప్రియుడూ కావడం వల్ల తన తండ్రి స్థాపించిన సామ్రాజ్యాన్ని పటిష్ఠం చేయడానికి ఆసక్తి చూపలేదు.\nఆ సమయంలోనే ఆఫ్ఘన్ షేర్షా భారత దేశంలో శక్తివంతమైన రాజుగా బలపడసాగాడు. బీహార్ లోని శశారం జాగీరుదారు కుమారుడైన షేర్షా అసలు పేరు ఫరీద్. బాల్యంలో తన సవతి తల్లిచేత అవమానించబడి, జాన్పూర్కు పారిపోయాడు.\nఫరీద్ యువకుడుగా ఉన్నప్పుడు ఒక సారి ఒంటరిగా పులిని ఎదుర్కుని దానితో పోరాడి హతమార్చాడు. ఆ యువకుడు ప్రదర్శించిన సాహసాన్ని చూసి ముగ్ధుడైన బీహార్ సుల్తాన్ అతనికి షేర్షా అని బిరుదునిచ్చి గౌరవించాడు. షెర్షా సైనిక విధానంలోనూ, ఎత్తుకు పైఎత్తు వేయడంలోనూ బాబర్ ను ఆదర్శంగా తీసుకుని కృషి చేశాడు.\nరకరకాల వ్యూహాలు పన్ని అచిర కాలంలో షేర్షా బీహార్ పాలకుడయ్యాడు. రోజు రోజుకూ ఎక్కువైపోతూన్న షేర్షా ఒత్తిడిని హుమయూన్ ఎదుర్కో వలసి వచ్చింది. ఎన్నో యుద్ధాలు జరి గాయి. యుద్ధం పట్ల వున్న అనాసక్తి కారణంగా దాదాపు అన్ని యుద్ధాల లోనూ హుమయూన్ ఓడిపోయాడు.\nఒకసారి యుద్ధంలో షేర్షా సైన్యం బారి నుంచి తప్పించుకోడానికి హుమయూన్, అతని సైనికులూ గంగానదిలో దూకి పారిపోవలసివచ్చింది. వందలాదిమంది ప్రవాహంలో కొట్టుకుపోయారు. హుమ యూన్ కూడా మంచి ఈతగాడు కాక పోవడం వల్ల ప్రాణాపాయం కల్గే పరిస్థితి ఏర్పడింది.\nప్రవాహానికి తట్టుకోలేక కొట్టిమిట్టాడు తున్న హుమయూనన్ను నీళ్ళుమోసే వాడొకడు చూసి, తన దగ్గరున్న తోలు సంచినిండా గాలినింపి గంగానదిలోకి వదిలి దాని ద్వారా హుమయూనన్ను గట్టెక్కించాడు. ఆ విధంగా రాజుగారి ప్రాణాలను ఒక సామాన్యుడు కాపాడ గల్గాడు.\nతన సింహాసనాన్ని రక్షించుకోడానికి హుమయూన్ చేసిన ప్రయత్నాలేవీ ఫలించలేదు. చివరికి శత్రువుల దాడికి తట్టుకోలేక ఉమరుకోట్ లోని ఒక హైందవ రాజు ఇంట తలదాచుకోవలసి వచ్చింది. ఆ సమయంలోనే హుమ యూన్ కు తన రాణి బేగం హమీదా బాను వల్ల ఆక్బర్ జన్మించాడు.\nప్రాణాలను కాపాడిన వానికి కృతజ్ఞతలు తెలియజేసే రీతిలో హుమయూన్ అతణ్ణి ఒక రోజంతా తన సింహాసనం మీద కూర్చోబెట్టాడు. వాడు తన అధికా రానికి గుర్తింపుగా తన తోలు సంచీని ముక్కలుగా చింపి, వాటిని తన జీవి తంలో మరువలేని రోజుకు జ్ఞాపకచిహ్నా లుగా మిత్రులకు పంచిపెట్టాడు.\nఢిల్లీని ఆక్రమించుకున్న షేర్షా క్రమంగా ఉత్తర భారతదేశాన్నీ, తూర్పు భారత ప్రాంతాలను తన అధికారంలోకి తెచ్చుకున్నాడు. అధికారాన్ని సుస్థిరం చేసుకున్న తర్వాత, సూర్ వంశానికి చెందిన షేర్షా పరిపాలనా విధానంలో అనేక సంస్కరణలు ప్రవేశపెట్టి, సమర్థుడూ, ఆదర్శవంతమైన పాల కుడూ అని పేరు గాంచాడు.\nషేర్ఖాన్ పేరు మార్చుకున్న షేర్షా రాజపుత్రులతో ఎన్నో యుద్ధాలు చేశాడు. కాలింజర్ కోట సమీపాన యుద్ధం జరుగుతున్నప్పుడు ఒకసారి తుపాకీ మందు వున్న గిడ్డంగికి నిప్పంటుకుంది. ఆ సమయాన దాని సమీపంలో వున్న షేర్షా గాయపడి మరణించాడు.\nషేర్షా మరణం, ఆ తర్వాత ఏర్పడిన అస్తవ్యస్త పరిస్థితి గురించి కాంద హార్లో వున్న హుమయూన్ విన్నాడు. అదే అదనుగా భావించి, భారతదేశానికి వచ్చి పదిహేను సంవత్సరాల క్రితం పోగొట్టుకున్న రాజ్యాధికారాన్ని మళ్ళీ వశపరుచు కోవడానికి పూనుకున్నాడు.\nఆనాటికి క్రమశిక్షణతో జాగ్రత్తగా ఎలా మసలుకోవాలో, బాగా గ్రహించాడు హుమయూన్.\n1555 వ సంవత్సరం లా హెూర్, ఆగ్రా- ఢిల్లీ ప్రాంతాలను సులభంగా ఆక్రమించుకుని హుమయూన్ మొగల్ పరిపాలనను భారత దేశంలో మళ్ళీ స్థాపించాడు. కాని అతడు నూతన రాజ్యవైభవాన్ని ఒక యేడాదిపాటై నా అనుభవించలేక పోయాడు. తన భవనంలో వున్న గ్రంథాలయం మేడ మెల్లకుతూ జారిపడి, 1556 వ సంవత్స రంలో మరణించాడు.",
            "book_page_end": 40
        },
        {
            "title": "చూపు ఆననివాళ్ళు",
            "book_page_start": 41,
            "pdf_page_start": 41,
            "pdf_page_end": 44,
            "author": "చందమామ బృందం",
            "genre": "హాస్యం, నీతి కథ",
            "moral": "కేవలం వినికిడి లేదా ఊహల ఆధారంగా వాస్తవాలను నిర్ణయించకూడదు. అతిగా మాట్లాడటం, అబద్ధాలు చెప్పడం తమకే నష్టం కలిగిస్తాయి.",
            "keywords": [
                "చత్వారం",
                "పందెం",
                "మోసం",
                "హాస్యం",
                "గుమాస్తా"
            ],
            "characters": [
                "పెద్ద అన్న",
                "రెండో అన్న",
                "మూడో అన్న",
                "సత్రం గుమాస్తా"
            ],
            "locations": [
                "ఊరు",
                "సత్రం"
            ],
            "content": "ఒక ఊళ్ళో ముగ్గురు అన్నదమ్ములు పక్క పక్క ఇళ్ళల్లో నివసిస్తూండే వాళ్లు. ఆ ముగ్గురికీ అపరిమితమైన చత్వారం; ఏ వస్తువైనా ముక్కు దగ్గిర పెట్టుకుంటే గాని కనిపించేది కాదు.\nఆ అన్నదమ్ములు ముగ్గురూ ఒకనాటి సాయంకాలం పెద్దవాడి ఇంట కలుసుకుని లోకాభిరామాయణం మాట్లాడుతున్నారు. మధ్యలో పెద్దవాడు తన తమ్ములతో, అన్నట్టు, ఈ మధ్య నా చూపు చాలా బాగయింది సుమా అంత దూరాన దోమ కనిపిస్తే అది ఆడదో మగదో పోల్చ గలుగుతున్నాననుకోండి,” అన్నాడు.\n“చాల్లే నీ బడాయిలు! వారం క్రిత మేగా నువు పట్టపగలు కావడివాడి పైన పడిందీ ?\" అన్నాడు రెండోవాడు.\n\"పగలు మాట అటుంచు. చీకటి పడిన కొద్దీ అద్భుతంగా చూపు ఆను తున్నది. కొందరికి రాత్రిచూపు ఉంటుం దట,” అన్నాడు పెద్దవాడు.\n\"ఇవన్నీ ఎందుకొచ్చిన కబుర్లు ? తింటేగాని రుచి తెలియదు. ఎవరి చూపు ఎటువంటిదో పరీక్ష పెడితే క్షణంలో తేలి పోతుంది,” అన్నాడు మూడోవాడు.\n\"ఏమిటా పరీక్ష ?\" అన్నాడు రెండో వాడు.\n\" చెబుతాను వినండి. మన వీధి కెదురుగా సత్రం వాకిలి ఉన్నదే. ఆ వాకిలి పైన రేపు ఉదయం ధర్మశాసనం శిల వేయిస్తున్నారు. ఆ శిల పైన ఏమి చెక్కి ఉన్నదో చదవటమే మనకు పరీక్ష. దానిమీది అక్షరాలను మనలో ఎవరు ఎక్కువ దగ్గిరగా నిలబడి చదవగలిగితే వాడు ఓడినట్టు. మిగిలిన ఇద్దరికీ ఓడిన వాడు భోజనం పెట్టేటట్టు పందెం!\" అన్నాడు మూడోవాడు.\nదీనికి పెద్దవాళ్ళిద్దరూ సరే నన్నారు. చిన్నవాళ్ళు తమ ఇళ్ళకు వెళ్ళిపోయాక పెద్దవాడికి బెంగ పట్టుకున్నది. కారణం: శాసనాన్ని ముక్కుతో తాకిగాని చదవలేడు.\nఈ సమస్య గురించి చాలాసేపు సత మతమైన మీదట పెద్దవాడికి దివ్యమైన ఆలోచన తట్టింది. సత్రంలో గుమాస్తా ఉంటాడు. ఆయన నడిగితే ఆ ధర్మ శాసనం పలక పైన ఏమున్నదీ చెప్పే స్తాడు. ఈ ఆలోచన తట్టగానే పెద్దవాడు బయలుదేరి సత్రానికి వెళ్ళాడు.\n\"ఏదో పనిమీద దయ చేశారు?\" అన్నాడు సత్రం గుమాస్తా.\n\" మరేమీ లేదు. రేపు ధర్మశిల .వేస్తు న్నారటగా? దాని మీద ఏమి రాయించా రేమిటి?'' అన్నాడు పెద్దవాడు.\n'\" ఏమీ లేదండీ. 'శ్రీరామ కటాక్షము’ అని రాయించారు,\" అన్నాడు గుమాస్తా.\nపెద్దవాడు ఆనందభరితుడై గుమాస్తా వద్ద సెలవు పుచ్చుకుని ఇంటికి బయలు దేరాడు. సత్రం వాకిలివద్దనే రెండోవాడు పెద్దవాడికి ఎదురువచ్చాడు. అయితే ఇద్దరూ చూపు ఆననివాళ్ళే గనక ఒకరి. నొకరు గమనించలేదు.\nపెద్దవాడికి వచ్చిన ఆలోచనే రెండో వాడికి వచ్చింది. ఆయన కూడా గుమాస్తా వద్దకు వెళ్ళి పెద్దవాడు అడిగినట్టే, ధర్మ శాసనం పైన ఏమి రాయించారని అడి గాడు. ప్రతివాళ్ళూ ఇదే సంగతి అడగటం చూసి ఆశ్చర్యపడుతూ గుమాస్తా పెద్ద వాడికి చెప్పినట్టే జవాబు చెప్పాడు.\nరెండోవాడు అంతటితో తృప్తిపడి వెళ్లిపోక, \"పలక ఏ రంగుది ? అక్షరాలు ఏ రంగు?\" అని అడిగాడు.\n\"తెల్లటి చలవరాతి పైన బంగారు చెక్కుడుఅక్షరాలు.\" అన్నాడు గుమాస్తా.\nరెండోవాడు వెళ్ళిన కాస్సేపటికి మూడోవాడు వచ్చి గుమాస్తాను మొదటి వాడు అడిగినట్టే అడిగాడు. గుమాస్తా చెప్పాడు.\n“‘శ్రీరామ కటాక్షము ' అన్నదాని కింద శాసనం వేయించే వారి పేరుచెకించ లేదా ఏం?\" అన్నాడు మూడోవాడు.\n\"చిన్న అక్షరాలతో ' ఫలానావారు ' అని చెక్కించారు. దానికి ఏ రంగు పూశారని అడుగుతారేమో ! ఎర్రరంగు!\" అన్నాడు గుమాస్తా నవ్వుతూ.\nఅన్నదమ్ములు ముగ్గురూ, \"నేను గెలిచా !\" అనుకుంటే, ''నేను గెలిచా!\" అనుకుని ఆ రాత్రి నిద్రపోయారు. తెల్ల వారగానే పెద్దవా డింటికి మిగిలిన వాళ్ళిద్దరూ వచ్చారు. ధర్మశాసనం చూడ బోదామని ముగ్గురికీ ఆత్రంగానే ఉంది. ఆలస్యం చేయకుండా ముగ్గురూ వీధిలోకి వచ్చారు. పెద్దవాడు చప్పున ఆగి సత్రం కేసి చూసి, ఇంకా దగ్గిరికి పోవలసిన అవసరమేముందీ? శాసనం పలకమీది అక్షరాలు ఇక్కడికే కనిపిస్తున్నాయి. చదవనా? శ్రీరామ కటాక్షము,\" అన్నాడు.\nఈ మాటలు విని చిన్నవాళ్ళిద్దరూ నిర్ఘాంతపోయారు: ఒక క్షణంపాటు ఓడా మని భయపడ్డారు. కాని రెండోవాడు తెప్పరిల్లుకుని, \"పలక ఏ రంగుది ? అక్షరాలు ఏ రంగు ?\" అని అడిగాడు.\nపెద్దవాడికి గోతిలో పడ్డట్టయింది. \"రంగా, నీకు రంగు కనిపిస్తున్నదా ఏమిటి?\" అన్నాడాయన రెండోవాడితో.\n\"స్పష్టంగావున్న 'రంగు కనిపించక పోవటమేమిటి? తెల్లటి పలక మీద బంగారు పూత పూసిన అందమైన చెక్కుడు అక్షరాలు కనిపించటం లేదూ?!' అన్నాడు రెండోవాడు.\n\"మీ రిద్దరూ ఎందుకు పోట్లాడు కుంటారు ? ఆ పలక మీద చెక్కి ఉన్న చిన్న అక్షరాలు చదవగలరేమో చూడండి. పెద్ద అక్షరాలు కబోది కూడా చదువు తుంది,\" అన్నాడు మూడోవాడు.\n\"పలక మీద చిన్న అక్షరాలు కూడా ఉన్నాయా?\" అన్నారు పెద్దవాళ్ళిద్దరూ.\n\"కనిపిస్తూంటేనే ! ఎర్రటి అక్షరాలు, 'ఫలానావారు ' అని స్పష్టంగా రాసి ఉంది! ఏమిటో అనుకున్నాను. మీ ఇద్దరి చూపుకంటే నాదే నయమే!\" అన్నాడు మూడోవాడు.\nపెద్దవాడు తాను కూడా గెలిచినవాడితో చేరే ఉద్దేశంతో, \"నీ చూపే మన ముగ్గురి లోకీ మంచిది. తరవాత నా చూపు మంచి దంటాను. పెద్ద అక్షరాలు గుర్తించినది నేను కద ! మీ రింకా ముందుకు పోబో తుంటే నేను ఇక్కడే ఆగాను! అందు చేత నీకూ నాకూ రెండోవాడు భోజనం పెట్టాలి.\" అన్నాడు. రెండోవాడు పేచీ పెట్టాడు. అక్షరాలు ఏ రంగో, పలక ఏ రంగో తెలుసుకోలేనివాడు చూశాడంటే ఎలా నమ్మటం ?\nకాస్సేపు ముగ్గురూ ఘర్షణపడి ఎవరి తీర్పు అయినా తీసుకోవటానికి ఒప్పు కున్నారు.\nఇంతలో సత్రం గుమాస్తా అటుగా వచ్చాడు. '\" అయ్యా మీరెవరో కాస్త మాకు న్యాయం చెప్పండి. ఆ సత్రం ధర్మ శాసనం మీద ' శ్రీరామకటాక్షము' అని రాసి ఉన్నమాట అబద్ధమా? \" అని పెద్దవాడు అడిగాడు.\n“కాదు!\" అన్నాడు గుమాస్తా.\n\"పలక తెల్ల చలవరాయి అవునం టారా ? దాని మీద బంగారు చెక్కుడు అక్షరాలేనంటారా?\" అన్నాడు రెండోవాడు.\n\"అవును!\" అన్నాడు గుమాస్తా.\n\"చిన్న అక్షరాలతో ' ఫలానా వారు ' అని రాసి ఉన్న మాటా, అక్షరాలు ఎర్రగా ఉన్న మాటా నిజమే నంటారా ? \" అన్నాడు మూడోవాడు.\nనిజమే !\" అన్నాడు గుమాస్తా.\nమళ్ళీ అన్నదమ్ములు, \" నా చూపు మెరుగు!\" అంటే \"నా చూపు మెరుగు!” అని తగాదా పడసాగారు.\nసత్రం గుమాస్తా వారిని ఆపి, “మెరుగో తరుగో గాని మీ ముగ్గురి చూపూ ఒకటి గానే ఉన్నదని నా ఉద్దేశం. ఎందుచేత నంటే సత్రం వాకిలికి ఇంకా ధర్మశాసనం పలక తగిలించలేదు!\" అంటూ తన దారిన తాను వెళ్ళిపోయాడు.",
            "book_page_end": 44
        },
        {
            "title": "సామంతరాజు",
            "book_page_start": 45,
            "pdf_page_start": 45,
            "pdf_page_end": 47,
            "author": "సి. ఎం. పార్వతి",
            "genre": "రాజకీయం, నీతి కథ",
            "moral": "తొందరపాటు నిర్ణయాలు (ముఖ్యంగా పరిపాలనలో) సమస్యలను క్లిష్టం చేస్తాయి. పరిపాలనా దక్షత, అనుభవం మరియు తృప్తి అనేవి మంచి నాయకత్వానికి కీలకం.",
            "keywords": [
                "సామంతరాజు",
                "తొందరపాటు",
                "సలహాదారులు",
                "రాజ్యపాలన",
                "అనుభవం"
            ],
            "characters": [
                "రాజ్యవర్ధనుడు",
                "ఆనందుడు",
                "ప్రధానమంత్రి",
                "వరహాల శెట్టి",
                "సత్యదేవుడు"
            ],
            "locations": [
                "కోసలసామ్రాజ్యం",
                "రత్నగిరి",
                "రాజధాని"
            ],
            "content": "కోసలసామ్రాజ్యాన్ని రాజ్యవర్ధను డనే చక్రవర్తి పాలించే కాలంలో, ఆయన అధీనంలో కొన్ని సామంతరాజ్యాలుండేవి. అలాంటివాటిలో వింధ్య పర్వతాలకు దిగువ నున్న రత్నగిరిని ఆనందు డనే సామంతుడు పరిపాలిస్తూండేవాడు.\nఈ సామంతుడిది చాలా చిత్రమైన స్వభావం. పరిపాలన వ్యవహా రాల్లో ఎలాంటి చిన్న సమస్య ఎదురైనా, త్వర పడి ఏదో ఒక నిర్ణయానికి వచ్చి, తరవాత చిక్కులపాలయ్యేవాడు.\nఒకసారి ఆనందుడికి రాజ్యపాలనా విషయాల్లో, తన ప్రధానమంత్రికి కొందరు సలహాదారులుండడం మేలనిపించింది. ఆయన ప్రధానమంత్రికి ఆ సంగతి గురించి చెప్పాడు. రాజు స్వభావం బాగా ఎరిగి వున్న ప్రధాన మంత్రికి సరేననక తప్పలేదు.\nఇద్దరితో ప్రారంభించి, ముగిసే లోపల రాజు తన ప్రధానమంత్రికి పది హేనుమంది సలహాదారులను నియమిం చాడు. రెండో నెల తిరక్కుండానే, మంత్రి మాటల సందర్భంలో రాజుతో, \"ప్రభూ, ఇంతమంది సలహాదారులుండడంతో, ఎవరిసలహా తీసుకోవాలో అర్థం కావడం లేదు. పైగా, కోశాగారం నుంచి చాలా ధనం వాళ్ళ జీతాలకు ఖర్చవుతున్నది,\" అని చెప్పాడు.\nవెంటనే రాజు సలహాదారులను పిలి పించి, వాళ్ళ హెూదా తగ్గించి, గౌరవ వేతనం మీద వాళ్ళను నగరంలోని పేట లకు సలహా ప్రతినిధులుగా నియమిం చాడు. ఇందువల్ల, నగరంలో ప్రజల అవసరాలను త్వరగా తెలుసుకుని, వెంటనే పరిష్కరించవచ్చని ఆయన అభిప్రాయం.\nఒకనాడు వర్తకుల పేటలోని సలహా దారు రాజు దగ్గిరకు వచ్చి, ఆ పేటలో దేవాలయం లేదనీ, వర్తకుల సౌకర్యం కోసం ఒక దేవాలయాన్ని నిర్మించాలనీ కోరాడు. కాని, మంత్రి కోశాగారంలో ధనం కొరతగా వున్నదన్నాడు.\nరాజు, సలహాదారుతో, \"ప్రస్తుతానికి ఆ వర్తకుల పేటలోని వాళ్ళను, రాజవీధి లోని దేవాలయంలో వారాని కొకరోజు పూజలు జరుపుకోమను. ఇలా వాళ్ళకు ఒక రోజు కేటాయించినట్టు పూజారికి వర్తమానం పంపుతాము,\" అన్నాడు.\nవారం తిరిగేసరికి కమ్మరి, వడ్రంగి - యిలా వివిధ వృత్తులవాళ్ళూ, తమకు కూడా దేవాలయంలో పూజకు ఒక రోజు కేటాయించాలని, తమ పేట సలహాదారు ద్వారా, రాజుకు విన్నవించుకున్నారు. వారానికి ఏడు రోజులేకనక. యిన్ని వృత్తులవాళ్ళకు ఒక్కొక్క రోజు కేటా -యించడం సాధ్యం కాదన్నాడు మంత్రి.\nకాని రాజు, మంత్రిని అమాయకుడి కింద జమకట్టి, ''ప్రజల కోర్కెను తృణీ కరించడం రాజైనవాడు చేయగూడని పని!\" అన్నాడు కోపంగా.\nమంత్రి నివ్వెరపడి, \"ప్రభూ, వారానికి ఏడు రోజులేకదా!\" అన్నాడు.\n\"ఆ సంగతి నాకు తెలియందికాదు. ఇకనుంచి వారానికి పది రోజులు !\" అన్నాడు రాజు.\n\"తమ చిత్తం, ప్రభూ ! కాని, వారంలో ఏడు రోజులకు మాత్రమే పేర్లున్నాయి. మిగిలిన మూడు రోజుల మాటేమిటి ?\" అన్నాడు మంత్రి.\n\"ఇదొక పెద్ద సమస్య కాదు. ఒక రోజుకు చక్రవర్తి పేరు పెడదాం, మరొక దానికి నా పేరు, మిగిలినదానికి నీ పేరు, సరా! అన్నాడు రాజు.\nఇక పైన వారానికి పది రోజులన్న వార్త నగరంలో పాకిపోయింది. అది విని, నగరంలో కుబేరుడంతటి వాడని పేరు మోసిన వరహాల శెట్టి రాజు దగ్గిరకు వచ్చి, 'ప్రభూ, ధర్మకార్యాలకు తమకు డబ్బు అవసరం అనీ, కోశాగారంలో అంతగా డబ్బు లేదనీ తెలిసింది. తమకు లక్ష వరహాలు సమర్పించుకుంటాను. వారానికి పదకొండు రోజులుచేసి, దానికి నా పేరు పెట్టండి.' అని వేడుకున్నాడు.\nరాజు సంతోషించి, వారానికి పదకొండు రోజులని ప్రకటించి, ఆ రోజుకు పరహాల శెట్టి పేరు పెట్టాడు. ఇది నగరంలో అందరికీ నగుబాట్ల వ్యవహారంగా తోచింది.\nపొరుగున వున్న సామంతులు యిది అదనుగా తీసుకుని రత్నగిరి రాజ్యాన్ని కబళించేందుకు కుట్రలు పన్న సాగారు.\nఈ సంగతులన్నీ తన చారుల ద్వారా చక్రవర్తి రాజ్యవర్ధనుడు విన్నాడు. ఆయన తన సామంతుల మధ్య పోరు సామ్రాజ్యా నికే హాని కలిగించగలదని గ్రహించి, వారినందరినీ రాజధానికి పిలిపించాడు.\nరాజ్యవర్ధనుడు నిండు సభలో రత్నగిరి రాజు ఆనందుణ్ణి పరిపాలనా దక్షుడంటూ మెచ్చుకుని, \"ఇలాంటి అనుభవశాలి నాకు సలహాదారుడు కావడం సామ్రాజ్యాని కెంతో మేలుచేస్తుంది. ఆయన్నినాకు సలహా దారుగా నియమిస్తున్నాను,\" అన్నాడు.\nరాజ్యవర్ధునుడి మాటలకు ఒక్క రాజు ఆనందుడు తప్ప, తక్కినవారంతా విస్తు పోయారు. ఆయన అప్పటికప్పుడే ఆనం దుడి కుమారుడైన సత్యదేవుణ్ణి రత్నగిరికి రాజుగా ప్రకటించాడు.\nసామంతులంతా వెళ్ళిపోయాక రాజ్య వర్ధనుడు, సత్యదేవుడికి వీడ్కోలిచ్చే సమయంలో అతడితో. \"నిన్ను రాజుగా చేసిన కారణం ఏమిటో గ్రహించే వుంటావు. నీ తండ్రి సలహాలతో నాకేం పని లేదు. ఆయన సలహాల బాధ నుంచి నీకు రక్షణ కల్పించేందుకే. ఆయన్ని ఆస్థానంలో వుంచుతున్నాను,\" అన్నాడు.\nసత్యదేవుడు. రాజ్యవర్ధనుడికి తన కృతజ్ఞత చెప్పుకుని, రత్నగిరికి తిరిగి పోయి, అనుభవజ్ఞుడైన మంత్రి సహా యంతో రాజ్యపాలన చేస్తూ, కొద్ది కాలం లోనే మంచి సమర్థుడనిపించుకున్నాడు.",
            "book_page_end": 47
        },
        {
            "title": "మందబుద్ధి",
            "book_page_start": 48,
            "pdf_page_start": 48,
            "pdf_page_end": 52,
            "author": "జొన్నలగడ్డ రామలక్ష్మి",
            "genre": "హాస్యం, నీతి కథ",
            "moral": "తెలివితేటలు ఎంత ముఖ్యమో, యజమాని/గురువు చెప్పిన విషయాలను పాటించడం కూడా అంతే ముఖ్యం. ఎల్లప్పుడూ తమ తెలివితేటలనే ఉపయోగించాలని చూసేవారు, తమ ప్రయోజకుడిని కోల్పోతారు.",
            "keywords": [
                "మందబుద్ధి",
                "పనివాడు",
                "తెలివి",
                "వరాలయ్య",
                "న్యాయాధికారి"
            ],
            "characters": [
                "వరాలయ్య",
                "మందబుద్ధి",
                "పొరుగువాడు",
                "బడిపంతులు",
                "న్యాయాధికారి"
            ],
            "locations": [
                "గ్రామం",
                "వరాలయ్య ఇల్లు"
            ],
            "content": "వరాలయ్యకు పనివాడు లేనిదే క్షణం గడవదు. ఆయనది భారీ శరీరం. చేతి లోంచి ఏదైనా జారిపడితే, వంగి దాన్ని తీసుకునేందుకు నానా శ్రమా పడేవాడు. ఆయన బాగా డబ్బు గలవాడు కాబట్టి, ఎప్పుడూ తనవెంట వుండడానికి పనివాణ్ణి పెట్టుకోగలడు. అయితే, భారీ శరీరం, డబ్బుతోపాటు ఆయనకు కోపం కూడా చాలా ఎక్కువ. అందువల్ల ఎవ్వరూ ఆయన వద్ద నెలకుమించి పని చేయలేక పోయేవారు. ఆ నెల రోజులైనా ఎందు కంటే, జీతం కోసం! మొదటి నెల జీతం యిలా చేతికి అందగానే, అలా పని మానేసేవాళ్ళు చాలామంది.\nదీనితో వరాలయ్య విసిగిపోయి, ఎవ రైనా తన వద్ద ఆరునెలలు నాగా పెట్ట కుండా పని చేస్తేనే, ఆరునెలల జీతం ఒక్కసారిగా యిస్తానన్నాడు. ఆ తరవాత ఆయనకు పనివాళ్ళు దొరకడం మరింత కష్టమయింది. ఆ పరిస్థితుల్లో మందబుద్ధి వరాలయ్య దగ్గిర పనికి కుదిరాడు.\nమందబుద్ధికి నా అన్నవాళ్ళెవరూ లేరు. వాడి బుర్రలో తెలివి అంటూ లేనేలేదు. వాడికి దేనికీ కోపం రాదు. వరాలయ్య ఏం చెప్పినా, వెంటనే అక్షరాలా అదే విధంగా పనిచేసేవాడు. చాలాకాలానికి వరాలయ్యకు నచ్చిన పనివాడు దొరికాడు.\nఒకనాటి రాత్రి వరాలయ్య పడక గదిలో పడుకుని వుండగా, ఆయనకు నడవాలోని దీపం ఆర్పలేదేమో అన్న అనుమానం కలిగింది. వెంటనే ఆయన మందబుద్ధికి దీపం ఆర్పి రమ్మని చెప్పాడు. మందబుద్ధి నడవాలోకి వెళ్లాడు.\nఅంతవరకూ వెలుగుతున్న, దీపం, వాడి దురదృష్టం కొద్దీ గాలికి అప్పుడే ఆరి పోయింది.\nవరాలయ్య తనను దీపం ఆర్పమని చెప్పాడు. ఆయన మాట అక్షరాలా పాటించవలసిందే కదా! ఇలా అనుకుని మందబుద్ధి పొరుగింటికి వెళ్ళి, అగ్గిపెట్టె అడిగాడు.\n\"మీ ఇంట్లో లేదా ?\" అని అడిగాడు పొరుగువాడు.\n\" ఉన్నది. కాని, ఎక్కడున్నదో చీకట్లో కనిపించడం లేదు.\" అన్నాడు మందబుద్ధి.\n\"మా ఇంట్లో వున్నది ఒక్కటే అగ్గి పెట్టె. ఏ రాత్రివేళ అవసరం కలుగు తుందో! నీతో వస్తా పద,\" అం టూ పొరుగువాడు వరాలయ్య ఇంటికి వచ్చాడు.\nమందబుద్ధి దీపం వెలిగించి, వెంటనే ఆర్పివేసి, అగ్గిపెట్టెను పొరుగువాడికి ఇస్తూ \"ఇక నువ్వు వెళ్ళవచ్చు,” అన్నాడు.\nపొరుగువాడు ఆశ్చర్యపోతూ, \" ఈ మాత్రం దానికి దీపం వెలిగించడం ఎందుకు ?\" అన్నాడు.\n\" నా యజమాని నన్ను దీపం ఆర్ప మన్నాడు. నేను ఆర్పేలోగానే అది ఆరి పోయింది. అందుకని మళ్ళీ వెలిగించి ఆర్పాను.\" అన్నాడు మందబుద్ధి.\nఆ జవాబుకు పొరుగువాడు నవ్వు కుని, వరాలయ్య వద్దకు వెళ్ళి, జరిగింది చెప్పి, \"నీ పనివాడు చెప్పింది చెప్పి నట్టు చెయ్యడమేగానీ, సొంతాన ఆలో చించడం తెలియని పరమ మూర్ఖుడు. వీడికి తెలివితేటలు నేర్పకపోతే, ఏదో ఒకనాడు నీకు చాలా పెద్ద ప్రమాదమే ఎదురవుతుంది,” అని, వరాలయ్యకు రెండు పంచతంత్రం కథలు చెప్పాడు.\nఅవి వింటూనే వరాలయ్య భయ పడ్డాడు. అయితే, మందబుద్ధి వంటి వినయగుణం కల పనివాణ్ణి వదులు కోవడం ఆయన కిష్టంలేదు. ఆయన బాగా ఆలోచించి మర్నాడే ఆ ఊరి బడిపంతుల్ని పిలిచి, రోజూ మందబుద్ధికి చదువు చెప్ప మన్నాడు.\nపంతులు చాలా మంచివాడు. ఆయన రోజూ వచ్చి మందబుద్ధికి శ్రద్ధగా చదువు చెప్పేవాడు. వాడికి ఏ విషయం ఎలా చెబితే అర్థమవుతుందో గమనించి, అలాగే బోధ చేసేవాడు. నెల రోజుల్లోనే మంద బుద్ధికి, బుద్ధి వికసించసాగింది.\nమందబుద్ధిలో వచ్చిన మార్పుకు సంతోషించిన బడిపంతులు, వరా లయ్యతో, '' వాడికి చెప్పవలసిన తీరులో చదువు చెప్పేందుకు ఎవ్వరూ ప్రయ త్నించలేదు. ఆహాఁ, వాడు చాలా చురు కైనవాడు, తెలివైనవాడు!\" అని మంద బుద్ధిని మెచ్చుకున్నాడు.\nవరాలయ్య, మందబుద్ధి తెలివితేటల్ని పరీక్షించి, వాడిలో నిజంగానే మార్పు వచ్చిందని గ్రహించాడు. ఆయన బడి పంతులుకు మంచి బహుమానం యిచ్చి పంపాడు.\nఆ మర్నాటి నుంచీ మందబుద్ధి, వరా లయ్య చెప్పిన పనులు చెప్పినట్టు చేయడం మానేశాడు. ప్రతి పనికీ మంచి చెడ్డలు ఆలోచించి, ఈ పని చేయడం చెరుపు: ఫలాని పని చేయడంవల్ల మేలు కలుగుతుంది. అంటూ వరాలయ్యకు వివరించసాగాడు.\nవరాలయ్య పరిస్థితి మళ్ళీ మొదటికి వచ్చింది. ఆయనకసలే కోపం ఎక్కువ.\nచిన్న చిన్న పనుల్లో నీ తెలివితేటలు ఉపయోగించు, కాదనను. కానీ, మిగతా విషయాల్లో మాత్రం నే చెప్పినట్టు వినాలి! తెలిసిందా?\" అన్నాడు వరా లయ్య, మందబుద్ధితో.\n\"అదేం మాట! మీరు తప్పుచేస్తూంటే, చూస్తూ వూరుకోలేను. అది తప్పు అని చెప్పి తీరుతాను, మీ మంచికోసమే!\" అన్నాడు మందబుద్ధి.\n\"అయితే నిన్ను పనిలోంచి తీసే శాను. తక్షణం యిక్కణ్ణించి కదులు,\" అన్నాడు వరాలయ్య కోపంగా.\n\" నాకు మీ దగ్గిరే బావుంది. ఇంకె క్కడికీ వెళ్ళను,\" అన్నాడు మందబుద్ధి.\nఇద్దరూ గ్రామన్యాయాధికారి దగ్గిరకు వెళ్ళి, జరిగింది చెప్పారు.\nసాంతం విన్న న్యాయాధికారి మంద బుద్ధితో, “మందబుద్దీ, నీకు వరాలయ్య ఎంతో మేలు చేశాడు. తన ఖర్చుతో నీకు తెలివితేటలు అబ్బేలా చేశాడు. అందుకు ఆయనకు నువ్వెంతో ఋణ పడి వున్నావు.\" అన్నాడు.\nదానికి మందబుద్ధి, \"అయ్యా, ఆయన నాకు చదువు చెప్పించి, బుద్ధివికసించేలా చేశాడు. అందువల్ల జరిగిన మేలేమిటి? ఆ బుద్ధి ఆయనకే పనికి రాక, నన్ను ఉద్యోగంలో నుంచి తీసివేస్తా నంటు న్నాడు. ఇక్కడ నాకు ఉద్యోగం పోతే, మరెవరు నన్ను పనిలో పెట్టుకుంటారు?\" అన్నాడు.\n\" వరాలయ్య చెప్పినట్టు వింటే, ఏ గొడవా వుండదు కదా?” అన్నాడు న్యాయాధికారి.\n\"కాస్త తెలివంటూ వున్నవాడెవడూ. ఆయన మాట వినడు. నేనక్షరాలా ఆయన చెప్పినట్టు చేయాలంటే, మళ్లీ నన్ను మందబుద్ధిని చేయమనండి,\" అన్నాడు మందబుద్ధి.\nవరాలయ్య పట్టరానికోపంతో చిందులు గొక్కుతూ, “ఒరే, నీకు తెలివితేటలు నేర్పిన పంతుల్ని పిలిపించి, నిన్ను తిరిగి మందబుద్ధిగా మార్చమంటాను,\" అన్నాడు.\nమందబుద్ధి, న్యాయాధికారితో, \"అయ్యా, విన్నారా ! ఇప్పుడా పంతులు నాకు నేర్పిన తెలివితేటల్ని ఎలా తీసుకో గలడు? ఈయన 'యిలాంటి పనులే చెబుతూంటాడు',\" అన్నాడు.\nన్యాయాధికారి వెంటనే, \"వరాలయ్యా! నీ పనివాడు నీకు పనులు చేసేందుకే కాక, సలహాలిచ్చేందుక్కూడా అవసరం. వాణ్ణి, నువ్వు పనిలోంచి తీసెయ్యడానికి వీల్లేదు. అలా చేయదలిస్తే, వాడికి మరెక్క డైనా ఉద్యోగం చూపించు,\" అన్నాడు.\nఆ మాటలతో వరాలయ్య నీరసపడి పోయి, దిక్కులు చూడసాగాడు. అప్పుడు న్యాయాధికారి చిన్నగా నవ్వి. “వరా లయ్యా, మరీ అంతగా దిగాలుపడిపోకు. మంచి తెలివితేటలూ, చురుకుదనమూ, అణకువా వున్న వీణ్ణి, మందబుద్ధిగా నటించమని, నీ దగ్గిరకు పంపినవాణ్ణి, నేనే! గ్రామంలో మోతుబరివి. ఒక్క మితిమీరిన కోపం తప్ప, అన్నిటా మంచి వాడివి. పనివాళ్ల విషయంలో నా గొడవా పడిపోతున్న నీకు, మంచి పని వాణ్ణి కుదిర్చిపెట్టే బాధ్యత నా పైన వేసు కున్నాను,\" అన్నాడు.\n\"అలాగా, చెప్పరేం మరి!\" అని, వరాలయ్య తల తిప్పి మందబుద్ధి కేసి చూస్తూ, \"మందబుద్ధిలా ఎంత చక్కగా నాటకం ఆడావురా ! జరిగిందానికేం గాని, నా లాంటివాడు నీకు యజమానిగా, నీ అంత తెలివిమంతుడు నాకు పనివాడుగా దొరకడం — ఇద్దరి అదృష్టం. ఇక, ఇంటికి పోదాం పద !\" అన్నాడు.",
            "book_page_end": 52
        },
        {
            "title": "విష్ణు కథ",
            "book_page_start": 53,
            "pdf_page_start": 53,
            "pdf_page_end": 60,
            "author": "చందమామ బృందం",
            "genre": "పౌరాణికం",
            "moral": "విష్ణు భక్తికి అడ్డులేదు. భగవంతుని లీలలను ఎవరూ అర్థం చేసుకోలేరు. ద్వేషం కూడా భక్తిగా మారవచ్చు (ప్రహ్లాదుని ఉదాహరణ).",
            "keywords": [
                "విష్ణువు",
                "నరసింహావతారం",
                "వరాహావతారం",
                "హిరణ్యకశిపుడు",
                "ప్రహ్లాదుడు"
            ],
            "characters": [
                "విష్ణువు",
                "జయవిజయులు",
                "హిరణ్యకశిపుడు",
                "హిరణ్యాక్షుడు",
                "ప్రహ్లాదుడు",
                "లీలావతి",
                "నారదుడు"
            ],
            "locations": [
                "వైకుంఠం",
                "రసాతలం",
                "నారదాశ్రమం",
                "సభామంటపం"
            ],
            "content": "విష్ణువు జయవిజయుల తో, \"మహా కులను శపించిన మా తొందరపాటు తనా మునుల శాపం మీరరానిది. నా పట్ల మిత్ర భావంతో ఏడు జన్మల్లో తరించి వస్తారా ? లేక నన్ను ద్వేషిస్తూ నాకు శత్రువులై మూడు జన్మల్లో నాచేత అంతమొంది యిక్కడికి వస్తారా ?\" అని అడిగాడు.\nజయవిజయులు విష్ణు సన్నిధానాన్ని త్వరగా చేరుకోడానికి మూడు జన్మలే కోరుకున్నారు.\nఅప్పుడు సనకసనందనాది మునులు జయ విజయుల్ని మెచ్చుకుంటూ విష్ణువుతో, ''రాగద్వేషాలు రెండూ నీకు సమానమనీ, నిన్ను ద్వేషించేవారు మరింత త్వరగా నీకు దగ్గిరవుతారనీ యిప్పుడు తెలుసుకున్నాం! నీ ద్వారపాల నికి సిగ్గు పడుతున్నాం, మమ్మల్ని మన్నించు!\" అని చెప్పి, లక్ష్మీనారాయ ణులను అనేక విధాల మనసార స్తుతిస్తూ సేవించి వెళ్ళారు.\nజయవిజయులు కశ్యపప్రజాపతి భార్య దితి కడుపున హిరణ్యకశిపుడు, హిరణ్యా క్షుడుగా పుట్టారు.\nఅన్నదమ్ములు గొప్ప పరాక్రమవంతులై తపస్సులు చేసి బ్రహ్మను మెప్పించి వరాలు పొందారు. విష్ణువుపై కత్తికట్టి విజృంభించారు.\nహిరణ్యకశిపుడు రాక్షసులకు రాజై, విష్ణువును ఎదుర్కొని సాధించడానికి కంకణం కట్టుకున్నాడు.\nహిరణ్యాక్షుడు విష్ణువును కవ్వించే ఘోరకృత్యాలు చేసిచేసి, భూమిని దొర్లించుకుపోయి రసాతల సముద్రంలోకి తోశాడు. భూమి రసాతలం అడుగున మునిగిపోయింది. భూదేవి విష్ణువును తలంచి తన్ను ఉద్ధరించమని మొర పెట్టింది.\nవిష్ణువు భూదేవి మొర ఆలకించి దశావ తారాల్లో మూడవది అయిన వరాహన తారాన్ని ఎత్తాడు.\nబ్రహ్మ హెూమం చేస్తూండగా యజ్ఞ కుండం నుంచి తెల్లని కాంతితో ఒక నలుసు వెలువడింది. ఆ నలుసు పెద్దదై అడవి పందిగా రూపొందింది. ఆ ఏదు పందిని విష్ణువు అవతారంగా ఎంచి బ్రహ్మాది దేవతలు యజ్ఞవరాహంగా, శ్వేత వరాహంగా, ఆదివరాహంగా కీర్తిస్తూ స్తుతించారు.\nయజ్ఞవరాహము అలా అలా పెరిగి, బ్రహ్మాండమైన ఆకృతి పొందింది; బలిష్ఠ మైన కాళ్ళతో, ఉక్కుకవచం లాంటి పై చర్మంతో, వజ్రాల్లాంటి పొడవైన వాడి కోరకొమ్ములతో, ఎర్రని కాంతి ప్రసరించే కన్నులతో, మెడ నుంచి తోకవరకూ నిక్కబొడుచుకొని బంగారంలా మెరు స్తున్న వెంట్రుకల జూలుతో, విశ్వమంతా ఘూర్ణిల్లేలాగ వరాహము హుంకార ధ్వనులు చేసింది. యజ్ఞవరాహం ముటైపై ఖడ్గంలాంటి కొమ్ము ధగధగా మెరు స్తున్నది.\nవరాహావతారం మెరుపు వేగంతో రసా తలానికి పరిగెత్తింది. ఆ వేగానికి దిక్కులు అదిరాయి, ప్రళయవాయువులు వీచాయి.\nరసాతల సముద్రంలోకి చొచ్చుకొని వెళ్ళి. అడుగున మునిగి ఉన్న భూమిని కొమ్ముతో గుచ్చి యజ్ఞవరాహము మీదకు ఎత్తింది.\nఅదే సమయంలో హిరణ్యాక్షుడు వరుణుడిపై దాడిచేసి పోరాటాని కి పిలిచాడు.\nవరుణుడు, '' వీరాధి వీరుడివైన నీవు పోరాడవలసినది రసాతలం నుండి భూమిని ఉద్ధరిస్తున్న యజ్ఞవరాహంతో!\" అని అన్నాడు. హిరణ్యాక్షుడు హుటాహుటిని వెళ్ళి యజ్ఞ వరాహావతారాన్ని ఢీకొన్నాడు.\nవరాహరూప విష్ణువుతో హిరణ్యాక్షుడు గొప్ప పరాక్రమంతో పోరుతూ గదతో విష్ణువు గదను తృళ్ళగొట్టి నిల్చున్నాడు. విష్ణువు అతని యుద్ధనీతిని మెచ్చుకొని తిరిగి గదను ధరించాక, యిరువురికీ సంగ్రామం ఘోరంగా సాగింది. చివరకు వరాహావతారం తన కొమ్ముతో హిర ణ్యాక్షుణ్ణి పొడిచి చంపింది.\nవరాహావతారుడైన విష్ణువును భూదేవి వరించింది. వరాహమూర్తి భూదేవిని సందిట చేర్చుకొని తొడపై కూర్చుండ బెట్టుకున్నాడు. బ్రహ్మాది దేవతలు పూల వాన కురిపిస్తూ, జగపతిగా విష్ణువును అనేక విధాలుగా స్తోత్రం చేశారు.\nపందిరూపంతో తన తమ్ముణ్ణి చంపిన విష్ణువుపై పగ సాధించడానికి తీవ్ర సంకల్పంతో, ముందు బ్రహ్మవల్ల పరాలు పొందడానికి హిరణ్యకశిపుడు తపస్సుకు వెళ్ళాడు. అప్పుడు అతని భార్య లీలావతి గర్భవతిగా ఉన్నది.\nఆమె గర్భవాసాన్ని హతమార్చడానికి ఇంద్రుడు మాయోపాయంతో లీలావతిని చెరగొని, ఆకాశమార్గాన పోతూండగా, నారదుడు ఎదురై, \"దేవేంద్రా! ఎంత పనికి ఒడిగట్టావు! నీ ప్రయత్నాన్ని విర మించు. సర్వకాల సర్వావస్థలలో హిరణ్య కశిపుడు పగతో విష్ణువు గురించే తలంచు తూండే వాడవడంవల్ల, లీలావతి గర్భస్థు డైన శిశువుకు ఆ విష్ణుచింతన సంక్ర మించి, పగ భక్తిగా అతనిలో రూపాంతరం పొందింది. ఇదే విష్ణుమాయ అయిన ప్రకృతి విశేషాల్లో ఒకటి. లీలావతి గొప్ప విష్ణుభక్తుణ్ణి కనబోతూన్నది. అంచేత లీలావతిని విడిచిపుచ్చి నీ దారిన నువ్వు వెళ్ళు!\" అని చెప్పి లీలావతిని తన ఆశ్రమానికి తీసుకెళ్ళాడు.\nఆశ్రమంలో నారదుడు వేదాంత విష యాలనూ, విష్ణు గుణగణాలను వర్ణిస్తూ న్నప్పుడు, లీలావతి గర్భంలో ఉన్న బిడ్డ ఆసక్తితో వింటూ, ఊఁ కొడుతూండే వాడు. లీలావతి కుమారుణ్ణి ప్రస వించింది.\nహిరణ్యకశిపుడు. ఘోరమైన తపస్సు చేసి బ్రహ్మను మెప్పించాడు. భూమ్మీద గాని, ఆకాశంలోగాని, రాత్రిగాని పగలు గాని, ఇంటగాని, బయటగాని, మృగంచేత గాని మనిషిచేతగాని, దేవతలు మొదలైన వారివలన గాని, ప్రాణమున్న దానిచేత గాని లేనిదానిచేతగాని, సృష్టిలో ఉన్న ఏ రూపంచేత గాని, ఎన్నో విధాలుగా తనకు చావులేని వరాల్ని కోరాడు; బ్రహ్మ అతను కోరిన వరా లన్నిటినీ యిచ్చాడు.\nవరాలను పొందిన విజయగర్వంతో హిరణ్యకశిపుడు వస్తూండగా, నారదుడి వలన జరిగినది విని నారదాశ్రమానికి వచ్చి, కుమారుడి పేరు ప్రహ్లాదుడు అని నామకరణ మహోత్సవం జరిగాక, భార్యనూ, కుమారుణ్ణి తన రాజధానికి తీసుకువెళ్ళాడు.\nఇంద్రుడిపై ప్రతీకారంగా హిరణ్య కశిపుడు స్వర్గం మీదకు దండయాత్ర చేసి స్వర్గసింహాసనం ఆక్రమించాడు. దిక్కు లన్నిటినీ జయించి, అష్ట దిక్పాలకుల్ని తన అదు పాజ్ఞల్లో పెట్టుకున్నాడు. దేవ తల్ని పశువుల్ని బాదినట్లుగా బాదాడు. శచీదేవిని అవమానించబోతే లీలావతి అడ్డుకొంది.\nహిరణ్యకశిపుడు విజృంభించి మునుల ఆశ్ర మాల్ని తగలబెట్టించాడు. విష్ణు విశ్వాసకుల్ని చిత్రవధలు చేయించాడు. విష్ణువును ఎదుర్కోవడమే అతని ధ్యేయం. విష్ణువును కవ్వించడానికి చేయవలసిన వన్నీ చేశాడు. అయినా విష్ణువు అతనికి తారసపడలేదు. వైకుంఠానికి దాడి వెళ్ళాడు. అక్కడా విష్ణువు అతనికి కన పడలేదు.\n\" నాకు భయపడి అదృశ్యం గా దాగున్నాడు, పిరికిపంద !\" అని హిరణ్య కశిపుడు తిరిగి వచ్చాడు.\nప్రహ్లాదుడు దినదిన ప్రవర్ధమానంగా ఎల్లప్పుడూ విష్ణుస్మరణ చేస్తూ పెరుగు తూన్నాడు. తనకు అటువంటి కులద్రోహి ఎందుకు పుట్టాలి! అని హిరణ్యకశిపుడు చింతించి, గురుపుత్రులైన చండామార్కు లకు ప్రహ్లాదుణ్ణి అప్పగించి. విద్యా బుద్ధులు నేర్పమన్నాడు.\nప్రహ్లాదుడు గురుకులంలో హరిధ్యానం తోనే చదువంతా పూర్తి చేశాడు. తోటి బాలురకు విష్ణుభక్తి ప్రబోధంచేసి మోక్ష మార్గంపట్ల ఆసక్తికలవారిగా చేశాడు.\nచండామార్కులు ప్రహ్లాదుణ్ణి తండ్రి దగ్గిరికి తీసుకెళ్ళారు. హిరణ్యకశిపుడు. కుమారుణ్ణి తొడపై కూర్చుండబెట్టుకొని, “నాయనా! నువ్వు నేర్చిన విద్య తెలిసేలాగ మంచి పద్యం ఒకటి చెప్పు!\" అన్నాడు.\nప్రహ్లాదుడు, 'తండ్రీ! గురువులు చెప్పిన చదువంతా క్షుణ్ణంగా నేర్చాను. చదువులన్నిటి కంటె గొప్పదైన చదువు విష్ణువునందు మనసు నిల్పడం ఒక్కటే! విష్ణువును స్మరించే జన్మే జన్మ!\" అన్నాడు.\nహిరణ్యకశిపుడు కుమారుణ్ణి క్రిందకు తోసి పట్టరాని ఆగ్రహంతో చండామార్కు లతో, “ ఇదా మీరు నేర్పిన చదువు?\" అన్నాడు.\nచండామార్కు లిద్దరూ గజగజ లాడుతూ, \"మా తప్పేమీ లేదు. మహా ప్రభూ! మాపై ఆగ్రహించకు!\" అని వేడు కుంటూ, గురుకులంలో ప్రహ్లాదు డే విధంగా ప్రవర్తించినదీ వివరంగా విన్న వించుకున్నారు.\nహిరణ్యకశిపుడు కొడుకుతో, ' ‘విష్ణువు పందిగా నీ పినతండ్రిని చంపాడు. మన రాక్షస కులానికి పరమశత్రువు. నీవు విష్ణువును పొగడ్డం క్షమించరాని కుల ద్రోహం. విష్ణుభక్తి మాను, వాణ్ణి మర్చిపో!\" అన్నాడు.\n\"దానవేశ్వరుడవైన నీవు అన్నివిధాలా నన్ను శాశింపతగినవాడివే! కాని ఇనుము ముక్క అయస్కాంతాన్ని ఏ విధంగా అంటుకుంటుందో, అలాగే నా 'మనస్సు విష్ణువు పైనే లగ్నమై ఉన్నది; మందార పువ్వు మకరందాన్ని తుమ్మెద ఎలాగ విడిచిపెట్టలేదో, అలాగే విష్ణువును మర్చి పోవడం నా వశంలో లేదు. సాలో జీవము ఉన్నంతవరకూ విష్ణుచింతన పోదు, ఆ జీవము కూడా విష్ణువే!\" అన్నాడు వినయంగా.\n\"అయితే నీవు చావక తప్పదు, ఆహార పానాలు లేకుండా మాడి చావు!\" అంటూ ప్రహ్లాదుణ్ణి వెల్తురు చొరవని కారాగారంలో పెట్టించాడు.\nపుత్రప్రేమతో లీలావతి తల్లడిల్లి పోయింది. రోజులు గడుస్తున్నాయి.\nలీలావతి శోకం చూడలేక హిరణ్యకశి పుడు కారాగారం తెరిపించి, తన్మయుడై విష్ణుసంకీర్తన చేస్తూ నవనవలాడుతూన్న ప్రహ్లాదుణ్ణి చూసి, చాలా రోజులుగా అన్న పానాలు లేకుండా ఎలా బతికి ఉన్నాడా అని ఆశ్చర్యపడుతూనే, పట్టరాని ఆగ్ర హంతో ప్రహ్లాదుణ్ణి ఏనుగులచేత మట్టించ మన్నాడు.\nఏనుగులు సింహాన్ని చూసినట్లు బెది రాయి. మావటివాళ్లు పొడిచి నడిపించితే, అతనిమీద నుంచి వెళ్ళాయిగాని, అతనికే అపాయమూ కలగలేదు.\nపాములచేత కరిపించబోతే, కాటు వేయకుండా ముద్దాడి, పడగలు విప్పి గొడుగులుపట్టి ఆడాయి.\nకొండశిఖరం నుంచి తోయించాడు, మంటల్లో వేయించాడు. సముద్రంలో పడ వేయించాడు. కాలకూట విషం త్రాగించాడు. ఎన్నిచేసినా, ప్రహ్లాదుడు సురక్షితంగా ఉండటం చూసి హిరణ్య కశిపుడు, \"నువ్వు చావకున్నా వెందు చేత? ఆ రహస్యమేమిటో చెప్పు!\" అని అడిగాడు.\nప్రహ్లాదుడు నవ్వుతూ, \"ఇందులో రహస్యం ఏదీలేదు; ఏనుగుల్లో, పాముల్లో, రాళ్ళలో, అగ్నిలో, సముద్రాల్లో, విషంలో అన్నిట్లో, నీలో, నాలో ఉన్నది విష్ణువే అన్న సత్యాన్ని తెలుసుకోలేకపోతున్నావు! నన్ను చంపాలనుకుంటున్నదీ, నేను బతుకుతూన్నదీ, అతని లీలావినోదమే, నాన్నా!\" అన్నాడు.\nఆ మాటలకు హిరణ్యకశిపుడు కోపా వేశంతో ప్రహ్లాదుణ్ణి బరబరా ఈడ్చుకు వెళ్ళి సభామంటపం మధ్య నిలబెట్టి తన గదను తీసి పట్టుకొన్నాడు. లీలావతి మూర్ఛపోయింది. చుట్టూరా రాక్షస ప్రముఖులు నిర్విణులై బొమ్మల్లా నిలబడి చూస్తున్నారు.\nసభామంటపానికి ఎదురుగా లోహ నిర్మితమైన పెద్ద జయస్తంభం ఉంది. హిరణ్యకశిపుడు ప్రహ్లాదుడికి ఆ స్తంభాన్ని చూపుతూ ఓరీ కులద్రోహీ ! అది, నా విజయస్తంభం ! నా తమ్ముణ్ణి చంపిన విష్ణువుతో పోరాడి, నీ ముందే సంహరించి పగతీర్చుకుంటాను, అందులో ఉన్నాడా?\" అనడిగాడు.\n\"ఆ సందేహమే వద్దు. అంతటా ఉన్నాడు, అందులోనూ ఉన్నాడు,\" అన్నాడు ప్రహ్లాదుడు.\nహిరణ్యకశిపుడు చరచరా వెళ్ళి గదతో స్తంభాన్ని కొట్టాడు. ప్రళయధ్వనితో భూన భోంతరాలు దద్దరిల్లాయి, పొగలమేఘాలు అంతటా విరజిమ్ముకున్నాయి. స్తంభం రెండుగా చీలిపోతూండగా వెలువడిన మిరుమిట్లుగొలిపే మెరుపుల మధ్య దశావ తారాల్లో నాలుగోది అయిన నరసింహా వతారంగా విష్ణువు ఆవిర్భవించాడు. సింహం తల, మనిషి శరీరము, చేతులకు సింహం గోళ్ళతో సృష్టిలో లేని రూపం గల నరసింహమూర్తి ప్రళయభీకరంగా గర్జించాడు. పాంచజన్యశంఖధ్వని వినిపిం చింది. సుదర్శనచక్రం అతని చుట్టూ తిరుగుతూ కనిపించింది.",
            "book_page_end": 60
        },
        {
            "title": "ఆరితేరిన దొంగ",
            "book_page_start": 61,
            "pdf_page_start": 61,
            "pdf_page_end": 65,
            "author": "చందమామ బృందం",
            "genre": "జానపద కథ, హాస్యం",
            "moral": "తెలివైన మోసాలు, భయాన్ని ఉపయోగించడం ద్వారా లేదా ఇతరుల బలహీనతలను తెలుసుకోవడం ద్వారా ఇతరులను సులభంగా మోసం చేయవచ్చు.",
            "keywords": [
                "దొంగలు",
                "తెలివి",
                "రాజదండన",
                "మోసం",
                "బహుమానం"
            ],
            "characters": [
                "పెద్ద దొంగ",
                "చిన్న దొంగ",
                "రాజు",
                "భటులు",
                "సర్దారు"
            ],
            "locations": [
                "రుమానియా రాజధాని",
                "రాజభవనం",
                "నగర ద్వారం"
            ],
            "content": "రుమానియా రాజధాని నగరంలో ఒక ఆరితేరిన దొంగ ఉండేవాడు. అతను ఒకనాడు ఒక పల్లెటూరికి పోతూ దారిలో మరొక దొంగను కలుసుకున్నాడు. ఆ పల్లెటూరి దొంగ పట్టణంలో తన వృత్తి కొనసాగింతామని వస్తున్నాడు. ఇద్దరూ మాట్లాడుకోవటంలో వారిది ఒకే వృత్తి అని స్పష్టమయింది.\nపట్టణందొంగ పల్లెటూరిదొంగతో, \" నీ నేర్పు చూద్దాం. ఆ చెట్టు మీది కాకిగూడు నుంచి, కాకికి తెలీకుండా దాని గుడ్లు దొంగిలించుకురా,” అన్నాడు. పల్లెటూరి దొంగ చెట్టెక్కి, కాకిగూడు చేరి, పొదుగు తున్న కాకికి తెలియరాకుండా దాని గుడ్లు కాజేసి, జేబులో వేసుకుని చెట్టు దిగి వచ్చాడు. కాని వాడుకిందికి దిగివచ్చి జేబులో చూసుకుంటే గుడ్లు లేవు. పట్టణం దొంగ వాటిని తన చేతిలో చూపిస్తూ, “ఫరవాలేదు. నువు నేర్పుగల దొంగవే ! దొంగతనాలలో నాకు కుడిభుజంగా ఉన్నా వంటే నీకు వాటా ఇస్తాను.\" అన్నాడు.\nఇందుకు పల్లెటూరి దొంగ ఒప్పుకున్నాడు.\nఇద్దరూ కలిసి ఆ రాత్రి రాజుగారి ఖజానా దోచడానికి నిశ్చయించారు. చీకటి పడగానే వాళ్ళు ఒక పక్కనుంచి రాజు గారి భవనం పైకప్పు మీదికి ఎక్కి, కప్పులో వుండే అద్దపు కిటికీలగుండా ఒక్కొక్క గదే చూస్తూ, చివరకు ఖజానా కొట్టు తెలుసుకున్నారు. అందులో పీపాల నిండా బంగారపు నాణాలున్నాయి.\nపెద్ద దొంగ చిన్న దొంగను తాడు సహాయంతో అద్దపు కిటికీగుండా ఖజానా కొట్టులోకి దించాడు. చిన్న దొంగ సంచీ నిండా బంగారు నాణాలు నింపుకుని తిరిగి కప్పు చేరుకున్నాడు. తరవాత ఇద్దరూ రాజభవనం దిగి వెళ్ళిపోయారు.\nమర్నాడు పూర్వాహ్నంవేళ రాజుగారు రోజూలాగే తన ఖజానా చూసుకోవటానికి వచ్చి, '' ఈ గదిలోకి ఎవరు వచ్చారు?\" అని అడిగాడు.\n\" ఎవరూ రాలేదు. మహా రాజా,\" అన్నాడు కాపలావాడు.\nరాజు ఖజానానుంచి కారాగృహానికి వెళ్ళి, అక్కడ ఖైదు చేసి వున్న ఒక ముసలి దొంగతో, \" ఎవరో ఖజానాలో ప్రవేశించి రెండు వేల చిల్లర బంగారు నాణాలు కాజేసుకుపోయారు. గోడలో ఎక్కడా కన్నంలేదు.\" అన్నాడు.\n''కన్నం ఉండే ఉంటుంది, మహారాజా, మీరు కనుక్కోలేదు, అంతే. ఖజానా కొట్టులో పొగ పెట్టి, పొగ ఎటుగా బయటికి వస్తుందో గమనించండి. కన్నం ఎక్కడ, వున్నదీ ఇట్టే తెలిసిపోతుంది.\" అన్నాడు ముసలి దొంగ.\nరాజు అలాగే చేసేసరికి, కప్పులోని అద్దం కిటికీగుండా పొగ పైకి వచ్చింది. రాజు ఈ మాట చెప్పేసరికి ముసలి దొంగ, \"ఆ దొంగ మళ్ళీ వచ్చి తీరుతాడు. ఆ కిటికీ అద్దాన్ని తాపడం చేయించ కుండా అలాగే ఉండనిచ్చి, కిటికీ దిగువన పెద్ద పీపాలో చిక్కని బెల్లపు పాకం పోసి ఉంచండి. దొంగ తిన్నగా అందులోకి దిగబడి మీకు చిక్కిపోతాడు,\" అన్నాడు.\nముసలి దొంగ అన్నట్టుగానే జరిగింది. దొంగలిద్దరూ కూడబలుక్కుని, “ఆ ఖజా నాలో ఇంకా చాలా బంగారం ఉన్నది. రాజుకు దొంగతనంగురించి తెలిసే లోపుగా మనం మరికొంత కొల్లగొట్టటం మంచిది, ” అనుకుని, మరుసటి రాత్రి మళ్ళీ వచ్చారు.\nచిన్న దొంగ తాడు మీది నుంచి దిగి తిన్నగా బెల్లపు పాకంలో దిగబడ్డాడు.\n\"అన్నా. మోసం జరిగింది. నేను కదలలేకుండా ఎందులోనో కూరుకు పోయాను. నన్ను పైకి లాగటం సాధ్యం కాదు. నేను ప్రాణాలతో దొరకకుండా, ఇంత విషం ఇచ్చి నువు తప్పించుకుపో!\" అన్నాడు వాడు.\n\"భయంలేదు. తమ్ముడూ, భయ పడకు. నా దగ్గిర, చచ్చినట్టుగా కనబడే టట్టు చేసే మందున్నది. అది మింగు, రేపు నేను వచ్చి నిన్ను రక్షిస్తాను.\" అని పెద్ద దొంగ, తాడు మీదుగా దిగి వచ్చి చిన్న దొంగకు ఏదో మందిచ్చి. వెళ్ళిపోయాడు.\nమర్నాడు ఉదయమే రాజు ఖజానా కొట్టుకువచ్చి, పీపాలో చిక్కుకుపోయిన దొంగను చూసి, \" ఆహా ! దొంగ దొరి కాడు! వెధవా, నీ అంతు తేలుస్తా నుండు,\" అన్నాడు. కాని దొంగ చచ్చి ఉండటం గమనించగానే రాజుగారి ఉత్సాహం చల్లారింది. ఆయన ఖైదుకు వెళ్ళి ముసలి దొంగతో సంప్రదించాడు.\n\"మహారాజా, వీళ్ళెవరో చాలా తెలి వైన దొంగలు!\" అన్నాడు ముసలిదొంగ.\n\"దొంగలా ? వీడుగాక ఇంకోడున్నా డంటావా?\" అన్నాడు రాజు తెల్లబోయి.\n\" ఇంకొకడు లేకపోతే వీడెలా చచ్చా డంటారు? ఆత్మహత్య చేసుకోలేడు గదా? బెల్లపు పాకంలో కూరుకుపోయినంత మాత్రాన ప్రాణాలు పోవు కదా? అయినా ఆ రెండోవాణ్ణి పట్టేమార్గం ఉన్నది లెండి. వీడి శవం కోసం వాడు తప్పక వస్తాడు. నగరద్వారం బయట వీడి శవాన్ని ఒక కుర్చీలో పెట్టి, దానికి భటులను కావలి పెట్టండి.\" అన్నాడు ముసలి దొంగ.\nముసలి దొంగ చెప్పినట్టే, పెద్ద దొంగ తన మిత్రుణ్ణి కాపాడే ప్రయత్నాలు ప్రారంభించాడు. వాడు ఒక తెల్లగుర్రాన్నీ, బండినీ, నాలుగు జాడీలసారానూకొన్నాడు.\nతరవాత అతను ముసలివేషం వేసుకుని, నగర ద్వారానికి యాభై గజాల దూరంలో బండిని పక్కకు ఒరగవేసి, \"అయ్యో నా బండి పడిపోయింది. సారా జాడీలు పడిపో యాయి. రక్షించండి!\" అని కేకలు పెట్టాడు.\nచిన్నదొంగకు కాపలా వున్న భటులు \"ఒరే, ముసలాడా ! మాకు ఒక సారా జాడీ ఇస్తే నీ బండి సరిచేస్తాం,” అన్నారు.\n\"నేను కాదన్నానా, బాబుల్లారా? ఒక జాడీ ఇస్తాను,\" అన్నాడు పెద్దదొంగ.\nభటులు బండిని సరిగా నిలబెట్టి. ఒక సారా జాడీ తీసుకుని, వంతు ప్రకారం తాగసాగారు. దొంగ ఆ సారాలో నిద్ర మత్తుమందు కలిపిన సంగతి వాళ్ళెరగరు. భటులకు నిద్రమత్తు వస్తున్న సమయంలో పెద్దదొంగ చిన్నదొంగను చూపి, “సర్దారుగారూ, ఇతగాడెవడు?\" అన్నాడు.\n\"వాడొక దొంగలే ' అన్నాడు సర్దారు.\n\" అయ్యో, వీడు నా గుర్రాన్ని ఎత్తుకు పారిపోతాడేమో!\" అన్నాడు పెద్దదొంగ.\n\" ముసలాడా, నీకు మతిపోయిందా ఏం? వాడు చచ్చాడు, కనబడటం లేదూ?\" అన్నాడు సర్దారు.\n\"వాడు తప్పక నా గుర్రాన్ని ఎత్తుకు పోతాడు. దొంగను నమ్మరాదు,\" అన్నాడు పెద్దదొంగ.\n\"నోరు మూసుకో, ముసలాడా ! వాడు నీ గుర్రాన్ని కాజేస్తే నేను నీకు గుర్రం ఖరీదిస్తాను. సరేనా?\" అన్నాడు సర్దారు.\nతరవాత భటులు ఒక్కొక్కరే నిద్ర మత్తులో ఒళ్ళు తెలియకుండా పడి పోయారు.. వెంటనే పెద్దదొంగ చిన్న దొంగను సమీపించి, అతని నోట్లో ఏదో ద్రావకం పోశాడు. కొద్దిసేపటికల్లా చిన్న దొంగ కదిలి, కళ్ళు తెరిచాడు.\n\"చూడు తమ్ముడూ, వీళ్ళు ఎంతో సేపు మత్తులో వుండరు. నువు గుర్రాన్ని ఎక్కి మనచోటికి వెళ్ళిపో. ఉదయం కాగానే నేను వచ్చి కలుసుకుంటాను, \" అన్నాడు పెద్దదొంగ చిన్నదొంగతో. చిన్న దొంగ గుర్రాన్ని ఎక్కి బయలుదేరగానే పెద్దదొంగ యథాస్థానానికి వచ్చి, నిద్ర పోతున్నట్టు నటించాడు.\nతరవాత కొంత సేపటికి భటులు ఒక్కొ క్కరికీ స్పృహ వచ్చింది. చచ్చిపోయిన దొంగతోబాటు గుర్రం కూడా మాయం కావటం చూసి వాళ్ళు అదిరి పడ్డారు.\nసర్దారు కళ్లు నులుపుకుని మళ్ళీ చూసి, \"ముసలాడు అన్నంతా అయిందే !\" అన్నాడు.\nఅతను లేచి వెళ్ళి నిద్ర నటిస్తున్న పెద్ద దొంగను లేపి, \" నా కంతా అయో మయంగా వుంది. ఎలా అన్నావోగాని నువు అన్నంతా అయింది. దొంగా లేడు, గుర్రమూ లేదు. రాజుగారికి ఇక్కడ జరిగినది తెలిస్తే తోలువలిచేస్తారు. నీ గుర్రానికి గెట్టింపు ఖరీదిచ్చుకుంటాను. ఇక్కడ జరిగినది మాత్రం బయట పెట్టకు,\" అని ప్రాధేయపడ్డాడు.\nపెద్దదొంగ తాను వచ్చిన పని పూర్తి చేసుకోవటమే గాక అయిదు వందల నాణాలు కూడా సంపాదించుకుని వెళ్ళి పోయాడు.\nరాజు జరిగిన సంగతి చెప్పేసరికి ముసలిదొంగ, ‘“వాడెవడో ఆరితేరినవాడని నేను ముందే చెప్పలేదా? పెద్ద బహు మానం ఇస్తానని ప్రకటన చేస్తేగాని వాడు తమ కళ్ళ పడడు,\" అన్నాడు.\nరాజుకు కూడా ఈ పాటికి దొంగ మీద చాలా ఆదరం ఏర్పడింది. ఆయన దొంగకు పెద్ద బహుమానం ప్రకటించాడు.\nపెద్దదొంగ వచ్చి. \"మహారాజా, నేనే దొంగను. తాము ఇచ్చే బహుమానం అందుకుందామని వచ్చాను.\" అన్నాడు వినయంగా.\n\"నువే దొంగవని నాకెట్లా రుజుపు?\" అని రాజు దొంగను అడిగాడు.\nదొంగ దూరంగా ఒక ఎద్దును తోలుకు పోతున్నవాణ్ణి చూపించి, \"ఆ ఎద్దును దొంగిలించుకు రాగలను,\" అన్నాడు. ఆ ఎద్దును తోలుకుపోతున్నవాడు చిన్న దొంగే.\n\"ఆ ఎద్దును తెస్తే నేను నీ మాట నమ్ముతాను,\" అన్నాడు రాజు.\nపెద్దదొంగ వెళ్ళి ఎద్దును తోలుకు పోయేవాడితో ఏదో అనటమూ, ఎద్దును తోలుకుపోయేవాడు నెత్తీనోరూ బాదుకుని పారిపోవటమూ చూసి, రాజు తృప్తి పడ్డాడు. ఆయన దొంగకు అంతులేని బహుమానం ఇచ్చి పంపేశాడు. దాన్ని దొంగలిద్దరూ పంచుకుని సుఖంగా జీవించారు.",
            "book_page_end": 65
        }
    ],
    "statistics": {
        "total_stories": 12,
        "author_counts": {
            "మాచిరాజు కామేశ్వరరావు": 1,
            "చందమామ బృందం": 6,
            "వసుంధర": 1,
            "మెడికో కృష్ణసుబ్బారావు": 1,
            "కమలిని": 1,
            "సి. ఎం. పార్వతి": 1,
            "జొన్నలగడ్డ రామలక్ష్మి": 1
        },
        "genre_counts": {
            "ఫాంటసీ, హాస్యం": 1,
            "నీతి కథ": 2,
            "ఫాంటసీ, నీతి కథ": 1,
            "సాహసం, ఫాంటసీ": 1,
            "జాతక కథ": 1,
            "చరిత్ర": 1,
            "హాస్యం, నీతి కథ": 2,
            "రాజకీయం, నీతి కథ": 1,
            "పౌరాణికం": 1,
            "జానపద కథ, హాస్యం": 1
        }
    }
}