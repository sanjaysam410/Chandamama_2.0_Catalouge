{
    "book_id": "చందమామ_1983_01",
    "stories": [
        {
            "title": "రాజమ్మ పొదుపు",
            "book_page_start": 8,
            "pdf_page_start": 8,
            "pdf_page_end": 11,
            "author": "వసుంధర",
            "genre": "హాస్యం",
            "moral": "అతిగా పొదుపు చేయడం, నిల్వ ఉంచిన పాత ఆహారం ఇతరులకు పెట్టడం మంచిది కాదు. పొదుపు ఆరోగ్యానికి ముప్పు కలిగించకూడదు.",
            "keywords": [
                "పొదుపు",
                "పాత ఆహారం",
                "ఉపవాసం",
                "దొంగజబ్బు",
                "ముష్టివాడు"
            ],
            "characters": [
                "రాజమ్మ",
                "సీతయ్య",
                "కైలాసం",
                "పురోహితుడు",
                "వైద్యుడు",
                "పాలేరు",
                "ముష్టివాడు"
            ],
            "locations": [
                "సీతయ్య ఇల్లు",
                "వీధి"
            ],
            "content": "రాజమ్మకు పొదుపు ఎక్కువ. ముఖ్యంగా వండిన పదార్థాలేవీ అవతల పారవేయడం ఆమె కిష్టముండదు. ఒకరోజున ఆమె పక్కింటి కైలాసం కుటుంబాన్ని భోజ నానికి పిలిచింది. కైలాసం తిండిపుష్టి కలవాడు. అందుకని రాజమ్మ వంటకా లన్నీ కాస్త ఎక్కువగా వండింది. అయితే, ఆ రోజు కైలాసం ఆరోగ్యం అంత బాగా లేదు. ఆ కారణంగా ఆయన ఆటే తిన లేకపోయాడు. పదార్థాలు చాలా మిగిలి పోయాయి. అతిథులు వెళ్ళిపోయాక, \"ఇవన్నీ ఏం చేసుకుంటాం? చాలా మిగిలి పోయాయి,\" అంటూ రాజమ్మ భర్త సీతయ్య కలవరపడ్డాడు.\n\"ఆ సంగతి నే చూస్తాలే,\" అన్నది రాజమ్మ.\nభార్య పొదుపు గురించి బాగా తెలిసిన సీతయ్యకు, భార్య వాటిని తనచేత తిని పిస్తుందన్న అనుమానం కలిగింది. ఆయన మర్నాడు మొహం కడుక్కోగానే, కడుపు చేత్తో పట్టుకుని మెలికలు తిరిగిపోసాగాడు. ఏం జరిగిందంటూ భార్య దగ్గిరకు రాగానే, కడుపులో పోట్లు వస్తున్నాయన్నాడు.\nరాజమ్మ వైద్యుడికి కబురు పంపింది. వైద్యుడు వచ్చి సీతయ్యను పరీక్షించి, \"రాత్రి ఏం తిన్నా వేమిటి?\" అని అడిగాడు. సీతయ్య చెప్పాడు.\n\"ఈ మాత్రం దానికే కడుపులో పోట్లు రాకూడదే! సరే, ఇంటికి వెళ్ళి మందు పంపిస్తాను. ఈ రోజుకు భోజనం మానే సెయ్యి\" అన్నాడు వైద్యుడు.\nరాజమ్మ వైద్యుడి కోసం పళ్ళెంలో ఫలహారం తీసుకు వచ్చింది. దాన్ని చూసి ఆయన కంగారుగా లేచి నిలబడి, \"చూడమ్మా, ఈ రోజు నేను ఉపవాసం. మరేం అనుకోకు.” అని వెళ్లిపోయాడు.\n\"ఆయన ఉపవాసం, మీకు ఒంట్లో బాగులేదు! ఈ పదార్థాలన్నీ చెల్లుబడి అయ్యేదెలాగా?\" అన్నది రాజమ్మ దిగులుగా.\n\"ఆకలితో వున్న వాళ్ళనెవరినైనా పిలిచి, భోజనం పెట్టు. ఆకలి రుచి ఎరగ దంటారు. నీకు పుణ్యం కూడా వస్తుంది,\" అన్నాడు సీతయ్య.\nరాజమ్మ వీధి అరుగు మీదికి వెళ్లింది. అలా పోతున్న మునసబుగారి పాలేరు కనబడ్డాడు. \"ఏరా. అలా నీరసంగా కన బడుతున్నావు? ఇంకా ఏమీ తినలేదా?'' అంటూ రాజమ్మ వాణ్ణి ఆప్యాయంగా పలకరించింది.\n\"అవునమ్మా, దేనికో కోపం వచ్చి అయ్యగారు నిన్న రోజంతా నన్ను గదిలో పెట్టి తాళం వేశారు. ఇప్పుడే వదిలారు,\" అన్నాడు పాలేరు.\n\"అయ్యో, పాపం ! మా ఇంట్లో పిండి వంటలతో భోజనం సిద్ధంగా వుంది. భోంచేసి వెళుదువుగాని, పద,\" అన్నది రాజమ్మ.\nరాజమ్మ మండువాలో విస్తరి వేసి, ఒక్కొక్క పదార్థమే వడ్డించసాగేసరికి పాలేరు కంగారుగా లేచి, “చూడండమ్మ గారూ ! మా ఇంట్లో వాళ్ళంతా, నేనే మయ్యానో అని, వెయ్యికళ్ళతో ఎదురు చూస్తూంటారు. మరెప్పుడైనా, యింత తిండి పెడుదురుగాని,” అంటూ వీధిలోకి వెళ్ళిపోయాడు.\n'\"అదేమిటి, వాడు అలా వెళ్ళి పోయాడు?'' అన్నది రాజమ్మ సీతయ్యతో .\n\"నువ్వు వడ్డించినవన్నీ. నిన్నటివని పసిగట్టాడేమో!\" అన్నాడు సీతయ్య.\n\"అయితేనేం, ఆకలి రుచి ఎర గదుగా!\" అన్నది రాజమ్మ.\n\"ఆకలికి రుచి తెలియకపోవచ్చు కానీ, వాసన తెలుస్తుంది! వాడేం ముష్టి వాడు కాదుగదా,\" అన్నాడు సీతయ్య.\nభర్త అలా అనగానే రాజమ్మ వీధి వాకిలి దగ్గిరకు వెళ్ళింది. ఒక ముష్టివాడు అటుగా వస్తూ, \"నాలుగు రోజుల్నించీ తిండిలేదు. పిడికెడు మెతుకులు పెట్టిం చమ్మా !'' అన్నాడు.\n\"పిడికిడేం కర్మ, కడుపు నిండా తిందువుగాని, లోపలికి రా.” అన్నది రాజమ్మ.\nఈసారి ఆమె మొత్తం పదార్థాలన్నీ విస్తట్లో పెట్టి తీసుకువచ్చి, ముష్టివాడి ముందు పెట్టింది. వాటి వాసన తగలగానే వాడు ఒకసారి రాజమ్మకేసి తలతిప్పి, బిర్రబిగుసుకు పడిపోయాడు.\nరాజమ్మ కంగారు పడుతూ పోయి భర్తకు చెప్పింది. సీతయ్య, వాడు చచ్చిపోయి వుంటాడనుకుని. పక్క వీధిలో వున్న పురోహితుడి ఇంటికి వెళ్ళి, జరిగిన సంగతి చెప్పాడు.\n\"దాందేముందీ, అనాథ ప్రేతానికి దహన సంస్కారం చేయిస్తే, ఎంతో పుణ్యం. నువ్వది చేయించు. ఇంట్లో వండిన పదార్థాలన్నీ నాకు దానంచెయ్యి,\" అన్నాడు పురోహితుడు.\nఆయన సీతయ్య వెంట వచ్చి, ముష్టివాణ్ణి చూస్తూ, ‘“శవం అప్పుడే వాసన కొడుతున్నదే!'' అన్నాడు.\n“అది శవం వాసన కాదండీ, వాడి ముందు వడ్డించిన పదార్థాలు నిన్నటివి!'” అన్నాడు సీతయ్య.\nపురోహితుడు ఉలిక్కిపడి, “ఇది అనాథప్రేత సంస్కారం కదా, ఇలాంటి దానికి నేను దానం పట్టకూడదు. అంతే కాదు; వీడు ఆకలితో ఆక్రోశిస్తూ చనిపో యాడు. అందువల్ల ఇంట్లోవున్న వండిన పదార్థాలన్నీ శవంతో పాటు చితిలో వేస్తే, వీడి ఆత్మశాంతిస్తుంది!” అన్నాడు.\nసీతయ్య సంతోషంగా, “ముందు చితిలో వండిన పదార్థాలన్నీ వేసి, తరవాత వీణ్ణి వేస్తే సరిపోతుందిగదా?'' అన్నాడు.\nఆ వెంటనే ముష్టివాడు లేచికూర్చుని, \"వాటిని ముందే నిప్పుల్లో వేస్తే, నన్ను నిప్పుల్లో వేసే పనేలేదు,\" అంటూ వీధి లోకి పరిగెత్తాడు.\nజరిగిందేమిటో అర్థం చేసుకోవడానికి పురోహితుడికి కొద్ది సేపు పట్టింది, ఇంటికి పిలిచి అన్నం పెట్టిన ఇల్లాలిని కాదన లేకా, ఆమె పెట్టిన భోజనం తినలేకా - బిచ్చగాడు చచ్చినట్టు పడుకుని, చితి మాట వినగానే లేచి పారిపోయాడు. పురో హితుడూ, సీతయ్యా పెద్దగా నవ్వసాగారు. రాజమ్మకు చచ్చేటంత అవమానమై పోయింది.\nఆమె కోపంగా, “నేనేమన్నా, నా కోస మని పొదుపు చేస్తున్నానా? నేను ఆదా చేస్తే, నీకే డబ్బు మిగులుతుంది. నీకంత వేళాకోళంగా వుంటే, ఇప్పుడే ఆ పని చేస్తాను,\" అంటూ భర్తకేసి కోపంగా చూసి లోపలికిపోయి, వంటకాలన్నీ నిప్పుల్లో వేసి వచ్చింది.\n“నా కడుపులో పోట్లు తగ్గిపోయాయి. ఆకలేస్తున్నది. త్వరగా అన్నం వండు,\" అన్నాడు సీతయ్య.\n“అయితే, మీజబ్బు కూడా దొంగజబ్బే నన్నమాట!\" అని రాజమ్మ విసుక్కు న్నది. భార్యా భర్తల గొడవ మధ్య తనెం దుకని పురోహితుడు మెల్లగా అక్కణ్ణించి జారుకున్నాడు.\nఆ సమయంలో వైద్యుడు హడావిడిగా ఇంట్లోకి వస్తూనే, \"సీతయ్యా! మందు పంపడానికి ఎవరూ దొరక లేదు. నేనే తెచ్చాను. ఆలస్యానికి ఏమీ అనుకోకు,'' అన్నాడు.\n“ఎందుకూ, వారిదంతా దొంగజబ్బు!'\" అని రాజమ్మ, వైద్యుడికి జరిగినదంతా చెప్పింది.\n‘“అయితే, యింకేం! ఆ పదార్థాలన్నీ నిప్పులో వేశావు గనక, నేనూ ఉపవాసం మానేశాను, నాకూ విస్తరి వెయ్యి, '' అన్నాడు వైద్యుడు.\n“అందరికీ, అందరే!” అని రాజమ్మ విసుక్కుంటూ వంటగదిలోకి వెళ్ళింది.\nఆనాటినుంచీ ఆమె వండిన పదార్థాలే మైనా మిగిలిపోతూంటే, వాటిని అప్పటి కప్పుడే ఎవరికైనా యివ్వడం అలవాటు చేసుకున్నది.",
            "book_page_end": 11
        },
        {
            "title": "ఉబుసుపోని ప్రశ్న",
            "book_page_start": 12,
            "pdf_page_start": 12,
            "pdf_page_end": 12,
            "author": "మహబూబ్ బాషా",
            "genre": "హాస్యం",
            "moral": "మూర్ఖత్వం తరచుగా తమను తాము తెలుసుకోలేకపోవడంలోనే ఉంటుంది.",
            "keywords": [
                "తెలివి",
                "మూర్ఖులు",
                "వ్యాపారి",
                "ప్రశ్న",
                "విదూషకుడు"
            ],
            "characters": [
                "రాజు",
                "సభికుడు",
                "విదూషకుడు"
            ],
            "locations": [
                "ఆస్థానం"
            ],
            "content": "ఒక రాజు తన ఆస్థానసభికుల్ని, అప్పుడప్పుడూ ఉబుసుపోక ఏవేవో ప్రశ్నలడుగుతూండే వాడు. అలాంటి ప్రశ్నలకు హాస్యం జోడించి జవాబులిచ్చి, సభికులను నవ్వించేవారికి మంచి బహుమానాలిస్తూండేవాడు. ఒకసారి ఆయన, \"బజార్లో అన్ని వస్తువుల్లాగే తెలివి కూడా కొనేందుకు దొరకడం ప్రారంభమైతే, అప్పుడెలాంటి పరిస్థితి ఏర్పడుతుంది?” అని అడిగాడు.\nఒక సభికుడు లేచి, “మహారాజా, తెలివి కొనేందుకు దొరికితే, దేశంలోని మూర్ఖు లంతా దాన్ని ఎగబడి కొంటారు. ఇక దేశంలో మూర్ఖుడన్నవాడుండడు,” అన్నాడు.\nరాజుకు యీ జవాబు నచ్చినట్టు అనుమానం కలిగి ఆస్థాన విదూషకుడు, \"మహా రాజా, అలా జరగడం అసంభవం. తెలివి అమ్మకానికి దొరికినా, దేశంలో మూర్ఖుల శాతం తగ్గదు,” అన్నాడు. “ అదెలాగో నిరూపించు,” అన్నాడు రాజు.\n“ప్రతి వ్యాపారీ ఎక్కువ లాభాన్ని ఆశిస్తాడు. తెలివిని కొనుక్కుని మూర్ఖులంతా తెలివైనవాళ్ళయిపోతే, యిక తెలివిని కొనేవాడుండడు. అందువల్ల వ్యాపారి తెలివి పేరు చెప్పి, మూర్ఖులకు మరేదో అమ్ముతాడు. మూర్ఖులు, మూర్ఖులుగానే వుండిపోతారు,” అన్నాడు విదూషకుడు.\n“కొనేవాళ్ళు, తాము కొంటున్నది తెలివో కాదో అన్న సంగతి తెలుసుకోలేరా? ” అన్నాడొక సభికుడు.\n“తెలుసుకోలేరు. తెలివిని కొనేందుకు వచ్చేవాళ్ళంతా మూర్ఖులేగదా!” అన్నాడు విదూషకుడు. ఈ జవాబుకు సభికులు నవ్వారు. రాజు విదూషకుడికి మంచి బహుమానం యిచ్చాడు.",
            "book_page_end": 12
        },
        {
            "title": "మకర దేవత",
            "book_page_start": 15,
            "pdf_page_start": 13,
            "pdf_page_end": 20,
            "author": "చందమామ బృందం",
            "genre": "సాహసం",
            "moral": "బలవంతులైన శత్రువులను ఎదుర్కొనేటప్పుడు, తెలివి మరియు సమయస్ఫూర్తితో కూడిన వ్యూహం చాలా ముఖ్యం.",
            "keywords": [
                "సముద్రకేతుడు",
                "బందిపోటు",
                "శివదత్తుడు",
                "మందరదేవుడు",
                "వజ్రముష్టి"
            ],
            "characters": [
                "శివదత్తుడు",
                "మందరదేవుడు",
                "వజ్రముష్టి",
                "సముద్రకేతుడు",
                "సైనికులు",
                "స్త్రీలు"
            ],
            "locations": [
                "ద్వీపం",
                "సముద్రతీరం"
            ],
            "content": "[శివదత్తుడూ, మందరదేవుడూ, తాము చేరిన ద్వీపంలో ఒక విచిత్రవ్యక్తిని కనుగొన్నారు. వాడు, తను శమనద్విపవాసిననీ, సముద్రకేతుడని పిలవబడే ఒక ఓడదొంగ పన్నెండేళ్ళక్రితం, తనను ఆ ద్వీపంలో వదిలిపోయాడని చెప్పాడు. ఆ తర్వాత, అందరూ భోజనాల దగ్గిర కూర్చోబోయే సమయానికి, తీరం వెంట వికృతమైన కేకలు వినిపించినై. తరవాత-]\nశివదత్తుడూ, మందరదేవుడూ కత్తులు దూసి, పొదలచాటున నక్కుతూ, దాపు లనే వున్న సముద్రతీరం కేసి బయలు దేరారు. వారి అనుచరులలో యిద్దరు మాత్రం వెనక వుండిపోయారు. వజ్రముష్టి చెట్ల కింది నుంచి పాకుతూ, అందరికన్న ముందు సముద్రతీరం చేరి, వెనుక వస్తున్నవారి కేసి జాగ్రత్త అన్న సూచనగా చేయి వూపాడు.\nఅందరూ నిశ్శబ్దంగా చెట్ల సందు నుంచి సముద్రం కేసి చూశారు. తీరం నుంచి ఒక వెయ్యి గజాల దూరంలో చిన్న నౌకాయుద్ధం జరుగుతున్నది. ఆ యుద్ధంలో పాల్గొంటున్నవి మొత్తం ఆరు పడవలు. అసలే అల్లకల్లోలంగా వున్న సముద్రంలో అవి ఒకదానినొకటి తాకుతున్నవి. ఆయుధాలు ధరించిన అనేకమంది యోధులు ఒక పడవమీంచి, మరో పడవ మీదికి దూకుతూ, తళతళ లాడే కత్తులతో బాహాబాహి యుద్ధం చేస్తున్నారు.\nఉన్నట్టుండి హఠాత్తుగా నల్లని వికృతా కారుడొకడు నోటితో కత్తి పట్టుకుని, ఒక పడవ తెరచాప మీదికి సగంవరకూ పాకి, అక్కణ్ణించి కత్తిని కుడిచేత్తో ఝళిపిస్తూ, \"జై కాలకేయా!'' అంటూ అరిచి, మరో పడవ మీదికి దూకాడు.\nఇక, ఆ క్షణం నుంచీ పోరాటం మరీ భీకరంగా సాగింది. ఇరు పక్షాల యోధుల్లో కొందరు చేతులూ, తలలూ తెగి పడవల నించి దభీమని సముద్రంలో పడిపోతు న్నారు. శిరస్త్రాణంలో ఒంటి కొమ్ము ధరించివున్న, ఆ నల్లని వికృతాకారుడు భీకరంగా అరుస్తూ, ఒక పడవమీంచి ఇంకో పడవ మీదికి లాఘవంగా కత్తి గిరగిరా తిప్పుతూ కుప్పిగంతులు వేస్తున్నాడు.\n\" అయ్యా, వాడే సముద్రకేతుడు! క్రూరాతిక్రూరుడైన సముద్రపు దొంగ !'' అన్నాడు వజ్రముష్టి, శివదత్తుడితో.\nశివదత్తుడూ, మందరదేవుడూ ఒకరి ముఖాలు ఒకరు చూసుకున్నారు. ఆ వికృతాకారుడు సముద్రకేతుడని తెలియ గానే, ఇప్పుడు జరుగుతున్న యుద్ధం బందిపోటు ముఠాకూ, సముద్రం మీద పోతున్న మరేదో వర్తకుల పడవ లకూ మధ్య అని శివదత్తుడు వూహిం చాడు. ఇప్పుడు ఏమి చేయటమా అని అతడు ఆలోచించేటంతలో, ఒక చిన్న తొట్టె పడవలాటిది తక్కిన పెద్ద పడవల నుంచి క్రమంగా వేరై నెమ్మదిగా తీరం కేసి రాసాగింది.\nశివదత్తుడూ, మందరదేవుడూ ఆశ్చర్య చకితులయ్యారు. ఆ చిన్న పడవ తీరం కేసి బయలుదేరటం, యుద్ధం చేస్తున్న వారెవరూ గుర్తించినట్టులేదు. వాళ్ళు మామూలుగానే కేకలు పెడుతూ, పడవల మీది నుంచి దూకుతూ, ఒకరి నొకరు కత్తులతో నరుక్కుంటున్నారు.\nకొద్ది కాలం గడిచింది. హఠాత్తుగా సముద్రకేతుడు పెద్ద కేక పెట్టి, \"హేయ్! వాళ్ళు పారిపోతున్నారు. ఈదుకుపోయి ఆ పడవను పట్టుకోండి ! ' ' అంటూ అరిచాడు.\nవెంటనే సముద్రపు దొంగల ముఠా లోని కొందరు సముద్రంలోకి దూకి, చిన్న తొట్టె పడవకేసి వేగంగా యీదసాగారు. వాళ్ళ వెంటనే మరికొందరు దూకి, ఈదుకుపోతున్న ఆ దొంగలను వెనక నుంచి తమ కత్తులతో ఎదుర్కొన్నారు.\nఇప్పుడు. ఇరుపక్షాలవాళ్ళూ సముద్ర జలంలో ఈదుతూనే, ఒకరితో ఒకరు వీలయితే కత్తులతో, లేకపోతే ముష్టా ముష్టి కలియబడి పోరాడసాగారు.\n\" ఈ యుద్ధం మరీ విచిత్రంగా ఉంది. ఒకవైపు నీటిలో ఈదుతూనే, మరోవైపు శత్రువును చంపజూడటం.... యిలాంటి యుద్ధం నేనెక్కడా చూడలేదు!\" అన్నాడు మందరదేవుడు.\nశివదత్తుడు అవునన్నట్టు తలవూపాడు. అతడి దృష్టి ఒకమారు పోరాటం జరుగు తున్న పడవలకేసి, మరోమారు తీరం సమీపిస్తున్న తొట్టెపడవ కేసీ ప్రసరిస్తు న్నది. ఈ రెండింటికీ మధ్యగా సము ద్రంలో ఈతగాళ్ళ మధ్య భయంకర రణం సాగుతోంది.\nక్రమంగా తొట్టెపడవ తీరాన్ని సమీ పించింది. ఇంకా ఒడ్డు ఐదారు గజాలు ఉందనగానే, అందులోంచి ఇద్దరు స్త్రీలు నీళ్ళలోకి దూకి గబగబా ఒడ్డు చేరారు. మరుక్షణంలో 'సముద్రకేతుడి భీకర స్వరం సముద్రంమీద మార్మోగింది. వెంటనే రెండు పడవలు తీరం కేసి బయలుదేరినై. మునిగిపోతున్న రెండు పెద్ద పడవలలోనుంచి కొందరు హృదయ విదారకంగా అరవసాగారు.\n“మందరదేవా! ఇక మనం బయట పడక తప్పదు.\" అన్నాడు శివదత్తుడు.\n“ఆ పారిపోతున్న స్త్రీలు ఎవరన్నది ప్రస్తుతానికి అనవసరం. మనం వెంటనే ఆ బందిపోటు సముద్రకేతుణ్ణి ఎదిరించక పోతే, వాళ్ళిద్దర్నీ అతడు సునాయాసంగా దొరకపుచ్చుకుంటాడు.\"\nమందరదేవుడు వెనుదిరిగి చూశాడు. అతడికి ముగ్గురు సైనికులూ, వజ్రముష్టి మాత్రం కనిపించారు. \"తక్కిన ఇద్దరూ ఎక్కడ?\" అని ఒక సైనికుణ్ణి మందర దేవుడు ప్రశ్నించాడు.\n\"అయ్యా, వాళ్ళిద్దరూ భోజనసామగ్రి దగ్గిరే వుండిపోయారు!\" అన్నాడు. ఆ సైని కుడు వెనుదిరిగి చూస్తూ.\n“వెంటనే వాళ్ళను ఇక్కడకు పిలు చుకురా!\" అని మందరదేవుడు ఆ సైని కుణ్ణి ఆజ్ఞాపించాడు.\nసైనికుడు వెనుదిరిగి బయలుదేరేం తలో శివదత్తుడు అతడిని ఆపి, \"మందర దేవా మనం అందరం కలిసి ఎనిమిది మందిమి మాత్రమే! సముద్రకేతుడి బంది పోటు ముఠా యాభై, అరవైకి పైబడే ఉన్నట్టు కనబడుతోంది. మనం వాళ్ళను ఎదుర్కోవాలంటే, ఒక ఉపాయం వుంది!'' అన్నాడు.\nఏమిటదీ అన్నట్టు మందరదేవుడు శివదత్తుడి కేసి చూశాడు.\n“మనం ఇంత స్వల్ప సంఖ్యలో ఉన్నట్టు సముద్రకేతుడు తెలుసుకోవటం మహా ప్రమాదం. అందుకని, మనం అయిదుగురం చెట్లచాటునుంచి, ఒక్క సారిగా సహస్ర కంఠాలతో అరిచినట్టుగా, భీకరంగా అరుస్తూ, వాళ్ళమీదకు ఉరు కుదాం. ఇక మిగిలిన ముగ్గురూ, ఆ బంది పోటులను వెనుకనుంచి మనలాగే అరుస్తూ ఎదుర్కొంటారు!\" అన్నాడు శివదత్తుడు.\nమందరదేవుడు అంగీకరించాడు. భోజనాల దగ్గిర ఉన్న ఇరువురు సైనికు లకూ ఈ సంగతి చెప్పి, వాళ్ళతో పాటు బందిపోటు ముఠాను వెనుక నుంచి ఎదుర్కోవలసిందిగా ఆ సైనికుడు ఆజ్ఞా పించబడ్డాడు.\nక్రమంగా, సముద్రకేతుడున్న పడవలు రెండూ తీరం చేరసాగినై. సముద్రంలో పోరాటం చల్లారింది. రెండు పడవలు మునిగిపోగా, మిగిలిన రెండు పడవ లనూ, సముద్రకేతుడి బందిపోట్లు వశ పరుచుకుని, వాళ్లూ తీరం కేసి బయలు దేరారు. వాళ్ళకు దారిలో నీట తేలుతూ పోరాడుతున్నవాళ్ళు కనిపించగానే, తమ వాళ్ళను పడవలలోకి లాగుతూ, శత్రువు లను, పడవమీద ఉండే, కత్తులతో తుద ముట్టించసాగారు.\nశివదత్తుడు ఆ భయంకర దృశ్యంకేసి ఓమారు చూసి, \" మందరదేవా ! ఆ బందిపోట్లు మొత్తం మీద అందరినీ హతమారుస్తున్నారు. ఇక, ఆ స్త్రీలను రక్షించేభారం మనం వహించవలసిందే!” అన్నాడు.\nమందరదేవుడు సాలోచనగా తలవూపి, \"ఇక మనం బయలుదేరుదాం!\" అంటూ రెండడుగులు ముందుకు వేసి పక్కనే వస్తున్న వజ్రముష్టికేసి చూసి, “అరెరే, వజ్రముష్టి నిరాయుధుడు! ఆ సంగతి ఇంత వరకూ మనం గమనించనేలేదు,\" అన్నాడు ఆశ్చర్యపోతూ.\nఆ మాటలకు వజ్రముష్టి నవ్వాడు.\nఅయ్యా, నాకు కావలిసిన కత్తిని నేనే సంపాయించుకోగలను. వీలైతే, ఆ సము ద్రకేతుణ్ణి నా చేతులమీదుగా హతమార్చా లని ఆశగావుంది,” అన్నాడు.\nఅందరూ అక్కడి నుంచి బయలు దేరారు. వజ్రముష్టి ఆ ప్రాంతమంతా బాగా ఎరిగి వున్నవాడు. కనక, ముందు దారి తీశాడు. ఒడ్డుకు చేరిన స్త్రీలిద్దరూ. వెనుదిరిగి ఒకసారి సముద్రంకేసి చూసి, తమను సముద్రకేతుడు వెంబడిస్తున్నా డని గ్రహించి, భయకంపితులై అక్కడ ఉన్న గుబురు చెట్లలోకి గబగబా పరి గెత్తారు.\nఇంతలో సముద్రకేతుడు ఉన్న పడవలు రెండూ తీరం చేరినై. అతడు కత్తి పైకెత్తి, \"జై కాలకేయా !'' అంటూ నీటిలోకి ఉరికి, వెనుదిరిగి తన అనుచ రులను కేసి చూస్తూ, “ఆ స్వయంప్రభకు మాత్రం హాని కలగకూడదు! ఆ ముసలి దాన్న కత్తికి ఎర చేయండి,\" అన్నాడు భీకరంగా.\nసముద్రకేతుడు మోకాటి నీటిలో నడిచి ఒడ్డు చేరాడు. అతడి వెనకనే, ఇరవైమంది సముద్రపు దొంగలు కూడా ఒడ్డెక్కారు. అందరూ ఆ స్త్రీలు పారి పోయిన గుబురు చెట్లకేసి నిశ్శబ్దంగా బయలుదేరారు.\n“మనం, ఎలాగైనా ఆ ప్రదేశాన్ని ముందు చేరటం అవసరం. వాళ్ళు చెట్లను సమీపించేంతలో, అందరం ఒక్కమారు అరుస్తూ, వాళ్ళ మీదకు దూకుదాం. విజయమో, వీరస్వర్గమో....'' అన్నాడు శివదత్తుడు.\n“అంతా మరాళదేవి కరుణ!\" అంటూ మందరదేవుడు కత్తి పైకెత్తి ఓమారు నమస్కరించాడు.\nఅందరూ ఆ చెట్లగుంపులో జొరబడి, కత్తులు దూసి సిద్ధంగా వున్నారు. పారి పోయి వచ్చిన స్త్రీల అలికిడి ఎక్కడా లేదు. “బహుశా, వాళ్ళు ఇంకా లోపలకు పారిపోయి వుంటారు!\" అన్నాడు మందర దేవుడు.\nశివదత్తుడు తల వూపి, \" ఒకసారి, ఈ సముద్ర దొంగలను పారదోలితే తరవాత వాళ్ళెక్కడ దాగిందీ తెలుసుకో వటం ఏమంత కష్టం కాదు,\" అన్నాడు.\nసముద్రకేతుడు తన అనుచరులతో క్రమంగా చెట్ల గుంపుకేసి రాసాగాడు.\nవజ్రముష్టి అక్కడ ఎత్తుగా పెరిగిన ఒక చెట్టుమీదికి పాకి, కిందకు వంగి వున్న ఒక కొమ్మమీద పాములా పడుకున్నాడు.\nసముద్రకేతుడు అనుచరులతో ఆ చెట్టు కిందికి రాగానే, “జై కాలకేయా!'' అంటూ అతడు వారి మధ్యకు మెరుపులాదూకాడు.\nఅదే సమయంలో “జైమరాళీ!” అంటూ శివదత్తుడూ, మందరదేవుడూ, సైనికులతో చెట్లమాటు నుంచి ఒక్కమారు బయట పడి, సముద్రకేతుడి మీదికి లంఘించారు.\nకనురెప్పపాటు కాలం, సముద్రకేతుడు నివ్వెరపోయాడు. ఈలోపల వజ్రముష్టి, సముద్రపు దొంగలలో ఒకడినుంచి కత్తి గుంజుకుని, సింహంలా గర్జిస్తూ ఒకరిద్దరు శత్రువులను హతమార్చాడు.\nఆ సరికి సముద్రకేతుడు తెప్పరిల్లాడు. అతడు తన అనుచరులను ప్రోత్సహిస్తూ, \"జై కాలకేయా!'' అని ఆరిచి, శివదత్తుడి మీదికి దూకాడు. అప్పటికే అతడి అను చరులు కొందరు వెన్ను చూపి సముద్రం కేసి పరిగెత్తసాగారు.\nఇంతలో మరొకవైపు నుంచి, ముగ్గురు సైనికులు భీకరంగా అరుస్తూ, దొంగల మీదికి వెళ్ళారు.\nసముద్రకేతుడు బెదరలేదు. అతడు శివదత్తుడితో యుద్ధం చేస్తూనే కొంచెం కొంచెంగా వెనక్కు జరుగుతూ, \"పారి పోకండి. నిలబడండి, శత్రువులు ఎనిమిది మందికన్న ఎక్కువలేరు!” అని అరవ సాగాడు\nఆ కేకలకు పారిపోతున్న అతడి అను చరులు వెనుదిరిగి, ధైర్యం తెచ్చుకు ని, తిరిగి శివదత్తుడి సైనికుల మీద యుద్ధానికి తలబడ్డారు.\nనాలుగైదు నిముషాల సేపు పోరు ముమ్మరంగా సాగింది. వజ్రముష్టిని నలుగు రైదుగురు బందిపోట్లు చుట్టుముట్టారు, కానీ, అతడు అందరి కత్తిదెబ్బలనూ కాచుకుంటూ, తన చేతిలోని కత్తిని మెరు పులా తిప్పుతూ, వాళ్ళలో కొందరిని గాయ పరిచాడు.\nగాయపడినవాడు ఒక్క చావుకేక పెట్టి వెనుకకు పడిపోగానే, మరుక్షణంలో ఆ స్థానాన్ని మరొకడు ఆక్రమించు కుంటున్నాడు.\nపోరాటం, ఈ విధంగా మరెంతో కాలం సాగదని శివదత్తుడు గ్రహించాడు. అతడు, తనకన్న తక్కువ వయసువాడూ, మహా బలశాలీ అయిన సముద్రకేతుడితో యుద్ధం చేస్తూనే, ఒక కంట సముద్రతీరం చేరు తున్న శత్రువుల పడవలు రెంటినీ కనిపెడు తూనే ఉన్నాడు. ఆ పడవలలో నుంచి మరికొందరు శత్రువులు ఒడ్డు చేరితే, ఆ తరవాత అందరూ కలిసి తననూ అను చరుల్నీ కూడా చుట్టుముట్టగలరు. ఈ పరిస్థితుల్లో తను అనుచరులతో పాటు వెనుకకు తగ్గటమే మంచిదని అతడు నిర్ణయించుకున్నాడు. ఈ సరికి, తను రక్షించదలచిన స్త్రీ లిద్దరూ, అడవిలో చాలా దూరం పారిపోయి వుంటారని అతను భావించాడు.\nశివదత్తుడు, 'జై, మరాళీ!'' అంటూ ఒక్క కేకవేసి, సముద్రకేతుణ్ణి కుడి కాలుతో బలంగా తన్ని, అతడు వెనక్కు పడబోయి, తిరిగి కాలూనుకునేంతలో పెద్దగా తన అనుచరులను హెచ్చరించి, చెట్ల గుంపుకేసి పరిగెత్తాడు. అదే సూచ నగా, అతని అనుచరులు కూడా వెను కడుగు వేశారు.\nకళ్ళుమూసి తెరిచేంతలో, శివదత్తుడూ, అతడి అనుచరులూ చెట్ల చాటుకు పారి పోయారు. —(ఇంకా వుంది)",
            "book_page_end": 22
        },
        {
            "title": "ఆశ్రమధర్మం",
            "book_page_start": 21,
            "pdf_page_start": 21,
            "pdf_page_end": 26,
            "author": "జొన్నలగడ్డ రత్న",
            "genre": "బేతాళ కథ",
            "moral": "కేవలం వైరాగ్యం చూపించడం కంటే, సమాజం పట్ల బాధ్యత కలిగి, తెలివిగా ప్రవర్తించడం ముఖ్యం.",
            "keywords": [
                "విక్రమార్కుడు",
                "బేతాళుడు",
                "ఆశ్రమం",
                "ప్రతాపుడు",
                "దుర్జయుడు"
            ],
            "characters": [
                "విక్రమార్కుడు",
                "బేతాళుడు",
                "సహజానందుడు",
                "ప్రతాపుడు",
                "దుర్జయుడు",
                "నందికేశ్వరుడు",
                "చిన్మయుడు"
            ],
            "locations": [
                "ప్రాకారపురం",
                "రాజగిరి",
                "సహజానందుడి ఆశ్రమం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టుపై నుంచి శవాన్ని దించి, భుజాన వేసుకుని ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు “రాజా, సమాజంలో ప్రజాపాలకులైన రాజు ల కుండే గౌరవ మర్యాదలు, వేదాంతు లకూ, తత్వజ్ఞులకూ, సాధు సన్యాసు లకూ వుండడం నీకు తెలియని విషయం కాదు. కాని, సమాజ క్షేమాభివృద్ధుల పట్ల వాళ్ళ ఆలోచనలూ, అంచనాలూ భిన్నంగా వుండడమే కాక, ఒక్కొక్క సారి పరస్పర విరుద్ధంగా వుండడం కూడా జరుగుతుంది. ఈ అర్ధరాత్రివేళ, ఎంతో శ్రమతో కూడిన యీ పనికి నిన్ను పురిగొల్పినవాడు, వాళ్ళల్లో ఎవరై వుంటారన్న అనుమానం నాకు కలుగు తున్నది. శ్రమతెలియకుండా వుండేం దుకు నీకు సహజానందు డనే తత్వజ్ఞుడి కథ చెబుతాను విను,” అంటూ యిలా చెప్పసాగాడు:\nప్రవాళదేశంలోని ముఖ్య నగరాలలో ఒకటైన రాజగిరికి వెలుపల, సహజా నందుడనే పండితుడు ఆశ్రమం నిర్మించు కుని శిష్యులకు తత్వ, వేదాంత శాస్త్రాలు బోధిస్తూండేవాడు. ఆయన ఎనభై ఏళ్ళ పండు ముదుసలి. ఆశ్రమవాసి కాక పూర్వం ఆయన ప్రవాళదేశ రాజకుటుం బీకులకు విద్యాబోధనలో ముఖ్యోపాధ్యా యుడుగా వుండేవాడు. దేశ ప్రజ లందరికీ ఆయనపట్ల ఎంతో భక్తి విశ్వాసా లుండేవి.\nప్రాకారపురం ప్రవాళదేశ రాజధానీ నగరం. రాజు నందికేశ్వరుడు సమర్థుడైన పరిపాలకుడు. ఆయన తన రాజ్యంలోని ముఖ్య నగరాలన్నిటికీ యోగ్యులూ, శక్తిమంతులూ అయిన వారిని ప్రధానాధి కారులుగా నియమించేవాడు.\nఒకసారి రాజగిరి న గ రాధి కారిని గురించి నందికేశ్వరుడికి కొన్ని ఫిర్యాదులు అందినై. ఆ నగర ముఖ్యాధి కారి అసమర్థుడ నీ, నగరం, దాని చుట్టు పక్కలా తీవ్రమైన అరాజక పరిస్థితు లేర్పడినవనీ ప్రజలు రాజుకు విన్నవించు కున్నారు. అక్కడ జరుగుతున్న అన్యా యాలకూ, అక్రమాలకూ కారకుడు దుర్జయుడనేవాడు. వాడు మహారాణికి ప్రీతిపాత్రుడైన బంధుకోటిలో ఒకడు కావడంతో, నగరాధికారికి అతణ్ణి అదు పులో పెట్టడం సాధ్యం కాలేదు. పైగా, దుర్జయుడు ఎంత కాలంగానో తానే నగర పాలకుడు కావాలన్న ప్రయత్నంలో వున్నాడు.\nరాణీగారి బంధువైన దుర్జయుడి ఆగడాలను గురించి రాజుకు చెప్పడం చిక్కులకు కారణం అవుతుందేమో అని భావించిన మంత్రి, రాజుతో, “మహారాజా. రాజగిరికి మరొక కొత్త అధికారిని పంపడం అవసరంగా కనబడుతున్నది. అందుకు' అన్ని విధాలా సమర్థుడైన యువకుడు ప్రతాపు డనేవాడు మన ఆస్థా నంలో వున్నాడు. అతణ్ణి పంపమని సెలవా? '' అన్నాడు.\nరాజు అందుకు అంగీకరించాడు. మంత్రి ఆనాడే ప్రతాపుణ్ణి పిలిపించి, రాజుగారు అతణ్ణి రాజగిరి ప్రధానాధి కారిగా నియమించాడ నీ, వెంటనే బయలుదేరి పోవలసిందనీ చెప్పాడు.\nప్రతాపుడికి మంత్రిపట్ల ఎంతో భక్తి విశ్వాసాలున్నవి. అయినా, యీ నియా మకం అతడికి చాలా బాధ కలిగించింది. తనలాంటి సమర్థుడైనవాణ్ణి, రాజధాని నుంచి తప్పించి దూరంగా పంపేందుకు మంత్రి అసూయకొద్దీ యిలా చేశాడని అపోహపడ్డాడు. పైగా, తాను పుట్టి పెరిగిన పరిసరాలను వదిలి దూరంగా పోవలసి రావడం అతడిలో నిరాశా, నిస్పృహలకు కారణమయింది. అయినా రాజాజ్ఞ కనక తప్పదు !\nప్రతాపుడు అయిష్టంగానే రాజగిరికి బయలుదేరాడు. అతడున్న రథానికి ముందూ, వెనుకా పదిమంది గుర్రపు రౌతులు సాయుధులై కదిలారు. ఒకనాటి ఉదయంవేళ రథం రాజగిరిని సమీ పిస్తూండగా, ప్రతాపుడికి చెట్లకింద తన ప్రధానశిష్యుడైన చిన్మయుడితో ఏదో చర్చి స్తున్న సహజానందుడు కనిపించాడు. బ్రహ్మతేజస్సు ఉట్టిపడుతున్న ఆయన రూపం, ప్రశాంతమైన ఆశ్రమ వాతావ రణం చూస్తూనే, ప్రతాపుడిలో వైరాగ్యం మొలకెత్తింది.\nప్రతాపుడు రథం దిగి ఆశ్రమంలో ప్రవే శించాడు. దూరాన్నుంచి యిది చూసిన సహజానందుడు శిష్యుడితో అతణ్ణి సమీ పించాడు.\nప్రతాపుడు, సహజానందుడికి మోకరిల్లి, \" నా పేరు ప్రతాపుడు. మన రాజధాని ప్రాకారపురం నుంచి వస్తున్నాను. మహా రాజు నన్ను రాజగిరి పట్టణానికి పాలకు డుగా నియమించారు. పదవి స్వీకరించే ముందుగా, తమ దర్శనం కావడం, నా అదృష్టం! ఈ ఆశ్రమం, యిక్కడి ప్రశాంత వాతావరణం, వీటన్నిటినీ మించి తమ సాన్నిధ్యం —ఇవన్నీ చూశాక, యిక నా కెలాంటి పదవులూ నిర్వహించాలని లేదు. తమరు అంగీకరిస్తే తమ శిష్యులలో ఒక డుగా యిక్కడే వుండిపోవాలని వున్నది,” అన్నాడు.\nసహజానందుడు ఒక క్షణకాలం ప్రతా పుడి కేసి పరీక్షగాచూసి, తరవాత కోపంగా, \" నేను సర్వసంగ పరిత్యాగినైన సన్యా సిని కాను; లోక వ్యవహారాల పట్ల ఆస క్తితో న్యాయాన్యాయ, ధర్మాధర్మా లను గురించి చర్చించే తాత్వికుణ్ణి. నిన్ను గురించి నాకు సర్వం తెలుసు. ఇంత చిన్న వయస్సులో అంత వైరాగ్యం చూపించ వలసిన అవసరం లేదు. నిన్ను శిష్యుడుగా స్వీకరించను,” అన్నాడు.\nప్రతాపుడు, సహజానందుడికి నమ స్కారం చేసి, మారు మాట్టాడకుండా రథం ఎక్కి వెళ్ళిపోయాడు.\nకొద్దిసేపటి తరవాత, కొందరు అను చరులు వెంటరాగా దుర్జయుడు పల్లకీలో వచ్చి, ఆశ్రమం ముందు దిగుతూనే సహజానందుడికి పాదాభివందనం చేసి, \" ఈ వేసవిలో తమకు సదుపాయంగా వుంటుందని, ఆశ్రమం తోటలో పాలరాతి మంటపం క ట్టేందుకు పనివాళ్ళను పంపాను. కాని, తమరు వద్దన్నారట. తమకు యీపాటి సేవ చేసుకునేందు క్కూడా నేను అర్హుణ్ణి కానా?\" అన్నాడు వినయంగా.\nసహజానందుడు మందహాసం చేస్తూ, \" నీ సేవల మాట అటుంచి, పాలరాళ్ళ తోనూ, పట్టుపరుపులతోనూ, నా బోటి పండితులకు బద్ధవైరం అన్న సంగతి నీకు తెలియంది కాదుగదా ! నాకు సేవ చేయడమే అంత ముఖ్యమని నువ్వను కుంటే, ఆశ్రమంలోనే ఎందుకు వుండి పోగూడదు ?'' అని అడిగాడు.\nఆ ప్రశ్నకు దుర్జయుడు గతుక్కు మని, ‘'గురుదేవా, నేను నగరంలో ఎన్నో వ్యవహారాలతో, వ్యాసంగాలతో తల మున కలవుతున్నవాడిని. అయినా, తమను సదా మనసులో ధ్యానిస్తూనే వున్నాను. అటువంటప్పుడు ఆశ్రమంలోనే వుండవల సిన అవసరం ఏమున్నది?'' అన్నాడు.\nఈ జ వాబు కు సహజానందుడు కోపంగా, ''దుర్జయా, నేను కోరి నిన్ను ఆశ్రమంలో మా మధ్య వుండమని ఎన్నో సార్లు ఆహ్వానించాను. అయినా, ఎందు కనో నువ్వు సందేహిస్తున్నావు. దీన్ని బట్టి నీకు, నా పట్ల త్రికరణశుద్ధిగా గురు భావం లేదని తేలిపోతున్నది. ఏదో స్వలాభం ఆశించే నా పై భక్తిగౌరవాలు నటిస్తున్నావన్న అనుమానం కూడా కలుగు తున్నది. కనీసం ఒక్క ఆరు మాసాల కాలం పాటయినా, ఆశ్రమంలో ఎందుకు వుండిపోగూడదు?\" అన్నాడు.\nఎన్నడూ సహజానందుడు కోపగించు కోవడం ఎరగని దుర్జయుడు, ఆయన మాటలకు వణికిపోతూ, \" నేను ఆశ్రమ వాసం స్వీకరించాలన్నదే గురువాజ్ఞ అయితే, యీ క్షణం నుంచే యిక్కడ వుండిపోతున్నాను,\" అన్నాడు.\nసహజానందుడు తృప్తిగా తలాడిం చాడు. కాని, ఆయన ప్రధాన శిష్యుడు చిన్మయుడికి మాత్రం తన గురువుగారి కే మన్నా మతచాంచల్యం కలిగిందా అన్న అనుమానం వచ్చి, ఆయన కేసి తేరిపార చూశాడు.\nబేతాళుడు యీ కథ చెప్పి, “రాజా, సహజానందుడిని గురించి చిన్మయుడికి కలిగిన అనుమానంలాటిదే, నాకూ కలుగు తున్నది. ఆశ్రమవాసం తనకు తానై కోరిన ప్రతాపుణ్ణి అనర్హుడి కింద జమకట్టి, కోప గించుకుని ఆయన పంపివేయడం ఆశ్చ ర్యంగా లేదా? అదే సమయంలో, రాజగిరి నగరంలో పరమదుష్టుడని పేరుమోసిన దుర్జయుణ్ణి, ఆశ్రమంలో తనకు శిష్య డుగా వుండమని ఆహ్వానించడం వింతగా లేదా? సహజానందుడి యీ వింత ప్రవర్త నకు కారణం ఏమిటి? ఈ సందేహానికి సమాధానం తెలిసి కూడా చెప్పకపోయావో, నీ తల పగిలిపోతుంది,'' అన్నాడు.\nదానికి విక్రమార్కుడు, \" సహజానం దుడి ప్రవర్తనను గురించి ఆశ్చర్యపడ వలసిందేమీ లేదు. ఆయన పండితుడుగా, తత్వజ్ఞుడుగా సమాజం పట్ల తన బాధ్యత ఎరిగిన వాడు. రాజు నందికేశ్వరుడు, అరాజకస్థితిలో వున్న రాజగిరికి పాలకు డుగాప్రతాపుణ్ణి నియమించాడని వినగానే, ఆ యువకుడు కడుసమర్థుడని సహజా నందుడు గుర్తించాడు. అలాంటి వాళ్ళ స్థానం ఆశ్రమాల్లో కాదు; ప్రజల మధ్య. ఇక దుర్జయుడి సంగతి; నగరంలోని అరాజకస్థితి కంతకూ అతడే కారకుడు. తాను మహారాణి బంధువునన్న గర్వంతో వున్నవాడు. అలాంటివాణ్ణి కనీసం ఆరు నెలలపాటైనా తన ఆశ్రమంలో వుంచగలి గితే, యీలోపల ప్రతాపుడికి అతడి సహచ రుల్ని కఠినంగా శిక్షించే అవకాశం కలుగుతుంది. ఆ తరువాత దుర్జయుడు ఆశ్రమం వదిలినా, సహచరులు లేని ఒంటరి వాడవుతాడు. అప్పుడు అతణ్ణి అదుపులో పెట్టడం ప్రతాపుడి వంటి సమ ర్థుడైన పాలకుడికి ఏమంత కష్టం కాదు. సహజానందుడు యిలా ఆలోచించే ప్రతా పుడూ, దుర్జయుల పట్ల భిన్నంగా ప్రవర్తిం చాడు,\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. — (కల్పితం)",
            "book_page_end": 26
        },
        {
            "title": "జ్ఞాని అజ్ఞాని",
            "book_page_start": 27,
            "pdf_page_start": 27,
            "pdf_page_end": 28,
            "author": "యర్నాగుల సుధాకరరావు",
            "genre": "నీతి కథ",
            "moral": "జ్ఞానం అనేది కేవలం పుస్తకాల్లో లేదు, అది అనుభవంతో మరియు హృదయ పరివర్తనతో వస్తుంది.",
            "keywords": [
                "గజదొంగ",
                "ధర్మచూడుడు",
                "జ్ఞానం",
                "అజ్ఞానం",
                "తాళపత్ర గ్రంథం"
            ],
            "characters": [
                "వీరేశుడు",
                "దొంగ",
                "ధర్మచూడుడు",
                "వృద్ధుడు"
            ],
            "locations": [
                "శశాంకనగరం",
                "గుడి మంటపం",
                "వీరేశుడి గుహ"
            ],
            "content": "శశాంకనగర సమీపంలోని కొండల్లో వీరేశుడు అనే గజదొంగ వుండేవాడు. వాడు తన అనుచరులతో కలిసి దారే పోయే ప్రయాణీకులను దోచుకోవడమే గాక, అప్పుడప్పుడూ నగరంలో కూడా దొంగతనాలు చేస్తూండేవాడు.\nఒకసారి వీరేశుడు నగరానికి ముగ్గురు అనుచరులను పంపాడు. వారం రోజుల తరవాత వాళ్ళల్లో ఒకడు తిరిగి వచ్చి, విచారంగా తల వంచుకుని నిలబడ్డాడు.\nవీరేశుడు వాణ్ణి, \"ఏం జరిగింది? తతిమ్మా యిద్దరూ రాజభటులకు దొరికి పోయారా?\" అని అడిగాడు.\n''అయ్యా, వాళ్ళు దొరికిపోయింది రాజ భటులకు కాదు; ధర్మచూడుడు అనే ఒక నీతిబోధకుడికి !'' అన్నాడు దొంగ.\nవీరేశుడువాణ్ణి జరిగిందేమిటో వివరంగా చెప్పమన్నాడు. దొంగ యిలా చెప్పాడు: \" మేం ముగ్గురం పగలల్లా నగరంలోని ధనికుల ఇళ్ల ఆరాలు తీస్తూ, రాత్రికి సత్రంలో పడుకునే వాళ్ళం. నాలుగు రోజుల క్రితం సత్రానికి ఎదురుగా వున్న గుడి మండపంలో ధర్మచూడుడు అనే మహాజ్ఞాని వచ్చి దిగాడనీ. ఆయన శాస్త్రాల్లోనీ, పురాణాల్లోనీ ధర్మవిషయాలు చెపుతాడనీ తెలిసింది. ఏదో కాలక్షేపం జరుగుతుందని జనంతోపాటు మేం ముగ్గురం కూడా వెళ్ళాం. వరసగా రెండు రోజులపాటు రాత్రిళ్ళు ఆయన ధర్మ బోధలు వినగానే నాతోటి వాళ్లలో ఎక్కడ లేని మార్పూ వచ్చింది. ఛీ, దొంగతనాలు చేసి పాపం ఒడిగట్టుకోవడం ఎందు కంటూ, వాళ్ళు ధర్మచూడుడి శిష్యుల్లో కలిసిపోయారు.”\nఆమాటలువింటూనే వీరేశుడు కోపంగా, “మరి, నీ సంగతేమిటి?'' అన్నాడు.\n“నాకూ, యీ పాపకర్మ నుంచి బయట పడాలనే వున్నది. అయినా, ముందు. సంగతి మీకు చెపుదామని వచ్చాను,” అన్నాడు దొంగ.\n\" అలాగా!'' అంటూ వీరేశుడు తల వూపి, “ ఈ రాత్రికి నువ్విక్కడే వుండు. నేను నగరం పోయి, ఆ ధర్మచూడుడి సంగతేమిటో తేల్చి వస్తాను,\" అన్నాడు.\nఆ రాత్రి వీరేశుడు వెళ్ళేసరికి గుడి మంటపంలో ధర్మచూడుడు పురాణ శ్రవణం చేస్తున్నాడు. జనం ఆయన మాటలను మైమరచి వింటున్నారు.\nవాడు దగ్గిరలో వున్న ఒక వృద్ధుణ్ణి పలకరించి, “ఈయన చెప్పే మాటలు విని, అందరూ యింతగా పరవశించి పోవడానికి కారణం ఏమిటి ?\" అని అడిగాడు. “ ఆయన మహాజ్ఞాని!\" అన్నాడు వృద్ధుడు.\n“ ఒక్క మాటలో మహాజ్ఞాని అంటే సరిపోయిందా ? దీనివెనక ఏదో రహస్యం వుండి వుంటుంది,'' అన్నాడు వీరేశుడు.\nవాడి అజ్ఞానం గ్రహించి వృద్ధుడు విసుగ్గా, “ ఆయన చేతిలో వున్న తాటాకు గ్రంథమే, నువ్వనే రహస్యం!\" అన్నాడు.\nవీరేశుడికి ఆ తాటాకు గ్రంథం దొంగి లిస్తే, ధర్మచూడుడు 'అజ్ఞాని అయిపోతా డనీ, తన యిద్దరు అనుచరులతో పాటు జనం కూడా అతడి మాటలు వినరనీ అనుకున్నాడు.\nవాడు ఆ రాత్రి తెల్లవారగట్ల ధర్మ చూడుడి ఇంటినుంచి తాళపత్ర గ్రంథాన్ని దొంగిలించి తన గుహకు వెళ్ళిపోయి, వారం రోజుల తరవాత ఒక రాత్రివేళ గుడిమంటపం దగ్గిరకు వచ్చాడు.\nధర్మచూడుడు చేతిలో ఏ గ్రంథం లేకుండానే ధర్మ బోధ చేస్తున్నాడు, ప్రజలు తన్మయులై వింటున్నారు. దానితో తన అజ్ఞానానికీ, తను చేస్తున్న పాప కృత్యాలపట్లా వాడికి ఏవగింపు కలిగింది.\nవాడు జనం మధ్య నుంచి నడుచు కుంటూ పోయి, ధర్మచూడుడికి సాష్టాంగ పడ్డాడు.",
            "book_page_end": 28
        },
        {
            "title": "మేకు విలువ",
            "book_page_start": 25,
            "pdf_page_start": 29,
            "pdf_page_end": 32,
            "author": "చందమామ బృందం",
            "genre": "నీతి కథ",
            "moral": "చిన్న వస్తువులను కూడా నిర్లక్ష్యం చేయకూడదు, అవి విలువైన ఫలితాలను ఇవ్వగలవు. అలాగే, ఇతరులకు చేసిన సహాయం ఎప్పుడూ మంచి ఫలితాన్ని ఇస్తుంది.",
            "keywords": [
                "మేకు",
                "విలువ",
                "పొదుపు",
                "గోవిందుడు",
                "కోటీశ్వరుడు",
                "దొంగలు"
            ],
            "characters": [
                "గోవిందుడు",
                "గోవిందుడి తండ్రి",
                "మంత్రి కొడుకు",
                "ధనికుడు",
                "కోటీశ్వరుడి భార్య",
                "దొంగలు"
            ],
            "locations": [
                "గ్రామం",
                "రహదారి",
                "అరణ్యం",
                "నగరం"
            ],
            "content": "పూర్వం ఒక గ్రామంలో ఒక పేదయువకు డుండేవాడు. అతని పేరు గోవిందుడు. అతనికి పెళ్ళి అయింది, ఇద్దరు పిల్లలు కూడా కలిగారు కాని భూవసతి కొంచె మైనా లేకపోవటంచేత గోవిందుడు వారిని తన రెక్కల కష్టంమీద పోషించవలిసి వచ్చింది. ఇందుకుగాను అతను రహ దారిన బస్తీకి నడిచి వెళ్ళి, ఏదైనా కూలీ నాలీ చేసి డబ్బులు సంపాదించి, ఆ డబ్బుతో ఇంటికి కావలిసిన వెచ్చాలు తెచ్చుకుంటూ వుండేవాడు.\nవస్తుతః గోవిందుడు పొదుపు ఎరిగిన వాడు. అతని చిన్నతనంలో అతని తండ్రి, \" నాయనా, ప్రతి చిన్న వస్తువుతోనూ ఎప్పుడో ఒకప్పుడు అవసరమైన పని వుంటుంది,'' అని చెప్పేవాడు.\nఒకనాడు అతను రహదారిన బస్తీకి నడిచి పోతూండగా అటుగా మంత్రి కొడుకు గుర్రం ఎక్కి శరవేగంగా వచ్చాడు. గోవిందుడు చూస్తుండగానే గుర్రం కాలి లాడం తాలూకు మేకొకటి జారి, దారిలో పడిపోయింది.\n“బాబూ, లాడంమేకు పడిపోయిందీ!” అని గోవిందుడు ఎలుగెత్తి ఆరిచాడు.\nమంత్రి కొడుకు వెనక్కు ఊపి చూసి, నిర్లక్ష్యంగా చెయ్యి ఊపి ముందుకు వెళ్ళాడు. ఒక లాడం మేకు కోసం వెనక్కు వెళ్ళటం అతనికి పరువు లోపమనిపించింది. అదీ గాక అతను అరణ్యంలోనుంచి వెళ్ళే అడ్డదారిన నగ రానికి వెళుతున్నాడు. అందుచేత ఆ మేకు లేనందువల్ల పెద్ద ఇబ్బంది ఏమీ ఉండదనుకున్నాడు.\nకాని ఈ విషయంలో మంత్రి కొడుకు చాలా పొరపడ్డాడు. అతను అరణ్యంలో ఆటే దూరం పోక మునుపే గుర్రం కాలి లాడం వదులై ఊడి వచ్చింది గోవిందుడి దగ్గిర మేకు తీసుకుని ఉండినట్టయితే మంత్రి కొడుకు ఏదో ఒక విధంగా లాడాన్ని మళ్ళీ బిగించి ఉండేవాడే. కాని లాడం లేక గుర్రం కుంటుతూ ఉండటం చేత అతను గుర్రం దిగి నడవవలసి వచ్చింది. అతను అరణ్యంగుండా నడిచి పోతూ ఉండటం చూసి దొంగలు అతని మీద పడి, నిలువుదోపిడి చేసి, అతన్ని ఒక చెట్టుకు అంటగట్టి పారిపోయారు.\nఈ లోపల గోవిందుడు లాడంమేకు తీసి తనవద్ద ఉంచుకుని ముందుకు సాగాడు. అతను కొంత దూరం వెళ్ళే సరికల్లా ఒక బండి దారిలో ఒరగబడి ఉండటం కనిపించింది. శా యి మే కు పోవటంచేత చక్రం ఒకటి ఊడి వచ్చే సింది. బండి పక్కన ఒక ధనికుడు నిలబడి ఉన్నాడు.\nఆయన గోవిందుణ్ణి చూడగానే, \" అబ్బీ, నీ దగ్గిర ఏదైనా మేకున్నదా? నేను త్వరగా నగరం చేరాలి. మధ్య దారిలో ఎక్కడో శాయి మేకు పడి పోయింది. ఈ దిక్కుమాలిన ప్రదేశంలో ఇంత ఇనపముక్క కూడా ఉన్నట్టు కన బడదు,” అన్నాడు.\nగోవిందుడు తన వద్ద ఉన్న లాడం మేకు తీసి దాన్ని చక్రం ఇరుసులోకి రాతితో దిగవేశాడు. ధనికుడికి ప్రాణం లేచివచ్చినట్టయింది.\n\" నువు కూడా నగరానికే పోతున్నా వేమో, బండిలో రా! \" అంటూ ధనికుడు గోవిందుణ్ణి తనతో నగరానికి తీసుకుపోయి అతని చేతిలో ఒక బంగారు కాసు పెట్టాడు.\nఆ కాసు చూడగానే గోవిందుడి కళ్ళు పెద్దవి అయాయి. అది తన కుటుంబానికి రెండు మాసాలు సరిపోతుంది. తన తండ్రి ఏనాడో అన్న మాట ఇప్పుడు అక్షరాలా నిజమైంది; ఒక చిన్న లాడం మేకు బంగారు కాసు తెచ్చిపెట్టింది !\nగోవిందుడు నగరంలో తన కుటుం బానికి నెల రోజులు సరిపడే సరుకులు కొని ఒక గోతంలో వేసుకుని, దగ్గిర దారి గదా అని అరణ్యం గుండా ఇంటికి రాసాగాడు. అతను కొంత దూరం వచ్చేసరి కల్లా దారికి ఒక పక్కనున్న చెట్ల వెనక నుంచి ఏవో ఆర్తనాదాలు వినిపించాయి.\nగోవిందుడు తన గోతాన్ని గుర్తుగా ఒక చోట పొదల మధ్య దాచి చెట్లలో ప్రవే శించాడు. అతను చాలాసేపు నడిచాక ఒకచోట ఆరుగురు పిల్లలూ ఒక స్త్రీ కని పించారు. అందరూ చాలా దీనస్థితిలో ఉన్నారు.\nఆ స్త్రీ ఒక కోటీశ్వరుడి భార్య; పిల్ల లందరూ ఆమె సంతతి.\n\" మొన్న సాయంకాలం మేమంతా కలిసి అరణ్యంలో విహారానికి వచ్చాం, మా పిల్లలు పూలకోసం అడవిలో జొర బడ్డారు. వాళ్ళెక్కడ తప్పిపోతారో అని నేను కూడా వాళ్ళ వెంటే వెళ్ళాను. ఇంతలో పొద్దుగూకింది. మాకు దారి తెలియలేదు. ఆ రాత్రంతా తిండి లేకుండా దారి వెతుకుతూ తిరిగాం, నిన్న నల్లా మాకు దారి దొరకలేదు. అన్నమూ, నీళ్లూ లేకపోవటంచేత మాకు తిరిగే శక్తి కూడా పోయింది. ఇక్కడి నుంచే కేకలు పెట్టాం. మా మొర ఆల కించినవాళ్ళు లేరు. ఇవాళ నువు దేవుడల్లే వచ్చావు! \" అన్నది కోటీశ్వరుడి భార్య.\n\" మీకు వచ్చిన భయమేమీ లేదు. నేను మీకు దారి చూపిస్తాను నా వెంట రండి,” అన్నాడు గోవిందుడు.\n\" నాయనా, మేం అడుగుతీసి అడుగు పెట్టే స్థితిలో లేం. మా కిప్పుడు కావల సింది, పట్టెడన్నం! \" అన్నదా స్త్రీ.\n\"అయితే ఉండండి, ఇప్పుడే వస్తాను\" అంటూ గోవిందుడు పరిగెత్తి వెళ్ళి తన సంచీ తెచ్చాడు. అందులో తన పిల్లలకోసం తెచ్చిన తినుబండారాలూ, మిఠాయీ ఉన్నాయి. వాటిని అతను కోటీశ్వరుడి పిల్లలకిచ్చి. తన దగ్గిర ఉన్న పదార్థాలతో ఆ అడవిలోనే వంట చేశాడు. కొద్దిసేపటిలో అందరూ అన్నాలు తిన్నారు. పోయిన ప్రాణాలు లేచివచ్చి నట్టయింది వారికి. వారిని వెంటబెట్టుకుని గోవిందుడు దారి దాకా తెచ్చి, \" ఇక నాకు సెలవిప్పించండి! \" అన్నాడు.\n\" అమ్మయ్యో, మేం ఇల్లు చేరలేం! మమ్మల్ని ఇల్లు చేర్చి మరీ వెళ్ళు!\" అన్నది కోటీశ్వరుడి భార్య. ఆమె తన పిల్లలతో సహా ఇల్లు చేరి గోవిందుణ్ణి పంపేస్తూ, అతని చేతిలో ఒక చిన్న సంచీ పెట్టింది.\nగోవిందుడు దాన్ని విప్పి చూసుకుంటే అందులో ఎనిమిది బంగారు కాసు లున్నాయి. వాటిని చూసి అతని కళ్ళు మరీ పెద్దవయాయి. ఒక్క లాడంమేకు ఇంత డబ్బు తెస్తుందని అతను కలలో కూడా అనుకోలేదు. అతను మరికొన్ని సరుకులు కొనుక్కొని అడవి దారిన బయలుదేరాడు.\nఅడవి మధ్యకు చేరుకునేసరికి అతనికి సమీపంలో మనిషి మూలుగు విని పించింది. అతను ఆ మూలుగు వినిపిం చిన దిక్కుగా వెళ్ళి చెట్టుకు కట్టేసి శోష పడివున్న మంత్రికొడుకును చూశాడు.\nమంత్రికొడుకు హీనస్వరంతో తనకు జరిగిన ప్రమాదం గురించి గోవిందుడికి చెప్పాడు. గోవిందుడు అతని కట్లు విప్పి నడిపించుకుంటూ తన ఇంటికి తీసుకు పోయి కడుపునిండా తిండి పెట్టించాడు.\n\"బాబూ, తమరు లాడంమేకు లేని కారణంచేత ఎంత నష్టపోయారో, నేను దానితో అంత లాభం పొందాను,\" అంటూ గోవిందుడు తన కథ యావత్తూ చెప్పాడు.\nఅంతా విని మంత్రి కొడుకు, “చూడు, గోవిందూ! సరిగా నీవంటి వాడొకడు నన్ను కనిపెట్టి వుండటానికి నౌకరుగా కావాలి. నా వెంట నగరానికి వచ్చెయ్యి. నీకు మంచి ఇల్లూ, జీతమూ ఇస్తాను! \" అన్నాడు.\nఆ రోజే గోవిందుడు తన కుటుంబాన్ని తీసుకుని నగరానికి వెళ్ళి మంత్రి కుమారుడి వద్ద కొలువులో ప్రవేశించాడు.",
            "book_page_end": 28
        },
        {
            "title": "ఆశాపాతకుడు",
            "book_page_start": 5,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "జాతక కథ",
            "moral": "ఆశ అనేది ఒక అంతులేని పెనుభూతం. జీవితంలో సుఖంగా ఉండాలంటే కోరికలను అదుపులో ఉంచుకోవాలి.",
            "keywords": [
                "రాజ్యకాంక్ష",
                "వైరాగ్యం",
                "దేవేంద్రుడు",
                "బోధిసత్వుడు",
                "ఆశ",
                "మానసిక వ్యాధి"
            ],
            "characters": [
                "బ్రహ్మదత్తుడు",
                "రాజకుమారుడు",
                "కాశీ రాజు",
                "దేవేంద్రుడు",
                "బోధిసత్వుడు"
            ],
            "locations": [
                "కాశీరాజ్యం",
                "ప్రాకారపురం",
                "సామంత రాజ్యం",
                "తక్షశిల"
            ],
            "content": "కాశీరాజ్యాన్ని పాలించే బ్రహ్మదత్తుడికి ఇద్దరు కొడుకులు. తనకు అవసానకాలం సమీపింఛగానే, రాజు పెద్దవాడికి రాజ్య మిచ్చి, చిన్నవాడిని సేనాధిపతిగా చేశాడు. తండ్రి తదనంతరం జ్యేష్ఠుడి పట్టాభిషేకా నికి ఏర్పాట్లు జరిగినై. తీరా గద్దెయెక్కే సమయాన అతడు, \" నాకీ రాజ్యంతో పని లేదు. తమ్ముణ్ణి ఏలుకోనీ,” అంటూ వైరా గ్యంలో పడ్డాడు.\nఅతడు కాశీరాజ్యం విడిచిపోయి, ఎక్కడో దూరాన వుండే ఒక సామంత రాజ్యం చేరుకున్నాడు. అక్కడ ఒక ధనికుని ఇంట కొలువుకు కుదురుకొని, కాయకష్టంతో కాలక్షేపం చేయసాగాడు.\nకొంత కాలానికి కాశీరాజ్యం నుండి కొందరు ఉద్యోగులు భూములు తనిఖీ చేసి పన్నులు విధించే పనిమీద ఆ రాజ్యా నికి వచ్చారు. వారు ధనవంతుని యింట వున్న రాజకుమారుని ఆనవాలు పట్టి అతని పట్ల భక్తి చూపారు. ఈ సంగతి తెలియ గానే, ఆ ధనవంతుడు రాజకుమారుని వద్దకు వచ్చి, \"కాశీ రాజయిన మీ తమ్ము డికి జాబువ్రాసి, నాకు పన్నులు తగ్గేట్టు చూడవలసింది,” అని కోరాడు. రాజకుమా రుడు అలానే రాశాడు. కాశీరాజు ఒప్పు కున్నాడు.\nఇది వెల్లడికాగానే, గ్రామస్థులు అనేక మంది వచ్చి, తమకు కూడా భూమి పన్నులు తగ్గించమని రాజుగారికి వ్రాయ మంటూ వేధించారు.\nఅందరి తరఫునా రాజకుమారుడు విజ్ఞాపనలు రాసి కాశీ రాజుకు పంపాడు. అందరికీ కోరిన ప్రకారం భూమి పన్నులు తగ్గినై.\nనాటినుంచీ ప్రజలు వారీయవలసిన పన్నులు పట్టుకవచ్చి రాజకుమారునికే చెల్లించి, పుచ్చు కో మని నిర్బంధింప జొచ్చారు. అతనికి లోకులు బ్రహ్మరథం పట్టారు. రాజకుమారునికి వైరాగ్యభావం పోయి, మళ్ళీ రాజ్య కాంక్ష అంకు రించింది. ఐతే, వద్దన్న రాజ్యం ఇప్పుడెలా వస్తుంది ?\nకనుక, క్రమంగా ఒక్కొక్క సామంత రాజ్యమే వశం చేసుకుంటూ, ఈ మాట తమ్ముడికి తెలుపుతూ వచ్చాడు. కాశీ రాజయిన అతని తమ్ముడు అన్న మాట లలో దేనికీ కాదనలేదు. తరవాత కాశీ రాజ్యమే ఆక్రమిద్దామని అన్నకు ఆశ పుట్టింది. నలుగురు పెద్దల్ని నియమించి, \"రాజ్యంవశపరుస్తావా, యుద్ధం చేస్తావా?\" అంటూ తమ్ముడికి రాయబారం పంపిం చాడు. ‘“నాకు నీతో యుద్ధం వద్దు. అసలీ రాజ్యం నీదే, కనుక నీవే తీసుకోవడం న్యాయం'' అనికబురుపంపాడు తమ్ముడు.\nఆ వెంటనే అన్న సింహాసనం అధిష్ఠిం చాడు. తమ్ముడు సేనాధిపతి పదవి అలంక రించాడు.\nపెద్దవాడు రాజ్యం ఆక్రమించాడే కాని, ఈ ఒక్క రాజ్యంతో అతనికి తృప్తిలేక పోయింది. రాజ్యతృష్ణ మిక్కుటమైన కొద్దీ ఇంకొకటి, మరొకటి ఇలా ఎన్నో రాజ్యాలు జయించి తన రాజ్యానికి చేర్చుకోసాగాడు. ఎన్ని రాజ్యాలు చేర్చుకున్నా అతనికి సంతుష్టి కలగలేదు.\nదేవేంద్రుడు భూలోక వ్యవహారాలన్నీ చర్చ చేస్తూ వుండగా, కాశీరాజ్యం సంగతి వచ్చింది. ఈ విషయంలో ఉపేక్షిస్తే భూలోకానికి హానికలిగేట్టు తోచింది. అందు చేత పెద్దవానికి గట్టిగా బుద్ధి చెప్పాలను కున్నాడు దేవేంద్రుడు.\nఈ సంకల్పంతో దేవేంద్రుడు ఒక యువకుని రూపంలో రాజదర్శనానికి వచ్చాడు. ఒక చిన్న రహస్యం చెప్పి పోదామని వచ్చానన్నాడు.\nవెంటనే రాజు ఆ యువకుణ్ణి అమితో త్సాహంతో తన అంతఃపురంలోకి తీసుకు పోయాడు.\n\"రాజా! నా ఎరుకలో ఒకచోట మూడు మహానగరాలున్నవి. అవి సమస్త సిరిసంపదలతోనూ, గజ తురగ పదాతి బలాలతోనూ తులతూగుతున్నవి. వాటిని నా శ క్తివల్ల నేనే జయించి నీ కిస్తాను,\" అంటూ ప్రోత్సహించాడు యువకుడి వేషంలో వున్న దేవేంద్రుడు.\nఆశతో పరవశుడయ్యాడు రాజు. దేవేం ద్రుడు అంతలో అదృశ్యమైపోయాడు.\nరాజు యువకుని కోసం వెతికాడు. కని పించక పోయేసరికి కలవర పడ్డాడు. వెంటనే ముఖ్యోద్యోగుల్ని పిలిపించి, \"ఇప్పుడు వచ్చినతడు నాకు మూడు మహానగరాలను జయించి ఇస్తానన్నాడు. వెతికి పట్టండి,\" అని వేగిరపెట్టాడు. పరిచారకులు పోయి నగర మంతా గాలించారు. యువకుని జాడ లేదు.\nరాజుకు మతిపోయినట్టయింది.\nఈ విచారం ముదిరి, మనోవ్యాధిగా పరిణమించి, రాజు మంచం పట్టాడు. ఎంతటి ఘనవైద్యులు వచ్చినా వ్యాధి కుదరలేదు.\nఇదే సమయాన, సమస్త శాస్త్రాల లోనూ ప్రవీణుడై బోధిసత్వుడు తక్షశిల నుండి ఇంటికి వచ్చాడు. రాజు సంగతి తెలిసి, కోటకు వెళ్ళి, \"వ్యాధి నేను కుదురుస్తాను\" అని, కబురు చేశాడు.\nలోపలికి రమ్మన్నాడు రాజు. ''మీబాధ యేమిటి?'' అని అడిగాడు బోధిసత్వుడు.\nఅప్పుడు రాజు ఆవేశంతో తనకు ఆనాడు యువకుడు మూడు మహానగ రాలు వాగ్దానం చేయడం దగ్గిర నుంచీ జరిగిందంతా వివరంగా చెప్పాడు. “అప్పటి నుంచీ నాకీ జబ్బు పట్టుకొని పీడిస్తున్నది. కుదర్చగలవేమో చూడు,\" అన్నాడు.\n“రాజా! ఈ విధంగా మనోవేదన పడుతూ వుంటే ఆమహానగరాలను జయించటం సాధ్య మవుతుందా?\" అని ప్రశ్నించాడు బోధిసత్వుడు.\n\"సాధ్యంకాదు,\" అన్నాడు రాజు.\n\"అందుచేత విచారపడి ఏమీ లాభం లేదు. ఈ ప్రపంచంలో ప్రతి వస్తువూ కొంత కాలానికల్లా నశించిపోతున్నదే కద!\" అని అడిగాడు బోధిసత్వుడు.\nరాజు, \" అవును,\" అన్నాడు.\n\"ప్రతిజీవుడూ ప్రాణం పోవటంతో, దేహాన్ని సైతం ఇక్కడ వదిలి పోవల సిందేకద !\" అని మళ్ళీ అడిగాడు బోధి సత్వుడు. ఒప్పుకొన్నాడు రాజు.\n\"కనుక, రాజా! మూడు కాదు, ముప్పయి మహానగరాలు సంపాదించి నప్పటికీ, నివు ఎక్కువ సుఖపడేది లేదు. ఏదీ శాశ్వతం కాదు. ఆశ అనేది ఒక పెనుభూతం. దానికి అంతులేదు. ఆశకు మానవుడు లొంగినప్పుడు, ఇప్పుడు నీకు పట్టుకున్న లాగే, మనోవ్యాధి పట్టుకు పీడిస్తుంది. దీని పీడ తప్పించుకోవాలంటే మనసులో కలిగే కోరికలను ఒక హద్దులో ఉంచాలి, దాటనీయరాదు. చెప్పుకి సరిగా సరిపడేట్టు చర్మకారుడు ఎలా చర్మం కోస్తాడో, అలా జీవితంలో మ న కు ఉపయోగపడేటంత వరకే కోరికల్ని అతిశయించ నీయాలి. హద్దు దాట నిచ్చామో, ఆజ్యం పోసిన అగ్నిజ్వాలలాగా కోరికలు విజృంభించి, ప్రమాదకర మవుతై,\" అని చెప్పేసరికి, రాజుకు మనశ్శాంతి కలిగి, క్రమంగా వ్యాధి నయమయింది.\nరాజు కోరిక పైన బోధిసత్వుడు మరెన్నో ధర్మబోధలు చేసి, జీవితాంతం వరకూ దేశికుడుగా రాజ్యపాలనలో అవసరమైన సలహాలు యిస్తూండేవాడు.",
            "book_page_end": 8
        },
        {
            "title": "భక్త కబీర్",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "జీవిత చరిత్ర",
            "moral": "భగవంతుని నిజమైన భక్తికి మత భేదాలు, ఆచారాలు ముఖ్యం కావు.",
            "keywords": [
                "భక్తుడు",
                "కబీర్",
                "రామానందస్వామి",
                "హిందూ",
                "ముస్లిం",
                "మత సామరస్యం"
            ],
            "characters": [
                "కబీర్",
                "నిరూ",
                "నీమా",
                "రామానందస్వామి",
                "సుల్తాన్",
                "గురునానక్",
                "మీరా బాయి",
                "రాయ్ దాన్"
            ],
            "locations": [
                "వారణాశి",
                "గంగానది",
                "గోరఖపూర్",
                "ఢిల్లీ",
                "కాశీ"
            ],
            "content": "వారణాశికి సమీపంలోని ఒక గ్రామంలో నిరూ, నీమా అనే ముస్లిం దంపతులు వుండేవారు. ఒకనాడు ఉదయం ఒక చెట్టు కింద యేడాది నిండినిండని పాప నిరూ కంటపడింది. అతడు ఆ బిడ్డను తెచ్చి భార్యకు యిచ్చాడు. సంతానం లేని ఆ ఆలూమగలు బిడ్డను చూసి పరమానందం చెందారు.\nవారా బిడ్డకు కబీర్ అని పేరు పెట్టి అల్లారు ముద్దుగా పెంచారు. కబీర్ పెరిగి పెద్దవాడై పెంపుడు తండ్రి నేత వృత్తిని నేర్చుకోసాగాడు. మగ్గం మీద కూర్చుని బట్టలు నేస్తూ, ఆ లయకు తగ్గ విధంగా మనసులో పాటలు పాడు కుంటూ వుండేవాడు.\nఆ సమయంలోనే వారణాశిలో సుప్ర సిద్ధుడైన రామానందస్వామి వుండే వాడు. కబీర్ ఆయన చేత ఆకర్షింప బడ్డాడు. కాని తల్లిదండ్రులు ఎవరో తెలి యని నిరక్షరాస్యుడైన తనను రామా నందస్వామి శిష్యునిగా అంగీకరిం చడేమో అన్న అనుమానం కబీరును వీడించసాగింది.\nప్రతి రోజూ వేకువజామున గంగా స్నానం చేసి రావడం రామానంద స్వామికి అలవాటు. ఆయన వెళ్ళినప్పుడు ఒక రోజు కబీర్ గంగా నదికి వెళ్ళే మెట్ల మీద సాష్టాంగంగా పడుకున్నాడు. స్నానం చేసి వస్తూన్న రామానందస్వామి పాదం కబీర్ శరీరానికి తగలడంతో, ఆయన రామ్ రామ్ అని దైవనామస్మరణ చేశాడు.\nవెంటనే లేచి నిలబడిన కబీర్ చేతులు జోడించి, \" స్వామీ ! ఈ ప్రభాత శుభ సమయంలో పవిత్ర గంగాస్నానం చేసి వస్తూ, మీరు నాకు దివ్యనామాన్ని ఉపదేశించారు,” అన్నాడు. “ ఎవరు నువ్వు?” అని అడిగాడు రామానంద స్వామి. “ నా పేరు కబీర్. మీ శిష్యుణ్ణి. అదొక్కటే నేను చెప్పుకోదగ్గది,” అన్నాడు కబీర్ వినయంగా,\nఅనతికాలంలోనే కబీర్ భక్తిగీతాలతో బాటు, దేవుని దయ పొందడాని కి కావలసినవి వెలుపలి ఆచారాలు కావు, నిర్మలమైన భక్తి ప్రవత్తులే అన్న ఆయన బోధనలు కూడా ప్రజలలో విశేష ప్రచారం పొందాయి. కబీర్ జాతి భేదాలను నిరసించాడు. హిందూ, ముస్లిమ్ సమాజాలలోని ఛాందన భావా లను పరిహసించాడు.\nకబీర్ను అవమానపరచాలని కొందరు, ఆయన విందుకు ఆహ్వానించాడ ని వందలాదిమందికి కబురు చేశారు. ఆ విషయం తెలియకపోవడం వల్ల ఆ సమయంలో కబీర్ ఇంట్లో లేడు. కాని ఆయన ఇంటికి తిరిగి వచ్చాక, వచ్చినవారందరికి, ఎవరో తనలాంటి వ్యక్తి, తృప్తిగా భోజనాలు పెట్టి పంపి నట్టు గ్రహించి ఆశ్చర్యం చెందాడు.\nసంప్రదాయవాదులు కొందరు తమ మత విశ్వాసాలను కబీర్ అవమాన పరుస్తున్నట్టు ఢిల్లీ సుల్తాన్కు ఫిర్యాదు చేశారు. సుల్తాన్ విచారణ జరపగా కబీర్, \" నేను హిందువునూకాను, ముస్లింనూ కాను. హిందూ ముస్లిం భేదం చూడని దేవుని భక్తుణ్ణి” అన్నాడు.\nఆయన నిర్భయమైన సమాధానం తేగల ప్రమాదాన్ని వివరించి, ఒక ఉద్యోగి కబీర్ను భయపెట్టడానికి చూశాడు. కాని ఆయన మాత్రం, “ ఏనుగు మీడ వెళు తున్న కబీర్ కుక్క మొరుగుకు భయ పడతాడా?” అని జవాబిచ్చాడు. సభకు లందరూ భయాశ్చర్యాలు చెందారు. సుల్తాన్ కబీర్ ధైర్యాన్ని మెచ్చుకుని గౌరవంగా సాగనంపాడు.\nగోరఖపూర్ అనే గ్రామంలో కబీర్ కాలధర్మం చెందాడు. ఆయన భౌతిక కాయాన్ని దహనం చెయ్యాలని హిందూ శిష్యులూ, భూస్థాపితం చెయ్యాలని ముస్లిమ్ అనుచరులూ వివాదంలోకి దిగారట.\nకాని కబీర్ భౌతికకాయానికి కప్పిన తెల్ల బట్టను తొలగించగానే ఆయన కాయానికి బదులు తామరపుష్పాలు కనిపించా యట! వాటిలో కొన్ని పుష్పాలను హిందూ శిష్యులు కాశీకి తీసుకుపోయి, వాటిమీద స్మారకమందిరం నిర్మించారు. మిగిలిన పువ్వులను, ముస్లిం అను చరులు భూస్థాపితం చేసి దాని మీద గోరీ నిర్మించారు.\nపదునాల్గవ శతాబ్దాంతం నుంచి, పది హేనవ శతాబ్దారంభం వరకు జీవించిన కబీర్ గీతాలూ, ఆలోచనావిధానం ఆ తరవాతి తరాలను బాగా ప్రభావితం చేశాయి. ముఖ్యంగా గురునానక్, మీరా బాయి, రాయ్ దాన్ మొదలైనవారిని కబీర్ బోధనలు విశేషంగా ఆకర్షిం చాయి.",
            "book_page_end": 40
        },
        {
            "title": "సమదృష్టి",
            "book_page_start": 41,
            "pdf_page_start": 41,
            "pdf_page_end": 44,
            "author": "గౌరీశంకర్",
            "genre": "నీతి కథ",
            "moral": "భౌతిక సుఖాలు, కీర్తి, పరువు శాశ్వతం కావు. సుఖంలో పొంగిపోకుండా, కష్టంలో కుంగిపోకుండా అన్నింటినీ సమదృష్టితో చూడాలి.",
            "keywords": [
                "సమదృష్టి",
                "పరమానందస్వామి",
                "తిరుపతిరాయుడు",
                "వైరాగ్యం",
                "అహంకారం",
                "గంజి"
            ],
            "characters": [
                "తిరుపతిరాయుడు",
                "పరమానందస్వామి",
                "వ్యాపారి",
                "శరభయ్య"
            ],
            "locations": [
                "మంగళాపురం",
                "భవనం",
                "చావడి"
            ],
            "content": "మంగళాపురం జమీందారు తమ్ముడు తిరుపతిరాయుడికి, ఎదుటివారిలో ఏవేవో లోపాలంటూ ఎత్తి చూపడం సరదా. చిన్నా, పెద్ద భేదం లేకుండా ప్రతి ఒక్క రిని అవ హేళన పాలు చేయాలన్న మనస్తత్వం కలవాడు.\nమంగళాపురంలో ఏటా జరిగే చైత్ర పౌర్ణమి ఉత్సవాలకు పరమానందస్వామి అనే సాధువు రావడం ఆనవాయితీ. ఆ ఏడు పరమానందస్వామి వస్తున్నట్టు తెలియగానే, మంగళాపురం ప్రజలు జోడెడ్లను పూన్చిన రథాన్నొకదాన్ని చక్కగా అలంకరించి తీసుకుపోయి, ఆయనకు స్వాగతం చెప్పారు.\nపరమానందస్వామి మందహాసంచేస్తూ రథం ఎక్కి కూర్చున్నాడు. జనంలో వుండి యిదంతా చూస్తున్న తిరుపతి రాయుడు ముందుకు వచ్చి, \"సర్వసంగ పరిత్యాగులైన స్వాములవారికి ఉరేగేం దుకు రథం కావలసివచ్చిందా ? '' అన్నాడు హేళనగా.\nఇది విని జనం కోపగించుకున్నారు. కాని, పరమా నంద స్వామి ఎంతో శాంతంగా, ‘“నువ్వన్నదాంట్లో కొంత నిజం లేకపోలేదు. నీతో వివరంగా తరవాత మాట్లాడతాను; ముందు వచ్చి రథంలో నా పక్కనకూర్చో,” అన్నాడు.\nతానేదో గొప్ప విజయం సాధించినట్టు పొంగిపోతూ, తిరుపతిరాయుడు రథం ఎక్కి కూర్చున్నాడు. కొద్దిసేపు తరవాత రథం ఒక పెద్ద భవనం ముందు ఆగింది.\nతిరుప తి రాయుడు రథంలోంచి దిగుతూ, \"ఇది మరీబావుంది! జగమే మాయ అని బోధించే స్వాములవారు బస చేయడానికి యింత గొప్ప భవనం కావా లన్నమాట?\" అన్నాడు.\nపరమానందుడు చిరునవ్వు నవ్వి, \"ఒక్క వారం రోజులపాటు నువ్వు నా వెంట వున్నట్టయితే, నీ సందేహాలన్నీ తీర్చగలను,'' అన్నాడు.\nఇందుకు తిరుపతిరాయుడు అంగీక రించాడు. పరమానందస్వామి భవనంలో ప్రవేశించగానే, ఒక పట్టుబట్టల వ్యాపారి వెండిపళ్ళెంలో ఫలపుష్పాలతో పాటు ఒక పట్టువస్త్రం తెచ్చి, ఆయన పాదాలముందు పెట్టి, \"స్వామీ, వీటిని తమరు స్వీకరిం చాలి,” అన్నాడు.\nపరమానందుడు వ్యాపారితో, ''చాలా సంతోషు. నీ ఇష్టప్రకారమే తీసుకుంటు న్నాను. ఇలాంటిదే మరొక వస్త్రాన్ని తీసుకు వచ్చి తిరుపతిరాయుడికి కూడా యివ్వు,” అన్నాడు.\nతరవాత ఆయన అక్కడ చేరిన గ్రామ పెద్దలతో, -“నేనిక్కడ వున్నంతకాలం తిరు ప తి రాయుడు కూడా నా తోనే వుంటాడు. నాకు చేసే మర్యాదలన్నీ అతడిక్కూడా చేయాలి,” అన్నాడు.\nఆ క్షణం నుంచీ పరమానందుడితో పాటు, తిరుపతిరాయుడు కూడా సకల సౌకర్యాలు అనుభవించాడు.\nమూడోరోజు రాత్రి పరమానందుడు, తిరుపతిరాయుడితో, ‘‘ఏ ఊళ్ళోనూ నేను మూడురోజులకన్న ఎక్కువ వుండను, రేపు తెల్లవారుతూనే మరొక ఊరుపోతు న్నాను. నా వెంట వస్తావుగదా?'' అన్నాడు.\nతిరుపతి రాయుడు అలాగే వస్తా నన్నాడు. మర్నాటి ఉదయం మంగళా పురం ప్రజలు పరమానందస్వామిని రథం మీద కూర్చోబెట్టి, ఊరేగించుతూ తీసుకు పోయి, గ్రామపొలిమేర దగ్గిర దించి, భక్తిపూర్వకంగా వీడ్కోలు చెప్పారు.\nరథం వెళ్ళిపోగానే దిక్కులు చూస్తూ నిలబడిన తిరుపతిరాయుడితో పరమా నందుడు, “ఇక మనం ఆ కనబడుతున్న కాలిబాట వెంట నడిచామంటే, సూర్యాస్త మయం వేళకు మరొక గ్రామం చేర గలం,\" అన్నాడు.\nఇద్దరూ కాలిబాట వెంట నడవసాగారు. ఆ బాట పోనుపోను రాళ్ళూ రప్పలతో నడవడానికి కష్టసాధ్యంగా తయారైంది. తిరుపతిరాయుడు బాగా అలిసిపోయాడు. ఒక పక్క అతణ్ణి ఆకలి వేధిస్తున్నది; మరోపక్క మండే ఎండ. పరమానందుడు మాత్రం చకచకా నడిచిపోతున్నాడు.\nతిరుపతిరాయుడు యిక నడవలేక, పరమానందుడితో, \" అయ్యా, నోరెండి పోతున్నది, దాహం!\" అన్నాడు బాధగా.\nపరమానందుడు దారిపక్కనే వున్న చిన్న నీటిమడుగును అతడికి చూపుతూ, \"వెళ్ళి దాహం తీర్చుకో!\" అన్నాడు.\n“ ఆ నీళ్ళా! అవేం తేటగాలేవు. నిన్నటి వరకు దాహం అంటే పళ్ళరసం యిప్పిం చావుగదా, అప్పుడే మరిచావా? \"అన్నాడు తిరుపతిరాయుడు ఆయాసపడిపోతూ.\n“అదేంలేదు. కాని, యిక్కడ మనకు పళ్ళరసం యిచ్చేవాళ్ళు ఎవరూ లేరు గదా!\" అంటూ పరమానందుడు నీటి మడుగులోదిగి నాలుగు దోసిళ్ళ నీళ్ళు తాగాడు. తిరుపతిరాయుడు కూడా దాహం తీర్చుకుని, మడుగు ఒడ్డుమీద కూర్చుని, \"అయ్యా, యిక నాకు నడిచే ఓపిక లేదు,'' అన్నాడు.\nపరమానందుడు నవ్వుతూ అతడి పక్కన కూర్చున్నాడు. ఒక గంట గడి చేంతలో ఒక ఒంటెద్దుబండి వాళ్ళకేసి వచ్చింది. బండితోలే శరభయ్య అనేవాడు పరమానందుణ్ణి చూస్తునే బండి దిగి, \"స్వామీ, బండి ఎక్కండి, పోదాం!\" అన్నాడు నమస్కరిస్తూ.\nఇద్దరూ బండి ఎక్కారు. వాళ్ళు శరభయ్య వాళ్ళ గ్రామం చేరేసరికి బాగా రాత్రయింది.\nశరభయ్య బండిని ఒక చావడి ముందు ఆపి, \"స్వామీ, నేనుండేది చాలా చిన్న గుడిసె యీ చావడి మీకు సౌకర్యంగా వుంటుంది,'' అన్నాడు.\nపరమానందుడూ, తిరుపతిరాయుడూ చాపట్లోకి వెళ్ళారు.\n“ఈ రాత్రి మనం యిక్కడే నిద్రిం చాలి,'' అన్నాడు పరమానందుడు.\nతిరుపతిరాయుడు దీనంగా ముఖం పెట్టి, “ నిద్రమాట దేవుడెరుగు. ముందు ఆకలి చల్లారడంఎలా?” అన్నాడు.\nఅంతలో శరభయ్య రెండు చిన్న ముంతల్లో గంజి తీసుకువచ్చి, ఈ ఆపరాత్రివేళ యింతకన్న ఇంట్లో మరేం లేదు, నన్ను మన్నించాలి.'' అన్నాడు.\nపరమానందుడు ముంతలో గంజితాగి, ముంతను శరభయ్యకు యిచ్చాడు. తిరుపతిరాయుడు కూడా గంజితాగి వాంతి చేసు కో బోతున్న వాడిలా, \"ఇందులో తగినంత ఉప్పు కూడా లేదు!\" అన్నాడు.\nపరమానందుడు వెళ్ళబోతున్న శరభ య్యను వెనక్కు పిలిచి, \"ఈ అర్ధరాత్రి వేళ యింత గంజిపోసి, మా ప్రాణాలు నిలిపావు. నీమేలు మరవరానిది! ఇదుగో, ఈ పట్టువస్త్రం తప్ప నా దగ్గిర మరేంలేదు; దీన్ని తీసుకో,'' అంటూ వస్త్రాన్ని శరభయ్య కిచ్చాడు.\nతిరుపతిరాయుడు ఆశ్చర్య పోతూ. \"ఉప్పు కూడా లేని యిన్ని గంజినీళ్ళకు పట్టువస్త్రం బహూకరణా! అంత విలువ తెలియనివాడివి, అసలు దాన్ని ముందు ఎందుకు తీసుకున్నట్టు?” అని అడిగాడు.\nపరమానందుడు నవ్వుతూ, 'మంగళా పురం ప్రజలు ప్రీతితో యిచ్చారు గనక తీసుకున్నాను. అయినా, యింత కావిబట్ట కట్టుకు తిరిగే నా కెందుకు పట్టువస్త్రాలు? నువ్వే చెప్పు తిరుపతిరాయుడూ ! మను షులు దేన్నయినా సమదృష్టితో చూడడం నేర్చుకోవాలి. అభిమానులు ప్రేమకొద్దీ పెట్టే విందుభోజనమైనా, గంజి అయినా, నా కొక్కటే. సుఖాలకు పొంగిపోకుండా, కష్టాలకు కుంగిపోకుండా నా చేతనైనం తలో సాటిమనిషికి సాయపడేందుకు ప్రయత్నిస్తున్నాను,” అన్నాడు.\nతిరుపతిరాయుడు ఆయన పాదాలు తాకి, \"మీ మంచితనం తెలుసుకోలేక నా అజ్ఞానం కొద్దీ దురుసుగా ప్రవర్తిం చాను, క్షమించండి!'' అన్నాడు.",
            "book_page_end": 44
        },
        {
            "title": "అంతా వీరులే!",
            "book_page_start": 45,
            "pdf_page_start": 45,
            "pdf_page_end": 45,
            "author": "రాంబాబు",
            "genre": "సామాజికం",
            "moral": "నిజమైన వీరత్వం కేవలం వేగంలో ఉండదు, అది ధైర్యంలో, యుద్ధరంగంలో శత్రువులను ఎదిరించడంలో ఉంటుంది.",
            "keywords": [
                "వీరత్వం",
                "గుర్రాలు",
                "అజయుడు",
                "వినయుడు",
                "గర్వం"
            ],
            "characters": [
                "అజయుడు",
                "వినయుడు"
            ],
            "locations": [
                "కుంతలదేశం",
                "ఇందుపురం",
                "కర్పూరదేశం"
            ],
            "content": "కుంతలదేశం వాడైన అజయు డనే యువకుడికి, కర్పూరదేశ రాజధాని అయిన ఇందు పురంలో వినయు డనే మిత్రుడున్నాడు. ఒకసారి అజయుడు తన సొంత గుర్రాన్నెక్కి మిత్రుణ్ణి చూసేందుకు ఇందుపురం వెళ్ళాడు.\nవినయుడు తన మిత్రుణ్ణి సకల మర్యాదలతో ఆదరించి, సాయంత్రం కాగానే రాజ ధాని వింతలు చూసేందుకు, తన గుర్రం మీద అజయుడి వెంట బయలుదేరాడు. కొంత దూరం పోయాకీ వినయుడి గుర్రం వెనకబడింది. ముందు పోతున్న అజయుడు తల తిప్పి, “మా కుంతలదేశం గుర్రాలు మేలు జాతివి. చూశావు గదా, ఎంత వేగంగా పరిగెత్తుతున్నదో!” అన్నాడు గర్వంగా.\nవినయుడు చిన్నగా నవ్వి, “మాకు మేలుజాతి గుర్రాలతో పనిలేదు. యుద్ధరంగంలో శత్రువును ఎదిరించి పోరాడేటప్పుడు, గుర్రాల వేగంతో పనిలేదు కదా? వెన్నిచ్చి పారి పోయే శత్రువును, మే మేనాడూ వెంటబడి తరమం. మా దేశంలో అంతా వీరులే!” అన్నాడు.\nమిత్రుడి జవాబుకు అజయుడు ఎంతగానో సంతసించాడు.",
            "book_page_end": 45
        },
        {
            "title": "నిజాయితీపరులు",
            "book_page_start": 46,
            "pdf_page_start": 46,
            "pdf_page_end": 51,
            "author": "మాచిరాజు కామేశ్వరరావు",
            "genre": "నీతి కథ",
            "moral": "నిజాయితీ, స్వామిభక్తి మరియు మంచి మనసు చివరికి మంచి ఫలితాలను ఇస్తాయి. కట్నం కంటే గుణమే ముఖ్యం.",
            "keywords": [
                "నిజాయితీ",
                "కట్నం",
                "నీలకంఠం",
                "చంద్రం",
                "రాజయ్య",
                "స్వామిభక్తి"
            ],
            "characters": [
                "నీలకంఠం",
                "అవంతి",
                "చంద్రం",
                "రాజయ్య",
                "దొంగలు",
                "వ్యాపారి",
                "వైద్యుడు",
                "పాకశాలాధికారి"
            ],
            "locations": [
                "గోపవరం గ్రామం",
                "పట్నం"
            ],
            "content": "గోపవరం అనే గ్రామంలో నీలకంఠం రెండెకరాల మెట్ట పొలంగల చిన్న రైతు. ఆయనకు ఒకే ఒక సంతానం అవంతి. చిన్నప్పుడే తల్లిని పోగొట్టుకున్న ఆమెను, నీలకంఠం ఏ లోటూ కనబడకుండా పెంచాడు. ఆమె కిప్పుడు పెళ్ళీడు వచ్చింది. పదీ పది హేను వేలైనా కట్నంగా ముట్టజెపితే తప్ప వరులు దొరికేలాలేరు. నీలకంఠం ఎక్కడైనా అప్పు దొరుకు తుందేమో అని పొరుగూరులోవున్న బంధు వుల ఇంటికి వెళ్ళాడు. అవంతి పక్క గ్రామంలో వున్న స్నేహితురాలింటికి వెళ్ళింది.\nఆ రోజు చీకటి పడేవేళ ఆమె బాడుగ బండిలో తిరిగివచ్చి, ఇంటి ముందు దిగింది. లోపలినుంచి తండ్రి ఎవరితోనో ఘర్షణ పడుతున్నట్టు, పెద్దగా కేకలు వినిపించాయి.\n“వయసులో పెద్దవాడివని ఇంత వరకూ మర్యాద యిచ్చాను. బుద్ధి మార్చు కుని ఉదయానే నా డబ్బు యివ్వక పోయావో, గ్రామాధికారికి ఫిర్యాదు చేస్తాను,\" అంటూ ఒక పాతికేళ్ళ యువ కుడు గబగబా వీధిలోకి వెళ్ళిపోయాడు.\nఅవంతి ఇంట్లోకి పోయి, తండ్రిని, ఈ గొడవంతా ఏమిటి. నాన్నా!\" అని అడిగింది.\nనీలకంఠం కోపంగా, “ అన్ని సంగ తులూ నీకు చెప్పాలా? వంట పనేదో చూడు,\" అన్నాడు.\nఏనాడూ పల్లెత్తుమాట అనని తండ్రి యింత గట్టిగా కసురుకోగానే అవంతి కళ్ళల్లో నీళ్ళు తిరిగాయి. ఒక అరగంట మౌనంగా గడిచాక నీలకంఠం ఎంతో శాంతంగా, \"నీ పెళ్ళి వచ్చే నెలలోనే. అన్నీ నచ్చాయి, పదివేలు కట్నం కావాలి అని వారం రోజుల క్రితం చెప్పిపోయారే, ఆ సంబంధం నిశ్చయపరచదలుచు కున్నాను,\" అన్నాడు.\n\" డబ్బు ఎక్కడ దొరికింది, నాన్నా?\" అన్నది అవంతి భయం, భయంగా.\n\"ఆ ఆరాలు నీకు అనవసరం, తెలి సిందా!\" అంటూ మంచం వాల్చుకుని పడుకున్నాడు నీలకంఠం.\nఅవంతి వంటగది సర్ది వచ్చేసరికి నీలకంఠం మంచి నిద్రలో వున్నాడు. ఆమె, తండ్రి బట్టలు పెట్టుకునే పెట్టె తెరిచి చూసింది. పెట్టె అడుగున ఒక తోలు సంచీ కనబడింది. దాని నిండా డబ్బున్నది. తండ్రి తన పెళ్ళికోసం చివరకు దొంగతనంలాంటి నీచానికి పాల్పడ్డాడా, అనుకుని అవంతి నివ్వెర పోయింది. ఆ తోలు సంచీని తన తలగడ దిండు కింద పెట్టుకుని, నిద్రపోయింది.\nతెల్లవారగానే రాత్రి నీలకంఠంతో పోట్లాడిపోయిన యువకుడు వచ్చాడు. నీలకంఠం అతణ్ణి చూస్తూనే, \"ఇప్పటికి వందసార్లు చెప్పాను. నీ డబ్బు సంగతి నాకు తెలియదు, ఇక వెళ్ళు,\" అన్నాడు.\nఆ యువకుడు కోపం తెచ్చుకుని ఏదో అనబోయేంతలో అవంతి కల్పించుకుని, \"ఏదో డబ్బు గురించి మా నాన్నను బాధించడం, ఏం మర్యాద? \" అన్నది.\n\" ఇందులో బాధించడం ఏమీలేదు. జరిగిందేమిటో చెబుతాను విను ! \" అంటూ యువకుడు యిలా చెప్పాడు :\nఅతడి పేరు చంద్రం. ఒక నగల వ్యాపారి దగ్గిర గుమాస్తా. ఒక రోజున యజమాని పదివేలు ఒక తోలు సంచీలో పెట్టుకుని వ్యాపారం పని మీద బయలు దేరి వెళ్ళి గంట గడిచే లోపలే విచా రంగా దుకాణానికి తిరిగి వచ్చాడు. దారిలో డబ్బు సంచీని దొంగలెవరో తస్క రించారు. ఇది విని యజమానికన్నా చంద్రం ఎక్కువ బాధపడ్డాడు.\nచంద్రం అన్న పట్నంలో వున్నాడు. అతడి ఆరోగ్యం బాగాలేదని తెలిసి చంద్రం ఆ రాత్రే పట్నం బయలుదేరాడు. దారిలో ఒక చెరువుగట్టు పక్కనవున్న చెట్ల తోపు లోంచి అతడు నడుస్తూండగా, ఒక చెట్టు చాటునుంచి ఎవరో మాట్లాడుకోవడం వినిపించింది.\n\"ఈ డబ్బు మనలో ఎవరో ఒకరికి దక్కితే, కనీసం ఏడాదిపాటు దొంగ తనాల జోలికి పోకుండా సుఖంగా బతక వచ్చు. ఒక పని చేద్దాం. ఈ సంచీని యిక్కడ పెట్టి, చెరువుగట్టు మీదికి పోదాం. అక్కడినుంచి ఎవరు ముందుగా వచ్చి, యీ సంచీని తాకితే, వాళ్ళది అందులో వున్న డబ్బు! ఏమంటావు ? \" అన్నాడొక దొంగ.\nరెండోదొంగ యిందుకు సరేనన్నాడు. ఇద్దరూ సంచీ అక్కడ పెట్టి, చెరువు గట్టు మీదికి వెళ్ళారు. చంద్రం చెట్టు చాటు నుంచి సంచీవున్న చోటుకువచ్చి, దాన్ని చూస్తునే నిర్ఘాంతపోయాడు. ఆ తోలుసంచీ తన యజమానిది !\nచంద్రం చప్పున సంచీ తీసుకుని పరి గెత్త సాగాడు. దూరం నుంచి యిది చూసిన దొంగలు అతడి వెంటబడ్డారు.\nచంద్రం చాలాదూరం పరిగెత్తి, నీల కంఠం వాళ్ళ గ్రామం చేరాడు. వీధుల్లో యింకా జనసంచారం ప్రారంభం కాలేదు. తను దొంగలకు దొరికిపోయినా, యజమాని డబ్బు సంచీ దొంగలపాలవ గూడదనుకుంటూ, అతడు వీధి పక్కన వున్న ఒక ఇంటి అరుగుకు అడ్డంగావున్న మేదరితడిక వెనక్కు దాన్ని విసిరి వేశాడు.\nఅతడు గ్రామం దాటి మరికొంతదూరం పరిగెత్తేసరికి, బాగా తెల్లవారిపోయింది. ఇక లాభంలేదని దొంగలు ఎటో వెళ్ళి పోయారు. చంద్రం పట్నం వెళ్ళి. అన్న ఆరోగ్యం కొంత బాగయిందని తెలుసు కుని, నీలకంఠం వుండే గ్రామానికి తిరిగి వచ్చాడు. ఇప్పుడు నీలకంఠం ఆ డబ్బు సంచీ సంగతి తనకు తెలియదని అబద్ధ మాడుతున్నాడు!\nఅంతావిన్న అవంతి చంద్రం స్వామి భక్తికి ఆశ్చర్యపోయి, తన తలగడకింద వున్న డబ్బు సంచీని అతడికి యివ్వబో యింది. కానినీలకంఠం ఆమెకు అడ్డువచ్చి, \"సంచీ యివ్వకు. ఇతను చెప్పేదంతా పెద్ద కట్టుకథ. ఆ డబ్బు సంచీ నాకెలా దొరికిందో చెబుతాను విను,\" అంటూ యిలా చెప్పాడు:\nఅతడు కూతురు కట్నం డబ్బుకోసం ఒకటి, రెండు చోట్ల ప్రయత్నించి, పని కాక నిరాశగా ఇంటికి బయలుదేరాడు. ఆ క్షణంలో అతడికి జీవితం మీద రోత పుట్టింది. ఒక్కగానొక్క కూతురుకు పెళ్ళి చేసే శక్తిలేని తాను బతికుండి ప్రయో జనం ఏమనుకుంటూ దారిపక్కనే వున్న ఒక పాడుపడ్డ బావికేసి తడబడుతున్న అడుగులతో నడవసాగాడు.\nనీలకంఠానికి కొంచెం వెనగ్గా వస్తున్న ఒక నడివయసువాడు, అతడి తడబాటు గమనించి, చప్పునవచ్చి భుజం పట్టుకుని, \"ఆగు. నువ్వేదో అఘాయిత్యానికి తలబడి నట్టున్నది! కారణం ఏమిటి?\" అన్నాడు.\nనీలకంఠం కళ్ళ నీళ్ళు పెట్టుకుని \"ఒక్కగానొక్క కూతురుకు పెళ్ళి చేయ లేని నేను బతికుండి ప్రయోజనం ఏమిటి?\" అన్నాడు.\nఆ జవాబుకు అతడు నవ్వి, నాకు పదిమంది ఆడపిల్లలకు పెళ్ళిళ్ళు చేయ గల స్థోమతున్నది గాని, పిల్లలు లేరు. ఈ డబ్బు నాదికాదు, అయినా తీసుకో.\nనీ చిరునామా యిచ్చావంటే, నెలకింత అని వసూలు చేసుకుంటాను,” అంటూ ఒక తోలుసంచీని నీలకంఠానికి యిచ్చాడు.\n\"ఆయన పేరు రాజయ్య. ఆయన నాకు సంచీ యివ్వడం చాటున వుండి చూసి, ఈ చంద్రం కాజెయ్యాలని ప్రయత్నం చేస్తున్నాడు. అవంతీ, ఇతడి మాటలు నమ్మకు. సాక్ష్యం చెప్పడానికి, ఆ రాజయ్య ఎక్కడ వుంటాడో తెలి యదు,\" అన్నాడు నీలకంఠం చిరాగ్గా.\nఅంతలో రాజయ్య వీధిలోంచి గడప దగ్గిరకు వచ్చి, \" అంత చీకట్లో కూడా, యీ ఇంటిని బాగా గుర్తు పెట్టుకున్నానన్న మాట!\" అన్నాడు నవ్వుతూ.\nనీలకంఠం కూతురుకు రాజయ్యను పరిచయం చేశాడు. ఆమె జరిగినదంతా ఆయనకు చెప్పి, \"ఈ చిక్కుముడిని మీరే ఊడదీయాలి!'' అన్నది.\n''అదెంతపని!'' అని రాజయ్య జరి గింది యిలా చెప్పాడు:\nఆయన పట్నంలో బంధువులింట పెళ్ళి కని, సూర్యోదయానికి కొంచెం ముందుగా బయలుదేరాడు. నీలకంఠం వాళ్ళగ్రామం చేరి, అతడి ఇంటి వీధిలోకి వచ్చేసరికి వర్షం ప్రారంభమైంది. తలదాచుకునేం దుకు ఇంటి అరుగుమీదికి చేరిన రాజ య్యకు తడిక పక్కన సంచీ ఒకటి కని పించింది. తీసి చూడగా లోపల చాలా డబ్బు! ఇంటికి తాళం వేసివున్నది. ఇంటి వాళ్ళు ఎక్కడికో వెళ్ళే తొందరలో సంచీ అక్కడ జారవిడిచి వుంటారనీ, తిరుగు ప్రయాణంలో వాళ్ళకు అప్పగించ వచ్చుననీ అనుకుని, వాన' వెలవగానే ఆయన ప్రయాణమైపోయాడు.\nదారిలో ఒక చోట ఆ డబ్బును పాడు బడిన బావికేసి పోతున్న నీలకంఠానికి యివ్వడం జరిగింది. అప్పట్లో రాజయ్యకు తనకు డబ్బు సంచీ దొరికిన ఇల్లు నీల కంఠానిదని తెలియదు. తిరిగి ఆయన ఇంటికి పోయి, తనకు సంచి దొరికిన ఇంటివాళ్ళకు జరిగిన సంగతి చెప్పి, డబ్బు యిద్దామని, డబ్బు తీసుకుని నీ నిజాయితీ నాకు బాగా నచ్చాయి.\nనీలకంఠంగారూ, అవంతీ ఒప్పుకుంటే మాట! నీకు పెళ్ళయిందా ? కాకపోతే, ఏపాటి కట్నం కావాలి?\" అన్నాడు.\nచంద్రం నీలకంఠం కేసీ, అవంతి కేసి చూశాడు. నీలకంఠం అతడి కేసి ఆప్యాయంగా చూస్తున్నాడు; అవంతి సిగ్గుతో తల వంచుకుని నేలచూపులు చూస్తున్నది.\n“తన పెళ్లి తప్పిపోయినా సరే అనిడబ్బు సంచీ నాకివ్వబోయిన అవంతి మంచితనం నాకు చాలా నచ్చింది. కట్నం కారణంగా యింత గొడవ జరిగాక, యింక నేను కట్నం అడగడమేమిటి?\" అన్నాడు చంద్రం.\nరాజయ్య, నీలకంఠం, అవంతీల కేసి చూసి వాళ్ళు ఆనందపడుతూండడం గ్రహించి, \"వచ్చే నెలలోనే పెళ్ళి ముహూర్తం, యిక్కడ కాదు, నా ఇంట్లో. పదిమంది ఆడపిల్లలకు పెళ్ళిళ్ళుచేయగల స్థోమతుగలవాడనని లోగడే నీలకంఠం గారికి చెప్పాను,\" అన్నాడు.",
            "book_page_end": 51
        },
        {
            "title": "మారని బుద్ధి",
            "book_page_start": 52,
            "pdf_page_start": 52,
            "pdf_page_end": 52,
            "author": "కాశీనాథ్ & కాశీనాథ్",
            "genre": "నీతి కథ",
            "moral": "దురాశ స్వభావాన్ని మార్చదు. అదృష్టం కలిగినా, దురాశపరుడు ఇంకా ఎక్కువ ఆశిస్తాడు.",
            "keywords": [
                "దురాశ",
                "పాలవ్యాపారి",
                "జోగయ్య",
                "యోగి",
                "పాలు",
                "నీళ్ళు"
            ],
            "characters": [
                "జోగయ్య",
                "యోగి",
                "గ్రామ పెద్దలు"
            ],
            "locations": [
                "గ్రామం",
                "కొండ మార్గం",
                "గుహ",
                "కొలను"
            ],
            "content": "ఒక గ్రామంలో జోగయ్య అనే పాలవ్యాపారి వుండేవాడు. అతణ్ణి వాడకందార్లు ఎన్నిసార్లు కోప్పడినా, హెచ్చరించినా పాలల్లో నీళ్ళు కలపడం మానలేదు. చివరికి గ్రామ పెద్దలు అతడి పశువుల్ని లాక్కుని, గ్రామం నుంచి తరిమేశారు.\nజోగయ్య మరెక్కడైనా బతుకు తెరువు చూసుకుందామనుకుంటూ ఒక కొండ మార్గాన పోతూండగా, వాడికి ఒక కొలను పక్కన వున్న గుహ ముందు యోగి ఒకాయన కనిపించాడు.\nజోగయ్య, యోగికి నమస్కరించి, తన కథ అంతా చెప్పుకుని, “స్వామీ, యిప్పటికి బుద్ధి వచ్చింది. నాకు పాల వ్యాపారం తప్ప, మరేం చేతకాదు. మీరు కరుణించాలి,” అన్నాడు.\nయోగికి అతడి మీద జాలి కలిగింది. ఆయన కొలనును జోగయ్యకు చూపుతూ, \" ఇక నుంచి, ఆ కొలనులో నీళ్ళకు బదులు పాలుండబోతున్నవి. సుఖంగా బతుకు,” అన్నాడు.\nజోగయ్య, యోగికేసి రెండు చేతులూ జోడించి, “ఈ పాలకొలను పక్కనే, రెండు నీటి కొలనులు కూడా సృష్టించి యివ్వండి,” అని కోరాడు.",
            "book_page_end": 52
        },
        {
            "title": "విష్ణు కథ",
            "book_page_start": 1,
            "pdf_page_start": 53,
            "pdf_page_end": 60,
            "author": "చందమామ బృందం",
            "genre": "పౌరాణికం",
            "moral": "నిస్సహాయ స్థితిలో, ఆత్మవిశ్వాసం కోల్పోయినప్పుడు, భగవంతుడిని శరణు వేడితే మోక్షం లభిస్తుంది.",
            "keywords": [
                "గజేంద్రమోక్షం",
                "మొసలి",
                "విష్ణువు",
                "ఆదిమూలావతారం",
                "మత్స్యావతారం",
                "సత్యవ్రతుడు"
            ],
            "characters": [
                "గజేంద్రం",
                "మొసలి",
                "విష్ణువు",
                "సత్యవ్రతుడు",
                "హుహూ",
                "దేవలుడు",
                "ఇంద్రద్యుమ్నుడు",
                "అగస్త్య మహర్షి",
                "బ్రహ్మ"
            ],
            "locations": [
                "పాలసముద్రం",
                "త్రికూటపర్వతం",
                "సరోవరం",
                "నైమిశారణ్యం"
            ],
            "content": "పాలసముద్రంలో ఉన్న త్రికూటపర్వ తానికి ఇనుము, వెండి, బంగారాల మూడు శిఖరాలు; ఆ శిఖరాల నడుమ ఫలవృక్షాలతో నిండిన మహారణ్యం. ఆ వనంలో గజేంద్రం అనే మదపుటేనుగు తన భార్యలైన దశలక్షకోటి ఆడ ఏనుగు లతో విహరిస్తూ దాహం తీర్చుకోడానికి మహావనం మధ్యనున్న సరోవరానికి బయలుదేరింది.\nదాహం తీరాక జలవిహారంపై బుద్ధి పుట్టి, తన ఆడ ఏనుగులతో సరోవరాన్ని అల్లకల్లోలం చేస్తూ విజృంభించి జల కేళిలో లీనమై ఉన్న గజేంద్రాన్ని, గొప్ప మొసలి కోరలు గుచ్చి ముందరి కుడి కాలు పట్టుకొన్నది.\nబాధతో గజేంద్రం చేసిన ఘీంకారానికి ఆడ ఏనుగులు బెదిరి చెల్లాచెదరుగా సరో వరం చుట్టూరా ఒడ్డు చేరుకొని, గజేంద్రం పడుతూన్న బాధ చూసి ఏడుస్తూ నిల బడ్డాయేగాని, మొసలి పట్టునుండి ఎలా తప్పించాలో వాటికి తోచలేదు.\nగజేంద్రం మొసలి బారినుండి తప్పించుకోడానికి ఎన్ని ప్రయత్నాలు చెయ్యాలో అన్నీ చేస్తూ తల్లడిల్లిపో సాగింది. ఏనుగులు శోకాలు పెడుతూనే, ఆకలి తీర్చుకుంటూ, వేరే జలాశ్రయాలకు వెళ్ళి నీరు తాగి వస్తూపోతూ సరోవరం చుట్టూ తిరుగుతూ కన్నీరు కారుస్తు న్నాయి. సరోవరంలో కరిమకరాల పోరాటం సాగుతూనే ఉన్నది.\nఏనుగు దంతాలతో మొసలిని పొడిచేది. మొసలి ఎగిరి మీదపడి ఏనుగు శరీర మంతా రక్తధారలు కారేట్లుగా వాడి గోళ్ళతో రక్కేది.\nఏనుగు తొండంతో మొసలి వీపు బాదేది మొసలి కరుకుల తోకతో ఏనుగును ఎడా పెడా కొట్టేది.\nఏనుగు మొసలి మీద పడి నాలుగు కాళ్ళతో కుమ్మేయాలని చూస్తే, మొసలి నీటి అడుగున దాగి ఉండేది. ఏనుగు ఎంతకూ మొసలి జాడ లేకపోవడం చూసి ఒడ్డు చేరబోతూంటే, తటాలున మకరం ఏనుగును పట్టుకొని లాక్కు పోయి నీట ముంచేది. అలాగ ఎన్నిసార్లో ఏనుగును ముప్పతిప్పలు పెట్టింది. ఏనుగుకూ మొసలికీ నిర్వి రామంగా పోరాటం వెయ్యి సంవత్సరాలు సాగింది.\nగజేంద్రం స్వశక్తిని నమ్ముకొని ఎంత సాహసించి పోరాడినా క్రమక్రమంగా శక్తి సన్నగిల్లింది. మొసలి జలగ్రహం ! నీటిలో దాని బలం ఎక్కువ. ఏనుగు రక్తం పీలుస్తూ అది మరింత బలంతో బాగా ఒళ్ళు పెంచింది. ఏనుగు బొమిక లతో మిగిలింది. మొసలి పట్టునుండి మోక్షం పొందడం మరింక దానికి సాధ్యం కాదు !\n“దాహం తీర్చుకోడానికి ఈ సరోవరా నికి నేరక వచ్చాను. దాహం తీర్చుకొని వెళ్ళిపోకుండా సరస్సులో ఎందుకు దిగాను ? నా పాడు బుద్ధే నన్ను మొసలికి పట్టి ఇచ్చింది!\" అంటూ గజేంద్రం చింతించడం మొదలు పెట్టింది.\n\"నన్నెవరు రక్షిస్తారు? ఎవరిని పిల వాలి? నన్ను నేను రక్షించుకోలేని స్థితిలో ఉన్న నా మనస్సులో ఏ మూలనో నేను కాపాడబడగల అవకాశం ఏదో ఉన్నదనే ఆశ! ఆ ఆశవల్లనే రక్షణ కోరుకుంటు న్నాను! అంటే నా ఆశకు ఆధారం ఏదో ఉండి తీరాలి! అదే దేవుడ ని పిలుస్తున్నాను !\nదేవుడు. భగవంతుడు, ఈశ్వరుడు అనే భావనకు ఆదిమూలమైన ఓ దేవుడా! కారణాలన్నిటికీ నువ్వే కారణానివి!\nనాలాంటి మదగర్వితులైన మంద మదమతి జీవులు ఆపద రానంతవరకు నిన్ను తలవచరు ! బాధపడితేనేగాని నీ అవసరం బోధపడదు. ఉన్నాడు ఉన్నాడు అనేవాడు ఉన్నాడో, లేడో అనే ఆందోళన పడందే నువ్వు కనిపించవు!'” అని పరిపరి విధాల చింతనలో పడ్డ గజేంద్రానికి మొసలి పెడుతున్న బాధ కొంత తగ్గినట్లు అయింది.\nఎప్పుడైతే గజేంద్రుడు చింతన మొదలు పెట్టాడో, ఆ క్షణంలోనే మొసలి కోరల కుదుళ్ళలో సలుపు పుట్టింది. గుండె దడ చురుక్కుమనిపించింది. అయినా అది మరింత రోషంతో గజేంద్రం కాలిని నొక్కి, నొక్కి పిప్పి చేస్తూనే ఉన్నది.\n\"జీవుల చెడ్డనూ, బాధనూ హరించే వాడివి! అంతటా ఉండేవాడివి. వ్యాపి స్తూనే ఉండేవాడివి !\nదేవుళ్ళకు మూలమైన దేవుడా! ఈ జగత్తు జనించే హేతువుకి నువ్వే మూల హేతువు! నన్ను రక్షించమని ఎంత బలంగా నిన్ను కోరుతానో అంత వేగంగా నన్ను నీవు రక్షించుతావని నమ్ము తున్నాను, రక్షించితీరగలవు !\nఅన్నీ నువ్వే అవుతూ మాటకూ, మనస్సుకూ అందనివాడివిగా ఉండే ఓ సర్వేశ్వరుడా ! నాలాంటి దీనులను ఆదు కొనే బాధ్యత నీదే కదా!\nజీవశక్తులన్నీ నశించిపోయిన నాలో, ఇప్పుడు కన్నీరు హరించిపోయింది. నిన్ను ఎలుగెత్తిపిలవలేను సరికదా, నా నుండి చిన్న మూలుగు కూడా రాదు స్పృహ కూడా తప్పుతున్నది.\nనన్ను రక్షించినా మానినా అంతా నీ యిష్టం! నీవు తప్పితే నాకు యింకేదిక్కూ, ధ్యాసా లేదు!\" అంటూ గజేంద్రుడు శక్తినంతా కూడదీసుకొని తొండాన్ని ఎత్తి పిలుస్తున్నట్లుగా తిన్నగా చూశాడు.\nమొ స లి కి బలం తగ్గిపోతున్నదని పించింది, నోరు జారుతున్నట్లు, కంఠం బిగుసుకుంటున్నట్లు తోచింది.\nతాను ఉన్నదీ లేనిదీ తెలియని స్థితిలో ఏనుగు కళ్ళు మూత పడుతూంటే అలాగే ఏ మాత్రం చలనం లేకుండా ఉండిపోయింది.\nఅప్పుడు విష్ణువు వచ్చాడు.\nఆకాశమంతా అతని రూపంతో నిండి పోయింది. తానొక సూక్ష్మమైన అణువును అని గజేంద్రానికి అనిపించింది.\nవస్తూనే విష్ణువు చేతనున్న చక్రాన్ని విడిచాడు. అభయముద్రగా పతాక హస్తం పట్టాడు.\nప్రచండ వేగంతో గిర్రున తిరుగుతూ వచ్చి విష్ణుచక్రం మొసలి తల నరికింది.\nమొసలి ఒక గంధర్వుడు, హుహూ అనేది అతడి పేరు. దేవలుడు అనే ఋషి నీటిలో నిల్చుని ఉండగా నీటిలోంచి కనపడకుండా వెళ్ళి మొసలిలాగ, ఋషి కాలు పట్టుకున్నాడు. ఋషి ఆ గంధ ర్వుణ్ణి మొసలిగా పడి ఉండు అని శపిం చాడు. విష్ణు చక్రంతో ఆ శాపం తీరింది.\nమొసలి బారినుండి విముక్తి పొందిన గజేంద్రాన్ని సరస్సు నుండి వెలుపలికి లాగి విష్ణువు అరచేత్తో దాని కుంభస్థలాన్ని నిమిరాడు. ఆ స్పర్శకు గజేంద్రం పోయిన జవసత్వాల్నీ, శరీరపుష్టినీ తిరిగిపొందింది, పూర్వజన్మ జ్ఞానం కూడా కలిగింది.\nగజేంద్రం వెనకటిజన్మలో విష్ణుచింతనా తత్పరుడైన ఇంద్రద్యుమ్ను డనే మహా రాజు. విష్ణుధ్యానంలోవున్న అతను అగస్త్య మహర్షి రాకను గమనించ లేదు. ఋషి కోపగించి మదగజమై పుట్టుదువు గాక అని శపించాడు. ఆ రాజే గజేంద్రంగా పుట్టి మోక్షణపొందాడు.\nగజేంద్రమోక్షణ కథను సూతమహర్షి నైమిశారణ్యంలో జరుగుతున్న సత్రయా గానికి వచ్చిన శౌనకాది మునుల కు చెప్పాడు.\nమునులు సూతుడితో, “ మునీంద్రా ! గజేంద్రమోక్షణ కథ కేవలం ఒక ఏను గుకు చెందినదిగా లేదు. జీవకోటి అంతకూ ముఖ్యంగా అనేక బంధాలతో బాధలో చిక్కుకుని సతమతమయ్యే మానవజీవికి వర్తించే కథలాగ వున్నది,” అని అన్నారు.\nసూతుడు, “ఔను, గజేంద్రమోక్షం అంతరార్థంతో కూడినదే! ఎవరు ఎలాగ అన్వయించుకున్నా సరిపోతుంది. కాలం విష్ణువు అధీనంలోనే ఇమిడి వున్నది. కాలచక్ర భ్రమణంలో ఎన్నో సమస్యలూ, క ష్టా లూ సమసిపోతూంటాయి,\" అని చెప్పాడు.\nమునులు, \"మునివర్యా! గజేంద్ర మోక్షాన్నిబట్టి కారణకారణుడు సర్వే శ్వరుడు విష్ణువు అని తెలుస్తున్నది. అటు వంటి విష్ణుకథను పూర్తిగా వినాలని ఉవ్విళ్లూరుతున్నాం. నీ ముందు మేము పిల్లలవంటి వాళ్ళం. కనుక విష్ణువును గూర్చిన విశేషాలన్నీ మాకు సులభంగా బోధపడేలాగ వినిపించ ప్రార్థిస్తున్నాం. వ్యాసమహర్షి వలన సమస్త పురాణాలనూ ఇతిహాసాలనూ, వాటిలోని విశేషార్థాలనూ ఎరిగిన నీవు ఒక్కడివే మమ్మల్ని కృతా ర్థుల్ని చేయగలవు!'' అని అన్నారు.\nసూతుడు వారి మాటలకు సంతసించి, “అలాగే విందురుగాని. వ్యాసమహర్షి విష్ణు వును గురించిన అనేక లీలావతార విశే షాంశాలతో ప్రత్యేకంగా మహాభాగవతాన్ని రచించి, తనకుమారుడైన శుకునికి బోధిం చాడు. విష్ణుకథను విని తరింపగోరిన పరీక్షిత్తు మహారాజుకి శుకయోగి దాన్ని చెప్పాడు. గజేంద్రాన్ని రక్షించ వచ్చిన విష్ణువు అవతరణ 'ఆదిమూలావతారం ' అని పేర్కొనబడింది.\nవిష్ణువు అనేక అవతారాలు ఎత్తాడు. వాటిలో పరిణామ దశలను అనుసరించే దశావతారాలు అనబడే పది అవతారాలు ముఖ్యమైనవి.\nనారము అంటే నీరు. నీటికి మూల మైనవాడు కనుకనే విష్ణువు నారాయణు డైనాడు. నారాయణుడి నుండి నీరు పుట్టింది. నీటినుండి జీవం పుట్టింది. విష్ణువు జలచరమైన చేపగా అవతరిం చాడు. అదేమత్స్యావతారం! దశావతారాల్లో మత్స్యావతారం మొదటిది.\nవిష్ణువు నీటితో నిండిన నీలమేఘం రంగులో ఉంటాడు. మేఘంలో మెరుపు వున్నట్టే విష్ణువు తేజోమయుడు. అతని నుండి వచ్చిన జలం కూడా తేజస్సుతో నిండి తెల్లని వెలుగు చిమ్ముతూంటుంది. ఆ జలమే కారణోదక క్షీరసాగరం !\nక్షీరసాగరంలో అనంతమైన కాలం చివర అంటూలేని శేషువు పై శేషశాయిగా విష్ణువు పవ్వళించి వుండగా, అతని బొడ్డు నుండి నాళంతో గొప్పపద్మం పైకిలేచింది. ఆ పద్మంలో బ్రహ్మ ఆవిర్భవించాడు. బ్రహ్మ అన్నిటినీ సృజించాడు.\nఅనంతమైన కాలం యుగాలుగా సాగు తూంటుంది.\nకృత – త్రేతా – ద్వాపర – కలియుగాలు కలసి ఒక మహాయుగం.\nవెయ్యి మహాయుగాలు కలిసి ఒక కల్పం. కల్పం బ్రహ్మకు ఒక పగలు. పగలు పూర్తికాగానే అతనికి నిద్ర ముంచు కొస్తుంది. అదే కల్పాంతం. అప్పుడు అంతటా గాఢాంధకారం అలుముకొం టుంది. విష్ణువు నుండి వెలువడిన సంకర్ష ణాగ్ని వేడిమి అన్నిటినీ మాడ్చివేస్తుంది. పెనుగాలులు వీస్తుంటే కారుమేఘాలు గుంపులు గుంపులుగా ఏనుగుతొండాల్లాంటి జలధారలు ఎడతెరిపి లేకుండా కురు స్తాయి. మహా సముద్రం ఆకాశాన్నంటి పొంగుతుంది. భూ, భువర్, స్వర్లోకాలు మునిగి పోతాయి. ఎటు చూసినా బీభత్సం తప్పితే మరేమీ వుండదు. ఆ విధంగా ప్రళయం సంభవిస్తుంది. బ్రహ్మ నిద్రపోయే రాత్రి అంతా ప్రళయకాలం!\nఅది కల్పాంతం దగ్గిర వుతూన్న సమయం:\nసత్యవ్రతుడు అనే రాజర్షి నదిలో స్నానం చేసి నారాయణ ధ్యానం చేసి, అర్ఘ్యం యివ్వబోయేటప్పుడు, అతని దోసిట్లోకి బంగారం రంగులో వున్న చిన్న చేప వచ్చింది. సత్యవ్రతుడు దాన్ని నదిలో విడిచిపెట్ట బోతూంటే, ఆ చిన్నారి చేప, “ఓ రాజా ! మా చేపజాతి మంచిదికాదు. చిన్న చేపల్ని పెద్ద చేపలు మింగేస్తాయి. వాటి నుంచి తప్పించుకున్నా. జాలర్లు వలపన్ని పట్టి చంపుతారు. అందుచేత, నీ రక్షణకోరి నీ దోసిలిలోకి వచ్చాను, నిర్దయగా నన్ను విడిచిపెట్టకు!\" అని పలికింది.\nసత్యవ్రతుడు చేపను తన కమండ లంలో వుంచి తన నగరికి తీసుకు వెళ్ళాడు. సత్యవ్రతుడు మహారాజుగా రాజ్యపాలన చేస్తూనే గొప్ప తపస్సుచేసిన రాజఋషి. విష్ణుభక్తి తత్పరుడు, గొప్ప జ్ఞానసంపన్నుడు.\nకమండలంలో ఉంచిన చేపపిల్ల, మర్నాటికే నిండుగా పెరిగి ఉక్కిరి బిక్కిరవుతూ, “రాజా! నన్ను ఇందు లోంచి తీసి, కాస్త పెద్ద చోటులో చేర్చు!\" అంటూ ఆర్తనాదం చేసింది.\nఆ చేపను పెద్ద నీటి తొట్టెలో విడిచిన కొద్దిసేపటికే చేప ఎదిగి అది కూడా చాలకపోగా, సత్యవ్రతుడు దాన్ని చిన్న మడుగులో వేశాడు. చేప పెరిగిపోతూనే ఉంది. మడుగు నుండి పెద్ద సరోవరానికీ, సరోవరం నుండి మహాజలాశ్రయానికీ చేర్చినా, అలా పెరిగిపోతూన్న మహా మత్స్యాన్ని సముద్రానికి చేర్చగా, “ఓ రాజర్షీ! నీ రక్షణ కోరిన నన్ను సము ద్రంలో వదిలిపోతావా ? ఇది న్యాయ మేనా? మొసళ్ళు తిమింగలాలు నన్ను మింగవా?\" అని మత్స్యం నిలదీసి అడిగింది.\nసత్యవ్రతుడు, \" ఓ మహామీనమా ! ఇంతకంటే నేను చేయగల్గిందేముందో నువ్వే చెప్పు ! క్షణానికి శత యోజనాలు పెరిగేలా ఉన్న నిన్ను ఏదీ మింగలేదు కదా!!\" అన్నాడు.",
            "book_page_end": 8
        },
        {
            "title": "అనేక హంతకులు",
            "book_page_start": 61,
            "pdf_page_start": 61,
            "pdf_page_end": 65,
            "author": "చందమామ బృందం",
            "genre": "హాస్యం",
            "moral": "తొందరపాటు నిర్ణయాలు అనర్థాలకు దారితీస్తాయి.",
            "keywords": [
                "మరుగుజ్జు",
                "దర్జీ",
                "వైద్యుడు",
                "పాకశాలాధికారి",
                "వ్యాపారి",
                "చేపముల్లు"
            ],
            "characters": [
                "దర్జీ",
                "దర్జీ భార్య",
                "మరుగుజ్జువాడు/విదూషకుడు",
                "వైద్యుడు",
                "పాకశాలాధికారి",
                "వడ్డీ వ్యాపారి",
                "సుల్తాన్",
                "కొత్వాలు"
            ],
            "locations": [
                "చీనాదేశం",
                "నగరం",
                "సుల్తాన్ దర్బారు"
            ],
            "content": "చాలాకాలం క్రితం చీనాదేశంలో ఒక ధనికుడైన దర్జీవాడు ఉండేవాడు. అతను వినోదప్రియుడు. అప్పుడప్పుడూ తన భార్యను వెంటబెట్టుకొని నగరంలోని వినోదాలు చూస్తూ రోజల్లా తిరిగేవాడు.\nఒకనాడు అలాగే దర్జీ తన భార్యతో సహా నగరమంతా తిరిగి సాయంకాల మయాక ఇంటికి తిరిగివస్తూండగా వాళ్ళ కొక మరుగుజ్జువాడు కనిపించాడు. ఆ మరుగుజ్జు రకరకాల హాస్యాలు చేసి, తన చుట్టూ వున్న వాళ్ళను కడుపుబ్బ నవ్విస్తున్నాడు. అందరితోపాటు దర్జీ, అతని భార్య కూడా మరుగుజ్జు వాడి హాస్యాలకు విరగబడి నవ్వి, ఆ రాత్రికి వాణ్ణి తమ అతిథిగా ఆహ్వానించారు.\nమరుగుజ్జు వాణ్ణి ఇంటికి తెచ్చి. దర్జీ వాడు దుకాణానికి వెళ్ళి వేయించిన చేపలూ, రొట్టెలూ, నిమ్మకాయలూ, తెల్ల నువ్వుల హల్వా కొని తెచ్చాడు. తరవాత ముగ్గురూ భోజనానికి ఉపక్రమించారు.\nభోజనం ఉల్లాసంగా జరిగిపోతూండగా దర్జీవాడి భార్య ఒక పెద్ద చేప ముక్కను తీసుకుని మరుగుజ్జు వాడి నోట - కుక్కి, వాడి నోరు గట్టిగా మూసి, “అంతా ఒక్క సారే మింగాలి,” అన్నది. అతికష్టం మీద మరుగుజ్జువాడు దాన్ని మింగటాని కి యత్నించాడు. దురదృష్టవశాన ఆ చేప ముక్కలో పెద్ద ముల్లుండి, అది మరు గుజ్జువాడి గొంతు లో గుచ్చుకున్నది. వాడు గుడ్లుతేల వేసి, ప్రాణాలువదిలాడు. అది చూసి దర్జీవాడు, \" అరే, అల్లా! పాపం వీడి ప్రాణాలు మన చేతిమీదుగా పోయాయే. ఎలాటి దురదృష్టం వచ్చి పడింది!'' అని వాపోసాగాడు.\n\"ఏడిచి ఏం లాభం? చేయవలసింది ఆలోచించాలి గాని,” అన్నది దర్జీ భార్య.\n'' ఏం చేద్దామంటావు?\" అని దర్జీ వాడు అడిగాడు.\n“వీడి పైన బట్టకప్పి భుజానికెత్తుకో. ఇద్దరమూ మన బిడ్డకు రోగం వచ్చినట్టు నటిస్తూ, వైద్యు డి కోసం బయలు దేరుదాం,'' అన్నది భార్య.\nదర్జీవాడు మరుగుజ్జు శరీరం మీద ఒక బట్ట కప్పి, ఎత్తుకుని వీధిలోకి వచ్చాడు. అతని భార్య ముందు నడుస్తూ, \"అయ్యో, నా బిడ్డకు మాయదారి మశూచికం వచ్చిందే! ఎవరు రక్షిస్తారు ? మా కష్టం ఎవరు తీరుస్తారు? ఏ వైద్యు డన్నా దొరికితే బాగుణ్ణు!\" అని గట్టిగా ఆక్రోశించ సాగింది.\nమశూచికమనే మాట వినగానే వీధిలో వాళ్లు దర్జీవాడికి దూరంగా తొలిగారు. 'దర్జీ భార్య వాళ్ళను, “ వైద్యుడిల్లెక్కడ బాబూ? వైద్యుడింటికి దారి ఏది నాయనా ?'' అంటూ అడిగింది. చివరకు ఎవరో వాళ్ళకొక వైద్యుడి యిల్లుచూపారు.\nదర్జీవాడు వైద్యుడింటి తలవాకిలి తడితే, ఒక నీగ్రో బానిసవచ్చి తలుపు తెరిచింది. దర్జీవాడి భార్య ఆమెతో \"మా బిడ్డకు చాలా సుస్తీగా వున్నది. వైద్యుడిగార్ని త్వరగా వచ్చి చూడమని చెబుతారా ?'' అంటూ ఆ బానిస చేతిలో ఒక వెండికాసు పెట్టింది.\nఆ మాట చెప్పటానికి నీగ్రో బానిస మేడ మీదికి వెళ్ళగానే, భార్యాభర్త లిద్దరూ లోపలికి అడుగుపెట్టి, మరుగుజ్జు వాడి శవాన్ని, మెట్ల మీద పెట్టేసి, కాలి సత్తువకొద్దీ పారిపోయారు.\nఈ లోపల నీగ్రో బానిస మేడ మీద వైద్యుడి చేతిలో వెండికాసు పెట్టి ఎవరో వైద్యానికి వచ్చారని చెప్పింది. వైద్యుడు ఆ కాసు చూసిన ఆనందంలో దీపం తీసుకోవాలన్న సంగతి మరిచిపోయి, గబగబా మెట్లుదిగివస్తూ, చీకట్లో మరుగుజ్జు వాడి శరీరాన్ని తన్నాడు. ఆ శరీరం మెట్ల మీది నుంచి దొర్లి కిందపడిపోయింది. వైద్యుడు కిందికి వచ్చి చూస్తే శవం !\nఇది తాను చేసిన హత్యే అనుకుని వైద్యుడు కంగారు పడిపోయి, శవాన్ని ఏం చెయ్యాలా అని ఆలోచించాడు. ఆయన దాన్ని తన భార్య వద్దకు తీసుకు పోయి, జరిగినది చెప్పాడు.\n\"ఇది ఈ ఇంట్లో ఉండటానికి వీల్లేదు. దీన్ని డాబా మీదికి తీసుకుపోయి మన పొరుగున ఉన్నవాళ్ళ దొడ్లో పడేద్దాం. ఆ ఇంటివాడు సుల్తానుగారి పాకశాలాధికారి. వాళ్ళ ఇంటి నిండా అంతులేని పిల్లులూ, కుక్కలూ, ఎలకలూనూ. అవి శవాన్ని క్షణాల మీద తిని పారేస్తాయి,\" అన్నది వైద్యుడి భార్య.\nసరే, భార్యాభర్తలిద్దరూ డాబా మీదికి వెళ్ళి, పక్క ఇంటివాడి వంటగది గోడకు చేరబడేలాగా మరుగుజ్జువాడి శరీరాన్ని, జాగ్రత్తగా దించి, పీడ వదిలించు కున్నారు.\nమరుక్షణమే పక్క ఇంటివాడు ఎక్కడినుంచో ఇంటికి తిరిగివచ్చి, మైనం వత్తి వెలిగించి, దాని వెలుగులో, తన వంట ఇంటి గోడ నానుకుని ఎవరో కదల కుండా నిలబడి వుండటం కనిపెట్టాడు.\nఅతని ఇంట తిండి పదార్థాలు తరుచూ మాయమవుతూవుండేవి. ఆ దొంగతనం చేస్తున్నది ఏ పిల్లులో, కుక్కలో అని అతను అనుకుంటూవచ్చాడు. ఇప్పు డతను, “ఓహో! ఈ ఇంటి దొంగ మనిషేనా? పక్కింటి డాబా మీదుగా దిగాడన్నమాట.” అనుకుని, ఒక దుడ్డు కర్ర తెచ్చి, ఒక్క దెబ్బతో మరుగుజ్జును పడగొట్టి, అంతతో కసి తీరక, అదే పనిగా శవాన్ని బాదాడు.\nఎన్ని కొట్టినా. \" దొంగ \" ఉలకడు, పలకడు ! ఆ మనిషి వంగి చూస్తే శవం!\n\"అయ్యో, నా కొంప ముంచావురా మరుగుజ్జువాడా! నా ఇంట దొంగతనం చేసి నష్టం కలిగించింది చాలక, చచ్చి నా ప్రాణం మీదికే తెచ్చావా? అల్లా, నువ్వే నన్ను కాపాడాలి,\" అని ఆక్రోశించ సాగాడు.\nఅతను ఆ శవాన్ని మోసుకుని పోయి, ఒక దుకాణం మొగదల శవాన్ని నిలబెట్టి తన దారిన తాను వెళ్ళాడు.\nకొంతసేపటికి ఒక వడ్డీ వ్యాపారస్థుడు తప్ప తాగి, మైకం పోవటానికి స్నాన శాలకు తూలుతూ పోతూ అటు గా వచ్చాడు. మరుగుజ్జువాణ్ణి చూడగానే ఆ వ్యాపారస్థుడికి, ఆ నిలబడి ఉన్న వాడు దొంగ అని అనుమానం కలిగింది. \"దొంగ పట్టుకోండి,” అని కేకలు వేస్తూ అతను మరుగుజ్జువాడి మీదికి లంఘించి, శవాన్ని పడదోసి, చేతులతో బాదసాగాడు.\nతాగుబోతువాడి కేకలు విని రాత్రి కాపలా వాళ్ళు, పరిగెత్తుకుంటూ వచ్చి, కింద పడినవా, కొడుతున్నవాణ్ణి చూశారు. కిందపడివున్న మనిషిలో ప్రాణంలేదు.\n\" నువు హత్య చేశావు! వలీ దగ్గిరకు పద,\" అని కాపలావాళ్ళు మరుగుజ్జువాడి శవాన్నీ, వ్యాపారస్థుణ్ణి, కొత్వాలు దగ్గిరికి తీసుకుపోయారు.\nజరిగిన సంగతి అంతా విని కొత్వాలు వడ్డీ వ్యాపారస్థుణ్ణి తెల్లవారగానే ఉరి తీయవలసిందిగా తన భటులకు ఉత్తరు విచ్చాడు.\nతెల్లవారగానే వ్యాపారస్థుడి ఉరిశిక్ష గురించి న గ ర మంతటా చాటింపు జరిగింది. జనం ఉరి తీసే చోటికి గుంపులు గుంపులుగా చేరారు. వ్యాపా రస్థుణ్ణి వధ్యస్థానంలో నిలబెట్టి, భటులు మెడకు ఉచ్చు కూడా తగిలించారు.\nఅంతలో సుల్తానుగారి పాకశాలాధికారి, పరిగెత్తుకుంటూ వచ్చి. “ఆగండి. ఆగండి! ఆ మరుగుజ్జును హత్య చేసిన వాణ్ణి నేను!\" అన్నా డు. నువ్వు హత్య ఎందుకు చేశావు ? '' అని కొత్వాలు అడిగాడు.\nపాకశాలాధికారి జరిగినది చెప్పాడు.\n'' ఈ మనిషి నేరం ఒప్పుకున్నాడు గనక ఆ వ్యాపారస్థుణ్ణి వదిలేసి, ఇతన్ని ఉరి తీయండి,\" అని కొత్వాలు భటులను ఆజ్ఞాపించాడు.\nఅంతలో వైద్యుడు వచ్చి, \"అసలు హంతకుణ్ణి నేను!\" అని తన కథ కొత్వాలుకు చెప్పాడు. కొత్వాలు వైద్యుణ్ణి ఉరితీయమన్నాడు.\nభటులు వైద్యుణ్ణి ఉరి తీసే లోపల, దర్జీవాడు వచ్చి తానే అసలు హంతకుణ్ణని తెలిపి, తన కథ అంతా చెప్పాడు.\n“అసలు హంతకుడే దొరికాడు. ఇతన్ని ఉరితీయండి,\" అన్నాడు కొత్వాలు.\nకాని ఈసారి కూడా ఒక అవాంతరం వచ్చింది. ఈ చచ్చిపోయిన మరుగుజ్జు వాడు సుల్తానుగారి విదూషకుడు. కిందటి రోజు మరుగుజ్జువాడు ఎటో వెళ్ళి మళ్ళీ తిరిగి రాలేదు. అందుచేత సుల్తాన్ ఇవాళ తెల్లవారుతూనే అతన్ని గురించి అడిగాడు. మరుగుజ్జువాడు హతుడయా డనీ, అతన్ని చంపినది నేనేనంటే నేనే నని, నలుగురు మనుషులు తగాదా పడుతున్నారనీ సుల్తానుకు తెలియ వచ్చింది. చచ్చిన మరుగుజ్జునూ, నలుగురు హంతకులనూ, తన వద్ద హాజరు పరచమని సుల్తాన్ కొత్వాలుకు కబురు పంపాడు.\nఅందరూ సుల్తాను సమక్షానికి చేరారు. హంతకులమని చెప్పుకునే నలుగురూ తమ తమ కథలు సుల్తానుగారికి నివే దించుకున్నారు. అందరి కథలూ వింటున్న మంగలి వైద్యు డొకడు, మరుగుజ్జు శవాన్ని పరీక్షించి, “ విదూష కుడి ఒంట్లో ఇంకా ప్రాణం వున్నది.'” అన్నాడు. అతను విదూషకుడి నోరు బలవంతాన తెరిచి; గొంతులోకి చిమా ఒకటి ప్రవేశ పెట్టి, గొంతులో ఇరుక్కుని ఉన్న చేపముక్కను బయటికి లాగాడు. వెంటనే మరుగుజ్జువాడు పెద్దగా తుమ్మి, లేచి కూర్చుని, ముఖం నిమురుకుని, చివాలున లేచి నిలబడ్డాడు.\nఆ విధంగా అందరి కష్టాలూ గట్టె క్కాయి. సుల్తాను, వైద్యుడికి గొప్ప బహు మానం ఇచ్చాడు. సుల్తాను వద్ద బహు మానాలు పొంది, \"హంతకు\" లందరూ తమ తమ ఇళ్ళకు తిరిగిపోయారు.",
            "book_page_end": 65
        }
    ],
    "statistics": {
        "total_stories": 14,
        "author_counts": {
            "వసుంధర": 1,
            "మహబూబ్ బాషా": 1,
            "చందమామ బృందం": 6,
            "జొన్నలగడ్డ రత్న": 1,
            "యర్నాగుల సుధాకరరావు": 1,
            "గౌరీశంకర్": 1,
            "రాంబాబు": 1,
            "మాచిరాజు కామేశ్వరరావు": 1,
            "కాశీనాథ్ & కాశీనాథ్": 1
        },
        "genre_counts": {
            "హాస్యం": 3,
            "సాహసం": 1,
            "బేతాళ కథ": 1,
            "నీతి కథ": 5,
            "జాతక కథ": 1,
            "జీవిత చరిత్ర": 1,
            "సామాజికం": 1,
            "పౌరాణికం": 1
        }
    }
}