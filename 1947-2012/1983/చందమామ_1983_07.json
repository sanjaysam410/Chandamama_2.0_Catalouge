{
    "book_id": "చందమామ_1983_07",
    "stories": [
        {
            "title": "అమూల్యమైన ఆస్తి",
            "book_page_start": 7,
            "pdf_page_start": 7,
            "pdf_page_end": 10,
            "author": "ఎన్. సుందరరావు",
            "genre": "నీతి కథ",
            "moral": "అలంకారాలు, పదవులు శాశ్వతం కావు. మనసుకు శాంతి, సంతోషం ఇచ్చే పాత వస్తువులే అసలైన అమూల్యమైన ఆస్తి.",
            "keywords": [
                "సాంబుడు",
                "విక్రమసేనుడు",
                "గొర్రెలకాపరి",
                "నిజాయితీ",
                "అమూల్యమైన ఆస్తి"
            ],
            "characters": [
                "విక్రమసేనుడు",
                "కనకసేనుడు",
                "సాంబుడు",
                "కుట్రదారులు"
            ],
            "locations": [
                "అమరావతీ నగరం",
                "అడవి",
                "ఖజానా"
            ],
            "content": "పూర్వం విక్రమసేను డనే రాజు అమరావతీ నగరానికి రాజుగా ఉండేవాడు. ఆయనకు తన చుట్టూ ఉండే అధికారుల పైన కొంచెం కూడా ఆదరం ఉండేది కాదు. ఎందుకంటే వారు ఎంతసేపూ, తమరు ఇంద్రులు, చంద్రులు! తమ పరిపాలనలో ప్రజలు స్వర్గసుఖాలు అనుభవిస్తున్నారు!'' అని ఇచ్చకాలు పలుకుతూ ఉండేవారు. ఈ ధోరణి ఆయనకు నచ్చేది కాదు.\nఅందుచేత విక్రమసేనుడు అప్పుడప్పుడు మారువేషం ధరించి మామూలు మనిషిలాగా పల్లెటూళ్ళవెంట తిరుగుతూ, సామాన్య ప్రజలు ఎలా జీవిస్తున్నారో, వారి కష్టసుఖాలేమిటో స్వయంగా తెలుసుకుంటూ ఉండేవాడు. ఒక్కొక్కసారి ఆయనకు తాను తినే రాజభోజనం కంటె గుడిసెలలో వాళ్ళు తినే సామాన్యపు భోజనమే రుచికరంగా ఉన్నట్టు కూడా తోచేది.\nఒకనాడు విక్రమసేనుడు మారు వేషంలో ఒక అడవి మధ్యగా వెళుతూండగా ఎవరో వేణువు ఊదటం విని పించింది. రాజు ఆ పాట వచ్చిన దిుగా వెళ్ళి ఒక గొర్రెలకాపరిని చూశాడు. వాడికి పదహారేళ్ళుంటాయి. చింకిబట్టలు ధరించినా మనిషి అందంగా ఉన్నాడు. వాడి అందచందాలు చూసి రాజు ఆశ్చర్య పడి, తనలాగే వాడు కూడా మారువేషంలో ఉన్న ఏ రాజకుమారుడో అనుకున్నాడు. కాని ఆయన ఆ కుర్రవాడితో సంభాషించి వాడి తల్లిదండ్రులు చాలా పేదవారని తెలుసుకున్నాడు.\nఆ గొర్రెలకాపరి పేరు సాంబుడు. వాడు రాజుగారి ప్రశ్నలకు సూటిగా సమాధానాలిచ్చాడు. వాడికి కపటంగా మాట్లాడటం ఏమాత్రం చేత కాదు. వాడి మాటల్లో అమాయకత్వం, తనమాతృభక్తి ఉన్నవి.\n\"సాంబు, నా వెంట వస్తావా? నీకు మంచి బట్టలిచ్చి, భోజనం పెట్టి ఉద్యోగం ఇస్తాను!'' అన్నాడు రాజు.\nసాంబుడు సరేనన్నాడు.\nఅమరావతీనగరం చేరి రాజభవనంలో అడుగుపెట్టాక, తనను తప్పిదినే రాజు గారైన సాంబుడికి తెలియవచ్చింది. రాజుగారికి తనపై అంత అనుగ్రహం కలిగినందుకు వాడు సంతోషించాడు.\nసాంబుడి గొర్రెలకాపరి దుస్తులు తీసి పారవేయిస్తూంటే, రత్నాలు పొదిగిన తలపాగా ఇచ్చారు. వాడికి రాయటమూ, చదవటమూ, సకల శాస్త్రాలలో మసలుకోవటమూ నేర్పారు. కొద్దికాలం గడిచాక రాజుగారు సాంబుణ్ణి తన ఖజానా దారుగా వేసుకున్నారు. అనేక కోట్ల విలువచేసి ఆ ఖజానాకు అధికారిగా ఉండ టానికి సాంబుడి కన్న నమ్మకస్థుడు దొరకడని రాజుగారు భావించాడు.\nఈ ఉద్యోగంలో చేరకమునుపు సాంబుడు రాజుగారి అనుమతితో తన గ్రామానికి వెళ్ళి తాను తిరిగి వచ్చేంతవరకు తల్లిని ఓదార్చి, డబ్బు ఇచ్చి, తన తరపున వారందరికీ కానుకలు ఇచ్చి వచ్చాడు. \"రాజుగారి కొలువు ఎలా ఉంది?'' అని తనవారు అడిగితే, \"మీరు ఈ గ్రామాన్ని వదిలి ఎక్కడికీ వెళ్ళకుండా చూడండి! దరిద్రంలో అడుగెత్తేలు చేయకండి! నిద్రను సుఖం ఇచ్చేది డబ్బులు!\" అని సలహా ఇచ్చాడు.\nతరవాత వాడు అమరావతికి తిరిగి వెళ్ళి రాజుగారి ఖజానాదారుగా పని ప్రారంభించాడు.\nకొంత కాలానికి రాజుగారు చని పోయాడు. రాజుగారి కొడుకు కనక సేనుడు సింహాసనం ఎక్కాడు. రాజుగారి అధికారులు చాలామందికి సాంబుడంటే పడదు. ఎందుకంటే పనిపాటలు లేని రాజుగారు వాణ్ణి తమ అందరికన్న ఎక్కువ ఆదరంతో చూసేవాడు.\nఇప్పుడు ఈ అధికారులందరూ కొత్త రాజు చుట్టూ చేరి, “మహారాజా, మీ నాన్న గారి అండచేరి ఈ సాంబుడు మీ ఖజానాను కొల్లగొట్టేశాడు. వాణ్ణి ఒక కంట కనిపెట్టటం మంచిది !\" అన్నారు.\nతన అధికారులు తన క్షేమంకోరి ఏదైనా చెబితే రాజైనవాడు వినకుండా ఎలా ఉండగలడు ? \"సాంబుడి ద్రోహం బయటపడే ఉపాయం చెప్పండి. అతణ్ణి శిక్షిస్తాను.'' అన్నాడు కనకసేనుడు.\n\"మీ తాతగారి వద్ద రత్నాలు తాపిన పిడిగల కత్తి ఉండేది. దాన్ని తెచ్చి తమకు చూపమనండి!\" అని కుట్ర దారులు రాజుకు సలహా ఇచ్చారు.\nరాజు సాంబుణ్ణి పిలిపించి, \"మా తాతగారి కత్తి నీ ఆధీనంలో ఉన్నదట. దాన్ని ఒకసారి తెచ్చి నాకు చూపించు !” అన్నాడు.\n“మహారాజా, ఆ కత్తి పిడినుంచి రత్నాలు తీయించి తమ తండ్రిగారు ఆభరణాలు చేయించారు.\" అన్నాడు సాంబుడు.\nసాంబుడు చెప్పిన మాట నిజమేనని రుజువయింది. ఎందుకంటే సాక్షులు చాలామంది దొరికారు.\n\"సాంబుడు నిర్దోషిగా కనిపిస్తాడు!'' అన్నాడు రాజుగారు కుట్రదార్లతో.\n\"మహా ప్రభూ, ఖజానాలో ఉన్న వస్తువులన్నిటి జాబితావేసి తీసుకురమ్మ నండి. పాత జాబితాలతో పోల్చి ఏ వస్తువు లున్నాయో, ఏవేవి పోయాయో తెలుసుకో వచ్చు!'' అన్నారు కుట్రదార్లు.\nరాజుగారి ఆజ్ఞ ప్రకారం సాంబుడు తన ఆధీనంలో ఉన్న అన్ని వస్తువులనూ జాబితా వేసి తెచ్చాడు. జాబితా చూస్తే వస్తువు లేవీ పోయినట్టు కనపడలేదు. వాడు వేసిన జాబితాలోని వస్తువులను తణిఖీ చెయ్యటానికి రాజుగారు సపరి వారంగా ఖజానాకు వెళ్ళాడు.\nఖజానా చూస్తూంటే రాజుగారికి పరమానందమయింది. అందులో వస్తువులన్నీ ఎంతో అందంగా అమర్చి ఉన్నాయి. జాబితానుబట్టి వాటిని సరి చూడటం చాలా సులువుగా జరిగిపోయింది.\nరాజుగారు వెళ్ళిపోవటానికి ముందుగా సాంబుణ్ణి ప్రశంసించబోతూండగా ఆయన వెంటఉన్న అధికారులలో ఒకడు ఖజానా గోడలోని చిన్న ఇనప తలుపు చూసి, “గోడలో ఏదో సొరుగు ఉన్నట్టుంది. అందులో ఏమున్నదో ?'' అన్నాడు.\nరాజుగారు సాంబుడి కేసి తిరిగి, “ఆ సొరుగులో ఏమి వస్తువులున్నాయి? వాటిని ఈ జాబితాలో ఎందుకు చేర్చ లేదు ?'' అని అడిగాడు.\n\"మహారాజా, మన్నించండి! ఆ సొరుగులో ఉన్నది అమూల్యమైన నా సొంత ఆస్తి! అందుచేత దానిని మీ జాబితాలో చేర్చలేదు!'' అన్నాడు సాంబుడు.\nఈ మాటలు వినగానే, కుట్రదారులు సాంబుణ్ణి గురించి చెప్పిన చాడీలన్నీ రుజువయినట్టే రాజుగారికి అనిపించింది. ఆయన కోపంతో, \"ముందు ఆ సొరుగు తలుపు తెరు!\" అన్నాడు.\nసాంబుడు ఇనప తలుపు తెరిచాడు. దాని వెనక గోడలో ఉన్న సొరుగులో ఒక గొర్రెలకాపరి కంబళీ, పాతచెప్పులూ, ఒక వేణువూ మాత్రమే కనిపించాయి.\nరాజుగారు నిర్ఘాంతపోయి, “ఇదేనా నీ అమూల్యమైన ఆస్తి?\" అని అడిగాడు.\n\" అవును, మహారాజా! నేను మీ తండ్రిగారి కొలువులో చేరకమునుపు నా కున్న ఆస్తి అదే. కొలువులో చేరాక నా మనసు సుఖమన్నది ఎరగదు. నేను సుఖపడింది. ఆ ఆస్తి ఉన్నంతకాలమే!\" అన్నాడు సాంబుడు.\nరాజుగారు సాంబుడి మాటలతో మంచి గుణపాఠం నేర్చుకున్నాడు. ఆయన సాంబుణ్ణి తన తండ్రికన్న కూడా ఎక్కువగా ఆదరించి, వాడిమీద చాడీలు చెప్పినవారి నందరినీ కొలువులో నుంచి తొలగించేశాడు.",
            "book_page_end": 10
        },
        {
            "title": "ముగ్గురు వీరులు",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "సాహస కథ",
            "moral": "నిర్భయంగా గురువు మాటను అనుసరిస్తే గొప్ప సంపదలు పొందవచ్చు.",
            "keywords": [
                "పద్మపాదుడు",
                "పింగళుడు",
                "మహామాయుడు",
                "మంత్రాలు",
                "భల్లూక పర్వతాలు"
            ],
            "characters": [
                "పద్మపాదుడు",
                "పింగళుడు",
                "మండనుడు",
                "అనురూపుడు",
                "మహామాయుడు",
                "పింగళుడి తల్లి"
            ],
            "locations": [
                "చిలకసరస్సు",
                "భల్లూక పర్వతాలు",
                "పాడు దేవళం"
            ],
            "content": "[సొంగటిని సాయం వల్ల, పద్మపాదుడు సరస్సులోనించి, రెండు మొసలి పిల్లలను పట్టుకుని బయటికి వచ్చాడు. తరవాత పింగళుడికి తమ ఎక్కడైందో చెప్పి, భల్లూకపర్వతాల ఆద్దరుకు తమతో రావలసిందిగా అతణ్ణి అడిగాడు. తన తండ్రి గురువునై వున్న వృద్ధుడు, మహామాయుడనే మంత్రవేత్తను గురించి చెప్పిన వృత్తాంతం పింగళుడికి చెప్పసాగాడు.]\nభల్లూక పర్వతంలో ప్రవేశించాక ఒక నది గలదు. ఒక పాడుపడిన దేవళం వుంది. ఆ దేవళంలో మహామాయుడనే గొప్ప మంత్రకుడు సమాధి అయ్యాడు. అతడు సమాధి అయినచోట మఖ్మలైన వస్తువులు మూడు వున్నై. ఒకటి: అతడి వేలికి వున్న ఉంగరం! దాన్ని ధరించిన వారికి, భూగర్భంలో వున్న నిధి నిక్షేపా లన్నీ కనబడతై. రెండు: పత్రాలు చుట్టిన పిడిగల కత్తి! దాన్ని నుంచి చెలులుపడే కష్టాలు ఏమంటే ళకి రు కప నాశనం చేయగలవు. మూడు: బంగారంతో చేయబడిన భూగోళం! ఆ భూగోళాన్ని సంపాదించినవాడు, దాన్ని గురుతంగా తీస్పి, తను ఏ దేశానికి చక్రవర్తి కావాలని కోరుకున్నా, ఆ కోరిక నెరవేరుతుంది. కాని, మహామాయుడి నుంచి విడిచిన సంపాదించాలంటే, ముందుగా చిలక సరస్సులో మొసళ్ళరూపంలో వున్న అతడి శిష్యులను చేజిక్కించుకోవాలి. ఇందుకు పింగళుడనే ఒక జాలరి సాయం అవసరమవుతుంది. తరవాత అతడి సాయంవల్లనే, మహామాయుడి నుంచి ఉంగరం, కత్తి, భూగోళం కూడా సాధించవచ్చు. ఆ మూడు వస్తువులనూ సాధించినవారికి మాత్రమే మీ తండ్రి విడిచిపోయిన మంత్ర గ్రంథం ఉపయోగ పడుతుంది.\n\"మా తండ్రిగారి గురువు, యింత వరకూ చెప్పి, మా ముగ్గురి ముఖాలకేసి పరీక్షగా చూశాడు. చిలకసరస్సులో మొసళ్ళరూపం ధరించి వున్న మహా మాయుడి శిష్యులను ముందు చేజిక్కిం చుకోవాలనేసరికే నాకు ఒళ్ళు జలదరిం చింది. మహామంత్రవేత్త అయిన మహా మాయుడి శిష్యులతో, అందులోనూ వాళ్ళు మొసళ్ళ రూపంలో నీటి అడుగున వుండగా, పోరాడటం ఎలా సాధ్యమవు తుంది?\n\"నా తక్కిన సోదరులు కూడా, బహుశా నాలాగే వెలవెలపోయి వుంటారు. గురువు మా ముగ్గురినీ వుద్దేశించినట్టు బిగ్గరగా నవ్వి, “మహామాయుడి శిష్యు లను జయించటంలో, నే చెప్పిన జాలరి పింగళుడు, మీకు చాలా సాయం చేయ గలడు. కాని, యీ ప్రయత్నంలో మీరు ప్రాణాలు పోగొట్టుకున్నా పోగొట్టుకోవచ్చు. ముందుగానే హెచ్చరిస్తున్నాను,” అన్నాడు.\n\"మా అన్నదమ్ముల్లో ముందుగా మండనుడు జవాబిచ్చాడు : \" నేను, యిందుకు సిద్ధం. నా తండ్రి వదిలి పోయిన మంత్రగ్రంథం మీద వున్న తీపి, నాకు నా ప్రాణాల మీద కూడా లేదు,” అన్నాడు.\n\"అతడలా మాట్లాడే సరికి, నాకూ, అనురూపుడికి కూడా ధైర్యం కలిగింది. మేమూ మహామాయుడి శిష్యులతో పోరాడ టానికి సిద్ధమే అన్నాం. అప్పుడు గురువు, మాకు చిలకసరస్సుకు మార్గం చెప్పి. నీ చేత కాళ్లూ, చేతులూ కట్టించుకుని, సరస్సులో పడిన తరవాత చేయవలసిన దంతా వివరించాడు.\"\n“అయితే, నేను చేయవలసిన సాయ మేదో చేశాను. ఇప్పుడు, మీ వెంట నేను భల్లూకపర్వతాలకు రావలసిన అవసర మేమిటి?'' అని అడిగాడు పింగళుడు.\nపద్మపాదుడు ఆ ప్రశ్న విని, కొంచెం సేపు ఆలోచించి. తరువాత పింగళుడి భుజం మీద ఆప్యాయంగా చేయివేస్తూ, \"పింగళా! నువ్వు, నన్ను గురించి ఏదో భయపడుతున్నట్టుంది. నా నుంచి నీకు ఎలాంటి హానీ జరగకపోగా, నీకు చాలా గొప్ప మేలు జరుగుతుంది. మహా మాయుడు సమాధి అయివున్న పాడు దేవళంలో ప్రవేశించవలసినవాడివి నువ్వు ! ఆ పని మరొకరివల్ల కాదు.\" అన్నాడు.\n\"నాకు ఎలాంటి హానీ జరగదని మీరు ప్రమాణం చేసి హామీ యిస్తారా?'' అని అడిగాడు పింగళుడు.\nపద్మపాదుడు ప్రమాణం చేశాడు. పింగళుడికి క్షణంలో తల్లి గుర్తు కొచ్చింది. “నేను భల్లూకపర్వతాల నుంచి ఎన్నాళ్ళకు తిరిగి రాగలను ?\" అన్నాడు పింగళుడు.\n\"రెండు నెలలు; అంతకంటే ఎక్కువ వుండదు. కాని, నువ్వు అక్కడి నుంచి తిరిగి యింటికి వెళ్ళేప్పుడు, యిలా వుండవు. నిన్ను యీ ప్రపంచంలో అందరి కన్నా గొప్ప ధనికుణ్ణి చేస్తానని మాట యిచ్చాను గదా!'' అన్నాడు పద్మపాదుడు.\n'అప్పటి మాట అలా వుంచండి. ప్రస్తుతానికి నేను, చిల్లిగవ్వ కూడా చేత లేని అతి పేదవాణ్ణి. నేను యింటలేని రెండు నెలలూ, నా తల్లీ, సోదరులూ బ్రతకటం ఎలా?'' అన్నాడు పింగళుడు.\nపద్మపాదుడు గుర్రానికి వేలాడుతున్న ఒక సంచిలోంచి వెయ్యి మొహరీలు తీసి పింగళుడికి యిస్తూ, ''ఈ డబ్బు నీ తల్లికి యిచ్చెయ్. నీ క్షేమాన్ని గురించి, అమే భయపడవలసింది లేదు. రేపు యీ వేషం వేసుకుని నన్ను యిక్కడైతే కలుసుకో!'' అన్నాడు.\nపింగళుడు, పద్మపాదుడిచ్చిన డబ్బు తీసుకుని ఆమోదంతో ఇంటికి వెళ్ళాడు. అతడు వెళ్ళిపోయాక, యింటిలో అన్నీ అసలు లేదు. తల్లి ఒక్కతే అతడికోసం ఎదురు చూస్తున్నది. పింగళుడు, తను మారువేషంలో తిరిగి వచ్చామని చెప్పి ఆ వెయ్యి మొహరీల డబ్బు తల్లికి చూపించాడు. ఆమె గగురుపడిపోయింది.\n\"పింగళా! యింత డబ్బు ఎక్కడిది? నాకు భయంగా వుంది,\" అన్నది తల్లి.\n\"పింగళుడు ఒంగి, \" ఈ డబ్బు నీ తల్లికి యిచ్చెయ్. నీ క్షేమాన్ని గురించి, అమే భయపడవలసింది లేదు. రేపు యీ వేషం వేసుకుని నన్ను యిక్కడైతే కలుసుకో!'' అన్నాడు.\n\"మాంత్రికుల మంచితనంతో నాకు నమ్మకం లేదు. ఆయానా పద్మపాదుడు అందరిలాగాడు కాదని చెపుతున్నావు. దేవుడి దయవల్ల నీకు ఏ కష్టాలూ కలగకుండా, క్షేమంగా యింటికి తిరిగి రావాలని, ముమ్మాటికి దేవుళ్ళకు మొక్కుంటు న్నాను,\" అన్నది తల్లి.\nమరునాడు పద్మపాదుడు చెప్పిన వేళకు, పింగళుడు చిలకసరస్సు దగ్గిరకు వెళ్ళాడు. సరస్సు ఒడ్డున, పద్మ పాదుడు ఒంటరిగా కూర్చుని వున్నాడు. పక్కన ఒక సంచీ తప్ప, గుర్రంగాని మరే వాహనం గాని లేదు.\nపింగళుడు, అతణ్ణి సమీపిస్తూనే, \"పద్మపాదా ! మన ప్రయాణం కాలి నడకనేనా?\" అని అడిగాడు.\n\"కాలినడకనా? అది అసంభవం. భల్లూక పర్వతాలు చేరాలంటే, మనం రెండు మూడు వందల మైళ్ళు ప్రయాణం చేయవలసి వుంటుంది. ఆ ప్రయాణానికి మామూలు గుర్రాలు పనికిరావు. ఇక రెండు రోజుల్లో ఒక పర్వదినం వస్తుంది. ఆ రోజుకు మనం భల్లూక పర్వతాలు దగ్గిర వుండాలి. ఇవిగో మన వాహనాలు!\" అంటూ పద్మపాదుడు చిటికెడు మన్ను తీసుకుని మంత్రించి భూమిమీద చల్లాడు.\nమరుక్షణం, పెళ పెళారావాలతో భూమి బద్దలయింది. అందులో నుంచి శిరస్సులు పైకెత్తి కర్ణకఠోరంగా ఓండ్రిస్తూ రెండు గాడిదలు బయటికి దూకినై. పద్మ పాదుడు, వాటిలో ఒకదాని వీపు మీద తన దగ్గిర వున్న సంచిని వేలాడకట్టి, దానిమీద ఎక్కికూచున్నాడు. పింగళుడు భయకంపితుడై, ఏమి చేయాలో తోచక రెండవ గాడిద కేసి చూస్తూ. కదలా మెదలక నిలబడ్డాడు.\n\"పింగళా. అది నీ వాహనం, త్వరగా ఎక్కి కూర్చో. మనం వెళ్ళవలసిన ప్రదేశం చాలాదూరం గదా. ఇక బయలు దేరదాం!\" అన్నాడు పద్మపాదు డు నవ్వుతూ.",
            "book_page_end": 18
        },
        {
            "title": "ఏడ్పూ-నవ్వూ",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "అసాధారణమైన పతిభక్తి ఉన్న స్త్రీ కోరికను దేవుడు కూడా నెరవేరుస్తాడు.",
            "keywords": [
                "విక్రమార్కుడు",
                "బేతాళుడు",
                "వీరకేతు మహారాజు",
                "గజదొంగ",
                "రత్నవతి",
                "పతిభక్తి",
                "కాలభైరవుడు"
            ],
            "characters": [
                "విక్రమార్కుడు",
                "బేతాళుడు",
                "వీరకేతు మహారాజు",
                "గజదొంగ",
                "రత్నదత్తుడు",
                "రత్నవతి",
                "దాసి",
                "కాలభైరవుడు"
            ],
            "locations": [
                "అయోధ్యా నగరం",
                "ఇరుగుడు చెట్టు",
                "వధ్యభూమి",
                "శ్మశానం"
            ],
            "content": "పట్టుదలతో విక్రమార్కుడు ఇరుగుడు చెట్టువద్దకు తిరిగివెళ్ళి, శవాన్ని చెట్టుమీది నుంచి భుజాన వేసుకుని వస్తూండగా, శవంలో ఉన్న బేతాళుడు, \" రాజా, ఇంకొకరి చేత పనులు చేయించుకోవల సిన నువే ఈ అర్ధరాత్రి వేళ ఇంత శ్రమ పడటం నా కెంతో విచారంగా వున్నది. నీకు మార్గాయాసం కలగకుండా ఒక చిత్రమైన కథ చెబుతాను విను,\" అంటూ ఈ కింది కథ ఆరంభించాడు:\nభగవంతుడు శ్రీరామచంద్రుడుగా అవతారమెత్తి పరిపాలించిన అయోధ్యా నగరాన్ని ఒకప్పుడు వీరకేతు మహారాజు పాలించాడు. ఆ సమయంలో అయోధ్యలో ప్రతి నిత్యమూ అతి విచిత్రమైన దొంగ తనాలు జరగసాగాయి. ఈ దొంగతనాలకు తట్టుకోలేక ప్రజలు రాజుగారి దగ్గిరికి వెళ్ళి, “మహాప్రభూ, మమ్మల్ని దొంగల బారి నుండి ఎట్లాగైనా కాపాడండి. మేము ఎన్ని ప్రయత్నాలు చేసినా దొంగల ఆచూకీ తెలియటం లేదు. ఈ దొంగలు చిక్కక పోవటం ఆటుంచి, కనీసం కంటికైనా కనపడకుండా అతి సాహసమైన దొంగ తనాలు చేస్తున్నారు!\" అని మొరపెట్టు కున్నారు.\nవీరకేతు మహారాజు ప్రజలను ఓదార్చి పంపేసి, తన రక్షకభటులలో అత్యంత సమర్థులై న వారికి మారు వేషాలు వేయించి, రాత్రిపూట రహస్యగస్తీ తిరగ మని పంపాడు. వారంతా వెయ్యికళ్ళతో కనిపెట్టివున్నా కూడా దొంగతనాలు యథా ప్రకారం జరుగుతూనే వున్నాయి. ఒక్క దొంగ అయినా గస్తీ తిరిగే భటుల కళ్ళ పడలేదు.\nదొంగతనాలు సాగిస్తున్న వారెవరో చాలా యుక్తిపరులని నిర్థారణ చేసుకున్న వాడై, వీరకేతు స్వయంగా దొంగలను పట్ట టానికి బయలుదేరాడు. రాత్రి చీకటిలో రాజు మారువేషం వేసుకుని పోతూండగా ఆయనకు ఒకచోట విచిత్రంగా ప్రవర్తించే ఒక వ్యక్తి కనిపించాడు.\nరాజు అతడి కేసి బయలుదేరాడు. దగ్గరకు వస్తున్న రాజును చూసి సందే హించి ఆ వ్యక్తి, \" ఎవరు నువ్వు?\" అని అడిగాడు కోపంగా.\n\" దొంగను!” అని జవాబు చెప్పాడు రాజు.\n\"అయితే నాకు సాటివాడివే! మా ఇంటికి పోదాం రా! నీకు స్నేహమర్యాద చేస్తాను.\" అన్నాడు ఆ వ్యక్తి.\nరాజు అతని వెంట వాళ్ళ ఇంటికి వెళ్ళాడు. ఆ ఇల్లు అడవిలో భూగర్భంలో రహస్యంగా నిర్మించి ఉన్నది. దొంగ, రాజును ఒక గదిలోకి తీసుకుపోయి కూచో బెట్టి, వెంటనే వస్తానని చెప్పి, పక్క గది లోకి వెళ్ళాడు.\nఆ సమయంలో దాసీ ఒకతె వచ్చి. రాజుతో, \" నువ్వెవరు, బాబూ ! ఈ గజ దొంగ రహస్యం తెలిసినాక నీకు ఆయువు మూడినట్టే! వెంటనే పారిపో!\" అని హెచ్చరిక చేసింది.\nరాజు వెంటనే అక్కడినుండి బయలు దేరి అతి శీఘ్రంగా తన నగరుకు తిరిగి పోయి సాయుధ భటులతో అడేచోటికి తిరిగి వచ్చాడు. గజదొంగకూ రాజభటు లకూ ఘోరమైన యుద్ధం జరిగింది. ఒంటరిగాడై ఉండి కూడా రాజభటు లందరితోనూ ఎంతో సేపు ధైర్యంగా పోరాడి. అనేకమంది రాజభటులను చంపి చిట్ట చివరకు దొంగ రాజు చేతిలో ఓడి పోయాడు.\nవీరకేతు మహారాజు దొంగను పెడ, రెక్కలు విరిచికట్టి నగరానికి పట్టుకు పోయాడు.\nఅతని విచారణ జరిగింది. చాలా కాలంగా ఎవరికంటా పడకుండా ఆ దొంగే అయోధ్య అంతటా దొంగతనాలు చేసినట్టు రుజువయింది. పోయిన సొత్తంతా అరణ్యంలోని వాడి యింట దొరికింది.\nవీరకేతు మహారాజు గజదొంగను కొరత వేయించమని భటులకు ఉత్తరువిచ్చాడు.\nదొంగను రాజభటులు కొరత వేయించ టానికి ఊరిబయటికి తీసుకుపోతుండగా, అయోధ్యానగరంలోని పెద్ద వైశ్యులలో ఒకడైన రత్నదత్తు డనే వాడి కూతురు రత్నవతి అనే యువతి దొంగను చూసి, తన తండ్రిని పిలిచి, \" నాన్నా, నన్నా దొంగకిచ్చి పెళ్ళి చెయ్యండి!'' అని అడిగింది. రత్నదత్తు డీ మాట విని నిర్ఘాంతపోయాడు.\nఎందుకంటే రత్నవతి లేకలేక కలిగిన బిడ్డ. ఆమెను రత్నదత్తుడు ఎంతో గారా బంగా పెంచుతూ వచ్చాడు. రత్నవతి అపురూపమైన అందగత్తెగా ఉండటం చూసి ఎంతోమంది కోటీశ్వరులైన వైశ్య కుమారులూ, రాజకుమారులూ ఆమెను పెళ్ళాడతామని వచ్చారు. రత్నవతి అంద రిని నిరాకరించడమే గాక తనకు పెళ్ళే అవసరం లేదని కూడా తల్లిదండ్రులకు చెప్పింది.\n\" ఏం తల్లీ ? నువు రాజాధిరాజులను కూడా పెళ్ళాడ నిరాకరించింది, నగరాన్ని దోచుకుబతుకుతున్న ఈ దిక్కుమాలిన దొంగ కోసమా ? వాణ్ణి కొరత వేయటానికి భటులు తీసుకుపోతున్నారు. అటువంటి వాడినా పెళ్లాడేది?\" అని రత్నదత్తుడు కుమార్తె నడిగాడు.\nరత్నవతి తండ్రి మాటలు వినిపించుకో లేదు. అనేకమంది రాజకుమారు లామెను వరించి వచ్చినప్పుడు తండ్రి ఆమెకు పెళ్ళి చేసుకోమని సలహా ఇచ్చాడు. కాని అప్పుడు కూడా ఆమె తండ్రి మాటను ఏ మాత్రం వినిపించుకుని ఉండలేదు.\n\"దొంగ అయేది, కొరత పడేది. అతన్నే నా భర్తగా వరించాను. నాకు పెళ్ళి కావాలని వుంటే అతన్ని తెచ్చి నాకు పెళ్ళి చెయ్యండి. మీకది చాతకాని పక్షంలో నేను కూడా అతనితోనే చచ్చి పోతాను. అంతేగాని, ఏ పరిస్థితుల్లోనూ, నా మనసు మాత్రం మార్చుకునేది లేదు.\" అన్నది రత్నవతి.\nఈ మాటలు విని రత్నదత్తుడు చాలా కంగారు పడ్డాడు. తన కుమార్తె నిశ్చయం మారదని ఆయనకు తెలిసిపోయింది. ఆయన వెంటనే వీరకేతు మహారాజు దగ్గిరికి వెళ్ళి, \"మహాప్రభూ, ' మీ రీనాడు పట్టిన గజదొంగను నాకు ఇచ్చెయ్యండి. నేను తమకు నా దగ్గిర ఉన్న నూరు కోట్ల సువర్ణాలూ ఇచ్చుకొంటాను,” అన్నాడు. కాని రాజు ఒప్పుకోలేదు. అయోధ్యానగ రాన్ని ఎంతోకాలం ఒంటరిగా పీడించిన గజదొంగను విడిచిపుచ్చటానికి ఆయన మనసు ఎంతమాత్రం ఇష్టపడలేదు.\nహతాశుడై రత్నదత్తుడు ఇంటికి తిరిగి వచ్చేసరికి, రత్నవతి స్నానంచేసి పెళ్ళి కూతురై సిద్ధంగా వుంది.\n\"అమ్మా, నా ప్రయత్నం ఫలించ లేదు. దొంగను విడిచిపుచ్చటానికి రాజు ఏమాత్రం ఒప్పుకోలేదు. నా కున్న సంపద నంతా యిస్తానన్నాను. కాని లాభం లేక పోయింది. నువు కోరిన పెళ్ళి అసం భవం!'' అన్నాడు రత్నదత్తుడు విచారంగా కూతురితో.\n“పెళ్లి కాకపోతే సహగమనం ఉండనే ఉన్నది,'' అన్నది రత్నవతి.\nరత్నవతి పల్లకీ ఎక్కి వధ్యభూమికి బయలుదేరింది. ఆమె వెంట ఏడుస్తూ తల్లిదండ్రులు కూడా బయలుదేరారు. వారు వధ్యభూమికి వెళ్ళేసరికి అప్పటికే గజదొంగను తలార్లు కొరత వేశారు. అతను చావుబతుకుల మధ్య ఉన్నాడు.\nరత్నదత్తుడు తన కుమార్తెను దొంగ వద్దకు తీసుకుపోయి, “ఇదిగో, నాయనా, నా కుమార్తె నిన్నే పెళ్ళాడతానని పట్టు బట్టి వచ్చింది!\" అని చెప్పాడు. ఈ మాటవిని దొంగ ఒక్కసారి రత్నవతి కేసి. చూసి కన్నీరుకార్చి వెంటనే చిరునవ్వు నవ్వి, మరుక్షణం ప్రాణంవిడిచాడు.\nరత్నవతి తాను నిర్ణయించుకున్న ప్రకారం భర్త కళేబరాన్ని తీసుకుని శ్మశా నానికి పోయి, అక్కడ చితి పేర్పించి, దానిమీద దొంగశవంతోపాటు తాను కూడా ఎక్కింది.\nమనసులో భర్తగా స్వీకరించిన మాత్రాన సహగమనం చెయ్యటానికి సిద్ధ పడిన రత్నవతి పతిభక్తికి సంతోషించి కాలభైరవుడు ప్రత్యక్షమై, '\" అమ్మా, నీ పతిభక్తి అసాధారణంగా ఉన్నది. నీ కే వరం కావాలో కోరుకో. ఇస్తాను.\" అన్నాడు.\n“దేవ్, నా తలితండ్రులకు నే నొక్కతెనే కుమార్తెను. నేను పోతే వాళ్లు కడుపు కోతతో అల్లాడిపోతారు. వారికి పుత్రులు కలిగేట్టు అనుగ్రహించు. వారిని చూసుకుంటూ నన్ను మరిచిపోతారు.\" అన్నది రత్నవతి వినయంగా.\nకాలభైరవుడు నవ్వి \"నీ కోరిక ప్రకారమే చేస్తాను, కాని నువు నీకై ఏమీ కోరవా?'' అని అడిగాడు.\n\" నాకు నా భర్త వెంట వుండటం తప్ప ఇంకే కోరికా లేదు!\" అన్నది రత్నవతి.\n\"అలాగే ఆ కోరిక కూడా తీరుస్తాను!'' అంటూ కాల భైరవుడు దొంగను బతి కించి అంతర్థానమైనాడు. రత్నదత్తుడు దొంగను గౌరవ మర్యాదలతో ఇంటికి తీసుకువచ్చి వైభవంగా తన కుమార్తెకు వివాహం చేశాడు.\nబేతాళు డీ కథ చెప్పి, “రాజా, కొరత పడి చచ్చిపోతూ, రత్నవతి తనను పెళ్లాడ గోరిందని విని దొంగ ఎందుకు ఏడ్చాడు ? తరవాత ఎందుకు నవ్వాడు ? తెలిసి సమాధానం చెప్పకపోయావా, తల పగిలి పోతుంది.\" అన్నాడు.\n\"ఈ అకారణ బంధువుల రుణం తీర్చుకోకుండానే పోతున్నానే అని దొంగ మొదట దుఃఖించాడు. ఎంతమంది రాజాధిరాజులనో నిరాకరించిన కన్య తనను వరించటం చూసి నవ్వాడు,'' అని జవాబు చెప్పాడు విక్రమార్కుడు.\nరాజుకు మౌనభంగం కాగానే బేతా ళుడు శవంతో కూడా మాయమై చెట్టెక్కాడు.",
            "book_page_end": 24
        },
        {
            "title": "నమ్మదగిన కల",
            "book_page_start": 25,
            "pdf_page_start": 25,
            "pdf_page_end": 26,
            "author": "ఉ. సుశీలకుమారి",
            "genre": "విచిత్ర కథ",
            "moral": "ఇతరులకు అసంభవం అనిపించే విషయాలు, నమ్మకం ఉంటే నిజం కావచ్చు.",
            "keywords": [
                "ఇంద్రప్రస్థం",
                "పాటలీపుత్రం",
                "కల",
                "నిధి",
                "తలారి",
                "నమ్మకం"
            ],
            "characters": [
                "ధనికుడు",
                "శ్రీమహావిష్ణువు",
                "తలారి",
                "దొంగలు"
            ],
            "locations": [
                "ఇంద్రప్రస్థ నగరం",
                "పాటలీపుత్ర నగరం",
                "గుడి"
            ],
            "content": "పూర్వం ఇంద్రప్రస్థనగరంలో ఒక గొప్ప ధనికుడుండేవాడు. కొంతకాలం సుఖా లలో మునిగి తేలినాక ఆయనకు రోజులు కలిసి రాక, వున్న ఆస్తి యావత్తూ పోయింది. ఒకప్పుడు గొప్పగా బతికిన వాడు కాస్తా ఇప్పుడు పూర్తిగా బీదవాడై పోయాడు.\nఈ స్థితిలో ఉండగా ఆయనకు ఒక రాత్రి నిద్రలో ఒక కల వచ్చింది. ఆకలలో ఆయనకు శ్రీమహావిష్ణువు కనిపించి, “నువు వెంటనే బయలుదేరి పాటలీపుత్ర నగ రానికి వెళ్ళు. అక్కడ నీకు డబ్బుదొరుకు తుంది, దానితో నువు తిరిగి ధనికుడవై సుఖపడ గలవు!\" అని చెప్పాడు.\nకలలో శ్రీమహావిష్ణువు చెప్పిన మాట లలో గురికుదిరి ఆ నిర్భాగ్యుడు ఒంటరిగా కాలినడకను ప్రయాణంచేసి చాలా రోజు లకు పాటలీపుత్ర నగరం చేరుకున్నాడు. అసలే ఆయనకు ఆ నగరం కొత్త. దానికి తోడుగా ఆయన నగరంలోకి ప్రవేశించే. సరికి బాగా చీకటి పడింది. అమావాస్య రోజులు కావటంచేత ఆకాశాన చంద్రుడు కూడా లేడు.\nఅందుచేత ఆయన ఎలాగో ఒక గుడి చేరుకుని ఆ గుడి మంటపంలో పడుకుని కొద్దిసేపట్లో నిద్రపోయాడు. నగరమంతా మాటుమణిగిన కొంతసేపటికి ఆ గుడిని ఆనుకునివున్న ఒక ఇంట దొంగలు ప్రవే శించారు. ఆ ఇంటి యజమాని దొంగల అలికిడి విని నిద్రలేచి, 'దొంగలు! దొంగలు!'' అని గొంతెత్తి అరిచాడు. క్షణంలో చుట్టుపక్కలవారంతా వచ్చారు.\nదొంగల ఆట కట్టయింది. వారు గోడ మీదినుంచి గుడి ఆవరణలోకి దూకి మంటపం పక్కగా పరుగుతీసి చీకటిలో అంతర్థానమైనారు. వారిని తరుముకుంటూ వచ్చిన జనం గుడి ఆవరణ అంతా వెతికి, చివరకు మంటపంలో నిద్రపోతున్న పర దేశిని పట్టుకుని చేతులుకట్టి, తలారి వద్దకు లాక్కుపోయారు.\nదూరప్రయాణం చేసి మట్టి కొట్టుకుని వున్న ఆ పెద్దమనిషి తలారికి దొంగలాగే కనిపించారు. ఆయన ఆ పరదేశిని తన భటుల చేత తన్నించి, ''నిజం చెప్పు! ఎవరు నీవు ? ఎందుకు దొంగ తనానికి వచ్చావు ?\" అని అడిగాడు.\n\"అయ్యా, నేను దొంగనుగాను. మాది ఇంద్రప్రస్థం. నేను ఒకప్పుడు బాగా బతికినవాణ్ణి. భగవంతుడు రెండు సార్లు నన్ను మోసగించాడు మొదట నా కున్న ధనమంతా పోగొట్టాడు. అంతటితో తృప్తి తీరక, శ్రీనారాయణమూర్తి రూపంలో కలలో కనిపించి నన్నీ పాటలీపుత్రానికి వెళ్ళమనీ, యిక్కడ నాకు ధనం దొరుకు తుందనీ చెప్పాడు. ఆ మాటలు నమ్మి . ఎంతో శ్రమపడి ఇంద్రప్రస్థం నుంచి ఇక్కడి దాకా నడిచి వచ్చి ఈ రాత్రే చేరాను. వచ్చి నాలుగు ఘడియలైనా కాకముందే తమచేత తన్నులు తిన్నాను!\" అన్నాడు పరదేశి.\nఈ మాటలు విని తలారి నవ్వి, “ఓయి, పిచ్చివాడా! ఎవరైనా కలలను నమ్ము తారా? కొద్దికాలం కిందట నాకు కూడా కలలో శ్రీమన్నారాయణమూర్తే కనిపించి, మీ ఇంద్రప్రస్థంలోనే ఫలాని ఇంటి వెనక ఫలాని చెట్టుకింద తవ్వితే గొప్పనిధి దొరుకు తుందన్నాడు, నేనామాటలు నమ్మి ఇంద్ర ప్రస్థం వెళ్లలేదే! కనక నువు ఇలాటి పిచ్చి నమ్మకాలు మాని హాయిగా ఇంద్రప్రస్థానికి తిరిగి వెళ్ళు!\" అని సలహా ఇచ్చాడు.\nడబ్బు పోగొట్టుకున్న ధనికుడు వెంటనే బయలుదేరి ఇంద్రప్రస్థానికి వెళ్ళాడు. ఆయన తలారి చెప్పిన గుర్తునుబట్టి ఒక చెట్టుకింద తవ్వి చూడగా నిజంగానే పెద్ద నిధి దొరికింది. దానితో ఆయన తిరిగి ధనవంతుడై సుఖంగా ఉన్నాడు. ఈ విధంగా ఆయనకు వచ్చిన కల నిజ మయింది.",
            "book_page_end": 26
        },
        {
            "title": "కోడి ఖరీదు",
            "book_page_start": 27,
            "pdf_page_start": 27,
            "pdf_page_end": 30,
            "author": "వి. రామరాజు",
            "genre": "హాస్యం",
            "moral": "అధిక ఆశ, మోసం పనికిరావు. ఎంతటి మోసాన్నైనా తెలివితో ఎదుర్కోవచ్చు.",
            "keywords": [
                "పేరయ్య",
                "కోటయ్య",
                "రణం",
                "మునసబు",
                "కోడి ఖరీదు",
                "మోసం"
            ],
            "characters": [
                "పేరయ్య",
                "కోటయ్య",
                "మునసబు",
                "కరణం"
            ],
            "locations": [
                "గ్రామం",
                "రచ్చబండ"
            ],
            "content": "ఒక గ్రామంలో పేరయ్య అనే కమ్మరి ఉండేవాడు. ఒక ఏడు సంక్రాంతివచ్చింది. పేరయ్యను అతని భార్య కోడిని కొనుక్కు రమ్మని అడిగింది. ఆ గ్రామంలోని పెద్ద భూస్వామి అయిన కోటయ్య వద్దకు వెళ్లి పేరయ్య తనకు ఒక కోడిని అమ్మవల సిందిగా అతణ్ణి అడిగాడు.\nకోటయ్య పేరయ్యకు ఒక కోడి పెట్టను ఇచ్చి.. ‘“చేతిలో ఇప్పుడు డబ్బు లేకపోతే తరవాతనే ఇయ్యి లెక్క రాయించి ఉంచుతాను,\" అన్నాడు. పేరయ్యకు ఈ మాత్రం ఆదరం చూపిన వారెవరూ లేరు. అందుచేత అతను కోటయ్య దయాధర్మా లను చాలా సేపు మెచ్చుకొని ఇంటికి వెళ్లాడు.\nఆ రోజు పేరయ్యా, అతని భార్యా సంతోషంగా కోడిని పండుకు తిన్నారు. కొంతకాలం గడిచాక పేరయ్య భూస్వామికి కోడి బాపతు సొమ్ము ఇవ్వ టానికి వచ్చాడు.\n\"ఇప్పుడు పని మీద ఉన్నాను. ఆ లెక చూడాలంటే చాలాసేపు పడుతుంది. తరవాత కనపడు!\" అన్నాడు కోటయ్య.\n\"కోడి ఖరీదు పుచ్చుకోవటానికి లెక్క చూసేదేముందండీ ?' ఎంత ఇయ్యమం టారో చెప్పండి, ఇచ్చి నా దారిన 'నేను పోతాను!\" అన్నాడు పేరయ్య.\n\"అబ్బో, దానికి చాలా పెద్ద లెక్క ఉంది,\" అని కోటయ్య పేరయ్య ను పంపేశాడు.\nపేరయ్య కోటయ్య . చుట్టూ నాలుగైదు సార్లు తిరిగినాక, కోటయ్య కాగితమూ, కలమూ తీసుకొని గంటసేపు ఏవేవో లెక్కలు వేసి చివరకు, \" నీ కోడి బాపతు లెక్కంతా కలిసి రెండువందల యాభైరూపాయల చిల్లర అయింది. చిల్లర దేమిటిలే, రెండువందల యాభై ఇచ్చెయ్యి. నీ పద్దు కొట్టేస్తాను.\" అన్నాడు..\nతాను తిన్న కోడి ఖరీదు రెండువందల యాభై రూపాయలని వినగానే పేరయ్యకు కొంతసేపు నోట మాట కూడా రాలేదు.\n\"ఒక్క కోడి ఖరీదు రెండువందల యాభై రూపాయలా? ఎక్కడా వినను కూడా లేదే? అదేమన్నా బంగారపు కోడా?'' అని అతను కోటయ్యను అడి గాడు.\n\"లెక్కలో తభావతు ఏమీ లేదు. కావలిస్తే నీ యిష్టం వచ్చిన వాళ్ళచేత లెక్క వేయించుకో. నువు తీసుకున్న కోడిపెట్ట ఇప్పటికి ఎన్ని గుడ్లు పెట్టేది ? అవి పిల్లలై పెరిగి ఎన్ని గుడ్లు పెట్టేవి? వాటన్నిటి ఖరీదూ నువ్విచ్చుకోవల సిందే,'' అన్నాడు కోటయ్య.\nఈ మాటలు వినేసరికి పేరయ్య ఆశ్చర్యం పదింతలయింది.\n\"ఈ సంగతేమిటో ఏ మునసబుగారి నన్నా అడిగి తేల్చుకోకుండా నేనొక్క దమ్మిడీ ఇయ్యను.\" అన్నాడు పేరయ్య.\n\"మహరాజుగా అడుగు. నే కాద న్నానా?\" అన్నాడు కోటయ్య. మున సబు తనకు అనుకూలంగా తీర్పు చెబు తాడని భూస్వామి కోటయ్యకు తెలుసు.\nఇద్దరూ కలిసి మునసబు దగ్గిరికి వెళ్ళారు. కోటయ్య మునసబుతో, ''మున సబుగారూ, ఈ పేరయ్య మొన్నటి సంక్రాంతికి కాక ఆ కిందటి సంక్రాంతికి నా దగ్గిర కోడిపెట్ట కొన్నాడు. దాని బాపతు సొమ్ము ఇస్తానంటున్నాడు. ఆ కోడి ఇప్పటికి ఎన్ని గుడ్లు పెట్టేదో, వాటిలో ఎన్ని పిల్లలై, మళ్ళీ అవి గుడ్లు పెట్టి, మళ్ళీ అవి పిల్లలై పెరిగి, గుడ్లు పెట్టేవో, అదంతా లెక్క చూసి రెండు వందల యాభై రూపాయలయిందన్నాను. ఇదుగో లెక్క. మీరు కూడా చూసి ఇందులో తభావతు ఏమైనా ఉందేమో చెప్పండి. అతని సొమ్ము అన్యాయంగా నేనెందుకు తింటాను?\" అన్నాడు.\nమునసబు ముక్కి, మూలిగి లెక్కంతా పైనుంచి కిందికి ఒకసారి చూసి, \"ఏం పేరయ్యా, లెక్కలో తప్పేమీ కనిపిం చడం లేదే?\" అన్నాడు.\n\"నేనప్పుడే చెప్పాను. పేరయ్యకు నా మాటలు నమ్మకం లేక మీ దాకా తీసుకు వచ్చాడు. చదువు రానివాడు కాదూ, పాపం, లెక్కాడొక్కా తెలీదు,” అన్నాడు కోటయ్య.\nపేరయ్య హతాశుడైపోయాడు. అతను మునసబుగారి దగ్గిర సెలవు తీసుకుని దిగులుగా ఇంటికి పోతూండగా కరణం గారు ఎదురు పడి \"ఏం పేరయ్యా ! చాలా విచారంగా ఉన్నావు: ఏం జరి గిందేం?\" అన్నాడు.\nపేరయ్య కరణంతో జరిగిన సంగతంతా చెప్పాడు.\n“మునసబు కూడా నిన్ను ముంచాడూ? నే చెప్పినట్టు చేస్తావా? కోటయ్య దగ్గిరికి వెళ్ళి రేపు రచ్చబండ దగ్గిర ఈ విషయం పరిష్కారం చేసేటందుకు ఒప్పుకోమను. నీ తరఫున నేను సాక్ష్యం చెబుతానని ఆయనతో చెప్పు,\" అన్నాడు కరణం.\nపేరయ్య కోటయ్య దగ్గిరికి వెళ్ళి ఆ మాటే అన్నాడు.\n\"మళ్లీ రచ్చబండ తీర్పేమిటి? మున సబుగారు చెప్పారుగా?\" అన్నాడు కోటయ్య.\n\"నాకు మీ లెక్కా అర్థం కాలేదు, మునసబుగారి లెక్కా అర్థం కాలేదు. రచ్చబండ దగ్గిర నలుగురూ ఏం చెబితే అలా చేస్తాను. కరణంగారు నావేపు సాక్ష్యం చెబుతామన్నారు. కరణంగారంటే మీకు భయం లేదుగా ?'' అన్నాడు పేరయ్య.\n\"నాకేం భయం?'' అంటూ కోటయ్య రచ్చబండ తీర్పుకు సమ్మతించాడు.\nమర్నాడు సాయంకాలం రచ్చబండ దగ్గిర అందరూ కూడారు. కాని కరణం గారి జాడలేదు. కరణం కూడా తనను మోసం చేశాడని పేరయ్య అనుమానించ సాగాడు. అందరూ పేరయ్యను చూసి నవ్వుతూండగా చీకటిపడే వేళకు కరణం గారు వచ్చారు.\n\" నేను రావటం కాస్త ఆలస్యమైన ట్టుంది. మరేం లేదు, కూలివాళ్లు ఇవాళ నారుమడి పోసి తీరాలంటే ఒక పందుం విత్తనాలు మంగలాల్లో అప్పటికప్పుడు వేయించవలిసి వచ్చింది. ఆ పని పూర్తి చేసి వస్తున్నా,'' అన్నాడు కరణం.\n\"నారుమడి చల్లే విత్తనాలు వేయిం చట మేమిటి, కరణంగారూ? వేయించిన విత్తనాలు మొలకెత్తుతాయా?' అన్నాడు మునసబు వెటకారంగా.\n“పేరయ్య తిన్న కోడి పిల్లల్ని పెట్టగా లేందీ, వేయించిన విత్తనాలు మొల కెత్తవా అని అనుకున్నాను!'' అన్నాడు కరణం.\nఅందరూ గొల్లున నవ్వారు. మునసబు చీకట్లో జారుకున్నాడు. కోటయ్య పేర య్యను కోడి ఖరీదు మళ్ళీ అడిగిన పాపాన పోలేదు.",
            "book_page_end": 30
        },
        {
            "title": "నరకవాసి",
            "book_page_start": 31,
            "pdf_page_start": 31,
            "pdf_page_end": 34,
            "author": "చందమామ బృందం",
            "genre": "జాతక కథ",
            "moral": "ధర్మాన్ని, పెద్దల మాటను వినకుండా కేవలం డబ్బు కోసం నటించేవారు నరకానికి పోతారు.",
            "keywords": [
                "మిత్రవిందకుడు",
                "పాపాత్ముడు",
                "నరకం",
                "ధర్మచక్రం",
                "రాక్షసి"
            ],
            "characters": [
                "బ్రహ్మదత్తుడు",
                "మిత్రవిందకుడు",
                "మిత్రవిందకుడి తల్లి",
                "రాక్షసి",
                "నరకవాసి"
            ],
            "locations": [
                "కాశీ నగరం",
                "సముద్రం",
                "దీవులు",
                "నరకం"
            ],
            "content": "బ్రహ్మదత్తుడు కాశీ రాజ్యాన్ని పరిపాలించే కాలంలో ఆ నగరంలో ధనికుడైన ఒక గొప్ప వర్తకుడుండేవాడు. ఆయనకు మిత్రవిందకుడని ఒక కొడుకుండేవాడు. ఈ మిత్రవిందకుడు ఎంతో పాపాత్ముడు. వర్తకుడు చనిపోయాక, ఆయన భార్య తన కుమారుడికి, \"నాయనా, దానాలు చెయ్యి; నియమాలు పాటించు; ధర్మం అనుసరించు!'' అని ఎంతో హితబోధ చేసింది. కాని వాడు తల్లి మాటలు కొంచె మైనా వినిపించుకో లేదు.\nఇంతలో కార్తీక పౌర్ణమి వచ్చింది. మిత్రవిందకుడితో అతని తల్లి \"నాయనా, ఇవాళ పుణ్యదినం. తెల్లవార్లూ విహారంలో ధర్మోపదేశం చేస్తారు. నీవు అక్కడ అందరితో పాటు పూజ చేసుకుని, ఉప దేశం వినిరా. తిరిగి వచ్చాక నీకు వెయ్యి రూపాయలిస్తాను,\" అన్నది.\nడబ్బుకోసమని మిత్రవిందకుడు సరే నన్నాడు:\nఅతను ఉపదేశం వినటానికి వెళ్ళాడు గాని, ఒకమూల పడుకుని నిద్రపోయాడు. తెల్లవారుతూనే లేచి ముఖం కడుక్కుని ఇంటికి తిరిగి వచ్చాడు. తన కొడుకు ధర్మబోధకుణ్ణి వెంటబెట్టుకుని వస్తాడనే ఉద్దేశంతో అతని తల్లి వంటచేసి సిద్ధంగా వుంది. కొడుకు ఒంటరిగా రావటం చూసి, \"ధర్మ బోధకుణ్ణి తీసు'కు రా లేదా, \"నాయనా?\" అని అడిగింది.\n\"ఆయనను ఇక్కడికి తీసుకురావటం దేనికమ్మా? నా కాయనతో పని లేదు!'' అన్నాడు మిత్రవిందకుడు.\nఅతను భోజనం చేసి తల్లి దగ్గిర వెయ్యి రూపాయలూ తీసుకుని తన పని మీద తాను వెళ్ళాడు. ఈ డబ్బుతో అతను బాగా. వ్యాపారం చేసి అతి త్వరలోనే ధనరాశులు సంపాదించాడు.\nమరి కొంతకాలానికి అతను ఒక పెద్ద ఓడ కట్టించి, సముద్రం మీద ప్రయాణం చేస్తూ ఇతర దేశాలతో వ్యాపారం సాగిస్తా నన్నాడు. తల్లి భర్త పోయిన దుఃఖంలో ఉండటం వల్లనూ, కొడుకు ఇష్టం వచ్చినట్టు చేస్తే సరిపోతుందని భావించడం వల్లనూ, అందుకు అంగీకరించింది.\nమిత్రవిందకుడి ఓడ బంగాళా ఖాతంలోకి వెళ్ళాక, అది తుఫానులో పడి దెబ్బతిని మునిగిపోయింది. మిత్రవిందకుడు ఒక్కడే ఒక పలక సాయంతో కొట్టుకుపోయి సముద్రం మధ్య ఉన్న ఒక దీవిని చేరుకున్నాడు.\nఆ దీవిలో ఒక నగరం ఉంది. ఆ నగరం మధ్యలో ఒక నూతి పక్కన నలుగురు యువతులు బంగారు గిన్నెలలో నీళ్లు తోడుతున్నారు. వారు మిత్రవిందకుడిని చూసి నవ్వి, \"బాబూ, నీవు పాపాత్ముడివిగా కనిపిస్తున్నావు. మా రాణి దగ్గిరకు రా. ఆమె నీకు పని ఇస్తుంది!\" అని లోపలికి తీసుకుపోయారు.\nఅక్కడ రాణి ఆభరణాలు ధరించి మంచం మీద కూర్చుని ఉంది. ఆమె దయతో మిత్రవిందకుడిని తన పరిచారకుడిగా నియమించుకుని, \"పన్నెండు రోజులు ఇక్కడే ఉండు. నీకు కావలసిన విందు, వినోదాలు ఇస్తాము. తరువాత నిన్ను వేరే దీవికి పంపిస్తాను,\" అన్నది.\nఆమె నిజంగా రాక్షసి. ఆమె శిష్యురాళ్లు నలుగురూ రాక్షసి నులే. మిత్రవిందకుడు పన్నెండు రోజులూ ఆ రాక్షసినుల మధ్య సుఖంగా ఉన్నాడు. పదమూడో రోజున, రాక్షసి \"ఓయీ, నా రాజ్యాన్ని పాలించు. ఈ రోజు నుంచి నువు ఈ నగరానికి రాజువు, నేను రాణిని!\" అని ప్రకటించింది.\nమిత్రవిందకుడు ఆ రాక్షసిని పెళ్ళి చేసుకోవాడానికి ఇష్టపడలేదు. అప్పుడు రాక్షసి \"అయితే నీకు సెలవు. నీకు కావలసిన పదార్థాలను తీసుకెళ్ళు. నిన్ను ఈ దీవి నుంచి వేరే చోటికి పంపిస్తాను!\" అని చెప్పింది.\nరాక్షసి కోరిక ప్రకారం, మిత్రవిందకుడు ఒక పడవలోకి ఎక్కి, ఏడు రోజులపాటు సముద్రం మీద పయనించి, మరొక దీవిని చేరుకున్నాడు. ఆ దీవిలో ఎనిమిది రాక్షసి నులున్నారు. మిత్రవిందకుడు వారితో వారం రోజులు గడిపాడు.\nవారు పన్నెండు రోజులు పాటు పోతాయి; మరి వారం రోజులు అవి పాప ప్రాయశ్చిత్తం కోసం కఠోరమైన నియ మాలు అవలంబిస్తాయి. మిత్రవిందకుడు ఆ పిశాచినులతో ఒక వారం పాటు ఇంద్ర వైభోగాలు అనుభవించాడు. పిశాచినులు వ్రతం ఆరంభించేసరికి అతనికి అక్కడ వుండబుద్ధి కాలేదు. అతను తన తెప్ప మీద తిరిగి బయలుదేరాడు.\nఅతను సముద్రం మీద వెళ్ళగా వెళ్ళగా మరొక లంక తగిలింది. దానిలో ఎనిమిదిమంది పిశాచినులున్నారు. మిత్ర విందకుడు వారితో కూడా వారం రోజులు గడిపి, వారు కఠోరవ్రతాలు ఆరంభించ గానే మళ్ళీ తెప్పమీద బయలుదేరాడు.\nఈ విధంగా అతను మరొక దీవిలో పదహారు మంది పిశాచినులతోనూ, ఇంకొక దీవిలో ముఫ్ఫైరెండు పిశాచినులతోనూ ఒక్కొక్క వారం గడిపి, ఆఖరుకు తన తెప్పపైన వేరొక లంకను చేరుకున్నాడు.\nఈ లంకలో ఒక పెద్ద నగరం వున్నది. దాని చుట్టూ గోడా: ఆ గోడలో నాలుగు ద్వారాలూ వున్నాయి. అది ఉస్సదనరకం, అయితే మిత్రవిందకుడికి అది నరకం లాగా కనిపించలేదు, అందమైన నగరం లాగా కనబడింది. \"నేనీ నగరంలో ప్రవే శించి దీనికి రాజు నవుతాను!'' అను కున్నాడతను.\nనగరంలో ఒక చోట మిత్రవిందకుడికి ఒక మనిషి కనిపించాడు. ఆ మనిషి తన నెత్తిన అసిధారాచక్రం మోస్తున్నాడు. దాని అంచు పదునుగా వుండటం వల్లనూ, అది చాలా బరువైనది గనకనూ, ఆ చక్రం అతని తలలోకి దిగబడిపోయింది. తల నుంచి రక్తం ధారలుగా కారుతున్నది. ఆ మనిషి శరీరం అయిదు పేటల గొలుసుతో బంధించబడి వున్నది. అతను బాధతో మూలుగుతున్నాడు.\nఇదంతా కళ్ళారా చూస్తూ కూడా మిత్ర విందకుడు ఆ మనిషి ఆ నగరానికి రాజని భ్రమపడ్డాడు. అసిధారా చక్రం మిత్ర విందకుడి కళ్ళకు పద్మంలాగా కన బడింది; తల నుంచి రక్తం ధారలుగా కారుతూండగా, అతని తలపైన పద్మాల మాల ఒకటి ధరించినట్టుగా కనిపించింది.\nమిత్రవిందకుడూ ఆ నరకవాసిని సమీ పించి, “అయ్యా, తమరు దయాలాజులని విన్నాను. నన్ను మీ పరిచారకుణ్ణిగా భావించండి. నేను తమ ఆజ్ఞల ప్రకారం ఈ నగరంలో సేవ చేస్తాను!\" అన్నాడు.\n\"అయ్యా, ఇక్కడ సేవలంటూ ఏం లేదు. నువు పాపాత్ముడివి కాబట్టి, ఆ ధర్మచక్రం నీకే చెందుతుంది. తీసుకో!\" అన్నాడు నరకవాసి.\nమిత్రవిందకుడూ ఆ నరకవాసిని సమీ పించి, \"అయ్యా, తమరు దయాలాజులని విన్నాను. నన్ను మీ పరిచారకుణ్ణిగా భావించండి. నేను తమ ఆజ్ఞల ప్రకారం ఈ నగరంలో సేవ చేస్తాను!\" అన్నాడు.\n\"రాజా, నీవు దయ చూపడం, సామంతుణ్ణి సేవలంటూ ఏం లేదు. నీవు వచ్చి ఈ చక్రం తీసుకో!'' అన్నాడు నరకవాసి.\nఅప్పుడు మిత్రవిందకుడు, మిత్రవిందకుడికి కళ్ళకు పద్మంగా కనబడింది.\n\"నేను ఏమీ పాపాత్ముడిని కాదు. నేను దానం చేశాను. ఉపదేశం విన్నాను. ధర్మం పాటించాను. నా తండ్రి సంపాదించిన డబ్బుతో వ్యాపారం కూడా చేశాను!\" అన్నాడు.\nమిత్రవిందకుడు తన తల్లి దగ్గిర వెయ్యి రూపాయలు తీసుకున్నది, ఒక భయంకరమైన నరకంలాగా ఉంది.\n\"ఈ నరకాన్ని గురించి, ధర్మచక్రం గురించి వివరాలు చెబుతావా, రాజా?\" అని అడిగాడు నరకవాసి.\nమిత్రవిందకుడు తన తప్పు తెలుసుకుని సిగ్గుతో తల వంచుకున్నాడు.",
            "book_page_end": 34
        },
        {
            "title": "రాణా ప్రతాప్",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చరిత్ర",
            "moral": "స్వతంత్ర భావాలు, ధైర్యం విలువైనవి. ఎట్టి పరిస్థితుల్లోనూ శత్రువులకు లొంగకూడదు.",
            "keywords": [
                "రాణా ప్రతాప్",
                "అక్బర్",
                "మేవార్",
                "చిత్తోడ్",
                "మొగలులు",
                "రాజపుత్రులు",
                "చేతక్"
            ],
            "characters": [
                "రాణా ప్రతాప్",
                "అక్బర్",
                "రాణా ఉదయ్ సింగ్",
                "జయమల్లు",
                "పున్ను",
                "శక్తిసింహ్",
                "అనఫఖాన్"
            ],
            "locations": [
                "మేవార్",
                "చిత్తోడ్ కోట",
                "అరణ్యాలు",
                "ఢిల్లీ"
            ],
            "content": "అక్బర్ తన స్నేహపూర్వకమైన విధానాల ద్వారా ఒక్క మేవార్ యువరాజైన రాణాప్రతాపుని తప్ప తక్కిన రాజ పుత్ర రాజులందరినీ వశపరచు కున్నాడు. స్వతంత్ర భావాలు గల సాహస వీరుడైన రాణాప్రతాప్ అక్బర్కు తలవంచలేదు. ఏ విధంగా నైనా మేవారు వశపరుచుకోవాలని అక్బర్ పథకాలు వేయసాగాడు.\nమేవార్ రాజధానియైన చిత్తోడ్ మీదికి అంతకు పూర్వమే దాడి జరిపాడు. రాణాప్రతాపుని తండ్రి రాణా ఉదయ్ సింగ్ అరణ్యాలకు పారిపోయాడు. కాని ధైర్యవంతులైన జయమల్లు, పున్ను అనే ఇద్దరు రాజపుత్ర సేనానాయకులు కోటకు రక్షణగా నిలబడి పోరాడడం వల్ల అక్బర్, కోటను పట్టుకోలేక పోయాడు.\nఒకనాడు రాత్రి అక్బర్ తన సైనిక శిబిరాన్ని చుట్టి వస్తూన్నప్పుడు, కొండ మీది కోట గోడను కొందరు రాజపుత్ర వీరులు కాగడాలతో పరిశీలించడం గమ నించాడు. వెంటనే అక్బర్ పక్కన వున్న సైనికుని నుంచి తుపాకి లాక్కుని, ఆ రాజపుత్ర వీరులలో ఒకణ్ణి కాల్చి చంపాడు. ఆ విధంగా అక్బర్ తుపాకీ గుండుకు జయమల్లు బలి అయ్యాడు.\nపున్ను కూడా అంతకుముందే మర ణించడంతో చిత్తోడ్ అక్బర్ వశ మయింది. మరునాడు ఉదయం రెండు వేల మంది రాజపుత్ర సైనికులు కోట నుంచి అపూర్వమైన రీతిలో తప్పించు కున్నారు. వాళ్ళు స్త్రీల, పిల్లల చేతులు బంధించి వాళ్ళను అక్బర్ సైనిక శిబిరాల గుండానే నడిపించి తీసుకు పోయారు. తమ సైనికులే ఖైదీలను తీసుకుపోతున్నారని అక్బర్ సైని కులు మోసపోయారు.\nరాజపుత్ర వీరుల ధైర్యసాహసాలకు ముగ్ధుడైన అక్బర్ ఢిల్లీకి తిరిగి వచ్చిన తర్వాత, ఆ వీరుల స్మృతిచిహ్నంగా తన కోట ఎదుట — జయమల్లూ, పున్నూ గుర్రాల మీద స్వారీ చేస్తున్నట్టు రెండు విగ్రహాలు ప్రతిష్ఠించాడు.\nచిత్తోడ్ను పోగొట్టుకున్నప్పటికీ, రాణా ప్రతాప్ మొగలులను ఎదిరించడం మాత్రం వదలలేదు. ఆఖరికి అతడి సోదరుడు శక్తిసింహ్ కూడా అక్బర్ పక్షం చేరాడు. ఒకనాడు పర్వత శ్రేణుల దాపున తన గుర్రమైన చేతక్ మీద పోతూన్న రాణా ప్రతాప్ను అనఫఖాన్ నాయకత్వంలో మొగల్ సేనలు వెంబడించాయి.\nరాణాప్రతాపుని గుర్రం చేతక్ గాయ పడి, అలిసిపోయినా వాయువేగంతో పరుగులు తీస్తోంది. ఎవరో పిలుస్తున్న ట్టనిపించి వెనక్కు తిరిగాడు. రాణా ప్రతాప్. “నీ గుర్రం మరణిస్తోంది. నా గుర్రం తీసుకో!” అన్నాడు వెంబ డిస్తున్న శక్తిసింహ్. చేతక్ ప్రాణాలు వదలడంతో, తన సోదరుడి గుర్రం ఎక్కి అక్కడినుంచి తప్పించుకున్నాడు రాణా ప్రతాప్.\nరాణా ప్రతాప్ తన రాణితోనూ, పిల్లల తోనూ, అడవులలో అష్టకష్టాలు అనుభ వించాడు. ఒకసారి. శత్రువులు రాణా కుటుంబాన్ని సర్వనాశనం చేయడానికి. ప్రయత్నించినప్పుడు, అడవిలోని భిల్లులు కొందరు రాణా పిల్లలను తమ బుట్టలలోదాచి అపాయాన్ని తప్పిం చారు.\nరాణా ప్రతాపుని పిల్లలు కాయకసువులు తింటూ చెట్లతీగలతో కట్టిన ఉయ్యా లలో నిద్రపోతూ కాలం గడపవలసిన దుర్భరమైన పరిస్థితి ఏర్పడింది. అప్ప టికి కూడా శత్రువులకు లొంగిపోవడానికి రాణాప్రతాప్ అంగీకరించలేదు.\nఒకనాడు రాణాప్రతాప్ కూతురు తింటున్న దుంపను, ఆడవిపిల్లి లాగేసు కుని పారిపోయింది. ఆకలికి తన కూతురు ఏడ్వడం చూసిన రాణా ప్రతాప్ కళ్ళలో నీళ్ళు తిరిగాయి. ఈ సంఘటన తర్వాత రాణాకు మొగలు లను ఎదుర్కోవాలన్న పట్టుదల మరింత పెరిగిందే తప్ప ఆయన లొంగిపోవా లనుకోలేదు.\nఅసమానమైన ధైర్యసాహసాలతో రాణా ప్రతాప్ పోరాడాడు. నెమ్మదిగా మేవార్ పరగణాలోని కొన్ని ప్రాంతాలను మొగలుల నుంచి తన వశం చేసు కున్నాడు. అక్బర్ అధికారానికి తల ఒగ్గని ఏకైక రాజపుత్ర రాజుగా నిల బడ్డాడు.\nరాజపుత్రుల వీర సాహసాలకు ప్రతీకగా జీవితం సాగించిన రాణాప్రతాప్ భారత దేశ చారిత్రక మహాపురుషులలో ఒక డయ్యాడు. బలవంతులైన శత్రువులను ఎదురొడ్డి స్వతంత్ర జీవనం సాగించిన రాణా ప్రతాప్ 1597 వ సంవత్సరంలో అమరుడయ్యాడు.",
            "book_page_end": 38
        },
        {
            "title": "న్యాయ కత్తెర",
            "book_page_start": 39,
            "pdf_page_start": 39,
            "pdf_page_end": 42,
            "author": "పి. పద్మరాజు",
            "genre": "నీతి కథ",
            "moral": "ఎంతటి మోసాన్నైనా ఏదో ఒక రోజు నిజం బట్టబయలు చేస్తుంది.",
            "keywords": [
                "న్యాయకత్తెర",
                "బంగారం",
                "వర్తకులు",
                "మోసం",
                "ప్రమాణం",
                "కొంగదేశం"
            ],
            "characters": [
                "వర్తకులు (రెండు)",
                "మధ్యవర్తులు",
                "పెద్ద మనిషి"
            ],
            "locations": [
                "కొంగదేశం",
                "రాజభవనం"
            ],
            "content": "చాలా పూర్వకాలమందు కొంగదేశానికి 'న్యాయమిచ్చే దేశం' అని ఖ్యాతి వుండేది. దానికి ముఖ్య కారణం— అక్కడ న్యాయ విచారణకూ, న్యాయనిర్ణయానికీ ఒక వింత సాధనంగా వుండే న్యాయకత్తెర.\nతర తరాలుగా, దీనిని ఆ రాజవంశంలో ఒక అమూల్యమైన వస్తువుగా భావిస్తూ వచ్చారు. ఆ కత్తెర చాలా చిత్రమైన పద్ధతిలో, ఏమీ పొరపాటు లేకుండా న్యాయనిర్ణయం చేసేది.\nఆ న్యాయకత్తెరను రాజభవనం ముందు వేలాడేసి వుంచేవారు. వాది, ప్రతివాదులు ఏ న్యాయాధికారి దగ్గరకు తీర్పు కోసం వెళ్ళనక్కర్లేకుండా న్యాయవిచారణ, న్యాయనిర్ణయం అంతా ఆ కత్తెరవల్లనే జరుగుతూండేది.\nవాది, ప్రతివాదులు ఆ న్యాయకత్తెర దగ్గరకు వచ్చేవారు. వాళ్ళకు కష్టం, సుఖపడ్డవారు, ఎవరి పక్షాన న్యాయం వున్నది తెలుసుకోవాలని కుతూహలంతో వచ్చిన ప్రజలూ, చుట్టూ గుమిగూడేవారు. ఫిర్యాదు తనకు జరిగిన అన్యాయమంతా ఏకరువుపెట్టి తన రెండుచేతుల్నీ ఆ కత్తెర మధ్య పెట్టేవారు. అలాగే ముద్దాయి తాను నిర్దోషినని సమర్థించుకొని, ఆ కత్తెర మధ్య తన రెండు చేతుల్ని పెట్టేవారు. ఆ ఇద్దరిలో ఎవరు అబద్ధం చెబు తున్నాడో వాడి చేతుల్ని ఆ కత్తెర ఖండించి వేసేది.\nఒకమారు పాపం, ఆ రాజులకు వర ప్రసాదంగా లభించిన న్యాయకత్తెర కూడా, న్యాయనిర్ణయం చేయ సాధ్యం కానీ గడ్డు సమస్య ఒకటి ఎదురైంది. ఇద్దరు కఠినమైన సమస్య సృష్టించిన ఆ దేశంలో ఎక్కడా ఎన్నడూ కలలోనైనా వూహిం చని ఒక విషయం జరిగింది.\nఇరుగు పొరుగు వ ర్తకులు ఇద్దరి మధ్య ఒక పేచీ వచ్చింది. మొదటి వర్తకుడు, \"నేను దూరదేశం వెళ్తూ ఇతడి దగ్గిర నూరు నవర్సుల బంగారం దాయమని ఇచ్చాను. తిరిగి వచ్చి నా బంగారం అడిగితే లేదంటున్నాడు. ఏం న్యాయం?\" అని అడిగాడు.\nఅందుకు రెండో వర్తకుడు సమా ధానంగా, '' ఇతగాడు దూరదేశం వెళ్లాడో లేదో నాకు తెలీదు. నూరు నవర్సుల బంగారం వున్నదో లేదో కూడా నాకు తెలీదు. కాని, ఒకటి మాత్రం ప్రమాణం చేసి మరీ చెపుతున్నాను. ఇతడు నాకు దాయమని నూరు నవర్సుల బంగారం యివ్వలేదు సరిగదా, ఒక్కమాటూ చూప నైనా చూపలేదు;'' అంటూ సంజాయిషీ చెప్పాడు.\nసరే, ఈ ఇద్దరిలో ఎవరు నిజం చెపు తున్నారో, ఎవరు అబద్ధం చెపుతున్నారో ఎలా నిర్ణయించడం? ఇద్దరూ కూడా పోటీపడి దేవుళ్ళ మీదా, దేవతల మీదా ఒట్లు వేసుకుని ప్రమాణాలు చేస్తూనే వున్నారు.\nపదిమంది పెద్దలూ సమా వేశ మయ్యారు. నాలుగు రోజుల గడువు పెట్టి, యీ లోపల గనక రాజీపడకపోతే 'న్యాయ కత్తెర' నిర్ణయానికి వెళ్ళవలసి వుంటుం దన్నారు.\n“నా దగ్గిర నూరు నవర్సుల బంగారం దాయలేదని బొంకుతున్నాడు. ఆ వర్త కుడు నిజంగా దోషే. బంగారం దాస్తానని పుచ్చుకున్న మాటా, దాన్ని గుటకాయ స్వాహా చేయాలని అతడికి దుర్బుద్ధి పుట్టిన మాటా నిజం,\" అని మొదటి వర్తకుడు గోలపెట్ట నారంభించాడు.\nఐతే న్యాయకత్తెర నిర్ణయం ఎలా వుంటుందో రెండవ వర్తకునికి తెలియంది కాదు. అబద్ధీకులకూ, అన్యాయ వర్తను లకూ చేతులు ఇట్టేఖండించుకుని పోవటం అతని కళ్ళతో అతను లోగడ చూసే వున్నాడు. అందుచేత ఆ గండం గడిచి బయట పడేందుకు, ముందే ఒక చక్కని ఉపాయం ఆలోచించాడు.\nఏమీ ఎరగనట్టు, పెద్ద మనిషిలాగా చేతికర్ర ఊపుకొంటూ అతను వాయిదా రోజున న్యాయకత్తెర వున్న ప్రదేశానికి వచ్చాడు.\nమధ్యవర్తులూ, ఏ పక్షాన తీర్పు జరుగు తుందో చూద్దామని వచ్చిన ప్రజలూ రాజ భవనం ముందు చేరారు. న్యాయకత్తెర యథాస్థానంలో వేలాడుతోంది.\nనూరు నవర్సుల బంగారం పోగొట్టు కున్న మొదటి వర్తకుడు ఆ క త్తెర మధ్య తన చేతులుంచి ప్రమాణం చేసి తనకు జరిగిన అన్యాయాన్ని, నమ్మకద్రోహాన్ని కళ్ళనీళ్ళతోవివరించాడు. మధ్యవర్తులూ, చుట్టూ చేరిన ప్రజలూ కత్తెరకేసి చూస్తూనే వున్నారు. కాని కత్తెర కదల కుండా అలానే వుండిపోయింది.\nఆ తరవాత, నూరు నవర్సులూ కాజేసినా డనుకొన్న రెండవ వర్తకుని వంతు వచ్చింది. అతను న్యాయకత్తెర దగ్గరకు నిర్భయంగా వచ్చి. తన చేతి కర్రను పక్కనే నిలబడి వున్న మొదటి వర్తకునికే పట్టుకోమని యిచ్చి, చేతుల్ని కత్తెర మధ్య పెట్టి ప్రమాణం చేసి.\n\"నేను ఎవరి బంగారమూ అపహరించ లేదు. నేను అపహరించానని నేరం మోపుతున్న యీ వర్తకుని నూరు నవర్సులూ అతని దగ్గిరే ఉన్నాయేమో!\" అన్నాడు.\nమధ్యవర్తులూ, గుమిగూడిన ప్రజలూ కళ్ళార్పకుండా కత్తెర కేసి చూస్తూనే వున్నారు.. ఒక్క దెబ్బతో ఆ వర్తకుని చేతులు కత్తిరించుకు పోతవని వాళ్ళ అభిప్రాయం. పైగా, మొదటి వర్తకుని చేతులు ఖండింపబడ లేదు గనుక, ఈ రెండవవాడే -నేరస్థుడై వుంటాడని అందరూ భావించారు.\nకాని ఆశ్చర్యం! ఆ న్యాయక త్తెర కదలా మెదలక అలా వేలాడుతూనే వుండిపోయింది. ఐతే మరి. ఇద్దరిలోనూ ఎవరు దోమలైనట్టు? ఎవరు నిర్ణయించేది? ఆ దేశంలో ఇది ఏనాడూ జరిగివుండని వింత సంఘటన. ప్రజలంతా విస్తుపోయి చూస్తున్నారు. మధ్యవర్తులు ఏమీ తోచక. తలలు పట్టుకున్నారు. న్యాయనిర్ణయం చేయటంలో ఎన్నడూ ఏ మాత్రమూ తట పటాయించని ఆ కత్తెర నిలకడగా అలా వుండిపోయిందే !\nఉన్నట్టుండి పెద్దమనుషుల్లో ఒకరికి కనువిప్పు కలిగింది. ఇందులోని అసలు కీలక౦ ఆయన ఇట్టే గ్రహించాడు. దోషి ఐన · వర్తకుడు నమ్మకంగా ఎంతో నేర్పుతో వేసిన మడత పేచీని ఛేదించే టందుకు న్యాయక త్తెరకు కూడా సాధ్యం కాలేదని తేలిపోయింది.\nఆ మోసకారి వర్తకుడు వక్రమార్గాన విజయం సాధించాడు. ఈ తెలివికి అతనికి పట్టపగ్గాలు లేకుండా పోయినై. తను ప్రమాణం చేసి న్యాయకత్తెర మధ్యని చేతులు వుంచేటప్పుడు, పట్టుకోమని యిచ్చిన తన చేతికర్రను మళ్ళీ ఆ వర్త కుని దగ్గరనుంచి తీసుకుని అతడు ఇంటికి పోదామని బయలుదేరాడు.\nఅతడు నాలుగడుగులు వేశాడో లేదో వెనక నుంచి కేక వినబడింది. వెనక్కు తిరిగి చూసేలోపల ఇందాకటి ఆ పెద్ద మనిషి వర్తకుని చేతికర్రను లాక్కుని, ఫళుక్కున మధ్యకు విరిచాడు.\nఆ చేతికర్ర నుంచి నూరు నవర్సులూ జల జలమని రాలటం లక్షలాది ప్రజల కంట బడింది. ఇది అందరకూ చెప్పలేని ఆశ్చర్యం కలిగించింది.\nఅప్పుడు పెద్దలు ' నలుగురూ చేరి నూరు నవర్సులనూ మొదటి వర్తకుడికి ఇప్పించారు. రెండో వర్తకుణ్ణి కఠినంగా శిక్షించారు. ఆ తరవాత. న్యాయ నిర్ణ యంలో అపజయం పొంది. పట్టు తప్పి పోయిన ఆ న్యాయక త్తెరను స్థానం తప్పించి, రాజభవనంలోని పాత సామాన్ల కొట్లో పారవేయించారు.\nనాటినుంచీ రాజ్యంలోని న్యాయాధి పతులకు చేతినిండా పని కలిగింది.",
            "book_page_end": 42
        },
        {
            "title": "ఉత్తుత్త విందు",
            "book_page_start": 43,
            "pdf_page_start": 43,
            "pdf_page_end": 46,
            "author": "చందమామ బృందం",
            "genre": "హాస్యం",
            "moral": "ఇతరులను ఎగతాళి చేయకూడదు, పేదలను హింసించకూడదు. కపటం పట్ల కపటంతోనే సమాధానం చెప్పాలి.",
            "keywords": [
                "బాగ్దాదు",
                "షక్కాషిక్",
                "ముసలి ధనవంతుడు",
                "ఉత్తుత్త విందు",
                "గుణపాఠం"
            ],
            "characters": [
                "షక్కాషిక్",
                "ముసలి ధనవంతుడు",
                "నౌకర్లు"
            ],
            "locations": [
                "బాగ్దాదు నగరం",
                "ధనవంతుడి ఇల్లు"
            ],
            "content": "పూర్వం బాగ్దాదునగరంలో ఒక సంపన్ను డైన వృద్ధుడుండేవాడు. ఆయనకు నగ రంలో ఒక రాజభవనం లాటి ఇల్లూ, దాని ముందు రమ్యమైన పూలతోటా, ఇంటి నిండా మఖ్మల్ పరిచిన ఆసనాలూ ఉండేవి. ఆయనకు ఎందరో నౌకర్లూ చాకర్లూ ఉండేవారు. అయినా ఆయన మనస్సు క్రూరమైనది. తిండికీ, గుడ్డకూ లేని పేద సాదలనూ అనాథలనూ మాన సికంగా హింసించటం అంటే ఆయనకు పెద్ద సరదా.\nఒకనాడాయన వరండాలో మెత్తలపై కూచుని ఉండగా తిండికి లేని నిర్భాగ్యు డొకడు వచ్చి ఆయన ముందు వంగి సలాం చేశాడు. ఈ నిర్భాగ్యుడి పేరు షక్కాషిక్. వాడు తన తండ్రి పోయిన నాటి నుంచీ తిండి కోసం వీధుల వెంట ముష్టిఎత్తు తున్నాడు.\nముసలివాడు. వాణ్ణి చూసి ఆప్యా యంగా, \"నీకు ఏం సహాయం కావాలి, నాయనా?\" అని అడిగాడు.\n\"బాబూ, ఏదైనా కాస్త ధర్మం చెయ్యండి. రెండు రోజులుగా తిండి లేదు, డొక్క మాడిపోతున్నది.\" అన్నాడు షక్కాషిక్.\nముసలివాడు ఉద్రేకంతో, \" అరే అల్లా! ఏమన్నావూ? నేను ఈ నగరంలో బతికి ఉండగానే ప్రజలు తిండిలేక అల మటించటమా? అలా జరిగేందుకు వీలు లేదు. నేను సహించను,'' అన్నాడు.\n“పది తరాలపాటు తమరు చల్లగా ఉండాలి. బాబూ. ఈ ఆకలిబాధ ఇంక సహించలేకుండా ఉన్నాను.\" అన్నాడు షక్కాషిక్.\n\"ఇంకేం? నువు ఈ పూట ఇక్కడే ఉండి నాతోపాటు భోంచేద్దువు గాని!” అంటూ ముసలివాడు ఒక - కుర్రవాణ్ణి పిలిచి, చేతులు కడుక్కునేటందుకు నీరు సిద్ధం చెయ్యమన్నాడు. తరవాత ఆయన పక్కకు వెళ్ళి ఉత్తుత్త కూజాలో నుంచి చేతుల మీద నీరు పోసి కడుక్కుంటు న్నట్టు నటిస్తూ, “చూస్తావేం, నువు కూడా చేతులు కడుక్కో!'' అన్నాడు షక్లాషిక్తో.\nఆయన తన చేతులు తడిసినట్టుగానూ, వాటిని బట్టతో తుడుచుకుంటున్నట్టు గానూ నటించాడు.\nఈ నటన ఏమిటో పక్కాషిక్ అర్థం చేసుకోలేకపోయాడు.\nముసలివాడి హాస్యధోరణికి లోలోపల ఆనందిస్తూ వాడు కూడా చేతులు కడు క్కున్నట్టు అభినయించాడు.\n\"ఒరే, బల్ల మీద గుడ్డ పరిచి వేగిరం భోజనం వడ్డించండి. పాపం, ఈ నిర్భా గ్యుడు చాలా ఆకలి మీద ఉన్నాడు.\" అని ముసలివాడు తన నౌకర్లను కేక వేశాడు.\nవెంటనే అనేకమంది నౌకర్లు ఆదరా బాదరా వచ్చారు. కొందరు బల్లమీద గుడ్డ పరుస్తున్నట్టు నటించారు. మరికొందరు కంచాలు పెడుతున్నట్టూ, ఆహారపదా ర్థాలు తెస్తున్నట్టూ నటించారు.\nషక్కాషిక్కు లోపల ఆకలి దహిం చుకుపోతున్నా ఈ నాటకమంతా చూస్తూ సహించి ఊరుకున్నాడు. ధనికుల సరదా లను విమర్శించటం దరిద్రుడికి ప్రమాద మని వాడికి తెలుసు.\n\"కూర్చో, తమ్ముడూ! ఇక భోజనం ప్రారంభించు!'' అంటూ ముసలివాడు కూరలనూ, మాంసాలనూ వర్ణించాడు. తన ముందున్న పదార్థాలను విడివిడిగా వాటి రుచినే, వాసననూ మెచ్చుకున్నాడు. రుచి చూసినట్టు అభినయించి ఇతరులు ఆ వర్ణన వింటున్నకొద్దీ షక్కాషిక్ ఆకలి మరింత అవుతున్నది.\n\"ముసలివాడు ముఖమంతా సుఖంగా సంతృప్తిగా ఉంది. ఇదుగో, ఈ రొట్టెలు చూశావా? ఎంత తెల్లగా ఉన్నదో !\" అన్నాడు ముసలివాడు.\n\"ఇంత తెల్లని రొట్టె నేనెన్నడూ తిన లేదు. దీని రుచి కూడా అద్భుతం,\" అంటూ షక్కాషిక్ తాను కూడా తిన్నట్టు అభినయించాడు.\nముసలివాడు ఆ రొట్టెను చేసిన నేర్ర మనిషి గురించి, ఆ ముకు తానిచ్చే డబ్బు గురించి చెప్పాడు: తమ ఎదుట ఉన్న ఆహారపదార్థాలు, మిత్రవిందకుడు ముసలివాడు మిరాకుళంగా, షర్బతులూ, సారాలూ చెప్పి, షక్లాషిక్ తెమ్మని కేక పెట్టాడు. నౌకర్లు వాటిని తెచ్చి పెట్టినట్టు నటించారు.\nముసలివాడు వెనకటిలాగే వాటిని ఎంతో గొప్పగా వర్ణించి, పాగితీ, వేడి రుచిని గురించి తన అతిథికి అభిన యించాడు.\nఆ తరవాత ముసలివాడు షర్బతూ, సారాలూ తెమ్మన్నాడు. నౌకర్లు వెంటనే బల్లమీద ఉన్న పళ్ళా లన్నిటినీ తీసుకుపోయినట్టు నటించి, షర్బతులూ, సారాలూ తెచ్చి దాని మీద పెట్టినట్టు అభినయించారు.\n\" తాగు, నాయనా ! ఇలాటి షర్పతు ఎక్కడా లేదు. ఈ సారా చూశావా? చాలా పాతది ! తాగు! సుఖంగా తాగు !\" అని ముసలివాడు తన అతిథిని ప్రోత్స హిస్తూ, అతని నోటికి గ్లాసులు అందించి నట్టు అభినయించాడు.\nఇంతసేపూ ఈ ముసలివాడి నటనను సహించి ఊరుకున్న షక్కాషిక్ ఇక ఊరుకోలేకపోయాడు. వాడు చివాలున లేచి ముసలివాడి మెడమీద తన చేత్తో దభాల్న ఒక్కటి పెట్టాడు. ఆ దెబ్బకు ఇల్లంతా ఒక్కసారి మారుమోగింది.\nముసలివాడు ఆగ్రహంతో, \"ఏం చేస్తున్నావురా, చండాలుడా?\" అని అరిచాడు.\n\"యజమానీ, నేను నీ బానిసను! కాని నువు నా చేత ఆ ఘాటైన సారా తాగించకుండా ఉండవలసింది. వాటు లేక నాకు నిషా ఎక్కిపోయింది!\" అన్నాడు షక్కాషిక్.\nఈ మాటకు ముసలివాడు విరగబడి నవ్వుతూ, \" ఓరి, పిడుగా! నేనిలా ఎందరినో ఏడిపించాను. ఒక్కడు కూడా నువు చూపినంత ఓర్పు చూపలేదు. నీకున్న హాస్యధోరణి కూడా నేనెవరిలోనూ చూడలేదు. నాకు మంచి పాఠమే చెప్పావు. కూచో ! అసలు విందు రప్పి స్తాను!\" అన్నాడు.\nఈసారి నిజమైన ఆహారపదార్థాలే బల్ల మీదికి వచ్చాయి. అంతకుముందు ముసలి వాడు ఏయే పదార్థాలను వర్ణించాడో అవన్నీ పక్కాషిక్ ఈసారి ప్రత్యక్షంగా తిని ఆనందించాడు.\nఅది మొదలు పక్కాషిక్ తిండికి మాడలేదు. ఎందుచేతనంటే తాను బతికి ఉన్నన్నాళ్ళూ ముసలివాడు వాణ్ణి రెండు పూటలా తన సరసన కూచోబెట్టుకుని భోజనం చేశాడు.",
            "book_page_end": 46
        },
        {
            "title": "భయంకర మానవుడు",
            "book_page_start": 47,
            "pdf_page_start": 47,
            "pdf_page_end": 50,
            "author": "వై. సోమసుందరం",
            "genre": "జానపద కథ",
            "moral": "కేవలం శారీరక బలం కంటే తెలివి, ఉపాయం గొప్పవి.",
            "keywords": [
                "సింహం",
                "మానవుడు",
                "వడ్రంగి",
                "జంతువులు",
                "ఉపాయం"
            ],
            "characters": [
                "సింహం (యువరాజు)",
                "బాతు",
                "గాడిద",
                "గుర్రం",
                "ఒంటె",
                "వడ్రంగి"
            ],
            "locations": [
                "అరణ్యం",
                "గుహ",
                "నగరం"
            ],
            "content": "ఒక నిర్జనమైన అరణ్యంలో అన్ని రకాల మృగాలూ, పక్షులూ - సింహం పరిపాల నలో సుఖంగా జీవిస్తూండేవి. అందులోకి ఎన్నడూ మనుష్యులు అడుగు పెట్టలేదు. ఆ అరణ్యంలో ఒకనాడు ఒక బాతు నిద్ర పోతూండగా ఒక కల వచ్చింది. ఆ కలలో బాతుకు మానవుడు కనిపించి దాన్ని లాలించి దగ్గిరికి పిలిచాడు. బాతు మాన వుడి దగ్గిరికి పోబోతూండగా ఎవరో దాని చెవిలో పెద్దగా అరిచినట్టయింది. '' ఆ మృగం జోలికి వెళ్ళకు. అన్ని మృగాల కన్నా అది క్రూరమైనది!\" అనే మాటలు విని బాతు తుళ్ళిపడి నిద్ర లేచి ఆ కంగా రులో దిక్కు తెలియకుండా అరణ్యంలో పడి పరిగెత్తసాగింది.\nపోగాపోగా బాతుకు సింహం ఉండే గుహ, దానిముందు నిలబడి వున్న యువ రాజూ కనిపించాయి. ఈ యువరాజును తల్లిదండ్రులు గుహ దాటి వెళ్ళనిచ్చే వారు కారు; అందుచేత దానికి ప్రపంచ జ్ఞానం లేదు. అడవిలో ఉండే ఇతర జంతువులే తెలియవు.\nఒక పక్షి కంగారుగా పరిగెత్తుకు వస్తూం డటం చూసి యువరాజు, \"ఓ పక్షి, నీవు ఎవరు ? ఏ జాతిదానివి ? ఎందుకలా గాభ రాగా పరిగెత్తుతున్నావు?\" అని అడిగింది ఆశ్చర్యంగా.\n\"మహారాజా, నేను బాతును బాతుల జాతికి చెందినదాన్ని. నేను కలలో మాన వుణ్ణి చూసి, అది మహా భయంకరమైన మృగమనే మాటలు విని భయపడి పారి పోతున్నాను,\" అన్నది బాతు.\n\"వెర్రిదానా, నేను మృగరాజును ఉండగా నీకే మృగం భయమూ లేదు. ఆ మానవుణ్ణి చీల్చి చెండాడేస్తాను. వెనక నాకు కూడా ఇలాగే కలలో మానవుణ్ణి గురించి హెచ్చరిక జరిగింది. కాని నాకే ప్రమాదమూ జరగలేదు,” అంటూ సింహం యువరాజు, బాతు వచ్చినవేపే వేగంగా నడవసాగింది. బాతు గెంతుకుంటూ సింహాన్ని అనుసరించింది.\nవారు కొంతదూరం వెళ్ళేసరికి దూరాన దుమ్ము లేచింది. \"అదిగో, మానవుడు వస్తున్నట్టుంది. నువు దాక్కో. నేను వాడి అంతు తేలుస్తాను,\" అన్నది సింహం.\nకాని తీరా దగ్గిరికి వచ్చేసరికి అది ఒక గాడిద.. ' ఎవరు నీవు ? నీది ఏ జాతి? ఎందుకిలా గాభరాపడి పరిగెత్తు తున్నావు?\" అని సింహం గాడిదను అడిగింది.\n\" మహారాజా, నేను గాడిదను. మాది గాడిదల జాతి. మానవుడు నన్ను ఏమి హింస పెట్టాడో మీరు ఊహించలేరు. ఎన్ని బరువులు మోశాను! ఎన్ని దెబ్బలు తిన్నాను ! నా శక్తి ఉడిగినకొద్దీ దెబ్బలు హెచ్చాయి, తిండి తగ్గింది. ఇక వాడు నన్ను చంపేస్తాడు!\" అన్నది గాడిద.\n“మృగరాజును నేనుండగా నిన్ను ఎవరూ చంపలేరు. ఆగి, నేను మానవుణ్ణి ఎలా చంపుతానో చూడు!\" అన్నది సింహం.\n“క్షమించండి మహారాజా. ఆ మాన వుడి కంట పడే ధైర్యం నాకు లేదు,” అంటూ గాడిద ముందుకు సాగిపోయింది.\nమళ్ళీ దూరాన దుమ్ము లేచింది. కాని ఈసారి ఒక గుర్రం నురుగులు కక్షుతూ, ఎగరొప్పుతూ వచ్చింది. సింహం యువ రాజు దాన్ని ఆపి పేరూ, జాతీ, పారి పోతున్న కారణమూ అడిగింది.\n\" మహారాజా, మానవుడికి వెరిచి పారి పోతున్నాను.\" అన్నది గుర్రం.\n\" ఇంత పెద్ద జంతువువు, ఇంత బలం గల దానివి, మానవుడికి భయపడు తున్నావా ? నీ కన్న మానవుడికి బలం హెచ్చా?\" అని అడిగింది సింహం.\n\" లేకపోతేనేం, మహారాజా?. వాడు క్రూరుడు, ఉపాయశాలి. నాచేత ఇన్నాళ్లూ వెట్టిచాకిరీ చేయించుకున్నాడు. నా వీపున ఎక్కి కూచుని, నాకు కళ్ళెం తగిలించి, నన్ను కొరడాతో కొట్టి, రికాబు ములుకు లతో డొక్కలో పొడిచి వేలాది ఆమడలు సవారీ చేసి, ముసలిదాన్నయానని నన్ను చంపించి, నా చర్మం కాజేయజూస్తు న్నాడు!'' అన్నది గుర్రం. సింహం ఎంత ధైర్యం చెప్పినా వినక గుర్రం సాగి పోయింది.\nతరవాత ఆ దారిగుండా ఒక ఒంటె రొప్పుతూ పరిగెత్తుకుంటూ వచ్చింది. అది కూడా భయంకరుడైన మానవుడికి వెరిచే పారిపోతున్నది.\n\"మీమ్మల్ని అందర్నీ రక్షించే భారం నాది! అందుచేత పారిపోకు. ఇక్కడే ఉండు. నీ వెనకగా వస్తున్న మానవుణ్ణి ఏం చేస్తానో చూడు!\" అన్నది సింహం.\nకాని ఒంటె క్షమాపణ చెప్పుకుని మాన వుడి కంట పడకుండా ముందుకు సాగి పోయింది. మానవుణ్ణి చూసి పరిగెత్తే ఈ జంతువులకు తనలో ఆపాటి విశ్వాసం లేకపోవటం ఛూసి సింహం ఆశ్చర్య పడింది.\nమరి కాసేపట్లో ఒక ముసలి మనిషి అటుగా వచ్చాడు. వాడి నెత్తిన ఒక తట్టా, తట్టలో వడ్రంగపు పనిముట్లూ, తట్టమీద కొన్ని కొయ్యపలకలూ ఉన్నాయి. వాడు సింహాన్ని చూసి తట్టదించి సాష్టాంగ పడి. \" జయం, జయం, మహా రాజా ! వెయ్యేళ్ళు చల్లగా బతకాలి!'' అన్నాడు.\nశరీరమంతా ముడతలుపడిన ఆ జంతు వును చూసి సింహం విరగబడి నవ్వి, \" నీవు ఎవరు? నీది ఏ జాతి? నీవు కూడా మానవుడికి భయపడే వచ్చేస్తున్నావా?\" అని అడిగింది.\nబాతు వడ్రంగిని చూస్తూనే మూర్ఛ పోవటంవల్ల, వాడే మానవుడని సింహానికి చెప్పలేకపోయింది.\n\"మహారాజా, నేను వడ్రంగిని, వడ్రం గుల జాతివాణ్ణి ! ఏలినవారివద్ద మంత్రిగా ఉండే చిరుతపులి ఇల్లు కట్టిపెట్టమని కబురు పంపితే కట్టటానికి వెళు తున్నాను!'' అన్నాడు వడ్రంగి.\n\"ముందు మాకు కట్టకుండా మా మంత్రి చిరుతపులికి ఇల్లు ఎలా కడ తావు ? మా ఇల్లు కట్టి మరీ కదులు!\" అన్నది సింహం కోపంగా.\n\"ముందు చిరుతపులికి ఇల్లు కట్ట నివ్వండి, తరవాత తమకు పెద్ద భవంతి కడతాను!'' అన్నాడు వడ్రంగి తట్ట నెత్తిన ఎత్తుకుని పోబోతూ.\n\"వడ్రంగి జాతి జంతువా? నేనెవరో తెలుసా?\" అంటూ సింహం తన ముందు కాలి పంజా ఎత్తి విలాసంగా వడ్రంగి రొమ్ముమీద చిన్న తోపు తోసింది. వడ్రంగి ఆ చిన్న తోపుకే వెల్లకిలా పడ్డాడు. వాడి నెత్తిన ఉన్న తట్ట కిందపడి పనిముట్లు చప్పుడు చేశాయి.\n\"చిత్తం, మీరు కోరినట్టే చేస్తాను,\" అంటూ వడ్రంగి ఒక బోను చేసి అందులో సింహం దూరే కంత అమర్చాడు.\n\"లోపలికి వెళ్ళి చూడండి !'' అన్నాడు.\nసింహం లోపలికి వెళ్ళగానే వడ్రంగి బోను వాకిలి చప్పున మూసేసి, సింహాన్ని తమ నగరానికి పట్టుకుపోయేందుకు బయలుదేరాడు.\n\"ఏయ్, వడ్రంగీ ? ఏమిటీ పని ?\" అని సింహం లోపలినుంచి భీకరంగా అరిచింది.\n\" నేనే మానవుణ్ణి! నన్ను చూసి నువు పారిపోవలసింది!\" అంటూ వడ్రంగి పొట్టచెక్కలయ్యేలా నవ్వాడు.",
            "book_page_end": 50
        },
        {
            "title": "విష్ణు కథ",
            "book_page_start": 51,
            "pdf_page_start": 51,
            "pdf_page_end": 52,
            "author": "చందమామ బృందం",
            "genre": "పురాణ కథ",
            "moral": "విష్ణువు అవసరమైనప్పుడు ధర్మాన్ని నిలబెట్టడానికి అవతారాలు దాల్చుతాడు.",
            "keywords": [
                "విష్ణువు",
                "బలిచక్రవర్తి",
                "వామనావతారం",
                "పరశురాముడు",
                "సుదర్శనచక్రం"
            ],
            "characters": [
                "విష్ణువు",
                "బలిచక్రవర్తి",
                "రావణుడు",
                "కార్తవీర్యార్జునుడు",
                "సుదర్శన చక్రం",
                "పాంచజన్య శంఖం"
            ],
            "locations": [
                "సుతలలోకం",
                "పాతాళం",
                "లంక",
                "మహాబలిపురం",
                "కాంచీపురం"
            ],
            "content": "బలిచక్రవర్తి సుతలలోకానికి చేరుకొని పాతాళసామ్రాట్టుగా ప్రతినిత్యం విష్ణు పాదాలను అర్చిస్తూ ఉన్నాడు. దేవతలకు స్వర్గమూ, దేవేంద్రుడికి స్వర్గాధిపత్యమూ తిరిగిలభించాయి.\nబలి వుండే సుతలలోక ద్వారాన్ని వేత్ర దండాన్ని పట్టుకొని వామన రూపుడైన విష్ణువు కాపలా కాస్తుండగా, ఒకప్పుడు రావణుడు సుతలాన్ని జయించాలని వెళ్ళాడు. ఈ పొట్టివాడు నన్నేం చేయ గలడు అని ప్ర వేశించబోగా, విష్ణువు మహెూన్నత ప్రమాణానికి భయంకర రూపంతో పెరిగి కాలిగోటితో రావణు చిమ్మాడు. ఆ విసురుకు రావణుడు లంకలో సొమ్మసిల్లి పడ్డాడు.\nతాను సుభిక్షంగా పాలించిన భూమ్మీద పంటలూ అవీ ఎలా ఉన్నాయో పరివేక్షించ దానికి సంవత్సరానికొకసారి బలిచక్రవర్తి అదృశ్యంగా వస్తాడు. సస్యాలకు పుష్ఠినీ, జీర్ణకారిత్వాన్నీ, బలాన్నీ కలుగజేస్తాడు, కీటక, క్రిమి బాధలు లేకుండా కాపాడు తాడు. అతని రాకకు స్వాగతంగా దీపావళి పండగ అతి వైభవంగా జరుగుతుంది. మర్నాడు బలి పాడ్యమిగా బలిని పూజి స్తారు. వామనుడి త్రివిక్రమాకాశ విజ యానికి గుర్తుగా ఆనందంతో ఆకాశ దీపాన్ని పెడతారు.\nదక్షిణ మహాసముద్రంలో బలిచక్రవర్తి భూమ్మీదకు వచ్చే ద్వారంగా ఒక ద్వీపం ఏర్పడింది. అది బలిద్వీపంగా పేరొందింది.\nబలిచక్రవర్తి వంశీకులైన పల్లవచక్ర వర్తులు అతని పేరున మహాబలిపురాన్ని శిల్ప సంపదలతో నిర్మించారు. కాంచీ పురంలో ఉన్నతమైన త్రివిక్రమవామనా పతార శిల్పాన్ని నెలకొల్పారు.\nబలిచక్రవర్తి కీర్తి చిరస్థాయిగా నిలిచింది.\nబలిచక్రవర్తి పాలనలో అణిగి మణిగి ఉండిన క్షత్రియులు తలలెత్తి విజృం భించారు. బలంగల వాడిదే భూమి అయి పోయింది. రాజుల నిరంకుశ పాలనలో జనులు తల్లడిల్లిపోయారు.\nఅప్పుడు విష్ణువు దశావతారాల్లో ఆరోది అయిన పరశురామావతారం ఎత్తి అడ వుల్ని నరికినట్టుగా ఇరవై ఒక్కసార్లు క్షత్రియుల్ని గండ్రగొడ్డలితో నిర్మూలించి, ఎప్పుడు ఏది అవసరమో అది సాధించ డానికి అవతరిస్తూంటాడని నిరూపించాడు.\nనాటి ధరాతలాన్నేలే రాజులందరిలో మేటి, నాయకుడూ, సామ్రాట్టూ అయిన హైహయచక్రవర్తి కార్తవీర్యార్జునుడు సుదర్శనచక్రం అంశతో పుట్టాడు.\nఒకానొక సమయంలో విష్ణువు యోగ నిద్ర తీస్తూండగా శంఖచక్రాలు వాదు లాడుకున్నాయి.\n“సహస్రకిరణుడైన సూర్యు తరిణ బట్టిన రజంతో విశ్వకర్మ నన్ను రూపొం దించాడు. వెయ్యి కోణాలతో గిర్రున తిరుగుతూ అనేకమంది రాక్షసుల్ని నేనే కదా ఖండించింది! నన్ను ధరించి విష్ణువు 'చక్ర' అని ఖ్యాతి పొందాడు! నీకు వర్థి ధ్వని తప్పితే మరేదీ చేత కాదు!\" అని చక్రం పలికింది.\nపాంచజన్య శంఖం, \"ఔరా, చక్ర పురుషా! ఎంత పొగరుగా మాట్లాడావు ! భూమ్మీద పొగరుబోతైన రాజుగా పుట్టు! విష్ణువు మునికుమారుడై కట్టెలు కొట్టే గొడ్డలి మాత్రంతో, నీ పొగరు అంత మొందిస్తాడు!'' అని శాపం పలికింది.\nశాపం పొందిన చక్రపురుషుడు కార్త వీర్యార్జునుడై పుట్టి హైహయసామ్రాజ్యాన్ని",
            "book_page_end": 52
        },
        {
            "title": "దత్తాత్రేయ చరిత్ర",
            "book_page_start": 53,
            "pdf_page_start": 53,
            "pdf_page_end": 58,
            "author": "చందమామ బృందం",
            "genre": "పురాణ కథ",
            "moral": "పాతివ్రత్య మహిమ గొప్పది. పితృవాక్య పరిపాలన ముఖ్యం.",
            "keywords": [
                "దత్తాత్రేయుడు",
                "అనసూయ",
                "త్రిమూర్తులు",
                "పరశురాముడు",
                "పాతివ్రత్యం",
                "కార్తవీర్యార్జునుడు"
            ],
            "characters": [
                "దత్తాత్రేయుడు",
                "అత్రి మహర్షి",
                "అనసూయ",
                "బ్రహ్మ",
                "విష్ణువు",
                "మహేశ్వరుడు",
                "పరశురాముడు",
                "జమదగ్ని",
                "కార్తవీర్యార్జునుడు"
            ],
            "locations": [
                "అత్రి ఆశ్రమం",
                "హిమాలయాలు",
                "మాహిష్మతీ నగరం"
            ],
            "content": "అత్రిమహర్షి కుమారుడికోసం విష్ణువును తలంచుతూ గొప్ప తపస్సు చేశాడు.\nఇటు అటు బ్రహ్మ, మహేశ్వరులతో కలిసి విష్ణువు ప్రత్యక్షమై, “అత్రిమహర్షీ! నేను నీకు దత్తుడిని అయ్యాను! మేము ముగ్గురమూ ఒక్కటే కనుక త్రిమూర్తుల అంశలతో నేను నీకు కొడుకునౌతాను! దత్తాత్రేయుడిగా పిలువబడతాను!\" అని చెప్పి బ్రహ్మ మ హేశ్వర సహితంగా అంతర్థానమయ్యాడు.\nఆదే సమయంలో నారదుడు త్రిమూర్తుల అర్ధాంగులమని గర్విస్తూన్న సరస్వతి, లక్ష్మి, పార్వతుల ముందు అత్రిమహాముని భార్య అనసూయ పాతి వ్రత్య మహిమ సాటిలేనిదని సహేతుకంగా నిరూపించాడు. త్రిదేవీమూర్తులకు సాధ్యం కాని పనులు చేసింది ఆమె.\nఅనసూయ గంగను పీడిస్తున్న పాప పిశాచాలను నిర్మూలించింది.\nనారదుడిచ్చిన ఇనుప గుగ్గిళ్ళను కమ్మగా పచనం చేసి యిచ్చింది.\nసూర్యుణ్ణి ఉదయించకుండా చేసిన సుమతిని ఒప్పించి, సూర్యోదయమైతే చనిపోయిన ఆమె భర్తను అనసూయ తిరిగి బ్రతికించింది.\nదేవీమూర్తులు ముగ్గురికీ అనసూయపై పట్టరాని ఈర్ష్యపుట్టింది. భర్తలు రాగానే అనసూయను భంగపుచ్చి రమ్మని పంపారు.\nబ్రహ్మ విష్ణు మహేశ్వరులు యతీశ్వ రులలో అలంకారాలు కలిసిన ఆశ్రమానికి అతిథు లుగా వెళ్ళి భవతీభిక్షాందేహి అని నిల బడ్డారు.\nఅప్పటికింకా అత్రిమహాముని తపస్సు ముగించి ఆశ్రమానికి చేరలేదు. అతిథి సత్కార బాధ్యతలన్నీ అనసూయ మీదనే పెట్టి వెళ్ళాడు.\nఅనసూయాదేవి అతిథులుగా యతి రూపులై వచ్చిన త్రిమూర్తులకు అతిథి మర్యాదలు జరిపి భోజనానికి కూర్చో మన్నది.\nఅప్పుడు కపటయతులు ముగ్గురూ 'ఏక కంఠంతో, “ఓ సాధ్వీ! మా కొక విడువ రాని నియమమున్నది అది అది..\" అని నసుగుతూ “నీవు నగ్నంగా వడ్డిస్తేనే గాని తినేదిలేదు !\" అని అన్నారు.\nఅనసూయ, ‘“అలాగా! సరే!'' అంటూ వారిమీద నీళ్ళు చిలకరించింది. ముగ్గురు అతిథులూ ముద్దులొలికే ముగ్గురు పసి పాపలైపోయారు.\nఅనసూయకు మాతృత్వం పొంగి వచ్చింది. పసివాళ్ళకు పాలబువ్వ మెత్తగా కలిపి తినిపించింది. ఒడిలో చేర్చుకొని లాలించి పాలిచ్చింది. త్రిమూర్తు లు పసిపాపలై అనసూయ ఒడిలో కమ్మగా నిద్రలోకి జారిపోయారు.\nఅనసూయ ముగ్గుర్నీ ఉయ్యాలతొట్టిలో పరుండబెట్టి. \"ముజ్జగాలేలే ముమ్మూర్తులు నా పాపలైనారు. అదృష్టం అంటే నాదే! బ్రహ్మాండమే వీళ్ళకు ఉయ్యాలతొట్టి; నాలుగు వేదాలే గొలుసులు, ఓంకార ప్రణవనాదమే జోలపాట!\" అంటూ తియ్యగా జోలపాడింది.\nఅప్పుడే ఆశ్రమంలోకి ఒక తెల్లని లేగ ఎద్దు ప్రవేశించి ద్వారం ముందు నిల బడి తలాడిస్తూ మువ్వల సవ్వడి చేసింది.\nపెద్ద గరుడపక్షి రెక్కలల్లార్చుతూ ఆశ్రమం మీద తిరగసాగింది.\nఒక రాజహంస వికసిత పద్మాన్ని కరుచుకొని ఎగురుతూ వచ్చి గుమ్మం ముందు వాలింది.\nముద్దోచ్చే నాలుగు రంగుల కుక్క పిల్లలు తోక లాడిస్తూ ఇంట్లోకి చొర బడ్డాయి. వాటికి తోడు ఒక నాగుపడగ విప్పి ఆడుతూ వచ్చింది.\nఅంతలో మాహతి వీణపై నీలాంబరి రాగాన్ని పలికిస్తూ నారదుడూ, అతని వెనుక లక్ష్మి, సరస్వతి, పార్వతి వచ్చారు.\nనారదుడు అనసూయతో, ''అమ్మా. ఈ ముగ్గురమ్మల భర్తలకు చెందిన ప్రాణులు గుమ్మంలో కనిపిస్తూంటే. వాళ్ళిక్కడే ఉంటారని ఇలా వచ్చారు. ఇప్పటికే భర్తల ఎడ బాటు వల్ల విరహంతో తల్లడిల్లిపోతున్నారు. వారి భర్తల్ని వారి కప్పించు!'' అన్నాడు.\nఅనసూయ ముగ్గురమ్మలకూ నమస్క రించి సవినయంగా. \"తల్లులూ! ఆ ఊయలలో పనివారే మీ వారైతే తీసు కెళ్ళండమ్మా!\" అన్నది.\nదేవీమూర్తులు ముగ్గురూ నివ్వెరబోయి చూశారు. పసివారు ముగ్గురూ ఒక్కలాగే ఉన్నారు. ఒకటిగా నిద్రపోతున్నారు. లక్ష్మి పార్వతి సరస్వతులు తట పటా యిస్తూంటే, నారదుడు, \"ఎవరి భర్తని వారు ఎరక్కపోవడమేమిటి? సిగ్గుపడ కండమ్మా. త్వరగా తీసుకోండమ్మా!\" అంటూ తొందరచేయగా, ఒక్కొక్కరొక పిల్లవాణ్ణి తీసుకున్నారు.\nపిల్లవాళ్ళు ముగ్గురూ ఒక్కసారిగా త్రిమూర్తులుగా నిలబడ్డారు. సరస్వతి శివుణ్ణి, లక్ష్మి బ్రహ్మను. పార్వతి విష్ణు వును తీసుకున్నట్లు అప్పుడు తెలిసింది.\nముగ్గురమ్మలూ సిగ్గుపడుతూ దూరంగా వెళ్ళి నిల్చున్నారు. అప్పుడు బ్రహ్మ విష్ణు మహేశ్వరులు వరసగా కలిసిపోయే లాగ అంటిపెట్టుకొని నిల్చున్నారు.\nఅదేసమయానికి అత్రి ఇంటికి చేరు కున్నాడు. తన ఇంట త్రిమూర్తులను చూసి చేతులు జోడిస్తున్నంతలో, బ్రహ్మ విష్ణుమహేశ్వరులు క లిసి పోయి, ఒకే ఒక మూర్తిగా దత్తాత్రేయుడు రూపొందాడు.\nమధ్య విష్ణువు, ఇటు అటు బ్రహ్మ మహేశ్వరుల ముఖాలతో, ఆరు చేతులతో శంఖ, చక్ర, గదా పద్మాలు, త్రిశూలం కమండలంతో, భుజాన వ్రేలాడే జోలెలో భిక్షాపాత్రతో, త్రిమూర్తుల సమ్మేళన మూర్తిగా విష్ణువు దత్తాత్రేయావతారంతో అత్రి, అనసూయల కుమారుడైనాడు.\nనారదుడు నాదనామక్రియా రాగంతో వీణమ్రోగిస్తూ దత్తాత్రేయుణ్ణి స్తుతించాడు. శివుని వాహనమైన నంది దూడ ఎద్దుగా అతని వెనుక ఉంటుంది. నాలుగు వేదాలు నాలుగు కుక్కలరూపుతో వెంట ఉంటాయి. సర్పము, గ్రద్ద, హంస పరి సరాల్లో అనుసరిస్తూంటాయి. దత్తా త్రేయుడు మహర్షిగా సదా వనాల్లో తిరు గుతూ ఏకాంతంగా ఆత్మానుసంధానంలో ఉంటాడు. అనేక దివ్యశక్తులను, సిద్ధు లను ప్రసాదించే దత్తాత్రేయుణ్ణి మునులు, సిద్ధులు, జ్ఞానులు సదా ఆరాధిస్తూంటారు. హైహయ రాజవంశానికి ఆరాధ్యదైవంగా పూజింపబడ్డాడు.\nకార్తవీర్యార్జునుడు దత్తాత్రేయుణ్ణి అర్చించి మహాబలసంపన్నుడై, సైన్యాలతో విజయయాత్ర బయలుదేరాడు.\nజమదగ్ని మహర్షి కుమాళ్ళలో రాముడు చివరివాడు. ఎప్పుడూ గొడ్డలి పట్టి తిరుగుతూ ఆశ్రమాలూ, జనపదాలూ నిర్మించడానికీ, భూమిని సాగుచేయ డానికి అనుకూలంగా అరణ్యాలు నరుకు తూండడమే అతని పని. హిమాలయాల్లో తపస్సు చేసి శివుణ్ణి మెప్పించాడు. శివుడు అతనికి గొప్ప ప్రభావంగల పరశువును ప్రసాదించాడు. ఆ గొడ్డలిని ధరించి పరశురాముడు అని పేరుపొందాడు. భృగు సంతతి వాడవడం వల్ల భార్గవరాముడు అని కూడా పిలువబడ్డాడు.\nఒకప్పుడు పరశురాముడి తల్లి రేణుకా దేవి నదికి వెళ్ళి ఎంతసేపటికీ రాలేదు.\nజమదగ్ని దివ్యదృష్టితో భార్య ఏం చేస్తూందో చూశాడు. చిత్రరథుడనే గంధర్వుడు అప్సరసలతో జలక్రీడ చేస్తూంటే, రేణుక ఆ విలాసాన్ని మైమరచి చూస్తూ ఉండిపోయింది: జమదగ్నికి కోపం వచ్చింది.\nభార్య వచ్చాక కుమాళ్ళను పిలిచి తల్లి తల నరకమన్నాడు. పరశురాముని అన్నలు అంత పని చేయలేక పోయారు. అడవి నుంచి వచ్చిన పరశురాముడితో జమదగ్ని, \" నీ అన్నల తలలనూ, మీ అమ్మ తలనూ నరుకు!\" అని అన్నాడు.\nపరశురాముడు 'మారాడకుండా తండ్రి ఆజ్ఞను శిరసావహించి, ఒక వేటున అన్నలనూ, తల్లినీ తెగటార్చాడు.\nజమదగ్ని పరశురాముణ్ణి మెచ్చుకొని ఏం కావాలో కోరుకోమన్నాడు.\n\"అన్నల్నీ, అమ్మనూ బ్రతికించు!\" అన్నాడు పరశురాముడు.\nజమదగ్ని అలాగే వాళ్ళను బ్రతికిం చాడు. తన తపోమహిమ పట్ల పరశు రాముడుకి గల విశ్వాసానికీ, సూక్ష్మబుద్ధికీ జమదగ్ని సంతసించి, ''పరశురామా! నీవు కారణజన్ముడివి, చిరంజీవిగా ఉంటావు!\" అని ఆశీర్వదించాడు.\nకార్తవీర్యార్జునుడు విజయయాత్ర ముగించి తన రాజధాని మాహిష్మతీ నగరానికి వెళ్తున్న దారిలో, జమదగ్ని ఆశ్రమం తగిలింది. అప్పుడు రాజూ, పరి వారమూ, సైన్యాలూ ఆకలితో ఉన్నారు. జమదగ్ని కామధేనువు అంశగల తన హెూమధేనువు మూలంగా వారందరికీ గొప్ప విందుచేశాడు. ఆ ఆవు ఏది కావలిస్తే అది ఎంత మందికైనా యిస్తుంది. కార్త వీర్యుడు అలాంటిది తన దగ్గర ఉంటే. సైన్యాలకు తిండి సమస్య లేకుండా అన్ని విధాలా ఉపకరించుకో వచ్చుననే దురాశతో సైనికులకు ఆవును మాహిష్మతీ నగరానికి తోలుకురమ్మని ఆజ్ఞా పించాడు. అడ్డు వచ్చిన జమదగ్నిని ముష్కరులైన సైనికులు నేలకు త్రోసి ఆవును యీడ్చుకెళ్ళారు.",
            "book_page_end": 58
        },
        {
            "title": "కంకాలమ్మ",
            "book_page_start": 59,
            "pdf_page_start": 59,
            "pdf_page_end": 63,
            "author": "వి. సుందరరావు",
            "genre": "జానపద కథ",
            "moral": "తెలివి, ఉపాయం అసాధ్యాలను కూడా సుసాధ్యం చేస్తాయి.",
            "keywords": [
                "కంకాలమ్మ",
                "రాక్షసుడు",
                "గొర్రెలకాపరి",
                "ఉపాయం",
                "రాజకుమార్తె"
            ],
            "characters": [
                "కంకాలమ్మ",
                "రాక్షసుడు",
                "బ్రహ్మరాక్షసుడు",
                "గొర్రెలకాపరి",
                "రాజకుమార్తె"
            ],
            "locations": [
                "పాతాళం",
                "చెరువు",
                "కోట",
                "నగరం"
            ],
            "content": "అనగనగా ఒక పూర్వకాలంనాటి కంకాలమ్మ అనే మంత్రశక్తి ఉండేది. ఆ మంత్రశక్తి కుక్కలనూ మేకలనూ మేకపాలుగానూ, మనుషు లను మాంసాలుగానూ మార్చి వేస్తుందని అందరూ అనుకునేవారు. అలాంటి మంత్ర శక్తికి భయపడి మాంత్రికులూ, మంత్ర సాను లతో మంత్రాలు, రోజూ ఆరాధిస్తుండేవని వారు.\nఈ సంగతి పాతాళంలో వున్న ఒక రాక్షసుడికి తెలిసింది. \"అటువంటి విప రీతపు తంత్రశక్తి ఉండి, పాతాళలోకంలోని మాంత్రికులూ, రాక్షసుల రక్తం ఎంత రుచిగా ఉంటుందో కదా!\" అనుకున్నాడు. వాడు ఇందుకోసం దానిని తన నివాసమైన పాతా ళానికి తీసుకుపోవాలని నిర్ణయించాడు.\nఒకనాడు వాడు ఒక అందమైన రాజ కుమారుని వేషంలో కొద్ది కాలంపాటు కంకాలమ్మ దగ్గరికి వచ్చాడు.\n\"కంకాలమ్మా! కంకాలమ్మా! నిన్ను గురించి లోకంలో అందరూ ఎంతో అబ్బు రంగా చెప్పుకోగా విన్నాను. నీ అంద చందాలను చూసి నేను నిన్ను పెళ్ళాడా లనుకుంటున్నాను. మరీ, ఏమంటావూ?\" అని అడిగాడు.\nఆ మాటలు వింటూనే, కంకాలమ్మ తన తోసేసేవాడు, హింసించేవాడు అంటూ పెద్ద నవ్వు నవ్వింది.\n\"అయితే, నీ ఉద్దేశం బాగానే వుంది. కాని నన్ను నువ్వు మీ వీపున తీసుకుని పోగలవా?\" అని అడిగింది కంకాలమ్మ.\n\"దానికేముంది? నా వీపుమీద ఎక్కు. ఇప్పుడు నీవు ఎంత బరువైనా సరే, నేను కంకాలమ్మను మోసుకుని పోతాను,\" అన్నాడు.\n\"సరే! కానీ.....\" అంది కంకాలమ్మ, లేచి నిలబడతూ.\nకంకాలమ్మని రాక్షసుడు వీపుమీదికి ఎక్కించుకున్నాడు. తరవాత ఒక్క మూడడుగులు వేశాడు. భూమిని ఒక్క తన్ను తన్నాడు. భూమి బద్దలై, పాతాళా నికి దోవ కనబడింది.\nరాక్షసుడు పాతాళానికి దారితీశాడు. ఐతే, ఎంత ప్రయత్నించినా. ఎన్నాళ్ళు నడిచినా, కంకాలమ్మను కింద దింప టానికి గానీ, పడ వేయటానికి గానీ, వాడికి శక్యమయింది కాదు.\nదాంతో ఆ రాక్షసుడి ఆశలన్నీ తల కిందులైనాయి. మోయలేక ప్రాణం విసు గెత్తుతున్నది. ''ఈ పిశాచం వదిలిపోతే చాలురా బాబూ!\" అనుకున్నాడు.\nవాడు పోయి పోయి, బహ్మరాక్షసుడితో మొర పెట్టుకున్నాడు. “ప్రభూ! ఈ దిక్కు మాలిన కంకాలిని, ఎంతో కాలంగా మోస్తు న్నాను. ఇది, నావీపుమీది నుంచి దిగిపోయే ఉపాయం చెప్పండి!'' అంటూ.\n“ఈపాటిదానికే భయపడిపోతున్నావా? అలా భయపడటం మన జాతికే తల వంపు. ఇంతకూ ఇందులో ఏముంది? ఎక్కడి నుంచి తీసుకువచ్చావో, దీన్ని అక్కడే విడిచెయ్యి,\" అంటూ, బ్రహ్మ రాక్షసుడు రహస్యంగా సలహా చెప్పాడు.\nకంకాలమ్మ పీడ వదుల్చుకోవటానికి రాక్షసుడు తిరుగు ముఖం పట్టి వెళుతూ వుంటే, దారిలో ఒక గొర్రెల కాపరి కనబడి నవ్వుతూ \"బలే! ఈ గాడిద బరువు ఎన్నాళ్ళనించి మోస్తున్నావయ్యా.\" అన్నాడు వెటకారంగా.\nరాక్షసుడు తుళ్ళిపడి, “వీడెవడో దేవాం తకుడులాగా వున్నాడు. నేను ఈ ముసలి దాన్ని ఇన్నాళ్ళనుంచీ మోసుకు తిరుగు తున్నానని వీడికెలా తెలిసిందో!\" అని అనుకుని \"బాబ్బాబు! నాకీ కాస్త ఉప కారం చేసి పెడుదూ!\" అంటూ, తన బాధ బయటపెట్టాడు.\n“దానికేముంది? ఇప్పుడే నా వీపు మీదికి ఎక్కించవయ్యా!\" అన్నాడు కాపరి ఉత్సాహంగా.\n“బ్రతుకు జీవుడా!” అనుకుని, ముసలి కంకాలిని వాడి వీపు మీదికి ఎక్కించాడు రాక్షసుడు. వెంటనే గొర్రెలకాపరి దక్షిణ దిక్కుగా పరుగెత్త నారంభించాడు.\n\"ఆ ముసలిది వదిలేదేమిటి. యింక వాడు తిరిగి వచ్చేదేమిటి! \" అనుకుని రాక్షసుడు గొర్రెలమందను మళ్ళించుకు పోబోయాడు.\nరెండడుగులు వేశాడో లేదో, గొర్రెల కాపరి ఎదుట సిద్ధమయ్యాడు.\n\" ఏం మావా? ముసలిదాన్ని నాకు వప్పగించేసి, నా గొర్రెల మందను మళ్ళిం చుకపోదా మనుకుంటున్నావా?\" అన్నాడు మళ్ళీ నవ్వుతూ కాపరి.\nఆ మాట వినిపించుకోనట్టుగా నటిస్తూ, రాక్షసుడు, ‘\" ఐతే ఆ పిశాచిని ఎలా వదుల్చుకున్నావురా!\" అని అడిగాడు.\n“దానికేముంది! ఈ పక్కనే దిక్కు మాలిన వాళ్ళు పడిచచ్చే చెరువొకటి ఉంది. దాంట్లో పడవేసి వచ్చా. అది నా గొంగళి పట్టి ఎంతకూ వొదిలిందేకాదు. పోతే పోయిందని, ఆ గొంగళి కూడా చెరువులోనే వదిలేసి వచ్చా!\" అన్నాడు గొర్రెల కాపరి.\nవాడు చేసిన ఉపకారానికి సంతో షిస్తూ, రాక్షసుడు వానితో \"అబ్బాయీ! నువ్వు ఒక పనిచెయ్యి. నేను ఈ దేశపు రాజుగారి కూతురుని ఆవహిస్తాను. ఆ అమ్మాయికి మాటా మంతీ, చూపూ చేతా లేకుండా చేస్తాను. ఇవాళకు ముప్పయ్యొ కటో రోజున వచ్చి, నువ్వు రాకుమార్తె చెవిలో, \" నేను గొర్రెలకాపరిని, పిల్లా!\" అను. నేనామెను వదిలేసిపోతా. ఆమీద మరి, నీకు పట్టబోయే సిరి ఎటువంటిదో నీవే ఆలోచించుకో!'' అని చెప్పాడు.\nసరేనని వాడు బయల్దేరాడు. పట్నం వెళ్ళేటప్పటికి ఎక్కడ చూసినా ఇదే గొడవ. “రాజకుమారికి మాట పడి పోయి నెల అయింది. బాగు చేసిన వాళ్ళకి అర్ధరాజ్యమూ, పిల్లనూ ఇచ్చి పెళ్ళిచేస్తారట!\" అని.\nగొర్రెలకాపరి కోటవద్దకు వెళ్లేటప్పటికే అనేకమంది రాజ వైద్యులూ, భూత వైద్యులూ, పెదవివిరిచి బయటకు వచ్చేస్తున్నారు. వాడి వేషం చూసి, అందరూ అసహ్యించుకున్నా, వైద్యుని హెూదాలో రావటంచేత లోపలికి వెళ్ళనీ యక తప్పిందికాదు.\nవాడు దర్జాగా, ఠీవిగా, ధైర్యంగా వెళ్ళాడు. మంత్రాలూ, తంత్రాలూ అట్ట హాసం చేశాడు. చివరకు రాక్ష సుడు చెప్పిన తిరుమంత్రం రాకుమారి చెవిలో చెప్పాడు.\nఆమెను ఆవహించిన రాక్షసుడు రాకు మా ర్తెను వదిలేస్తూ కాపరిని, \"ఇదిగో, ఇదే ఆఖరుసారి! ఇటువంటి వైద్యం మరెవ్వరి కైనా చేశావంటే, నీ పుర్రె పగులుతుంది సుమా, జాగ్రత్త!'' అని హెచ్చరించి మరీ వెళ్ళాడు.\nరాజకుమార్తె వెంటనే లేచి కూర్చుని, కిల కిల నవ్వటానికి ప్రారంభించింది. కోటలో మంగళ వాద్యాలు మోగినాయి. గొర్రెలకాపరి ఆ రాజ్యానికి రాజయ్యాడు. ఐతే, కథ మాత్రం అప్పుడే కంచికి పోలేదు.\nరాక్షసుడు తన అలవాటు ప్రకారం పోయి ఇంకొక పొరుగు రాజు కూతురును పట్టి ఇలాగే పీడింప సాగాడు. ఆమెకు కూడా మాటా మంతీ, చూపూ చేతా లేకుండా పోయినై.\nఆ మహారాజు ఎన్నో వైద్యాలు చేయించి, మంత్రాలు వేయించాడు. లాభం లేక పోయింది. చివరకు గొర్రెల కాపరి రాజు గారి పూర్వకథ విని. ఆయనకు రమ్మని కబురు చేశాడు.\nకబురు అందగానే వాడికి కంగారు పుట్టింది. ఆ రాజకుమారిని వదిలిపోతూ, చిట్ట చివర రాక్షసుడు చెప్పిన మాటలు జ్ఞాపకానికి వచ్చినై.\nవాడు పొరుగు రాజుతో, \" అయ్యా ! నేను మాంత్రికుణ్ణి కాదు, తాంత్రికుణ్ణి కాదు. వైద్యుణ్ణి అసలే కాను. ఏదో వర ప్రసాదం వల్ల ఆ రాజకుమారిని త్వరగా బాగుచేయగలిగాను. ఆ మంత్రప్రతిమ అంతటితో పోయింది. కనక, నా వల్ల ఏమీ కాదు,\" అని వినయంగా సమా ధానం చెప్పాడు.\nఈ మాటలు వినిపించుకోకుండానే, \"మా కోరిక నెరవేర్చే నరకపు, లేకుంటే యిచ్చిన ధనం, బహుమతులు, వేరే నగరం ఇచ్చి పెళ్ళిచేయమంటాం.\n\"సరే, ఏమిస్తే కానీ, చూద్దాం,\" అని బయల్దేరాడు.\nకోటలోకి వెళ్ళాడు. ముసలివాడిగానే లోపలికి వెళ్ళి, రాకుమారి చెవిలో \" నేను గొర్రెలకాపరిని, పిల్లా!\" అని చెప్పాడు.\nరాకుమారి లేచి కూర్చుంది.\nఈ విధంగా, అదృష్టవంతుడైన గొర్రెల కాపరి ఇప్పుడు ఇద్దరు రాణులకు భర్త అయినాడు!",
            "book_page_end": 63
        }
    ],
    "statistics": {
        "total_stories": 13,
        "author_counts": {
            "ఎన్. సుందరరావు": 1,
            "చందమామ బృందం": 7,
            "ఉ. సుశీలకుమారి": 1,
            "వి. రామరాజు": 1,
            "పి. పద్మరాజు": 1,
            "వై. సోమసుందరం": 1,
            "వి. సుందరరావు": 1
        },
        "genre_counts": {
            "నీతి కథ": 2,
            "సాహస కథ": 1,
            "బేతాళ కథ": 1,
            "విచిత్ర కథ": 1,
            "హాస్యం": 2,
            "జాతక కథ": 1,
            "చరిత్ర": 1,
            "జానపద కథ": 2,
            "పురాణ కథ": 2
        }
    }
}