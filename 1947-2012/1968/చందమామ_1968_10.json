{
    "book_id": "చందమామ_1968_10",
    "stories": [
        {
            "title": "భారత చరిత్ర - 85. రణ్‌జీత్ సింగ్",
            "book_page_start": 16,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "చారిత్రక అంశాలను తెలుసుకోవడం. (Understanding historical elements.)",
            "keywords": [
                "రణ్‌జీత్ సింగ్",
                "సిక్కు రాజ్యం",
                "బ్రిటిష్ సామ్రాజ్యం",
                "పంజాబు",
                "చరిత్ర"
            ],
            "characters": [
                "రణ్‌జీత్ సింగ్",
                "మాహాసింగ్",
                "జమాన్షా",
                "షా మజా",
                "నెపోలియన్"
            ],
            "locations": [
                "పంజాబు",
                "లాహెూరు",
                "సట్లెజ్",
                "జమున",
                "అమృతసర్",
                "కాశ్మీరు",
                "సింధు లోయ"
            ],
            "content": "ఒకప్పుడు మొగలుల చేత దెబ్బతిన్న వారిలో పెంపొందించినవాడు రణ్ణత్సింగ్. సిక్కులు, మొగలుల బలం సడలే సమ\nయానికి తిరిగి తమ శక్తులను కూడగట్టు\nకుని, 1773 నాటికి తమ రాజ్యాన్ని\nప్రతిష్ఠించుకున్నారు. అది తూర్పున షాహ్\nరాన్పుర్ నుంచి పడమట ఆటోక్ దాకానూ,\nదక్షిణాన ముల్తాన్ నుంచి, ఉత్తరాన కంగ్రా,\nజమ్మూల దాకానూ విస్తరించి ఉండేది. అది\nపన్నెండు సంయుక్త రాజ్యాలుగా ఉండేది.\nఅయితే సిక్కులకు శత్రుబాధ లేకుండా\nపోయేసరికి వారి మధ్య ఐకమత్యం సన్న\nగిల్లి, అంతః కలహాలు బయలుదేరాయి.\nఒక వంక భారతదేశం బ్రిటిషువారి అధీనం\nలోకి వస్తూ ఉంటే సిక్కునాయకులు రాజస\nసంస్కృతిని అవలంబించి ఐకమత్యాన్ని\nకోల్పోసాగారు.\nఈ దశలో సిక్కుల రాజసాన్ని వదల\nగొట్టి, జాతీయ భావాలనూ, ఐక్యతనూ\nఇతను 1780 నవంబరు 2న జన్మించాడు.\nఇతని తండ్రి మాహాసింగ్ సుకేర్చకియా\nరాష్ట్రానికి నాయకుడు. 1793లో కాబూలు\nలోని జమాన్షా భారతదేశంపై దండ\nయాత్రలు ప్రారంభించేనాటికి రణిత్సింగ్\nపదమూడేళ్ళ పసివాడు. 1798 దాకా\nసాగిన ఈ దాడులలో అతను జమాన్ షాకు\nఎంతగానో సహకరించాడు. అందుకు ప్రతి\nఫలంగా జమాన్ షా రణ్ణిత్సింగును, అతని\n19వ ఏటనే లాహెూరుకు గవర్నరుగా\nనియమించి, రాజా అనే బిరుదు ఇచ్చాడు.\nఅది మొదలు రణోత్సంగ్ అప్రతిహత\nమైన రణకౌశలం ప్రదర్శిస్తూ, పంజాబులో\nఆఫ్ఘనులకు తావు లేకుండా చేశాడు;\nబలమైన సిక్కు జాతీయరాజ్యం వ్యవస్థా\nపించాడు. అంతేగాక చెల్లాచెదురుగా వున్న\nసిక్కులను ఒకే రాజకీయవ్యవస్థ కిందికి\nతీసుకురావటానికి అతను చాలా కృషి\nచేశాడు. ఇందుకొరకై సట్లెజ్, జమునల\nమధ్య ఉన్న సిక్కు రాజ్యా లన్నిటినీ\nఅతను తన అధీనంలోకి తెచ్చుకోవలసి\nఉండెను. అవి మహారాష్ట్రుల రక్షణకిందా,\nదరిమిలా బ్రిటిషువారి రక్షణకిందా ఉంటూ\nవచ్చాయి. దీనికి తోడు సిక్కునాయకుల\nమధ్య తీరని అంతఃకలహాలుండేవి.\nచివరకు ఇవే రణీత్కు తోడ్పడ్డాయి.\nఎందుకంటే అక్కడి సిక్కునాయకులలో\nకొందరు అతని సహాయం అర్థించారు. ఇది\nఆసరాగా తీసుకుని అతను సట్లెజ్దార\nరాజ్యాల మీదికి దాడులు చేసి, 1806,\n1807 లలో లూధియానాను ఆక్రమించాడు.\nరణిత్ విజృంభణ సహించలేని సిక్కునాయ\nకులు 1808 మార్చిలో, ఢిల్లీలోని బ్రిటిష\nరెసిడెంటుతో మొర పెట్టుకున్నారు.\nరణిత్ బలవంతుడు కావటం బ్రిటిషు\nవారికీ ఇష్టంలేదు. కాని భారతదేశపు\nవాయువ్య సరిహద్దున ఉన్న బలవంతుడితో\nవిరోధం తెచ్చుకోవటం వల్ల తమకు నష్టం\nకలుగుతుందనీ, తురుష్కులనూ, పర్షియను\nలనూ కలుపుకుని ఫ్రెంచివారు యుద్ధానికి\nవస్తారనీ భయపడి, బ్రిటిషువారు రణ్ణత్\nసింగుతో ఒక సహకార సంధి ప్రతిపాదిం\nచారు. ఫ్రెంచివారికి విరుద్ధంగా రజ్జిత్\nసహాయం పొందటమే గాక, అతను యుద్ధం\nద్వారా పురోగమించకుండా ఈ సంధి ద్వారా\nనిలుపు చేయాలని బ్రిటిషువారి ఉద్దేశం.\nబ్రిటిషువారికి తన సహాయం లేకుండా\nజరగదని రజ్జిత్ గ్రహించాడు. సిక్కు\nరాజ్యా లన్నిటికీ తానే అధిపతినని గుర్తించి\nనట్టయితే సంధికి ఒప్పుకుంటానని అతను\nబ్రిటిష్రాయబారికి తెలిపాడు. కాని అంత\nలోనే, నెపోలియన్ భారతదేశంపై దండ\nయాత్ర చేసే భయం తొలిగిపోయింది.\nఇక బ్రిటిషువారికి రణిత్ మైత్రితో\nఅవసరం లేకపోయింది. అతని రాజ్యం\nసట్లెజ్కి తూర్పుగా విస్తరించరాదని వారు\nతీర్మానించుకుని, ఒక బ్రిటిషుబలాన్ని\nపంపారు. రణ్ణత్ బ్రిటిషువారితో యుద్ధం\nచెయ్యదలచక, 1809 ఏప్రిలు 25 న\nఅమృతసర్లో వారితో సంధి చేసుకున్నాడు.\nదాని ఫలితంగా అతను సట్లెజ్కి తూర్పుగా\nతాను గెలిచిన భూభాగ మంతా వదులుకో\nవలసి వచ్చింది. బ్రిటిష్ సామ్రాజ్యం\nజమునాతీరం నుంచి, సట్లెజ్ ఎడమతీరం\nదాకా విస్తరించింది.\nరణిత్ తన రాజ్యాన్ని తూర్పుగా విస్త\nరించుకునే ప్రయత్నానికి స్వస్తి చెప్పి,\nఉత్తర, పశ్చిమోత్తర, పశ్చిమదేశాల పైకి\nవిజృంభించాడు.. 1809 - 1811 మధ్య\nఅతను గూర్ఖాలను జయించి, కంగ్రా జిల్లా\nవశపరుచుకున్నాడు; 1813 లో ఆఫ్ఘను\nలను ఘోరంగా ఓడించి, అటోకును వశ\nపరుచుకుని, ఆఫ్ఘను రాజైన షా మజా\nనుంచి జగత్ప్రసిద్ధమైన కోహినూర్ వజ్రాన్ని\nపుచ్చుకున్నాడు. ముల్తాన్ 1818 లోనూ,\nకాశ్మీరు 1819 లోనూ రణ్ణత్ వశ\nమయాయి. 1823 లో పెషావరు అతని\nఆధీనమయింది. 1824 నాటికి సింధు\nలోయలో చాలా భాగం రణ్ణత్ కిందికి\nవచ్చేసింది.\nరష్యనులు దాడిచేస్తారని శంకించి,\nరణిత్ రాజ్యాన్ని దాడికి అడ్డం పెట్టుకునే\nఉద్దేశంతో బ్రిటిషువారు రణ్ణత్సింగుతో\n1831 లో తిరిగి సంధి ఒప్పందం చేసు\nకున్నారు. అయితే ఇది రణ్ణత్కు ప్రతిబంధ\nకమే అయింది. దీని మూలాన, రజ్జిత్\nఆఫ్ ఘనులను జయించకుండానూ, సింధు\nదేశాన్ని తన రాజ్యంలో చేర్చుకోకుండానూ\nవారు అడ్డపడగలిగారు. అయినప్పటికీ\nరణ్ణత్ ఒక బలమైన రాజ్యాన్ని నిర్మించు\nకుని, దానికి ప్రతిష్ఠ సమకూర్చుకోగలిగాడు.\nఅతను తన 59 వ ఏట, 1839 జూను\n27 న మరణించాడు,",
            "book_page_end": 18
        },
        {
            "title": "మూలికా రహస్యం",
            "book_page_start": 19,
            "pdf_page_start": 19,
            "pdf_page_end": 22,
            "author": "జి. జగన్నాధరావు",
            "genre": "నీతి కథ",
            "moral": "నిజమైన శ్రమ, ఓర్పు మరియు చిత్తశుద్ధి మాత్రమే సంపదకు మార్గాలు. కష్టపడి పనిచేయకుండా అడ్డదారులు (రసవిద్య వంటివి) కోరుకోవడం వ్యర్థం.",
            "keywords": [
                "రసవిద్య",
                "బంగారం",
                "అరటి తోట",
                "శ్రమ",
                "ఓర్పు",
                "గుణపాఠం"
            ],
            "characters": [
                "మాధవుడు",
                "మాధవుడి భార్య",
                "మాధవుడి మామగారు"
            ],
            "locations": [
                "కపశానగరం",
                "తోట"
            ],
            "content": "కొంతకాలం క్రితం కపశానగరంలో\nమాధవు డనే సంపన్ను దుండేవాడు. అతని\nఅత్తవారు కూడా ధనికులు. అందుచేత\nఅతను కాలిమీదకాలు వేసుకుని, సుఖంగా\nఎంతకాలమైనా జీవించటానికి అవకాశం\nవున్నది. కాని మాధవుడు అలా తినికూర్చునే\nఘటంకాదు. అతనికి రసవిద్య సాధించా\nలన్న కోరిక చాలా బలంగా ఉండేది.\nరాగిని బంగారంగా మార్చటానికి అతను\nఎన్నో ప్రయోగాలు చేసి, తనకున్న దంతా\nఖర్చుపెట్టేసి, చివరకు నిరుపేద దశకు\nచేరుకున్నాడు.\nమాధవుడి భార్య చాలా వివేకం గల\nమనిషి. నిక్షేపంగా అనుభవించ దగిన ఆస్తిని\nతన భర్త బంగారం మీది వ్యామోహంతో,\nసాంతం తగలేస్తాడని ఆమె ముందే\nగ్రహించి, గృహనిర్వహణలో ఎంతోశ్రద్ధ\nచూపింది. కాని ఆమె శ్రద్ధ అంతా\nబూడిదలో పోసిన నెయ్యివతు అయింది.\nఇతరుల మాదిరిగా తన భర్త ఏ వ్యాపా\nరమో చేసుకున్నా ఎంతో బాగుండిపోయేది.\nబంగారం మీదనే దృష్టి గల మాధవుడికి,\nభార్య చేసిన హెచ్చరికలూ, సూచనలూ\nఏ మాత్రమూ తలకెక్కలేదు. పైపెచ్చు,\nఒకవంక ఆస్తి అంతా హారతికర్పూరం లాగా\nహరించుకు పోతుంటే, అతను భార్యతో,\n\"తొందరపడకు. బంగారం చేసే విద్య\nచాలావరకు దొరికిపోయింది. ఇంక కాస్తలో\nఉన్నది,” అన్నాడు.\nమాధవుడి భార్యకు పరిస్థితి దుర్భర\nమయింది. ఆమె పుట్టింటికి వెళ్ళి, తన\nతండ్రితో తన కాపరం గురించి చెప్పింది.\nముసలాయన అంతా విని, \"ఆల్లుణ్ణి పిలిచి,\nనేను మాట్లాడుతాలే,” అన్నాడు.\nమామగారి ఆహ్వానం అందుకుని మాధ\nవుడు వచ్చాడు.\n\"ఏమోయ్, నీ రసవిద్య ఎంతదాకా\nవచ్చింది?\" అని మామగారు అడిగాడు.\nమాధవుడు ఉత్సాహంతో తాను చేసిన\nప్రయోగా లన్నిటిని గురించీ మామగారికి\nవివరంగా చెప్పాడు.\n\"అరరె, అసలు కిటుకు తెలీక ఇన్ని\nఏళ్ళు వృధా చేస్తివే. నా సలహా ఏనాడో\nతీసుకోవలిసింది. నేను కూడా ఈ విద్య\nగురించి చాలా తెలుసుకున్నాను. ఇప్పటి\nకైనా నీ పని సులువని చెప్పను. చాలా\nఏళ్ళపాటు నువు ఓర్పుతో పని చేయవలిసి\nఉంటుంది. నాకు వృద్ధాప్యం వచ్చేసింది.\nనేను శ్రమపడలేను. ఆ పని నీ వల్ల అవు\nతుంది. నే నెరిగిన మూలికా రహస్యం\nనీకు చెప్పేస్తాను. నేను చెప్పినట్టు చెయ్యి,\nనీ కోరిక సిద్ధిస్తుంది,” అన్నాడు మామగారు.\nమాధవుడు భక్తిగా, \"మామగారూ,\nమీరు చెప్పినది శ్రద్ధగా చేస్తాను. విజయం\nసాధించే దాకా విడిచిపెట్టను,” అన్నాడు.\n\"నువు ఇంత కాలమూ రాగిని బంగా\nరంగా మార్చటానికి గద శ్రమిస్తున్నావు?\nఅందుకు కావలసిన వస్తుసామగ్రి యావత్తూ\nనా వద్ద ఉన్నది—ఒక్క దినుసు తప్ప.\nమన ఓర్పును పరీక్షించి, హెచ్చుగా శ్రమ\nపెట్టే దినుసు కూడా అదే. అయితే దాన్ని\nసాధించటం అసాధ్యం మటుకు కాదు,”\nఅన్నాడు మామగారు.\n\"ఆ దినుసేమిటో చెప్పండి, మామ\nగారూ!” అన్నాడు మాధవుడు.\n\" మరేమీ లేదు. అరిటాకుల మీద\nనూగు ఉంటుంది, చూశావూ? అది\nముక్కాలువీశె సేకరించాలి. అందులో\nమరొక చిక్కేమిటంటే, ఆ నూగు పోగు\nచేసే చెట్లను నువే, నీ చేతిమీదుగా, మంత్ర\nసహితంగా నాటి పెంచాలి. ఆ మంత్రం\nనేను ఉపదేశిస్తాను,” అన్నాడు మామగారు.\n\"చాలా చెట్లు నాటవలసి ఉంటుం\nదనుకుంటాను?” అన్నాడు మాధవుడు.\n\"సందేహమేమిటి? చాలా ఎకరాల తోట\nవెయ్యవలసి ఉంటుంది. లేకపోతే\nముక్కాలువీసెడు నూగు ఎప్పటికి సంపా\nదించేటట్టు?” అన్నాడు మామగారు.\nమాధవుడు పొలం కొని అరటితోట\nవెయ్యటానికి మా మగారు ఆర్థికంగా\nసహాయం చేశాడు. కూలీలు భూమిని బాగు\nచేసి, అరటిమొక్కలకు గుంటలు తవ్వారు.\nమాధవుడు, మామగారు చెప్పిన మంత్రం\nచదువుతూ, అరటిమొక్క లన్నిటినీ\nస్వయంగా నాటాడు.\nమొక్కలు ఎదిగి వచ్చాయి. మాధవుడు\nరోజంతా తోటలో తిరిగి ప్రతి ఆకు నుంచీ\nనూగు తీసేవాడు. రెండుమూడు రోజులు\nఅలా తీసిన నూగు తూచిచూస్తే, తన మామ\nగారు చెప్పిన మాటలు అక్షరాలా నిజమని\nఅతనికి తోచింది. తొందరపడి ఏమీ లాభం\nలేదు. ఇలా ముక్కాలువీసె నూగు సంపా\nదించటానికి ఎంతో కాలం పట్టుతుంది. ఎంతో\nఓపిక కూడా కావాలి.\nమాధవుడి దృష్టి అంతా అరిటాకుల\nమీది నూగు పైనే ఉన్నది. అతని భార్య\nనిత్యమూ అరటిఆకులూ, గెలలూ, అరటి\nదూటా అమ్మి బోలెడంత డబ్బు వెనక\nవేస్తున్నది. వాటిని గురించి- మాధవుడికి\nగమనమే లేదు. అరటిఆకు నూగు ఎప్పటికి\nముక్కాలువీసెడు అవుతుందా, ఎప్పుడు\nరాగిని బంగారంగా మార్చగలనా అన్న\nధ్యాన తప్ప అతనికి మరో ధ్యాస లేదు.\nమూడేళ్ళు గడిచినా మాధవుడి లక్ష్యం\nకనుచూపుమేరలో లేదు. కాని తోట మీద\nఅతని భార్య సాగించే వ్యాపారం మూడు\nపువ్వులూ, ఆరుకాయలూగా ఉన్నది. బళ్ళ\nకొద్దీ అరటిగెలలూ, ఆకులూ, పూలూ,\nదూటా రవాణా అయి పోతున్నాయి. కొన్ని\nమైళ్ళమేర ఆ అరటితోటకు పోటీ లేదు.\nమరో రెండేళ్ళు గడిచాయి. మాధవుడి\nదీక్ష ముగిసింది. అతను ముక్కాలువీసెడు\nనూగు సేకరించాడు. అతను దాన్ని మామ\nగారి ముందుంచి, \"ఇదుగో, మామగారూ,\nమీరు చెప్పినంత నూగూ పోగుచేసి\nతెచ్చాను,” అన్నాడు.\n\"భేష్, ఇక నీకు డబ్బులోటు ఉండ\nదోయ్ !\" అంటూ మామగారు నవ్వాడు.\nఆయన తన కుమార్తె కేసి తిరిగి, \"అరటి\nతోట మీద నువ్వెంత సంపాదించావమ్మా?”\nఅని అడిగాడు.\nమాధవుడి భార్య డబ్బుసంచీ తెచ్చి,\n\"మీరే లెక్క చూడండి.” అన్నది. అరటి\nతోట మీద తన భార్య సంపాదించట\nమేమిటో మాధవుడికి అర్థం కాలేదు. అరటి\nతోట యొక్క ప్రయోజనం నూగు సంపా\nదించటమూ, దానితో రాగిని బంగారం\nచెయ్యటమూ అని మాధవుడు యింత\nకాలంగా అనుకుంటున్నాడు.\nమామగారు సంచీని కుమ్మరించి,\nడబ్బులు ఎంచి, \"ఇరవైవేల రూపాయలు!\"\nఅన్నాడు. ఆ డబ్బు కేసి చూసి మాధవుడు\nనిర్ఘాంతపోయాడు.\n\" నా సలహా ఎంత ఉపకరించిందో\nచూశావుటోయ్? కావలిస్తే ఈ వెండితో\nమేలిమి బంగారం కొనుక్కోవచ్చు, నగలూ,\nఏనుగులూ, ఏది కావాలంటే అది కొనుక్కో\nవచ్చు. ఈ అయిదేళ్ళూ నీ చేత నేను\nచేయించిన శ్రమ ఫలించిందని ఒప్పుకుం\nటావుకాదూ? నువు చేసిన రసప్రయోగాల\nకంటె నయమేగద!\" అన్నాడు మామగారు.\nమాధవుడికి. కళ్ళు తెరుపుడు పడ్డాయి.\nమామగారు తనను మోసం చేసినా, మంచి\nగుణపాఠం నేర్పాడు, ఎంతో లాభం కూడా\nకలిగించాడు. కామధేనువు లాంటి అరటి\nతోట ఉండగా తనకు డబ్బు లోటంటూ\nఉండదు. అతను తన మామగారికి క్షమా\nపణతో బాటు కృతజ్ఞత కూడా తెలుపుకుని,\nభార్యతో సహా తోటవ్యాపారం చేసుకుంటూ\nసుఖంగా జీవించాడు.",
            "book_page_end": 22
        },
        {
            "title": "శిథిలాలయం (10)",
            "book_page_start": 23,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ధారావాహిక/సాహసం",
            "moral": "మోసగాళ్లను నమ్మవద్దు. సమస్యను నేరుగా ఎదుర్కొని, తెలివిగా వ్యవహరించడం ముఖ్యం.",
            "keywords": [
                "శిథిలాలయం",
                "పూజారి",
                "గండభేరుండం",
                "శిఖిముఖి",
                "నాగుమల్లి",
                "సాహసం"
            ],
            "characters": [
                "శిఖిముఖి",
                "నాగుమల్లి",
                "పూజారి",
                "గండభేరుండం (సవర భేరుండం)",
                "విక్రమకేసరి"
            ],
            "locations": [
                "అరణ్యం",
                "కొండ ప్రదేశం",
                "శిథిలాలయం",
                "బ్రహ్మపుత్ర నది లోయ"
            ],
            "content": "[నవరజాతి వాళ్ళను గాయపరిచి ఎలుగుబంటు అరణ్యంలోకి పారిపోసాగింది. కాని\nశిఖిముఖి, నాగుమల్లీ దాన్ని కొంత పోరుజరిగాక, చంపారు. ఆ సమయంలో కొండ మీది\nనుంచి పూజారి కంఠం వినిపించింది. మరుక్షణంలో ఒక మానవాకారం ఎగురుతున్న\nపక్షిలా చేతులు చాచి చెట్లకొమ్మల మీదుగా కిందికి రాసాగింది. తరవాత —)\nచెట్ల కొమ్మల్లోంచి తమ కేసి వస్తున్న వింత\nఆకారాన్ని చూసి, శిఖిముఖీ, నాగుమల్లులు\nచాలా ఆశ్చర్యం పొందారు. ఆ ఆకారం\nచూడటానికి మామూలు మనిషిలాగే వుంది.\nకాని, పక్షిలా గాల్లో తేలియాడుతూ కిందకు\nదిగి రావటం వాళ్లిద్దరికీ కొంత భయాన్ని\nకూడా కలిగించింది. ఇది శిథిలాలయ\nపూజారి తన మంత్ర ప్రభావంతో కల్పిం\nచిన పక్షి మనిషేమో అనుకున్నాడు,\nశిఖిముఖి. కాని, అంతలోనే అతడి అను\nమానం పటాపంచలైంది. ఆ వింత మనిషి\nకాళ్లూ చేతులూ ఊపుతూ భూమికి పదీ\nపన్నెం డడుగుల ఎత్తులోకి వచ్చేసరికి,\nఅతడి నడుముకు ఒక బలమైన మోళు\nకట్టివున్నట్టు శిఖిముఖి చూశాడు. అంటే,\nపూజారి కొండ మీద వుండి, యీ మనిషి\nనడుముకు తాడు కట్టి చెట్లల్లోంచి తమ\nముందుకు జారుస్తున్నాడన్నమాట!\nఈ సంశయం కలగ్గానే శిఖిముఖి పెద్దగా\nనవ్వి, నాగుమల్లితో, \"చూశావా, ఆ శిథి\nలాలయ పూజారి మంత్రశక్తులు ఎంత\nమహత్తరమయినవో? మీ అయ్య అమాయ\nకంగా అతడి దొంగమాటలు నమ్మి, మాతో\nవిరోధం తెచ్చుకున్నాడు,” అన్నాడు.\nఆ మాటలకు నాగుమల్లి కోపం తెచ్చు\nకుని, \"మీ శబరవాళ్ళు తెలివిమంతులూ,\nమా సవరలు అమాయకులూ అనా నీవు\nఅనేది? అందరూ మందబుద్ధులే! అసలు\nకావాలని మాతో విరోధం పెట్టుకున్నది,\nమీ జాతివాళ్ళు. మా అయ్య సంగతి...”\nఅంటూ ఏమో చెప్పబోయేంతలో పక్షి\nమనిషి దభీమంటూ కింద పడ్డాడు. వాడి\nనడుముకు కట్టివున్న తాడు తెగిపోయింది.\nవిలువునా నేల మీద పడిపోయిన పక్షి\nమనిషిని శిఖాముఖీ, నాగుమల్లీ పట్టుకుని\nకదిలించి చూశారు. కాని, వాడు శవంలా\nకొంచెం సేపు బిర్రబిగుసుకు పోయి,\nహఠాత్తుగా ప్రాణం వచ్చినవాడల్లే ఎగిరి\nగంతేసి నిలబడుతూ, \" జై, పూజారి దేవా !\"\nఅంటూ పెద్దగా కేక పెట్టాడు.\n\" ఆ పూజారి, దేవుడు కాదురా, దయ్యం!\nఇంతకీ నీ వెవడివి? ఆ దుర్మార్గుడి\nబంటువా? చెప్పు,” అంటూ శిఖిముఖి వాడి\nమెడ పట్టుకుని వూపాడు.\n\" నేను గండభేరుండ పక్షి జాతివాణ్ణి.\nచుక్కలకంటా ఎగరగలను; ఈ\nభూప్రపంచాన్ని క్షణకాలంలో చుట్టి\nరాగలను\" అంటూ వాడు గణాచారిలా\nవూగిపోసాగాడు.\n\"వీడేదో మాంచి తాగిన మైకంలో\nవున్నాడు. వీడి నుంచి మనం పూజారి\nసందేశం వినటం ఎలా సాధ్యం?” అంటూ\nశిఖాముఖి వాణ్ణి భుజాలు పట్టుకుని ఒక్క\nతోపు తోశాడు. ఆ తోపుకు వాడు పోయి\nఒక చెట్టు బోదెకు కరుచుకుని, మెల్లిగా\nకూనిరాగాలు తీయసాగాడు.\nఅప్పటి వరకూ\nజరుగుతున్నదంతా\nపరీక్షగా చూస్తున్న నాగుమల్లి చప్పున పక్షి\nమనిషి దగ్గిరకు పోయి, ఈటె తిప్పి వాడి\nభుజాన పొడుస్తూ, \" నీవు సవరజాతి\nవాడివి కాదా? నీది తిమ్మగూడెమే కదా?\nగండుపోతు తెలుసా?\" అని ప్రశ్నించింది.\nగండుపోతు అన్న పేరు వింటూనే వాడు\nఅదిరిపడి, \"సవరగండుపోతా? అతడికి\nచావు తప్పదు. పూజారి దేవుడికి కోపం\nతెప్పించాడు. చూస్తూండు, రెండుమూడు\nరోజుల్లో పూజారి దేవుడు పంపే గండ\nభేరుండం అతణ్ణి కోడిపిల్ల కింద తన్నుకు\nపోయి, ఏ కొండశిఖరానో పెట్టుకుని పొడు\nచుకు తినేస్తుంది,” అన్నాడు.\n\"ఈ తిక్క తిక్క మాటలు కట్టిపెట్టు.\nనీవు తిమ్మగూడెం వాడివి, నాకు తెలుసు.\nనేను సవర పెద్ద గండుపోతు కూతుర్ని ;\nనాగుమల్లిని. నీ పేరేమిటి?\" అంటూ\nనాగుమల్లి ఈటె కర్రతో వాడి వెన్నుమీద\nబలంగా కొట్టింది.\nఆ దెబ్బతో వాడికి తిక్క సగం దిగి\nపోయింది. వాడు చప్పున తలతిప్పి నాగు\nమల్లి కేసి చూస్తూ, \"నాగుమల్లివా? చెప్ప\nవేం? నిన్ను పూజారి దేవుడు మహారాణిని\nచేస్తానంటున్నాడు—నా పేరా? పాతపేరు\nఏదో గుర్తు లేదు. పూజారి దేవుడు పిలిచే\nపేరు, సవర భేరుండం,” అన్నాడు.\n\" నువ్వు సవర భేరుండానివి కాదు,\nచవట భేరుండానివి. ఆ దుర్మార్గు డేదో\nమందుమాకులు ప్రయోగించి నీ మతి చెడ\nకొట్టి నట్టుంది. లేకపోతే విప్పసారా అతిగా\nతాగి వుంటావు. అందుకే యింత సేపటి\nనుంచీ పిచ్చి పిచ్చిగా మాట్టాడుతున్నావు.\nనీ కైపు దించి నిన్నిప్పుడే మామూలు మని\nషిగా చేస్తాను,\" అంటూ శిఖిముఖి, భేరుం\nడాన్ని నడుం పట్టుకు ఎత్తి భుజాన వేసు\nకుని, దాపులనున్న సెలయేటి దగ్గిరకు\nపరుగు పరుగున పోయి, విసిరి పడవేశాడు.\nనీళ్ళల్లో పడుతూనే భేరుండం పెద్దగా\nఓ చావుకేక పెట్టాడు. అతడికి తాను నీటి\nప్రవాహాన పడి కొట్టుకు పోయి ఏ రాతికో\nతల తగిలి చస్తానన్న భయం కలిగింది.\nశిఖిముఖి అతణ్ణి నీటివాలు వెంట కొట్టుకు\nపోకుండా పట్టుకుని, తలను నీటిలో\nముంచుతూ, \"ఈ దెబ్బతో నీ మత్తు\nవదులుతుంది, తిరిగి మనిషివవుతావు,”\nఅన్నాడు పళ్ళు కొరుకుతూ.\nశిఖిముఖి వాణ్ణి ఆ విధంగా నాలుగైదు\nసార్లు నీటిలో ముంచి ఎత్తేసరికి భేరుండం\nప్రాణభయంతో తల్లగిల్లి పోతూ, \"చంపకు\nనన్ను, మహారాజా! పూజారి దేవుడు\nపంపిన సందేశం వినండి, ఆ పటం\nచూడండి. మహారాణి ఎక్కడ? కాపాడు,\nరక్షించు, మహారాణీ!” అంటూ అరిచాడు.\nసెలయేటి ఒడ్డున నిలబడి యీ గొడ\nవంతా చూస్తున్న నాగుమల్లి, భేరుండం\nమాటలకు విరగబడి నవ్వుతూ, \"శిఖీ!\nవాణ్ణి చంపకు. నీ వైద్యంతో వాడికి ఉన్న\nకాస్త మతి కూడా పోయినట్టుంది. ఒడ్డున\nపడెయ్యి,” అన్నది.\nశిఖిముఖి ఆ మాటలతో కాస్త శాంతించి,\nగండభేరుండాన్ని నీటిలో నుంచి పైకెత్తి\nఒడ్డుకు గిరవాటు వేశాడు. వాడు పడ్డ\nచోటునే ఆయాసపడుతూ లేచి కూర్చుని,\n\" నన్ను దయ తలచండి. ఆకాశంలో\nఎంతో దూరం నుంచి ఎగిరి వచ్చిన\nఆయాసం, శ్రమా వల్ల ఏదేదో మాట్టా\nడాను,” అన్నాడు వగర్చుతూ.\n\"ఏదో పటం అన్నావే, ఏమిటది?”\nఅని ప్రశ్నించాడు శిఖిముఖి.\n\" ఆ మరిచాను, మహారాజా!\" అంటూ\nగండభేరుండం దుస్తుల్లో నుంచి గుండ్రగా\nచుట్టివున్న చర్మా న్నొకదాన్ని బయిటికి తీసి,\n\"ఇది మంచు జింక చర్మం. విప్పి\nచూడండి. మీరు పాలించబోయే రాజ్యపు\nసరిహద్దులూ, ఆ రాజ్యంలోని కొండలూ,\nనదులూ, అరణ్యాలూ అన్నీ వుంటవి.\nమీరు వెంటనే బయలుదేరాలి. పూజారి\nదేవుడున్న చోటుకు తీసుకు పోతాను. తర\nవాత ఆయన మనందర్ని ఆకాశమార్గాన\nబ్రహ్మపుత్రా నదీ లోయలకు ఎత్తుకు\nపోతారు,” అన్నాడు సవర భేరుండం.\nశిఖిముఖి, నాగుమల్లీ అతని మాటలేమీ\nపట్టించుకోలేదు. వాళ్ళు గుండ్రంగా చుట్టి\nవున్న జింకచర్మాన్ని విప్పి, దాని మీద\nరంగుల్లో చిత్రించివున్న అపూర్వ దృశ్యా\nలను చూస్తున్నారు. అందులో ఒక చోట\nశిథిలాలయం చిత్రించబడి వున్నది. దాని\nపక్కగా ఒక మహానదీ, కొండలూ, అర\nణ్యాలూ చిత్రితమయాయి. దూరంగా\nమంచుతో కప్పబడిన హిమాలయ పర్వ\nతాలు కనిపిస్తున్నవి. శిఖిముఖీ, నాగుమల్లీ\nఆ దృశ్యాలు చూస్తూ మైమరిచారు. వారి\nనేదో అదృశ్య శక్తి ఒకటి ఆ సుందర\nప్రాంతాలకు ఆహ్వానిస్తున్నట్టుగా తోచింది.\n\"శిఖీ! మనం యీ బొమ్మలో వున్న\nహిమాలయ ప్రాంతాలకు వెళదామా?\nపూజారి చెప్పే రాజూ, రాణీ మాటలు నేను\nనమ్మను. కాని, ఊరికే ఒకసారి అతడి\nవెంట వెళ్ళి, ఆద్భుతంగా వున్న ఆ కొండలూ\nఅవీ చూసివద్దాం,” అన్నది నాగుమల్లి.\nశిఖిముఖి, ఆమె కేసి తలతిప్పి చూశాడు.\nనాగుమల్లి కళ్ళింత చేసుకుని, జింకచర్మం\nమీద చిత్రించబడ్డ దృశ్యాల కేసి చూస్తూ\nఆనందపారవశ్యంలో మునకలు వేస్తున్నది.\nశిఖిముఖి ఏదో ప్రమాదాన్ని శంకించిన\nవాడిలా కనుబొమలు పైకెత్తి, తలాడిస్తూ,\nనాగుమల్లి భుజం మీద చేయివేసి, \"మల్లీ!\nనువ్వీ లోకంలోనే వున్నావా? లేక శిథిలా\nాలయ పూజారి మంత్ర ప్రభావానికి కట్టుబడి\nపోయావా?” అని ప్రశ్నించాడు.\nఆ ప్రశ్నతో నాగుమల్లి ఉలిక్కిపడి,\n\" భేరుండానికి లాగే నాకూ మతిపోయి\nనట్టుంది. ఆ దుర్మార్గుడైన పూజారి వెంట\nఆ బ్రహ్మాపుత్రానది లోయల కేసి వెళ్ళటం\nఏమిటి?\" అన్నది, నొచ్చుకుంటున్నట్టు\n\"నేనూ అదే అడగబోతున్నాను. వాడు\nమన శత్రువు ..\" అంటూ శిఖముఖి\nఆగి, సవర భేరుండం కేసి తల తిప్పి,\n\" నువ్విక్కడే వుండు. నీ వెంట ఆ పూజారి\nదేవుడి దగ్గిరకొస్తాం,\" అని చెప్పి, నాగు\nమల్లిని కొంచెం దూరంగా తీసుకుపోయి,\n\" ఆ శిథిలాలయ పూజారిని పట్టుకునేందుకు\nయిదొక అవకాశం. వాడు యీ ప్రాంతాల్లో\nచేసిన ఘోరాలు అన్నీ యిన్నీ కావు. గండ\nభేరుండం మాటలు నమ్మినట్టు నటించి,\nవాడి వెంట పూజారి దగ్గిరకు వెళదామా?\nఒకసారి ఆ దుష్టుడు మన కంటబడితే,\nవాణ్ణి పట్టుకు బంధించటం ఏమంత కష్టం\nకాదు,” అని చెప్పాడు.\nనాగుమల్లి అందుకు సంతోషంగా అంగీక\nరించింది. ఆ వెంటనే శిఖిముఖి, గండభేరుం\nడాన్ని సమీపించి, \" ఇక పద, మీ పూజారి\nదేవుడి దగ్గిరకు దారితియ్యి,” అన్నాడు.\nగండభేరుండం' ఆ మాటలు వింటూనే\nపరవశుడై పోయినట్టు గంతులు వేస్తూ,\n\" రండి, రండి. కాబోయే మహారాజూ,\nమహారాణీలను పూజారిదేవుడికి పరిచయం\nచేయటం కన్న నాక్కావలసిం దేమున్నది?\nరాజ్యం వచ్చిం తరవాత, యీ సవర\nభేరుండాన్ని మాత్రం మరవకండి,” అని\nచెట్లల్లోంచి కొండ మీదికి దారితీశాడు.\nఆ కొండప్రదేశ మంతా పెద్దపెద్ద వృక్షా\nలతో కప్పుకుపోయి వున్నది. భేరుండం ఆ\nప్రాంత మంతా కుణ్ణంగా తెలిసినవాడి\nలాగా గబగబా నడపసాగాడు. శిఖిముఖీ,\nనాగుమల్లీ చుట్టూ పరికించి చూస్తూ,\nఆయుధాలు జాగ్రత్తగా పట్టుకుని వాణ్ణి\nఅనుసరించారు.\nఒక పావుగంట గడిచింది. ఆ సరికి\nవాళ్ళు కొండ మీదికి చాలాదూరం ఎక్కారు.\nఇప్పుడు భేరుండం ఏవో గుర్తుల కోసం\nచూస్తున్నవాడిలా తల అటూ యిటూ\nతిప్పుతూ మెల్లిగా నడుస్తున్నాడు. శిఖిముఖీ,\nనాగుమల్లులు ఒక మహావృక్షం బోదెను\nచుట్ట ముందుకు పోయేంతలో, \"నా బిడ్డ\nల్లారా! వస్తున్నారా? అహ్హహ్హ!” అన్న\nశిథిలాలయ పూజారి వికృత కంఠధ్వని\nవినిపించింది.\nఇద్దరూ గతుక్కుమని తలలెత్తి పైకి\nచూశారు. వాళ్ళ కళ్ళకు భయంకొల్పే\nఅద్భుత దృశ్యం ఒకటి కనిపించింది.\nవాళ్ళు కింద అరణ్యంలో చంపిన ఎలుగు\nబంటు చెట్లకొమ్మల మీదుగా—గాలిలో\nతేలుతూ పైకి పోతున్నది.\n\" శిఖీ! అది మనం చంపిన ఎలుగే!\nమెడ ఒక పక్కకు వేలాడవేసి వున్నది\nకనబడటం లేదా?\" అన్నది నాగుమల్లి\nఆశ్చర్యపడుతూ.\n\"తెలుస్తూనే వున్నది. దేవి సాయంతో\nశిథిలాలయ పూజారి దాన్ని పైకి లాగు\nతున్నాడో అర్థం కావటంలేదు. ఓహెూ,\nభేరుండాన్ని మన ముందు దించినట్టు ..”\nఅవి శిఖిముఖి ఏదో చెప్పబోయేంతలో,\nపై నుంచి పూజారి కంచుకంఠం గణగణ\nమంటూ మోగింది :\n\"అవి తాళ్ళనుకుంటున్నావా? కాదు,\nకర్మపాశాలు! వాటికి బద్దుడయ్యే, భల్లూ\nకేశ్వరుడు నా దగ్గిర కొస్తున్నాడు; మీరూ\nనా దగ్గిర కొస్తున్నారు.”\nఆ మరుక్షణంలోనే జుయ్ మంటూ\nరెండుమూడు బాణాలు చెట్లకొమ్మల మీదుగా\nపైకి దూసుకుపోయినై. దానితోపాటే విక్రమ\nకేసరి గొంతు కూడా వినిపించింది: \" శిఖీ!\nమల్లీ! ఆ పూజారి వున్న గుహ తెలిసింది.\nచుట్టుముట్టుదాం. ఇదుగో వస్తున్నాను.”\nశిఖాముఖీ, నాగుమల్లీ ఆ కంఠధ్వని\nవినవచ్చిన వైపుకు తలలుతిప్పి చూశారు.\nవిక్రమకేసరి వేగంగా వాళ్ళ కేసి పరిగెత్తుకు\nవస్తున్నాడు. —(ఇంకావుంది)",
            "book_page_end": 30
        },
        {
            "title": "పట్టపరీక్ష (బేతాళ కథలు)",
            "book_page_start": 31,
            "pdf_page_start": 31,
            "pdf_page_end": 37,
            "author": "పి. జాన్బాబు (కథ ఆధారంగా)",
            "genre": "బేతాళ కథలు",
            "moral": "నిజమైన అర్హత మరియు ధైర్యం (సాహసం) అధికారానికి ప్రాతిపదిక. బాధ్యతను తప్పించుకునేవారికి అధికారం దక్కదు.",
            "keywords": [
                "పట్టపరీక్ష",
                "యువరాజు",
                "ధైర్యం",
                "సాహసం",
                "సింహం",
                "దేశాటన"
            ],
            "characters": [
                "విక్రమార్కుడు",
                "బేతాళుడు",
                "కాలకంఠుడు",
                "సూర్యపాలుడు",
                "చంద్రపాలుడు",
                "రాజగురువు",
                "దృఢకాయుడు",
                "సింహం"
            ],
            "locations": [
                "కాంతిపురం",
                "రాజభవనం",
                "అరణ్యం",
                "శ్మశానం"
            ],
            "content": "విసుగు చెందని విక్రమార్కుడు · చెట్టు\nవద్దకు తిరిగి వెళ్ళి, చెట్టుపై నుంచి\nశవాన్ని దించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా,\nనీ ఓర్పు అసాధారణమైనది. నీవు పడు\nతున్న శ్రమలో నూరోవంతైనా పడకుండా\nపట్టపరీక్షలో నెగ్గి చంద్రపాలుడు కాంతిపుర\nసింహాసనాన్ని సాధించుకున్నాడు. శ్రమ\nతెలియకుండా ఉండగలందులకు నీకు\nచంద్రపాలుడి కథ చెబుతాను విను,”\nఅంటూ ఇలా చెప్పసాగాడు :\nకాంతిపుర రాజైన కాలకంఠుడికి సూర్య\nపాలుడూ, చంద్రపాలుడూ అని ఇద్దరు\nకొడుకు లుండేవారు. తగిన వయసు రాగానే\nవారిద్దరినీ విద్యాభ్యాసానికి రాజగురువు\nవద్దకు పంపారు. యుక్తవయస్కు లయే\nదాకా వాళ్ళు గురువు వద్ద నేర్చుకోదగిన\nవిద్యలన్నీ నేర్చుకున్నారు. వాళ్ళ చదువు\nపూర్తి కాగానే రాజు గురువును సన్మానించి,\nతన కొడుకుల చదువు గురించి అడిగాడు.\n\"మహారాజా, మీరు త్వరలోనే మీ పెద్ద\nవాణ్ణి యువరాజుగా అభిషేకించబోతున్నా\nరనుకుంటాను. గురువుగా నా అభిప్రాయ\nమేమంటే, పెద్దవాడు రాజ్యార్హుడు కాడు.\nఅందుకు రెండవవాడే తగినవాడు,” అన్నాడు\nరాజగురువు.\nరాజు నిర్ఘాంతపోయి, \"అదేమిటి, గురు\nదేవా? పెద్దవాడికి కాదని చిన్నవాడికి పట్టం\nకట్టటం ఆచారవిరుద్ధమూ, సంప్రదాయ\nవిరుద్ధమూ అయిన పనిగదా?” అన్నాడు.\n\"నాకా మాట తెలియదా, మహారాజా?\nఆచారాన్ని పాటించటం కన్న, రాజ్యక్షేమం\nముఖ్యమని నా ఉద్దేశం. సూర్యపాలుడి\nపరిపాలనలో కంటె, చంద్రపాలుడి పరి\nపాలనలో రాజ్యం మరింత శ్రేయస్సు\nపొందుతుందని నా దృఢవిశ్వాసం. సూర్య\nపాలుడు దురహంకారి, దూరాలోచన లేని\nవాడు, ధైర్యశాలి అయినా కాడు. ఈ లోపా\nలేవీ చంద్రపాలుడిలో లేవు,\" అన్నాడు\nరాజగురువు.\n\"మీరన్న మాట నిజమే అయినట్టయితే\nవాళ్ళిద్దరికి ఏదైనా పరీక్ష పెట్టటం మంచి\nదనుకుంటాను,” అన్నాడు రాజు.\n\"ప్రత్యేకించి పరీక్ష పెట్టనవసరం లేదు.\nఇద్దరినీ దేశసంచారం చేసి రమ్మనండి.\nతిరిగి వచ్చి వాళ్ళు తమ అనుభవాలు చెప్పి\nనప్పుడు ఎవరు ఎటువంటి వారైనదీ మీకే\nతెలుస్తుంది,” అన్నాడు రాజగురువు.\nగురువును పంపేసి రాజు తన కుమారు\nలతో, \"మీ చదువు పూర్తి అయింది. మీలో\nపెద్ద వాడిని యువరాజుగా అభిషేకింతామని\nనేను అనుకున్నాను. కాని ఇంత కాలమూ\nమీకు గురువుగానూ, తండ్రిగానూ ఉంటున్న\nరాజగురువు నన్ను తొందర పడవద్దనీ, ఒక\nవారం రోజులపాటు మిమ్మల్నిద్దరినీ\nదేశాటనకు పంపమనీ, మీరు తిరిగి వచ్చినాక\nమీలో ఎవరిని యువరాజుగా అభిషేకించాలో\nనిర్ణయించుకోమనీ అన్నారు. పూజ్యుడైన\nఆయన మాట ప్రకారమే చేయదలిచాను.\nఅందుచేత మీరు ఇవాళే బయలుదేరి, దేశం\nచుట్టి, మళ్ళీ వచ్చే ఈ వారానికి తిరిగి\nరండి,” అన్నాడు.\nఈ మాటకు సూర్యపాలుడు రోషం\nతెచ్చుకుని, \"నాకు రాజ్యాభిషేకం\nచెయ్యటం గురువుగారికి ఇష్టం లేకనే అలా\nఅని ఉంటారు. యువరాజును కావలసిన\nవాణ్ణి ముమ్మాటికీ నేనే. అది ఇంకొక\nవిధంగా జరగటానికి వీల్లేదు,\" అన్నాడు.\nచంద్రపాలుడు కూడా అన్ననే సమ\nర్థించాడు. అతను తండ్రితో, \"మీ ఆజ్ఞ\nఅయినట్టయితే మేమిద్దరమూ ఒక వారం\nపాటు దేశాటన చేసి వస్తాం, కాని మీ\nఅనంతరం రాజు కావలసినవాడు అన్నే\nఅవుతాడు గాని, నేను ఎంతమాత్రమూ\nకాను,” అన్నాడు.\nఈ మాటతో సూర్యపాలుడు చాలా\nసంతృప్తి పడ్డాడు. ఆ రోజే అన్నదమ్ము\nలిద్దరూ, తమ వెంట ఎవరూ లేకుండా కాలి\nనడకన దేశయాత్ర మీద బయలుదేరారు.\nఆ రాత్రి చాలా పొద్దుపోయి వారొక నదిని\nచేరుకున్నారు. నది దాటించే పడవవాడు\nపడవలోనే పడుకుని నిద్రపోతున్నాడు.\nరాజకుమారులు వాణి లేపి, పడవలో\nనది దాటారు.\n\"వేళగాని వేళ పడవ నడిపాను. ఏ\nదన్నా కానుక ఇప్పించండి.\" అన్నాడు\nపడవవాడు.\nసూర్యపాలుడు వాడి కేసి చురచురా\nచూసి, \"ఏంరా, నే నెవరనుకున్నావు? ఈ\nదేశపు యువరాజును. నన్నే కేవు అడుగు\nతావా? తాట ఒలిపించగలను,\" అంటూ\nపడవ దిగాడు.\nఅతని వెనకగా పడవ దిగుతున్న చంద్ర\nపాలుడు పడవవాడికి ఒక వరహా ఇచ్చాడు.\nమర్నాడు కొంత పొద్దెక్కాక రాజ\nకుమారులు ఒక కొండ పక్కగా నడు\nస్తూండగా ఒక పెద్ద బండరాయి కొండ\nమీది నుంచి అతివేగంగా దొర్లుకుంటూ వారి\nకేసి వచ్చింది.\n\"అమ్మయ్యో!\" అని సూర్యపాలుడు\nపెద్ద చావుకేక పెట్టాడు.\nరాయి వచ్చే దారిలో ఒక దృఢకాయు\nదుండి, ఎంతో సాహసంతో ఆ రాతిని ఒక\nపక్కకు నెట్టాడు. రాజకుమారులకు\nప్రమాదం తప్పింది.\nసూర్యపాలుడు ఆ దృఢకాయుణ్ణి దగ్గిరికి\nపిలిచి, \"నువు ఇవాళ ఎవరి ప్రాణాలు\nకాపాడావో తెలుసా? నేను ఈ దేశానికి\nయువరాజును, కాబోయే రాజును. ఫలాని\nరాజుగారి ప్రాణాలు కాపాడినవాడు మా\nపూర్వీకుడేనని నీ ముందు తరాలవాళ్ళు\nచెప్పుకుంటారు. నీకు సంఘంలో అంతులేని\nకీర్తి వస్తుంది. ఇక నీ దారిన పో,” అని\nచెప్పి ముందుకు సాగాడు.\nచంద్రపాలుడు ఆ దృఢకాయుణ్ణి పలక\nరించి, అతను చాలా పేదగా బతుకుతున్నా\nడని తెలిసి, \" నీ వంటి ధైర్య సాహసాలు\nగలవాడు ఈ కొండల మధ్య అనామకుడుగా\nఉండటం మంచిది కాదు. నా వెంట వచ్చి\nనాకు అంగరక్షకుడి ఉద్యోగం చేస్తావా?”\nఅని అడిగాడు..\nదృఢకాయుడు అందుకు సంతోషంగా\nసమ్మతించి, చంద్రపాలుడి వెంట బయలు\nదేరాడు. చంద్రపాలుడు తన అన్నను\nకలుసుకుని, తమ ప్రాణాలను కాపాడిన\nవాడికి తన అంగరక్షకుడి పని ఇచ్చా\nనని చెప్పాడు.\n\"ఈ మాత్రం సహాయం చేసినందుకేనా?\nమన ప్రాణాలు కాపాడటంలో అతను తన\nధర్మాన్ని నిర్వర్తించాడు. అందుకోసం\nప్రత్యుపకారం చెయ్యటం ఆనవసరం,”\nఅన్నాడు సూర్యపాలుడు.\n\" నేనా మాట ఆలోచించనే లేదు. కొండ\nమీదినుంచి దొర్లి వచ్చే బంగరాయిని\nపక్కకు నెట్టటానికి ఎంత సాహసమూ,\nఎంత బలమూ కావాలో ఆలోచించావా?\nమనం రాజకుమారులమని తెలిసి ఇతను\nమనని కాపాడ లేదు. నేను చేస్తున్నది\nప్రత్యుపకారం ఏ మాత్రమూ కాదు. ఇంతటి\nసాహసీ, బలాఢ్యుడూ నాకు అంగరక్షకుడుగా\nఉండటం నాకే ఉపకారం. నూరేళ్ళు\nప్రపంచం గాలించినా ఇటువంటివాడు\nదొరకడు,” అన్నాడు చంద్రపాలుడు.\nఅప్పటిదాకా సూర్యపాలుడికి ఆ\nబలాఢ్యుడి సాహసమూ, బలమూ అర్థం\nకానేలేదు. ఆ సంగతి ముందు గ్రహించి\nఉంటే ఆ మనిషిని తానే తన అంగ\nరక్షకుడుగా నియమించుకునేవాడే. ఇప్పుడు\nఅవకాశం జారిపోయింది.\nతరవాత వారొక అరణ్యం ప్రవేశించారు.\nఅందులో కొంతదూరం వెళ్ళాక దూరాన\nవారికొక సింహం కనిపించింది. దాన్ని\nచూస్తూనే సూర్యపాలుడు తన బాణాలు\nతీసి వేగంగా దాని పైన విసిరాడు. వాటిలో\nచాలా భాగం గురి తగల లేదు. ఒకటి\nరెండు బాణాలు తగిలినా లక్ష్యపెట్టక\nసింహం తాపీగా నడుచుకుంటూ రాజ\nకుమారుల కేసి వచ్చింది.\nసూర్యపాలుడు కంగారుపడి కాలిసత్తువ\nకొద్దీ పారిపోయాడు.\nచంద్రపాలుడు మాత్రం అక్కడే నిల\nబడి ఆ సింహాన్ని శ్రద్ధగా గమనించ సాగాడు.\nఅది గర్జించలేదు. దానిలో ఏవిధమైన వికా\nరమూ ఉన్నట్టు కనిపించలేదు. అది చంద్ర\nపాలుణ్ణి సమీపించి, అతని ముందు ఆగింది.\nఅతను వంగి దాని శరీరంలో గుచ్చుకున్న\nరెండు బాణాలనూ లాగేసి, గాయాలను\nచేత్తో గట్టిగా రుద్దాడు. కృతజ్ఞత చూపిస్తున్న\nదాని లాగా సింహం అతని చేతిని నాకింది.\n\"ఈ సింహం మనదే దొరా! వెంట\nతీసుకుపోదాం,\" అన్నాడు బలాఢ్యుడు.\nవాడు అన్నట్టుగానే ఆ సింహం చంద్ర\nపాలుడి వెంట కుక్క లాగా వచ్చింది.\nసింహాన్ని చూసి పారిపోయిన సూర్య\nపాలుడు తన తమ్ముడి కన్న ఒక ఘడియ\nముందుగా ఇల్లు చేరుకుని, దారిలో తమకు\nజరిగిన అనుభవాలన్నీ చెప్పి, \" నాలాగే\nతమ్ముడు కూడా పారిపోయి వచ్చేసి ఉండ\nవలసింది. ఆ సింహం వాణ్ణి, వాడి అంగ\nరక్షకుణ్ణి తినేసే ఉంటుంది. నా యువ\nరాజ్యాభిషేకానికి వాడు నా వెంట ఉంటా\nడని ఎంతో ఆశించాను,\" అని పెద్దగా\nనిట్టూర్పు విడిచాడు.\nసరిగా అదే క్షణంలో చంద్రపాలుడు\nతన అంగరక్షకుణ్ణి, సింహాన్నీ వెంటబెట్టు\nకుని వచ్చాడు. ఆ సింహం తన కేసి\nకోపంగా చూస్తున్న ట్టు కనిపించేసరికి\nసూర్యపాలుడు కంపరం పుట్టి, లోపలికి\nపారిపోయాడు.\nతరవాత రాజు తన కొడుకుల నిద్దరినీ\nపిలిపించి, యౌవరాజ్యాభిషేకం మాట\nప్రస్తావించినప్పుడు సూర్యపాలుడు,\n\"తమ్ముణ్ణి యువరాజుగా అభిషేకించండి,”\nఅనేశాడు. అతని ఇష్టానుసారమే రాజు\nతన రెండో కొడుకును యువరాజుగా అభి\nషేకించాడు.\nబేతాళు డీ కథ చెప్పి, \"రాజా, అంత\nదురహంకారి అయిన సూర్యపాలుడు తనం\nతట తానే తన తమ్ముడికి రాజ్యం దక్కటా\nనికి ఎందుకు సమ్మతించాడు? అతని వద్ద\nఒక బలాఢ్యుడైన అంగరక్షకుడూ,\nసింహమూ ఉన్నాయనా? ఈ సందేహానికి\nసమాధానం తెలిసి కూడా చెప్పకపోయావో\nనీ తల పగిలిపోతుంది,” అన్నాడు.\nదానికి విక్రమార్కుడు, \" సూర్యపా\nలుడు సింహాసనం మీద ఆశ వదులు\nకోవటానికి ఇవేవీ అసలైన కారణాలు కావు.\nతాను సింహాన్ని చూసి పారిపోయి రావటం\nరాజభవనంలో అందరికీ తెలిసింది. ఆ\nమచ్చ పెట్టుకుని అతను రాజభవనంలో\nఎవరినీ మెప్పించలేడు. తాను రాజైనప్పుడు\nతన తమ్ముడు తన ప్రజలలో ఒకడవుతాడు.\nఅతనే ఆ సింహాన్ని వెంట తెచ్చినవాడు.\nతన కన్న ధైర్యవంతుడని రుజువయిన\nవ్యక్తి మీద ఏ రాజూ అధికారం చలాయించ\nలేడు. అందుచేత సూర్యపాలుడు సింహాస\nనాన్ని త్యాగం చెయ్యటం తప్పని సరి\nఅయింది,” అన్నాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై\nతిరిగి చెట్టెక్కాడు. (కల్పితం)",
            "book_page_end": 37
        },
        {
            "title": "నాలుగు పిశాచాలు",
            "book_page_start": 38,
            "pdf_page_start": 38,
            "pdf_page_end": 40,
            "author": "ఎ. ఉమాపతి",
            "genre": "హాస్యం",
            "moral": "భయపడేవారిపై ధైర్యం పనిచేస్తుంది, అది నల్లమందు మత్తులో ఉన్న అమాయకత్వమైనా సరే.",
            "keywords": [
                "నల్లమందు",
                "పిశాచాలు",
                "సత్రం",
                "హాస్యం",
                "బంగారం"
            ],
            "characters": [
                "నల్లమందుభాయి",
                "యువకులు",
                "నాలుగు పిశాచాలు"
            ],
            "locations": [
                "గ్రామం",
                "పాత సత్రం"
            ],
            "content": "ఒక గ్రామం చివర ఒక పాత సత్రం\nఉండేది. అందులో విశాచా లుంటాయనీ,\nరాత్రివేళ ఎవరైనా ఆ సత్రంలో ఉంటే\nవాళ్ళను చంపేస్తాయనీ ప్రతీతి ఉండేది.\nఆ ఊళ్ళోనే నల్లమందుభాయి ఒకడుండే\nవాడు. వాడు చిలుములో నల్లమందు వేసి\nపిల్చి, అత్మానందంలో ముణిగి తేలుతూ\nఉండేవాడు. నల్లమందు కొనటానికి డబ్బు\nలేనప్పుడు మాత్రమే వాడు ఏదైనా పని చేసే\nవాడు; చేసిన పనికి కూలిడబ్బులు చేతిలో\nపడగానే వెళ్ళి నల్లమందు కొని, దాన్ని తన\nచిలుము గొట్టంలో వేసి పిల్చి, తిరిగి ఆనంద\nసాగరంలో తేలిపోయేవాడు.\nఒకనాటి సాయంకాలం వేళ వాడి దగ్గిర\nఉన్న నల్లమందంతా అయిపోయింది.\nకొందామంటే దగ్గిర డబ్బు లేదు. ఎక్కడ\nనైనా పని ఏదన్నా చేతామన్నా ఎటూగాని\nసమయమయింది. అందుచేత వాడు వీధిన\nపడి, అందరినీ పీడించసాగాడు: \" నా\nచిలుముకు ఇంత నల్లమందు ఇప్పించండి,\nమీరేది చెయ్యమంటే అది చేస్తాను.”\nఎవరూ వాడి మొర ఆలకించ లేదు.\nకాని కొందరు కుర్రాళ్ళు వాణ్ణి ఏడిపించా\nలనుకుని, \"ఒరే, నువ్వీరాత్రి సత్రంలో\nగడిపావంటే నీ చిలుములో నల్లమందు\nవెయ్యటమేగాక, నీకు భోజనం కూడా\nపంపిస్తాం,” అన్నారు.\nనల్లమందు ఇచ్చినట్టయితే వాడు ఆ\nరాత్రి కాలాన్నంతా నరకంలో గడపమన్నా\nగడుపుతా నన్నాడు.\nయువకులు తమలోతాము నవ్వుకుని,\nనల్లమందుభాయి చిలుము నిండా నల్ల\nమందు నించి, రాత్రికి భోజనం కూడా\nమూట గట్టి ఇచ్చారు. తరవాత వాళ్ళు\nవాణ్ణి సత్రం దాకా తీసుకుపోయి, లోపలికి\nపంపి, తమ దారిన తాము వెళ్ళిపోయారు.\nనల్లమందుభాయి ఆసనశుద్ధిగా సత్రంలో\nకూర్చుని నల్లమందు అంటించి, తాగ\nనారంభించాడు. త్వరలోనే వాడు ఆత్మా\nనందంలో ముణిగిపోయాడు. వాడి బుర్రలో\nపిశాచాల ఆలోచనే లేదు.\nసరిగా ఆర్ధరాత్రి వేళ నాలుగు పిశాచాలు\nనిశ్శబ్దంగా సత్రం ప్రవేశించాయి. తన్మ\nయత్వంలో ఉన్న నల్లమందుభాయి కళ్ళు\nమూసుకుని ఉండటంచేత వాటిని గమ\nనించనుకూడా లేదు.\nఎవడో ఆ రాత్రివేళ సత్రంలో ఉండటమే\nపిశాచాలకు ఆశ్చర్యమయింది. వాడు\nతమను చూసి బెదిరి పారిపోక పోవటంతో\nవాటి ఆశ్చర్యం రెట్టింపయింది. అవి ఇంకా\nదగ్గిరికి వచ్చి వాడి ముఖంలో ముఖాలు\nపెట్టాయి. అప్పటికీ వాడు కళ్లు తెరవలేదు.\nఅంతకన్న కూడా అద్భుతం ఒకటి పిశా\nచాల కంట బడింది: ఆ మనిషి ఎటువంటి\nమనిషోగాని వాడు నిప్పు మింగుతున్నాడు!\nఇది చూసి పిశాచాలు కొద్దిగా బెదిరి, వాడికి\nఎడంగా జరిగాయి.\nఇంతలో నల్లమందుభాయికి ఆకలి\nపుట్టుకొచ్చింది. వాడు కళ్లు మూసుకునే\nతన పక్కన ఉన్న. మూట తీసుకుని తడివి\nచూశాడు. వాడి చేతికి ముందుగా కాజాలు\nతగిలాయి. \"ఒరే బక్కవాడా! నిన్ను\nముందు తింటారా!” అన్నాడు నల్ల\nమందుభాయి.\nతరవాత వాడి చేతికి లడ్డూ తగిలింది.\n\" ఓరి గుండుగాడా ! నువూ ఉన్నావా?\nనిన్ను తరవాత తింటాను,” అన్నాడు వాడు.\nఆ తరవాత వాడికి కోడిగుడ్డు తగిలింది.\n\" నువు కూడా ఉన్నావా, బట్టతలవాడా ?\nనిన్ను ఒక్క గుక్కన మింగేస్తా!” అన్నాడు\nవాడు. చిట్ట చివరకు వాడి చేతికి సేమ్యా\nలాటిది తగిలింది. \"ఒరే పీచూ, నీ పని\nచివరకు చెబుతారా! నిన్ను నమిలి నమిలి\nతింటా!” అన్నాడు నల్లమందుభాయి.\nదురదృష్టవశాత్తూ, నల్లమందుభాయి\nనోట వచ్చిన \"బక్కవాడు,\" \"గుండు\nగాడు,\" \" బట్టతల,\" \"పీచుగాడు\" అన్న\nమాటలు ఆ పిశాచాల పేర్లు. మిగిలిన పీశా\nచాలు వాటిని ఆ పేర్లతోనే పిలిచేవి.\nనల్లమందుభాయి పైకి అన్న మాటలు\nవిని పిశాచాలు హడిలిపోయాయి.\n\"వీడు మామూలు మనిషికాడు.\nమామూలు మనిషైతే ఈ సత్రంలో రాత్రి\nవేళ చేరటానికి ఎన్ని గుండెలుండాలి?\nఅదీగాక వీడు నిప్పు మింగేస్తున్నాడు. అంతే\nగాక వాడు మనందరి పేర్లూ తెలుసు\nకున్నాడు. వీడు మనని తినటానికే వచ్చాడు.\nవీణ్ణి మంచి చేసుకోవటం తప్ప మరో\nమార్గం లేదు,” అని విశాచాలు నిశ్చ\nయించుకున్నాయి. ఎక్కడ బంగారం పాతి\nపెట్టి ఉన్నది వాటికి తెలుసు. అందుచేత\nఅవి వెళ్లి, ఆ బంగారాన్ని తవ్వి తెచ్చి,\nనల్లమందుభాయి ముందు పోసి, \"అయ్యా,\nబాబూ! ఇది తీసుకో. మా జోలికి మాత్రం\nరాకు, ” అన్నాయి.\nనల్లమందుభాయి మత్తుగా కళ్లు సగం\nతెరిచి, ఎవరో బంగారంతో తన ఆహారాన్ని\nకొనటానికి ప్రయత్నిస్తున్నార నుకుని,\n\"అదేమీ కుదరదు. నాకు చచ్చే ఆకలిగా\nఉంది. ఆరునూరైనా నా తిండి నేను తిని\nతీరాలి!” అన్నాడు.\nపిశాచాలకు పై ప్రాణాలు పైనే\nపోయాయి. అవి ఆ బంగారాన్ని అక్కడే\nపదిలేసి, వాయువేగంతో పారిపోయాయి.\nఅవి అలా ఎంతదూరం పారిపోయాయో,\nఎక్కడ ఆగాయో మనకు తెలీదు. అటు\nతరవాత ఆ సత్రంలో విశాచాలున్నట్టు\nఎవరూ చెప్పుకోలేదు. నల్లమందుభాయి\nమటుకు, శరీరశ్రమ లేకుండా, చెయ్యి\nచాచి ఒకరిని అడగకుండా, బతికున్నంత\nకాలమూ నల్లమందు సేవిస్తూ ఆత్మా\nనందంలో ఓలలాడాడు.",
            "book_page_end": 40
        },
        {
            "title": "చపలచిత్తపు రాజు",
            "book_page_start": 41,
            "pdf_page_start": 41,
            "pdf_page_end": 43,
            "author": "ఏ. సి. సర్కార్, ఐంద్రజాలికుడు",
            "genre": "నీతి కథ",
            "moral": "చపలచిత్తత రాజుకు మంచిది కాదు. తెలివైన మంత్రి తక్షణ సమస్యలను పరిష్కరించడానికి అసాధారణ పద్ధతులను ఉపయోగించవచ్చు.",
            "keywords": [
                "నాగపాలుడు",
                "దేవరాజు",
                "చపలచిత్తం",
                "ఇంద్రజాలం",
                "పులిపాలు",
                "గొంతెమ్మ కోరికలు"
            ],
            "characters": [
                "నాగపాలుడు (రాజు)",
                "దేవరాజు (మంత్రి)",
                "శివసేనుడు (అంగరక్షకుడు)",
                "యోగి"
            ],
            "locations": [
                "రాజభవనం",
                "అరణ్యం"
            ],
            "content": "ఒకప్పుడు నాగపాలుడు అనే రాజుండే\nవాడు. అతను బొత్తిగా చపలచిత్తుడు.\nఅతను తన మంత్రులూ, హితైషులూ చెప్పే\nసలహాలను లక్ష్యపెట్టక తనకు తోచినదెల్లా\nచేసేవాడు. అతని ఆజ్ఞలను పాలించలేక\nఅతని మంత్రి దేవరాజు నానా అగచాట్లూ\nపడేవాడు. ఎందుకంటే నాగపాలుడు అసాధ్య\nమైనవీ, అసంభవమైనవీ కోరుతూండేవాడు.\nదేవరాజు గొప్ప మేధావీ, జ్ఞానీ, బహు\nముఖ శాస్త్రపరిజ్ఞానం కలవాడూ కావటం\nచేత నాగపాలుడితో వేగుకొస్తున్నాడు. రాజు\nగారి ప్రధాన అంగరక్షకుడైన శివసేనుడు\nదేవరాజుకు కుడిభుజంగా ఉండేవాడు.\nరాజుగారి గొంతెమ్మ కోరికలు తీర్చటంలో\nఅతను దేవరాజుకు కొంత సహాయపడుతూ\nఉండేవాడు.\nఉదాహరణకు, ఒకనాడు రాజుగారు\nతన మంత్రిని పులిపాలు తెమ్మన్నాడు.\nఅప్పుడు శివసేనుడు ఎనిమిదివందల మంది\nభటులతో అరణ్యానికి వెళ్లి, ఈనిన ఆడ\nపులి కోసం మూడు పగళ్ళూ, మూడు\nరాత్రులూ వెతికి, చివరకు అలాటి పులిని\nవలవేసి పట్టి తెచ్చాడు. దాని కాళ్ళూ,\nనోరూ దృఢంగా బంధించి, రాజుగారి\nసమక్షంలో భటుల చేత దాని పాలు\nపితికించాడు మంత్రి,\nఒకనాడు రాజు మంత్రితో, \"కిందటి\nరాత్రి నాకు ఒక విచిత్రమైన కల వచ్చింది.\nఅందులో ఒక యోగి రాజభవనానికి వచ్చి,\nఒక వింత చూపాడు. అదేమిటంటే,\nబూడిద తాడుకు ఒక ఉంగరం వేళ్ళాడు\nతున్నది. తాడు తెగలేదు, ఉంగరం కింద\nపడిపోలేదు. అది కలే అనుకో. కాని ఆ\nయోగినీ, ఆయన చూపిన వింతనూ కళ్లారా\nచూడాలని ఉంది. వెంటనే వెళ్లి, మూడు\nరోజుల లోగా అందుకు తగిన ఏర్పాట్లన్నీ\nపూర్తిచెయ్యి. లేకపోతే నీ తల తీసేయి\nస్తాను,” అన్నాడు.\nదేవరాజు దీర్ఘాలోచనలో ముణిగిపోయి\nఆ రాత్రి నిద్రపోలేదు. మర్నాడు తెల్ల\nవారింది. రాజుగారి కోరిక నెరవేర్చటాని\nకింకా రెండు రోజులే వ్యవధి ఉన్నది. ఈ\nలోపల ఆయన కోరినది సిద్ధించకపోతే తన\nతల ఎగిరి పోతుంది. కాని, రాజుగారి\nకోరిక తీర్చేటందుకు ఎలాటి ఉపాయమూ\nదేవరాజుకు తట్టలేదు.\nరెండోరోజు మధ్యాన్నం ఆయన కొక\nఆలోచన వచ్చింది. రాజుగారు కోరిన\nప్రదర్శన ఇవ్వటానికి ఇంద్రజాలం తప్ప\nమరొక మార్గం లేదు. అందుచేత ఆయన\nతన పుస్తకాలలో నుంచి ఇంద్రజాల\nగ్రంథాన్ని తీసి, పేజీలు తిప్పసాగాడు.\nత్వరలోనే ఆయనకు కావలసింది దొరికింది.\nఆ సాయంకాలం లోపల ఆయన చేయ\nవలసిన ఏర్పాట్లన్నీ చేసుకుని, మర్నాడు\nఉదయం ఒక యోగిని వెంటబెట్టుకుని,\nరాజసభకు వెళ్ళాడు.\n\"మహారాజా, వీరు మౌనానందస్వామి\nవారు. మాట్లాడరు. మీరు కలలో చూసిన\nవింతను వీరు మీకు ప్రత్యక్షంగా చూపు\nతారు. మీరు దయచేసి వారిని ఇంకే*\nఇతర కోరికా కోరకండి,” అని దేవరాజు\nనాగపాలుడితో అన్నాడు.\nరాజు అందుకు సమ్మతించాడు. యోగి\nలేచి నిలబడి ఒక దారం పైకి తీశాడు.\nఆయన దాని ఒక చివరను ఒక కర్రపుల్లకు\nకట్టి, దారం రెండో చివరను ఒక ఉంగరం\nవేళ్ళాడగట్టాడు.\nయోగి సంజ్ఞ చెయ్యగానే దేవరాజు దారా\nనికి నిప్పుపుల్ల వెలిగించి పెట్టాడు. సభికు\nలంతా చూస్తూండగా దారం పూర్తిగా కాలి\nపోయి బూడిద అయింది. కాని దారం\nఆకారం మారలేదు. దానికి వేళ్ళాడగట్టిన\nఉంగరం పడిపోనూలేదు.\nరాజూ, సభికులూ ఉత్సాహంతో హర్ష\nధ్వానాలు చేశారు. రాజు యోగికి మంచి\nబహుమానాలు కూడా ఇచ్చాడు. దేవరాజు\nతలకు గండం తప్పిపోయింది.\nఆ రోజు మధ్యాన్నం శివసేనుడు\nదేవరాజు ఇంటికి వచ్చి, \" నేను నా పాత్ర\nసరిగానే నిర్వహించానా?” అన్నాడు.\nదేవరాజు నవ్వి, \" సరిగా నిర్వహించావు\nగనకనే నువూ, నేనూ ఇంకా ప్రాణాలతో\nఉన్నాం. యోగి వేషంలో నిన్నెవరూ\nగుర్తించలేదు,” అన్నాడు.\n\" ఈ గారడీ చెయ్యడానికి ముందు\nమీరు దారాన్ని ఉప్పు నీటిలో ఎన్నిసార్లు\nనాన్చి ఆరబెట్టారు?\" అని శివసేనుడు\nఅడిగాడు.\n\"మూడుసార్లే. నీటిలో ఉప్పు బాగా\nదండిగా కలిపాను. అందులో దారాన్ని నాన్చి\nఆరబెట్టాను. అలా మూడుసార్లు చేసిన\nమీదట దారం కాల్చినప్పటికీ దాని\nఆకారాన్ని నిలబెట్టుకోవటమే గాక\nఒక తేలిక ఉంగరాన్ని మోయగలిగింది.\nమన అదృష్టం బాగుందని చెప్పాలి.\nగట్టిగా గాలి వీచింది కాదు. అలా జరిగి\nనట్టయితే మన ఆట కట్టయేది. అందుకే\nరాజుగారికి వేసే వింజామరలను కూడా\nనిలిపి వేయమన్నాను. మొత్తం మీద\nఈ ఇంద్రజాలం ఇవాళ నా ప్రాణాలను\nకాపాడింది. మన రాజుగారి చపలచిత్తాన్ని\nసరి చెయ్యాలంటే నేను ఇంద్రజాలం పైన\nహెచ్చుగా ఆధారపడటం అవసరమని\nతోస్తుంది,” అన్నాడు దేవరాజు.\nఈ ట్రిక్కును మనం ఎవరమైనా చెయ్య\nవచ్చు. ఇతరులకు చేసి చూపే ముందు\nమనం తయారు చేసిన దారాన్ని పరీ\nక్షించుకోవటం మంచిది. దారం కాలి\nబూడిద అయాక గాలికి తట్టుకో లేదు.\nఅందుచేత ఈ ట్రిక్కును ఫాన్ల కింద\nచెయ్యరాదు.",
            "book_page_end": 43
        },
        {
            "title": "వింత సమస్య",
            "book_page_start": 44,
            "pdf_page_start": 44,
            "pdf_page_end": 46,
            "author": "అజ్జరపు హనుమంతరావు",
            "genre": "నీతి కథ",
            "moral": "జీవిత నిర్ణయాలలో బాహ్య సౌందర్యాని కంటే అంతర్గత విచక్షణ (మనస్సుకు నచ్చడం) ముఖ్యమైనది.",
            "keywords": [
                "వింత సమస్య",
                "పెళ్ళి చూపులు",
                "మంత్రి",
                "విచక్షణ",
                "మనస్తత్వం",
                "సమస్య పరిష్కారం"
            ],
            "characters": [
                "రాజు",
                "మంత్రి",
                "యువతి",
                "పండితులు",
                "వరుడు"
            ],
            "locations": [
                "రాజధాని",
                "రాజసభ",
                "గ్రామం"
            ],
            "content": "ఒకనాడు ఒక రాజుగారు తన మంత్రినీ,\nపండితులనూ దగ్గిర కూర్చో బెట్టుకుని\nవిద్వగ్గోష్ఠిలో ఉండగా అక్కడికి ఒక యువతి\nవచ్చి, రాజుగారికీ, సభకూ నమస్కారం\nచేసి, \"మహారాజా, ఇక్కడ ఇంతమంది\nపండితులూ, మేధావులూ ఉన్నారు. నాకొక\nసమస్య వచ్చింది. దాని పరిష్కారం ఎలాగో\nతెలిపి పుణ్యం కట్టుకోగలరా?” అని\nవినయంగా వేడుకున్నది.\n\"చెప్పమ్మా, నీకు వచ్చిన సమస్య\nఏమిటి?” అన్నాడు రాజుగారు, ఎంతలేసి\nసమస్యలనైనా ఇట్టే పరిష్కరించగలమన్న\nధీమాతో నవ్వుతూ. ఆయన చుట్టూ చేరిన\nపండితులు చిరునవ్వు నవ్వి, ఆ యువతీ\nకేసి చూశారు; ఏమిటా ప్రశ్న అన్నట్టు.\n\" నేను బ్రాహ్మణ యువతిని. మాది\nఒక గ్రామం. మా తండ్రి గొప్ప వేద\nపండితుడు. మేం ప్రస్తుతం ఈ రాజధాని\nలోనే ఉంటున్నాం. ఈ మధ్యనే మా\nతండ్రిగారు నాకు వివాహం చేయ\nసంకల్పించి, ఒక యువకుణ్ణి పెళ్ళి చూపు\nలకు పిలిచారు. నా ముందుపిల్ల లిద్దరూ\nవరుడు చాలా అందంగా ఉన్నాడనీ, తప్పక\nపెళ్ళాడమనీ నన్ను వేధిస్తున్నారు. నా ఎడ\nపిల్ల లిద్దరూ కూడా వరుడి మాటలకు\nముగ్ధులై నన్ను తప్పక అతన్నే పెళ్ళాడ\nమంటున్నారు. కాని మావారు మాత్రం\nఎటూ తేల్చక, ఎందుకో శంకిస్తున్నారు; ఈ\nపెళ్ళికి ఒక పట్టాన సమాధానపడకుండా\nఉన్నారు. ఇంకో పక్క నా తండ్రిగారి\nప్రోద్బలం హెచ్చుగా ఉన్నది. ఈ పరి\nస్థితిలో నేనీ పెళ్ళికి ఒప్పుకోవాలో, మానాలో\nతేల్చుకోలేక తికమక పడుతున్నాను. నా\nమెదడంతా మొద్దుబారిపోయింది. ఇక్కడ\nఇంతమంది పండితులూ, జ్ఞానులూ\nఉన్నారు. దయచేసి నాకు సరిఅయిన\nసలహా ఇవ్వండి!” అని ఆ యువతి అందరికీ\nఒక నమస్కారం చేసింది.\nరాజూ, పండితులూ కూడా ఆమె మాట\nలకు నిర్ఘాంతపోయారు. ఆమె చూస్తే\nవివాహయోగ్యమైన వయసులోనే ఉన్నది.\nకాని తనకొక భర్తా, నలుగురు పిల్లలూ\nఉన్నట్టు చెబుతున్నది. గొప్ప శ్రోత్రియుడైన\nతండ్రి తనను వివాహం చేసుకోమని\nనిర్బంధిస్తున్నాడంటున్నది. ఆమె మాటలు\nవట్టి అబద్ధాలైనా కావాలి, లేదా ఆమె\nతప్పించుకుని పారిపోయి వచ్చిన పిచ్చిదైనా\nఅయివుండాలి.\nఆమె తమకు అవమానం చేసినందుకు\nఆగ్రహించాలో, లేక అర్థంలేని ఆమె మాట\nలకు నవ్వాలో తేల్చుకోలేక పండిత\nప్రకాండులంతా ఒకరి ముఖాలు ఒకరు\nచూసుకున్నారు. రాజు పండితుల ముఖా\nలను పరీక్షగా చూసి, వాళ్ళకూ ఆ యువతిని\nగురించి తనకు కలిగిన అనుమానాల లాటివే\nకలిగినవని గ్రహించి, తల తిప్పి తన\nమంత్రి కేసి చూశాడు.\nమంత్రి చిరునవ్వు నవ్వి లేచి నిలబడి,\n\" అమ్మా, నువు బాగా చదువుకుని,\nసంస్కారం గల దానివిలా కనిపిస్తున్నావు.\nపిల్లలు అమాయకులు. వారి మాటల కేం?\nవారు పై చూపులకు మోసపోవచ్చు. కాని\nమీ ఆయనకు మంచి యుక్తాయుక్త విచక్షణ\nఉన్నట్టు నేను గ్రహించాను. అందుచేత\nమిగిలిన వేవీ పాటించక, అతను చెప్పినట్టే\nచెయ్యి. అతణ్ణి తృణీకరించి ఏదైనా\nచేశావో, సంసారం బాగుంటే చిక్కుండదు\nగాని, లేని పక్షంలో ఆయనకు నువే జవాబు\nదారువు గద!” అన్నాడు.\nఆ యువతి మంత్రితో, \"మహా మంత్రీ,\nమీరు చెప్పిన పద్దతీ నేననుకున్నది ఒకటే\nఅయింది. నాకు ఊతం ఇచ్చినందుకు\nమీకు ఎంతైనా కృతజ్ఞురాలిని ! .... మహా\nరాజా, నాకు సెలవిప్పించండి!\" అంటూ\nఆమె సభకంతకూ ఒక సమస్కారం చేసి\nవెళ్లిపోయింది.\nఆ యువతి మాటలు ఎంత అయో\nమయంగా ఉన్నాయో, మంత్రి మాటలు\nకూడా సభలోని పండితులకు అంత అయో\nమయంగానూ ఉన్నాయి.\nరాజు మంత్రి కేసి తిరిగి, \"ఆమె ఏమి\nఅడిగింది? నువ్వేమి చెప్పావు? మా కేమీ\nఅంతు చిక్కలేదే?” అన్నాడు.\nఅప్పుడు మంత్రి ఇలా అన్నాడు :\n\"ఆమె చాలా తెలివైనది. తన సమస్య\nసూటిగా చెప్పటానికి బిడియపడిందో ఏమో,\nవ్యంగ్యంగా చెప్పింది. ఆమెకు పెళ్ళి\nచేయగోరి ఆమె తండ్రి ఒక యువకుణ్ణి\nపెళ్లి చూపులకు తెచ్చాడన్నది స్పష్టంగా\nతెలుస్తూనే ఉన్నది. పెళ్ళికొడుకును\nముందుపిల్ల లిద్దరూ చూసి మెచ్చుకున్నా\nరన్నది. ముందుపిల్లలంటే ఆమె కళ్ళు.\nఆ యువకుడు అందంగా ఉన్నాడని అర్థం.\nఎడపిల్ల లంటే చెవులు. అవి కూడా పెళ్లి\nకొడుకును ఆమోదించాయంటే ఆ యువ\nకుడు మధురభాషి అన్నమాట. సంకో\nచిస్తున్నది తన భర్తట—అంటే ఆమె\nమనస్సు. ఆమెకు వచ్చిన సమస్య ఏమి\nటంటే, వరుడి రూపురేఖలూ, మాటలూ\nవిని తృప్తిపడి పెళ్ళాడటమా, వరుడు\nతన మనస్సుకుకూడా నచ్చినదాకా వేచి\nవుండటమా అని మనస్సుకు నచ్చిన తరవా\nతనే పెళ్లాడమనీ, అలా కాకుండా పెళ్ళాడిన\nమీదట సంసారం సరిగా నడవకపోతే, బతి\nకున్నంత కాలమూ తన అంతరాత్మ సూటి\nపోట్లకు గురికావలసి వస్తుందనీ, నేను హెచ్చ\nరించాను. ఆమె అలాటి ఆలోచనలో ఉండ\nబట్టే మన దగ్గిరికి వచ్చింది.. నే నామె\nఆలోచనను బలపరచటం చేత ఆమె తృప్తి\nపడి వెళ్లిపోయింది.”\nమంత్రి తెలివితేటలకు పండితులందరూ\nఆశ్చర్యపోయారు.",
            "book_page_end": 46
        },
        {
            "title": "బటానీగింజ",
            "book_page_start": 47,
            "pdf_page_start": 47,
            "pdf_page_end": 51,
            "author": "ఆర్. భవానీప్రసాద్",
            "genre": "హాస్యం",
            "moral": "అదృష్టం, తెలివి మరియు అనుకోని సహాయం ఇతరుల మోసాన్ని, బలప్రయోగాలను ఎదుర్కోవడంలో కీలకం.",
            "keywords": [
                "బటానీగింజ",
                "ఆనందుడు",
                "రాక్షసుడు",
                "పొడుపు కథలు",
                "కోట",
                "దాది"
            ],
            "characters": [
                "ఆనందుడు",
                "రాక్షసుడు",
                "రాజు",
                "రాజకుమార్తె",
                "దాది",
                "నౌకరు"
            ],
            "locations": [
                "నగరం",
                "రాజభవనం",
                "కోట",
                "సముద్రం"
            ],
            "content": "ఒక నగరంలో ఆనందు డనే పనిలేని\nవాడొకడుండేవాడు. గాలికి తిరిగే ఆనందు\nడికి ఒకనాడు దారిలో ఒక బటానీగింజ\nదొరికింది. వాడు దాన్ని ఏరుకుని ఇలా\nఆలోచనలో పడ్డాడు :\n\"ఈ బటానీగింజను పాతితే బటానీ\nమొక్క మొలిచి, బోలెడు బటానీలు\nకాస్తుంది. వాటన్నిటినీ మొలిపిస్తే, బోలె\nడన్ని బటానీమొక్కలు మొలిచి, అంతులేని\nబటానీ గింజలు కాస్తాయి. వాటన్నిటినీ\nపొలంలో వేసి పంట చేస్తే పుట్లకొద్దీ బటానీలు!\nవాటన్నిటినీ ఎక్కడ అమ్మేట్టు! దేశాంత\nరాలకు రవాణా చెయ్యవలిసిందే. తప్పదు.\nకాని రవాణాకు కనీసం పన్నెండు ఓడ\nలయినా కావాలే. ఎలా? రాజుగారిని\nఆడగటం తప్ప మరొక మార్గం లేదు.”\nఆలోచన ఇక్కడి దాకా వచ్చాక ఆనం\nదుడు తిన్నగా రాజుగారి దగ్గిరికి బయలు\nదేరాడు. దారిలో అతడికి ఒక రాక్షసుడు\nఅడ్డుతగిలి, \"ఏయ్, ఎక్కడికి పోతు\nన్నావు?” అని ఆడిగాడు.\n\"సముద్రం మీద సరుకు రవాణా\nచెయ్యాలి. రాజుగారిని పది, పన్నెండు\nఓడలు అరువు అడగబోతున్నాను,”\nఅన్నాడు ఆనందుడు.\n\"ఈ పక్కన ఉన్న కోట చూశావా?\nప్రస్తుతం ఇది నాదే. మూడురోజులు దాటాక\nనేను రాజుగారి ఇంటికి వచ్చి నిన్ను\nమూడు పొడుపుకథ లడుగుతాను. వాటిని\nనువు విప్పినట్టయితే ఈ కోటా, అందులో\nవున్న నిధులూ నీ వవుతాయి. ఎందుకంటే,\nనువు నా పొడుపుకథలు విప్పగానే నేను\nపొట్టపగిలి చచ్చిపోతాను. అది నాకు శాప\nవిమోచనం. కాని నువు నా కథలు విప్ప\nలేకపోతే నేను నిన్ను తినేస్తాను,” అన్నాడు\nరాక్షసుడు.\n\"సరే,” అన్నాడు ఆనందుడు. అనక\nచేసేదీ లేదు.\nఅక్కడి నుంచి బయలుదేరి ఆనందుడు\nరాజభవనానికి చేరుకుని, రాజుగారిని పది,\nపన్నెండు ఓడలు అరువివ్వమని అడిగాడు.\n\"అబ్బో, వీడు చూడబోతే పెద్దవర్తకుడి\nలాగున్నాడు,\" అనుకుని, పైకి, \"నువు\nమారువేషంలో ఉన్న కోటీశ్వరుడి వైతే\nనా కుమార్తె నిచ్చి పెళ్ళి చేస్తాను, సమ్మత\nమేనా? \" అని రాజు అడిగాడు.\n\" ఆహా, సమ్మతమే. ఇవాళ నా దుస్తులు\nబాగాలేకపోతే రేపైనా బాగుండి తీరుతాయి,”\nఅన్నాడు ఆనందుడు.\nఆ మాట విని రాజుగారు సందేహంలో\nపడి, ఈ ఆనందుడు నిజంగా కోటీశ్వరు\nడవునో కాదో పరీక్షించాలని నిశ్చయించు\nకున్నాడు. ఆయన ఆ రాత్రికి ఆనందుణ్ణి\nతన అతిథిగానే ఉండిపొమ్మని, అతను\nపడుకోవటానికి ఉండలుకట్టిన పరుపూ,\nదాని మీద చిరుగుల దుప్పటి వేయించి,\nకప్పుకునేటందు కొక చిరుగుల బొంత\nఏర్పాటు చేయించి, అతను ఆ పక్క మీద\nఎలా నిద్రపోతాడో కనిపెటమని ఒక నౌక\nరును పురమాయించాడు.\nఆ నౌకరు మర్నాడు పొద్దున రాజుగారి\nదగ్గిరికి వచ్చి, \"ఆ బాబు తెల్లవార్లూ నిద్ర\nపోతే ఒట్టు! ఎప్పుడు చూసినా పక్క మీద\nలేచి కూర్చుని పక్కంతా తడుపుకుంటూనే\nఉన్నారు,” అన్నాడు.\nరాజుకు సగం అనుమానం తీరిపోయింది.\nరెండోరోజు రాత్రి ఆయన ఆనందుడికి\nమంచి మెత్తని పరుపూ, దాని మీద మక్మల్\nదుప్పటి కప్పుకునేటందుకు మెత్తని\nకాశ్మీరుశాలువా ఏర్పాటు చేయించి, అతను\nఎలా నిద్రపోయేదీ గమనించమని మళ్ళీ\nనౌకరును పురమాయించాడు.\nమూడోనాడు ఉదయం నౌకరు రాజు\nగారి దగ్గిరికి వచ్చి, \" ఆ బాబు పక్క మీద\nపడుకుని తెల్లవార్లూ అటూ ఇటూ కదిలితే\nఒట్టు! పుస్తకంలా పడుకుని నిద్ర\nపోయారు!” అన్నాడు.\nరాజుగారి సందేహం తీరిపోయింది.\nఆనందుడు సుఖాలకు అలవాటుపడిన కోటీ\nశ్వరుడే నని నిశ్చయించుకుని, ఆ పూటే\nతన కుమార్తెను అతని కిచ్చి వైభవంగా\nపెళ్ళిచేసేశాడు.\nఅసలు జరిగినదేమంటే మొదటి రాత్రి\nఆనందుడు తన బటానీగింజను చిరుగుల\nదుప్పటి కింద దాస్తే అది ఎటో దొర్లి\nపోయింది. దాని కోసం ఆనందుడు తెల్ల\nవార్లూ పక్కంతా తడివి వెతుక్కున్నాడు.\nకాని అది కనిపించనే లేదు. ఆ రాత్రంతా\nనిద్ర లేని కారణంచేత మర్నాటి రాత్రి\nఅతను పక్క మీద నడుము వాలుస్తూనే\nఒళ్ళు తెలియకుండా నిద్రపోయాడు.\nనాలుగోరోజు తెల్లవారింది. ఆ రోజే రాక్ష\nసుడు వచ్చి తనకు మూడు పొడుపుకథలు\nవేస్తాడు. తనకు ఒక్క పొడుపుకథా రాదు.\nఅందుచేత ఆ పొడుపుకథలను తను విప్ప\nలేడు. రాక్షసుడు తనను తినేస్తాడు. ఈ\nఆలోచన వచ్చి ఆనందుడు విచారంగా\nకూర్చున్నాడు.\nఅతని భార్య అయిన రాజకుమార్తె\nవచ్చి, \"ఎందుకలా విచారంగా కూర్చు\nన్నారు? మీకు వచ్చిన కష్ట మేమిటి?” అని\nఅడిగింది.\n\"ఏమీ లేదు,\" అన్నాడు ఆనందుడు\nదిగులుగా.\nఅప్పుడు రాజకుమా ర్తెకు కూడా విచారం\nపట్టుకున్నది.\nకొంచెం సేపయాక ఆమెను పెంచిన దాది\nవచ్చి, ఆమె దిగులుగా కూర్చుని వుండటం\nచూసి, \"ఏం తల్లీ, ఎందుకంత విచారంగా\nఉన్నావు?” అని అడిగింది.\n“నా భర్త విచారంగా ఉన్నాడు. ఆయన\nవిచారానికి కారణం తెలీక నాకు విచారంగా\nఉన్నది,” అన్నది రాజకుమార్తె.\nదాది ఆనందుడి దగ్గిరికి వచ్చి, \" నిన్న\nపెళ్ళయినవాడివి ఇలా విచారంగా ఉండ\nవచ్చా? తప్పు కాదూ? నిన్ను చూసి\nఅమ్మాయి, చూడు, ఎంత విచారంగా\nఉన్నదో? నీ దిగులుకు కారణం ఏమిటో\nనాకు చెప్పు. నేనంతా క్షణంలో సరి చేసి\nపారేస్తాను,” అన్నది.\nముసలిదాని పోరు పడలేక ఆనందు\nడామెతో రాక్షసుడి విషయం చెప్పాడు. అది\nవిని దాది, \"ఇంతే గద! నాకు యాభైవేల\nపొడుపుకథలు తెలుసు, నేను కల్పించినవి\nఇంకో యాభైవేలున్నాయి,” అన్నది.\nఆనందుడికి ధైర్యం వచ్చింది. తరవాత\nజరగవలిసిన ఏర్పాటంతా ఆ ముసలిదే\nచేసింది. రాక్షసుడు వస్తే చీకటి కొట్టు\nదగ్గిరికి పంపమని ఆమె రాజభటులతో\nచెప్పి, ఆనందుణ్ణి వెంట పెట్టుకుని తాను\nచీకటి కొట్టులోకి వెళ్ళి తలుపు గడియ\nపెట్టేసింది.\nమధ్యాన్నం వేళకు రాక్షసుడు, “ఆనందు\nడనేవాడు ఎక్కడ?\" అంటూ రాజభవ\nనానికి వచ్చాడు. వాణ్ణి రాజభటులు చీకటి\nకొట్టు దగ్గిరికి తీసుకొచ్చారు.\n\"ఆనందూ, ఎక్కడున్నావు?” అని\nరాక్షసుడు అరిచాడు.\n\"ఈ కొట్టులో ఉన్నాను. నీ పొడుపు\nకథలు చెప్పు. వాటిని విప్పుతాను. విప్ప\nలేకపోతే తలుపు పగల గొట్టుకుని లోపలికి\nవచ్చి నన్ను తిను,” అన్నాడు ఆనందుడు\nలోపలినుంచి.\n\"సరే, ఈ కథ విప్పు. మా అమ్మమ్మ\nనలభై కంబళ్ళు కప్పుకుంది. అదేమిటి?”\nఅని రాక్షసుడు అడిగాడు.\nదాది చెవిలో రహస్యంగా చెప్పిన మీదట\nఆనందుడు, \" మహా గొప్పగా అడిగావులే-\nఅరటిపువ్వు!” అన్నాడు.\n\"అది సరిగానే చెప్పావు. ఇది చెప్ప\nలేవు చూసుకో. కొమ్ము లుండి ఎద్దు కాదు,\nఅంబారీ ఉండి ఏనుగు కాదు, ఏమిటది?”\nఅని రాక్షసుడు అడిగాడు.\nమళ్ళీ దాది చెప్పిన మీదట, \"నత్త,\"\nఅని ఆనందుడు అరిచాడు.\nరాక్షసుడికి ఆశాభంగమయింది. \"అదీ\nచెప్పావే. ఈసారి చెప్పు చూస్తాం. నాకు\nనోరు లేదు గాని చక్కగా జవాబు లిస్తాను,\nనన్నెవరూ చూడలేరు కాని అందరూ విన\nగలరు. ఎవరు నేను?” అన్నాడు వాడు.\n\"ఓస్, ఇదేనా? నువు ప్రతిధ్వనివి!”\nఅన్నాడు ఆనందుడు.\nవెంటనే రాక్షసుడికి శాపవిమోచనమై,\nపొట్టపగిలి మరణించాడు.\nఅటుతరవాత రాక్షసుడి కోట ఆనందుడి\nదయింది. పదహారు రోజుల పండగ కాగానే\nఅతను రాజుగారితో, \"మామగారూ, ఇక\nనేనూ, నా భార్యా మా కోటకు వెళ్ళిపోతాం,”\nఅని చెప్పాడు.\nతన అల్లుడికి ఒక కోట ఉన్నదని అప్పటి\nదాకా రాజుగారికి తెలియదు. ఆయన తన\nకూతురి వెంట అల్లుడి కోటకు వెళ్ళి,\nఅక్కడ ఉన్న బంగారం రాసులూ, రత్న\nరాసులూ చూసి, \" నేను ముందే అను\nకున్నాను. నా అల్లుడు కోటీశ్వరులకు\nకోటీశ్వరుడు!\" అన్నాడు.",
            "book_page_end": 51
        },
        {
            "title": "భాగ్యశాలి",
            "book_page_start": 52,
            "pdf_page_start": 52,
            "pdf_page_end": 56,
            "author": "పి. శ్రీనివాసాచారి",
            "genre": "నీతి కథ",
            "moral": "నిజాయితీ, దొరికిన అదృష్టాన్ని (భాగ్యాన్ని) సరైన పద్ధతిలో నిర్వహించడం వలన మంచి ఫలితాలు కలుగుతాయి. అపనింద తాత్కాలికమే.",
            "keywords": [
                "భాగ్యశాలి",
                "దేవదాసు",
                "బొమ్మలవాడు",
                "దొంగతనం",
                "వజ్రాలు",
                "రాజద్రోహం"
            ],
            "characters": [
                "శంభుదాసు",
                "దేవదాసు",
                "దేవదాసు తల్లి",
                "బొమ్మలవాడు (దొంగ వ్యాపారి)",
                "జమీందారు",
                "రాజు"
            ],
            "locations": [
                "ఊరు",
                "కుటీరం",
                "నగరం"
            ],
            "content": "ఒక ఊళ్ళో శంభుదాసు అనే ధనికుడు\nఉండేవాడు. అతనికి లేక లేక ఒక కుమా\nరుడు కలిగాడు. ఆ కుమారుడికి శంభుదాసు,\nదేవదాసు అని తన తాతగారి పేరు పెట్టాడు.\nఒకసారి ఒక వృద్ధ యాత్రికుడు శంభు\nదాసింటికి వచ్చి, సుస్తీ చెయ్యటం వల్ల\nరెండు రోజులు శంభుదాను చేత సపర్యలు\nచేయించుకుని వెళ్లి పోతూ, దేవదాసును\nచూసి, \"ఈ కొడుకు వల్ల మీ దౌర్భాగ్యం\nతొలగిపోతుంది, వీడు మంచి భాగ్యశాలి,\nదీర్ఘాయుష్కుడు,” అని చెప్పాడు.\n\"నాకు దౌర్భాగ్యం ఏమీ లేదే? ఈయన\nఇలా అన్నా డెందుకో?” అని శంభుదాసు\nఆశ్చర్యపడ్డాడు.\nకాని శంభుదాసుకు త్వరలోనే దౌర్భాగ్యం\nచుట్టుకున్నది. అతని ఇంటికి సాధా\nరణంగా అతిథులు వచ్చిపోతూ ఉండే\nవారు. శత్రురాజ్యానికి చెందిన గూఢచారి\nమారువేషంలో వచ్చి శంభుదాసు ఇంట\nబస చేశాడనీ, ఇలాటి పని లోగడ కూడా\nఒకటి రెండుసార్లు జరిగిందనీ రాజుగారు\nతన గూఢచాకులు ద్వారా తెలుసుకున్నాడు.\nరాజుగారు శంభుదాసు ను రాజద్రోహిగా\nవిచారణ చేసి, ఆయన ఇంటికి వచ్చిన\nశత్రుగూఢచారుల వివరాలు అడిగాడు.\nతన ఇంటికి అతిథులుగా వచ్చిపోయేవారి\nవివరాలు శంభుదాసు ఎరగడు. అందుచేత\nఆయన ఏమీ చెప్పలేకపోయాడు. శంభు\nదాసు రాజద్రోహి అన్న అనుమానం దృఢ\nపడి, రాజు ఆయన ఆస్తి అంతా స్వాధీన\nపరచుకుని, ఆయనకు నగర బహిష్కరణ\nశిక్ష విధించాడు.\nశంభుదాసు భార్యా బిడ్డలతో, తనకు\nమిగిలిన పాత్రసామగ్రీ, బట్టలూ తీసుకుని,\nనగరం విడిచి దూరాన ఉన్న ఒక గ్రామా\nనికి వెళ్లి, అక్కడ ఉండే జమీందారు\nదగ్గర సేవకుడుగా ఉంటూ, తాను ఫలానా\nఅని ఎవరికీ చెప్పక, ఒక కుటీరం నిర్మించు\nకుని, అందులో అజ్ఞాతవాసం చెయ్య\nసాగాడు. శంభుదాసు ఎప్పుడూ జమీందారు\nసేవలోనే ఉంటూ వారాని కొకసారి ఇంటికి\nవచ్చేవాడు. కుటీరంలో దేవదాసూ, అతని\nతల్లీ మాత్రమే ఉండేవాళ్లు,\nదేవదాసు అయిదేళ్ళవాడై ఉండగా ఒక\nనాడు బొమ్మలు అమ్మేవాడొకడు రకరకాల\nబొమ్మలను తట్టలో పెట్టుకుని అమ్ముతూ\nవచ్చాడు. దేవదాసు ఆ మనిషిని పిలిచి,\nతట్ట దింపించి, అందులో ఉన్న గుర్రం\nబొమ్మ కావాలన్నాడు. దాని ఖరీదు ఒక\nవరహా అన్నాడు బొమ్మల వాడు. దేవదాను\nతనవద్ద డబ్బు లేదన్నాడు. డబ్బు లేకపోతే\nఅంత ఖరీదు చేసే వస్తువేదన్నా ఇస్తే\nగుర్రం బొమ్మ ఇస్తానన్నాడు బొమ్మల\nవాడు. దేవదాసు ఇంట్లోకి పరిగెత్తుకుపోయి,\nబియ్యం కుండ మీద మూతపెట్టి ఉన్న\nపళ్ళెం తెస్తూ, గడప తగిలి పడ్డాడు. పళ్ళెం\nరాతిబండ మీద పడింది.\nదేవదాసు వెంటనే లేచి పళ్ళెం తీసు\nకుని, దాన్ని బొమ్మల వాడికిచ్చి, \"ఇది\nతీసుకుని గుర్రం బొమ్మ ఇస్తావా?\" అని\nఅడిగాడు.\nఆ పళ్ళెం కలంపట్టి నల్లగా ఉన్నది.\nఅది రాతి మీద పడ్డచోట పచ్చగా కనబడింది.\nకాని అది ఇత్తడి పళ్ళెం కాదు. ఇత్తడి\nకన్న బరువున్నది. రాతి మీద పడ్డప్పుడు\nఇత్తడిలాగా మోగను కూడా లేదు. ఇదంతా\nగమనించిన బొమ్మల వాడు, \"సరే, తే!”\nఅని ఆ పళ్ళెం తీసుకుని తట్ట అడుగున\nదాచి, గుర్రం బొమ్మను దేవదాసు కిచ్చి\nవెళ్ళిపోయాడు.\nఇది జరిగినప్పుడు దేవదాను తల్లి ఇంట్లో\nలేదు. ఆమె తిరిగి వచ్చాక దేవదాను తన\nకొయ్యగుర్రం బొమ్మ చూపించి, బియ్యం\nకుండ మీది మూతతో దాన్ని కొన్నానని\nచెప్పాడు. తన కొడుకును చూసి ముచ్చట\nపడి బొమ్మల వాడు అంత చవుకగా ఆ\nగుర్రాన్ని ఇచ్చి ఉంటాడని ఆమె అను\nకున్నది. బియ్యం కుండమీది మూత బంగార\nమని ఆమెకు తెలీదు.\nదేవదాసు కొన్న గుర్రానికి చక్రా\nలున్నాయి. తోస్తే అది చక్రాలమీద పరిగెడు\nతుంది. దాన్ని చాలా దూరం పరిగెత్తించా\nలని దేవదాసు కాలితో గట్టిగా తన్నాడు.\nతన్నుకు. ఆ గుర్రం నేలమీది నుంచి\nమొత్తంగా లేచి వెళ్ళి గోడకు కొట్టుకున్నది.\nఅలా కొట్టుకోవటంలో దాని డొక్క భాగం\nవిరిగి, ఒక బంగారు బరిణ బయటికి\nదొర్లింది. దాని మూత తీసి చూస్తే అందులో\nఎనిమిది వజ్రాలున్నాయి.\nవాటిని చూసి దేవదాసు తల్లి, \"నీకి\nబొమ్మ ఇచ్చినవాడు ఎంత మోసపోయాడో\nచూశావు రా? ఈ గుర్రంలో ఈ బరిణా,\nవజ్రాలూ ఉన్నసంగతి వాడికి తెలీదో,\nఏమో! ఈ సారి వాడు కనిపిస్తే పిలిచి,\nఈ బరిణ వాడికి ఇచ్చెయ్యి,” అన్నది.\nమర్నాడు బొమ్మల వాడు దేవదాసుకు\nదూరాన కనిపించాడు. కాని వాడు దేవదాసు\nఉండే వైపుగా రాక మరొకవైపు తిరిగాడు.\nదేవదాసు బరిణ తీసుకుని పరిగెత్తుకుంటూ\nవెళ్ళి బొమ్మలవాణ్ణి కలుసుకుని, \"నువు\nనాకు గుర్రం బొమ్మ ఇచ్చావే, దాని పొట్టలో\nఈ బరిణ దొరికింది. ఇందులో ఏమున్నాయో\nచూశావా?” అంటూ బరిణ తీసి వజ్రాలను\nచూపించాడు.\nబొమ్మలవాడు దేవదాసు చేతి నుంచి\nబరిణను చప్పున లాగేసి తన జేబులో దాచు\nకుని, \"నువు చాలా మంచివాడివి!\" అని\nగబగబా వెళ్ళిపోయాడు.\nఆ బరిణ బొమ్మల వాడికి చేరినందుకు\nదేవదాసు తల్లి కూడా చాలా సంతోషించింది.\nఇంతకూ ఆ బొమ్మల వాడొక దొంగ\nవ్యాపారి. వాడు చాలా ఊళ్ళు తిరుగుతాడు.\nఎక్కడ ఏది అందితే దాన్ని చేతివాటు వేసి,\nతీసుకుపోయి మరొక ఊళ్ళో అమ్ముతాడు.\nవాడు దేవదాసుకు అమ్మిన గుర్రం బొమ్మ\nకూడా ఒక వడ్రంగి ఇంటినుంచి కాజేసినదే.\nఎంత దొంగ వ్యాపారం చేసినా అంతగా\nవాడి కెన్నడూ కలిసిరాలేదు. ఆ కొయ్య\nగుర్రం కొన్న అబ్బాయి చేతిమీదుగా తనకు\nబంగారు పళ్ళెమూ, ఒక బంగారు భరిణా,\n• ఎనిమిది వజ్రాలూ దొరికాయి. వాడు తన\nవద్ద మిగిలిన బొమ్మలను పిల్లలకు ఊరికే\nఇచ్చేసి, నగరానికి వెళ్ళాడు. అక్కడ\nవాడు బంగారు పళ్ళాన్ని ద్రావకంతో కడిగి,\nకిలమంతా పోగొట్టి, ధగధగా మెరిసేటట్టు\nచేశాడు. దాని అడుగున సంస్కృతం అక్ష\nరాలు కూడా ఉన్నాయి. కాని అవి వాడికి\nఅర్థం కాలేదు; ఏదో స్తోత్రం అయి\nఉంటుందనుకున్నాడు.\nతరవాత బొమ్మలవాడు వ్యాపారిలాగా\nకనబడటానికి కాస్త మంచి బట్టలు వేసు\nకుని, బంగారు పళ్ళాన్ని ఒక వర్తకుడి\nదగ్గిరికి తీసుకుపోయి, అమ్మకానికి తెచ్చా\nనని చెప్పాడు.\nవర్తకుడు దాన్ని శ్రద్ధగా పరిశీలించి,\n\"ఇది చాలా విలవైనదే, దీన్ని ఎందుకు\nఅమ్ముతున్నావు?” అని అడిగాడు.\n\"విలవైనది కనకనే అమ్ముతున్నాను.\nకావలిస్తే డబ్బిచ్చి తీసుకోండి. నాకు\nఅవతల బోలెడన్ని పనులున్నై,” అన్నాడు\nబొమ్మలవాడు.\nవాడి మాట తీరుచూసి వర్తకుడు, ఆ\nపళ్ళెం వాడి సొత్తు కాదని తెలుసుకుని,\n\"ఇది నీకు ఎలా వచ్చింది? నిజం చెప్పు,”\nఅని ప్రశ్నించాడు.\nఈ మాట. వింటూనే బొమ్మలవాడు\nపారిపోవటానికి యత్నించాడు. నలుగురూ\nచేరి పట్టుకున్నారు. వాణ్ణి సోదా చేస్తే,\nవాడి జేబులో బంగారు బరిణా, అందులో\nఎనిమిది వజ్రాలూ ఉన్నాయి. వర్తకుడు\nవాణ్ణి రాజభటులకు అప్పగించి, దివా\nణానికి పంపాడు.\nఅబద్ధాలు తనను కాపాడలేవని తెలిసి\nబొమ్మలవాడు న్యాయాధికారితో, తాను\nగుర్రం బొమ్మను ఏ గ్రామంలో, ఏ వడ్రంగి\nఇంటి నుంచి దొంగిలించినదీ, ఏ ఇంటి\nకుర్రాడికి తాను దాన్ని ఎలా అమ్మినది,\nఆ కుర్రాడికి ఆ గుర్రం బొమ్మలో బరిఐ\nదొరికేసరికి వాడు మర్నాడు దాన్ని తనకు\nఎలా ఇచ్చినదీ వివరంగా చెప్పేశాడు.\nబంగారు బరిణా, అందులోని వజ్రాలూ\nఫలానా జమీందారువని రూఢి అయింది.\nఆ బరిణను కొయ్య గుర్రంలో దాచిన\nవడ్రంగి రెండు నెలల క్రితం జమీందారు\nగారింట ఏదో వడ్రంగం పనిచేసి, వెళ్లిపోతూ\nఆ బరిణను కాజేశాడు. ఒకరికి ఇద్దరు\nదొంగలూ దొరికిపోయారు.\nదీనితో బాటు ఇంకొక సంగతి బయట\nపడింది. బంగారు పళ్ళెం అడుగున రాజు\nగారి తండ్రి పేరూ, శంభుదాను తాతగారైన\nదేవదాసుగారి పేరూ ఉన్నాయి. ఆ నాడు\nదేవదాసుగారి రాజభక్తికి మెచ్చి, రాజుగారు\nఆ బంగారు పళ్ళెం నిండా బంగారు మొహర్లు\nపోసి కానుకగా ఇచ్చారట. అటువంటి\nదేవదాసు మనమడు, శంభుదాసు, తన\nఇంట సేవకుడుగా పనిచేస్తున్నాడని విని\nజమీందారు నొచ్చుకుని, అతనికి ఈ దుర్గతి\nఎలా కలిగిందో తెలుసుకున్నాడు.\nతనపై రాజద్రోహ నేరం ఎలా వచ్చి\nనదీ తనకే తెలియదని శంభుదాను జమీం\nదారుతో అన్నాడు. జమీందారు ఆ మాట\nనమ్మి, ఆయనపై శిక్షను రద్దు చేయవల\nసిందని రాజుగారికి సలహా ఇచ్చాడు.\nరాజుగారు శంభుదాసు పైన మోపిన\nఆరోపణను ఉపసంహరించుకుని, అతని\nఆస్తి తిరిగి అతని పరం చేశాడు. ఈ\nవిధంగా దేవదాను తన తండ్రి దౌర్భాగ్యం\nతొలిగిపోవటానికి తానే కారకుడయాడు.",
            "book_page_end": 56
        },
        {
            "title": "పారనియుక్తి",
            "book_page_start": 57,
            "pdf_page_start": 57,
            "pdf_page_end": 60,
            "author": "సర్వేపల్లి సుబ్బారావు",
            "genre": "నీతి కథ",
            "moral": "ఇతరులను మోసం చేయడానికి ప్రయత్నించినప్పుడు, ఆ ఎత్తుగడలు తరచుగా తమకే హాని కలిగిస్తాయి.",
            "keywords": [
                "సింహం",
                "నక్క",
                "బ్రాహ్మణుడు",
                "మోసం",
                "భోజనం",
                "ఎత్తుగడ"
            ],
            "characters": [
                "సింహం (మృగరాజు)",
                "నక్క",
                "వంట బ్రాహ్మణుడు",
                "పిల్లలు"
            ],
            "locations": [
                "అరణ్యం",
                "గుహ",
                "జమీందారు ఇల్లు"
            ],
            "content": "పిల్లలకు పెద్ద సందేహం వచ్చింది. సింహా\nలకూ, పులులకూ మనం తినే లడ్డూలూ,\nగారెలూ, పాయసమూ పెడితే తింటాయా,\nతినవా? ఒకవేళ తింటే మన మాట\nవింటాయా, వినవా?\nఆ రోజు దీపావళి. బామ్మ చాలా రకాల\nపిండి వంటలు చేసింది. బొబ్బట్లూ,\nగారెలూ భలే బాగున్నాయి. సింహాలు వాటిని\nతినవనీ, వాటికి ఇవి సయించవనీ పెద్దవాడు\nఅన్నాడు. మిగతావాళ్ళు ఆ మాట నమ్మ\nలేక ఏకంగా తాతయ్యను అడిగారు.\n\"దానికో కథ ఉందర్రా,” అన్నాడు\nతాతయ్య పొడుం పీలుస్తూ.\n\"కథ! కథ!” అంటూ అందరూ\nతాతయ్య చుట్టూ మూగారు.\n\"కథలో సింహం బొబ్బట్లూ, లడ్డూలూ,\nగారెలూ తింటుందా, తాతయ్యా?\" అని\nబుల్లివాడు అడిగాడు.\n.\"కాస్త ఓపిక పట్టండిరా!” అంటూ\nతాతయ్య కథ ప్రారంభించాడు.\nఒక ఊళ్ళో ఒక వంట బ్రాహ్మడుండే\nవాడు. పెళ్ళిళ్ళకూ, తద్దినాలకూ, సంతర్ప\nణలకూ పెద్ద వంట చెయ్యాలిసొస్తే చుట్టు\nపక్కల అనేక ఊళ్ళవాళ్ళు ఆ బ్రాహ్మణ్ణి\nపిలిచేవాళ్ళు. ఏది చేసినా ఆ బ్రాహ్మడు\nదివ్యంగా చేసేవాడు, నలభీమపాకమే.\nఒకసారి ఏమయిందంటే, అడివి అవతల\nఒక జమీందారుగారింట పెద్ద సంతర్పణ\nజరిగింది. వంటకు మన బ్రాహ్మణ్ణి\nపిలిచారు. సంతర్పణ అయిపోయాక,\nమిగిలిపోయిన పిండివంటలు ఇన్ని మూట\nగట్టుకుని, అరణ్యం మధ్యగా అడ్డ దారిన\nఅతను ఇంటికి బయలుదేరాడు. అది పెద్ద\nపొరపాటు పని. ఎంచేతంటే ఆ అరణ్యంలో\nఒక గుహ ఉన్నది. అందులో ఒక భయం\nకరమైన సింహం ఉన్నది.\nఆ సింహం బ్రాహ్మణ్ణి చూడగానే,\n\"ఏయ్, నిలు! నాకు చెడ్డ ఆకలిగా ఉంది.\nనిన్ను తినేస్తాను,\" అన్నది.\n\"నన్నెందుకు తింటావు, మృగరాజా?\nనా కన్న చాలా రుచి అయిన తిను బండా\nరాలు ఈ మూటలో ఉన్నాయి. కావలిస్తే\nహాయిగా వాటిని తిను,” అని బ్రాహ్మడు\nతన మూట విప్పాడు.\nమూట విప్పుతుంటేనే సింహానికి కమ్మని\nవాసన కొట్టింది. అది మూటలో ఉన్న\nమూడు వీశెల భక్ష్యాలూ ఆవురావురున తిని,\n\"అబ్బ, ఈ తిండి ఎంత బాగుంది! ఎన్నడూ\nతినక పోతినే! ఇంత మంచి భోజనం పెట్టి\nనందుకు నా గుహలో ఉన్న బంగారం\nకొంచెం పట్టుకెళ్ళు!\" అన్నది.\nసింహం మనుషులను చంపి తిన్నప్పు\nడల్లా వాళ్ళ డబ్బూ, నగలూ తన గుహలో\nఒక మూల పోగేసి ఉంచుతుంది.\nసింహం గుహలో ఉన్న ధనం చూసి\nవంట బ్రాహ్మడికి కళ్ళు కుట్టాయి,\n\"మృగరాజా, నీకు ఇలాటి భోజనం\nరోజూ తెచ్చి పెట్టగలను!” అన్నాడు అతను.\n\"తప్పక తీసుకురా ! \" అన్నది సింహం.\nఅది మొదలు బ్రాహ్మడు రోజూ షడ్ర\nసోపేతమైన భోజనం తయారు చేసి తెచ్చి,\nసింహానికి పెట్టి, సింహం గుహలో ఉన్న\nధనం కొంత తీసుకుపోయేవాడు. సింహం\nమనిషి భోజనం మరిగింది. సింహం డబ్బుతో\nబ్రాహ్మడి దరిద్రం తీరిపోయింది.\nకాని మధ్యలో నక్కకే చెడ్డ రోజులు\nవచ్చాయి. సింహం వెంట నక్క ఉంటుం\nదని మీకు తెలుసుగా ? సింహం ఏ జంతువు\nనన్నా వేటాడి, తన కడుపు పట్టినంత తిని,\nమిగిలినది వదిలేస్తే నక్క దానితో తన\nపొట్ట నించుకుంటూ ఉండేది.\nకాని సింహం మనిషి భోజనం మరిగాక\nవేట మానేసింది. అందుచేత నక్క డొక్క\nమాడ నారంభించింది.\n\" ఈ దిక్కుమాలిన బ్రాహ్మడి పీడ వది\nలించుకోకపోతే నేను ఆకలికి మాడి చావక\nతప్పదు,\" అనుకుని నక్క బ్రాహ్మడి\nసమస్య తేల్చటానికి ఒక ఉపాయం ఆలో\nచించింది.\nఒక రోజు ఉదయం అది సింహం దగ్గిరికి\nవచ్చి, \"మహారాజా, ప్రమాదం! ప్రమాదం!”\nఅని ఆదుర్దాగా కూసింది.\n\"ఎందు కంత కంగారు? ఏమిటా\nప్రమాదం? ఎవరికా ప్రమాదం?\" అని\nసింహం నక్క మీద కసురుకున్నది.\n\"నిన్న రాత్రి నేను మన బ్రాహ్మడి\nపంచలో పొంచి, లోపల బ్రాహ్మడూ,\nపెళ్ళామూ మాట్లాడుకునే మాటలు\nవిన్నాను. మీ రిచ్చిన డబ్బుతో బ్రాహ్మడు\nచాలా భాగ్యవంతుడయాట్ట. మిమ్మల్ని కడ\nతేర్చటానికి ఇవాళ తెచ్చే భోజనంలో విషం\nపెడతానని తన పెళ్ళాంతో అన్నాడు. నా\nచెవులారా విన్నాను,\" అన్నది నక్క.\nఈ మాట విని సింహం కోపంతో పళ్ళు\nకొరికి, కళ్ళెర్ర చేసి, \"అలాగా? రానీ,\nవాడి అంతు తేలుస్తాను,\" అన్నది. తన\nఎత్తు పారుతున్నందుకు నక్క చాలా\nసంతోషించింది.\nకాస్సేపటికి తినుబండారాలతో బ్రాహ్మడు\nరానే వచ్చాడు.\nఅతన్ని చూస్తూనే సింహం, \"నరా\nధమా! కృతఘ్నుడా! దగుల్బాజీ! నా\nప్రాణానికే ఎసరు పెడతావుట్రా?” అన్నది.\nబ్రాహ్మడు తెల్లబోయి, \"అదేమిటి?\nనేనేం చేశాను?” అని అడిగాడు.\n\"ఈ తిండిలో విషం పెట్టావా, లేదా?\nనిజం చెప్పు,” అన్నది సింహం.\n\"ఛీ! ఛీ! అలాటి పని ఎందు కు\nచేస్తాను? నీకు అనుమానంగా ఉంటే నేను\nతిని చూపిస్తాను,\" అన్నాడు బ్రాహ్మడు.\n\" చావు తప్పదని తెలిసి, ఈ దొంగవాడు\nతేలికగా చద్దామని చూస్తున్నాడు, మహా\nరాజా! వీణ్ణి సులువుగా చావనివ్వకండి.\nఈ వంట నేను తిని చూస్తాను. అందులో\nనిజంగా విషం ఉంటే వీణ్ణి తమరు చిత్ర\nవధ చేసి మరీ చంపండి,” అన్నది నక్క.\nనక్క ఒకే ఒక భక్ష్యాన్ని తిని, చచ్చినట్టు\nపడిపోయింది. సింహానికి వున్న కాస్త అను\nమానం కూడా తీరిపోయింది.\n\"నక్క నీ విషపు తిండి తిని చచ్చి\nపోయింది. నిన్ను తగిన విధంగా శిక్షిస్తాను,”\nఅన్నది సింహం బ్రాహ్మడితో.\n\"మృగరాజా, నా వల్ల నిజంగా తప్పుంటే\nశిక్షించటం భావ్యమే. కాని ఒక్క మనవి.\nనే నెలాగూ చచ్చిపోతాను గనక నాకు\nఉత్తమ లోకాలు కలిగేటట్టు అనుగ్రహిం\nచండి. నా జంఝానికి నక్క చర్మం కట్టు\nకుంటే నేను తిన్నగా స్వర్గానికి పోతాను.\nఆరిచేతి ప్రమాణాన నక్క చర్మం దయ\nచేయించండి. ఈ చిన్న కోరికను మన్నిం\nచండి,” అన్నాడు బ్రాహ్మడు.\n\"దానికేం భాగ్యం? నక్క ఎలాగూ\nచచ్చింది గద!\" అంటూ సింహం తన\nపంజా విప్పి, గోళ్ళు పదును పెట్టుకుని,\nచచ్చినట్టు పడి ఉన్న నక్కను సమీపిం\nచింది. వెంటనే నక్క లేచి, ప్రాణ\nభయంతో, కాలి సత్తువ కొద్దీ పారిపోయింది.\nపాపం, దాని ఎత్తు పారనేలేదు.",
            "book_page_end": 60
        },
        {
            "title": "\"ఏమీలేదు”",
            "book_page_start": 61,
            "pdf_page_start": 61,
            "pdf_page_end": 62,
            "author": "కాపుగంటి లక్ష్మీపర్వతవర్ధని",
            "genre": "నీతి కథ",
            "moral": "అక్రమంగా ఇతరులను పీడించి లబ్ధి పొందాలని చూసేవారికి న్యాయం లభించదు.",
            "keywords": [
                "రాజయ్య",
                "సంగరజిత్తు",
                "ఏమీలేదు",
                "పేచీకోరు",
                "న్యాయం",
                "గ్రామాధికారి"
            ],
            "characters": [
                "రాజయ్య",
                "సంగరజిత్తు",
                "గ్రామాధికారి"
            ],
            "locations": [
                "గ్రామం",
                "అడవి",
                "గ్రామాధికారి కార్యాలయం"
            ],
            "content": "ఒక గ్రామంలో రాజయ్య అనే నిరుపేద\nవాడుండేవాడు. అతను రోజూ అడవికి పోయి\nకట్టెలూ, పనికివచ్చే ఇతర వస్తువులూ\nతెచ్చుకుని, వాటితో జీవయాత్ర గడుపుతూ\nఉండేవాడు.\nఒకనాడు రాజయ్య అదృష్టం బాగుండి\nఅడవిలో బోలెడన్ని వస్తువులు దొరికాయి.\nఆ రోజు మోపు కాస్త పెద్దదయింది. దాన్ని\nనెత్తి కెత్తుకోవాలంటే ఎవరి సహాయమైనా\nకావాలి. ఎవరైనా కనిపిస్తారేమో నని\nరాజయ్య అటూ ఇటూ చూస్తూంటే సంగర\nజిత్తు అనేవాడు అటుగా వచ్చాడు.\nఈ సంగరజిత్తు పెద్ద పేచీకోరు. అవ\nకాశం దొరికితే చాలు, వాడు ప్రతివాళ్ళ\nదగ్గరా డబ్బు గుంజేవాడు.\nసంగరజిత్తును చూడగానే రాజయ్య,\n\"సమయానికి వచ్చావు, ఈ మోపు కాస్త\nనా నెత్తికి ఎత్తిపెట్టు,” అన్నాడు.\n\"అలాగే ఎత్తుతాను గాని, నేను\nసహాయం చేసినందుకు నా కివ్వటానికి\nనీ దగ్గిర ఏమున్నది?” అని సంగరజిత్తు\nరాజయ్యను అడిగాడు.\n\" ఏమీ లేదు, సంగరజిత్తూ ! \" అన్నాడు\nరాజయ్య.\n\"సరే అయితే,\" అని సంగరజిత్తు\nరాజయ్యకు మోపు ఎత్తిపెట్టి, \"నీ దగ్గిర\nఉన్నదేదో ఇట్లా పారెయ్యి, నా దారిన నేను\nపోతాను,” అన్నాడు.\n\"ఏమీ లేదు; అని ముందే చెబితిని\nగదా, సంగరజిత్తూ?” అన్నాడు రాజయ్య,\n\"నేను కాదన్నానా ? ఆ ఏమీలేదు అనేదే\nపడెయ్యి,” అన్నాడు సంగరజిత్తు.\n\"నా దగ్గిర ఏమీ లేదన్నానుగాని, ఏమీ\nలేదు అనే వస్తువు ఉన్నదనలేదు,” అన్నాడు\nరాజయ్య, సంగరజిత్తు దుర్బుద్ధికి లోపల\nవ్యధపడుతూ.\n\"అదంతా నాకు తెలీదు. నీ దగ్గిర\nఏమున్నదంటే, ఏమీలేదు ఉన్నదన్నావు.\nఅదన్నా పడెయ్యి, లేదా నీ కట్టెలమోపన్నా\nనా వరం చేసెయ్యి తెలిసిందా?” అన్నాడు\nసంగరజిత్తు, మొండిగా.\nసంగరజిత్తు వైఖరి చూసి సాత్వికుడైన\nరాజయ్యకే మంట పుట్టుకొచ్చింది. \" నీ\nవేషాలు కట్టిపెట్టి గ్రామాధికారి దగ్గిరికి పద.\nఆయనే న్యాయం చెబుతాడు,” అని\nరాజయ్య సంగరజిత్తుతో సహా గ్రామాధికారి\nవద్దకు వచ్చాడు.\nగ్రామాధికారి ఇద్దరి మాటలూ విని\nసంగరజిత్తును, \" నువు ఈ రాజయ్యకు\nసహాయం చేసినప్పుడు ఏమడిగావు?\" అని\nఅడిగాడు.\n\"అతడి నెత్తికి కట్టెలమోపు ఎత్తే\nముందు, నీ దగ్గిర ఇవ్వటానికి ఏమున్నదని\nఅడిగాను. అంటే ఏమీలేదు అన్నాడు,”\nఅన్నాడు సంగరజిత్తు.\n\"తరవాత నువు సహాయం చేశావు.\nఏమిస్తాడని సహాయం చేశావూ?\" అని\nగ్రామాధికారి అడిగాడు.\n\" తన దగ్గిర ఏమీలేదు ఉన్నదన్నాడు.\nకదండీ? అదే ఇస్తాడనుకుని సహాయం\nచేశాను,” అన్నాడు సంగరజిత్తు.\n\" ఇంతకూ అతను నీ కిచ్చిందేమిటి?”\nఅని గ్రామాధికారి అడిగాడు.\n\"ఏమీలేదు,” అన్నాడు సంగరజిత్తు.\n\"అంటే నువ్వడిగినదే అతనిచ్చాడన్న\nమాట! అతని దగ్గిర ఉన్నదీ ఏమిలేదు.\nఅతను నీ కిచ్చినదీ ఏమీలేదు. ఇంకెందుకు\nతగాదా పెట్టి మోపు ఇచ్చెయ్యమంటు\nన్నావు? ఈసారి ఇటువంటి అక్రమాలు\nచేశావంటే నిన్ను తీవ్రంగా శిక్షిస్తాను,” అని\nబెదిరించి, గ్రామాధికారి సంగరజిత్తును\nపంపేశాడు.\nపెద్ద బెడద వదిలినందుకు సంతోషించి\nరాజయ్య కూడా ఇంటికి వెళ్ళిపోయాడు.",
            "book_page_end": 62
        }
    ],
    "statistics": {
        "total_stories": 11,
        "author_counts": {
            "చందమామ బృందం": 2,
            "జి. జగన్నాధరావు": 1,
            "పి. జాన్బాబు (కథ ఆధారంగా)": 1,
            "ఎ. ఉమాపతి": 1,
            "ఏ. సి. సర్కార్, ఐంద్రజాలికుడు": 1,
            "అజ్జరపు హనుమంతరావు": 1,
            "ఆర్. భవానీప్రసాద్": 1,
            "పి. శ్రీనివాసాచారి": 1,
            "సర్వేపల్లి సుబ్బారావు": 1,
            "కాపుగంటి లక్ష్మీపర్వతవర్ధని": 1
        },
        "genre_counts": {
            "చరిత్ర": 1,
            "నీతి కథ": 6,
            "ధారావాహిక/సాహసం": 1,
            "బేతాళ కథలు": 1,
            "హాస్యం": 2
        }
    }
}