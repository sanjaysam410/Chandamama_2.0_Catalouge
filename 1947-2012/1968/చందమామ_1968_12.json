{
    "book_id": "చందమామ_1968_12",
    "stories": [
        {
            "title": "భారతచరిత్ర - 87",
            "book_page_start": 2,
            "pdf_page_start": 15,
            "pdf_page_end": 16,
            "author": "చందమామ బృందం",
            "genre": "చరిత్ర",
            "moral": "యుద్ధాలలో నిగ్రహం, వ్యూహం లేకపోతే పరాజయం తప్పదు. ప్రభుత్వ వ్యతిరేకత తీవ్రమైనప్పుడు తిరుగుబాటు అనివార్యం.",
            "keywords": [
                "1857 తిరుగుబాటు",
                "బ్రిటిషు పాలన",
                "సిపాయీలు",
                "ఢిల్లీ స్వాధీనం",
                "మొగల్ సామ్రాజ్యం"
            ],
            "characters": [
                "లెఫ్టినెంట్ విల్లబీ",
                "రెండవ బహాదుర్ షా",
                "నానా సాహెబ్",
                "ఝాన్సీరాణి"
            ],
            "locations": [
                "బారాక్పూర్",
                "బర్హాంపూర్",
                "మీరట్",
                "ఢిల్లీ",
                "బెంగాల్",
                "పంజాబ్"
            ],
            "content": "బ్రిటిషుప్రభుత్వం అనేకమంది భూస్వా\nముల ఆస్తులు కాజేసి, వారి పై ఆధార\nపడినవారికి భుక్తిలేకుండా చేసింది. రాజుల\nఅధికారాలు చాలావరకు హరించింది. తీవ్ర\nమయిన ఆర్థిక సంక్షోభం దేశంలో అనేక\nప్రాంతాల బయలుదేరింది.\nపాశ్చాత్యనాగరితా ప్రభావం దేశంలో\nవిస్తరించటం సనాతనవాదులు సహించలేక\nపోయారు. సతీ, భ్రూణహత్యలూ నిషేధించ\nబడటం వారిని చాలా బాధించింది. 1856లో\nస్త్రీ పునర్వివాహం చట్ట సమ్మతమయింది.\nక్రైస్తవ మిషనరీలు భారతీయులను తమ\nమతంలోకి చురుకుగా చేర్చుకోసాగారు.\nఇలాటి అంశాలను గురించి ప్రజలలో\nఎంత ఆందోళన ఉన్నప్పటికీ, సిపాయిలలో\nఅసంతృప్తి చెలరేగకపోతే 1857 సంక్షోభం\nజరిగేదికాదు. కాని సిపాయిలలో కూడా\nబ్రిటిషుఅధికారుల పట్ల అసంతృప్తి కలు\nగుతూ వచ్చింది. వాళ్ళను అధికారులు\nయుద్ధాలకు దూరప్రాంతాలకు తీసుకు\nపోయి, దీర్ఘ కాలం పోరాడించేవారు\nఅందుకుగాను అదనపు భత్యా లివ్వమంటే\nఇచ్చేవారుకారు. ఈ కారణంగా సైనికులు\n1844-1857 మధ్య కాలంలో నాలుగు\nపితూరీలు జరిపారు.\nఈ స్థితిలో రైఫిల్ తూటాలు వచ్చి అగ్గికి\nఆజ్యంపోశాయి. అప్పుడే ఎన్ఫీల్డ్ రైఫిల్\nసైన్యంలో ప్రవేశ పెట్టబడింది. దాని తూటా\nలకు జంతువుల కొవ్వు పూశారు. ఈ కొవ్వు\nగోవులకూ, పందులకూ చెందినదని సిపా\nయీలు పసికట్టారు. దాన్ని హిందువులూ,\nముస్లిములూ సహించలేకపోయారు. నానా\nసాహెబ్, ఝాన్సీరాణి మొదలైనవారు,\nఅసలే రెచ్చి ఉన్న సిపాయీలను మరింత\nరెచ్చగొట్టారు.\n1857 తిరుగుబాటు తాలూకు తొలి\nచిహ్నాలు మొట్టమొదట బారాక్పూర్,\nబర్హాంపూర్ (బెంగాలు) లలో కనిపిం\nచాయి. కాని ఈ ప్రాంతాలలో తిరుగుబాటు\nచేసిన వారిని శిక్షించి, ప్రభుత్వం తిరుగు\nబాటును అణచగలిగింది. అయితే 1857\nమే 10న మీరట్ లో సిపాయిలు బహిరంగ\nమైన తిరుగుబాటు చేశారు.\nమీరట్ లోని బ్రిటిషు ఉన్నత సైనికాధి\nకారి అసమర్థుడు. తనకింద 2,200 మంది\nతెల్లసైనికులుండి కూడా, అతను తిరుగు\nబాటుదార్లను నిగ్రహించటానికి ఎలాటి\nయత్నమూ చెయ్యలేదు. తిరుగుబాటుదార్లు\nగుర్రాల మీద గాలప్ చేస్తూ మర్నాడు ఉద\nయానికల్లా ఢిల్లీ చేరి, దాన్ని స్వాధీన\nపరుచుకున్నారు. అక్కడ ఒక్క తెల్ల\nసైనికదళం కూడా లేదు. అక్కడ వారు\nఅనేకమంది తెల్లవాళ్ళను వధచేసి, వారి\nఇళ్ళను ధ్వంసం చేశారు.\nఢిల్లీనగరం వెలపల ఉన్న టెలిగ్రాఫ్\nఆఫీసులోని ఇద్దరు సిగ్నలర్లు పంజాబులోని\nఅధికారులకు టెలిగ్రాఫ్ ద్వారా వార్త\nఅందించారు. ఢిల్లీలోని ఆయుధాగారంలో\nలెఫ్టినెంట్ విల్లబీ, ఎనిమిదిమంది అను\nచరులూ ఉన్నారు. వాళ్ళు కొద్ది రోజుల\nపాటు పోరాటం సాగించి, శక్తి చాలక,\nఆయుధాగారాన్ని పేల్చేశారు. ఇందువల్ల\nతిరుగుబాటు దార్లకు నష్టం జరిగింది.\nఅయినా వారు రాజభవనాన్ని తమ అధీనం\nచేసుకుని, రెండవ బహాదుర్ షాను హిందూ\nస్థానానికి చక్రవర్తిగా ప్రకటించారు. అప్ప\nటికి బహాదుర్ షా వయసుమళ్ళినవాడు,\nక్షీణించిన మొగలుసామ్రాజ్యానికి నామ\nమాత్రపు రాజు.\nబ్రిటిషువారు ఢిల్లీని స్వాధీన పరచు\nకోవటానికి ఎంతో యుద్ధం చెయ్యవలిసి\nవచ్చింది, ఎన్నో రాజకీయ తంత్రాలు పన్న\nవలిసి వచ్చింది. అలాటి పరిస్థితిలో ఢిల్లీ\nతిరుగుబాటుదార్ల అధీనం కావటం బ్రిటిషు\nసామ్రాజ్యానికి ఎంతో పెద్ద ఆఘాత\nఅయింది.",
            "book_page_end": 3
        },
        {
            "title": "మఠం గాని మఠం",
            "book_page_start": 5,
            "pdf_page_start": 17,
            "pdf_page_end": 20,
            "author": "ఆర్. సూర్యారావు",
            "genre": "నీతి కథ",
            "moral": "రాజధర్మాన్ని విస్మరించి, వ్యక్తిగత ఆకర్షణలకు డబ్బు వృధా చేస్తే రాజ్యం దారిద్య్రంలో పడుతుంది. తాత్కాలిక భోగాల కోసం ప్రజలను పీడించకూడదు.",
            "keywords": [
                "సుల్తాను",
                "ఫకీరు",
                "రాజభవనం",
                "దుబారా",
                "పరిపాలన"
            ],
            "characters": [
                "సుల్తాను",
                "అబ్దుల్లా",
                "ఫకీరు",
                "వజీర్లు"
            ],
            "locations": [
                "రాజభవనం",
                "దేశం"
            ],
            "content": "పూర్వం ఒక గొప్ప సుల్తాను ఉండేవాడు.\nఆయన పరిపాలనలో రాజ్యం ఎంతో\nసంపన్నంగా వుండేది. ప్రజల నుంచీ, వర్త\nకుల నుంచీ పన్నుల రూపంలో ఖజానాకు\nకోట్లకొద్దీ మొహరీలు చేరాయి. అందుచేత\nసుల్తాను ఎక్కడెక్కడి నుంచో గొప్పగొప్ప\nశిల్పులను రప్పించి, అపురూపమైన\nమహల్ ఒకటి కట్టించి, దాని నిండా నవ\nరత్నాలు పొదిగించాడు.\nఆ మహల్ ఖ్యాతీ, సుల్తాను కీర్తి దేశ\nదేశాలా వ్యాపించాయి. మహల్ నిర్మాణం\nచూసి ఆనందించటానికి దూరదేశాల నుంచి\nయాత్రికులు తీర్థప్రజగా వచ్చేవారు. కవులు\nమహల్ సౌందర్యాన్ని వర్ణిస్తూ పద్యాలు\nరాశారు. చిన్నచిన్న రాజులు దానిలోని\nశిల్పాలనూ, రచనా విధానాన్నీ అనుకరిస్తూ\nచిన్న సైజు భవనాలు నిర్మించ యత్నిం\nచారు. ఇలాటి అనుకరణలు జాస్తి అయిన\nకొద్దీ, అసలు భవనం ఖ్యాతి మరింత\nహెచ్చింది.\nమహల్ నిర్మాణం పూర్తి అయినాక\nదానిని కట్టించిన సుల్తాను ఇరవైఏళ్ళు\nజీవించాడు. ఆ భవనంలో జీవించిన ప్రతి\nఘడియా ఆయనకు స్వర్గంలో ఉన్నంత\nసంతృప్తి నిచ్చింది. చివరకు ఆయన\nఆఖరు క్షణంలో తన కొడుకును పిలిచి,\n\" నాయనా, నా సర్వశక్తులూ ధారపోసి\nఈ మహలు కట్టించాను. దీని ద్వారానే\nనా జన్మ సార్థకమయింది. దీనితో నా కెంతో\nకీర్తి వచ్చింది. నేను నీకు రాజ్యంతో బాటు\nఈ మహలును కూడా యిచ్చి పోతున్నాను.\nకాని నువు మాత్రం రాజ్యం కన్న కూడా\nదీన్ని మరింత శ్రద్ధగా చూసుకో. ఈ ఇరవై\nఏళ్ళపాటూ నేనీ మహలును అభివృద్ధి\nచేస్తూనే వచ్చాను. నాతోబాటే దీని అభి\nవృద్ధి ఆగిపోయిందనే మాట రానివ్వకు.\nనీ యావచ్ఛక్తినీ వినియోగించి దీన్ని\nఇంకా అభివృద్ధి చేసి, నా కన్న కూడా\nహెచ్చు కీర్తి తెచ్చుకో. అలా అయితే నా\nఆత్మ సంతోషిస్తుంది,” అని చెప్పి\nప్రాణాలు వదిలాడు.\nసుల్తాను కొడుకైన కొత్తసుల్తాను తండ్రి\nచెప్పినట్టే చేశాడు. తండ్రి కట్టించిన\nమహలు చుట్టూ విస్తృతమైన తోట వేయిం\nచాడు. అందులో అక్కడక్కడా చలవరాతి\nతిన్నెలూ, మండపాలూ, జలాశయాలూ\nనిర్మించి, మహలు పరిసరాలన్నీ ఎంతో\nమనోహరంగా తయారు చేయించాడు. దీని\nకంతకూ అంతులేని ఖర్చయింది.\nఈ ఖర్చుతో ఖజానా దాదాపు ఖాళీ\nఅయింది. పాత సుల్తానుగారి హయాంలో\nఉన్నంత సుభిక్షంగా ఇప్పుడు దేశం లేదు.\nవర్తకం ఇంకా సాగుతూనే ఉన్నదిగాని,\nవెనకటి ఓడవ్యాపారాలు లేవు, వెనకటి\nకోటీశ్వరులూ లేరు. పరిపాలన విషయా\nలలో సుల్తానుకు శ్రద్ధ కూడా అంతగా\nలేదు. అతని దృష్టి ఎంతసేపూ రాజభవనం\nపరిసరాలు అభివృద్ధి చెయ్యటం మీదే\nఉండిపోయింది.\nరెండోసుల్తాను కూడా పాతికేళ్ళపాటు\nపరిపాలించి చనిపోతూ, తన కొడుకైన\nఅబ్దుల్లా అనేవాణ్ణి పిలిచి, \"నాయనా,\nమన దేశం ఒకప్పుడు కవులకూ, శూరు\nలకూ, వాణిజ్యానికీ పేరుమోసింది.\nకవులూ, శూరులూ, వర్తకులూ అందరూ\nపోయారు. కాని సాటిలేని మహల్ చిరం\nజీవిగా నిలిచి ఉన్నది. మీ తాత కట్టించిన\nఈ మహలును నేను ఎంతో అభివృద్ధి\nపరిచాను. నా అనంతరం నువు కూడా దీని\nఅభివృద్ధి కోసం పాటుబడి, మన వంశ\nప్రతిష్ఠకు భంగం కలగకుండా చూడాలి,”\nఅని హెచ్చరించి కన్ను మూశాడు.\nసుల్తాన్ అబ్దుల్లా గద్దె ఎక్కే నాటికి\nఖజానాలో చిల్లిగవ్వ మిగలలేదు. డబ్బు\nలేకుండా మహలును భరించటమే సాధ్యం\nకాదు, ఇక అభివృద్ధి మాట అడిగే దేమిటి?\nఅందుచేత అబ్దుల్లా తన వజీర్ల సల\nహాతో కొత్త కొత్త పన్నులు ప్రజల మీద\nవిధించ సాగాడు. రోజురోజుకూ పన్నుల\nభారం పెరిగిపోతుంటే, అసలే దారిద్య్ర్యంతో\nబాధపడే ప్రజలు తట్టుకోలేక హాహాకారాలు\nచెయ్యసాగారు. ఒక వంక వసూలవుతున్న\nడబ్బును సుల్తాను ప్రజల కోసం వినియో\nగించక, మహల్ చుట్టూ వున్న తిన్నెలను\nపడగొట్టి మరింత పెద్ద తిన్నెలు చేస్తున్నాడు,\nజలాశయాలను పూడ్పించి కొత్తవి నిర్మిస్తు\nన్నాడు. దేశంలో అరాజక పరిస్థితి ఏర్పడింది.\nఈ సమయంలో ఆ దేశానికి ఎక్కడి\nనుంచో ఒక ఫకీరు వచ్చాడు. ఆయన\nప్రజలతో మాట్లాడి, వారి ఆందోళనకు\nకారణం గ్రహించాడు. \"సుల్తానుగారికి\nజ్ఞానం లోపించింది. కాస్త కళ్ళు తెరవాలి,”\nఅనుకుని తిన్నగా రాజభవనానికి వచ్చి,\nదర్వానులతో మాట్లాడకుండా లోపలికి\nవెళ్ళిపోయాడు. ఫకీరును ఆపే సాహసం\nవాళ్ళకు లేకపోయింది.\nఫకీరు పాకశాలకు వెళ్ళి కూర్చుని,\n“భోజనం పెట్టండి,” అని వంటవాళ్ళను\nఆజ్ఞాపించాడు. వాళ్ళు మారు మాట్లాడక\nవడ్డించారు. ఫకీరు భోజనం ముగించి,\nరాజుగారి పడకగదికి వెళ్ళి, హంసతూలికా\nతల్పం మీద పడుకుని నిశ్చింతగా నిద్ర\nపోసాగాడు.\nఫకీరెవరో రాజభవనం ప్రవేశించాడని\nతెలిసి అబ్దుల్లా వచ్చి చూస్తే ఫకీరు సుఖ\nనిద్రలో ఉన్నాడు. అతను ఫకీరు నిద్ర\nలేచినదాకా వేచి ఉండి, \"ఫకీర్ల కోసం\nమంచి మఠం ఏర్పాటు చేశామే. అక్కడికి\nవెళ్ళకపోయారా?” అని అడిగాడు.\n\"ఇది మఠం కాదా ఏం?” అన్నాడు\nఫకీరు తొణక్కుండా.\n\" కాదు. ఇది రాజభవనం. మా తాత\nగారు నిర్మించారు. ఆయన తరం నుంచీ\nమేం ఇందులోనే ఉంటున్నాం,” అన్నాడు\nఅబ్దుల్లా.\n\"మీ తాతగారు ఇందులో ఎంత కాలం\nఉన్నారు?” అని ఫకీరు అడిగాడు.\n\"ఇరవై సంవత్సరాలు,” అన్నాడు\nఅబ్దుల్లా.\n\"మీ తండ్రిగారు?” అని ఫకీరు మళ్ళా\nఅడిగాడు.\n\"యాభై సంవత్సరాలు,” అన్నాడు\nఅబ్దుల్లా.\n\" నువ్వెంత కాలంగా ఉంటున్నావు?”\nఅని ఫకీరు అడిగాడు.\n\" నేను పుట్టినప్పటి నుంచీ అందులోనే\nఉంటున్నాను,” అన్నాడు అబ్దుల్లా.\n\"ఇప్పుడు నీ వయసెంత, బాబూ?”\nఅన్నాడు ఫకీరు.\n\"ముప్ఫై ఏళ్ళు,” అన్నాడు అబ్దుల్లా.\n\"పూర్ణాయుర్దాయం ఉంటే ఇంకో డెబ్భై\nఏళ్ళు ఇందులో ఉంటావన్న మాట. ఈ\nమాత్రానికే ఇది మఠం కాదంటావేం?\nఈ మఠం కోసం ప్రజలందరినీ పన్నులతో\nపీడించుకుతింటున్నావా? ఎంత తప్పు!”\nఅంటూ ఫకీరు లేచి వెళ్ళిపోయాడు.\nఅబ్దుల్లాకు జ్ఞానోదయమై, ప్రజల క్షేమం\nకోరి పరిపాలించటం ప్రారంభించాడు.",
            "book_page_end": 8
        },
        {
            "title": "శిథిలాలయం - 12",
            "book_page_start": 9,
            "pdf_page_start": 21,
            "pdf_page_end": 28,
            "author": "చందమామ బృందం",
            "genre": "జానపద/సాహసం",
            "moral": "ప్రమాదంలో సమయస్ఫూర్తి, ధైర్యం అవసరం.",
            "keywords": [
                "శిథిలాలయం",
                "విక్రమకేసరి",
                "శిఖిముఖి",
                "నాగుమల్లి",
                "చెంచులు",
                "బలి"
            ],
            "characters": [
                "శిఖిముఖి",
                "విక్రమకేసరి",
                "నాగుమల్లి",
                "శిథిలాలయ పూజారి",
                "బడేచెంచు",
                "శబరులు",
                "సవరభేరుండం"
            ],
            "locations": [
                "శిథిలాలయం",
                "గుహ",
                "లోయ",
                "కొండ ప్రాంతం",
                "అరణ్యం"
            ],
            "content": "[శిఖిముఖీ, విక్రమకేసరీ పూజారి దాగి వున్న గుహ దగ్గిరకు వెళ్ళారు. కాని, అతడు\nఅందులో లేడు. సవర భేరుండాన్ని వెంటబెట్టుకుని పూజారి కొండ దిగి లోయ కేసి\nపోతూండటం వాళ్ళకు కనిపించింది. శిఖిముఖీ వాళ్ళు అతణ్ణి వెంబడించారు. పూజారి\nలోయలో వున్న గండశిలలను శిఖిముఖికి చూపి, అక్కడికి రమ్మన్నాడు. తరవాత -]\nశిథిలాలయ పూజారి మాటలు, శిఖిముఖీ\nవాళ్ళకు చాలా కోపాన్ని తెప్పించినై. వాళ్ళు\nవేగంగా లోయలోకి దిగి, రాళ్ళ ముండు\nనిలబడి వున్న పూజారీ, సవరబెరుండాల్ని\nసమీపించేంతలో, రాళ్ళ వెనక నుంచి\nదాదాపు పదిమంది చెంచులు పెద్దగా కేకలు\nపెడుతూ ముందుకు దూకారు. వాళ్ళ\nనాయకుడు ఒక గుర్రం మీద రాతి చాటు\nనుంచి ముందుకు వచ్చి, \"ఎవరు? శిఖి\nముఖీ, నాగుమల్లులా ? శబర, సవర నాయ\nకుల పిల్లలన్నమాట! మీరు నా బందీలు.\nమీ తండ్రులు ఏ పాటి ధనం యిచ్చి\nమిమ్మల్ని విడిపించు కు పోతారో\nచూస్తాను,\" అన్నాడు.\n\"భేష్, బావుంది! అదీ అసలు కథ!\nఇందులో నే నెలాంటి జోక్యం కల్గించు\nకోను, అర్థమైందా, శిఖీ!\" అంటూ పెద్దగా\nనవ్వాడు శిధిలాలయ పూజారి,\n\"వాడు చెంచు బందిపోట్ల నాయకుడు,\nబడేచెంచు, కేసరీ!” అన్నాడు శిఖిముఖి\nఈ టె ఎత్తుతూ.\n\"ఇది పూజారి దుర్మార్గుడు మన కోసం\nపెట్టిన మాటు!\" అన్నది నాగుమల్లి ఈటె\nఝళిపిస్తూ.\nవిక్రమకేసరి ఏమీ జవాబివ్వకుండా\nమెరుపులా ముందుకు దూకి, బడేచెంచు\nతల మీద ఈటెతో బలంగా ఒక దెబ్బకొట్టి,\nఆ దెబ్బకు చెంచు గుర్రం మీది నుంచి\nకింద పడుతూండగానే, గుర్రం కళ్ళాన్ని\nగట్టిగా పట్టుకుని, \"శిఖీ, మల్లీ! మాటల్తో\nకాలయాపన ప్రమాదం. మీ రిద్దరూ\nదీన్నెక్కి పారిపోండి. పూజారి మీ కోసమే\nయింత దుష్టతంత్రం పన్నాడు,” అంటూ\nశిఖిముఖిని భుజం పట్టుకుని ముందుకు\nలాగి, బలవంతంగా గుర్రం ఎక్కించాడు.\nనాగుమల్లి ఏదో అభ్యంతరం చెప్పబోయింది.\nకాని విక్రమకేసరి ఆమెకు అవకాశం యివ్వ\nకుండా, పడిసి పట్టుకుని శిఖిముఖి వెనక\nగుర్రం మీద ఎక్కించి, గుర్రాన్ని డొక్కలో\nగట్టిగా ఒక్క తన్ను తన్నాడు.\nఇదంతా కన్నుమూసి తెరిచేంతలో జరిగి\nపోయింది. బడేచెంచు అనుచరులు తెప్ప\nరిల్లి కేకలు పెడుతూ ముందుకు వచ్చే\nలోపలే శిఖిముఖీ, నాగుమల్లీ ఎక్కిన గుర్రం\nలోయలో పరిగెత్తసాగింది. నేల మీద పడ్డ\nబడేచెంచు అబ్బా అంటూ లేచి నిలబడి,\n\"మీరు ఆ గుర్రం మీద వెళ్ళే వాళ్ళను\nపట్టుకోండి. యీ చవటల సంగతి నేనూ,\nపూజారి ప్రభువూ చూస్తాం,” అన్నాడు.\nచెంచులు ఐదారుగురు అరుస్తూ గుర్రం\nవెనక పరిగెత్తారు. శిధిలాలయ పూజారి\nఅక్కడ నిలబడి వున్న మిగతా చెంచులతో,\n\"ఈ విక్రమకేసరిని ప్రాణాలతో పట్టు\nకోండి. శిథిలేశ్వరీదేవికి బలి పెట్టటానికి\nయింతకంటె అర్హుడు యీ భూప్రపంచంలో\nదొరకడు,\" అన్నాడు పళ్ళు కొరుకుతూ.\nవిక్రమకేసరి తన ముగ్గురు అనుచరు\nలనూ హెచ్చరించి, ఒక్కొక్క ఆడుగే వెనకు\nవేస్తూ, కొండ కేసి కదలసాగాడు. చెంచులు\nభయంకరంగా కేకలు పెడుతూ వాళ్ళను\nచుట్టు ముట్టేందుకు ముందుకురికారు.\n\"బడేచెంచూ, నువ్వు పెద్ద పొరపాటు\nచేశావు. నీ వాళ్ళను మరో ఇరవై మందిని\nవెంట తెస్తే పని సానుకూల మయేది. ఈ\nవిక్రమకేసరి మహా పొగరుబోతు, గాయ\nపరచకుండా అతణ్ణి పట్టుకోపటం సాధ్యం\nకాదు. శిథిలేశ్వరీదేవికి క్షతగాత్రు బలి\nపెట్టటం గొప్ప అపచారం. అందువల్ల\nమనం. ప్రస్తుతానికి యీ విక్రమకేసరిని\nవదిలి మన నివాసాలకు పోవటం\nఉత్తమం,” అన్నాడు పూజారి.\n\"పూజారి ప్రభూ! చూడండి, వాడు\nనా వాళ్ళను రాళ్ళ చుట్టూ ఎలా గిరికీలు\nతిప్పిస్తున్నాడో. తమరొక పని చేయకూడదా?\nమంత్రం ప్రయోగించి వాడి కాళ్ళూ\nచేతులూ ఆడకుండా బంధించండి,\"\nఅన్నాడు బడేచెంచు.\nఆ మాటలకు పూజారి పెద్దగా నవ్వుతూ,\n\"నా మహా మంత్రశక్తిని యీ హీనుణ్ణి\nపట్టుకు నేందుకు ప్రయోగించటమా? ఎంత\nమాటన్నావు, చెంచూ! పారబాటు, పొర\nబాటు. నే చెప్పినట్టు చెయ్యి. నీ వాళ్ళను\nతిరిగి రమ్మను. కావాలంటే వాళ్ళను\nకూడా ఆ శిఖిముఖీ, నాగుమల్లులను పట్టు\nకునేందుకు పంపు,” అన్నాడు.\n\"చిత్తం, పూజారి ప్రభూ, చిత్తం!”\nఅంటూ బడేచెంచు తలవంచి పూజారికి\nసమస్కరించి, విక్రమకేసరితో పోరుతున్న\nతన అనుచరులను తిరిగి రావలసిందిగా\nపెద్ద కేక పెట్టాడు. ఆ కేక వింటూనే\nచెంచులు బతుకుజీవుడా అనుకుని, విక్రమ\nకేసరి వల్ల గాయపడిన తమవాళ్లొకణ్ణి\nభుజాన వేసుకుని, తమ నాయకుడి వద్దకు\nతిరిగి వచ్చారు.\n\" కావొచ్చు, పూజారి దొరా! మనకీ కోతి\nవెధవల్తో పనేం? చక్కా బ్రహ్మపుత్రా నదీ\nలోయలకు వెళ్ళిపోదాం. బయలుదేరండి.\nఊఁ ఎగరమన్నారా, ఆకాశంలోకి?”\nఅంటూ సవరభేరుండం చేతులు పైకీ\nకిందికీ ఆడించసాగాడు.\nపూజారి, భేరుండం మెడ మీద ఒక్క\nచరుపు చరిచి, \" ఎగరటానికి వేళాపాళా\nలేదా? ఇది వాయసవేళ; భేరుండాలు యీ\nవేళప్పడు పై కెగరలేవు, నేల నంటి పెట్టు\nకుని వుండాల్సిందే, తెలిసిందా? ఇక నోరు\nమూసుకుని బుద్ధిగా వెంటరా,” అంటూ\nబయలుదేరాడు.\nచెంచు నాయకుడి వెంట పూజారీ\nతతిమ్మా చెంచులూ అతడి నివాసమైన\nఆకాశ గుహకు బయలుదేరారు. అదే\nసమయంలో విక్రమకేసరి తన వెంటవున్న\nశబరులతో కలిసి, శిఖాముఖీ, నాగుమల్లులు\nగుర్రం మీద పారిపోతున్న లోయప్రాంతం\nకేసి పరిగెత్తసాగాడు. ఆతడికి గుర్రం మీద\nవున్న వాళ్ళిద్దరూ, వాళ్ళను పట్టుకు నేందుకు\nవెనకగా పరిగెత్తుతున్న చెంచులూ కనబడు\nతూనే వున్నారు. గుర్రం ఎగుడు దిగుడుగా\nవున్న ఆ ప్రాంతాల వేగంగా పరిగెత్తలేక\nపోతున్నది. అది అవకాశంగా తీసుకుని\nచెంచులు దాన్ని చుట్టు ముట్టేందుకు\nప్రయత్నిస్తున్నారు.\nవిక్రమకేసరి పెద్దగా, \" శిఖి, మల్లీ ! మేం\nవస్తున్నాం. పూజారీ, బడేచెంచూ పారి\nపోయారు,\" అని కేకలు వేస్తూ వారి కేసి\nపరిగెత్తసాగాడు. కాని, అతడు వాళ్ళను\nసమీపించే లోపలే యిద్దరు ముగ్గురు\nచెంచులు ముఠానుంచి విడివడి, అడ్డ\nదారిన రాళ్ళ మీదుగా దూకుతూపోయి,\nముందు వైపునుంచి గుర్రం దారిని అట\nకాయించారు.\nశిఖిముఖి కత్తితోనూ, నాగుమల్లి ఈటె\nతోనూ ఆ చెంచులు గుర్రాన్ని సమీపించ\nకుండా ఆప సాగారు. ఒకటి రెండు\nనిమిషాల తరవాత శిఖాముఖి గుర్రం\nకళ్ళాన్ని గట్టిగా పట్టుకుని పక్కకు లాగి,\nదాన్ని లోయలో నుంచి కొండ మీదికి\nఎక్కించసాగాడు. అతడికి విక్రమకేసరి\nకేకలు వినిపించినై. కేసరి కొండ మీది\nనుంచి తన కేసి దిగి వస్తున్నాడని అతడు\nభావించాడు.\nశిఖిముఖి గుర్రాన్ని కొండ మీదికి\nఎక్కించే ప్రయత్నం గమనిస్తూనే, ఒక\nచెంచు అటుగా పరిగెత్తి గట్టిగా చప్పట్లు\nచరుస్తూ, దాన్ని బెదరకొట్ట సాగాడు. గుర్రం\nకొంచెంగా బెదిరి వెనక కాళ్ళమీద లేచింది.\nప్రమాదాన్ని గుర్తించిన నాగుమల్లి తన\nచేతిలోని ఈటెను చెంచువాడి కేసి విసి\nరింది. కాని, చెంచు ఆ దెబ్బ తప్పుకుని\nమరింత గట్టిగా చప్పట్లు చరుస్తూ, గావు\nకేకలు పెట్టసాగాడు.\nశిఖిముఖీ, నాగుమల్లులకు రానున్న\nప్రమాదాన్ని గుర్తించిన విక్రమకేసరి\nచప్పున వడిశెల వున్న శబరుణ్ణి దగ్గిరకు\nపిలిచి, “బాగా గురిచూసి ఒక్క దెబ్బతో\nగుర్రం ముందున్న చెంచువాణ్ణి కింద పడ\nకొట్టాలి. ఆ వెనక పరిగెత్తు కొస్తున్నవాళ్ళ\nసంగతి తరవాత చూద్దాం,” అన్నాడు.\nశబరుడు వడిశెలలో రాయి పెట్టి, దాన్ని\nగిర్రున రెండుసార్లు తిప్పి, చెంచు మీదికి\nవిసిరాడు. అది జుయ్ మంటూ పోయి\nగుర్రాన్ని అడ్డగిస్తున్న చెంచు గుండెలను\nబలంగా తాకింది.\nఆ దెబ్బకు వాడు అరుస్తూ నేల మీది\nనుంచి అంతెత్తు ఎగిరి దభీమంటూ కిందపడి\nగుర్రం కేసి దొర్లుకుంటూ పోయాడు. గుర్రం\nబెదురుకుని గిర్రున వెనుదిరుగబోయి, వెనక\nకాళ్ళకింద వున్న గులకరాళ్ళు పట్టు తప్పి\nజారటంతో పక్కకు పడి, ఏటవాలుగా\nవున్న కొండమీది నుంచి దిగువకు దొర్లుకు\nపోసాగింది. గుర్రంతో పాటు కిందపడిన\nశిఖాముఖి, నాగుమల్లులు కూడా కిందికి\nదొర్లుకు పోయారు.\nచెంచువాళ్ళు యీ దృశ్యం చూస్తూనే,\nసంతోషం పట్టలేక పెద్దగా చప్పట్లు చరిచి\nకేకలు పెడుతూ, \"పట్టుకోండి, పట్టు\nకోండి,\" అంటూ శిఖాముఖీ, నాగుమల్లుల\nకేసి పరిగెత్తారు. వాళ్ళు శిఖిముఖీ వాళ్ళను\nసమీపించే లోపలే విక్రమకేసరి బాణం\nఎక్కుపెట్టి గుంపు మధ్యకు వదిలాడు.\nబాణం ఒక చెంచును తాకింది.\nవాడు\nఒక్క చావుకేక పెట్టి కిందపడి పోయాడు.\nఅంతలో శిఖిముఖి లేచి నిలబడి తనను\nపట్టవచ్చే చెంచువాణ్ణి ఒక్క తన్ను తన్ని,\nఅతడి చేతిలోని ఈటెను లాక్కున్నాడు.\nకాని, యీ లోపల గుర్రం మీంచి కింద\nపడటంవల్ల గట్టి దెబ్బ తగిలి స్పృహ\nకోల్పోయిన నాగుమల్లిని, ఇద్దరు చెంచులు\nభుజాలమీద వేసుకుని లోయకు అడ్డంపడి\nపరిగెత్తసాగారు. తతిమ్మా చెంచులు\nఓ క్షణకాలం శిఖిముఖిని ప్రతిఘటించి,\nదూరం నుంచి పరిగెత్తుకు వస్తున్న విక్రమ\nకేసరినీ, శబరుల్నీ చూసి, యిక లాభం\nలేదనుకుని తాము కూడా లోయలోకి పారి\nపోయి, చూస్తూండగానే రాళ్ళ వెనక\nమాయమయారు.\nశిఖిముఖి, విక్రమ కేసరి కేసి చేయి\nవూపి రాళ్ళవెనుకకు పారిపోయిన చెంచుల\nవెంట పడ్డాడు.\nకాని, అతడు గుర్రం మీది నుంచి పడ్డ\nపాటుకు మోకాలు కొంచెం బెణకటంతో,\nవాళ్ళ ననుసరించి వేగంగా పరిగెత్తలేక\nపోయాడు. ఆ దశలో విక్రమకేసరి వచ్చి\nఅతణ్ణి కలుసుకున్నాడు.\n\" కేసరీ! పెద్ద ఘోరం జరిగిపోయింది.\nఇంత మందిమి వుండి, నాగుమల్లిని\nరక్షించలేక పోయామంటే ఆమె తండ్రే\nకాదు, మా అయ్య కూడా మనల్ని—\nముఖ్యంగా నన్ను అసహ్యించుకుంటాడు.\nమనం చెంచు ముఠాతో యుద్ధం చేయ\nకుండా నాగుమల్లిని రక్షించలేం. నువ్వు\nగూడేనికి పోయి మనవాళ్ళను పాతికా\nముప్ఫై మందిని వెంటబెట్టుకు రా. ఈ\nలోపల నేను కాలిజాడలను బట్టి పోయి,\nఈ చెంచులు మల్లిని ఎక్కడికి తీసుకు\nపోతున్నదీ గమనిస్తాను,” అన్నాడు\nశిఖిముఖి.\nవిక్రమకేసరి ఏదో అభ్యంతరం చెప్ప\nబోయాడు గాని, శిఖిముఖి వినిపించుకోక,\nఅతణ్ణి వేగిర పెట్టాడు. విక్రమకేసరి\nచేసేది లేక ఒక శబరుణ్ణి శిఖిముఖి వెంట\nవదిలి, తతిమ్మా యిద్దరితో గూడేనికి\nబయలుదేరాడు.\nశిఖిముఖి, చెంచులు పోయిన మార్గాన్ని\nకాలిజాడల వల్ల గుర్తిస్తూ, ఓ అరగంట\nతరవాత కొండపాదంలో వున్న ఒక అరణ్య\nప్రాంతాన్ని చేరాడు. అతడికి చెట్లచాటు\nనుంచి ఏవో గొంతులు వినిపించినై. అతడు\nవెంటవున్న శబరుణ్ణి నిశ్శబ్దంగా వుండమని\nహెచ్చరించి, దాపుల నున్న ఒక చెట్టు\nఎక్కి దిగువకు చూశాడు. చెట్లల్లో ఒక\nచోట పులిబోను ఒకటి వున్నది. చెంచులు\nనా గుమల్లిని దాని కేసి మోసు కు\nపోతున్నారు.\n—(ఇంకా. వుంది)",
            "book_page_end": 16
        },
        {
            "title": "అజాతశత్రువు",
            "book_page_start": 17,
            "pdf_page_start": 29,
            "pdf_page_end": 32,
            "author": "చందమామ బృందం",
            "genre": "బేతాళ కథ",
            "moral": "పగ తీర్చుకోవడం కంటే క్షమించడం ద్వారా శాశ్వత విజయాన్ని, శాంతిని సాధించవచ్చు. శత్రువును చంపడం వలన కొత్త శత్రువులు పుడతారు.",
            "keywords": [
                "విక్రమార్కుడు",
                "బేతాళుడు",
                "అజాతశత్రువు",
                "కళింగుడు",
                "క్షమాగుణం"
            ],
            "characters": [
                "విక్రమార్కుడు",
                "బేతాళుడు",
                "అజాతశత్రువు",
                "కళింగుడు"
            ],
            "locations": [
                "శ్మశానం",
                "కళింగ రాజ్యం",
                "తూర్పుచాళుక్య రాజ్యం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు, \" రాజా, నిన్నీస్థితిలో\nచూసినవాళ్ళు, అజాతశత్రువును చూసి\nకళింగుడు భ్రమపడినట్టే, వట్టి అసమర్థుడ\nవని భ్రమపడతారు. శ్రమ తెలియకుండా\nఉండగలందులకు నీకు అజాతశత్రువు\nకథ చెబుతాను, విను,” అంటూ ఇలా\nచెప్పసాగాడు :\nపూర్వం తూర్పుచాళుక్య రాజులలో\nఒక రాజు ఉండేవాడు. ఆయన చాలా\nశాంతస్వభావుడు. ఆగ్రహమన్నది ఆయ\nనలో ఏ కోశానా కనిపించేది కాదు. డయా\nగుణం మటుకు అనుక్షణమూ కనిపించేది.\nనేరస్థులను దండించటం రాజుకు నిత్య\nకృత్యాలలో ఒకటి. అయినప్పుడు కూడా\nఆయన ఎవరికీ, ఎన్నడూ నేరానికి మించిన\nశిక్ష ఇచ్చి ఎరగడు. ఆయన చేత శిక్ష\nపొందినవాళ్ళు కూడా ఆయన దయా\nగుణాన్ని ఎంతో మెచ్చుకునేవారు. ఇలాటి\nగుణాలు కలవాడు కావటం చేత ఆయనకు\nఅజాతశత్రువు అనే బిరుదు ఏర్పడి\nపోయింది. క్రమంగా అదే ఆయన పేరు\nకింద మారిపోయింది.\nఅజాతశత్రువు పాలించే రాజ్యాన్ని ఆను\nకునే కళింగరాజ్యం ఉండేది. కళింగుడు\nస్వభావతః దుర్మార్గుడూ, అసూయా\nపరుడూ, అహంకారీ కూడానూ. అతని\nపరిపాలన కూడా అస్తవ్యస్తంగా ఉండేది.\nకళింగరాజ్యంలో బతకలేని పండితులూ,\nవిద్వాంసులూ అజాతశత్రువును ఆశ్రయించి\nసుఖంగా జీవించటమే గాక, ఖ్యాతీ, ప్రతిష్ఠా\nసంపాదించుకున్నారు. చిన్నచిన్న వృత్తుల\nవాళ్ళు కూడా కళింగం నుంచి వలసవచ్చి,\nఅజాతశత్రువు రాజ్యంలో హాయిగా స్థిర\nపడిపోయారు.\nఇదంతా కళింగుడు సహించలేక\nపోయాడు. అజాతశత్రువును అందరూ\nవేనోళ్ళ పొగడుతూ ఉండటం కూడా కళిం\nగుడికి బాధ కలిగించింది. కళింగానికి సరి\nహద్దున ఉన్న అజాతశత్రువు రాజ్యంలోని\nగ్రామాలపై కళింగుడి భటులు అప్పు\nడప్పుడూ దాడులు చేసి, ప్రజల చేత చాపు\nదెబ్బలు తినివస్తూ ఉండేవాళ్ళు. ప్రజలకు\nదొరికిపోయినవాళ్ళు కూడా ఆటే శిక్ష పొంద\nకుండానే తిరిగివచ్చేవాళ్ళు.\nపాలకుడుగా ఎంత కీర్తి తెచ్చుకున్నా\nఅజాతశత్రువు యుద్ధంలో తనకు చాలదని\nకళింగుడి కొక అభిప్రాయం కలిగింది.\nఎందుచేతనంటే అజాతశత్రువు తన పొరు\nగున ఉన్న ఏ చిన్న రాజ్యాన్ని కూడా\nకనీసం బెదిరించినట్టు కూడా కనబడలేదు.\nఎంత సేపూ పరిసర రాజుల మైత్రి మాత్రమే\nకోరేలాగ కనబడేవాడు.\nఅలాటి అసమర్థుడి పైన ఆకస్మికంగా\nదాడి చేసి, అతను సైన్యాలను ఆయత్తం\nచేసుకునే లోపుగా రాజధాని ఆక్రమించి,\nఅజాతశత్రువును హతమార్చి,\nరాజ్యం\nకాజెయ్యాలని కళింగుడు పథకం వేశాడు.\nరాయబారాలూ, యుద్ధ ప్రయత్నాలూ\nలేకుండా కళింగుడు తన సైన్యంతో సహా\nయుద్ధానికి వస్తున్నట్టు అజాతశత్రువుకు\nతెలిసింది. యుద్ధానికి సిద్ధంగా ఉన్న\nవాళ్ళంతా బయలుదేరమని అజాతశత్రువు\nచాటింపు వేయించాడు. చాటింపు విని\nపించిన రెండు ఘడియల లోపల రాజ్యం\nలోని పురుషు లందరూ తమకు దొరికిన\nఆయుధాలు చేతబట్టి, కళింగుడితో యుద్ధా\nనికి సిద్ధమయారు.\nకళింగుడి సేన అజాతశత్రువు రాజ్యం\nలోకి ప్రవేశించి కొద్దిదూరం వెళ్లేసరికల్లా\nఅజాతశత్రువు సేనలు అన్ని వైపుల నుంచి\nచుట్టుముట్టాయి. అజాత శత్రువు సైని\nకులు కళింగుడి సేనలను క్షణంలో ధ్వంసం\nచేశారు. పారిపోయే అవకాశం కూడా\nలేక, కళింగుడు తన శత్రువులకు దొరికి\nపోయాడు. సైనికులు అతన్ని పెడరె\nక్కలు విరిచికట్టి అజాతశత్రువు వద్దకు\nతీసుకు పోయారు.\nఅజాతశత్రువు వెంట ఉన్న సర్దారులు\nతలా ఒక సలహా ఇచ్చారు. కొందరు\nకళింగుడికి శిరశ్ఛేదం విధించమన్నారు.\nఅలాంటి నీతిమాలినవాణ్ణి కళ్ళు పొడవాలని\nకొందరన్నారు; చిత్రవధ చెయ్యాలని\nకొందరన్నారు. కళింగుడు వాళ్ళ ఆగ్రహం\nచూసి వణికి పోయాడు.\n\"ఏమీ అవసరంలేదు. అతని కట్లు\nవిప్పి స్వేచ్ఛగా వదిలెయ్యండి,” అన్నాడు\nఅజాతశత్రువు.\nసర్దార్లకు ఆ పని చెయ్యటం ఏమా\nత్రమూ ఇష్టం లేకపోయినా, రాజాజ్ఞ కనక\nకళింగుణ్ణి విడిచిపుచ్చారు.\nబేతాళు డీ కథ చెప్పి, \"రాజా, అజాత\nశత్రువు తనకున్న ఒకే ఒక శత్రువైన\nకళింగుణ్ణి చంపేసి శత్రుశేషం లేకుండా\nచేసుకోవటానికి మారుగా అతన్ని ఎందుకు\nవిడిచిపుచ్చాడు ? అజాతశత్రు వనే తన\nబిరుదు సార్ధకం చేసుకోవటానికా? లేక\nఅలా చెయ్యటంవల్ల కళింగుడు తనకు\nశాశ్వతంగా మిత్రుడవుతాడనా? ఈ ప్రశ్న\nలకు సమాధానం తెలిసి కూడా చెప్పక\nపోయావో నీ తల పగిలిపోతుంది,” అన్నాడు.\nదానికి విక్రమార్కుడు, \"అజాత\nశత్రువు కళింగుణ్ణి విడిచిపుచ్చటానికి కార\nణాలు అవేవీ కావు. కళింగుణ్ణి చంపినందు\nవల్ల అజాతశత్రువుకు శత్రువులు లేకుండా\nపోతారన్నది నిజంకాదు. అతని కొడుకులూ,\nమనమళ్ళూ కూడా అజాతశత్రువుకు\nశాశ్వతంగా శత్రువులవుతారు. వాళ్ళు\nకళింగుడి చావుకు పగ తీర్చుకునేటందుకు\nశాయశక్తులా ప్రయత్నించి తీరుతారు. అది\nఅలా ఉంచి, కళింగుణ్ణి విడిచిపెట్టినందు\nవల్ల అజాతశత్రువుకు ఏవిధమైన నష్టమూ\nలేదు. ఏ రాజైనా పొరుగు రాజ్యం మీదికి\nయుద్ధానికి వెళితే, గెలిచే అవకాశం\nఉందన్న అంచనాతోనే వెళతాడు. కళిం\nగుడు మరింత జాగ్రత్తపడి చెప్పకుండా\nయుద్ధానికి వచ్చాడు. అయినా అతనికి\nఘోర పరాజయం సంప్రాప్తమయింది.\nఅతని సేన చాలాభాగం నష్టమయింది.\nఅందుచేత కళింగుడు తన జన్మలో ఇలాటి\nప్రయత్నం మరి చెయ్యడు. తన తరవాత\nవచ్చేవాళ్ళను కూడా అతను వద్దని హెచ్చ\nరించే అవకాశం ఉన్నది. అందుకే అజాత\nశత్రువు కళింగుణ్ణి విడిచిపుచ్చాడు. అలా\nచెయ్యటంవల్ల తన పేరు సార్థకమైనదని\nరుజువు చేసుకున్నాడు కూడా,” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి చెట్టెక్కాడు. (కల్పితం)",
            "book_page_end": 20
        },
        {
            "title": "వెర్రివాళ్ళు",
            "book_page_start": 21,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "హాస్యం",
            "moral": "వెర్రితనానికి నిశ్చతమైన నిర్వచనం లేదు; ఒకరి దృష్టిలో తెలివైన పని మరొకరి దృష్టిలో వెర్రి కావచ్చు. ఆలోచనలు ఎప్పుడూ స్థిరంగా ఉండవు.",
            "keywords": [
                "వెర్రివాళ్ళు",
                "ఆస్పత్రి",
                "హాస్యం",
                "ముల్లా నాసరుద్దీన్",
                "నౌకరు"
            ],
            "characters": [
                "ధనికుడు (వెర్రివాడు)",
                "చదువుకున్నవాడు (వెర్రివాడు)",
                "ఆస్పత్రి అధికారి",
                "ముల్లా నాసరుద్దీన్",
                "భూస్వామి",
                "నౌకరు"
            ],
            "locations": [
                "బాగ్దాదు (వెర్రాసుపత్రి)",
                "పర్షియా"
            ],
            "content": "బాగ్దాదులోని వెర్రాసుపత్రిలో ఇద్దరు వెర్రి\nవాళ్లు చాలా స్నేహంగా ఉండేవాళ్లు. వారిలో\nఒకడు ధనికుడు; వ్యావారంలో తన కున్న\nదంతా పోగొట్టుకుని, మతి చెడి వెర్రివాడై\nపోయాడు. రెండోవాడు బాగా చదువు\nకున్నవాడు; ఎవతెనో ప్రేమించి, ఆమె చేత\nనిరాకరించబడి, మతి చెడినవాడు.\nధనికుడు రోజూ అధికారుల దగ్గిరికి\nవెళ్ళి, \"నా పోటీదార్లయిన వర్తకులు\nనన్ను చూసి ఓర్చలేక, నేను పిచ్చివాణ్ణని\nవాదు పుట్టించారు. నా కేమీ పిచ్చిలేదు.\nదయచేసి నన్ను ఇంటికి పంపెయ్యండి,”\nఅని వేడుకునేవాడు. కాని అతని ప్రార్ధన\nలను ఎవరూ వినిపించుకునేవారు కారు.\nఒకనాడు ధనికుడు ఎవరూ చూడకుండా\nఎత్తయిన మొండిగోడమీద ఎక్కి కూర్చుని,\nసవారీ చేస్తున్నవాడల్లే, \"చల్, చల్!\"\nఅని గోడను అదిలించసాగాడు.\nఆ మనిషి అక్కణ్ణించి పడి చచ్చిపోతే\nఆస్పత్రికి చెడ్డపేరు వస్తుందని భయపడి,\nఆస్పత్రి అధికారి వచ్చి, అతన్ని గోడ దిగి\nరమ్మని బతిమాలాడు. కాని వెర్రివాడు\nవినిపించుకోలేదు.\n\"దిగి వచ్చావంటే నిన్ను వెంటనే\nఇంటికి పంపేస్తాను,” అని అధికారి మాట\nఇచ్చాడు. కాని అందువల్ల కూడా లాభం\nలేకపోయింది. వెర్రివాడు మరింత హుషా\nరుగా \"చల్, చల్! \" అని గోడను అదిలి\nస్తూనే ఉన్నాడు.\nఇంతలో అతని స్నేహితుడు వచ్చి,\nఅధికారితో, \"నన్ను ఇంటికి పోనిచ్చే\nటట్టయితే నా మిత్రుణ్ణి క్షణంలో గోడ\nదించుతాను,” అన్నాడు.\nఅందుకు అధికారి ఒప్పుకున్న మీదట,\nచదువుకున్నవాడు పెద్ద కత్తెర ఒకటి తెచ్చి,\nగోడ మీది వెర్రివాడితో, \" ఇదుగో, నేనీ\nగోడను కత్తిరించేస్తున్నాను. నువు కింద పడి\nపోతావు, జాగ్రత్త!” అన్నాడు.\nగోడ మీది వెర్రివాడు తన మిత్రుడి\nచేతిలో ఉన్న పెద్ద కత్తెరను చూసి,\n\" ఉండు, ఉండు ! నన్ను దిగి రానీ, గోడను\nక త్తిరిద్దువుగాని,” అంటూ గోడ దిగాడు.\nఆస్పత్రి అధికారి అతన్ని వెంటనే\nనిర్బంధంలో పెట్టించి, రెండోవాణ్ణి విడుదల,\nచేసి ఇంటికి పంపేశాడు.\n* * *\nవెర్రివాళ్ళందరూ ఆస్పత్రులలోనే ఉంటా\nరని లేదు, బయట కూడా అనేక మంది\nవెర్రివాళ్ళూ, వెర్రిబాగులవాళ్ళూ ఉంటారు.\nముల్లా నాసరుద్దీన్ అనే వాడు ఒకసారి\nస్నానశాలకు వెళ్ళి శుభ్రంగా స్నానంచేశాడు.\nతన లాగే స్నానాలు చేసినవాళ్ళు గచ్చు\nమీద పడుకుని, గురకలు కొడుతూ నిద్ర\nపోవటం అతడి కంట పడింది. అతనికి\nకూడా నిద్ర ముంచుకొస్తున్నది. నిద్రపోతే\nఅంతమందిలో తా నెవరయిందీ గుర్తు\nతెలీక పోతుందేమో నని, ముల్లా ఒక చిన్న\nకూజాను తన నడుముకు కట్టుకుని, పడు\nకుని నిద్రపోయాడు.\nకొంచెం సేపయాక నిద్రపోతున్న\nవాళ్ళలో ఒకడు లేచి, ముల్లా నడుముకు\nకట్టి ఉన్న కూజా మీద భ్రాంతిపడి, దాన్ని\nతీసి తన నడుముకు కట్టుకుని, మళ్ళీ ఒక ప్రదేశం చేరి, ఆ రాత్రికి అక్కడే\nనిద్రపోయాడు.\nముల్లా నిడ్రలేచి, తన నడుముకు కూజా\nలేకపోవటం తెలుసుకుని, అది మరొకడి\nనడుముకు కట్టి ఉండటం గమనించి, వాణ్ణి\nలేపి, \" అబ్బాయ్, నేను నేనే అయితే నా\nకూజా ఎక్కడ? ఒకవేళ నువే నేనైతే,\nమరి నే నెవర్ని?” అని అడిగాడు.\n* * *\nపర్షియాదేశపు భూస్వామి ఒకడు తన\nగుర్రం మీద ప్రయాణమై పోతున్నాడు.\nఅతని నౌకరు ఒకడు గుర్రం ముందు\nపరిగెత్తుతున్నాడు. సాయంకాలానికి వాళ్ళు\nఉండిపోవా లనుకున్నారు.\nఇద్దరి భోజనమూ అయాక యజమాని\nతన నౌకరుతో, \"అబ్బీ, నువు రోజల్లా\nపరిగెత్తి, పాపం అలిసిపోయావు. అందుచేత\nఅర్ధరాత్రి దాకా నువు పడుకుని నిద్రపో;\nనేను గుర్రాన్ని కనిపెట్టి ఉంటాను. అర్థ\nరాత్రికి నిన్ను లేపి, నేను పడుకుంటాను.\nతెల్లవారిన దాకా నువు గుర్రాన్ని కనిపెట్టి\nఉండు,” అన్నాడు.\nనౌకరు సరేనని పడుకుని నిద్రపోయాడు.\nఅర్ధరాత్రి దాకా మేలుకుని ఉండి, తరవాత\nనౌకరును లేవగొట్టి, \" ఇక గుర్రాన్ని కని\nపెట్టి ఉండటం నీ వంతు,” అని యజమాని\nపడుకుని నిద్రపోయాడు.\nతరవాత కొద్దిసేపటికే నౌకరు కూడా\nహాయిగా నిద్రపోయాడు.\nఒక గంట గడిచాక యజమాని కళ్ళు\nతెరిచి, నౌకరును కేకేసి, \"ఏం చేస్తున్నా\nవురా? ” అని అడిగాడు.\n\" ఆలోచిస్తున్నాను,\" అన్నాడు నౌకరు.\n\"ఏ మాలోచిస్తున్నావు?” అన్నాడు\nయజమాని.\n\"రక్కసిముళ్ళకు ఎవరు పదును\nపెడుతున్నారా అని ఆలోచిస్తున్నాను,”\nఅన్నాడు నౌకరు.\n\"భేష్! నువు బుద్ధిగలవాడివి,” అని\nయజమాని మళ్ళీ నిద్రపోయాడు.\nఇంకొక గంట గడిచాక అతనికి మళ్ళీ\nమెలకువ వచ్చింది; నౌకరును పిలిచి,\n\"ఏం చేస్తున్నావురా?” అని అడిగాడు.\n\"ఆలోచిస్తున్నాను,\" అన్నాడు నౌకరు.\n\"ఏమాలోచిస్తున్నావు?” అన్నాడు\nయజమాని.\n\"భూమిలోకి పలుగు దిగేస్తే గుంట\nపడుతుంది గదా, అక్కడ ఉండిన మన్ను\nఏమైనట్టూ?” అన్నాడు నౌకరు.\n\"భేష్, నువు బుర్రగలవాడివి, \" అని\nయజమాని మళ్ళీ నిద్రపోయాడు.\nఇంకో గంట గడిచాక మళ్ళీ యజ\nమానికి మెలకువ వచ్చింది. అతను నౌక\nరును పిలిచి, \"ఏం చేస్తున్నావురా?\" అని\nఅడిగాడు.\n\" ఆలోచిస్తున్నాను,\" అన్నాడు నౌకరు.\n\"ఏమాలో చిస్తున్నావు?” అన్నాడు\nయజమాని.\n\" నిన్న తమరు గుర్రం మీద సవారీ\nఅయారు, నేను గుర్రం ముందు దౌడు\nతీశాను. ఇప్పుడు మరి గుర్రం లేదు గదా,\nజీను ఎవరు మోసేట్టూ అని ఆలోచిస్తు\nన్నాను,” అన్నాడు నౌకరు.",
            "book_page_end": 24
        },
        {
            "title": "కొత్త జీవితం",
            "book_page_start": 25,
            "pdf_page_start": 37,
            "pdf_page_end": 40,
            "author": "పి. అన సూయ",
            "genre": "సాంఘికం/నీతి కథ",
            "moral": "ఆపదలో ఉన్నప్పుడు ఆదుకోని బంధువుల కంటే ఆత్మవిశ్వాసం, శ్రమ ముఖ్యం. నిజమైన సంపద శ్రమ ద్వారానే వస్తుంది.",
            "keywords": [
                "చంద్రకాంతుడు",
                "సాలెవాడు",
                "దారిద్య్రం",
                "బంధువులు",
                "నిధి",
                "కష్టార్జితం"
            ],
            "characters": [
                "చంద్రకాంతుడు",
                "పెద్దమనిషి",
                "కూలీలు",
                "బంధువులు"
            ],
            "locations": [
                "ఊరు",
                "చెరువు"
            ],
            "content": "ఒక ఊళ్ళో చంద్రకాంతు డనే సాలెవా\nడుండేవాడు. అతను విలువగల బట్టలు\nనెయ్యటంలో నిపుణుడు. అందుచేత బాగా\nసంపాదించుకున్నాడు. డబ్బు బాగా చేరింది\nగనక చంద్రకాంతుడి దగ్గిరికి బంధువులూ,\nఅభిమానులూ కూడా చేరారు. అందరూ\nఅతన్ని తెగ పొగడేవాళ్ళు. వచ్చినవాళ్ళకు\nఅతను కూడా ఏ లోటూ లేకుండా జరిపే\nవాడు. అడిగిన వాడికల్లా సహాయం చేసే\nవాడు. ఈ ఔదార్యం మూలంగా అతని\nకున్నదంతా క్రమంగా హరించుకుపోయి,\nగడ్డురోజులు దాపరించాయి. మగ్గాలు మర\nమ్మతు చేయించుకుందామన్నా డబ్బులేదు.\nచివరకు ఒక పూట తింటే, ఇంకో పూట\nఇంటిల్లిపాతీ గంజి తాగవలిసిన పరిస్థితి\nఏర్పడింది.\nమగ్గాలు బాగుచేసుకుని మళ్ళీ నేతపని\nమీద దృష్టి ఉంచుదామని చంద్రకాంతుడు\nతన బంధువులను ఒక వెయ్యి రూపాయలు\nఅప్పివ్వమని అడిగాడు. ఒక్కరూ అతనికి\nసహాయం చెయ్యలేదు. అందరూ తలా ఒక\nసాకూ చెప్పి, తమ దగ్గిర డబ్బు లేదన్నారు.\nకొందరు మరింత కఠినంగా, \"ఉన్నప్పుడు\nఒళ్ళుపై తెలియకుండా ఖర్చుచేస్తే ఇదే గతి\nపడుతుంది!\" అని బుద్ధి చెప్పారు కూడా\nవీళ్ళంతా ఒకప్పుడు అతని సహాయం పొందిన\nవాళ్ళే, అతన్ని తెగ పొగడినవాళ్ళే.\nఆలస్యంగానైనా చంద్రకాంతుడు గుణ\nపాఠం నేర్చుకున్నాడు. ఇక మగ్గంపని చేసే\nఅవకాశం లేదు గనక, కూలిపనిచేసి\nఅయినా కుటుంబాన్ని పోషించుకుందా\nమనుకుని, ఆ పనిలోకి దిగాడు.\nఇంతలో ఊరికి చెరువు తవ్వించాలని\nనిర్ణయం జరిగింది. ఆ పని చూడటానికి\nఒక పెద్దమనిషి ఏర్పాటయాడు. చెరువు\nతవ్వే చోటికి ఎక్కడెక్కడినుంచో కూలీలు\nవచ్చారు. పలుగొకటి పట్టుకుని చంద్ర\nకాంతుడు కూడా వచ్చాడు.\nచెరువు తవ్విస్తున్న పెద్దమనిషి, కూలీల\nచేత చురుకుగా పని చేయించాలని కాబోలు,\nపని ప్రారంభించే ముందు కూలీలతో ఇలా\nఅన్నాడు: \"చెరువు తవ్వే ప్రదేశంలో నిధి\nనిక్షేపాలు ఉండవచ్చు. ఏ లంకెబిందెలన్నా\nఉండేపక్షంలో అవి ఏ కూలివాడి పలుగుకు\nతగిలితే వాడి సొత్తే! దానిమీద మరెవరికీ\nఅధికారం ఉండదు. అందుచేత ఎవరి\nఅదృష్టం ఎలా ఉందో మరి!”\nఈ మాటలు కూలీలకు మంచి\nఉత్సాహాన్నిచ్చాయి. మొదటి రోజు తవ్వకం\nపని చాలా చురుకుగా సాగింది. పని చేస్తు\nన్నంతసేపూ చంద్రకాంతుని మనసులో\nఏదో ఆలోచన మెదులుతూ వచ్చింది.\nఅతను ఆ రాత్రి ఇంటికివచ్చి, ఆ ఆలోచ\nనను కార్యరూపంలో పెట్టటానికి ఉపక్ర\nమించాడు.\nఅతను ఒక పాతబిందె తీసుకుని, దాని\nనిండా చిళ్ళపెంకులు నింపి, దాని మూతికి\nఒక రేకు అతికించి, అర్ధరాత్రివేళ చెరువు\nతవ్వే చోటికి వెళ్ళి, తాను మర్నాడు\nతవ్వబోయే మట్టికింద దూర్చి, మట్టి కప్పి,\nఇంటికి వచ్చేశాడు.\nమర్నాడు ఉదయం మళ్ళీ కూలీలు\nవచ్చారు. చంద్రకాంతుడు కొద్దిసేపు తవ్వ\nగానే, అతని పలుగుకు బిందె తగిలి, ఖంగు\nమన్న మోతవినిపించింది. అతని పక్కన\nపనిచేసేవాళ్ళు, \"లంకెబిందెలో!” అని\nఅరిచారు. అందరూ పరిగెత్తుకుంటూ\nపచ్చారు. చంద్రకాంతుడు, పైపైన ఉన్న\nమట్టి తవ్వి, పెద్ద బిందెను పైకి తీశాడు.\n\"అదృష్టమంటే నీదే! బిందెతెరూ,\nలోపల ఏముందో చూద్దాం!\" అన్నారు\nకూలీలు. చెరువు తవ్వించే ఆయన కూడా\nఅక్కడికి వచ్చి బిందెలో ఏముందో చూడా\nలని ఆత్రపడ్డాడు.\n\"నిధికి పూజ జరగాలి. మంచి\nముహూర్తం చూసి, మంత్రోక్తంగా తెర\nవాలి. అవసరమైతే శాంతి చెయ్యాలి.\nసంతర్పణ చెయ్యాలి. ఇష్టంవచ్చినట్టు\nతెరవరాదు!” అన్నాడు చంద్రకాంతుడు.\n\"నీ పంట పండిందిలే! ఇంక కూలి ఏం\nచేస్తావు? బిందె తీసుకుని ఇంటికి వెళ్ళు,”\nఅన్నాడు పెద్దమనిషి.\nచంద్రకాంతుడు బిందె నెత్తిన పెట్టు\nకుని, పలుగు చేత పట్టుకుని ఇంటికి\nవచ్చేశాడు.\nకాని మర్నాడు అతను మళ్ళీ పలుగుతో\nకూలిపనికి హాజరయే సరికి చెరువు తవ్వించే\nపెద్దమనిషి, \" నీ దరిద్రం తీరిపోయిందిగా?\nమళ్ళీ కూలిలోకి వచ్చావేమిటి?” అని\nఅడిగాడు. మిగతా కూలీలకూ అదే అను\nమానం కలిగింది.\n\"ఏం చెప్పను, బాబూ? శాస్తుల్లుగారిని\nవిచారిస్తే ఆయన నా జాతకం చూసి, బిందె\nదొరికిన ముహూర్తం చూసి, ఇంకా\nమూడేళ్ళదాకా దాన్ని తెరవటానికి వీల్లే\nదన్నాడు. అప్పుడైనా ఎన్నో గ్రహాలకు\nశాంతి చెయ్యాలిట. అన్నదానం చెయ్యా\nలిట, అంతదాకా నాకు పొట్టగడవాలిగా?”\nఅన్నాడు చంద్రకాంతుడు.\nఅందరికీ అతని పట్ల సానుభూతి కలి\nగింది. అతను తమలాగే పలుగుపట్టి పని\nచేస్తున్నప్పటికీ, మిగతా కూలీలు అతన్ని\nగౌరవంగా చూశారు. ఏమైనా అతను\nశ్రీమంతుడు కాబోయేవాడే గద !\nచంద్రకాంతుడికి నిధి దొరికిందన్న వార్త\nఅతని బంధువులందరికీ, చాటింపు వేసి\nనట్టుగా తెలిసిపోయింది. అతవ్ని మళ్ళీ\nఇచ్చకపు మాటలతో ఉబ్బేసి, మంచి చేసు\nకుందామని ఒకరొకరే వచ్చారు.\n\"అదృష్టవంతుణ్ణి దేవుడు కూడా\nచెరపలేడు! నీకు నిధి దొరికిందంటే\nమేమెంతో సంతోషించాం. నువు జానెడు\nపొట్ట కోసం కూలిపని చేసుకుంటున్నావని\nవిని మా కెంత బాధ కలిగించిందో ఆ పర\nమాత్ముడికే తెలుసు!\" అన్నారు బంధు\nవులు విచారం నటిస్తూ.\n\"నా అదృష్టం అడుక్కుతిన్నట్టే\nవుంది! ఆ నిధిని నేను మూడేళ్ళు తాకరా\nదంటున్నారు. నా మగ్గాలు సరిగా ఉంటే\nకూలిపని చేసుకునే కర్మ నా కేమిటీ?\nఒక్క వెయ్యి రూపాయలు అప్పుపెట్ట\nమంటే ఎవరూ పెట్టారు కారు. కూలి చేసు\nకోక ఏం చేసేదీ?” అన్నాడు చంద్ర\nకాంతుడు.\n\"ఎప్పుడో లేదన్నామంటే ఎప్పుడూ\nలేకుండానే పోతుందా ? నీ కెంత కావాలో\nచెప్పు!\" అన్నారు బంధువులు.\n\" ఒక వెయ్యి ఉంటే చాలు,” అన్నాడు\nచంద్రకాంతుడు.\nఅతను వద్దంటున్నా నలుగురు బంధు\nవులు ప్రోద్బలంచేసి, అతనికి నాలుగు\nఅయిదేసి వందలు, రెండువేల రూపా\nయలు, పెట్టుబడికి అప్పిచ్చారు.\nఆ డబ్బుతో అతను కొత్త మగ్గాలు కొని,\nపెద్ద ఎత్తున నేతపని మొదలెట్టాడు. మళ్ళీ\nడబ్బు కూడ సాగింది. రెండో సంవత్సరం\nపూర్తి అవుతూనే అతను తన బంధువుల\nబాకీ తీర్చేశాడు.\nమూడో సంవత్సరం కూడా ముగిసింది.\nబిందె తెరవటానికి ముహూర్తం ఏర్పా\nటయింది. బంధువులంతా వచ్చిపడ్డారు.\nబ్రాహ్మడు వచ్చి మంత్రాలు చదివాడు.\nచంద్రకాంతుడు బిందెకున్న మూత సీలు\nపగలగొట్టాడు. బిందె నిండా చిళ్ళ పెంకులు!\nవిందుభోజనాలు చేస్తూ వారాలతరబడి\nఉందామనుకున్న బంధువులు మామూలు\nభోజనాలతో తృప్తిపడి వెళ్ళిపోయారు.\nచంద్రకాంతుడి ఎత్తు పారింది. ఈసారి\nఅతను చాలా జాగ్రత్తపడి తన కష్టార్జితం\nతోనే తిరిగి సంపన్నుడయాడు.",
            "book_page_end": 28
        },
        {
            "title": "నీటివిలువ",
            "book_page_start": 29,
            "pdf_page_start": 41,
            "pdf_page_end": 44,
            "author": "చందమామ బృందం",
            "genre": "నీతి కథ",
            "moral": "విలువలేనిదని కొట్టిపారేసిన వస్తువు, అత్యవసర పరిస్థితిలో అత్యంత విలువైనదిగా మారుతుంది. విలువైన దానిని అవమానించకూడదు.",
            "keywords": [
                "విజయేంద్రుడు",
                "సుమంగ్",
                "నీరు",
                "దాహం",
                "వేట",
                "కానుక"
            ],
            "characters": [
                "విజయేంద్రుడు (రాజు)",
                "సుమంగ్ (కోయవాడు)",
                "కోయనాయకుడు"
            ],
            "locations": [
                "సిరిపురం (నగరం)",
                "మహాదేవగిరి లోయ",
                "అరణ్యం"
            ],
            "content": "విజయేంద్రు డనే చిన్న రాజు సిరిపురం\nఅనే నగరాన్ని ఏలుతూ ఉండేవాడు.\nసిరిపురం చుట్టూ కొండలూ, దట్టమైన\nఅరణ్యాలూ ఉండేవి. ఆ ప్రాంతాలలో కోయ\nవాళ్ళు నివసించే వాళ్ళు,\nకోయనాయకుడు విజయేంద్రుడికి ఏటా\nఏదో ఒక కానుక పంపుతూ ఉండేవాడు.\nఅది విలువైనది కాకపోయినా, కోయల రాజ\nభక్తికి చిహ్నంగా ఉంటూ ఉండేది.\nఅలవాటు ప్రకారం ఒక ఏడు కోయ\nనాయకుడి వద్ద నుంచి సుమంగ్ అనే కోయ\nవాడు రాజుకు ఒక కానుక తెచ్చాడు. రాజు\nగారు వాణ్ణి సభలో ప్రవేశించ నిచ్చి,\nఆదరించాడు. సుమంగ్ ఒక వెదురు\nబుట్ట నుంచి ఒక వెదురులోటా, మూత\nఉన్నది, తీసి రాజుగారికి భక్తిగా ఇచ్చాడు.\nఆ వెదురు లోటాలో ఏ మున్నదోనని\nసభికులు ఆత్రంగా చూస్తున్నారు. రాజు\nవెదురు లోటాను అందుకుని, మూత తీసి,\nదానిలోకి చూసి, విరగబడి నవ్వుతూ,\nలోటాను తలకిందులు చేశాడు. అందులో\nనుంచి నీరు దొణదొణా కింద కారింది.\nఆయన సుమంగ్ కేసి చూసి, \"మీ\nనాయకుడికి రానురాను మతి పోతున్నట్టు\nన్నది! లేకపోతే ఈ అవమాన మేమిటి?\nనీళ్ళు కానుకగా పంపుతాడా ? కానుకలు\nపంపమని నేనేమైనా అడిగానా? వాటికోసం\nఆత్రంగా ఎదురు చూస్తున్నానా? ఇలాటి\nఅర్థంలేని కానుకలు పంప వద్దన్నానని\nమీ నాయకుడితో చెప్పు,” అన్నాడు.\nసుమంగ్ వినయంగా చేతులు మోడ్చి,\n\"మన్నించండి, మహారాజా! మా నాయ\nకుడు పంపినది మామూలు నీరు కాదు.\nమాకు ఇటీవల శివలింగం మీద పడుతున్న\nనీటిధార ఒకటి కనబడింది. ఆ నీరు మంచి\nసువాసన గలిగి, అమృతంలాగున్నది.\nతన అనుచరుడి మాట నిజం చేసేభారం\nకోయనాయకుడి పైన పడింది. కొద్ది రోజులు\nపోనిచ్చి, అతను రాజుగారి వద్దకు ఒక\nమనిషిని పంపాడు. ఆ మనిషి వచ్చి\nరాజుతో, \"మహారాజా, అరణ్యంలో మహా\nదేవగిరి లోయప్రాంతాల అడవి పందులు\nఅనేకంగా ఉన్నాయి. వాటిని తమరు\nవేటాడ వలసిందిగా మా దొర మిమ్మల్ని\nఆహ్వానిస్తున్నాడు,” అని చెప్పాడు.\n`విజయేంద్రుడు ఉత్సాహంగా బయలు\nదేరి కోయపల్లెకు వచ్చాడు. కోయనాయకు\nడాయనకు గొప్ప విందు ఏర్పాటు చేశాడు.\nవిందులో అన్నీ మధురపదార్థాలే.\nతరవాత విజయేంద్రుడు గుర్రం ఎక్కి,\nకోయనాయకు, మరి ముగ్గురు అంగరక్షకు\nలనూ, ఇతర వేటగాళ్ళనూ వెంటబెట్టుకుని\nమహాదేవగిరి లోయకు బయలుదేరాడు.\nలోయకు సరి అయిన దారిలేదు. చెట్ల\nమధ్యగా తీగెలూ, తుప్పలూ నరుక్కుంటూ\nవెళ్ళవలసి వచ్చింది. వాళ్ళు లోయ చేరే\nసరికే చాలా పొద్దెక్కింది. అక్కడ అడవి\nపందులు చాలా ఉన్నాయి. రాజు వాటిని\nవేటాడటంలో నిమగ్నుడయ్యాడు.\nఅన్నిటికన్న చాలా భారీగానూ, బలిష్ఠం\nగానూ ఉన్న కోరల పంది ఒకటి రాజు\nదృష్టిని ఆకర్షించింది. రాజు దాన్ని పదు\nనైన బాణంతో కొట్టాడు. కాని అది చావక\nపారిపోసాగింది. రాజు వెంటబడ్డాడు.\nరాజు కనుమరుగు కాగానే కోయనాయ\nకుడు మోర ఎత్తి, నోటికి చెయ్యిపెట్టి,\nసంకేతంగా ఒక ధ్వని చేశాడు. వెంటనే\nదానికి జవాబు వచ్చింది. మరికొద్ది క్షణా\nలకు సుమంగ్ అక్కడికి వచ్చాడు. కోయ\nనాయకుడు వాడికి రాజు వెళ్ళిన దిక్కు\nచూపించాడు. సుమంగ్ వేగంగా అటుకేసి\nనడిచాడు.\nవాడు తనను చేరే లోపుగా రాజు పందిని\nకొట్టాడు, కాని తీవ్రమైన దాహంతో బాధ\nపడసాగాడు. కోయనాయకుడు తన చేత\nతినిపించిన మధురపదార్థాలే తన దాహానికి\nకారణమని రాజు ఊహించలేదు. ఆయన\nశరీరం దాహబాధతో వివశమైపోతున్నది.\n\"దాహం! దాహం!\" అంటున్నాడుగాని\nమాట సరిగా రావటం లేదు. ఆయన ఒక\nబండరాయి మీద చతికిలబడి, తన ప్రాణాలు\nపోతున్నట్టే బాధపడసాగాడు.\nఇంతలో సుమంగ్ ఆయనకు సమీపంగా,\nఆయనను చూడనట్టుగా, నడుచుకుంటూ\nవెళ్ళాడు. ఆ స్థితిలో రాజు సుమంగ్ను\nగుర్తు పట్టలేదు. \"దాహం! నీరు!” అన్నా\nడాయన సుమంగ్ తో.\n“నా దగ్గిర లోటాడు నీరే ఉన్నది. అవి\nకాస్తా ఇస్తే నాగతేమిటి?” అన్నాడు\nసుమంగ్.\n\" చచ్చిపోతున్నాను! నీరియ్యి! ఎమడి\nగితే అది ఇస్తాను,\" అన్నాడు రాజు తన\nగోంతు పట్టుకుని.\nసుమంగ్ వెదురు బుట్టలో నుంచి ఒక\nవెదురు లోటా తీసి, దాని మూత తీసి, లోటా\nరాజుకు అందించాడు. రాజు ఆ లోటాలోని\nనీటిని ఒక్క చుక్క మిగలకుండా తాగే\nశాడు. పోతున్న ప్రాణం లేచి వచ్చినట్ట\nయింది. తన చేతిలో ఉన్న లోటా కేసి\nచూశాడు. అటువంటి లోటాను తాను\nముందొకసారి చూసినట్టు తోచింది. కళ్ళెత్తి\nసుమంగును చూశాడు. అతనూ ఆదివరకు\nచూసిన మనిషే!\n\"బతికించావు! నా కింత గొప్ప\nఉపకారం చేసినందుకు ఏం కోరుకుం\nటావో కోరుకో!” అన్నాడు రాజు.\n\"మరేమీ అక్కర్లేదు, తమ రాజ్యం\nఇప్పించండి,” అన్నాడు సుమంగ్ నవ్వుతూ.\nవెంటనే రాజు వాణ్ణి గుర్తించి, \"నువా!”\nఅన్నాడు. సుమంగ్ను కౌగలించుకుని,\n\" మొత్తానికి అన్న మాట నిలబెట్టుకున్నావు!\nరాజ్యం ఇవ్వమంటావా? నా కూతురినిచ్చి\nపెళ్ళి చెయ్యమంటావా? రెండూ కావా\nలంటావా?” అన్నాడు.\n\"మా కవన్నీ ఎందుకు, మహారాజా?\nమీ అభిమానమే మాకు పదివేలు! మీ\nరాజ్యం మీరే ఏలండి! మీరు బాగా ఏలు\nతారనే గదా మాకందరికీ మీరంటే అభి\nమానం? మీ అమ్మాయిగారిని ఏ రాజ\nకుమారుడికో ఇచ్చి పెళ్ళి చేసి, మాకందరికీ\nబహుమానా లివ్వండి,” అన్నాడు సుమంగ్.\nరాజు చాలా సంతోషించాడు. ఆయన\nకోయనాయకు, సుమంగ్నూ తన వెంట\nనగరానికి తీసుకుపోయి, వాళ్ళకు మంచి\nకానుకలిచ్చి పంపేశాడు.",
            "book_page_end": 32
        },
        {
            "title": "అనేక హంతకులు",
            "book_page_start": 33,
            "pdf_page_start": 45,
            "pdf_page_end": 50,
            "author": "చందమామ బృందం",
            "genre": "హాస్యం/క్రైమ్",
            "moral": "తొందరపాటు నిర్ణయాలు, ఊహలు అనర్ధానికి దారితీస్తాయి. సరైన పరీక్ష, విచారణ అవసరం.",
            "keywords": [
                "మరుగుజ్జు",
                "హత్య",
                "విదూషకుడు",
                "సుల్తాను",
                "మంగలి వైద్యుడు"
            ],
            "characters": [
                "దర్జీ",
                "దర్జీ భార్య",
                "మరుగుజ్జు (విదూషకుడు)",
                "వైద్యుడు",
                "పాకశాలాధికారి",
                "వడ్డీ వ్యాపారస్థుడు",
                "సుల్తాను",
                "మంగలి వైద్యుడు"
            ],
            "locations": [
                "చీనాదేశం",
                "నగరం",
                "మార్కెట్",
                "సుల్తాను సభ"
            ],
            "content": "చాలాకాలం క్రితం చీనాదేశంలో ఒక\nధనికుడైన దర్జీవాడు ఉండేవాడు. అతను\nవినోదప్రియుడు. అప్పుడప్పుడూ అతను\nతన భార్యను వెంటబెట్టుకుని నగరంలోని\nవినోదాలు చూస్తూ రోజల్లా తిరిగేవాడు.\nఒకనాడు అలాగే దర్జీ తన భార్యతో\nసహా నగరమంతా చుట్టబెట్టి, సాయంకాల\nమయాక ఇంటికి తిరిగి వస్తూండగా వాళ్ళ\nకొక మరుగుజ్జువాడు కనిపించాడు. ఆ\nమరుగుజ్జు రకరకాల హాస్యాలు చేసి, తన\nచుట్టూ ఉన్నవాళ్ళను కడుపుబ్బ నవ్విస్తు\nన్నాడు. అందరితోబాటు దర్జీ, అతని భార్యా\nకూడా మరుగుజ్జువాడి హాస్యాలకు విరగ\nబడి నవ్వి, ఆ రాత్రికి వాణ్ణి తమ అతిథిగా\nఆహ్వానించారు. మరుగుజ్జు సరే నన్నాడు.\nమరుగుజ్జువాణ్ణి ఇంటికి తెచ్చి, దర్జీవాడు\nదుకాణానికి వెళ్లి, వేయించిన చేపలూ,\nరొట్టెలూ, నిమ్మకాయలూ, తెల్లనువ్వుల\nహల్వా కొనితెచ్చాడు. తరవాత ముగ్గురూ,\nభోజనానికి ఉపక్రమించారు.\nభోజనం ఉల్లాసంగా జరిగి పోతూండగా\nదర్జీవాడి భార్య ఒక పెద్ద చేపముక్కను\nతీసుకుని మరుగుజ్జువాడి నోట కుక్కి, వాడి\nనోరు గట్టిగా మూసి, \" అంతా ఒక్కసారే\nమింగాలి,” అన్నది అతి కష్టంమీద మరు\nగుజ్జువాడు దాన్ని మింగటానికి యత్నిం\nచాడు. దురదృష్టవశాన ఆ . చేపముక్కలో\nపెద్ద ముల్లుండి, అది మురుగుజ్జువాడి\nగొంతులో గుచ్చుకున్నది. మరుగుజ్జు గుడ్లు\nతేలవేసి, ప్రాణాలు వదిలాడు.\nఅది చూసి దర్జీవాడు, \"అరే అల్లా!\nపాపం, వీడి ప్రాణాలు మన చేతిమీదుగా\nపోయాయే! ఎలాటి దురదృష్టం వచ్చి\nపడింది!” అని వాపోసాగాడు.\n\"ఏడిచి ఏం లాభం? చేయవలిసింది\nఆలోచించాలి గాని,\" అన్నది దర్జీ భార్య.\n\" ఏం చేద్దామంటావు?” అని దర్జీవాడు\nఅడిగాడు.\n\"వీడిపైన బట్టకప్పి భుజాని కెత్తుకో.\nఇద్దరమూ మన బిడ్డకు రోగం వచ్చినట్టు\nనటిస్తూ, వైద్యుడి కోసం బయలుదేరుదాం,”\nఅన్నది భార్య.\nఆమె చెప్పినదంతా వివరంగా విని దర్జీ\nవాడు మరుగుజ్జు శరీరం మీద ఒక గుడ్డ\nకప్పి ఎత్తుకుని వీధిలోకి వచ్చాడు. అతని\nభార్య ముందు నడుస్తూ, \" అయ్యో,\nనా బిడ్డకు మాయదారి మశూచికం వచ్చిందే!\nఎవరు రక్షిస్తారు? ఏ వైద్యుడన్నా దొరికితే\nబాగుణ్ణు!” అని గట్టిగా ఆక్రోశించ సాగింది.\nమశూచిక మనే మాట వినగానే వీధిలో\nవాళ్ళు దర్జీవాడికి దూరంగా తొలిగారు.\nదర్జీ భార్య వాళ్ళను, \" వైద్యుడిల్లెక్కడ,\nబాబూ? వైద్యు డింటికి దారి ఏది,\nనాయనా?” అంటూ అడిగింది. చివరకు\nఎవరో వాళ్ళ కొక వైద్యుడి ఇల్లు చూపారు.\nదర్జీవాడు వైద్యు ఉంటి తలవాకిలి\nతలుపు తట్టితే ఒక నీగ్రో బానిస వచ్చి\nతలుపు తెరిచింది. దర్జీవాడి భార్య ఆమెతో,\n\"మా బిడ్డకు చాలా సుస్తీగా ఉన్నది.\nవైద్యుడిగార్ని త్వరగా వచ్చి చూడమని\nచెబుతావా?” అంటూ ఆ బానిస చేతిలో\nఒక వెండికాసు పెట్టింది.\nఈ మాట చెప్పటానికి నీగ్రో బానిస\nమేడ మీదికి వెళ్ళగానే, భార్యా భర్తలిద్దరూ\nలోపలికి అడుగుపెట్టి, మరుగుజ్జువాడి\nశవాన్ని మెట్లమీద పెట్టేసి, కాలిసత్తువకొద్దీ\nపారిపోయారు.\nఈ లోపుగా నీగ్రో బానిస మేడ మీద\nవైద్యుడి చేతిలో వెండికాసు పెట్టి, ఎవరో\nవైద్యానికి వచ్చారని చెప్పింది. వైద్యుడు\nఆ కాసు చూసిన ఆనందంలో దీపం తీసు\nకోవాలన్న సంగతి కూడా మరిచిపోయి,\nగబగబా మెట్లు దిగి వస్తూ, చీకట్లో మరు\nగుజ్జువాడి. శరీరాన్ని తన్నాడు. ఆ శరీరం\nమెట్ల మీది నుంచి దొర్లి కింద పడిపోయింది.\nవైద్యుడు కిందికి వచ్చి చూస్తే శవం !\nఇది తాను చేసిన హత్యే అనుకుని\nవైద్యుడు కంగారు పడిపోయి, శవాన్ని ఏం\nచెయ్యాలా అని ఆలోచించాడు. ఆయన\nదాన్ని తన భార్య వద్దకు తీసుకుపోయి,\nజరిగినది చెప్పాడు.\n\" ఇది ఈ ఇంట్లో ఉండటానికి వీల్లేదు.\nఈ రాత్రే దీన్ని వదిలించుకోవాలి. రేపు\nపొద్దుటి దాకా ఇక్కడే వున్నదంటే కొంప\nమునిగిందన్న మాటే! దీన్ని డాబా మీదికి\nతీసుకుపోయి మన పొరుగున ఉన్నవాళ్ల\nదొడ్లో పడేద్దాం. ఆ ఇంటివాడు సుల్తానుగారి\nపాకశాలాధికారి. వాళ్ళ ఇంటి నిండా\nఅంతులేని పిల్లులూ, కుక్కలూ, ఎలక\nలూనూ. అవి ఈ శవాన్ని క్షణాలమీద తిని\nపారేస్తాయి. పీడ విరగడ అవుతుంది,”\nఅన్నది వైద్యుడి భార్య.\nసరే, భార్యాభర్త లిద్దరూ డాబా మీదికి\nవెళ్లి, పక్క ఇంటివాడి వంటగది గోడకు\nచేరబడేలాగా మరుగుజ్జువాడి శరీరాన్ని\nజాగ్రత్తగా దించి, తమకు పట్టిన పీడ వది\nలించుకున్నారు.\nమరుక్షణమే పక్క ఇంటివాడు ఎక్కడి\nనుంచో ఇంటికి తిరిగి వచ్చి, మైనం వత్తి\nవెలిగించి, దాని వెలుగులో, తన వంట\nఇంటి గోడ నానుకుని ఎవరో కదలకుండా\nనిలబడి ఉండటం కనిపెట్టాడు.\nఅతని ఇంట తిండిపదార్థాలు తరుచు\nమాయమవుతూండేవి. ఆ దొంగతనం\nచేస్తున్నది ఏ పిల్లులో, కుక్కలో అని అతను\nఅనుకుంటూ వచ్చాడు. ఇప్పు డతను,\n\"ఓహో! ఈ ఇంటిదొంగ మనిషేనా?\nపక్కింటి డాబా మీదుగా దిగాడన్నమాట,”\nఅనుకుని, ఒక దుడ్డుకర్ర తెచ్చి, ఒక్క\nదెబ్బతో మరుగుజ్జును పడగొట్టి, అంతతో\nకసి తీరక, అదేపనిగా శవాన్ని బాదాడు.\nఎన్ని కొట్టినా \"దొంగ\" ఉలకడు, పల\nకడు! ఆ మనిషి వంగి చూస్తే, శవం !\n\" నా కొంప ముంచావురా మరుగుజ్జు\nవాడా ! నా ఇంట దొంగతనం చేసి నష్టం\nకలిగించింది చాలక, చచ్చి నా ప్రాణం\nమీదికే తెచ్చావా? అల్లా, నువే నన్ను\nకాపాడాలి !\" అని ఆ మనిషి ఆక్రోశించాడు.\nఅతను ఆ శవాన్ని మోసుకుని మార్కెటు\nఅవతలి చివరకు తీసుకుపోయి, ఒక\nదుకాణం మొగదల శవాన్ని నిలబెట్టి తన\nదారిన తాను వెళ్ళాడు. అప్పటికి రాత్రి\nచాలా భాగం గడిచింది.\nకొంతసేపటికి ఒక వడ్డీ వ్యాపారస్థుడు\nతప్పతాగి, మైకం పోవటానికి స్నానశాలకు\nతూలుతూ పోతూ అటుగా వచ్చాడు.\nమరుగుజ్జువాణ్ణి చూడగానే ఆ వ్యాపారస్థు\nడికి, ఆ నిలబడి ఉన్నవాడు దొంగ అని\nఅనుమానం కలిగింది. \"దొంగ పట్టు\nకోండి! \" అని కేకలు వేస్తూ అతను మరు\nగుజ్జువాడి మీదికి లంఘించి, శవాన్ని పడ\nదోసి, చేతులతో బాదసాగాడు.\nతాగుబోతువాడి కేకలు విని మార్కెటు\nకాపలావాళ్ళు పరిగెత్తుకుంటూ వచ్చి, కింద\nపడినవాణ్ణి కొడుతున్న వాణ్ణి చూశారు. కింద\nపడి ఉన్న మనిషిలో ప్రాణం లేదు.\n\"నువు హత్య చేశావు ! వలీ దగ్గిరికి\nపద,” అని కాపలావాళ్ళు మరుగుజ్జువాడి\nశవాన్నీ, వ్యాపారస్థుణ్ణి పట్టుకుని కొత్వాలు\nదగ్గిరికి తీసుకుపోయారు.\nజరిగిన సంగతి విని కొత్వాలు వ్యాపా\nరస్థుణ్ణి తెల్లవారగానే ఉరి తీయవలసిందిగా\nతన భటులకు ఉత్తరు విచ్చాడు.\nతెల్లవారగానే వ్యాపారస్థుడి ఉరిశిక్ష\nగురించి నగరమంతటా చాటింపు జరిగింది.\nజనం ఉరి తీసే చోటికి గుంపులు గుంపు\nలుగా చేరారు. వ్యాపారస్థుణ్ణి వధ్యస్థానంలో\nనిలబెట్టి, భటులు మెడకు ఉచ్చు కూడా\nతగిలించారు.\nఅంతలో సుల్తానుగారి పాకశాలాధికారి\nపరిగెతుకుంటూ వచ్చి, \"ఆగండి, ఆగండి!\nఆ మరుగుజ్జును హత్య చేసినవాణ్ణి\nనేను!” అన్నాడు.\n\" నువ్వు హత్య ఎందుకు చేశావు?”\nఅని కొత్వాలు అడిగాడు.\nపాకశాలాధికారి జరిగినది చెప్పాడు.\n\" ఈ మనిషి నేరం ఒప్పుకుంటున్నాడు\nగనక ఆ వ్యాపారస్థుణ్ణి వదిలేసి, ఇతన్ని\nఉరి తీయండి,” అని కొత్వాలు భటులను\nఆజ్ఞాపించాడు.\nఅంతలో వైద్యుడు వచ్చి, \"అసలు\nహంతకుణ్ణి నేను,” అని తన కథ\nకొత్వాలుకు చెప్పాడు. కొత్వాలు వైద్యుణ్ణి\nఉరితీయమన్నాడు.\nభటులు వైద్యుణ్ణి ఉరి తీసేలోపల\nదర్జీవాడు వచ్చి తానే అసలు హంతకుణ్ణుని\nతెలిపి, తన కథ అంతా చెప్పాడు.\n\" ఈసారి అసలు హంతకుడే దొరికాడు.\nఇతన్ని ఉరి తీయండి.” అన్నాడు కొత్వాలు.\nకాని ఈసారి కూడా ఒక అవాంతరం\nవచ్చింది.\nఈ చచ్చిపోయిన మరుగుజ్జు వాడు\nసుల్తానుగారి విదూషకుడు. కిందటి రోజు\nమరుగుజ్జువాడు ఎటో వెళ్ళి మళ్ళీ తిరిగి\nరాలేదు. అందుచేత సుల్తాను ఇవాళ తెల్ల\nవారుతూనే అతన్ని గురించి అడిగాడు.\nమరుగుజ్జువాడు హతుడయాడనీ, అతన్ని\nచంపినది నేనేనంటే నేనేనని నలుగురు\nమనుమలు తగాదా పడుతున్నా ర నీ\nసుల్తానుకు తెలియవచ్చింది. చచ్చిన మరు\nగుజ్జునూ, ఆ నలుగురు హంతకులనూ తన\nవద్ద హాజరుపరచమని సుల్తాను కొత్వాలుకు\nకబురు పంపాడు.\nఅందరూ సుల్తాను సమక్షానికి చేరారు.\nహంతకుల మని చెప్పుకునే నలుగురూ\nతమతమ కథలు సుల్తానుగారికి నివేదించు\nకున్నారు. అందరి కథలూ వింటున్న\nమంగలివైద్యడొకడు మరుగుజ్జు శవాన్ని\nపరీక్షించి, \"విదూషకుడి ఒంట్లో ఇంకా\nప్రాణం ఉన్నది,” అన్నాడు.\nఅతను విదూషకుడి నోరు బలవంతాన\nతెరిచి, గొంతులోకి చిమా ఒకటి ప్రవేశ\nపెట్టి, గొంతులో ఇరుక్కుని ఉన్న చేప\nముక్కను బయటికి లాగాడు. వెంటనే\nమరుగుజ్జువాడు పెద్దగా తుమ్మి, లేచి\nకూర్చుని, ముఖం నిమురుకుని, చివాలున\nలేచి నిలబడ్డాడు.\nఆ విధంగా అందరి కష్టాలూ గట్టెక్కాయి.\nసుల్తాను మంగలివైద్యుడికి గొప్ప బహు\nమానం ఇచ్చాడు. సుల్తాను వద్ద బహు\nమానాలు పొంది, \"హంతకు\" లందరూ\nతమతమ ఇళ్ళకు తిరిగిపోయారు.",
            "book_page_end": 38
        },
        {
            "title": "దొంగల్లో దొంగ",
            "book_page_start": 39,
            "pdf_page_start": 51,
            "pdf_page_end": 53,
            "author": "మహమ్మద్ జలాలుద్దీన్",
            "genre": "జానపద/క్రైమ్",
            "moral": "శత్రువుల మీద పగ తీర్చుకోవాలంటే, వారితో స్నేహం నటిస్తూ నమ్మకాన్ని పొందాలి. తెలివి తేటలు బల ప్రదర్శన కంటే గొప్ప ఆయుధం.",
            "keywords": [
                "దొంగలు",
                "రంగనాయకి",
                "రణధీరసింహుడు",
                "కోశాగారం",
                "ప్రతిజ్ఞ"
            ],
            "characters": [
                "రణధీరసింహుడు (రాజు)",
                "రంగనాయకి",
                "రంగనాయకి తండ్రి",
                "దొంగలు",
                "రాజభటులు"
            ],
            "locations": [
                "భోజపురం",
                "అరణ్యం",
                "కోశాగారాలు",
                "చెరసాల"
            ],
            "content": "భోజపురాన్ని ఒకప్పుడు పరిపాలించిన\nరణధీరసింహుడు గొప్ప ప్రభువు. ఆయన\nరాజ్యం అష్ట ఐశ్వర్యాలతో తులతూగింది.\nపరిపాలన సమర్థవంతంగా సాగింది. రాజ\nధానికి నాలుగు పక్కలా కోశాగారాలుండేవి.\nవాటిలో తీయకుండా ప్రజలకు కావలిసిన\nసంబారాలన్నీ ఉండేవి.\nఅలాటి భోజపురానికి దొంగల బాధ\nసంప్రాప్తమయింది. సాయుధులైన దొంగలు\nపరిసర గ్రామాల మీద పడి యథేచ్ఛగా\nదోపిడీలు సాగించారు. వాళ్ళు ఎప్పు డే\nగ్రామం మీద పడేదీ ముందుగా తెలియదు\nగనక రాజు తన భటులను వారి పైకి\nపంపటం సాధ్యంకాలేదు.\nభోజపురానికి తూర్పుగా పెద్ద అరణ్యా\nలున్నాయి. వాటి కింకా తూర్పుగా కొండ\nలున్నాయి. బందిపోటు దొంగలు ఆ కొండల\nలోని గుహలలో ఉంటారనీ, అరణ్యం కుండా\nవచ్చి గ్రామాలపైన పడతారనీ చూచాయగా\nతెలియవచ్చింది.\nబందిపోటు దొంగలను పట్టి ఇచ్చిన వారికి\nమంచి జాగీర్లిస్తానని రాజు ప్రకటించాడు.\nకొందరు సాహసికులు దొంగ లుండే స్థలాలు\nతెలుసుకుందామని అరణ్యాలలోకి వెళ్లారు,\nవారెవరూ ప్రాణాలతో తిరిగి రాలేదు.\nవారిని క్రూరమృగాలు చంపాయో, దొంగలే\nచంపారో తెలియరాలేదు.\nఒకరోజు రాత్రి దొంగలముఠా అరణ్యం\nకుండా గ్రామాల కేసి వస్తుండగా చెట్లు\nపలచగా ఉన్న ప్రాంతంలో వారి కొక వింత\nదృశ్యం కనబడింది. ఒక యువతి అనేక\nమంది రాజభటులతో ఒంటరిగా పోరుతూ,\nఆత్మరక్షణ చేసుకుంటున్నది. దొంగలను\nచూడగానే భటులు పారిపోయారు.\nదొంగ లామెను సమీపించి, \"ఎవ\nరమ్మాయీ నువు ? ఆ భటులు నిన్ను చంప\nటానికి ఎందుకు ప్రయత్నిస్తున్నారు ? మా\nపల్ల నీ కేమైనా సాయం కావాలంటే చెప్పు,\nచేస్తాం!\" అన్నారు.\n\"మీరు సమయానికి వచ్చారు గాని,\nలేకపోతే నేను నిశ్చయంగా వాళ్ళ చేతిలో\nచచ్చి ఉండేదాన్ని. మీ రుణం ఎలా తీర్చు\nకోవాలో నాకు తెలీదు,” అన్నదామె.\n\" మేం బందిపోటు దొంగలం. నువ్వు\nఎవరు?” అని దొంగలు మళ్లీ అడిగారు.\n\" మీరు బందిపోటు దొంగలయితే మీరూ\nనేనూ కూడా రాజుకు శత్రువులమే. నా పేరు\nరంగనాయకి. మా తండ్రి రాజు దగ్గిర\nకొలువుండి, రాజభటులకు సైనిక శిక్షణ\nఇచ్చేవాడు. ఆయనకు నేనూ, మా అక్కా\nమాత్రమే సంతానం. మా అక్క చాలా\nఅందగత్తె. నేను మా నాన్న దగ్గిర శిక్షణ\nపొందాను. మా అక్కకు కత్తిసాములూ,\nగుర్రపుస్వారీలూ కిట్టేవికావు. ఆమె రాణి\nవాసపు స్త్రీ లాగా చాలా నాజూకుగా ఉండేది.\nఎప్పుడూ చక్కగా అలంకరించుకుని,\nఅప్సరస లాగుండేది. రాజుగారి పాపిష్ఠి\nకన్ను ఆమె పైన పడింది. ఒకనాడాయన\nఒక దాసీదాన్ని పంపి, రాణీగారు రమ్మం\nటున్నారని తన అంతఃపురానికి పిలిపించి,\nఅక్కడే ఆమెను బందీగా ఉంచేశాడు.\nఅదే నేనైతే వీలయినంత మందిని చంపి,\nచచ్చి ఉండేదాన్నిగాని రాజుకు వశమై\nఉండను. రాజుగారు చేసిన పనిని మా\nనాన్న సహించలేక రాజుగారితో తగాదా\nపడ్డాడు. రాజు ఆయన మీద రాజద్రోహ\nనేరం మోపి, ఆయనకూ, నాకూ దేశ\nబహిష్కరణ శిక్ష విధించాడు. కాని మా\nనాన్న దేశం విడిచి వెళ్ళిపోవటాని కిచ్చిన\nగడువులోపలే ఆయనను రాజు రహస్యంగా\nచంపించాడు. నేను మాత్రం తప్పించుకుని\nదాక్కున్నాను. రాజును హత్యచేసిగాని\nచావనని శపథం చేశాను. కాని నా కోసం\nరాజభటు లు ఇలా కారాడుతున్నారు.\nనా శపథం ఎలాతీరుతుందో తెలియదు,”\nఅన్న దామె దొంగలతో.\n\" మేము నిన్ను రాజభటుల నుంచి\nకాపాడగలం. కాని రాజు పై పగ తీర్చుకోవ\nటానికి మేం అంతగా సహాయపడలేమేమో!”\nఅన్నారు వాళ్ళు రంగనాయకితో.\n\"అదే చాలు. అందుకు ప్రత్యుపకా\nరంగా మీ కొక సహాయం చెయ్యగలను.\nరాజుగారి కోశాగారాలు నాలుగింటికీ రహస్య\nమార్గాలున్నాయి. వాటిని మీకు చూపగలను.\nరాజుగారిని హతమార్చే అవకాశం నాకు\nరాకపోదు,” అన్నది రంగనాయకి.\n\"అయితే ఇప్పుడే పోదాం. కోశాగారా\nనికి దారి చూపించు,” అన్నారు దొంగలు.\nరంగనాయకి వారిని ఒక రహస్యమార్గం\nకుండా తూర్పున ఉన్న కోశాగారం చేర్చింది.\nదొంగలు దాన్ని కొల్లగొట్టి, తమ వెంట\nరంగనాయకిని తమ రహస్య స్థలానికి\nతీసుకుపోయారు. మర్నాడు రాత్రి దాకా\nఆమె వారి వెంట ఉండి, వారందరి పరి\nచయమూ చేసుకుని, చీకటి పడగానే దక్షిణ\nకోశాగారం వద్దకు తీసుకుపోయింది.\nతూర్పు కోశాగారం వద్ద ఉన్నట్టే ఇక్కడ\nకూడా ఒక నెమలిబొమ్మ ఉన్నది. దాన్ని\nఒక పక్కకు తిప్పితే తలుపు తెరుచుకుం\nటుంది. రంగనాయకి తలుపు తెరిచింది,\nకాని దొంగ లందరూ లోనికి పోగానే మళ్ళీ\nనెమలిని తిప్పి, తలుపు మూసేసి తన\nదారిన తాను వెళ్ళిపోయింది.\nతాము ప్రవేశించినది కోశాగారం కాదనీ,\nచెరసాల అనీ దొంగలు తెలుసుకున్నారు.\nరంగనాయకిని కేకలుపెట్టి పిలిచారు, నోటికి\nవచ్చినట్టు తిట్టారు. కాని ఏమీ ప్రయోజనం\nలేకపోయింది.\nతరవాత రాజుగారి సభలో దొంగల\nవిచారణ జరిగింది. రాజుగారి పక్కనే\nరంగనాయకి కూర్చున్నది. ఆమె రాజ\nకుమార్తే నని దొంగలకు తెలియవచ్చింది.",
            "book_page_end": 41
        },
        {
            "title": "తెలివిగలపిల్ల",
            "book_page_start": 43,
            "pdf_page_start": 55,
            "pdf_page_end": 56,
            "author": "బి. టి. పద్మినీదేవి",
            "genre": "సాంఘికం/నీతి కథ",
            "moral": "తెలివి, చురుకుదనం గొప్ప అందం, సంపద కంటే ముఖ్యమైనవి.",
            "keywords": [
                "కాంచనగుప్తుడు",
                "ఆనందుడు",
                "వ్యాపారం",
                "తెలివిగలపిల్ల",
                "లాభసాటి బేరం"
            ],
            "characters": [
                "కాంచనగుప్తుడు (వ్యాపారి)",
                "ఆనందుడు (కొడుకు)",
                "తెలివిగల పిల్ల",
                "బియ్యం మూటవాడు"
            ],
            "locations": [
                "కాంచీపురం",
                "వర్ధనపురం (సంత)"
            ],
            "content": "పూర్వం కాంచీపురంలో కాంచనగుప్తు డనే\nధనిక వ్యాపారి ఉండేవాడు. ఆయన వ్యాపా\nరంలో సమర్థుడే గాక, మంచివాడనీ, నమ్మ\nదగినవాడనీ కీర్తి తెచ్చుకున్నాడు.\nఆయనకు ఆనందు డని ఒక్కడే\nకొడుకు. ఆనందుడు కూడా మంచివాడూ,\nనెమ్మదైన వాడూనూ. కాని అతనిలో\nవ్యాపారదక్షత ఏమాత్రమూ లేదు. నల్లని\nవన్నీ నీళ్ళూ, తెల్లని వన్నీ పాలూ అను\nకునే రకం. అతనిలో ఏ విధమైన\nలౌక్యమూలేదు.\nఆనందుడు పెరిగి పెద్దవాడయాడు గాని\nఅతనికి వ్యాపారపు కిటుకు లేమీ అలవడ\nలేదు. అందుకు గాను అతని తండ్రి ఎంతో\nశ్రమపడ్డాడు కాని ఆ శ్రమ అంతా వృధా\nఅయింది. వ్యాపారం కత్తి మీది సాము;\nమాట పోకూడదు, నష్టం రాకూడదు;\nడబ్బూ గడించాలి, మంచి పేరూ గడించాలి.\nఇలా వ్యాపారం చేసే సమర్థత ఆనందుడికి\nఅలవడ లేదు.\nఅందుచేత కాంచనగుప్తుడికి బెంగ పట్టు\nకున్నది. ఉన్నది ఒక్కడే కొడుకు. వాడికి\nచాత కాకపోతే, తన అనంతరం తన వ్యాపా\nరాన్ని ఎవరు చూస్తారు? ఈ సమస్య పరి\nష్కారం కావాలంటే ఒకటే మార్గం ఉంది.\nఆనందుడికి మంచి చురుకైన పిల్లను చూసి\nపెళ్లి చెయ్యాలి! పిల్ల ధనికుల ఇంటిది\nకానక్కర్లేదు. పెద్ద అందగత్తె కూడా\nకానక్కర్లేదు — మంచి తెలివితేటలు గలదై,\nచురుకుదనం ఉండి, వ్యాపార మర్మాలు\nగ్రహించగలదైతే చాలు.\nఅలాంటి పిల్లకోసం కాంచనగుప్తుడు\nవెయ్యి కళ్ళతో వెతకసాగాడు. ఆయన\nవ్యాపారం మీద ఎక్కడికి వెళ్లినా తనకు\nకోడలు కాదగిన పిల్ల కోసమే చూసే\nవాడు. చురుకైన పిల్ల ఎక్కడన్నా ఉంటే\nతనకు చెప్పమని తన మిత్రులతో కూడా\nఆయన చెప్పి ఉంచాడు. కాని, డబ్బులాగా,\nఅండంలాగా తెలివితేటలు చూడగానే\nకనిపించవు. అందుచేత ఆయన అన్వేషణ\nచాలాకాలం ఫలించ లేదు.\nఒకసారి ఆయన వర్ధనపురంలో జరిగే\nసంతకు పోవటం తటస్థించింది. ఆ సంతలో\nఆయన తిరుగుతూండగా నూనెదుకాణాల\nదగ్గిరికి ఒక మనిషి బియ్యం మూటతో వచ్చి,\n\"మంచి బియ్యం ! భలే మంచి బియ్యం !\nబియ్యానికి సరికి సరి నూనె ఎవరిస్తారు?”\nఅని కేక వేస్తున్నాడు.\n\"మంచి బేరమే! బియ్యం కన్న నూనె\nఅయిదారు రెట్లు ఖరీదు. సరికి సరి నూనె\nఇవ్వటానికి మేం నూనె తేరగా పెట్టుకుని\nకూర్చున్నా మనుకున్నావా?” అని నూనె\nదుకాణాలవాళ్లు ఆ మనిషిని అదిలిస్తున్నారు.\nఅప్పుడు ఒక దుకాణం మీద కూర్చుని\nఉన్న పదహారేళ్ళ పిల్ల, \"అబ్బీ, ఇలా రా !\nనే నిచ్చిన కొలపాత్ర నిండా బియ్యం\nఇస్తావా? దానినిండా నీకు నూనె ఇస్తాను,”\nఅని పిలిచింది.\nబియ్యం మూటవాడు సంతోషపడిపోతూ,\nసరేనన్నాడు. కాంచనగుప్తుడు అక్కడే\nనిలబడి మరి కొందరితో పాటు వింత\nచూడసాగాడు.\nఆ పిల్ల ఒక పెద్ద పళ్ళెం, కొద్దిపాటి\nఅంచు గలది తెచ్చి, \"దీన్నిండా బియ్యం\nపొయ్యి,” అన్నది.\nమూటెడు బియ్యమూ, రెండు సార్లకే\nపళ్ళెం నిండింది. తరవాత ఆ పిల్ల ఆ పళ్ళెం\nఅంచుల దాకా రెండుసార్లు నూనె పోసి\nఇచ్చింది. చేసేది లేక బియ్యం మూటవాడు\nఆ పిల్ల యిచ్చిన నూనె తీసుకుని సణు\nక్కుంటూ వెళ్లిపోయాడు.\nచాలా లాభసాటి బేరం చేసిన ఆ పిల్లను\nగురించి ఆరాతీసి, ఆమెను కాంచనగుప్తుడు\nతన కొడుకు పెళ్ళి చేసుకున్నాడు.",
            "book_page_end": 44
        },
        {
            "title": "దయ్యాలతోమైత్రి",
            "book_page_start": 45,
            "pdf_page_start": 57,
            "pdf_page_end": 58,
            "author": "పఠాన్ ఖాదర్ వలీఖాన్",
            "genre": "హాస్యం/ఫాంటసీ",
            "moral": "తెలివి తక్కువవాడి అమాయకత్వమే కొన్నిసార్లు అనూహ్య విజయానికి దారితీస్తుంది. మంచి మనస్సు కలవారికి సహాయం లభిస్తుంది.",
            "keywords": [
                "రంగడు",
                "దయ్యాలు",
                "భూతదయ",
                "కారంపొడి",
                "దొంగలు",
                "గుణవతి"
            ],
            "characters": [
                "చలమయ్య (భూస్వామి)",
                "రంగడు",
                "రంగడి అన్నలు",
                "దొంగలు",
                "గుణవతి",
                "సెట్టి"
            ],
            "locations": [
                "ఊరు",
                "అడవి మార్గం",
                "పాడుబడిన ఇల్లు"
            ],
            "content": "ఒక ఊళ్ళో చలమయ్య అనే భూస్వామికి\nముగ్గురు కొడుకులు. వారిలో చివరివాడైన\nరంగడు తెలివి తక్కువవాడు. వాడి కెంత\nసేపూ దయ్యాలను చూడాలనీ, వాటితో\nస్నేహం చెయ్యాలనీనూ !\nచలమయ్య జబ్బు చేసి మంచాన\nపడ్డాడు. తనకు మరణం ఆసన్న మయిందని\nగ్రహించి ఆయన తన పెద్ద కొడుకులతో,\n\" నేను పోయాక రంగడు ఏమి కోరితే అది\nఇచ్చి, మిగిలిన ఆస్తే మీరు పంచుకోండి,”\nఅని చెప్పాడు. తరవాత ఆయన రంగణ్ణి\nపిలిచి, \"బాబూ, నీకు లోకజ్ఞానం లేదు.\nనువ్వేమడిగితే అది నీకు అన్నలు ఇస్తారు,\nతీసుకో. భూతదయగలిగి సుఖంగా\nజీవించు,” అన్నాడు.\n\"నువ్వు చెప్పినట్టే నడుచుకుంటాను\nగాని నాన్నా, దయ్యాలు ఎక్కడుంటాయి?”\nఅని రంగడు అడిగాడు.\n\"పాడుబడిన కొంపల్లో ఉంటాయి,”\nఅన్నాడు చలమయ్య. తన చిన్న కొడుకు\nఅమాయికత్వానికి విచారిస్తూ.\nచలమయ్య పోయాక రంగడితో వాడి\nఅన్నలు, \"ఒరే, రంగా! మనం నాన్న\nఆస్తి పంచుకుందాం. నీకేం కావాలో చెప్పు,\nఇస్తాం,” అన్నారు.\n\" నాకు దయ్యాలతో స్నేహం చెయ్యాలని\nఉంది. వాటికేమి ఇష్టమో అది నా కివ్వండి,”\nఅన్నాడు రంగడు.\nఅన్నలు ఈ మాటకు చాలా సంతోషించి,\nకూడబలుక్కుని, కారం మూట ఒకటి\nరంగడి కిచ్చి, \"దయ్యాల కళ్ళలో ఈ పొడి\nచల్లావంటే అవి నీతో స్నేహం చేస్తాయి,”\nఅని చెప్పారు.\nరంగడు కారంమూట తీసుకుని అడవి\nమార్గం పట్టి పోసాగాడు. ఒకచోట ఒక\nపాడుపడిన' ఇల్లూ, అందులో వెలుగూ\nకనిపించింది. దగ్గిరికి వెళితే మాటలూ,\nఒక స్త్రీ ఏడుపూ వినిపించాయి.\nఆ ఇంట్లో ఉన్నవి దయ్యాలై ఉంటా\nయనుకుని రంగడు తలుపు తట్టి, \"మిత్రు\nలారా, నేను మీ స్నేహం కోరి వెతు\nక్కుంటూ వచ్చాను. తలుపు తెరవండి,”\nఅని గట్టిగా కేక పెట్టాడు.\nవెంటనే లోపల మాటలు నిలిచి\nపోయాయి. కొందరు దొంగలు పక్క\nఊరిలోని సెట్టిగారి ఇల్లుదోచి, సెట్టికూతుర్ని\nఎత్తుకొచ్చి, ఆమెను ఒక గుంజకు కట్టేసి,\nధనం పంచుకుంటున్నారు.\nఒక దొంగ లేచి వచ్చి, తలుపు తెరి\nచాడు. రంగడు లోపలికి ఆడుగు పెట్టాడు;\nదొంగలను చూసి, వాళ్ళు దయ్యాలై ఉంటా\nరనుకున్నాడు. గుంజకు కట్టేసినది భూతమై\nఉంటుందనుకున్నాడు.\n\"ఇదుగో, మీ కోసమే తెచ్చాను,”\nఅంటూ రంగడు కారం మూట విప్పాడు.\nదొంగలు వాడి చుట్టూ మూగారు.\nరంగడు దొంగలందరి కళ్ళలోనూ కారం\nచల్లాడు. దొంగలకు కళ్లు పోయినట్టయింది.\n\"కట్లు విప్పు, త్వరగా!” అన్నది సెట్టి .\nకూతురు గుణవతి.\nతండ్రి భూతదయ చూపమన్నాడు గదా\nఅని రంగడు ఆమె కట్లు విప్పాడు. వెంటనే\nగుణవతి రంగణ్ణి చెయ్యిపట్టుకుని బయటికి\nఈడ్చుకొచ్చి, తలుపు గొళ్ళెం పెట్టింది.\nతెల్లవారేసరికి ఇద్దరూ గుణవతి తండ్రి\nఉండే ఊరు చేరుకున్నారు. జరిగిన సంగ\nతంతా తెలుసుకుని సెట్టి భటులతో పాడు\nపడిన ఇంటికి వచ్చాడు. దొంగలు దొరికి\nపోయారు. పోయిన సొత్తంతా దొరికింది.\nతనకు మహెూపకారం చేసిన రంగడి\nమీద సెట్టికి ఎంతో ఆపేక్ష పుట్టుకొచ్చింది.\nగుణవతికి కూడా రంగడి మీద మనసయిం\nదని తెలుసుకుని సెట్టి వాళ్లిద్దరికీ పెళ్లి చేసేసి\nఅల్లుణ్ణి తన ఇంటనే ఉంచుకున్నాడు.",
            "book_page_end": 46
        },
        {
            "title": "ఎవరు యువరాజు?",
            "book_page_start": 47,
            "pdf_page_start": 59,
            "pdf_page_end": 60,
            "author": "ఎస్. రామాచారి",
            "genre": "నీతి కథ",
            "moral": "రాజకుమారులకు కేవలం ధైర్య సాహసాలు కాక, తెలివి, పౌరులపై ప్రేమ, ఔచిత్యం, వినయం అవసరం. అధికారం దుర్వినియోగం చేయకూడదు.",
            "keywords": [
                "యువరాజు",
                "అరుణకుమారుడు",
                "కరుణకుమారుడు",
                "డబ్బు",
                "కోశాధికారి",
                "వినయం"
            ],
            "characters": [
                "రాజు",
                "అరుణకుమారుడు",
                "కరుణకుమారుడు",
                "కోశాధికారి"
            ],
            "locations": [
                "నగరం",
                "రాజ్యం"
            ],
            "content": "ఒక రాజుకు తొలి సంతానంగా కవలపిల్లలు\nకలిగారు. ఇద్దరూ మగబిడ్డలే. ఇద్దరూ ఒకే\nపోలిక. అయితే ఒకడు కొంచెం ఎర్రగా\nఉండేవాడు, రెండోవాడు పసిమి. అందుచేత\nవాళ్ళకు అరుణకుమారుడూ, కరుణ\nకుమారుడూ అని పేర్లు పెట్టారు.\nపెరుగుతున్న కొద్దీ వారిద్దరికీ విద్యా\nబుద్ధులూ, చదువు సంధ్యలూ, వీర పరా\nక్రమాలూ సమంగానే అలవడ్డాయి. ఇద్దరూ\nఎంతో అన్యోన్యంగానూ, ఒకరి నొకరు విడవ\nకుండానూ ఉండేవారు.\nవాళ్ళను చూస్తుంటే రాజుకు, \"వీళ్లలో\nఎవరిని యువరాజు చెయ్యాలి?\" అన్న\nసమస్య బయలుదేరింది. అందుకాయన\nఒక ఆలోచన చేశాడు; ఇద్దరినీ పిలిచి,\n\"మీ రిద్దరూ ఎవరికి వారుగా నగరంలోకి\nవెళ్లి, సాయంకాలం లోపల ఒక వంద\nరూపాయలు పుట్టించుకు రండి,\" అన్నాడు.\nసరేనని ఇద్దరు కుమారులూ చెరొక దారినా\nనగరంలోకి బయలుదేరారు.\n\"వంద రూపాయలే గద ? ఎవరి నడి\nగినా ఇస్తారు,\" అనుకున్నాడు అరుణుడు.\nఅతను ఒక మిత్రుడి వద్దకు వెళ్ళి తన\nకొక వంద రూపాయలు ఇవ్వమని అడిగాడు.\n\"నా దగ్గిర వంద లేవే! అరవై\nఉన్నాయి,” అన్నాడు ఆ మిత్రుడు.\n\"లాభం లేదు,\" అని అరుణుడు అతని\nడబ్బు నిరాకరించి, మరొక మిత్రుడి వద్దకు\nవెళ్ళాడు. అతని వద్ద ఆ అరవై కూడా లేవు.\nఅరుణుడి మిత్రు లెపరివద్దా వందరూపా\nయలు హాజరుగా లేపు. ఇరవై, పదీ,\nఅయిదూ, రెండూ ఇస్తామన్నవారే గాని వందా\nఇవ్వగలిగినవాడు అరుణుడికి ఒక్కడూ\nకనిపించలేదు. అరుణుడు కోపం వచ్చి,\nకొందరిని తిట్టాడు కూడా. అతన్ని తన\nమిత్రులంతా అవమానం చేశారనిపించింది.\nఒక్క ఘడియలో దొరుకుతాయనుకున్న\nవందరూపాయలు, సాయంకాలం కావస్తున్నా\nదొరకలేదు.\nఅప్పుడు అరుణుడికి ఒక ఆలోచన\nవచ్చింది. అతను తిన్నగా తమ కోశాధికారి\nవద్దకు వెళ్లి, తనకు నూరు రూపాయ\nలివ్వమన్నాడు.\n“ నా దగ్గిర పదిరూపాయలే ఉన్నాయి,”\nఅన్నాడు కోశాధికారి.\n\" నీ డబ్బు కాదయ్యా. ఖజానా నుంచి\nఇయ్యి,” అన్నాడు అరుణుడు.\n\" రాజుగారి ముద్ర లేకుండా రాజుగారి\nకైనా ఖజానా నుంచి ఒక్క పైసా ఇచ్చే\nఅధికారం నాకు లేదు, బాబూ,” అన్నాడు\nకోశాధికారి.\nఆరుణుడు హతాశుడయాడు.\nసాయంకాలం అయింది. రాజుగారు తన\nకొడుకులను పిలిపించి, \"డబ్బు తెచ్చారా?”\nఅని అడిగాడు.\nఅరుణుడు నూరు రూపాయలు పుట్టించ\nలేక పోయాడు. అతను జరిగినదంతా\nతండ్రికి చెప్పాడు.\nకరుణుడు మాత్రం నూరురూపాయలు\nతెచ్చి తండ్రికి చూపాడు.\n\" నువ్వీ డబ్బు ఎలా తెచ్చావు?” అని\nరాజు అడిగాడు.\n\" నేను నా స్నేహితుల వద్దకు వెళ్ళి,\nనాకు డబ్బు కొంచెం కావాలనీ, ఇవ్వగలిగి\nనంత ఇవ్వమనీ అన్నాను. కొందరు పదు\nలిచ్చారు, కొందరు అయిదు లిచ్చారు,\nకొందరు రెండేసీ, ఒక్కొక్కటీ కూడా\nఇచ్చారు. నూరు పూర్తికాగానే వచ్చేశాను,”\nఅన్నాడు కరుణుడు.\nఅధికారం చలాయించకుండా, అవతలి\nవాళ్ళకు ఎలాంటి ఇబ్బందీ కలగకుండా,\nతన పని సక్రమంగా పూర్తిచేసిన కరుణ\nకుమారుణ్ణి యువరాజుగా అభిషేకించాలని\nరాజు నిశ్చయించాడు.",
            "book_page_end": 48
        },
        {
            "title": "కృష్ణావతారం",
            "book_page_start": 49,
            "pdf_page_start": 61,
            "pdf_page_end": 68,
            "author": "చందమామ బృందం",
            "genre": "పౌరాణికం",
            "moral": "అహంకారం, అసూయ నాశనానికి దారితీస్తాయి. ధర్మాన్ని నిలబెట్టడం, దైవంగా పూజించడం ముఖ్యం.",
            "keywords": [
                "కృష్ణుడు",
                "జరాసంధుడు",
                "ధర్మరాజు",
                "రాజసూయం",
                "భీముడు",
                "శిశుపాలుడు"
            ],
            "characters": [
                "కృష్ణుడు",
                "ధర్మరాజు",
                "భీముడు",
                "అర్జునుడు",
                "ఉద్ధవుడు",
                "నారదుడు",
                "జరాసంధుడు",
                "శిశుపాలుడు",
                "దుర్యోధనుడు"
            ],
            "locations": [
                "మగధదేశం",
                "గిరిప్రజపురం",
                "ఇంద్రప్రస్థం",
                "మయసభ",
                "హస్తినాపురం"
            ],
            "content": "ఒకనాడు తెల్లవారుఝామున కృష్ణుడు\nసాత్యకినీ, ఉద్ధవుణ్ణి వెంటబెట్టుకుని సభకు\nబయలుదేర బోతూండగా, ఎవ రో ఒక\nమనిషి అత ని దర్శనార్ధమై వచ్చాడు.\nద్వారపాలకుల వెంట వచ్చిన ఆ మనిషి,\n\"దేవా, మగధదేశాన్ని పాలించే జరాసం\nధుడు ఇరవైవేలమంది రాజులను జయించి,\nచెరలో పెట్టి, నానా హింసలూ పెడుతు\nతున్నాడు. వారందరూ నిన్ను శరణు\nవేడుతూ, నన్ను తమ ప్రతినిధిగా పంపారు.\nమే మందరమూ నీ ప్రజలమే గనక,\nమమ్మల్ని రక్షించేభారం నీదే,” అన్నాడు.\nఅదే సమయంలో ఆకస్మికంగా నార\nదుడు వచ్చాడు. కృష్ణుడు నారదుడికి\nఅతిథి మర్యాదలన్నీ చేసి, విశేషా లేమిటని\nఅడిగాడు. అప్పుడు నారదుడు, \"పాండ\nవాగ్రజుడైన ధర్మరాజు రాజ్యం సంపాదించ\nగోరి రాజసూయం తలపెట్టాడు. దానికి నీవే\nఅధ్వర్యం వహించాలని కోరుతున్నాడు.\nనీ రాక కోసం రాజులందరూ ఎదురు\nచూస్తున్నారు,” అన్నాడు.\nఒక వంక జరాసంధుడి చేత చెర పెట్ట\nబడిన రాజులు కృష్ణుడి సహాయం అర్థిస్తూ\nదూతను పంపారు. అదే సమయంలో\nధర్మరాజు చేసే రాజసూయానికి అధ్వ\nర్యుడుగా ఉండమని నారదుడి ద్వారా\nపిలుపు వచ్చింది.\n\"మనం ఈ రెంటిలో ఏది ప్రధమ\nకర్తవ్యంగా భావించాలి?” అని కృష్ణుడు\nఉద్దవుణ్ణి సలహా అడిగాడు.\n\"జరాసంధుణ్ణి చంపటానికి వేరే పని\nపెట్టుకుని వెళ్ళవలిసిన పని ఉండదు.\nఎందుచేతనంటే, ధర్మరాజు రాజసూయం\nచేసేటప్పుడు ఎలాగూ అనేకమంది రాజు\nలను జయించవలసి ఉంటుంది. పనిలో\nపనిగా జరాసంధుడి సంగతి కూడా చూడ\nవచ్చు. రాజసూయానికి వెళ్ళటమే\nమంచిది. ఆ విధంగా రెండు కార్యాలూ\nనెరవేరుతవి,” అన్నాడు ఉద్దవుడు.\nఉద్దవుడు మరొక సంగతి కూడా గుర్తు\nచేశాడు : జరాసంధుడి పైకి సేనలతో వెళ్ళి\nగెలవటం సాధ్యం కాదు. బలంలో ఆ జరా\nసంధుడికి తుల్యుడైన ఏ భీముడో ద్వంద్వ\nయుద్ధంలో జయించవలిసిందే. మరో\nమార్గం లేదు.\nఉద్దవుడి సలహా కృష్ణుడికి నచ్చింది.\nఅతను బలరాముడి అనుమతి పొంది,\nస్త్రీలతో సహా ఇంద్రప్రస్థానికి ప్రయాణ\nసన్నాహాలు సాగించమని దారుకుడు మొద\nలైన వారికి ఉత్తరువిచ్చాడు. కృష్ణుడు\nచతురంగ బలాలనూ, పల్లకీలలో రుక్మిణీ,\nసత్యభామా మొదలైన స్త్రీ జనాన్నీ వెంట\nపెట్టుకుని అట్టహాసంగా తరలి వెళ్ళాడు.\nబయలుదేరే ముందు నారదుణ్ణి పంపేసి,\nతన వద్దకు వచ్చిన దూతతో, \"మీ రాజు\nలను భయపడవద్దని చెప్పు. నేను తప్పక\nజరాసంధుణ్ణి చంపించి, మీ రాజులకు\nస్వేచ్ఛ ఇస్తాను,” అని అతన్ని- కూడా\nసాగనంపాడు.\nకృష్ణుడు వస్తున్న వార్త విని ధర్మరాజు\nఎదురు వెళ్ళి, ఆనందబాష్పాలు కారుస్తూ\nకృష్ణుణ్ణి ఆలింగనం చేసుకున్నాడు.\nకృష్ణుడు పాండవులను తగిన విధంగా\nపరామర్శించి, జెండాలతోనూ, తోరణాల\nతోనూ, అరటిచెట్లతోనూ అలంకరించిన\nవీధుల వెంబడి ఇంద్రప్రస్థం ప్రవేశించాడు.\nకృష్ణుణ్ణి చూడటానికి పౌరులు వీధుల\nవెంబడీ, మిద్దెల మీదా గుమికూడారు.\nధర్మరాజు ఇంట కృష్ణుడు కుంతినీ\nఆమె కోడళ్ళనూ చూశాడు.\nపాండవులకు కృష్ణుడు ఎంతో అప్తుడు.\nకృష్ణార్జునుల స్నేహం లోకోత్తరమైనది.\nఅర్జునుడు ఖాండవదహనం చేయించి\nనప్పుడు కృష్ణుడు స్వయంగా అతనికి\nసారధ్యం చేశాడు; ఆతనికి దివ్యమైన\nరథమూ, గుర్రాలూ, అక్షయతూణీరాలూ\nఇప్పించాడు; మయుడి చేత మయసభ\nనిర్మింపజేసి పెట్టాడు. అందుచేత ధర్మ\nరాజు చాలాకాలం పాటు కృష్ణుణ్ణి సపరి\nవారంగా తన వద్ద ఉంచుకుని, చివరకు\nఒకనాడు, తాను తలపెట్టిన రాజసూయం\nగురించి నిండుసభలో కృష్ణుడితో ప్రస్తా\nవించాడు.\nకృష్ణుడు ధర్మరాజును అభినందిస్తూ,\n\" నువు రాజసూయం చెయ్యటానికి ఆక్షే\nపణ ఏమున్నది? దిగ్విజయం చెయ్యటానికి\nదిక్పాలకుల వంటి నీ తమ్ములున్నారు.\nవాళ్ళు నీకు నాలుగుదిక్కులూ గెలిచి పెట్ట\nగలరు,” అన్నాడు.\nఆ మాట విని ధర్మరాజు చాలా సంతో\nషించి, నలుగురు తమ్ములనూ నాలుగు\nదిక్కులూ జయించి రావటానికి పంపాడు.\nసహదేవుడు దక్షిణానికీ, నకులుడు పడ\nమరకూ, అర్జునుడు ఉత్తరానికీ, భీముడు\nతూర్పుకూ వెళ్ళి ఆయా దిక్కుల గల\nరాజులను గెలిచి, రాజసూయం కొనసా\nగించటానికి అంతులేని ధనాలను తెచ్చి\nధర్మరాజు కిచ్చారు.\nరాజులందరూ ఓడారు గాని, జరాసం\nధుడు ఓడలేదు. ఇది ధర్మరాజుకు విచార\nకారణ మయింది. అది చూసి కృష్ణుడు,\n\" జరాసంధుడి విషయం దిగులుపెట్టుకో\nవద్దు. అతన్ని జయించే ఉపాయం\nనే నిక్కడికి బయలుదేరే ముందే ఉద్ధ\nవుడు చెప్పాడు. ఆ పని నేను నెర వేరు\nస్తాను,” అన్నాడు.\nఅతను భీముణ్ణి, అర్జునుణ్ణి వెంటబెట్టు\nకుని, జరాసంధుడి రాజ ధాని అయిన\nగిరిప్రజపురం వెళ్ళాడు. అక్కడ ముగ్గురూ\nబ్రాహ్మణ వేషాలు ధరించారు. జరాసం\nధుడు రోజూ బ్రాహ్మణ పూజ చేస్తాడు.\nఅతను ఆ పనిలో నిమగ్నుడయి ఉండే\nసమయంలో వీళ్ళు అతని వద్దకు వెళ్ళి,\n\"మేం దూరదేశం నుంచి వచ్చిన అతిథులం.\nమేము కోరినది ఇయ్యి,” అన్నారు.\nజరాసంధుడు వాళ్ళను శ్రద్ధగా\nచూశాడు. ఆ ముగ్గురి ఆకారాలూ, కంఠ\nస్వరాలూ పరిచితమైనవిగానే వున్నాయి.\nవాళ్ళ ముంజేతులు కాయలుగాచి ధనుర్భా\nణాలు ఉపయోగించే రాజుల కున్నట్టుగా\nఉన్నాయి. వాళ్ళు నిస్సందేహంగా\nబ్రాహ్మణవేషాలు ధరించిన క్షత్రియులే!\nఅయినా జరాసంధుడు వాళ్ళ కోరిక\nతీర్చటానికే నిశ్చయించుకుని, \"మీకేం\nకావాలి?\" అని అడిగాడు.\n\"మాకు కావలసింది నీతో ద్వంద్వ\nయుద్ధం. ఇతను భీముడు. ఇతను అతని\nతమ్ముడు అర్జునుడు. నేను నీ పగవాణ్ణి,\nకృష్ణుణ్ణి,” అన్నాడు కృష్ణుడు.\nఈ మాటలు విని జరాసంధుడు నిర్ల\nక్ష్యంగా నవ్వి, \"అలా అయితే ద్వంద్వ\nయుద్ధం చేస్తాను. కాని నీతో చెయ్యను -\nనన్ను చూసి మధుర నుంచి పారిపోయి,\nసముద్రంలో దా క్కున్న పిరికిపండవు!\nఈ అర్జునుడితోనూ యుద్ధం చెయ్యను.\nఇతను నా కన్న చిన్నవాడు. అదీగాక\nబలంలో అతను నాకు చాలడు. నాతో\nభీముడు సమానుడు. అతనితో ద్వంద్వ\nయుద్ధం చేస్తాను,\" అన్నాడు.\nజరాసంధుడు ఒక ఉద్దండమైన గదను\nభీముడి కిచ్చి, అలాటిదే తాను కూడా తీసు\nకున్నాడు. కృష్ణార్జునులతో సహా వారిద్దరూ\nనగరం దాటి యుద్ధభూమికి వెళ్ళారు.\nఅక్కడ భీమ జరాసంధులు గదా యుద్ధం\nప్రారంభించారు. ఒకరిదెబ్బలు ఒకరు\nతప్పుకుంటూ, అవకాశం దొరికినప్పుడు\nఒకరి నొకరు గదలతో మో దు కుం టూ\nఆ ఇద్దరూ రెండు మదించిన ఏనుగుల్లాగా\nపోరాడారు. చివరకు ఇద్దరి గదలూ విరిగి\nపోయాయి. అప్పుడు వారు ముష్టియుద్ధం\nసాగించారు.\nజరాసంధుడు పుట్టినప్పుడు రెండు చీలి\nకలై పుట్టాడు. జర అనే పిశాచి ఆ రెండు\nచీలికలనూ కలిపింది. అందుచేత అతనికి\nజరాసంధు డనే పేరువచ్చింది. ఈ సంగతి\nకృష్ణుడు ఎరుగును. అతన్ని చంపటానికి\nకూడా రెండుగా చీల్చటమే మార్గమని\nభీముడికి తెలియ జెప్పటానికై, కృష్ణుడు\nఒక పుల్ల తీసుకుని రెండుగా చీల్చాడు.\nఈ సంకేతం భీముడికి అర్ధమయింది.\nభీముడు జరాసంధుణ్ణి కింద పడదోసి, ఒక\nకాలిని తన కాలితో తొక్కి పెట్టి, రెండోకాలు\nపట్టుకుని జరాసంధుణ్ణి నిలువుగా చీల్చాడు.\nయుద్ధాన్ని చూడవచ్చిన జనులు రెండు\nచీలికలైపోయిన జరాసంధుణ్ణి చూసి హాహా\nకారాలు చేశారు.\nకృష్ణార్జునులు భీముణ్ణి కౌగలించుకుని,\nఅభినందించారు.\nజరాసంధుడు చచ్చిన మీదట కృష్ణుడు\nజరాసంధుడి కొడుకైన సహదేవుణ్ణి మగధ\nరాజ్యానికి రాజుగా అభిషేకించి, జరా\nసంధుడు చెరపెట్టిన రాజులందరినీ విడి\nపించాడు. కృష్ణుడు చెప్పిన మీదట సహ\nదేవుడు ఆ రాజులందరికీ స్నానపానాలు\nఏర్పాటు చేసి, మంచి కానుకలిచ్చి సత్క\nరించి, వాళ్ళ వాళ్ళ దేశాలకు పంపేశాడు.\nకృష్ణుడు భీమార్జునులను వెంట బెట్టు\nకుని ఇంద్రప్రస్థానికి తిరిగి వచ్చి, జరా\nసంధుడి మరణవార్త ధర్మరాజు కు\nచెప్పాడు. తన కోరిక సిద్ధించినందుకు\nధర్మరాజు సంతోషించి, కృష్ణుణ్ణి రకరకాల\nస్తోత్రం చేశాడు.\nతరవాత ధర్మరాజు రాజసూయ యాగం\nఆరంభించాడు. దానికి ఋత్విక్కులు కృష్ణ\nద్వైపాయనుడూ, భరద్వాజుడూ, వసి\nష్ఠుడూ, వి శ్వా మిత్రుడూ, గౌతముడూ\nమొదలు గాగలవారు అనేకమంది.\nయాగానికి ధర్మరాజు భీష్ముణ్ణి, ధృత\nరాష్ట్రుణ్ణి, ఆయన కొడుకులనూ, ద్రోణుడూ,\nకృపుడూ, విదురుడూ మొదలైన వారినీ\nపిలిపించాడు. అనేకమంది రాజులూ,\nనాలుగు కులాలవారూ కూడా వచ్చారు.\nబంగారు నాగళ్ళతో యజ్ఞభూమి దున్ని,\nవేదిక మొదలైనవి ఏర్పాటు చేసి, ఋత్వి\nక్కులు ధర్మరాజు చేత యజ్ఞదీక్ష ధరింప\nజేశారు. రాజసూయం చాలా వైభవంగా\nజరిగింది. యజ్ఞకర్త సదస్యులనూ, యాజ\nకులనూ సత్కరించవలసిన రోజు వచ్చింది.\nఆ రోజు ధర్మరాజు సదస్యులను, \" తమ\nఅందరిలోనూ ప్రధమ పూజార్హు డెవరో\nనిర్ణయించండి,” అని అడిగాడు.\nకాని ఆ ప్రశ్నకు ఎవరూ సమాధానం\nచెప్పలేకపోయారు. ఎందుచేతనంటే సభలో\nఎందరో మహాత్ములున్నారు. అందరూ\nనోళ్ళు కట్టుపడి ఉన్న సమయంలో సహ\nదేవుడు, సభను ఉద్దేశించి, \"దీని కింత\nఆలోచన దేనికి? భగవంతుడైన కృష్ణుడే\nప్రధమ పూజార్హుడు. అతన్ని పూజిస్తే సర్వ\nభూతాలనూ పూజించినట్టే,\" అన్నాడు.\nసహదేవు డన్న ఈ మాటకు సభాసదు\nలందరూ తమ ఆమోదం తెలిపారు. ధర్మ\nరాజు వెంటనే కృష్ణుడి కాళ్ళు కడిగి, అత\nనికి పచ్చని పట్టుబట్టలూ, ఆభరణాలూ\nపెట్టాడు. మిగిలిన రాజు లందరూ కృష్ణు\nడికి నమస్కారాలు చేశారు.\nకాని ఇదంతా దమఘోషుడి కొడుకైన\nశిశుపాలుడికి కొంచెం కూడా నచ్చలేదు.\nఅతను చివాలున లేచి నిలబడి, చెయ్యెత్తి,\n\"కాల ప్రభావం కాకపోతే ఆ కుర్రకుంక\nచెప్పటమేమిటి, మీరంతా అవుననట\nమేమిటి? ఇంతమంది మేటి తపస్వులున్న\nఈ సభలో, కులపాంసనుడైన ఈ గొల్ల\nవాడికి ప్రథమ పూజ చేయవచ్చునా?\nయయాతి శాపం పొందిన యాదవులు పరమ\nహీనులు గద?\" అంటూ పేలాడు.\nకృష్ణుడు చలించ లేదు. కాని మిగిలిన\nవారిలో కొందరు చెవులు మూసుకుని సభ\nనుంచి లేచిపోయారు. మరి కొందరు శిశు\nపాలుడితో యుద్ధానికి తలపడ్డారు. కృష్ణుడు\nవారి నందరినీ వారించి, తన సుదర్శన\nచక్రం ప్రయోగించి, శిశుపాలుడి తల నరి\nకేశాడు. గగ్గోలు పుట్టింది. శిశుపాలుడి\nపక్షం వారంతా పారిపోయారు.\nధర్మరాజు అందరికీ సక్రమంగా\nదానాలు చేసి, అవభృతస్నానం చేసి యజ్ఞం\nపరిసమాప్తి చేశాడు.\nరాజసూయం చూడటానికి వచ్చిన రాజు\nలందరూ వెళ్ళిపోయాక కూడా, ధర్మరాజు\nకోరికపై కృష్ణుడు ఉండిపోయాడు.\nఈలోపల దుర్యోధనుడు అసూయతో\nకుమిలి పోసాగాడు. ఎందుకంటే, ధర్మ\nరాజు విభవాన్ని తాను కళ్ళారా చూశాడు.\nరాజసూయం మహా గొప్పగా జరిగింది.\nమయుడు ధర్మరాజుకు అద్భుతమైన సభ\nనిర్మించాడు. ఆ సభలో పాండవులకు ఎక్క\nడెక్కడి రాజులూ కైంకర్యం చేశారు.\nఅందులో కృష్ణుడి భార్యలు విహారాలు\nచేశారు. ఆ సభలోనే దుర్యోధనుడు పరా\nభవం కూడా పొందాడు. అందులో ఎక్కడ\nనీరున్నది, ఎక్కడ నేల ఉన్నదీ సరిగా\nతెలియరాలేదు. దుర్యోధనుడు నీరులేని\nచోట బట్టలు పైకి తీసుకున్నాడు; నీరున్న\nచోట బట్టలు తడిసేలాగ .దిగబడ్డాడు.\nకృష్ణుడు నవ్వాడు. అది చూసి అందరూ,\nస్త్రీలతో సహా నవ్వారు. ధర్మరాజు నవ్వ\nవద్దని వారించాడుగాని, ఎవరూ లక్ష్య పెట్ట\nలేదు. పుట్టెడు అపమానం పొంది దుర్యో\nధనుడు హస్తినాపురానికి తిరిగి వెళ్ళాడు.",
            "book_page_end": 56
        }
    ],
    "statistics": {
        "total_stories": 13,
        "author_counts": {
            "చందమామ బృందం": 7,
            "ఆర్. సూర్యారావు": 1,
            "పి. అన సూయ": 1,
            "మహమ్మద్ జలాలుద్దీన్": 1,
            "బి. టి. పద్మినీదేవి": 1,
            "పఠాన్ ఖాదర్ వలీఖాన్": 1,
            "ఎస్. రామాచారి": 1
        },
        "genre_counts": {
            "చరిత్ర": 1,
            "నీతి కథ": 3,
            "జానపద/సాహసం": 1,
            "బేతాళ కథ": 1,
            "హాస్యం": 1,
            "సాంఘికం/నీతి కథ": 2,
            "హాస్యం/క్రైమ్": 1,
            "జానపద/క్రైమ్": 1,
            "హాస్యం/ఫాంటసీ": 1,
            "పౌరాణికం": 1
        }
    }
}