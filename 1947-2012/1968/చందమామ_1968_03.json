{
    "book_id": "చందమామ_1968_03",
    "stories": [
        {
            "title": "భారతచరిత్ర - 78. మైసూరు యుద్ధాలు",
            "book_page_start": 78,
            "pdf_page_start": 20,
            "pdf_page_end": 22,
            "author": "చందమామ బృందం",
            "genre": "చరిత్ర",
            "moral": "అధికారం కోసం జరిగిన యుద్ధాల చరిత్రను తెలుసుకోవాలి.",
            "keywords": [
                "మైసూరు యుద్ధాలు",
                "హైదరు",
                "టిప్పు సుల్తాన్",
                "ఆంగ్లీషువారు",
                "శ్రీరంగపట్టణం"
            ],
            "characters": [
                "హైదరు",
                "టిప్పు సుల్తాన్",
                "వారన్ హేస్టింగ్స్",
                "కార్న్ వాలిస్",
                "కల్నల్ సేలీ",
                "నిజాము"
            ],
            "locations": [
                "మైసూరు",
                "మంగళూరు",
                "మద్రాసు",
                "ఆర్కాటు",
                "తిరువాన్కూరు",
                "శ్రీరంగపట్టణం"
            ],
            "content": "నిజాము తనను వదిలి ఆంగ్లీషువారితో చేరినా హైదరు యుద్ధం మానక, బొంబాయి సేనలను ఓడించి మంగళూరు తిరిగి స్వాధీనం చేసుకుని, 1769 మార్చిలో మద్రాసుకు అయిదు మైళ్ళ దూరంలోకి వచ్చి, ఇంగ్లీషువారిని సంధికి బలాత్కారంగా ఒడబరిచాడు (1769 ఏప్రిలం 4). ఈ సంధి ననుసరించి, హైదరాలీ పైన ఎవరైనా ఎత్తి వస్తే, తాము అతనికి సహాయపడతామని ఇంగ్లీషువారు మాట ఇచ్చారు.\nఅయితే ఈ ఒప్పందాన్ని మద్రాసు ప్రభుత్వం అమలు చెయ్యలేదు. 1771 లో మహారాష్ట్రులు హైదరుపై దాడి చేసినప్పుడు వారు అతనికి సహాయం వెళ్ళలేదు. అందుచేత హైదరు ఇంగ్లీషువారి పై తిరిగి దెబ్బ తీసే అవకాశం కోసం ఎదురు చూడసాగాడు. అతను 1779 లో ఆంగ్లీషువారికి వ్యతిరేకంగా ఏర్పడిన సంఘటనలో చేరాడు. 1780 జులైలో హైదరు 80 వేల సైనికులతోనూ, 100 ఫిరంగులతోనూ కర్ణాటక మైదానాల పై \"ఉప్పెన లాగా\" వచ్చి పడి, కర్నల్సేలీ అనే వాడి నాయకత్వం కింద ఉండిన ఇంగ్లీష్ దళాన్ని ఓడించి, అక్టోబరులో ఆర్కాటును పట్టుకున్నాడు. ఇంగ్లీషు కంపెనీ ఇరుకున పడింది.\nఅయితే గవర్నరు జనరలైన వారన్ హేస్టింగ్స్, తమ సర్వసేనాని కింద కొంత సేనను హైదరు పైకి పంపటమే గాక, హైదరు నుంచి బిరారు రాజునూ, నిజామునూ, మహాదాజీ సింధియానూ చీలచేశాడు. అయినా అవేవీ లక్ష్యపెట్టక, హైదరు తన శక్తి కొద్ది యుద్ధం సాగించి, 1781 లో పోర్టోనోవో వద్ద ఓడిపోయాడు. ఇంగ్లీషువారితో ఆటో, ఇటో తేల్చుకోకుండానే హైదరు, 1782 డిసెంబరు 7 వ పుట్టవ్రణంతో చనిపోయాడు.\nహైదరు అనంతరం అతని కొడుకు టిప్పు ఇంగ్లీషువారితో పారాటం కొనసాగిం చాడు. బ్రిటిషువారి సర్వసేనాని అయిన బ్రిగేడియర్ మాథ్యూస్నూ, అతని అనుచరులనూ టిప్పు 1783 లో పట్టుకున్నాడు. కొత్త ఇంగ్లీషు గవర్నరు మకార్ట్నీని టిప్పు వద్దకు సంధి రాయబారం పంపాడు. 1784 మార్చిలో మంగళూరు సంధి జరిగింది. ఈ సంధి గవర్నరుజనరలు వారన్ హేస్టింగ్స్ కు ఏ మాత్రమూ నచ్చలేదు.\nఇది వట్టి శుష్కసంధి అనీ, ఇంగ్లీషు వారితో తనకు యుద్ధం తప్పదని టిప్పకు తెలుసును. అతను ఊహించినట్టే ఇంగ్లీషు వారికీ, మైసూరుకూ మూడోసారి యుద్ధం వచ్చింది. అందుకు కావలసిన పరిస్థితులను కొత్త గవర్నరు జనరలు కార్న్ వాలిస్ (1786-1793) కల్పించాడు. ఆయన 1788 లో నిజాము నుంచి గుంటూరును స్వీకరించాడు: 1789 జులై 7న నిజా ముకు లేఖ రాస్తూ, టిప్పు పేరు ప్రస్తావించకుండా నిజాముతో \"శాశ్వత సహకారం\" ఏర్పాటు చేసుకునే సూచన చేస్తూ, దాన్నే ఒడంబడిక పత్రంగా పరిగణించ మన్నాడు, ఈ విధంగా కార్న్ వాలిస్ 1784 సంధిని నీరుగార్చేశాడు.\nఈ పరిస్థితిలో టిప్పు 1789 డిసెంబరు 29 న తిరువాన్కూరు పైన దాడి చేశాడు. మంగళూరు సంధి ప్రకారం ఇంగ్లీషువారి సహాయానికి అర్హత గల తిరువాన్కూరు రాజు మద్రాసు గవర్నరు (జాన్ హాలండ్) ను సహాయం అర్థించాడు. మద్రాసు గవర్నరు నుంచి సహాయం రాలేదు. కార్న్ వాలిస్ మద్రాసు ప్రభుత్వ చర్యను నిరసించాడు. మరి కొద్ది మాసాలకు (1790 జూన్, జులై లలో) నిజామూ, మహారాష్ట్రులూ కూడా ఇంగ్లీషువారితో త్రిపక్ష ఒడంబడికలు చేసుకున్నారు. అటు తరవాత అంగ్లీషువారికి, మైసూరుకూ మూడవ సంగ్రామం జరిగింది.\nరెండు సంవత్సరాలుగా సాగిన ఈ సంగ్రామంలో మూడు యుద్ధాలు జరిగాయి. మొదటి యుద్ధంలో ఇంగ్లీషు సేనాని కన్న టిప్పు ఎక్కువ యుద్ధనైపుణ్యం చూపాడు. అందుచేత రెండవ యుద్ధానికి కార్న్ వాలిస్ స్వయంగా సేనావతిత్వం వహించి, తన సేనలను వెల్లూరు, అంబూరుల మీదుగా నడిపించుకుంటూ వచ్చి, 1791 మార్చి 21 న బెంగుళూరు పట్టుకున్నాడు. తరవాత అతను మే 13 న ఆరికేలా చేరాడు. టిప్పు రాజధాని అయిన శ్రీరంగపట్టణానికి ఇది 9 మైళ్ళ తూర్పుగా ఉన్నది. అయితే ఈ యుద్ధంలోనూ టిప్ప యుద్ధనైపుణ్యమే రాణించింది.\nతిరిగి యుద్ధం సాగినప్పుడు టిప్పు కోయంబత్తూరును పట్టుకున్నాడు (నవంబరు 3), అయితే, అతను శ్రీరంగపట్టణానికి తిరిగి వచ్చే దారిలో గల కొండ దుర్గాలను కార్న్ వాలిస్, బొంబాయి నుంచి సహాయం వచ్చిన దళాలతో ఆక్రమించి, 1792 ఫిబ్రవరి 5 న శ్రీరంగపట్టణం శివార్లను ముట్టడించాడు.\nటిప్పు తన రాజకీయ విజ్ఞతను ఉపయో గించి సర్వనాశనం కాకుండా తప్పించు కున్నాడు. కాని ఇకమీదట ఘర్షణ వల్ల ఫలితం ఉండదని అతనికి తెలిసిపోయింది. సంప్రతింపుల అనంతరం, 1792 మార్చిలో శ్రీరంగపట్టణం ఒడంబడిక జరిగింది. టిప్పు తన రాజ్యంలో సగం వదులుకోవలసి వచ్చింది. కృష్ణాతీరం నుంచి, పెన్నారు నదిని దాటిన ప్రాంతాన్ని నిజాముకూ, మరి కొంత భాగాన్ని మహారాష్ట్రులకూ ఇవ్వవలసి వచ్చింది. దీని మూలంగా మహారాష్ట్రుల సరిహద్దు తుంగభద్ర దాకా విస్తరించింది. మలబారూ, కూర్గు రాజా పై పెత్తనమూ, దిండిగల్లూ, దాని పరిసరాలూ, 30 లక్షల నవర్సులకు పైబడిన పరిహారమూ ఇంగ్లీషు వారికి దక్కాయి.",
            "book_page_end": 80
        },
        {
            "title": "కర్ణార్జునుల జన్మరహస్యం",
            "book_page_start": 5,
            "pdf_page_start": 23,
            "pdf_page_end": 26,
            "author": "టి. సుబ్బారావు",
            "genre": "పౌరాణికం",
            "moral": "దైవశక్తిని (శివశక్తిని) నాశనం చేయడానికి దానికి వ్యతిరేకమైన శక్తి (విష్ణుశక్తి) మట్టి నుంచి పుట్టి, సరైన సమయంలో దానిని నిర్మూలిస్తుంది.",
            "keywords": [
                "కర్ణుడు",
                "అర్జునుడు",
                "శివశక్తి",
                "విష్ణుశక్తి",
                "దక్షయజ్ఞం"
            ],
            "characters": [
                "దక్షప్రజాపతి",
                "నారదుడు",
                "బ్రహ్మ",
                "విష్ణువు",
                "మహేశ్వరుడు (శివుడు)",
                "శివశక్తి",
                "సూర్యుడు",
                "కుంతి"
            ],
            "locations": [
                "కైలాసం",
                "భారతదేశం"
            ],
            "content": "దేవగణాలకు అగ్రగణ్యుడైన దక్షప్రజావతి ఒక మహా యజ్ఞం చేయ తలపెట్టాడు. ఆ సందర్భంలో ఆయన బ్రహ్మ, విష్ణు, మహేశ్వరులతో బాటు గరుడ, గంధర్వ, యక్ష, కిన్నర, సిద్ధ, విద్యాధర గణాలవారి నందరినీ ఆహ్వానించాడు. యజ్ఞశాల దేవతలతోనూ, నారదాది మునులతోనూ కనుల పండువుగా ఉన్నది.\nయజ్ఞం ప్రారంభించే ముందు ఎవరైనా పెద్దకు అధిపత్యం ఇవ్వాలి. ఆ గౌరవం త్రిమూర్తులలో ఎవరో ఒకరికి ఇవ్వాలి. కాని ఎవరి కివ్వటమా అని దక్షుడు తికమక పడ్డాడు. బ్రహ్మ సాక్షాత్తూ సృష్టికర్త విష్ణువు సర్వశక్తిమంతుడూ, జిత్తులమారి కూడానూ, ఈశ్వరుడు ముక్కోపి, ఉగ్రు తూనూ. వీరిలో ఏ ఒకరిని అధిపతిగా ఎన్నుకున్నా మిగిలిన అద్దరికి అవమానం అయినట్టు తోచవచ్చు.\nఈ చిక్కు విడక దవుడు నారదుణ్ణి చాటుగా పిలిచి, అతని సలహా అడిగాడు. నారదుడు దక్షుడితో, \"నీ కెందు కీ సమస్య? తాంబూలం ముగ్గురి ఎదటా ఉంచి, ఎవరో ఒకర్ని ఆధిపత్యం వహించి తాంబూలం పుచ్చుకోమను. ఆ తరవాత వాళ్ళే తేల్చుకుంటారు,\" అన్నాడు.\nదక్షుడు అలాగే చేశాడు. త్రిమూర్తులు ఒకరి నొకరు చూసుకున్నారు. బ్రహ్మ తనకు యజ్ఞాధిపత్యం అవసరం లేదన్నట్టు తల అడ్డంగా తిప్పేశాడు. విష్ణు మహేశ్వరులు ఒకరి నొకరు క్రీగంట చూసుకున్నారు. అవతలివాడు విరమించుకుంటే తాను తాంబూలం పుచ్చుకోవాలని ఇద్దరికీ ఉన్నది. ఇద్దరికీ ఒకరంటే ఒకరికి భయం కూడా ఉన్నది.\nఈ పరిస్థితిలో విష్ణువే సాహసించి, చెయ్యి చాచి తాంబూలం తీసుకున్నాడు.\nమాటవరసగా నైనా తన అనుమతి పొందకుండా విష్ణువు ఇలా చేశాడని శివుడికి పట్టరాని ఆగ్రహం వచ్చింది. ఆయన ఆ క్రోధా వేశంలో తన త్రిశూలాన్ని గట్టిగా భూమిలోక్ నాటాడు.\nఅప్పుడు భూమిలో నుంచి ఒక మహాకాయుడు ఆవిర్భవించాడు. వాడికి శరీరం మీద ఏడు కవచాలూ, కర్ణకుండలాలూ, ధనుర్బాణాలూ ఉన్నాయి.\nశివుడా మహాకాయుణ్ణి దీవించి, వాడికి విష్ణువును చూపించి, \"వాడి సంగతి చూడు,\" అని ఆజ్ఞయిచ్చి కైలాసానికి వెళ్ళిపోయాడు.\nఆ మహాశక్తి విష్ణువు మీదికి రౌద్రంగా వచ్చాడు. విష్ణువు వాణ్ణి చూసి భయపడి పారిపోసాగాడు. మహాకాయుడు, \"ఆగు, ఆగు,\" అని భీకరంగా అరుస్తూ, విష్ణువును తరుముకు వెళ్ళాడు.\nఇద్దరూ అలా పరిగెత్తుతూ ఒక మైదానం చేరుకున్నారు. అక్కడ విష్ణువు ఎదుదు తిరిగి ఆ మహాకాయుడితో యుద్ధం ప్రారం భించాడు. ఇద్దరూ బాణాలతో ఒకరినొకరు కొట్టుకున్నారు. విష్ణువు వేసే బాణాలు శివ శక్తిని ఏమీ చేయలేక పోయాయి, ఎందు చేతనంటే ఆ శక్తి శరీరం మీద ఏడు కవచా లున్నాయి. కాని శివశక్తి ప్రయోగించే ప్రతి బాణమూ విష్ణువును గాయపరిచి, రక్తధారలు ప్రవహింప చేస్తున్నది. అది విష్ణుశక్తి. అది విష్ణువు నుంచి విల్లూ, బాణాలూ తీసుకుని శివశక్తి పైన తలపడింది. రెండు శక్తులకూ మధ్య యుద్ధం ప్రారంభమయింది.\nవిష్ణువు యుక్తిపరుడు గనక, తాను ఈ విషమ పరిస్థితి నుంచి ఎట్లా బయటవడ టమా అని ఆలోచించాడు. శివశక్తి తన కన్న అంత బలంగా ఉండటానికి ఏమిటి కారణం? అది మట్టిలో నుంచి పుట్టినది. అందుకే దానిని జయించే శక్తి తనకు లేదు. శివశక్తిని జయించేవాడు కూడా మట్టినుంచే పుట్టుకు రావాలి.\nఈ విధంగా ఆలోచించి విష్ణువు, తన రక్తంతో తడిసిన మట్టి ఇంత తీసి, దానితో ఒక బొమ్మ తయారుచేసి, అందులో జీవం పోశాడు. అది విష్ణుశక్తి. అది విష్ణువు నుంచి విల్లూ, బాణాలూ తీసుకుని శివశక్తి పైన తలపడింది. రెండు శక్తులకూ మధ్య యుద్ధం ప్రారంభమయింది.\nవిష్ణుశక్తి ప్రయోగించే ప్రతి ఒక బాణా నికి శివశక్తి ధరించిన కవచం ఒకటొకటిగా ఊడిపడి పోసాగింది. ఈ విధంగా ఆరు బాణాలకూ ఆరు కవచాలు ఊడి పడి పోయాయి. శివశక్తి ఒంటి మీద ఇక ఒక్క కవచం మాత్రమే మిగిలి ఉంది.\nఆ స్థితిలో శివశక్తి యుద్ధం మాని పారి పోయి, సూర్యుణ్ణి శరణుజొచ్చాడు. శరణా గతుడికి అభయం ఇవ్వటం విధాయకం గనక సూర్యుడు వెంటనే శివశక్తికి అభయం ఇచ్చాడు.\nఅంతలోనే శివశక్తిని తరుముతూ విష్ణువు సూర్యుడి వద్దకు వెళ్లి, శివకక్తిని విడిచి పుచ్చ మన్నాడు.\nశివశక్తి అభయం కోరింది విష్ణువు నుంచి అని తెలియగానే సూర్యుడు భయంతో వణికి పోయి, \"స్వామీ, మీ సంగతి తెలియక నేను శివశక్తికి అభయం ఇచ్చాను. అతణ్ణి యిప్పుడు విడిచి పుచ్చానంటే నాకు తీరని కళంకం శాశ్వతంగా చుట్టుకుంటుంది. అందుచేత, నా మర్యాదా మీ మర్యాదా కూడా దక్కేలాగా ఏదైనా ఒక మార్గం మీరే ఆలోచించండి.\" అని విష్ణువును వేడుకున్నాడు.\nవిష్ణువు కొంచెం ఆలోచించి, \"అలాగే చేద్దాం. శివశక్తిని నీ వద్దనే ఉండనియ్యి. ముందు ముందు భారతయుద్ధం వస్తుంది. అందులో ధృతరాష్ట్రుడి కొడుకులకూ, పాండుడి కొడుకులకూ యుద్ధం జరుగుతుంది, పాండు మహారాజుకు భార్య కాబోయే కుంతి కన్యగా ఉండి, పరీక్షార్ధమై నిన్ను ప్రార్థిస్తుంది. అప్పుడు నీవు ఆమెకు ఈ శివశక్తిని పుత్రుడుగా ప్రసాదించు,\" అని సూర్యుడికి చెప్పి వెళ్లిపోయాడు.\nతరవాత విష్ణువు తన శక్తిని వెంటబెట్టుకుని ఆంద్రుడి వద్దకు వెళ్లి, \"దేవేంద్రా, అది విష్ణుశక్తి. దీనిని నీ వద్దనే ఉంచి, ముందు ముందు కుంతి నిన్ను పుత్రభిక్ష వేడినప్పుడు ఆశక్తిని ఆమెకు ప్రసాదించు,\" అని చెప్పాడు.\nసూర్యుడూ, అంద్రుడూ కూడా విష్ణువు కోరిన ప్రకారమే చేశారు. అందుచేత కుంతికి కర్ణార్జునులు పుట్టారు. కర్ణుడు ఆ నాటి శివశక్తి, అర్జునుడు విష్ణుశక్తి. విష్ణువే ఆ కాలానికి కృష్ణుడుగా పుట్టి, భారత యుద్ధంలో అర్జునుడి చేత కర్ణుణ్ణి చంపించి, శివశక్తిని నిర్మూలింప జేశాడు.",
            "book_page_end": 8
        },
        {
            "title": "శిథిలాలయం - 3",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "సాహసం",
            "moral": "దుష్టుల కుట్రలను సాహసంతో ఎదుర్కోవాలి.",
            "keywords": [
                "శిథిలాలయం",
                "వికృతాకారుడు",
                "తాళపత్రాలు",
                "శబరులు",
                "పల్లెకు నిప్పు"
            ],
            "characters": [
                "శివాలుడు",
                "విక్రమకేసరి",
                "శిఖిముఖి",
                "వికృతాకారుడు (పూజారి)",
                "దొంగలు",
                "ఎర్రగండు (కుక్క)"
            ],
            "locations": [
                "శిథిలాలయం",
                "శబరపల్లె",
                "బ్రహ్మపుత్రానదీ లోయలు",
                "కొలను",
                "మామిడితోపు"
            ],
            "content": "[శివాలుడి వెంట వల్లెవాసులందరూ తిరిగి శబరపల్లె చేరారు. విక్రమకేసరి, శివాలుడికి తాళపత్రాలున్న ఒక సంచి చూపి, తన రాత మరొకసారి బ్రహ్మపుత్రానదీ లోయల కేసి వెళ్ళారని చెప్పాడు. శివాలుడు, శిఖిముఖిని నంచి తెమ్మని చెప్పేంతలో, ఒక వికృతా కారుడు వారి ముందు ప్రత్యక్షమయాడు. అందరూ నివ్వెరపోయారు. తరవాత —]\nవికృతాకారుడు. నిశ్శబ్దంగా అడుగులో ఆడుగు వేసుకుంటూ శివాలుణ్ణి సమీపించి, \"మీరందరూ బలవన్మరణం పాలుకాదల చకపోతే, ఆ సంచీ యిటుయివ్వండి. నేను గత వెయ్యేళ్ళుగా శిథిలాలయం పూజారిని, దాన్ని చూడదలిచి బ్రహ్మపుత్రానది లోయల కేసి వచ్చిన వాడెవడూ యింత వరకూ ప్రాణాలతో బయటపడలేదు.\" అంటూ సంచి కోసం చేయిచాచాడు.\nఅంతలో శివాలుడు తాను మునిగిన భయసంభ్రమాల నుంచి తేరుకుని, ఎకృతా కారుడి కేసి తీక్షణంగా చూస్తూ, \"అంట కొచ్చిన అతిథిని పిలవని పేరంటంగా వచ్చి దుర్భాషలాడే వాడినైనాసరే —తన్ని రగిలేయటం శబరులు చేయకూడని పనుల్లో ఒకటి, కనక, మర్యాదగా చెపుతున్నాను. వెంటనే బయిటికి వెళ్ళిపో,\" అంటూ హుంకరించాడు.\n\"సరే, పోతున్నాను. శిధిలాలయ పూజారీ శక్తిసామర్థ్యాలు నీకు తెలియవు. ఈ అవమానానికి ప్రతీకారం చేసి తీరుతాను. ఆ సంచీలోవున్న తాళపత్రాలు ని వంశనాశనానికీ, విక్రమకేసరి వంశనాశనానికి మాత్రమే ఉపయోగిస్తవి,\" అంటూ వికృతాకారుడు ద్వారం కేసి వెళ్ళి కనబడకుండా పోయాడు.\nఅతడు తలుపు తెరవటంగాని, మూయటం గాని ఎవరికంటాబడలేదు. శిఖాముఖీ, విక్రమకేసరి చప్పన లేచి ద్వారం దగ్గిరకు పోయి తలుపు తెరిచి బయటికి చూశారు. బయట అంతా చీకటి. వికృతాకారుడు కనిపించలేదు. ఇంటిచుట్టూ వున్న కంచెదారి దగ్గిర యిద్దరు ముగ్గురు శబరులు నిలబడి యింటికి కాపలా కాస్తు న్నారు. శిఖాముఖి వాళ్ళను సమీపించి, \"విశాచంలా — అంత పొడుగున్న నల్లదుస్తు లవాడు ఎటుపోయాడు?\" అని ప్రశ్నించాడు.\n\"నల్లదుస్తులవాడా? అలాంటివా డెవడూ యిటు రాలేదే!\" అంటూ కావలివాళ్లు ఆశ్చర్యపోయారు. అంతలో ఎర్రగండు పెద్దగా మొరుగుతూ కొలను కేసి పరిగెత్త సాగింది. విక్రమకేసరి, శిఖిముఖి దాన్ని వెంబడించారు.\nవాళ్ళిద్దరూ కొలనుప్రాంతం చేరేసరికి, కొలనులో దభీమంటూ ఏదో బరువైన వస్తువు పడినశబ్దం వినబడింది. కొలను చట్టూ ఒత్తుగా పెరిగివున్న చెట్ల చాటున నీడల్లా మానవాకారాలు కదలటం కన బడింది. విక్రమకేసరి చిన్న గొంతుతో, \"శిఖిముఖి! అరణ్యంలో నన్ను దొంగ చాటుగా ముట్టడించిన దుర్మార్గులకు, ఆ వికృతాకారుడు నాయకుడని తెలుస్తూనే వున్నది. వాణ్ణి గాని లేక వాడి అనుచరుల్లో ఒక్కగా నొక్కణ్ణయినా గాని మనం పట్టుకో గలిగితే, వికృతాకారుడి ఎత్తుగడలేమిటో మనం తెలుసుకోవచ్చు,\" అన్నాడు.\n\"బావుంది. అలా అయితే యిద్దరం ఒకే దిక్కుకేసి వెళ్ళటం కన్న చెరొకవైపుగా పోవటం మంచిది. వాళ్ళు సాహసికులు, ఈ టె ఉపయోగించటానికి వెనుదీయకు. గాయపడినవారు దొరికినా మన ప్రయత్నం ఫలిస్తుంది,\" అంటూ శిఖిముఖి కొలనుకు ఎడమవైపు నున్న చెట్ల కేసి దౌడుతీశాడు. విక్రమకేసరి కుడివైపుకు పరిగెత్తాడు.\nగుబురుచెట్ల వెనక నుంచి శిఖిముఖికి దొంగల మాటలూ, వాళ్ళు నడుస్తున్నప్పుడు కాలికింద పడిన ఎండుటాళులు చేసే కర కరధ్వనీ వినబడింది. ఎర్రగండు. చాలా దూరం నుంచి మొరుగుతున్నది. ఆది అందరికన్న ముందు పోతున్న దొంగవా ప్లైవజ్ఞ వెంబడిస్తున్నట్టున్నది. కుక్కను పిలిస్తే తనకెంతో సహాయంగా వుంటుంది. కాని, దొంగలకు తను వాళ్ళను వెంబడిస్తు న్నట్టు తెలిసిపోతుంది. పల్లె యువకుల్ని ముందుగా హెచ్చరించి వున్నట్టయితే, వాళ్ళం దరి సాయంతో దొంగలను చుట్టుముట్టి పట్టుకునేవని. తనూ, విక్రమకేసరీ ఒంటరిగా బయలుదేరటం పొరబాటే అయింది. ఇప్పుడేం చేయాలి?....\nశిఖాముఖి 0000 ఆలోచిస్తున్నంతలో దొంగల్లో ఒకడు కొంచెం బిగ్గరగా, \"పదండి. పూజారి దొర మూడోకన్ను తెరి చాడు!\" అన్నాడు. ఆ వెంటనే నలుగు రైదుగురు దొంగలు చెట్ల మాటు నుంచి గబగబా, బయటికి వచ్చి కొలనుకు అల్లంత దూరంలో వున్న మామిడితోపు కేసి పరిగెత్తసాగారు.\nపూజారి దొర మూడోకన్ను తెరపటం ఏమిటి? అని ఆశ్చర్యపడుతూ శిఖిముఖి మామిడితోపు కేసి దృష్టి సారించాడు. అక్కడ ఒక మాను పక్కగా ఆరేడడు గుల ఎత్తున ఏదో కాంతి కనురెప్పపాటులో ఆరుతూ వెలుగుతూ అతడి కంటబడింది. అది పూజారి మూడో కన్నా? అద్భుతం!\nవాడు వెయ్యేళ్ళుగా శిథిలాలయానికి పూజా రిగా వుంటున్నట్టు చెప్పాడు. ఇప్పుడు మూడో కన్ను తెరిచి మూస్తున్నాడు. ఇదంతా ?...\nశిఖిముఖి యిలాంటి సంశయాలతో కొట్టు మిట్టాడుతూనే మామిడితోపు కేసి పరిగెత్త బోయేంతలో, ఎర్రగండు దెబ్బతిన్నదానిలా కుయ్యోమంటూ పెద్దగా అరిచింది. ఆ అరువు వింటూనే శిఖిముఖి ఉగ్రుడైపోయాడు. తన కుక్కను దొంగల్లో ఎవడో గాయపరిచి వుంటాడు. వాళ్ళ నెత్తురు కళ్ళ చూడా ల్సిందే. పూజారి గుండెల్లో ఈటె గుచ్చి తిరతాను. 'జై, శబరమాతా!' అంటూ శిఖి ముఖి' కేక పెట్టి, మామిడితోపులో వెలుగు కనబడుతున్న వైపుకు సూటిగా పరిగెత్తాడు.\nఅతడు తోపును సమీపించ బోతున్నం తలో అంతవరకూ మాను పక్కన కనబడుతున్న వెలుగు కాస్తా మాయమయింది. ఆ వెంటనే ఎవరో చిన్నగా మాట్టాడిన ధ్వనీ, నలుగు రైదుగురు నడిచి పోతున్న శబ్దమూ శిఖిముఖికి వినబడింది. అతడు ఆ శబ్దం వస్తున్న వైపుకు జాగ్రత్తగా సడవ సాగాడు. చెట్ల మాటు నుంచి ఏ శత్రువైనా తన మీద కత్తి విసరవచ్చునన్న భయం ఆతడికి కలిగింది.\nశిఖిముఖికి తనకు కొంచెం ముందుగా నడిచి పోతున్నవాళ్ళు మాట్టాడు కోపటం మరింత స్పష్టంగా వినబడింది. వాళ్ళు తనను చూసే అంత నిర్భయంగా నడుస్తు న్నారా అనుకున్నాడతను, అంతలో దొంగల్లో ఒకడు కొంచెం పెద్దగానే, \" అది కుక్క కాదు, విశాచం, పూజారి దొరను చూస్తూనే కుయ్ (కయ్ఁ అనకుండా దాని దవడలు నొక్కుకుపోయినై,\" అన్నాడు.\nవాడు మాట్టాడుతున్నది తన ఎర్ర గండును గురించి. దాన్ని యీ నీచులు చంపారా? ఆ అనుమానం కలగ్గానే శిఖి ముఖి కోపంతో ఒళ్లు మరిచాడు. ఆ స్థితిలో అతడు వెనకా ముందులు చూసుకోకుండా, \"దుర్మార్గులారా, ఆగండి! ఈటె దెబ్బ కాచుకోండి!\" అంటూ ముందు కురిశాడు. కాని, అతడు నాలుగైదు అంగలు వేశాడో లేదో, ఎడమ కాలి కింద భూమి చప్పన కుంగిపోయింది. ముందుకు పడబోయిన వాడల్లా తమాయించుకుని, కుడి కాలి ఊతంతో, ఎడమ కాలును పైకి లాగబోయేం తలో, కాలికి తాడులాంటి దేదో గట్టిగా బిగుసుకు పోయి పైకి గుంజింది. మరు క్షణం శిఖిముఖి చెట్టుకొమ్మ కొకదానికి ఒంటికాలి పట్టుతో తలకిందులుగా వేళ్ళాడ సాగాడు. అదృష్టం కొద్దీ అతడి కుడి చేతిలో వున్న యీటె గుప్పెట పట్టు నుంచి జారిపోలేదు.\nతను ఎంత ఘోర ప్రమాదంలో చిక్కుతున్నది శిఖిముఖి అర్ధం చేసుకునే లోపలే చెట్ల చాటు నుంచి ఆపహాస్యం చేస్తున్నట్టు పకపక మంటూ నవ్వు వినిపించింది. ఆ వెంటనే ఒక గొంతు, \"పూజారి దొరా! కొదమనింగాన్ని అనుకునేవాణ్ణి, కుందేలు పిల్ల కింద ఉచ్చులో పట్టేశాం. అప్పుడేం చేద్దాం?\" అని ఆడిగింది.\n\"తొందరపడి అప్పుడే వాడి చర్మం ఒలచకండి. కొంచెం ఎడం... మరీ సమీ పాని కొస్తే, నా మూడో కంటి వేడికి భస్మమై పోతారు,\" అంటూ వికృతాకారుడు చెటు చాటు నుంచి బయటికొచ్చాడు. అతడు తన మూడో కన్ను అంతలోనే మూయటం తెరవటం శిఖాముఖి మాశాడు. ఈ వికృతా కారుడా శిథిలాలయ పూజారి? అనుకున్నాడు శిఖిముఖి. తమ ఇంటిలోకి వచ్చినప్పుడు bas నిప్పులా భగ్గుభగ్గున మండుతూ అరే మూడో కన్ను వున్నట్టు తాను గమనించలేదు. వాడు ఈటె పోటుకు అందేంత సమీపానికి వస్తే ఎంత బావుం డును, అనుకుంటూ శిఖిముఖి ఈటెను బాగా చాచి, పూజారి కేసి ఊగేందుకు శరీరాన్ని బలంగా కదిలించాడు. అతడి ప్రయత్నం ఏమిటో గ్రహించిన ఇద్దరు ముగ్గురు దొంగలు, తమ నాయకుని ప్రమాదం నుంచి కాపాడేందుకు శిఖిముఖి పక్కకు వచ్చి నిలబడ్డారు.\n\"ఓ హెఁ, యీ ఆటవికుడు తన చేతిలోని పూచిక పుల్లతో నన్ను పొడవాలని చూస్తున్నట్టున్నదే!\" అని పూజారి విళవిక మంటూ నవ్వి, \"ఒరే, పిల్లకుంకా, నీ దర్భం యింకా అణగలేదా? తొందర పడకు,\" అంటూ ఒక్కక్షణం ఆగి, అంత లోనే పెద్దగా చప్పట్లు చరుస్తూ, \"తల తిప్పగలిగితే చూడరా, పక్షి! నీ శబర పల్లెను నా మూడో నేత్రానికి ఆహుతి చేస్తున్నాను,\" అన్నాడు.\nశికము పట్టబలవంతాన తల పక్కకు తిప్పి పల్లె కేసి చూశాడు. పల్లెలో పెద్ద మంటలు లేస్తున్నవి. పల్లె తగలబడి పోతు న్నట్టు తెలియగానే అతడు ఎక్కడలేని ఉద్రేకంతో, కాలిని బిగించి పట్టి వున్న తాడును తెంచుకునేందుకు పెనుగు లాడుతూ, \"దుర్మార్గుడా. నీ సేవకుల్ని పంపి, వల్లెకు నిప్పు పెట్టించావా? నీకు చావు తప్పదు. కొద్ది సేపట్లోనే మా వాళ్లంతా యిక్కడ వచ్చి నిన్ను చిత్రపధ చేస్తారు,\" అన్నాడు.\nపూజారి పకపక నవ్వి, \"మీ వాళ్లంతా యిక్కడికి రాకుండా వుండేందుకే వల్లెకు అగ్గి పెట్టాను. అందరూ ఎవరి కొంపలు వాళ్ళు చల్లార్పుకునే ప్రయత్నంలో వుంటారు. అది సరేకాని, నిన్ను ప్రాణాలతో వదుల్తాను. ఆ తాళపత్ర గ్రంథాలున్న సంచి నాకు తెచ్చిస్తావా?\" అన్నాడు.\n\"తాళపత్రాలు కాదు, నీ తల నరికి విక్రమకేసరి శివ్వబోతున్నాను,\" అంటూ శిఖిముఖి బాగా చేయి చాచ్ ఈపెను పూజారి కేసి విసిరాడు. కాని, ఆదే సమ యంలో ఒక దొంగ అడ్డు రావటంతో ఈటె వాడి భుజంలో గుచ్చుకున్నది. వాడు ఒక చావు కేక పెట్టి నిరుచుకుపడ్డాడు.\n\"వీడు నే ననుకున్న దానికన్నా మూఢుడు, సాహసి. కాలి కట్టు విప్పి, మెడకు తగిలించి లాక్కురండి. నేను మహా వృక్షాల మీదుగా నడిచి, అడ్డదారి వెంట అరణ్యం చేరతాను,\" అంటూ పూజారి పెద్ద పెద్ద అంగలు వేస్తూ మాను చాటుకు వెళ్ళిపోయాడు.\nపూజారి కనబడకుండా పోగానే, దొంగ లందరూ ఒక చోట కూడి, గాయపడిన తమ అనుచరుల గాయాలకు కట్లు కట్టారు. గాయపడిన వాళ్ళల్లో ఒకడు మూలుగుతూ, \"ఒరే, అబ్బిగాళ్ళూ, ఇక మన దారిన మనం పోదాం. ఈ పూజారిని నమ్మి మన ప్రాణాల మీదికి తెచ్చుకోవటం ఎందుకు?\" అన్నాడు..\n\"నోరు ముయ్యరా పిరికి సన్నాసి. పూజారి దొర మన కిచ్చిన బంగారం మాటేవిఁటి? ఆ దొరకు మనం చేసిన ప్రమాణం సంగతేవిఁటో? మన మేవన్నా నీతి జాతీ లేనోళ్ళమా?\" అంటూ కసిరాడు ఒక దొంగ.\n\"అసలు పాట్లన్నీ యీ అడివి దున్న గాడు యిక్కడికి రావటంతో మొదలయినై. విజ్జి వెంట పెట్టుకుపోయే శ్రమ మన కెందుకు? పారిపోవాలని చూస్తే చంపామని చెప్పాచ్చు, కత్తితో గుండెల్లో ఒక్క పోటు పొడుస్తాను,\" అంటూ దొంగల్లో ఒకడు మీసం మెలివేస్తూ లేచి కత్తి ఎత్తి శిఖాముఖిని పొడవబోయాడు. కాని, శిఖిముఖి తన యీటెతో దాన్ని పక్కకు నెట్టి, అదే సమయంలో దొంగను యీటెతో గట్టిగా పాడి చాడు. ఆ పోటు దొంగ వీపుకు తగిలింది. వాడు బాధతో అరిచాడు. మిగతా దొంగలు కోపంతో ఒళ్ళు మరిచి, \"చంపండి!\" అంటూ ఒక్కసారిగా శిఖాముఖి మీద కత్తులు ఎత్తారు.",
            "book_page_end": 16
        },
        {
            "title": "మిత్రద్రోహం",
            "book_page_start": 17,
            "pdf_page_start": 35,
            "pdf_page_end": 40,
            "author": "జితేంద్ర",
            "genre": "బేతాళ కథ",
            "moral": "అత్యవసర పరిస్థితుల్లో ఇచ్చిన మాట తప్పడం (ప్రమాణం) దోషం కాదు. రాజ్యకాంక్ష మంచిది కాదు, కానీ మిత్రద్రోహం చేయడం అంతకంటే హీనం.",
            "keywords": [
                "బేతాళుడు",
                "విక్రమార్కుడు",
                "పరకాయప్రవేశం",
                "సుదర్శనుడు",
                "కృతవర్మ"
            ],
            "characters": [
                "విక్రమార్కుడు",
                "బేతాళుడు",
                "కులపర్ణి (రాజు)",
                "కుంతలకర్ణి (మంత్రి)",
                "సుదర్శనుడు",
                "కృతవర్మ"
            ],
            "locations": [
                "స్వర్ణపురి",
                "శ్మశానం",
                "అరణ్యం"
            ],
            "content": "విసుగు చెందని విక్రమార్కుడు చెట్టు వద్దకు తిరిగి వెళ్ళి, చెట్టు పై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \"రాజా, నీవు ఇలా శ్రమపడతానని ఎవరికైనా మాట ఇచ్చి ఉన్న పక్షంలో ఆ మాట నిలబెట్టు కోవటం ప్రశంసనీయమే. స్వర్ణవురి మంత్రి కొడుకైన కృతవర్మ లాగా మిత్రద్రోహం చెయ్యటరి ఎంత మాత్రమూ కూడదు. శ్రమ తెలియ కుండా ఉండగలందులకు నీకు కృతవర్మ కథ చెబుతాను, విను,\" అంటూ అలా చెప్పసాగాడు \\|\nపూర్వం స్వర్ణపురిని కులపర్ణి అనే రాజు పాలించేవాడు. ఆయనకు కుంతలకర్ణి అనే మంత్రి ఉండేవాడు. ఆ మంత్రి సహాయంతో రాజు తన నగరాన్ని చాలా సమర్థతతో పరిపాలించేవాడు.\nరాజు కొడుకు సుదర్శనుడూ, మంత్రి కొడుకు కృతవర్మా ఆబాల్యమిత్రులు. ఒకే ఈడు వాళ్ళు. పదహారో ఏడు వచ్చేదాకా ఇద్దరూ ఒకే గురువు వద్ద చదువుకుని, విద్యాభ్యాసం పూర్తి చేశారు.\nచదువు పూర్తి కాగానే, రాజు కొడుకైన సుదర్శనుడికి దేశాటన చెయ్యాలన్న కోరిక తీవ్రంగా కలిగింది. అతను తండ్రితో ఆ మాట చెబితే, రాజు అందుకు అసమ్మతి తెలపటమే గాక, అతను దేశపు పొలిమేరలు దాటకుండా గట్టి బందోబస్తు చేశాడు.\nరాజు తన కొడుకును రాజ్యం దాటకుండా నిర్బంధించ టానికి కారణం ఉన్నది. సుదర్శనుడు పసివాడై ఉండగానే ఒక గొప్ప జ్యోతిష్కుడు అతని జాతకం చూసి, కుర్రవాడికి 17 ఏళ్ళు నిండే సమయంలో ఒక గండం ఉన్నదని, రాజుగా పట్టాభిషిక్తు డయ్యేదాకా అతను రాజ్యం విడిచి పోరాదని, అలా పోయిన పక్షంలో అతనికి స్వర్ణపురి సింహాసనం దక్కదని చెప్పి ఉన్నాడు.\nఈ సంగతిని రాజు తన మనస్సులోనే రహస్యంగా దాచుకున్నాడు, చివరకు మంత్రితోనైనా చెప్పలేదు.\nతండ్రి ఉత్తరువుకు కారణం తెలియక సుదర్శనుడు చాలా ఆశాభంగం చెందాడు: తాను తప్ప రాజ్యంలో ప్రతి ఒకడూ రాజ్యం వాటి వెళ్ళవచ్చు, కాని తాను మాత్రం వెళ్ళరాదు. ఇది రాజకుమారుడికి దుర్భర మనిపించింది. అతను ఈ విషయం తన మిత్రుడైన కృతవర్మతో దీర్ఘంగా ఆలో చించిన మీదట, అద్దరూ ఒక నిర్ణయానికి వచ్చారు. అదేమిటంటే రహస్యంగా పర కాయప్రవేశ విద్య నేర్చుకోవటం.\nవాళ్ళు ఒక సిద్ధుళ్లు పట్టుకుని ఆ విద్యను స్వాధీనం చేసుకున్నారు.\n\"ఇప్పుడు నా శరీరంలో సువు ప్రవేశించు. నీ శరీరంలో నేను ప్రవేశించి, నీ రూపంలో దేశాటన చేసి వస్తాను. నీరూపంలో ఉన్న నన్ను ఎవరూ ఆపరు,” అన్నాడు సుదర్శనుడు.\nకృతవర్మ మొదట ఈ ఏర్పాటు గురించి భయపడ్డాడు.\n\"మనిద్దరమూ రాజాజ్ఞను ఉల్లంఘి స్తున్నాం. ఇది నేరమే. అయినా నీ కోసం అంగీకరిస్తున్నాను. ఏ పరిస్థితులలోనూ నువు ఆరునెలల లోపుగా తిరిగి వచ్చి, నా శరీరాన్ని నాకిచ్చి, నీ శరీరాన్ని నువు తీసుకోవాలి. అలా' చేస్తానని ప్రమాణం చెయ్యి,\" అన్నాడు కృతవర్మ సుదర్శనుడితో.\nసుదర్శనుడు ప్రమాణం చేశాడు. ఇద్దరూ శరీరాలు మార్చుకున్నారు. సుదర్శనుడు కృతవర్మ శరీరంతో వేటకు వెళ్ళే నెపం మీద బయలుదేరి దేశాటన చెయ్య బోయాడు. అతన్ని ఎవరూ ఆపలేదు. కృతవర్మ రాజకుమారుడి శరీరంతో అంతఃపురానికి వెళ్ళి, అక్కడ తానే రాజకుమారుడైనట్టు మసులుకున్నాడు.\nకొంతకాలం గడిచింది. వేటకు వెళ్ళిన తన కొడుకు తిరిగి రానందుకు మంత్రి చాలా దిగులు పడ్డాడు. భటుల చేత ఎంత వెతికించినా అరణ్యంలో అతని కళేబరమైనా దొరకలేదు.\nఇంతలో ఒకనాడు హఠాత్తుగా రాజు చనిపోయాడు. రాజకుమారుడి రూపంలో ఉంటున్న కృతవర్మకు పట్టాభిషేకం జరి గింది. రాజ్యభారమంతా మంత్రే చూస్తు న్నాడు. కాని కొడుకు కోసం ఆయన లో లోపల పడే సంక్షోభం మనోవ్యాధిగా పరిణమించి ఆయనను కుంగదీస్తున్నది.\nతన తండ్రి తనకోసం మనోవ్యాధితో క్షీణిస్తూంటే కృతవర్మ ఏమీ చెయ్యలేని స్థితితో ఉండి పోయాడు. \"నేనే కృత వర్మను” అని తండ్రికి నిజం చెప్పేద్దా మని అతనికి అనేక పర్యాయాలు నోటదాకా వచ్చింది. కాని అతను మంత్రితో అలా నిజం చెప్పేస్తే చాలా ప్రమాదం ఉన్నది. మంత్రి తనను ఒక్కక్షణం కూడా రాజుగా ఉండనివ్వడు. ధర్మం ఏ మాత్రం భంగ మైనా ఆయన సహించడు. సింహాసనం మీద ఎవరూ లేకుండా పోతే దేశానికి ఇదుగు పొరుగు దేశాల రాజుల వల్ల ప్రమాదం ఉంటుంది.\nఅందుచేత కృతవర్మ తాను రాజులా తండ్రి దగ్గిర అభినయిస్తూ. కృతవర్మ క్కూడా దేశసంచారం చెయ్యాలని తీవ్ర మైన కోరిక ఉండేదనీ, అతను అందుకే వెళ్ళాడనీ, త్వరలోనే తిరిగి వస్తాడనీ ధైర్యం చెబుతూ వచ్చాడు.\nనిజానికి కృతవర్మ కూడా రాజకుమా రుడి రాకకోసం ఎంతో ఆత్రంగా ఎదురు చూస్తున్నాడు. అతనికి ముళ్ళమీద ఉన్నట్టే ఉన్నది. ఆరునెలలు గడిచాయి. రాజ కుమారుడు తిరిగి రాలేదు.\nమంత్రి క్రమంగా మంచం పట్టాడు. ఆయన తనకు మరణకాలం సమీపించి నప్పుడు రాజుగా ఉన్న కృతవర్మను పిలిచి, \" నాయనా, నాకు నా కొడుకు ఒకటి, సువు ఒకటి కాదు. నా కొడుకు కనబడకుండా పోయినప్పటి నుంచి నిన్నే నా కొడుకుగా చూసుకుంటున్నాను. అంత కాలమూ నేనే రాజ్యభారం మోశాను. ఇక నుంచి ఆ భారం నిమీద పడుతుంది. పోయిన రాజు గారూ, నేనూ కూడా ధర్మపాలన గురించి ఎంతో శ్రద్ధవహించాం. నువు కూడా మీ తండ్రి బాగానే ఏ పరిస్థితిలో కూడా ధర్మాన్ని నిల బెట్టి రాజ్యం చేస్తానని నాకు మాట ఇస్తేనే గాని, నేను నిశ్చింతగా కన్ను మూయ లేను,\" అన్నాడు.\nమంత్రి కోరిన ప్రకార మే కృతవర్మ ప్రమాణం చేశాడు. మంత్రి ప్రాణాలు వదిలాడు.\nకృతవర్మ తండ్రికి చేసిన ప్రమా ణాన్ని ఆక్షరాలా నిలబెట్టుకున్నాడు. అతని పాలనలో ప్రజలు పాతరాజునూ, పాత మంత్రిని తేలికగా మరిచిపోయారు.\nరాజకుమారుడు తిరిగి రానేలేదు.\nఒక సంవత్సరం గడిచింది.\nఒకనాడు కృతవర్మ వేటకు బయలుదేరి వెళ్ళాడు. అరణ్యంలో ఒక చిలుక ఎగిరి వచ్చి అతని భుజం మీద వాలింది. దాని వింత ప్రవర్తనకు అతను ఆశ్చర్యపోతూ, దాని కేసి చూ సేంతలో ఆ పక్షి అలా చెప్పసాగింది.\n\"నన్ను గుర్తించ లేదా, మిత్రమా ? నేను సుదర్శన్యుణ్ణి, నా చరిత్ర నీకు చెప్ప దానికి ఇవాళ అవకాశం దొరికింది. నేను ఆరునెలల లోపల తిరిగి వస్తానని నీకు మాట ఇచ్చాను, కాని నాకు ప్రపంచం చూస్తున్న కొద్దీ ఇంకా చూడాలనిపించింది. మన రాజ్యానికి తిరిగి రాబుద్ధిపుట్టలేదు. మన రాజ్యంలో నిజానికేమున్నది? ప్రపం చంలో ఎన్నో వింతలు చూశాను. అంతలో నాకొక ప్రమాదం సంభవించింది. ఒక ఆరణ్యంలో ఒక సరభక్షకుడైన రాక్షసుడు నన్ను పట్టుకుని తన గుహకు తీసుకు పోయాడు. సన్ను వాడు చంపి తింటాడని తెలుసు. ఆ సమయానికి నాకి చిలక శరీరం దొరికింది. అందులో ప్రవేశించాను. ఇప్పుడు నేను నాకు ప్రపంచం చూడటానికి మరింత మంచి అవకాశం దొరికింది. నేనిక్కడికి రాక నేపొదును, నీ శరీరం నాశనమై పోయిం దని తెలపటానికీ, జరిగిన పారబాటుకు నీకు క్షమాపణ చెప్పుకోవటానికి వచ్చాను. ఇక నాకు సెలవియ్యి.\"\nఈ మాటలు అని చిలుక కాస్తా చెట్లల్లోకి ఎగిరిపోయింది.\nబేతాళుడి కథ చెప్ప, \"రాజా, కృతవర్మ తన మిత్రుడి శరీరం అతనికి ఇచ్చేసి, తాను మరొక శరీరం ఎందుకు చూసుకో లేదు. అలా చెయ్యకపోవటం మిత్రద్రోహం కాదా? కృతవర్మ మిత్రద్రోహం చెయ్య టానికేమిట కారణం? రాజ్యకాంక్షా? తన శరీరాన్ని తన మిత్రుడు రాక్షసుడివాత పెట్టాడని కోసమా? ఈ ప్రశ్నలకు సమాధానం తెలిసికూడా చెప్పకపోతే నీ తల పగిలి పోతుంది,\" అన్నాడు.\nదానికి విక్రమార్కుడు, \"కృతవర్మకు మిత్రద్రోహం అంటగట్టటానికి ఒక్క కారణం కూడా కనబడదు. ఏ విధంగా చూసినా సుదర్శనుడు రాజ్యాధికారానికి అర్హుడు కాడు. ఆ సంగతి ముందు బ్యోతిష్కుడు చెప్పాడన్నది అలా ఉంచి, అతనికి దేశాటన చెయ్యాలన్న ఆసక్తిలో సహస్రాంశమైనా రాజ్యపాలన చెయ్యటంలో లేదు. కృతవర్మ నిజంగా రాజ్యకాంక్షేగల వాడైతే తన స్నేహితుడి రాకకోసం అంతగా ఎదురు చూడడు. అదీ గాక అతను తన తండ్రి దగ్గర ప్రమాణం చేసి, ఆప్రమాణాన్ని నిల బెట్టుకున్నాడు. తాను తన తండ్రికి చేసిన ప్రమాణాన్ని తన స్నేహితుడికి మార్చటం పానగదు. అందు చేత కృతవర్మ రాజ కుమారుడి శరీరాన్ని రాజకుమారుడికి తిరిగి ఇవ్వక పోపటంలో దోషం ఏమీ లేదు,” అన్నాడు.\nరాజు కీ విధంగా మౌసభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 22
        },
        {
            "title": "పతివ్రత",
            "book_page_start": 23,
            "pdf_page_start": 41,
            "pdf_page_end": 42,
            "author": "సి. సత్యం రాజు",
            "genre": "హాస్యం",
            "moral": "మతిమరుపు కారణంగా వచ్చిన సమస్యను పరిష్కరించలేక, పతివ్రతా ప్రభావం అని చెప్పడం హాస్యాస్పదం.",
            "keywords": [
                "మతిమరుపు",
                "రైతు భార్య",
                "పతివ్రత",
                "సూర్యభగవానుడు",
                "వంట"
            ],
            "characters": [
                "రైతు",
                "రైతు భార్య",
                "పొరుగింటి మనిషి",
                "సూర్యభగవానుడు"
            ],
            "locations": [
                "గ్రామం",
                "పొలం"
            ],
            "content": "ఒక గ్రామంలో రైతు దంపతులు ఉండే వారు, వారికి ఒక ఇల్లూ, కొంత పాలమూ ఉండేవి. పాలం మీద వచ్చే గింజలతో వారికి ఏ కష్టాలూ లేకుండా జీవితం సుఖం గానే గడిచిపోతున్నది.\nరైతు కున్న చిక్కల్లా ఏమిటంటే, ఆతని భార్యకు అమితమైన మతిమరుపు. ఈ క్షణం చెప్పిన మాట మరుక్షణం మరిచిపోయేది. అందువల్ల రైతుకు చాలా ఇబ్బందిగా ఉండేది; అయినా అతను భార్యను ఏమీ అనలేక, సహించి ఊరు కుంటూవచ్చాడు.\nఒక రోజు రైతు పొలం పనులు ప్రారం భించటానికి బయలు దేరి పోతూ, తన భార్యతో, ఝాము పొద్దెక్కే సరికి అన్నం కట్టుకుని పాలానికి రమ్మని చెప్పి, కూలీ లను వెంటబెట్టుకుని వెళ్ళిపోయాడు. భార్య సరేనని తల ఆడించింది.\nకొంచెం సేపయాక పారుగింటి మనిషి వచ్చి, రైతు భార్యతో ఏవేవో కబుర్లు పెట్టుకున్నది. ఆ కబుర్లతో రైతు భార్య తన భర్త భోజనం మాట మరిచిపోయింది. ఝాము పొద్దు ఎక్కనే ఎక్కింది. ఇంకా కబుర్లు పూర్తి కాలేదు.\nపొరుగింటి మనిషి వెళ్ళిపోయాక రైతు భార్యకు తన భర్త చెప్పిన మాట గుర్తు కొచ్చింది. అప్పుడామె గబగబా వంట పని ప్రారంభించింది.\nపాలం దగ్గర ఉన్న రైతు తన భార్య కోసం ఎదురుచూసి, ఎదురుచూసి, తానే ఇంటికి వచ్చేశాడు. అప్పుడే భార్య పాయి లోకి కట్టెలు తెస్తున్నది. రైతు మండిపడి, కట్టెపేడుతో భార్యను నాలుగు బాద్, తానే వంట చేసుకుని తిని, తిరిగి పాలానికి వెళ్ళి పోయాడు. రైతు భార్య విడుస్తూ మంచంలో పడుకుంది.\nమర్నాడు ఉదయం రైతు మళ్ళీ పాలా నికి బయలుదేరుతూ, కిందటి రోజు చెప్పి నట్టే, ఝాము పొద్దెక్కేసరికల్లా పొలానికి అన్నం కట్టుకురమ్మని, లేకపోతే చీరేస్తాననీ హెచ్చరించి వెళ్ళిపోయాడు.\nకాని అదే వేళకు పొరుగింటి మనిషి మళ్ళీ వచ్చి కబుర్లు ప్రారంభించింది. ఆవిడ వెళ్లిపోయేసరికి ఝాము పొద్దెక్కింది. అప్పుడుగాని రైతుభార్యకు మొగుడి మాట జ్ఞాపకం రాలేదు. ఇంకాస్సేపట్లో మొగుడు ఇంటికి వచ్చి తన ఒళ్ళు హూనం చేసే స్తాడు. ఈ లోపల తాను వంట చెయ్యటం సాధ్యమయే పని కాదు.\nరైతుభార్యకు ఒక ఉపాయం తట్టింది. ఆమె ఒక గిన్నెలో అన్ని బియ్య మూ, మరొక చిన్న గిన్నెలో తరిగిన కూర ముక్కలూ ఉంచి, రెండు గిన్నెలూ ఒక దాని మీద ఒకటి పెట్టి మూటకట్టి నెత్తిన పెట్టుకుని, పాలానికి బయలుదేరింది.\nభార్య ఎంతకూ రాకపోవటం చూసి, ఇంటికి బయలుదేరుదా మనుకుంటున్న రైతు, భార్యను అంతదూరాన చూసి, ఎదురు వెళ్ళి, \" ఎందు కింత ఆలస్యం చేశావు? నీ మతిమరపు మండా!\" అంటూ ఆమెను ఈ దవడా ఆ దవడా వాయించాడు.\nరైతుభార్య తన నెత్తి మీది మూట కింద పెట్టి, సూర్యుడి కేసి తిరిగి దణ్ణం పెట్టి, \"ఓ సూర్యభగవానుడా, నా మొగుడు పెట్టే బాధలు పడలేకుండా వున్నాను. నేనే గనక పతివ్రత నైతే, అన్న మంతా బియ్యంగానూ, వండిన కూరంతా పచ్చిముక్కలు గానూ అయిపోవుగాక!\" అన్నది.\nరైతు మూట విప్పి చూస్తే వట్టి బియ్యమూ, తరిగిన వంకాయ ముక్కలూ మాత్రమే ఉన్నాయి. రైతు తన భార్య అమాయకపు పెత్తుకు విరగబడి నవ్వి, ఆమెను, శిక్షించి ప్రయోజనం లేదని తెలుసుకున్నాడు.",
            "book_page_end": 24
        },
        {
            "title": "దౌర్జన్యం",
            "book_page_start": 25,
            "pdf_page_start": 43,
            "pdf_page_end": 47,
            "author": "ఎం. సత్యనారాయణ",
            "genre": "సాహసం",
            "moral": "ధర్మాన్ని నిలబెట్టి, దౌర్జన్యాన్ని అరికట్టిన వారికి తగిన గౌరవం దక్కుతుంది.",
            "keywords": [
                "రాజకుమార్తె",
                "కనకసుందరి",
                "చండవర్మ",
                "మహీధరుడు",
                "దొంగలు"
            ],
            "characters": [
                "సత్యవర్మ (రాజు)",
                "కనకసుందరి",
                "చండవర్మ (యువరాజు)",
                "మహీధరుడు (యువరాజు)",
                "ముసలమ్మ",
                "దొంగలు"
            ],
            "locations": [
                "కాంపిల్య నగరం",
                "సువీరదేశం",
                "కటకదేశం",
                "ముసలమ్మ గుడిసె"
            ],
            "content": "కాంపిల్య నగరం వెలపలగా, అరణ్యానికి సమీపంలో ఒక ముసలమ్మ గుడిసె వేసు కుని ఉంటూ ఉండేది. ఆ ముసల్మకు నా అన్న వారెవరూ లేరు. తన శరీర కష్టం తప్ప ఆమెకు మరో జీవనాధారం ఏమీ లేదు. కష్టపడి పనిచేసే వయసు కూడా దాటిపోయి, ఆమె తాను కూడబెట్టిన కొద్దీ డబ్బుతోనూ ఎలాగో జీవిస్తుంటే, ఒకనాడు ఆమె వద్దకు కొందరు దొంగలు వచ్చి, ఆమె చేతికి పుష్కలంగా డబ్బిచ్చి, తమకు వంట చేసి పెట్టమన్నారు.\nఅది మొదలు దొంగలు రాత్రి పొద్దు పోయి రావటమూ, ముసలమ్మ పెట్టిన తిండి తినటమూ, అరణ్యంలోకి వెళ్లిపోవ డమూ జరుగుతూ వచ్చింది. అదే సమ యంలో నగరంలో దొంగతనాలు ఎక్కువై నట్టు కూడా ముసలమ్మ విన్నది. అయినా ముసలమ్మ మాటాడక ఊరుకున్నది. ఎందుచేతంటే, దొంగల ధర్మమా అంటూ ఆ ముసలిదానికి ఆటే శ్రమ లేకుండా హాయిగా గడిచి పోతున్నది. వాళ్ళు తమ భోజనం ఖర్చు కింద ఇచ్చే డబ్బులో ముసలమ్మకు చాలా మిగులుతున్నది. ఆది గాక మూల సున్న ఈ ముసలమ్మను దొంగల ఆచూకీ అడిగినవారు కూడా లేదు.\nకాంపిల్య రాజైన సత్యవర్మ అసాధారణ పరాక్రమవంతుడు, ఆయనకు ముగ్గురు భార్య లున్నప్పటికీ సంతానం ఒక్క ఆడపిల్ల మాత్రమే. ఆమె పేరు కనక సుందరి. ముగ్గురు తల్లుల బిడ్డగా అతి గారాబంగా పెరిగిన ఆ పిల్ల భూలోక రంభ లాగా తయారయింది.\nసత్యవర్మ తన కుమార్తెకు పెళ్లి చేసే ఆలోచనలో ఉన్నాడని తెలిసి, ఎక్కడెక్కడి రాజకుమారులూ, రాజులూ ఆమెను వివాహ మాడ గోరారు. కాని రాజకుమార్తె వారి సందరినీ తిరస్కరించింది. ఆలా తిరస్కరించబడిన వారిలో సువీరదేశపు రాజైన చందవర్మ ఒకడు. మిగిలినవారి లాగా అతను రాజకుమార్తె తిరస్కారాన్ని ఆమో దించక, ఆమెనే పెళ్ళాడతానని ఘోరమైన శపథాలు చేశాడు. తనకు సైనికబలమే ఉన్నట్టయితే చండవర్మ కాంపిల్య నగరం మీదికి దండెత్తి వచ్చి ఉండేవాడే. కాని అది కలలో కూడా సాధ్యం కాదు. సత్యవర్మ ఒక్క ఘడియ కాలంలో చండ వర్మనూ, అతని బలాలనూ మట్టుబెట్ట గలడు. అందుచేత చండవర్మ ఇతర మార్గాలు ఆలోచించవలసి వచ్చింది.\nకనకసుందరిని ప్రేమించిన యువకుడు మరొకడు కూడా ఉన్నాడు. అతను కటక దేశపు యువరాజు మహీధరుడు. అతను అజ్ఞాతంగా దేశాలు తిరుగుతూ కాంపిల్య సగరం వచ్చి, ఉద్యానవనంలో రాజ కుమార్తెను చూసి, ఆమె ఆద్భుత సౌందర్యానికి నిశ్చేష్టుడై పోయాడు, ఆ సమయం లోనే రాజకుమార్తె కూడా అతన్ని చూసి, తనను వరించ వచ్చిన వారందరి కన్న ఈ యువకుడు ఎంతో అందంగా ఉన్నా డనుకున్నది.\nరాజకుమార్తె తన చెలికత్తెలతో వెళ్లి పోయాక మహీధరుడు ఆమెను గురించే ఆలోచిస్తూ, పరధ్యానంలో ముసలమ్మ గుడిసె ఉండే ప్రాంతానికి వచ్చాడు. అతను, దాహం కావటం చేత, ఆ గుడిసెలో ప్రవేశించి, మునమ్మను మంచినీ రివ్వమని అడిగాడు. ముసలమ్మ అప్పుడే దొంగల కోసం వంట ప్రారంభించింది.\nఆమె ఇచ్చిన మంచినీరు తాగి మహీ ధరుడు, \" ఈ గుడిసెలో నీతోబాటు ఇంకా చాలామంది ఉన్నారా, అవ్వా? పెద్ద వంట చేస్తున్నట్టున్నావు?\" అన్నాడు.\n\"నా కెవరున్నారు. నాయనా? ఈ వంటంతా ముఠావాళ్ళ కోసం, నెలరోజులుగా వాళ్ళు రాత్రిళ్ళు నా చేత వంట చేయిం చుకు తింటున్నారు. ణవాళతో వదిలి పోతారులే. ణవాళ రాత్రితో వాళ్ళు వచ్చిన పని అయిపోతుందట.\" అన్నది ముసలమ్మ.\n\"ఎవరా ముఠావాళ్ళు? వాళ్ళది ఏ దేశం? వాళ్ళు ఉండేది ఎక్కడ?\" అని మహీధరుడు అడిగాడు..\n\"నాతో వాళ్ళు ఆ సంగతు లేవీ చెప్ప లేదు, నాయనా. వాళ్ళు కనిపించినది మొదలు దొంగతనాలు నగరంలో బాస్తి అయినాయని చెప్పుకుంటున్నారు. ఆదంతా వీళ్ళ పనేనేమో?\" అన్నది. ముసలమ్మ.\nఈ ముఠా సంగతి అంతు తేల్చుకోవా లని మహీధరుడికి తోచింది. అతను ముస లమ్మతో, \" ఈ రాత్రి నన్ను కూడా నీ గుడిసెలో ఉండవిస్తావా, అవ్వా?\" అన్నాడు.\n\" అమ్మో, దొంగలకు తెలిస్తే నిన్నూ, సన్నూ కూడా చంపేస్తారు. వాళ్ళు వచ్చేసరికి చాలా రాత్రి అవుతుంది. ఈ లోపుగా వంట పూర్తి చేసి నీ కింత అన్నం పెట్టగలను. కాని వాళ్ళు వచ్చేసరికి నువ్విక్కడ ఉండ రాదు,\" అన్నది ముసలమ్మ.\nమహీధరుడు ఆమె పెట్టిన భోజనం తిని, \"వస్తాను, అవ్వా. మళ్ళీ కనిపిస్తానులే!\" అని ఆమె వద్ద సెలవు తీసుకున్నాడు.\nఅయితే అతను అటే దూరం వెళ్ళ లేదు. ముసలమ్మ ఉండే గుడిసె ముందున్న చెట్లలో ఒక ఎత్తయిన చెట్టెక్కి, కొమ్మల మధ్య కనపడకుండా కూర్చున్నాడు.\nఅర్ధరాత్రి దాటినాక పదిమంది గుర్రాల మీద గుడిసె దగ్గిరికి వచ్చారు. వారు కొల్ల గొట్టిన ధనం ఏమీ వారి వెంట ఉన్నట్టు లేదు. ఒక గుర్రం మీద పెద్ద మూట మాత్రం ఉన్నది. మరొక గుర్రం మీద ఒక బాన ఉన్నది.\nదొంగలు ముసలమ్మ గుడిసెలోకి ప్రవే శించేటప్పుడు బానను పట్టుకుపోయారు గాని, మూటను గుర్రం మీదే పదిలేశారు. త్వర లోనే గుడిసెలో నుంచి దొంగల నవ్వులూ, కేరింతలూ వినిపించాయి. వాళ్ళు తమ పని పూర్తిచేసిన ఆనందంలో తెగ తాగేస్తున్నా రన్నది స్పష్టమయింది.\nమహీధరుడు చెట్టు దిగివచ్చి, గుర్రం మీది మూటను సమీపించి, తాకి చూశాడు. ఆ మూటలో ఎవరో మనిషి ఉన్నట్టు తెలిసి అతనికి అంతులేని ఆశ్చర్యమయింది. అతను గబగబా మూట విప్పి, లోపల దృఢంగా బంధించబడి ఉన్న స్త్రీని చూశాడు. ఆమె రాజకుమార్తె కనకసుందరి! అత నామె కట్లు గబగబా విప్పేసి, \"దొంగలు వెళ్ళి పోయినదాకా, నువ్వీ పాదల చాటున దాగి ఉండి, తరవాత గుడి సెలోకి వెళ్ళు, అవ్వ చాలా మంచిది. తెల్లవారే లోపుగా నేను తిరిగివచ్చి, నిన్ను మీ భవనం చేరు స్తాను,\" అన్నాడు.\nరాజకుమార్తె మంచి నిగ్రహం కలది. ఆమె అరవలేదు, మాట్లాడలేదు, అతను చెప్పినట్టే పాదల చాటుకు వెళ్ళిపోయింది. ఈలోపుగా మహిధరుడు గుర్రం మీద తనను తాను మూటగా చేసుకుని, కచల కుండా ఉన్నాడు.\nచాలా సేపటికి దొంగలు తూలుతూ గుడిసె నుంచి బయటికి వచ్చి, తమ గుర్రాల నెక్కి, అరణ్య మార్గంగా చాలాదూరం వెళ్లి, అక్కడ ఒక ఇంటిని చేరుకున్నారు. అక్కడ వాళ్ళు మూటను ఒక మూల జాగ్రత్తగా పెట్టి, పడుకుని, వెంటనే గురకలు పెట్టి నిద్రపోసాగారు.\nఅందరూ నిద్రలో ఉన్నారని తెలియ గానే మహిధరుడు తన మూట నుంచి బయటికి వచ్చి, ఒక్కొక్క దొంగనూ చేతులూ, కాళ్ళూ కట్టి, ఒక్కొక్కణ్ణి ఒక్కొక్క గుర్రం మీద అడ్డంగా పడేసి, తాను ఒక గుర్రమెక్కి, దొంగలందరినీ తిన్నగా రాజభవనానికి చేర్చాడు. అప్పటికే తెల్లవారింది. అంతకుముందే రాజకుమార్తె పోయిన వార్త రాజభవనం అంతటా పాక్కి, అల్లకల్లోలంగా ఉన్నది.\n1\" వీళ్ళే రాజకుమార్తెను ఎత్తుకుపోయిన దొంగలు. రాజకుమార్తె ఒకచోట క్షేమంగా ఉన్నది. ఇప్పుడే ఆమెను తెస్తాను,\" అంటూ మహీధరుడు గుర్రం మీద ముసలమ్మ గుడి సెకు వచ్చాడు. ఆతని కోసం ఎదురు చూస్తూ, ముసలమ్మా, రాజకుమార్తే కూడా మేలుకునే ఉన్నారు.\nసత్యవర్మ తన కుమార్తెను రక్షించిన మహీధరుడికి మొదట తన కృతజ్ఞత తెలుపు కున్నాడు. కాని అతను ప్రచ్ఛన్నంగా తిరుగుతున్న కటకదేశపు యువరాజని తెలిసినాక, అతను తన అల్లుడైతే బాగానే ఉండునని పంచింది. ఆయన తన కుమార్తెకేసి చూసి, ఆమెకు కూడా మహిధరుడి మీద అను రాగం ఉన్నట్టు గ్రహించాడు.\nదొంగల విచారణ జరిగింది. వారు కేవలమూ దొంగలు మాత్రమే కారనీ, చండవర్మచేత కనకసుందరిని ఎత్తుకు రావటానికి పంపబడిన చారులనీ, వాళ్ళు దొంగ తనాలు చేసినది మామూలు దొంగలన్న భ్రమ కలిగించి, చండవర్మ పైన అనుమానం తగలకుండా ఉండగలందులకనీ బయటపడింది. దొంగలకు మరణదండన విధించబడింది.\nసత్యవర్మ నిండు సభలో మహీధరుడికి సన్మానం చేసి, అతనికి తన కుమార్తె నిచ్చి పెళ్లి చేస్తానని ప్రకటించాడు. తనతో బాటు సన్మానం పొందదగిన ముసలమ్మ ఒకతె ఉన్నదని మహీధరుడు చెప్పటంచేత ఆమెకు కూడా గొప్ప బహుమానం ఇవ్వబడింది.\nఆ రోజే సత్యవర్మ తన సైన్యాన్ని సువీర దేశం పైకి తరలించుకుపోయి, చండవర్మను యుద్ధంలో ఓడించి పట్టుకుని, బహిరంగంగా అతనికి శిరశ్ఛేదం చేయించాడు.\nతరవాత మహిధరుడికి, కనకముందరికి వైభవంగా వివాహం జరిగింది.",
            "book_page_end": 29
        },
        {
            "title": "పేరుమార్పు",
            "book_page_start": 30,
            "pdf_page_start": 48,
            "pdf_page_end": 50,
            "author": "కె. నాగరాజరావు",
            "genre": "హాస్యం",
            "moral": "తెలివైన మాటలతో (పేరు మార్చుకోవడం ద్వారా) ఇతరులను మోసం చేసి పనులు చక్కబెట్టుకోవచ్చు.",
            "keywords": [
                "సోమన్న",
                "సుడిగాలి",
                "అప్పలవాడు",
                "చాకలివాళ్ళు",
                "గుర్రం"
            ],
            "characters": [
                "సోమన్న (సుడిగాలి/దానిమొగుడు/అప్పలవాడు)",
                "సోమన్న తల్లి",
                "చాకలివాళ్ళు",
                "రాజు",
                "గుర్రాల బేరగాడు",
                "ముసలిది",
                "పడుచుపిల్ల"
            ],
            "locations": [
                "గ్రామం",
                "నగరం",
                "చెరువుగట్టు",
                "కాలవ"
            ],
            "content": "ఒక ఊళ్ళో ఒక పేదరాలి కొక కొడుకుండే వాడు. వాడి పేరు సామన్న సోమన్న తండ్రి దారిద్ర్యానికి తట్టుకోలేక, సంసార భారం నుంచి విముక్తి పొందటానికి, సోమన్న పనివాడుగా ఉన్నప్పుడే దేశాలు పట్టి పోయాడు. సామన్నను తల్లే అతికష్టం మీద పెంచి పెద్దవాణ్ణి చేసింది. తల్లికొడుకు లిద్దరూ ఎంత శ్రమపడినా వారికి పొట్ట గడవటం అసాధ్యమై పోయింది. దీనికి తోడు సోమన్నకు పెళ్ళి చేసుకోవాలని కోరిక కలిగింది, కాని వాడు పేదవాడైనందువల్ల, చుట్టు పక్కల వాళ్ళెషరూ పిల్ల నిచ్చారు కారు, అందరూ వాణ్ణి అసమర్దుడి కింద కట్టేశారు. ఆ పరిస్థితిలో సోమన్న ఒకనాడు తల్లికి చెప్పకుండా రహస్యంగా ఇంటి నుంచి బయలుదేరాడు.\nసోమన్న వెళ్ళి వెళ్ళి ఒక నగరం చేరాడు. అక్కడ వాడు తన దగ్గర ఉన్న కొద్ది డబ్బులతో రెండు లడ్డూలు కొని, నగరం వెలపల పెద్ద చెరువుగట్టుకు చేరాడు. అక్కడికి రాజుగారి చాకలివాళ్ళు బట్టల మూటలతో వచ్చి చేరారు. సోమన్న వాళ్ళు చూస్తూండగా తన లడ్డూలు పైకి తీసి తింటూ, \"మీరు కూడా లడ్డూలు తెచ్చుకున్నారా?\" అని చాకలివాళ్ళను అడిగాడు.\n\" ఎక్కడి నుంచి?\" అని దాకళ్ళు ఆడిగారు.\n\"మీకు తెలిదా? ఈ పక్క గ్రామంలో జమీందారుగారికి ఆబ్బాయి పుట్టాడట. అందరికీ లడ్డూలు పంచుతున్నారు.\" అన్నాడు సోమన్న.\n\"అయితే మేం కూడా వెళ్ళి లడ్డూలు తెచ్చుకుంటాం. కాస్త మా మూటలు చూస్తూంటావా, బాబూ?\" అని చాకళ్ళు సోమన్న నడిగాదు.\n\"అలాగే చూస్తూంటాను. త్వరగా రండి. నాకు వేరే చాలా పనులున్నాయి,\" అన్నాడు సోమన్న.\n\" నీ పేరేమిటి, బాబూ?\" అని వాళ్ళు మళ్ళీ అడిగారు.\n\"నుడిగాలి,\" అన్నాడు. సోమన్న.\nచాకళ్ళు వెళ్ళిపోయారు. వాళ్ళు కను చాటు కాగానే సోమన్న వాళ్ళ బట్టల మూటలు తీసుకుని తానూ ప్రయాణం సాగించాడు.\nచాకళ్ళు తెగ తిరిగి, లడ్డూలిచ్చే జమీం దారును కానక, సుడిగాలి తమను మోస గించాడని తెలుసుకుని, తిరిగి వచ్చి తమ బట్టల మూటలు పోయాయని గ్రహించి, పరుగు పరుగున రాజుగారి దగ్గిరికి వెళ్ళి చాకిబట్ట అన్నింటినీ సుడిగాలి ఎత్తుకు పోయినట్టు ఫిర్యాదు చేశాడు.\n\"బట్టలను సుడిగాలి ఎత్తుకుపోతే మీరు మాత్రం ఏ౦ చెయ్యగలరు? మిమ్మల్ని శిక్షించను. ఇకనుంచి జాగ్రత్తగా వుండండి, వెళ్ళండి,\" అన్నాడు రాజు.\nఈ లోపుగా సోమన్న చాలా దూరం వెళ్ళి, బట్టల మూటల నుంచి రాజోచిత మైన దుస్తులు తీసి ధరించి, మిగిలినవి వదిలేసి, ముందుకు సాగాడు.\nదారిలో వాడి కొక మనివి కొన్ని గుర్రా లను తోలుకుపోతూ కనిపించాడు. సోమన్న వాడితో మాట్లాడి, వాడు గుర్రాల బేరగాడని తెలిసి, వాడి గుర్రాలలో మంచిదాన్ని ఎంచి, \"దీనికి ఎంత అడుగుతావు?\" అన్నాడు.\n\"మంచి గుర్రం, అయిదువందల కైతే ఇస్తాను,\" అన్నాడు గుర్రాల బేరగాడు.\n\"అంతా చేసేటట్టే కనిపిస్తుంది. అయినా ఎక్కి చూసిగాని డబ్బివ్వను, సరేనా,\" అన్నాడు సామన్న.\n\"నీ పేరేమిటి?\" అన్నాడు. బేరగాడు.\n\"నా పేరు అప్పలవాడు,\" అని చెప్పాడు సోమన్న.\nసోమన్న గుర్రాన్నెక్కి దౌడు తీయిం చాడు. వాడు ఎంతకూ తిరిగి రాకపోయే సరికి, గుర్రాల బేరగాడు శోకాలు ప్రారం భించాడు. దారే పోయ్యేవాళ్ళు ఆగి, \"ఎందు కేడుస్తున్నావు?\" అని అడిగారు.\n\"అప్పలవాడు నా గుర్రాన్ని ఎత్తుకు పోయాడు,\" అన్నాడు గుర్రాల బేరగాడు, మరింతగా శ్లోకాలు పెడుతూ,\n\"అప్పల వాడైనాక గుర్రాన్ని ఎత్తుకు పోక వించేస్తాడు?\" అని దారేపాయ్యేవాళ్లు తమ దారిన వెళ్ళిపోయారు.\nసోమన్న గుర్రం మీద వెళ్ళగా వెళ్ళగా ఒక కాలవ వచ్చింది. ఆ కాలవ దాటటానికి ఇవతలి గట్టున ఒక ముసలిదీ, ఒక పడుచు పిల్లా కూర్చుని ఉన్నారు. బల్లకట్టు అవ తలి ఒడ్డున కట్టేసి ఉన్నది. బల్లకట్టువాడి జాడలేదు.\nసోమన్న ముసలిదాన్ని పలకరించి, వాళ్ళ పరిస్థితి తెలుసుకుని, \"మిమ్మల్నిద్ద రిని నేను కాలవ దాటిస్తాను. ముందు నీ మనమరాలిని అవతలికి చేర్చి, తరవాత నిన్నూ చేరుస్తాను,\" అన్నాడు.\n\"నీ పేరేమిటి, నాయనా?\" అని ముసలిది అడిగింది.\n\"దానిమొగుడు,\" అన్నాడు. సోమన్న.\nతరవాత వాడు పడుచుపిల్లను తన గుర్రం మీద ఎక్కించుకుని, కాలవ దాటి వెనక్కు తిరిగి చూడకుండా ఆదేపాత పోయాడు.\n\"నా మనమరాల్ని దాని మొగుడు ఎత్తుకుపోయాడో!\" అని ముసలిది శ్లోకాలు పెట్టింది. ఆ కోకాలు విన్నవాళ్ళంతా ముసలి దాన్ని చూసి నవ్వారు.\nచివరకు సోమన్న తన ఊరు చేరుకుని ఆ పిల్లను పెళ్ళాడి, తాను చేసిన ఘన కార్యాలు అందరికీ చెప్పాడు. గ్రామంలో వాళ్ళంతా వాడి తెలివికి మెచ్చుకుని, వాడికి తిండీ బట్టకు కరుపులేకుండా జీవనోపాధి ఏర్పాటు చేశారు.",
            "book_page_end": 32
        },
        {
            "title": "తెలివితక్కువనవాబు",
            "book_page_start": 33,
            "pdf_page_start": 51,
            "pdf_page_end": 52,
            "author": "కె. నాగరాజకుమారి, పి. బాస్కర్",
            "genre": "హాస్యం",
            "moral": "తెలివైన మాటలు, హాస్యం తెలివితక్కువవారి నుంచి కూడా లాభాన్ని పొందవచ్చు.",
            "keywords": [
                "నవాబు",
                "కుర్రవాడు",
                "కవిత్వం",
                "డబ్బు",
                "తెలివితక్కువ"
            ],
            "characters": [
                "నవాబు (బుల్బుల్ ఖాన్)",
                "కుర్రవాడు",
                "కుర్రవాడి తల్లి",
                "రామశాస్త్రి",
                "రామశాస్త్రి భార్య"
            ],
            "locations": [
                "నగరం",
                "మర్రిచెట్టు",
                "దర్బారు"
            ],
            "content": "ఒక నవాబు ఒకనాడు తన పరివారంతో నగరం వెలవలకు షికారు బయలుదేరాడు. కొంత దూరం వెళ్ళేసరికి ఒక మర్రిచెట్టు మీద, ఆకులు కొస్తూ, ఒక కుర్రవాడు నవాబుకు కనిపించాడు.\nవెంటనే నవాబు ఆ కుర్రవాణ్ణి చెట్టు దిగి రమ్మని ఆజ్ఞాపించి, \"ఎవడ్రా నువు? ఆ చెట్టు ఆకులు ఎందుకు కొస్తున్నావు?\" అని అడిగాడు.\n\"మేం పేద బ్రాహ్మలం. భోజనానికి విస్తళ్లు లేవు. విస్తళ్లు కుట్టుకోవటాని కని ఈ ఆకులు కోస్తున్నా ను,\" అన్నాడు. కుర్రవాడు.\nబ్రాహ్మడైన ప్రతివాడూ కవిత్వం చెప్ప గలడని నవాబు నమ్మకం. అందుచేత ఆయన కుర్రవాడితో, \"నువు బ్రాహ్మణ పిల్లవాడివైతే నా మీద కవిత్వం చెప్ప, చూస్తాం,\" అన్నాడు.\nఆ కుర్రవాడికి వచ్చిన చదువే అంతంత మాత్రం, కవిత్వం మొదలే రాదు. కవిత్వం రాదంటే నవాబు చంపేస్తాడని అనుమానం వేసి, వాడు సాహసించి, \"అయ్యా, తమ పేరేమిటో చెప్పండి.\" అని అడిగాడు.\nతన పేరు బుల్ుల్బన్ అని నవాబు చెప్పాడు. కుర్రవాడు తడుపుకోకుండా, \"ఓ బుల్బుల్బాన్! నా బులబ్బులాఖాన్, మా బుల్ బుల్ ఖాన్, హా బుల్ బులాఖాన్\" అంటూ దండకం చదివాడు.\nప్రతి వదంలోనూ తన పేరు రావటం చూసి నవాబు పరమానందం చెంది, తన వెంట ఉన్న ఖాసింఖాన్ చేత ఆ కుర్ర వాడికి డబ్బు సంచి అప్పించి, తన దారిన తాను వెళ్ళాడు.\nకుర్రవాడు ఆ డబ్బుసంచి తీసుకుని ఇంటికి పోయి, జరిగిన దంతా తన తల్లికి చెప్పాడు. తన కొడుకు చెప్పిన కవిత్వానికి తల్లి విరగబడి నవ్వి, వాడు చేసిన ఘన కార్యం గురించి గొప్పగా చుట్టుపక్కల అందరికీ చెప్పింది.\nఏళ్ళ పొరుగునే రామశాస్త్రి అనే కవి పండితుడు ఉన్నాడు. ఆయనతో ఆయన భార్య, \"మీరు అంత కాలంగా కవిత్వం రాస్తున్నారు. ఏం లాభం? పక్కింటి అబ్బాయి నవాబు మీద కవిత్వం చెప్పి, బోలెడు డబ్బు తెచ్చుకున్నాడు,” అన్నది.\n\"అలా అయితే, నేను కూడా సవాబువారి దర్శనం చేసుకుని, ఆయన మీద మంచి కవిత్వం చెప్పి, డబ్బు తెస్తాను,\" అన్నాడు రామశాస్త్రి.\nమర్నాడు ఉదయమే ఆయన నవాబు గారి దర్బారుకు వెళ్లి, బయట ఉండే ద్వార పాలకులతో, తాను బ్రాహ్మణ్ణని, కవిత్వం చెప్పగలననీ, నవాబుగారి పైనశవిత్వం చెప్పటానికి వచ్చాననీ అన్నాడు. ఈ మాట నవాబు చెవిన పడగానే, రామశాస్త్రిని దర్బారులోకి ప్రవేశపెట్టమని హుకుం జారీ అయింది.\nరామశాస్త్రి నవాబుకు వంగి సలాం చేసి, నవాబు పేరు చివర వచ్చేటట్టుగా ఒక రమ్యమైన, రసవత్తరమైన సద్యం చదివాడు.\nనవాబుగారికి కవిత్వమంటే గౌరవం ఉన్నదే గానీ అందులో ప్రవేశం ఏమీ లేదు.",
            "book_page_end": 34
        },
        {
            "title": "నేర్పుగలతీర్పు",
            "book_page_start": 37,
            "pdf_page_start": 53,
            "pdf_page_end": 55,
            "author": "ఉదయశంకర్",
            "genre": "నీతి కథ",
            "moral": "ఇతరులకు అన్యాయం చేయాలని ఈర్ష్యతో ప్రయత్నిస్తే, చివరికి ఆ అవమానం వారికే జరుగుతుంది.",
            "keywords": [
                "ఈర్ష్య",
                "రామయ్య",
                "కామయ్య",
                "దూడ",
                "అబద్ధం"
            ],
            "characters": [
                "రామయ్య",
                "కామయ్య",
                "గ్రామాధికారి",
                "బేరగాడు (వైద్యం అడిగినవాడు)",
                "రామయ్య భార్య"
            ],
            "locations": [
                "గ్రామం",
                "పొలం",
                "కాలవ"
            ],
            "content": "ఒక ఉళ్ల రామయ్య, కామయ్య అని ఇద్దరు రైతు లుండేవారు. ఇద్దరూ స్నేహితులు. రామయ్య కొంచెం దయాగుణమూ, దాతృ త్వమూ కలవాడు: ఎవరు కష్టంలో ఉన్న తన శక్తికొద్ది అదుకునేవాడు. కామయ్య లోభి, చూస్తూ చూస్తూ ఒకరికి సాయం చెయ్యటం ఆయనకు సాధ్యమయేది కాదు. ఇరుగుపొరుగు వాళ్ళు కాస్త బాగుపడి, వచ్చగా కనబడితే ఓర్చలేకపోయే గుణం కూడా ఆయనలో ఉండేది.\nఇద్దరి పొలాలూ పక్క పక్కనే ఉండేవి. ఒకనాడు వారిద్దరూ పొలాల పక్కన గట్టు మీద కూర్చుని మాట్లాడుకుంటూ ఉండగా ఒక మనిషి వారి వద్దకు వచ్చి, \"అయ్యా, నలుగురు పిల్లలవాస్త్ర. నా భార్య జబ్బుతో తీసుకుంటున్నది. వైద్యం చేయించు కుంటాను. కాస్త సహాయం చెయ్యండి,\" అని దీనంగా అడిగాడు..\n\"నీబోటి వాళ్ళందరికి డబ్బిస్తూ పోతే మాది నీ గతే అవుతుంది. పద, పద,\" అని కామయ్య ఆ మనిషిని కసిరాడు.\nఆ మనిషి రామయ్య కేసి మరింత పీనంగా చూశాడు. రామయ్య తన జేబులో నుంచి వదిరూపాయలు తీసి ఇస్తూ, \"వెళ్లు, నాయనా. నీ భార్యకు వెంటనే వైద్యం చేయించుకో,\" అన్నాడు.\nరామయ్య అలా డబ్బిచ్చి ఆ మనిషిని పంపటం తనను అవమానపరచటమే సని కామయ్యకు తోచింది. అవకాశం దొరికితే రామయ్య మీద పగతీర్చుకుని, ఇంకా హెచ్చు అవమానం చెయ్యాలని కామయ్య నిశ్చయించుకున్నాడు.\nకొంత కాలం గడిచింది. ఒకనాడు రామయ్య తన పొలాల పక్కగా ప్రవహించే కాలవకు వెళ్ళేసరికి ఒక అవుదూడ కాలపలో కొట్టుకు వస్తూ ఉండటం కనబడింది.\nరామయ్య కాలవలోకి దిగి ఆ ఆవుదూడను ఒడ్డుకు తెచ్చి, తన చేతులలో ఎత్తుకుని ఇంటికి తీసుకుపోయాడు.\nతలవని తలంపుగా దొరికిన ఆ దూడను చూసి రామయ్యభార్య కూడా ఎంతో ముచ్చటపడి, దానికి కుడితి పెట్టింది.\n'ఇది జరిగిన మర్నాడే కామయ్య రామయ్య ఇంటికి వచ్చి, దూడను చూశాడు. కామయ్య దాన్ని గురించి ప్రస్తావించకుండానే తన ఇంటికి తిరిగి వెళ్ళిపోయి, \"రామయ్యకు ఆవులు లేవు గదా, దూడ ఎలా వచ్చింది? ఎక్కడో దొంగతనం చేసి ఉంటాడు. ఈ దొంగతనం గురించి గ్రామాధి కారితో ఫిర్యాదు చేసినట్టయితే ఇక రామయ్య చల్లో తలఎత్తుకు తిరగలేడు. పదిమందిలో చచ్చే అవమానం అవుతుంది,\" అని తనలో అనుకున్నాడు.\nకామయ్య ఆ సాయంకాలమే గ్రామాధి కారి వద్దకు వెళ్ళి, \"అయ్యా, నిన్న రాత్రి మా ఆవుదూడను ఎవరో ఎత్తుకు పోయారు. ఇవాళ రామయ్య ఇంటికి వెళితే అక్కడ ఒక దూడ కనిపించింది. అది మా దూడ లాగే ఉన్నది. రామయ్య మా దూడను దొంగిలించాడని నా అనుమానం. అతనికి ఆవులే లేవు,\" అన్నాడు.\nవెంటనే గ్రామాధికారి, దూడతో సహా రమ్మని రామయ్యకు కబురు పంపాడు. కబురందుతూనే రామయ్య దూడతో సహా వచ్చాడు. అక్కడ తన మిత్రుడైన కామయ్య ఉండటం చూసి రామయ్యకు ఆశ్చర్యం వేసింది.\n\"ఏమండీ రామయ్యగారూ, దూడను తోలుకొచ్చారా? సరే, మీకు ఆవులు ఉన్నాయా?\" అని గ్రామాధికారి అడిగాడు.\n\"లేవండి,\" అన్నాడు రామయ్య.\n\" ఆవులే లేవా? అయితే మరి మీ కీ దూడ ఎలా వచ్చింది?” అని గ్రామాధికారి అడిగాడు.\n\"కాలపలో కొట్టుకువస్తూ దైవికంగా నాకు దొరికింది. ఇంటికి తెచ్చి పెంచు కుంటున్నాను,\" అని రామయ్య జవాబు చెప్పాడు. కామయ్య అడ్డం తగిలి, \" ఎందుకు, రామయ్యా, గ్రామాధికారిగారి దగ్గిర కూడా అబద్ధాలాడతావూ? నువు నా దూడను కాజెయ్యలేదూ?\" అన్నాడు.\nగ్రామాధికారి కామయ్య ను కాస్త కాంతించమని హెచ్చరించి, \" రామయ్య గారూ, దూడ కాలవలో కొట్టుకొచ్చిందంటే ఎవరన్నా చూసిన వాళ్ళుంటే నమ్మవచ్చు గాని, లేకపోతే ఎవరు నమ్ముతారు చెప్పండి. కామయ్యగారు ఆవులు గలవాడు. ఆయన తన దూడ పోయిందంటున్నాడు. ఏం చెబుతారు?\" అన్నాడు.\n\"తమ ఇష్టం! నేను ఉన్న సంగతి చెప్పాను. ఇది నాకు కాలవలో దొరికినప్పుడు అక్కడ ఎవరూ లేరు. నేను సాక్ష్యం ఎక్కడి నుంచి తెచ్చేది?\" అన్నాడు రామయ్య.\nగ్రామాధికారి కొంచెం ఆలోచించి, \"కామయ్యగారూ, ఈ దూడ తల్లి అయిన ఆవును తీసుకు రండి,\" అన్నాడు.\nకామయ్య ఇంటికి వెళ్ళి తన ఆవులలో ఒకదాన్ని తోలుకు వచ్చాడు. గ్రామాధికారి దూడను ఆవు దగ్గిరికి వదిలాడు. దూడ ఆవు దగ్గిరికి పోయి పాలుతాగలేదు. ఆ ఆవు దూడ కేసి చూడనైనా చూడలేదు.\nగ్రామాధికారి కామయ్యకేసి తిరిగి, \" ఈ ఆవు ఈ దూడ తల్లికాదు. రామయ్య గారు చెప్పినదే నిజమని రుజువయింది. ఆయనను అవమానపరచాలని ఆయన మీద లేని నేరం ఆరోపణ చేసినందుకు నీ మీద జరిమానా వేస్తున్నాను,\" అన్నాడు.\nరామయ్య తన దూడను తీసుకుని ఇంటికి వెళ్ళిపోయాడు. కామయ్యకు ఊరివాళ్ళ మధ్య తీరని అవమానం జరిగింది.",
            "book_page_end": 39
        },
        {
            "title": "బీర్బల్ తెలివి",
            "book_page_start": 40,
            "pdf_page_start": 56,
            "pdf_page_end": 58,
            "author": "వై. గోపాలరావు",
            "genre": "హాస్యం",
            "moral": "తెలివైన మాటలు, హాస్యం, తెలివితేటలు సమస్యలను సులభంగా పరిష్కరిస్తాయి.",
            "keywords": [
                "అక్బరు",
                "బీర్బల్",
                "విశ్వాసం",
                "అల్లుడు",
                "హాస్యం"
            ],
            "characters": [
                "అక్బరు పాదుషా",
                "బీర్బల్",
                "బీర్బల్ అల్లుడు",
                "అబుల్ ఫజల్",
                "కుక్క"
            ],
            "locations": [
                "దర్బారు"
            ],
            "content": "ఒకసారి ఆక్బరుపాదుషా నిండు సభలో బీర్బల్తో, \"బీర్బల్, సృష్టిలో అత్యంత విశ్వాసం గల బంతువునూ, ఆత్యంత విశ్వాస హీనమైన జంతువునూ చూడాలని ఉన్నది. తెచ్చి నాకు చూపగలవా?\" అని అడిగాడు.\nతన ఇంటనే ఉండి. ఎంత చేసినా సంతృప్తి ఎరగని తన అల్లుడికి గుణపాఠం నేర్పాలని బీర్బల్ ఎదురు చూస్తున్నాడు. అందుచేత అతను మర్నాడు తన పెంపుడు కుక్కను వెంటబెట్టుకుని దర్బారుకు బయలుదేరుతూ, తన అల్లుణ్ణి కూడా రమ్మని ఆహ్వానించాడు.\nపాదుషా బీర్బలును చూసి, \"బీర్బల్, విశ్వాసం గల జంతువునూ, విశ్వాస హీనమైన జంతువునూ తెమ్మన్నాను, తెచ్చావా?\" అని అడిగాడు.\n\"తెచ్చాను, హుజూర్, ఇది నా కుక్క, దీనికి గల విశ్వాసం సృష్టిలో మరే ప్రాణికి లేదు. దీని పొట్ట కింత తిండి వేస్తాను. అది నన్ను చూడగానే తోకాడించి, సంతోషం ప్రకటిస్తుంది. ఎంత తిట్టినా, కొట్టినా కూడా దానికి సా మీద గల విశ్వాసం తగ్గదు.\" అన్నాడు బీర్బల్.\n\"బాగానే ఉంది. మరి విశ్వాసహీనమైన జంతువేది?\" అని పాదుషా ఆడిగాడు.\n\"అడుగో, నా అల్లుడు! ఇతనే విశ్వాస హీనమైన జంతువు. ఎంత పెట్టినా అతనికి తృప్తి లేదు, సంతోషం లేదు. అంకా తెమ్మంటాడు.\" అన్నాడు బీర్బల్.\n\"అలాగా? అయితే ఇప్పుడే అతని తల తీయిస్తాను. నా రాజ్యంలో విశ్వాసహీను లుండరాదు,\" అన్నాడు అక్బరు, బీర్బలును పరీక్షించటానికి.\n\"కొందపడకండి, హుజూర్, మనమంతా అల్లుళ్ళమే. ఆవిశ్వాస గుణం అందరు అల్లుళ్ళకూ ఉండేదే!\" అన్నాడు బీర్బల్.\nఅక్బరు ఆతని మాటకు చాలా సంతోషించాడు.\nఒక్కొక్కసారి బీర్బల్ హాస్యధోరణి మితి మిరిపోయేది. ఒకరోజు అతను పాదుషాను, \"హుజూర్, రోజూ సూర్యుడు పడమట ఎందుకు దాక్కుంటాడు?\" అని అడిగాడు.\n\"అటువంటి ప్రశ్నలు ఎవడైనా మూర్ఖుణ్ణి అడుగు,\" అన్నాడు అక్బరు.\n\"అందుకే గదా తమరిని అడిగాను?\" అన్నాడు బీర్బల్.\nఅక్బరు ఆ మాటకు ఆగ్రహించక, నవ్వి ఊరుకున్నాడు.\nఒకనాడు అక్బర్ తన సభికులను, \"ఇరవైఏడులో తొమ్మిది తీసేస్తే ఏం మిగులుతుంది?\" అని అడిగాడు.\nఅందరూ ఒక్కసారిగా, \"వద్దెనిమిది.\" అని బడిపిల్లల లాగా జవాబిచ్చారు.\nఅక్బరు బీర్బల్ కేసి చూశాడు.\n\"ఇరవైఏడులో తొమ్మిది తీసేస్తే ఇంకేం మిగులుతుంది, హుజూర్ ? ఏమీ మిగలదు.\" అన్నాడు బీర్బల్.\n\" ఏమి మిగలదని ఎలా చెప్పగలవు?\" అని అక్బరు బీర్బలును అడిగాడు.\n'V' సంవత్సరానికి ఇరవైఏడు కార్తెలు. అందులో పర్షాకాలానికి చెందిన తొమ్మిది కార్తెలూ తీసేస్తే, మిగిలినవి ఉండేం, లేకేం?\" అన్నాడు బీర్బల్. అక్బరు ఆతనికి మంచి బహుమానం ఇచ్చాడు.\nమరోనాడు దర్బారులో, అక్బరు మంత్రు లలో ఒకడైన అబుల్ ఫజల్ బీర్బల్ , \"బీర్బల్, పాదుషావారు నిన్ను రాజ్యంలోని కుక్కలన్నిటికీ అధికారిగా వేద్దామనుకుంటు న్నారు.\" అన్నాడు.\n\"భేష్, అప్పుడు నేను నీ మీద అధి కారం చలాయించ గలుగుతాను.\" అన్నాడు బీర్బల్. ఈ మాటకు అక్బరు విరగబడి నవ్వసాగాడు. అటుతరవాత అబుల్ఫజల్ బీర్బల్ జోరి కెన్నడూ పోలేదు.\nఏ బుద్ధిన ఉండో పాదుషా బీర్బలు ఒక జాగిరిస్తానని మాట ఇచ్చాడు. కాని ఆ మాట నిలబెట్టుకోలేదు. బీర్బల్ మాట జ్ఞావకం చేసినప్పుడల్లా పాదుషా భుజాలు ఎగరేసేవాడు.\nఒకసారి అక్బరు, \"బీర్బల్, ఒంటెమెడ అన్ని మెలికలు తిరిగివుండటానికి కారణం ఏమై ఉంటుంది?\" అని ఆడిగాడు.\n\"ఏముంది, హుజూర్? అది ఎవరికో జాగిరిస్తానని మాట ఇచ్చి, ఆసంగతి జ్ఞాపకం చేసినప్పుడల్లా భుజాలు ఎగరేసి వుంటుంది.\" అన్నాడు బీర్బల్. వెంటనే బీర్బలుకు జాగీరు ముట్టింది.\nఒకసారి బీర్బల్ దూరపు బంధు వేకడు దారుణమైన నేరం చేశాడు. పాదుషా అత్యర్థి విచారణ చేసి అతనికి మరణదండన విధిం చాడు. ఆ రోజు బీర్బల్ సభకు హాజరు కాలేదు. కాని నిందితుడికి మరణశిక్ష విధించే చోటికి ఆకరు వెళ్ళినప్పుడు బీర్బల్ కూడా అ ప్రదేశానికి వెళ్ళి పాదుషాకు వంగి సలాం చేస్తూ, \"హుజూర్, ఒక్క చిన్న విన్నపం,\" అని జంకుతూ అన్నాడు.\n\"బీర్బల్, నువ్వేమి అడగబోతున్నావో నాకు తెలుసు. నేను నీ కోరిక నిరాకరించ బోతున్నాను. అయినా నువు కోరేదేమిటో చెప్పు.\" అన్నాడు అక్బరు.\n\"హుజూర్, ఈ నేరస్థుణ్ణి దయదలిచి విడిచిపుచ్చకండి. అదే నా విజ్ఞావన.\" అన్నాడు బీర్బల్.\nబీర్బల్ యుక్తికి ఆశ్చర్యపడి పాదుషా నేరస్థుణ్ణి విడిచిపెట్టమని తన భటులకు అజ్ఞ ఇచ్చాడు.",
            "book_page_end": 42
        },
        {
            "title": "ముగ్గురుఘనులు",
            "book_page_start": 43,
            "pdf_page_start": 59,
            "pdf_page_end": 61,
            "author": "వై. గోవర్ధన్",
            "genre": "హాస్యం",
            "moral": "అహంకారం, అతి గర్వం ఎల్లప్పుడూ అవమానానికి గురిచేస్తాయి.",
            "keywords": [
                "గర్వం",
                "ధనవంతుడు",
                "బలశాలి",
                "పశుసంపద",
                "శంకరయ్యగారు"
            ],
            "characters": [
                "నారాయణ (ధనవంతుడు)",
                "వెంకటస్వామి (రైతు)",
                "మల్లయ్య (బలశాలి)",
                "శంకరయ్యగారు (కొత్తవాడు)",
                "కాపలావాడు"
            ],
            "locations": [
                "గ్రామం",
                "సత్రం",
                "భద్రాచలం",
                "శంకరయ్యగారి ఇల్లు"
            ],
            "content": "ఒక గ్రామంలో ఒక ధనవంతు దుండే వాడు. అతని పేరు నారాయణ. ఆ చుట్టు పట్ల గ్రామాలలో నారాయణను మించిన స్థితిపరుడు మరెవడూ లేడు. అందుగురించి నారాయలు చాలా గర్వపడేవాడు. తాను గొప్ప షావుకారు సన్న సంగతి నారాయణ మరిచిపోదామన్నా ఇతరులు మరిచిపోనిచ్చే వాళ్ళు కారు.\nఆ పక్క గ్రామంలోనే వెంకటస్వామి అని ఒక రైతు ఉండేవాడు. అతనికి వందకు పైగా పశువులుండేవి. అతని కున్న పకు సంపద ఆ చుట్టుపక్కల మరొకడికి లేదు. అందుగురించి కూడా వెంకటస్వామికి చాలా గర్వం ఉండేది.\nఈ రెండు గ్రామాలకూ దగ్గిరలోనే మల్లయ్య అనే మహా బలశాలి ఒకడుండే వాడు, అతన్ని మించిన బలశాలి కూడా ఆ చుట్టుపక్కల ఎవడూ లేడు. కాస్త పేరు పడిన పహిల్వాను ఎవరు ఆ ప్రాంతాలకు వచ్చినా, మల్లయ్య అతణ్ణ వెతుక్కుంటూ వెళ్ళి, గోదాలోకి దింపి, కుస్తీ పట్టి, ఓడించి మరీ పచ్చేవాడు. తన వంటి బలశాలి మరిలేడన్న గర్వం మల్లయ్యకూ ఉండేది.\nఒక ఏడు శ్రీరామనవమికి భద్రాచలం వెళ్ళాలని ఈ ముగ్గురు ఘనులూ ఒకేసారి బయలుదేరారు. వారు కొన్ని రోజులు ప్రయాణించి ఒక రోజు సాయంకాలం ఒక సత్రానికి చేరారు. ఆ రోజే ఆదే సత్రానికి మరొక ఆయన కూడా వచ్చాడు.\nఆయన ఈ ముగ్గురిని చూసి, \"మీరెవరు? ఎక్కడి నుంచి వస్తున్నారు?\" అని ప్రశ్నలు వేశాడు. వెంటనే నారాయణు, \"మీరు నన్నెర గక పోయినా నా పేరు వినే ఉండవచ్చు. నన్ను నారాయణ అని పిలుస్తారు. మా చుట్టు పక్కల నా అంత స్థితిపరుడు మరొకడు లేదు,\" అన్నాడు.\nఅదేవిధంగా, తన కున్న పశు సంపద మరెవరికీ లేదని వెంకటస్వామీ, తన చేతిలో ఓడిపాని పహిల్వాను ప్రపంచంలోనే లేడని మల్లయ్యా తమను గురించి కొత్త వాడికి పరిచయం చేసుకుని, తాము భద్రాచలానికి ప్రయాణమైపోతున్నట్టు చెప్పారు.\n\"చాలా సంతోషం, భద్రాచలానికి దారి మా ఊరి మీదుగానే పోతుంది. మా ఊరు వచ్చినప్పుడు నా ఆతిథ్యం స్వీకరించి మరీ వెళ్ళాలి!\" అన్నాడు కొత్తవాడు.\nమన ముగ్గురు ఘనులూ ఆయన ఊరూ, పేరూ కూడా అడగకుండానే, \"ఓ, దానికేం భాగ్యం?” అన్నారు దర్పంగా.\nవాళ్ళు ఆ రాత్రి సత్రంలో గడిపి మర్నాడు ప్రయాణమయే సమయానికి కొత్తవాడు ఎక్కడా కనిపించలేదు.\nవాళ్ళు తమ దారిన వెళుతూండగా ఝాముపొద్దెక్కేసరికి దారికి ఒక పక్కన విశాలమైన పచ్చిక బయలూ, అందులో వేలకొద్ది పశువులూ కనిపించాయి. ఆ పచ్చిక బయలుకు కంచె కూడా ఉన్నది. ఆ కంచె నిడివి కనుచూపు మేరదాకా ఉన్నది.\nవెంకటస్వామి పశువులను చూసి ఉబ్బి పోయి, \"ఈ మైదానానికి కంచె ఎందుకు కట్టారో? ఇక్కడ ఎన్ని గ్రామాల పశువు లున్నాయో చూశారా?\" అని తన అను చరులతో అన్నాడు.\nఇంతలో వాళ్ళకు ఎదురుగా ఒక మనిషి వచ్చాడు. వెంకటస్వామి ఆ మనిషిని, \"ఈ కనిపించే పశువులు ఎన్ని గ్రామాలవి?\" అని అడిగాడు.\n\"ఎన్ని గ్రామాలవేనా? అవన్నీ శంక రయ్యగారివే. ఈ ఆవరణ అంతా వారిదే!\" అన్నాడు వాడు. మాట విని వెంకట స్వామి తెల్లబోయాడు.\n\"ఈ శంకరయ్యగారనే ఆయన ఉండే చెక్కడ?\" అని నారాయణ, ఆ మనిషిని అడిగాడు.\n\" అచుగో, ఆ కనిపించే చెట్లు శంక రయ్యగారి అంటే ఆవరణలోవే.\" అన్నాడు ఆ మనిషి. ముగ్గురూ ముందుకు సాగారు.\nపశువులుండే ఆవరణు దాటి కొద్దిదూరం వెళ్ళగానే ఒక విత్తయిన ప్రహరీ గోడా, దాని కొక ద్వారమూ కాసవచ్చాయి. ద్వారం వద్ద ఒక బలమైన మనిషి కావలా ఉన్నాడు. \"ఇది ఎవరి ఇల్లు?\" అని మల్లయ్య కాపలావాణ్ణి అడిగాడు.\n\" శంకరయ్యగారిది.\" అన్నాడు వాడు.\nఆ మాట వినగానే మల్లయ్య లోపలికి దారితీశాడు.\n\"ఎక్కడికి పోతున్నావు? అగు!\" అని కాపలావాడు గద్దిస్తూ మల్లయ్య భుజం మీద చెయ్యి వేసి నిలిచాడు.\nమల్లయ్యకు మండిపోయింది. వాడి చెయ్యి విదిలించబోయాడు. కాని సాధ్యం కాలేదు, మల్లయ్య తన రెండు చేతులూ ఉపయోగించి, తన భుజంమీది నుంచి వాడి చెయ్యి తొలగించటానికి ప్రయత్నిం చాడు. కాని అతని వల్ల కాలేదు. మల్లయ్యకు చెమటలు పట్టసాగాయి.\nఇంతలో గుర్రం ఎక్కి, సత్రంలో కని పించిన మనిషే వచ్చాడు.\n\"వచ్చారా? లోపలికి దయచెయ్యండి. నేను మీకన్న ముందే చేరుతాననుకున్నాను గాని, అనుకోకుండా ఆలస్యం అయింది. ఇదే మా యిల్లు,\" అన్నాడు అతను.\nముగ్గురూ వణుకుతున్న గుండెలతో లోపల అడుగుపెట్టారు. ఇల్లు ఇంద్రభవనం లాగున్నది. ఎక్కడ చూసినా దంతపు కుర్చీలూ, బంగారు, వెండి వస్తువులూ కని పెంచాయి, ముగ్గురూ శంకరయ్య బంగారు కంచాలలో పెట్టిన భోజనం తిని, వినయంగా ఆయనకు వీడ్కోలు చెప్ప. తమ దారిస తాము సాగిపోయారు.\nఆటుతరవాత వాళ్ళు ఎన్నడూ ఎవరి తోనూ తమ గొప్పలు చెప్పుకోలేదు.",
            "book_page_end": 45
        },
        {
            "title": "ప్రయత్నం - అదృష్టం",
            "book_page_start": 46,
            "pdf_page_start": 62,
            "pdf_page_end": 64,
            "author": "కె. వసుధ",
            "genre": "నీతి కథ",
            "moral": "అదృష్టం ఉన్నప్పటికీ, మనిషి ప్రయత్నం చేయకుండా ఫలితం దక్కదు. ప్రయత్నమే ప్రాథమికం.",
            "keywords": [
                "ప్రయత్నం",
                "అదృష్టం",
                "అన్నదమ్ములు",
                "కాలికాదేవి",
                "రత్నాలు"
            ],
            "characters": [
                "అన్న",
                "తమ్ముడు",
                "రాజు",
                "మంత్రి"
            ],
            "locations": [
                "గ్రామం",
                "కాళికాదేవి గుడి"
            ],
            "content": "ఒక గ్రామంలో ఇద్దరు అన్నదమ్ము లుండే వారు, వాళ్ళ ఇంటి పెరడులోనే కూరలు పండించి, వాటిని అమ్మి, అన్న తనను తాను పోషించుకుంటూ తన తమ్ముణ్ణి కూడా పోపిస్తూ వచ్చాడు. తమ్ముడు అన్నకు ఏ మాత్రమూ కృతజ్ఞత చూపకపోగా, ఏ పనిలోనూ ఏ మాత్రమూ సహాయ పడేవాడు కాదు.\nఇలా కొంతకాలం గడిచాక, ఒకనాడు అన్న, \"తమ్ముడూ, నువు చెయ్యీ, కాలూ కదల్చకుండా కూర్చుంటే నేను నిన్ను ఎంత కాలమని పోషించేది ? నీ బరువు మోసు కునేటందుకు నువు కూడా ప్రయత్నం చెయ్యి,\" అన్నాడు.\nతమ్ముడు అన్న చెప్పేది పట్టించుకోక, \"అదృష్టం కలిసి రావాలి గాని, ప్రయత్నం వల్ల ఏమవుతుంది? నాకు మనుష్య యత్నంలో ఆవగింజంత నమ్మకం కూడా లేదు. నేను ఎలాటి ప్రయత్నమూ చెయ్యను,” అన్నాడు.\nఈ మాటకు అన్నకు చాలా కోపం వచ్చింది. అన్నదమ్ము లిద్దరూ వాదించుకున్నారు. అన్న మానవయత్నం లేందీ ఏదీ సాధ్యం కాదన్నాడు. అదృష్టం కలిసి వచ్చి నప్పుతు ఏ ప్రయత్నమూ అవసరం లేదన్నాడు తమ్ముడు.\nఎంతకూ వాదన తేలక అన్నదమ్ము లిద్దరూ రాజుగారి దగ్గిరికి వెళ్ళి, తీర్పు చెప్పమన్నారు.\nరాజుగారు ఇద్దరి వాదనా విని, \"ఎవరు చెప్పేది నిజమో నేనూ తేల్చలేకుండా ఉన్నాను. మంత్రి, నువే వీరికి తీర్పు చెప్పు,\" అన్నాడు మంత్రి.\n\" ఈ రాత్రి నాకు గడువిచ్చినట్టయితే, రేపు ఉదయం, వీరిద్దరి వాదాలలో ఏది సరి అయినది చెప్పగలను,\" అన్నాడు మంత్రి.\nఆ రాత్రికి మంత్రి అన్న దమ్ము లిద్దరినీ కాళికాదేవి గుడిలో ఖైదు చేయించాడు. ఆలయం లోపల కన్ను పాడుచుకున్నా కానరాని అంధకారం. అన్నదమ్ము లిద్దరూ చెరొకమూలా విచారిస్తూ కూర్చున్నారు.\nకొంత రాత్రి గడిచాక ఇద్దరికీ ఆకలి దహించుకు పోనారంభించింది. అదృష్టాన్ని మాత్రమే నమ్ముకున్న తమ్ముడు ఆకలిని సహించి కూర్చున్న చోటనే ఉండి పోయాడు. కాని ప్రయత్నంలో నమ్మకం గల అన్న, బయటికి పోయే మార్గం ఏమైనా దొరుకుతుందేమోనని, చీకటిలో కారాడుతూ ఆలయం అంతా తిరగసాగాడు..\nకొంత సేపు కారాడినాక అతని చేతికి ఒక గిన్నె తగిలింది. దాని నుంచి పాయసం వాసన వస్తున్నది. అతను దాన్ని రుచి చూసి, కాళికి పెట్టిన నైవేద్యం అయి ఉంటుందనుకుని, నిశ్చింతగా దాన్ని ఆరగించసాగాడు. అందులో మధ్య మధ్య రాళ్ళలాటివి వస్తే, వాటిని తన తమ్ముడి కేసి గిరవాటు వేశాడు.\nపాయనం అయిపోయింది. అన్న ఆకలి బాధ ఉపశమించింది. చేతులు కట్టుకు. కూర్చుని, ఏ ప్రయత్నమూ చేయనందుకు తన తమ్ముడికి ఆకలిబాధ ద్వారా తగిన శాన్తి అయిందనుకుని అన్న సంతోషించాడు.\nఈ దెబ్బతో మాసవయత్నం విలవ తమ్ము 46 తెలిసివస్తుందని అతను అనుకున్నాడు. మర్నాడు తెల్లవారగానే మంత్రి పంపిన భటులు వచ్చి, అన్నదమ్ములను కాళికా దేవిగుడి నుంచి చెర విడిపించి, రాజసభకు తీసుకు పోయారు.\nమంత్రి వారిని చూసి, \"పాసం, రాత్రంతా ఖైదులో వున్నారు. కాలం ఎలా గడిచింది?\" అని అడిగాడు.\n\"దేనికైనా మానవయత్నం అవసర మని రాత్రి నిరూపించాను, చీకట్లో తడువు కుంటూ వెళ్ళి, నేను పాయసం తిని, ఆకలి తీర్చుకుని, హాయిగా నిద్రపోయాను.\" అన్నాడు అన్న.\nమంత్రి తమ్ముడి కేసి తిరిగి, \"నువేం చేశావు?\" అని అడిగాడు.\n\" నేను ఏమీ చెయ్యలేదు. ఒక మూల కూర్చున్నాను. కొంతసేపు అయాక మా అన్న నా మీదికి ఏవో రాళ్ళు విసిరాడు. వాటన్ని టినీ బాగ్రత్తగా సాగుచేసి దాచుకున్నాను.\" అన్నాడు తమ్ముడు.\n\"ఆ రాళ్ళు ఇప్పుడు నీ దగ్గిర ఉన్నాయా? ఏది చూపించు,\" అని మంత్రి అన్నాడు.\nతమ్ముడు తన బట్ట కొంగున కట్టి, బొడ్డులో దోపుకున్న మూట విప్పి చూపం చాడు. ఆ రాళ్ళన్నీ ఎంతో నిలవగల రత్నాలు!\n\" చూశారా, మహారాజా? నీ రిద్దరి వాదమూ పరిష్కరించేటందుకు నే నీ పరీక్ష పెట్టాను. అన్న ప్రయత్నానికి దక్కిన ఫలి తంతో పోలిస్తే తమ్ముడికి అదృష్టం ఎంత హెచ్చు ఫలితం అచ్చిందో చూడండి.\nఅదృష్టం లేకపోబట్టే, అన్న తనకు దొరికిన రత్నాలను రాళ్ళనుకుని తన తమ్ముడి మీద గిరవాటు వేశాడు,\" అన్నాడు మంత్రి.\nఆ రత్నాలను తమ్ముడే ఉంచుకునే టందుకు రాజు అనుమతించాడు. తరవాత అన్నదమ్ములు తమ యింటికి వెళ్లిపోయారు.",
            "book_page_end": 48
        },
        {
            "title": "కృష్ణావతారం (19. నరకుడి విజృంభణ)",
            "book_page_start": 49,
            "pdf_page_start": 65,
            "pdf_page_end": 72,
            "author": "చందమామ బృందం",
            "genre": "పౌరాణికం",
            "moral": "రాక్షసత్వం, దౌర్జన్యం చివరికి నాశనమవుతాయి.",
            "keywords": [
                "కృష్ణావతారం",
                "నరకుడు",
                "బలరాముడు",
                "సాంబుడు",
                "జూదం"
            ],
            "characters": [
                "కృష్ణుడు",
                "బలరాముడు",
                "రుక్మి",
                "సాంబుడు",
                "నరకుడు",
                "ఊర్వశి",
                "ఋషులు",
                "ఇంద్రుడు"
            ],
            "locations": [
                "ద్వారక",
                "హస్తినాపురం",
                "ప్రాగ్జ్యోతిషపురం",
                "అమరావతి"
            ],
            "content": "తన దక్షిణాది మిత్రులు చెప్పిన సలహా తలకెక్కి రుక్మి, చక్కగా అలంకరించి ఉన్న సభాభవనంలో జూదం ఆడటానికి ఒక బంగారు వలకా, పావులూ, పాచికలూ ఏర్పాటు చేయించి, సరదాగా జూదం ఆడదాం రమ్మని బలరాముడికి కబురు పంపాడు. ద్యూతప్రియుడైన బలరాముడు వెంటనే ఉత్సాహంతో వచ్చాడు.\nబలరాముడితో చుక్క ఆడితేనే బాగుంటుందని దాక్షిణాత్యులు అన్నారు. పందెం కాయటానికి ముత్యాలూ, మణులూ, బంగా రమూ కుప్పలు పోశారు. జూదం ఆరంభ మయింది. పదివేల బంగారు మాడలు పందెంకాచి బలరాముడు ఓడిపోయాడు. మళ్ళీ అంతే వందెంకాచి మళ్ళీ ఓడాడు. అదే విధంగా ప్రతిసారీ బలరాముడే ఓడుతూ వచ్చాడు.\nచిట్టచివరకు బలరాముడు కోటి బంగారు మాడలు పందెంకాచి గెలిచాడు. కాని రుక్మి గెలుపు తనదేనని గట్టిగా కేకపెట్టాడు. \"బలరాముడికి పందెం వెయ్యటమే చేత కాదు. నేను కోటి బంగారం గెలుచుకున్నాను, చూసుకోండి.” అన్నాడతను\nఅతని మిత్రుడైన కళింగరాజు, \"నిజమే! అంతే!\" అంటూ పళ్ళన్నీ బయటపెట్టి నవ్వాడు. బలరాముడికి కోపం వచ్చింది. కాని అతను తనను తాను నిగ్రహించుకుని, అక్కడ చేరినవాళ్ళతో, పందెం నేను గెలిస్తే, ఇతను తాను గెలిచానంటాడేమిటి? మీరు నిజం చెప్పండి.\" అన్నాడు.\nఅందరూ తలలు వంచుకున్నారు. ఒక్కడూ జవాబు చెప్పలేదు.\nరుక్మి బలరాముడితో, \" నేను గెలిచాననటానికి సందేహమేమీ లేదే! ఎందుకిలా కక్కుర్తిపడి అబద్ధాలాడుతున్నావు?\" అన్నాడు. అంత పచ్చి అబద్ధానికి ఏమి సమాధానం చెప్పాలో బలరాముడికి అర్థం కాలేదు. అంతలో ఆకాశవాణి, \"బల రాముడి మాటే నిజం. రుక్మి అబద్ద మాడాడు. మీరంతా మొద్దులల్లే చూస్తూ ఊరుకుంటారేం?\" అని వలికింది.\nఅప్పటికీ ఎవరూ మాట్లాడలేదు. ఐల రాముడు ఒక నిగ్రహించుకోలేక ఆవేశంతో రుక్మిని ఒక్క గుద్దుతో హతమార్చి, జూదపు పలక తీసుకుని కాళింగుడి తల పగిలేటట్టు కొట్టాడు. మిగిలిన రాజులు తన పైకి వస్తే, కత్తి దూసి ఊచకోత కోశాడు. ఇలా కొందరు చావగా, మిగిలినవాళ్ళు బెదిరి పారిపోయారు.\nబలరాము డిలా భీభత్సం చేసి, తన బసకు వెళ్ళి, కృష్ణుడితో జరిగిన సంగతి చెప్పాడు. కృష్ణుడు జరిగినదాన్ని గురించి ఆక్షేపించలేదు, హర్షించనూలేదు. కాని మిగిలిన యాదవులు బలరాముణ్ణి లెగ మెచ్చుకుని, అతనికి చాలా తృప్తి కలి గించారు.\nఆ తరవాత అందరూ పధూపరులను వెంటబెట్టుకుని ద్వారకకు తిరిగి వచ్చేశారు.\nబలరాముడు సాటిలేని బల పరాక్ర మాలూ, శక్తి సామర్థ్యాలూ కలవాడు. వది వేళ ఏనుగుల బలం కలవాడని ఖ్యాతి పొందిన భీముడు బలరాముడి వద్దనే శిక్షణ పొందాడు. ఇద్దరికి యుద్ధం జరిగే పక్షంలో భీముడు గెలుస్తాడన్న నమ్మకం కూడా ఉండేది కాదు.\nఒకసారి కృష్ణుడి కొడుకైన సాంబుడు, దుర్యోధనుడి కుమార్తె అయిన లక్షణను మోహించి, ఆమెను తీసుకుని పారిపో సాగాడు. అప్పుడు కౌరవులు సాంబుణ్ణి తరిమి పట్టుకుని, హస్తినాపురానికి తెచ్చి, చెరలో ఉంచారు. ఆది తెలిసి బలరాముడు ఉగ్రుడై హస్తినాపురానికి వచ్చి సాంబ్యు విడిచిపుచ్చమని మర్యాదగా అడిగాడు. అందుకు కౌరవులు ఒప్పుకోలేదు.\nఅప్పుడు బలరాముడు హస్తినాపురాన్ని జనంతోనూ, ఇళ్ళలోనూ సహా గంగలోకి తోస్తానని ప్రతిజ్ఞచేసి, ప్రాకారం కింద తన నాగలి వేసి ఎత్త నారంభించాడు.\nదుర్యోధనుడు మొదలైన వాళ్ళంతా బెదిరిపోయి, సాంబుళ్ల తెచ్చి బలరాముడికి అప్పగించి, కాంతింపజేశారు. అప్పుడే దుర్యోధనుడు బలరాముడికి తాను శిష్య డుగా ఉంటానని చెప్పి, గురుపూజ చేశాడు. బలరాముడి మూలాన హస్తినాపురం శాశ్వ తంగా ఒక పక్క పైకి లేచి, రెండోవైపు ఏటవాలుగా ఉండిపోయింది. దుర్యోధనుడు బలరాముడి శిష్యడుగా గదాయుద్ధంలో సాటిలేని కీర్తి సంపాదించాడు.\nఇది ఇలా ఉండగా రాక్షస ప్రపంచంలో నరకు డనేవాడు ప్రచండుడుగా పైకి వచ్చాడు. అతని రాజధాని ప్రాగ్జ్యోతిష పురం, అతను భూదేవి కొడుకు. బ్రహ్మచేత వరాలు పొందినవాడు. ఏ దేవతలకూ ఓడే వాడు కాడు. అన్ని లోకాలనూ తన బల పరాక్రమాలతో ఆడలగొట్టసాగాడు.\nనరకుడు ముందుగానే ఇంద్రుడి నగరా నికి తన రాక్షస సేనతో సహా వెళ్ళి, నగర ద్వారాలను తన పిడికిలి పోట్లతో పగలగొట్టి, సింహనాదం చేసి, యుద్ధానికి రమ్మని ఆంద్రుణ్ణి పిలిచాడు. అంద్రుడు వచ్చాడు. వజ్రాయుధం చేతబట్టి, ఐరావతాన్ని ఎక్కి వచ్చిన ఇంద్రుణ్ణి ఏమాత్రమూ లక్ష్యపెట్టక నరకుడు అతనితో యుద్ధానికి తలపడ్డాడు..\nఇంద్రుడికి తోడుగా యమ, వరుణ, కుబే రులు తమ సైన్యాలను తెచ్చి, యుద్ధంలో పాల్గొన్నారు.\nసరకుడికి కూడా ముగ్గురు రాక్షస నాయకులు, హయగ్రీవుడూ, నిశుంభుడూ, మురుడూ అనేవాళ్ళు, తోడుగా ఉన్నారు. వారిలో హయగ్రీవుడితో వరుణుడు యుద్ధం చేసి, తల పగరి, నెత్తురు కక్కుకూ, మూర్ఛపోయి, స్పృహ తెలియగానే పారి పోయాడు. వరుణడితోనే అతని సేన కూడా పోయింది. అలాగే నికుంభుడి చేతిలో యముడూ, మురాసురుడి చేతిలో కుబేరుడూ చావు దెబ్బలు తిని, సైన్యాలతో సహా పారి పోయారు. చివరకు నరకుడి దెబ్బకు తట్టుకోలేక ఇంద్రుడు కూడా పారి పోయాడు. సరకుడు అమరావతీ నగరం ప్రవేశించి, తన విజయాన్ని దేవలోక మంతటా చాటింపు చేయించాడు.\nతరవాత నరకుడు ఇంద్రుడి సింహాసనం అధిష్ఠించి, ఊర్వశిని పిలిపించి, \"దిక్పాలకు లందరినీ ఓడించాను. సమస్త దేవతలకూ ఇక నేనే రాజును, అందుచేత ఇక నుంచీ నన్ను నువు సుఖపెట్టు,\" అన్నాడు.\nదానికి ఊర్వశి, \"అలాగా? అయితే మునులందరూ యజ్ఞాలలో నిన్నే పూజించి నట్టయితే నేను విధిగా నీకు ఉంపుడుగత్తెగా ఉంటాను,\" అన్నది. నరకుడు సరేనన్నాడు. అతను అమరావతిని కొల్లగొట్టి, నుమేరు పర్వతంలోని రత్నరాసులన్నీ తవ్వించి, ఎనిమిదివేల దేవకన్యలను చెరపట్టి, విశ్వ కర్మ కూతురిని కూడా తీసుకుని, రత్నాలు పొదిగిన అదితి కుండలాలు సంగ్రహించి, తన నగరానికి తిరిగి వచ్చాడు.\nనరకుడి ఆజ్ఞపొంది అతని అనుచరు లైన రాక్షసులు పధ్నాలుగు లోకాలలోనూ, ఎక్కడ ఏ విలువగల వస్తువున్నా దాన్ని తెచ్చి అతనికి ఇస్తూ వచ్చారు. వాళ్ళు పోయిన చోటనల్లా పీడన కరిగిస్తూ, అప్సర స్త్రీల సందరినీ తెచ్చారు, పదహారువేల ఒక వంద గంధర్వ కన్యకలనూ, అనేక లక్షల యక్ష స్త్రీలనూ, అసంఖ్యాకులైన కిన్నర, సిద్ధ, సాధ్య, విద్యాధర స్త్రీలనూ చెర పట్టి తెచ్చారు.\nప్రాగ్జ్యోతిషనగరాన్ని నాలుగు పక్కలా నలుగురు మహాయోధులు మురుడూ, హయగ్రీవుడూ, నిశుంభుడూ, పంచ జనుడూ రక్షించేవారు. మురాసురుడికి వేల సంఖ్యలో కొడుకులుండేవారు. వాళ్ళ మూలాన నరకుడి నగరం ఎలాటి వారికి చొరరానిదిగా ఉండేది.\nనరకుడికి భూలోకమంతా వశపరచుకో వాలనిపించింది. అతను అంతటా తిరుగుతూ యజ్ఞాలు ధ్వంసం చేశాడు, బ్రాహ్మణులను చంపాడు, మునులను హింసించాడు, రాజు లందరినీ రకరకాలుగా పీడించాడు. ధర్మ నాశనాన్నే తన ఆశయంగా పెట్టుకున్నాడు.\nఒకసారి సరకుడు బదరివనానికి వెళ్ళే సరికి అక్కడ అనేకమంది ఋషులు యజ్ఞ కార్యంలో ముణిగి ఉన్నారు. అప్పుడు నరకుడికి ఊర్వశి అన్న మాట జ్ఞాపకం వచ్చింది. అతను వాళ్ళను, \"ఎవరిని తల పెట్టి ఈ యజ్ఞం చేస్తున్నారు?\" అని అడిగాడు.\n\"వేదాలు చెప్పిన విధంగా అంద్రుణ్ణి గురించి యజ్ఞం చేస్తున్నాం,\" అని వాళ్ళు జవాబు చెప్పారు.\nఈ మాటకు నరకుడు అలిగి, \"మీ ఆంద్రుణ్ణి వరుణ యమ కుబేర సహితంగా నేను యుద్ధంలో ఓడించాను. అతని రాజ్య మంతా గెలుచుకున్నాను. విశ్వాని కంతకూ నేనే ఏలికను. అందుచేత నన్నే కొలపండి. నాకే మొక్కండి, నన్ను సంతృప్తిపరచి నట్టయితే నేను మీ కోరికలు తీర్చు తాను,\" అన్నాడు.\nదానికా ఋషులు, \"ఈ మాట ఎంత మాత్రమూ సబబుగాలేదు. లోకాలను పాలించవలసినవాడు అంద్రుడు. నువు దుష్ట రాక్షసుడివి. నిన్ను మే మెలా కొలుస్తాం?\" అన్నారు.\nనరకు మాటకు మండిపడి తన బంట్లతో, \" ఈ బ్రాహ్మణులు మదమెక్కి కారుకూతలు కూస్తున్నారు. వీళ్ళ యజ్ఞం ధ్వంసం చెయ్యండి,\" అన్నాడు. వెంటనే రాక్షసులు అగ్నికుండాలు పూడ్చి, పశువు లను నాశనం చేసి, హెూతలనూ, ఉద్గాత లనూ, సదస్సులనూ చావగొట్టి, భ్రుకువా లను అవతల పారేసి, అరణులు కాల్చి, హావిన్సులు తినేసి, అన్నపురాసులు చిమ్మేసి, సోమరసాన్ని బూడిదపాలు చేసి, ఋషిపత్నులను చెరిచి, వాళ్ళ కన్యలను చెరపట్టి, నానా భీభత్సమూ చేశారు. తరవాత నరకుడు తిరిగి వెళ్ళిపోయాడు.\nఆ తరవాత వసిష్ఠుడూ, వాసుదేవుడూ, కపిలుడూ, కశ్యపుడూ, కణ్వుడూ, జాబాలీ, ధూమ్యుడూ, భరద్వాజుడూ, మంకణుడూ మొదలైన మహాఋషులందరూ కూర్చుని, తమ యజ్ఞం ఇలా ఎందుకు విఘ్నమయిందో, పతివ్రతలయిన తమ స్త్రీలు అలా ఎందుకు దోషానికి గురి అయారో అని విచారించారు. అటువంటి దుర్మార్గుడి నుంచి తమను కాపాడేవాడు ఎవడో ఒకడు లేకపోతే ఒక బ్రతుకే ఉండదు. అవతారపురుషుడైన కృష్ణుడి వల్లనే తమకు గతి ఏర్పడాలని వారు నిశ్చయించుకుని, అందరూ కలిసి ద్వారకకు బయలుచేతారు.\nవారు దక్షిణాభిముఖులై ప్రయాణంచేసి, దారిలో తగిలిన తీర్థాలలో స్నానాలు చేస్తూ, భాగీరధిని చేరి, అందులో కూడా స్నానం చేసి, ప్రాయశ్చిత్తాలు చేసుకుని, నిత్య ప్రయాణాలు చేస్తూ, స్వర్గాన్ని మించిన వైభవంతో తులతూగే ద్వారశానగ రాన్ని చేరుకున్నారు.\nఆ నగరం యొక్క ఐశ్వర్యానికి ఆశ్చర్య పడుతూ వాళ్ళు రాజమార్గం వెంట రాచనగరు చేరుకుని, బదరీవనం నుంచి మహర్షులు వచ్చారని కృష్ణుడికి కబురు పంపారు.\nకృష్ణుడు వారి రాక గురించి వినగానే ప్రద్యుమ్నుణ్ణి పిలిచి ఋషులకు స్వాగతం చెప్పి తీసుకురమ్మని పంపాడు. ప్రద్యుమ్నుడు బయటికి వచ్చి, ఆదరంతో ఋషులకు స్వాగతం చెప్పి, వారిని కృష్ణుడు కొలువుదీరి ఉన్న చోటికి, తీసుకువెళ్ళాడు.\nసభాభవనంలో యాదవులందరూ తనను కొలిచి ఉండగా, కృష్ణుడు ఉన్నతాసనం మీద కూర్చున్నాడు. మునులు అతన్ని చూసి, \"మన కోరికలన్ని తీర్చి రక్షించటానికి అతను ఉండగా, మనం అన్నాళ్ళూ ఆ రాక్షసుడి చేత ఎందుకని అంతగా అవమానాలు పొందినట్టు? ప్రారబ్ధ మంటే అలాగే ఉంటుందిగదా! పోనీ అప్పటికైనా ఈ మహాత్ముడి దర్శనం చేసుకున్నాం. తపస్సు, తపస్సు అంటూ ఆడవుల్లో ఆలమ టించే మనకు ఆ రాక్షసుడి మూలంగా ఈ లాభం ఒకటి కలిగింది,\" అని తమలో అనుకుంటూ కృష్ణుణ్ణి సమీపించారు.\nకృష్ణుడు గబగబా తన ఆసనం నుంచి దిగి వచ్చి, మునులకు నమస్కారం చేసి, వారికి ఆసనాలూ, అర్ఘ్యపాద్యాలూ, మధు పర్కాలూ ఇచ్చి సత్కరించి, వారి అను మతి పొంది, తిరిగి తన ఆసనం మీద కూర్చున్నాడు. అతని తరవాత మిగిలిన యాదవ ప్రముఖులంతా మునులకు నమస్కారాలు చేసి తమతమ ఆసనాలలో తిరిగి కూర్చున్నారు.\nఅప్పుడు కృష్ణుడు చేతులు జోడించు కుని మునులతో, \"మీ క్రతువులు నిర్వి ఘ్నంగా సాగుతున్నాయా? మీ వ్రతాలూ, తపస్సులూ యథావిధిగా జరుగుతున్నాయి గదా? మీరంతా ఇలా దయచేయటానికి కారణమేమిటి? నా మీదగల అనుగ్రహం కొద్ది, నన్ను కృతార్థుణ్ణి చేయటానికే మీరిలా వచ్చి ఉంటారు. నాకు మీ రందరూ ఏదైనా పని చెప్పినట్టయితే, ఆ పని చెయ్యటానికి మేమంతా సంసిద్ధంగా ఉన్నాం,\" అన్నాడు.",
            "book_page_end": 56
        },
        {
            "title": "అరణ్యపురాణం (22)",
            "book_page_start": 57,
            "pdf_page_start": 73,
            "pdf_page_end": 76,
            "author": "చందమామ బృందం",
            "genre": "సాహసం",
            "moral": "ప్రకృతి జీవన విధానం, స్నేహబంధం.",
            "keywords": [
                "మౌగ్లీ",
                "కావా",
                "కుబుసం",
                "శిథిలాలయం",
                "కుస్తీ"
            ],
            "characters": [
                "మౌగ్లీ",
                "కావా (పాము)",
                "తాచుపాము",
                "తెల్లపడగ"
            ],
            "locations": [
                "అరణ్యం",
                "శిథిలాలయం",
                "కోనేరు"
            ],
            "content": "మౌగ్లీ మనుషుల మధ్యనుంచి అరణ్యానికి తిరిగి వచ్చాక, అతనికి కావాతో ఉండిన పాతస్నేహం అలాగే ఉండి పోయింది. ఆనాడు కోతులు తనను శిథిలాలకు ఎత్తుకు పోయినప్పుడు కావా వాళ్ళందరినీ చిత్రవధ చేసి తనను కాపాడిన సంగతి మౌగ్లీ ఏ నాడూ మరవలేదు.\nకావా మరొకసారి కుబుసం విడిచిన సంగతి తెలిసి మౌగ్లీ అతన్ని పరామర్పించ దానికి వెళ్ళాడు. కుబుసాన్ని విడిచాక, కొత్త చర్మం కాస్త బిరుసెక్కే దాకా కావా నిస్తేజంగా ఉంటాడు.\nమౌగ్లీ ఇప్పుడు కావాకు పాతనాటి మనిషి కూసకాడు. మిగిలిన అరణ్య వాసులందరితో బాటు కావా కూడా అతన్ని అరణ్యానికి నాయకుడుగా ఆమోదించి, అరణ్య వార్త లన్ని అతనితో చెబుతున్నాడు.\nఆవరాహం అయింది. కావా శరీరపు చుట్టలమధ్య మౌగ్లి, కుర్చీలో చేరగిల బడి కూర్చున్నట్టు కూర్చుని ఉన్నాడు. అతను చుట్టూతాపతి ఉన్న కావా కుబుసాన్ని వేళ్ళతోపట్టి చూస్తున్నాడు.\n\"కళ్ళ మీది పొర కూడా ఎంత స్పష్టంగా ఉందో!\" అన్నాడు మౌగ్లి.\n\"నీ చర్మం ఎన్నడూ పాతబడి పెళ్ళను బారదా?” అని కావా ఆడిగాడు.\n\" అలా అనిపించి నప్పుడు వెళ్ళి స్నానం చేస్తాను. ఉక్క మరీ జాస్తిగా ఉన్నప్పుడు, చర్మమంతా ఊడిపోయి, పరిగెత్తితే బాగుండు నని అనిపించే మాట నిజం,” అన్నాడు మౌగ్లీ.\n\"నేను చర్మమూ విసర్జిస్తాను, స్నానమూ చేస్తాను. కొత్త చర్మం ఎలా ఉంది?\" అని కావా అడిగాడు.\nమౌగ్లి కావా చర్మంమీది పొడల మీదుగా నిమురుతూ, \"తాబేలు చర్మం ఇంకా గట్టిగా ఉంటుంది గాని దానికి సొంపు లేదు. సీతాకోకచిలుక రెక్కమీది చుక్కల్లాగా, చాలా అందంగా ఉంది,\" అన్నాడు.\n\"అది నీరు తగిలితే గాని మెరుపెక్కదు. వెళ్ళి స్నానం చేద్దాంపద,\" అన్నాడు కావా.\n\"నేను నిన్ను ఎత్తేదీ?\" అంటూ మౌగ్లీ కావా మధ్య భాగాన్ని పట్టుకుని ఎత్తాలని చూశాడు. అది చచ్చినా కదలలేదు. కావా తమాషా చూస్తూ ఉండిపోయాడు.\nఆ తరవాత వాళ్ళ నిత్య వ్యాయామక్రీడ ఆరంభమయింది. ఇద్దరూ కుస్తీ పట్టే వాళ్ళు. అది బలానికి, దృష్టికి కూడా పరీక్ష. రెంటిలోనూ కావాదే పై చెయ్యి. కాని, మౌగ్లీ దృఢకాయుడయాక, అతని శక్తులను పెంపొందించ టానికి కావాయే ఈ ఆట మౌగ్లీకి నేర్పాడు. ఒకసారి కావా మౌగ్లిని తన చుట్టలలో పాదాలనుంచి కంకందాకా చుట్టేసేవాడు. అప్పుడు మౌగ్లీ తన చేతిని విడిపించుకుని, కావా కంఠాన్ని పట్టుకోవ టానికి ప్రయత్నించేవాడు. తరవాత కావా తన చుట్టలను కాస్త వదులు చేసేవాడు. మౌగ్లీ తన రెండు పాదాల కిందా కావా తోకను తొక్కి పట్టటానికి ప్రయత్నించేవాడు. కావా తన తలను మౌగ్లి కేసి వేగంగా, కొట్టు బోయేలాగా విసిరేవాడు. మౌగ్లీ ఆతి నేర్పుగా అతని తలను పక్కకు నెట్టేసి, దెబ్బను తప్పించుకో జూసేవాడు. కాని అది సాధ్యమయేది కాదు. మౌగ్లీకి దొరకకుండా కావా అతని శరీరాన్ని, తలచుకున్న చోట నల్లా తలతో తాకేవాడు. చిట్ట చివరకు కావా మౌగ్లిని ఒక్క గట్టిదెబ్బ కొట్టి, అంత దూరాన పడేటట్టు చెయ్యటంతో ఈ ఆట ముగిసేది. మౌగ్లి నవ్వుతూ, రొప్పుతూ లేచి వచ్చేవాడు.\nఇవాళ కూడా ఈ ఆట అలాగే ముగి సింది. తరవాత ఇద్దరూ బండరాళ్ళ మధ్యన ఉన్న చీకటి కోనేరుకు వెళ్ళి అందులో ఈతలు కొట్టారు.\n\"ఇదే నిజమైన సుఖం, మనిషి మందలో ఈ సమయానికి మనుమలు మంచిగాలి. రాకుండా తలుపులన్నీ బిగించి, కొయ్య బల్లల మీద పడుకుని, కంపుగుడ్డలు నిలువునా కప్పుకుని, ముక్కులకుండా ముదనష్టపు పాటలు ప్రారంభించేవాళ్ళు — నాకు బాగా జ్ఞాపకం, ఆరణ్యం చాలా మెరుగు.\" అన్నాడు మౌగ్లీ మత్తుగా.\nఎక్కడనుంచో ఒక తాచుపాము రాళ్ళు దిగివచ్చి, నీరుతాగి, \"వేటసాగాలి!\" అని తన దారిన వెళ్ళిపోయాడు.\n\"అయితే, తమ్ముడూ. నీకు కావలిసిన దంతా అరణ్యంలో దొరుకుతున్న దంటావా?\" అని అడిగాడు కావా.\n\"అంతా ఎక్కడ దొరుకు తున్నదిలే! దొరికితే నెలకొక షేర్ఖాన్ను చంపక పోయానా? వానా కాలంలో ఎండా, ఎండా కాలంలో వానా వస్తే ఎంత బాగుండును! కడుపు మాడేటప్పుడు ఒక మేక దొరక్క పోయెనే అనిపిస్తుంది. మేక దొరికితే ఆది లేడి కాకపోయెనే అనిపిస్తుంది. లేడి దొరికితే అడివి దున్న కాకపోయెనే అనిపిస్తుంది. అందరికీ అంతే!\" అన్నాడు మౌట్లే.\n\"సి కింకే కోరికాలేదా?\" అని కావా ఆడిగాడు.\n\"అరణ్యం తీర్చలేని కోరికంటూ ఏ ముంది ?\" అన్నాడు మౌగ్లీ.\n\"ఆ తాచు చెప్పటం -” అని కావా ప్రారంభించాడు.\n\"వి తాచు ? ఆ తాచు ఏమి చెప్పనే లేదే?\" అన్నాడు మౌగ్లి-\n\"నిరుతాగి పోయిన తాచుకాదు, ఇంకో తాచులే,\" అన్నాడు కావా,\n\" నువు విషపు పురుగులతో స్నేహం కట్టవను కుంటానే! నువ్వే వడగతో మాట్లా దావు?\" అని మౌల్లీ అడిగాడు.\n\"మూడు, నాలుగు నెట లవుతుంది. శిథిలాలలో వేటకు వెళ్ళాను. నీకా చోటు జ్ఞాపకం ఉండే ఉంటుంది. అక్కడ నే నొక సొరంగంలో వేట చేసి, చిన్న కునుకు తీశాను. తరవాత నిద్రలేచి, ఆ సొరంగంకుండానే ఇంకా ముందుకు పోయేసరికి ఒక తెల్లపడగ కనిపించింది. అతను నాకు తెలీని విషయాలెన్నో చెప్పాడు, నే నెన్నడూ చూడనివి ఏన్నో చూపాడు,\" అన్నాడుకావా.\n\"కొత్తరకం ప్రాణులా ? వేటాడ దగిన వేనా?\" అని మౌగ్లీ అసక్తితో అడిగాడు,\n\"వాటిని వేటాడరు. వేటాడితే పళ్ళన్నీ ఉడి చక్కాపోతాయి. మనిషి అయిన వాడు వాటిని చూడటానికి ప్రాణాలైనా అర్పిస్తాడట, తెల్లవడగ అన్నాడు,\" అన్నాడు కావా.\n\"పోయి చూద్దామా ఏం? నేను కూడా ఒకప్పుడు మనిషి నేగా?\" అన్నాడు మౌగ్లీ,\n\"అటే, ఆ! ఆ తెల్లపడగ కెంత వయననుకున్నావు? అరణ్యమంత వయసుకి అతనితో నిన్ను గురించి చెప్పాను. తాను మనిషిని చూసి చాలా కాలమయిందిట. నిన్ను తీసుకురమ్మన్నాడు. అక్కడ ఉన్న వస్తువులు చూడటానికే నువు ప్రాణాలైనా బలి పెడతావుట!\" అన్నాడు కావా.\n\"అదేదో వేటాడదగినదే అయి ఉండాలి.\" అన్నాడు మౌగ్లీ.\n\"కానే కాదు, అది దాన్ని ఎట్లా వర్ణిం చాలో నాకు తెలీటంలేదు.” అన్నాడు కావా.\n\"అక్కడికి పోదాం. నే నెన్నడూ తెల్ల నాగును చూడలేదు. అతను వాటిని చంపేసి ఉంటాడా?” అని మౌగ్లీ అడిగాడు.\n\"వాటికి ప్రాణం ఉండదు. అతను వాటికి రక్షకుడుట!\" అన్నాడు కావా,\n\"పోదాం పద,\" అంటూ మౌగ్లీ నీటిలో నుంచి బయిటికి వచ్చి, ఒళ్ళు తడి ఆరటానికి గడ్డి మీద పొర్లిగింతలు పెట్టాడు.\nతరవాత ఇద్దరూ కలిసి శిథిలాల కేసి బయలుదేరారు.",
            "book_page_end": 60
        },
        {
            "title": "జపాను \"తోరణం” (76.)",
            "book_page_start": 76,
            "pdf_page_start": 77,
            "pdf_page_end": 77,
            "author": "చందమామ బృందం",
            "genre": "విశేషాలు (Article)",
            "moral": "చందమామ బృందం",
            "keywords": [
                "జపాను",
                "తోరణం",
                "ఇత్సుకుషిమ",
                "హిరోషిమ",
                "షింటో ఆలయం"
            ],
            "characters": [],
            "locations": [
                "జపాను",
                "ఇత్సుకుషిమ",
                "హిరోషిమ అఖాతం"
            ],
            "content": "జపానులోని ప్రసిద్ధ షింటో ఆలయాలకు ద్వారాలుగా ఇలాటి తోరణాలు కొన్ని ఉన్నాయి. ఇక్కడ చూపిన తోరణం (\"తోరియి\") ఇత్సుకుషిమ పుణ్యక్షేత్రానికి ద్వారం. ఈ పుణ్యక్షేత్రం, అణువు బాంబుతో ధ్వంసమైన హిరోషిమ నగరానికి నైరృతి దిశగా ఉన్నది. ఈ తోరణాన్ని కర్పూరవృక్షపు చెక్కతో తయారు చేశారు. ఇది హిరోషిమ అఖాతం మీద 50 అడుగుల ఎత్తు నిలిచి ఉన్నది.",
            "book_page_end": 76
        }
    ],
    "statistics": {
        "total_stories": 15,
        "author_counts": {
            "చందమామ బృందం": 5,
            "టి. సుబ్బారావు": 1,
            "జితేంద్ర": 1,
            "సి. సత్యం రాజు": 1,
            "ఎం. సత్యనారాయణ": 1,
            "కె. నాగరాజరావు": 1,
            "కె. నాగరాజకుమారి, పి. బాస్కర్": 1,
            "ఉదయశంకర్": 1,
            "వై. గోపాలరావు": 1,
            "వై. గోవర్ధన్": 1,
            "కె. వసుధ": 1
        },
        "genre_counts": {
            "చరిత్ర": 1,
            "పౌరాణికం": 2,
            "సాహసం": 3,
            "బేతాళ కథ": 1,
            "హాస్యం": 5,
            "నీతి కథ": 2,
            "విశేషాలు (Article)": 1
        }
    }
}