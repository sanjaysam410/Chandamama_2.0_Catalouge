{
    "book_id": "చందమామ_1968_08",
    "stories": [
        {
            "title": "భారతచరిత్ర - 83. ఇంగ్లీషు కంపెనీ విజయాలు",
            "book_page_start": 2,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "చందమామ బృందం",
            "keywords": [
                "బ్రిటిషు కంపెనీ",
                "వెలస్లీ",
                "గూర్ఖాలు",
                "పిండారీలు",
                "భారత చరిత్ర"
            ],
            "characters": [
                "వెలస్లీ",
                "టిప్పు",
                "నిజాము నవాబు",
                "బివరిజ్",
                "వారన్ హేస్టింగ్స్"
            ],
            "locations": [
                "తంజావూరు",
                "సూరత్",
                "నేపాలు",
                "సికిమ్",
                "భారతదేశం"
            ],
            "content": "ఇంగ్లీషు కంపెనీతో లోగడ ఒప్పందాలు చేశాడు. ఇదే విధంగా వెలస్లీ తంజావూరు,\nచేసుకున్న సంస్థానాలను క్రమంగా కంపెనీ\nపరిపాలన కిందికి తెచ్చినవాడు వెలస్లీ, ఇలా\nచెయ్యటంలో అతను చాలా అక్రమాలు\nచేశాడు. టిప్పుతో ఇంగ్లీషువారు చేసిన\nయుద్ధంలో సహాయం చేసినందుకు నిజాము\nనవాబు కొన్ని ప్రాంతాలను సంపాదించు\nకున్నాడు. అయితే 1800 లో నిజాము\nరాజ్యంలో ఉంచిన ఇంగ్లీషబలాల నిర్వ\nహణకు గాను ఆ ప్రాంతాలను తిరిగి\nఇంగ్లీషువారి కిచ్చి, రాజకీయాధికారా లన్ని\nటినీ వదులుకుని నామమాత్రపు రాజుగా\nమిగలటం జరిగింది. ఇందువల్ల పరిపాలన\nఅస్తవ్యస్త మయింది.\nసూరత్ పాలకులకు బిరుదులు మాత్రం\nఉండనిచ్చి, భరణాలు ఏర్పాటు చేసి,\nఅక్కడి పరిపాలనను కంపెనీపరం చేశాడు.\nఈ చర్యను, \"ధూర్తమూ, అక్రమమూ,”\nఅని బివరిజ్ అనే ఆయన వ్యాఖ్యానించాడు.\n-నేపాలులోయను 1768 లో గూర్ఖాలు\nజయించారు. అంతకు పూర్వం ఆ లోయ\nలను పాలించినవారి మధ్య సాగిన అంతః\nకలహాలు గూర్ణాలకు లాభించాయి. క్రమంగా\nవారు అసాధారణమైన సైనికబలాన్ని\nపెంపొందించుకుని, తమ రాజ్యాన్ని విస్త\nరింపజేసుకునే మార్గాలు అన్వేషించసాగారు.\nఉత్తర సరిహద్దున బలవత్తరమైన చీనా\nసామ్రాజ్యం ఉన్నది. అందుచేత గూర్ఖాలు\nకర్ణాటకంలో ఇద్దరు నవాబు లుండేవారు.\nఈ ఇద్దరూ టిప్పుతో చేరి కుట్రచేశారని\nఅబద్దపు ఆరోపణలు చేసి, అక్కడి పరి\nపాలనను వెలసీ ఇంగ్లీషకంపెనీ పరం\nదక్షిణంగా విస్తరించ.దలిచారు.\nపడమట సట్లెజ్నది దాకానూ విస్తరిం\nచింది; నేపాలు దేశం హిందూస్థానపు ఉత్తర\nసరిహద్దు వెంబడి ఒక బలమైన రాజ్యంగా\nవెలసింది.\n1801 లో గోరఖపూరును కంపెనీ\nఆక్రమించింది. బ్రిటిష్ రాజ్యం యొక్క\nఉత్తర సరిహద్దు స్పష్టంగా నిర్దేశించి లేదు.\nగూర్ఖాలు బ్రిటియ ప్రాంతంలోకి దాడులు\nచేస్తూండేవారు. 1814 మే నెలలో\nగూర్ఖాలు అకారణంగా బుత్వాల్ లో ని\nమూడు పోలీసుస్టేషన్లపై దాడి చేశారు.\nబ్రిటిషు సేనలు చివరకు తిరోగమించ\nవలసి వచ్చింది. కలంగ అనే దుర్గాన్ని\nపట్టుకొనటానికి దుస్సాహసం ప్రదర్శించిన\nజనరల్ గిలెస్పీ అనేవాడు చనిపోయాడు.\nకొన్ని మాసాల అనంతరం, అక్టోబరులో\nగవర్నరుజసరలు వారనేస్టింగ్స్ గూర్ఖాల\nపై యుద్ధప్రకటన చేశాడు. యుద్ధతంత్రం\nకూడా ఆయనే నిర్ణయించాడు. సట్లెజ్,\nకొసినదుల మధ్యగల సరిహద్దు మీద\nనాలుగు చోట్ల ఇంగ్లీషువారి సేనలు దాడి\nచేశాయి. కాని నేపాలీయులు మంచి\nయోధులు. వారిని జయించటం తేలిక\nకాదు. అదీగాక పర్వతమయమైన\nఆ ప్రాంతంలో ఇంగ్లీషు బలాలకు కదలటం\nకష్టమయింది. అందుచేత 1814-1815లో\nబ్రిటిషువారు చేసిన యుద్ధచర్యలు కలిసి\nరాలేదు. పట్నా నుంచి, గోరఖప్పూరు నుంచీ\nనేపాలు రాజధాని పైకి ఎత్తి వెళ్లిన రెండు\nఅయితే 1815 ఏప్రిల్లో అల్మోరా,\nమే నెలలో మలా ఓం దుర్గమూ ఇంగ్లీషు\nవారికి చిక్కాయి. అటు పైన ప్రతిఘటన\nనిష్ప్రయోజన మనుకుని గూర్ఖాలు సగౌలీ\nవద్ద సంధి చేసుకున్నారు (1815 నవం\nబరు 28). అయితే ఈ సంధిని నేపాలు\nప్రభుత్వం ఆమోదించని కారణంగా తిరిగి\nయుద్ధం ప్రారంభమయింది. బ్రిటి మ\nసేనలు నేపాలు రాజధానికి 50 మైళ్ళ\nదూరంలోకి వచ్చి, మక్వన్పుర్ వద్ద నేపా\nలీయులను ఓడించాయి (1816 ఫిబ్రవరి\n28). తరవాత కొద్ది రోజులకు నేపాలు\nప్రభుత్వం సంధి ఒడంబడికను ఆమో\nదించింది.\nఈ సంధి ఫలితంగా నేపాలీయులు తమ\nదక్షిణ సరిహద్దున ఉన్న పల్లపు ప్రాంతాలపై\nతమ హక్కులను విడిచి పుచ్చారు; గర్వాల్,\nకుమా ఓఁ జిల్లాలను బ్రిటిషువారి పరం\nచేశారు; సికిమ్ నుంచి వైదొలగారు; కఠ్మం\nడులో బ్రిటిషు రెసిడెంటును ఉంచుకోవ\nటానికి ఒప్పుకున్నారు.\nఈ సంధి ఇంగ్లీషువారికి చాలా లాభిం\nచింది. ఇప్పుడు వారి వాయువ్య సరిహద్దు\nపర్వతాలను అంటింది. సిమ్లా, ముసూరి,\nఆల్మోర, నైనిటాల్ లాటి పర్వతనగరాలు\nవారి అధీనమయాయి.\n1817 ఫిబ్రవరి 10న ఇంగ్లీషువారు\nసికిమ్ రాజాతో ఒక ఒడంబడిక చేసుకుని,\nనేపాలు నుంచి పుచ్చుకున్న ఒక ప్రాంతాన్ని\nసికెమ్రాజాకు ఇచ్చారు. ఇలా చెయ్యటం\nచేత నేపాలుకూ, భూతానుకూ మధ్య\nఎడం ఏర్పడింది.\nఈ విధంగా దేశంలోని సంస్థానాలు\nఒకటొకటే బ్రిటిషువారికి లొంగి పోతూ\nఉంటే, మధ్య దేశంలో పిండారీ, పఠాను\nదండులు విజృంభించి తీవ్రమైన సంక్షోభం\nకలిగించాయి. రాజపుత్రస్థానం అంతః\nకలహాలతో ఉడికిపోయింది.\nపిండారీలు 1815–1816 లో నిజాము\nరాజ్యాన్ని ఉత్తర సర్కారు జిల్లాలనూ కొల్ల\nగొట్టారు. వారన్ హేస్టింగ్స్ వీరి నిర్మూల\nనానికి సైనిక పథకం వేసి, 1818 జనవరి\nనాటికి పిండారీలను రూపు మాపాడు.\nపిండారీల లాగే పఠానులు కూడా బంది\nపోటు చేస్తూ వచ్చారు. అయితే వారిని\nఅదుపులో పెట్టటానికి వారి నాయకుణ్ణి చీల\nదీసి, అతని కొక చిన్న రాజ్యం ఇచ్చారు.",
            "book_page_end": 4
        },
        {
            "title": "అడ్డం తిరిగిన కథ",
            "book_page_start": 5,
            "pdf_page_start": 19,
            "pdf_page_end": 22,
            "author": "కె. కె. రావు",
            "genre": "హాస్యం/సామాజికం",
            "moral": "మూఢ భక్తిని స్వార్థపరులు తమ లాభం కోసం ఎలా ఉపయోగించుకుంటారో తెలుసుకోవాలి.",
            "keywords": [
                "మూఢ భక్తి",
                "దొంగ భక్తుడు",
                "సమాధి",
                "కపటం",
                "పాపడు"
            ],
            "characters": [
                "భద్రయ్య",
                "పాపడు"
            ],
            "locations": [
                "రామాపురం",
                "శివాలయం"
            ],
            "content": "ఒక ఉళ్ళో భద్రయ్య అనే నిరుపేద\nఉండేవాడు. అతనికి ఏ విధంగానూ పొట్ట\nగడవకపోయింది. రామాపుర మనే\nగ్రామంలోవాళ్ళు మూఢభక్తి జాస్తిగా గల\nవాళ్ళని విని భద్రయ్య, తన స్వగ్రామం\nవదిలి ఆ ఊరు చేరాడు. అక్కడ అతను\nతన వేషభాషలు మార్చుకుని దైవభక్తుడిలా\nవ్యవహరించ సాగాడు,\nత్వరలోనే ఆ వూరివాళ్ళకు భద్రయ్యలో\nగురి కుదిరింది. అతను తేలికగా అందరి\nఆదరానికి పాత్రుడయ్యాడు.\nక్రమంగా భద్రయ్యకు దేవుడి కార్య\nకలాపాల్లో ప్రవేశం దొరికింది. అతనే\nచందాలు వసూలు చేసి, రెండు వారాల\nకొక వేడుక జరిపించేవాడు. ఇందువల్ల\nభద్రయ్యకు గొప్ప భక్తుడని పేరు రావటమే\nగాక, అతని భుక్తికి ఏ లోటూ లేకుండా\nజరిగిపోతున్నది.\nఈ పాటి విజయం సాధించాక\nభద్రయ్యలో ఆశ తలఎత్తింది. బాగా డబ్బు\nసంపాదించాలనీ, ఎప్పటికైనా ఒక లక్ష\nవెనక వేసుకోవాలనీ అతను నిశ్చయించు\nకున్నాడు. అతను మహాశివరాత్రి కోసం\nకాచుకున్నాడు..\nరేపు మహాశివరాత్రి అనగా భద్రయ్య\nగ్రామస్థులను గ్రామచావడి వద్ద సమావేశ\nపరిచి, \"భక్తులారా, రేపే మహాశివరాత్రి.\nరేపు మన శివాలయంలో లక్ష దీపాలు వెలి\nగించాలి. రాత్రంతా భజనలు జరపాలి.\nఅలా చేసినట్టయితే మన గ్రామం ఇంకా\nఅభివృద్ధికి రాగలదు,” అన్నాడు.\nదీనికి అందరూ ఒప్పుకున్నారు.\nభద్రయ్య చుట్టుపక్క గ్రామాలలో కూడా\nచందాలు వసూలు చేసి, శివరాత్రి ఉత్స\nవాలలో పాల్గొనటానికి ఆ గ్రామాల వారి\nనందరినీ ఆహ్వానించాడు.\nజనం తండోపతండాలుగా వచ్చి పడ్డారు.\nఉదయం నుంచీ ఆలయంలో కోలాహలంగా\nభజనలూ, అర్చన లూ, అభిషేకాలూ\nప్రారంభమయినై.\nభద్రయ్యను అవర శివుడుగా ఎంచు\nకుంటూ ఎంతో భక్తితో మసులుకునే వారిలో\nపాపడు అనే బీదవాడొకడు ఉన్నాడు.\nభద్రయ్య పాపడి చేతిలో రెండు రూపా\nయలు పెట్టి, వాడితో రహస్యంగా ఏదో\nచెప్పాడు.\nభద్రయ్య చెప్పినది వినగానే పాపడికి\nఅంతులేని ఆశ్చర్యం కలిగింది. వాడు\nతనలో, \" ఈ ముండాకొడుకు నిజంగా భక్తు\nడనుకున్నాను. వీడు దేవుడి పేరు చెప్పి\nతింటున్నది చాలక, దేవుడి పేర ఉండే\nమాన్యానికే ఎసరు పెడతాడా? వీడి అంతు\nతేల్చి తీరాలిసిందే!” అనుకున్నాడు.\nఆ రాత్రి శివాలయంలో లక్ష దీపాలు\nవెలిగాయి. ఆలయం దేదీప్యమానంగా\nప్రకాశిస్తోంది. శివసంకీర్తన జోరుగా సాగు\nతోంది. భజనలో భద్రయ్యా, పాపడూ\nకూడా పాల్గొన్నారు.\nమధ్యలో భద్రయ్య కన్నుమలిపాడు.\nవెంటనే పాపడు ఒక్క గావుకేక పెట్టాడు.\nభజన నిలిచిపోయింది. పాపడు శివతాం\nదేవం ప్రారంభించాడు. అందరూ హడలి\nపోయారు. భద్రయ్య లేచి నిలబడి, \"భక్తు\nలారా! శంకరుడు పాపణ్ణి ఆవహించాడు.\nనిన్న రాత్రి పరమేశ్వరుడు నా కలలో\nప్రత్యక్షమై, ఇవాళ ఏదోవిధంగా సాక్షాత్క\nరిస్తానని చెప్పి, అంతర్ధాన మయాడు. అది\nనిజమయింది. శంకరుడికి మన భక్తవర్గంలో\nఏదో దోషం కనిపించిందని నా అను\nమాసం,” అన్నాడు.\nతరవాత భద్రయ్య పాపడి' కేసి తిరిగి,\n\"స్వామీ, మా వల్ల జరిగిన లోపమేమిటో\nసెలవివ్వండి. తమ ఆజ్ఞ అక్షరాలా నిర్వర్తి\nస్తాము,” అన్నాడు.\nపాపడు భద్రయ్యతో, \"భక్తా, నా ఆజ్ఞ\nఏమిటో నీకు కలలోనే చెప్పాను. ఈ పాప\nకూపం నుంచి బయట పడటానికి ఇష్టం\nలేక, వీరందరి ముందు నిజం దాచిపెట్టి,\nనా ఆగ్రహానికి గురి అయావు. నీవు ఇప్పటికే\nనా సేవచేసి, అంతులేని పుణ్యం సంపాదిం\nచావు. నన్ను చేరుకోవటానికి ఈనాడు\nమహా పవిత్రమైన దినం. అందుచేత ఇవాళ\nసజీవ సమాధి పొంది నన్ను చేరుకోమని\nనిన్ను కలలో హెచ్చరించాను. నా ఆజ్ఞను\nధిక్కరించావు!\" అంటూ పాపడు దభాల్న\nకింద పడిపోయాడు.\nకొద్దిసేపట్లో పాపడికి పూనకం దిగిపోయి\nనట్టు కనబడింది. వాడు మళ్ళీ మామూలు\nమనిషి అయాడు.\nఈలోపుగా అక్కడ చేరిన భక్తులు\nచాలా ఆర్భాటం చేశారు.\n\"ఆహా, జన్మంటే భద్రయ్యగారిదే జన్మ!\nస్వయంగా శివుడే వచ్చి తన వద్దకు ఆహ్వా\nనించాడు. కోటిమందిలో ఒకడికి కూడా\nఅంత అదృష్టం పట్టదు!\" అని కొందరు\nభద్రయ్యను అభినందించారు.\nభక్తుల్లో కొందరు భద్రయ్య సమాధి\nకోసం పలుగులూ, పార లూ తీసుకుని\nగొయ్యి తవ్వనారంభించారు.\nభద్రయ్యకు కాళ్ళూ, చేతులూ చల్ల\nబడ్డాయి. తనకు ఇంత ద్రోహం చేసిన\nపాపడి మీద కోపంతోనూ, ప్రాణభయం\nతోనూ అతను వణికిపోతున్నాడు.\nభక్తులు అతని వద్దకు వచ్చి, \" స్వామీ,\nఆలశ్యమెందుకు, దయచెయ్యండి. గొయ్యి\nతయారయింది,” అన్నారు.\n\" నేను అప్పుడే సమాధి అయితే ఎలాగ?\nభోళాశంకరుడికేం, వచ్చెయ్యమంటాడు!\nనేనింకా చెయ్యవలసిన పనులెన్నో\nఉన్నాయి. నేను. పోతే ఈ గ్రామం గతి ఏం\nకాను?” అని భద్రయ్య అభ్యంతరం\nచెప్పాడు. గ్రామస్థు లిందుకు ఒప్పుకోలేదు.\n\"భలే వాడివయ్యా ! ఆ పరమేశ్వరుడే\nవచ్చి పిలుస్తుంటే వెళ్ళనంటా వేమిటీ?\nమేమే నిన్ను బలవంతాన ఉంచేసుకుం\nటున్నామనుకుని ఆ దేవుడు మాపైన మూడో\nకన్ను తెరవడూ? ఇంకా నయం!\" అంటూ\nఅందరూ ఏకమై భద్రయ్యను గుంట కేసి\nతోసుకుపోసాగారు.\nభక్తిమందు పోసి తన భుక్తి గడుపుకుంటూ\nవచ్చాడు. రానురాను అయ్యవారికి ఆకలి\nహెచ్చింది. దేవుడి ఆస్తి అంతా దిగమింగా\nలన్న ఆశ పుట్టి ఈ ఉత్సవాలు ఏర్పాటు\nచేశాడు. నన్ను పిలిచి, దేవుడు పూనినట్టు\nనటించాలనీ, దేవుడి మాన్యాలన్నీ తన పేర\nపెట్టమని చెప్పాలనీ నాకు రహస్య బోధ\nచేశాడు. అయ్యవారి అసలు రంగు తెలి\nసింది. మీతో చెబుదామనుకున్నా. కాని\nనా మాటలు మీరు నమ్మరని అనుమానం\nవేసింది. అందుచేత ఈ నాటకం అంతా\nఆడాను,” అన్నాడు.\nగ్రామపెద్ద భద్రయ్యను నిజం చెప్ప\nమన్నాడు. భద్రయ్య వణికిపోతూ నిజం\nఒప్పుకున్నాడు.\nఇంతకాలం భక్తుడుగా చలామణీ అయిన\nవాణ్ణి చూస్తూ చూస్తూ దండించలేక,\nగ్రామస్థులు భద్రయ్యను తమ వూరు నుంచి\nవెళ్ళగొట్టేశారు.",
            "book_page_end": 8
        },
        {
            "title": "శిథిలాలయం - 8",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహసం/ఫాంటసీ",
            "moral": "శత్రువు ఎంత జిత్తులమారి అయినా, తెలివిగా వ్యవహరించి వాడి పన్నాగాలను భగ్నం చేయవచ్చు.",
            "keywords": [
                "శిథిలాలయం",
                "పూజారి",
                "ఎలుగుబంటు",
                "శిఖిముఖి",
                "విక్రమకేసరి",
                "గండుపోతు"
            ],
            "characters": [
                "శిఖిముఖి",
                "విక్రమకేసరి",
                "సవరగండుపోతు",
                "శివాలుడు",
                "పూజారి",
                "నాగుమల్లి"
            ],
            "locations": [
                "శిథిలాలయం",
                "కొండగుహ",
                "సవరపల్లె",
                "తిమ్మగూడేని"
            ],
            "content": "[సవరగండుపోతు, శివాలుడికి శిధిలాలయ పూజారి దాగి వున్న కొండగుహ సంగతి\nతెలియజేశాడు. శిఖిముఖీ, విక్రమకేనరీ కొండ ప్రాంతాలకు వెళ్ళారు. శిఖిముఖి గుహలో\nకదులుతున్న ఆకారాని కేసి గురి చూసి బాణం వదిలాడు. బాణందెబ్బ తింటూనే\nగుహలోని ఆకారం ఎలుగుబంటులా పెద్దగా గోండ్రించి బయిటికిదూకింది. తరవాత —]\nశిఖాముఖి చెట్టు మీది నుంచి దిగి గుహను\nచేరేసరికి, విక్రమకేసరీ అతడి వెంట వున్న\nవాళ్ళూ, పెద్దగా కేకలు పెడుతూ ఎలుగు\nబంటును వెంటపడి తరుముతున్నారు.\nబాణం దెబ్బ తింటూనే ఎలుగుబంటు\nగుహ నుంచి బయటికి వచ్చి, కొండ దిగి\nపారిపోయేందుకు ప్రయత్నించింది.\n\"కేసరీ ! ఆ ఎలుగ్గొడ్డును పట్టుకునేం\nదుకు ఎందు కంత శ్రమపడుతున్నావ్?\nముందు గుహలో ఆ పూజారిగా డున్నాడేమో\nచూడటం అవసరం,” అన్నాడు శిఖిముఖి,\nవిక్రమకేసరిని సమీపిస్తూ.\nఆ మాటలు వింటూనే గండుపోతు అను\nచరులైన సవరలు, \"ఇంకెక్కడి పూజారి!\nమనను మోసగించేందుకు వాడే యిలా\nఎలుగుబంటుగా మారిపోయాడు. వాణ్ణి\nయీ ఆకారంలోనే పట్టుకుని నిలువునా\nకాల్చి భస్మం చేసేద్దాం,” అన్నారు.\nశిధిలాలయ పూజారి కున్నవని చెప్పబడే\nఆపూర్వశక్తుల్లో శిఖిముఖికి రవంత నమ్మకం\nవున్నది. తాటిచెట్టు పై నుంచి దిగి వచ్చే\nప్పుడు అతడూ, గుహలో వున్నది ఎలు\nగ్గొడ్డుగా మారిపోయిన పూజారి అయి\nవుండొచ్చనుకున్నాడు. అలాంటప్పుడు,\nయీ అమాయకులైన సవరలు ఎలుగు\nబంటును పూజారి అని భ్రమ పడటంలో\nఆశ్చర్యపడవలసిం దేమీ లేదు.\nశిఖిముఖి యిలా ఆలోచించి, ఎగ్ర\nగండును ఎలుగుబంటు మీదికి ఉసికొలు\nపుతూ, \" కేసరీ, మీరు ఎలుగును పట్టు\nకోండి గండుపోతు ముఠావాళ్ళు అన్నట్టు\nఆది పూజారి అయినా కావచ్చు. అయినా\nకాకపోయినా వాళ్ళకు మనం కోపం తెప్పిం\nచటం ఎందుకు? నేను యీ లోపల గుహ\nలోకి పోయి, ఆ దుర్మార్గుడు చీకట్లో ఎక్క\nడైనా నక్కి వున్నాడేమో చూస్తాను,” అని\nచెప్పి గుహలోకి వెళ్ళాడు.\nగుహలో జాగ్రత్తగా పరీక్షించిన మీదట\nశిఖిముఖికి, శిధిలాలయ పూజారి అందులో\nకొన్నాళ్ళపాటు వున్న గుర్తులు కనిపించినై.\nగుహలో ఒక మూలగా పులిచర్మం ఒకటి\nపరిచి వున్నది. మరో మూల వంట చేసు\nకునేందుకు పొయ్యీ, కొన్ని పాత్రలూ కని\nపించినై. పొయ్యి పక్కనే చమురుతో బాగా\nతడిపి వున్న రెండు దివిటీలు రాళ్ళకు\nఆనించబడి వున్నవి.\nపూజారి గుహ నుంచి పారిపోయేందుకు\nమరే రహస్య ద్వారం వున్న సూచనలూ\nశిఖిముఖికి కనిపించలేదు. అతడు యిప్ప\nటికి చాలా గంటల క్రితమే గుహ వదిలి\nపోయాడు. ఎలుగ్గొడ్డును మహా తెలివిగా\nయిందుకు ఉపయోగించుకున్నాడు.\nశిధిలాలయ పూజారి జిత్తులమారి తనా\nనికి శిఖిముఖి అబ్బుర పడుతూండగా గుహ\nబయిటి నుంచి విక్రమకేసరి పిలుపు విని\nపించింది. శిఖిముఖి వెంటనే బయిటికి\nవచ్చాడు. ఎలుగ్గొడ్డును ఎత్తయిన రాళ్ళ\nమధ్యకు తరిమి సవరలు దాని మెడకు\nచాడు తగిలించేందుకు ప్రయత్నిస్తున్నారు.\nఎ। రగండు రాళ్ళ మధ్య వున్న ఒకే ఒక\nయిరుకు దారి నుంచి అది బయిటికి పారి\nపోతుండా, అక్కడ నిలబడి పెద్దగా\nమొరుగుతున్నది.\nవిక్రమకేసరి, శిఖాముఖి దగ్గిర కొచ్చి చిన్న\nగొంతుతో, \"శిఖీ! యీ నల్లమొద్దు శిధిలా\nలయ పూజారి కాదని నాకూ తెలుసు. కాని,\nసవరల మూఢ విశ్వాసాన్ని తృణీకరిస్తే\nకొన్ని అనవసర చిక్కులు ఎదురయ్యే\nప్రమాదం వున్నది. వీళ్ళు తమ నాయకు\nడైన గండుపోతుతో, ఎలుగుబంటుగా మారిన\nపూజారిని చేజేతులా జారవిడిచామని చెప్పి\nతీరుతారు. అతడికి పూజారి మంత్రశక్తుల్లో\nపూర్తి విశ్వాసం వున్నట్టు కనబడు\nతుంది,” అన్నాడు.\nవిషయం గాని తెలియదు. అందువల్ల\nమనం దీన్ని పట్టుకుపోయి, మా అయ్యకూ,\nగండుపోతుకూ చూపటం మంచిది. ఆ తర\nవాత అరణ్యంలో పూజారిగాడి వేట ప్రారం\nభిద్దాం,” అన్నాడు శిఖిముఖి.\nశిఖిముఖి ఎలుగుబంటు వున్న చోటుకు\nపోయి, రాళ్ళ మీది నుంచి దాని కేసి\nచూశాడు. అది పెద్దగా గోండ్రిస్తూ పారి\nపోయేందుకు ప్రయత్నిస్తున్నది.\nశిఖిముఖి చుట్టూ కలియచూసి,\nఅల్లంత దూరంలో వున్న పొదల మీది\nఅడవితీగల్ని కోసుకువచ్చి, వాటిని తాడుగా\nపేని, ఉచ్చువేసి దానిని ఎలుగుబంటి మెడ\nమీదికి గురిగా విసిరాడు. అది ఎలుగుబంటి\nమెడకు తగులుకోగానే ఉచ్చు గొంతుకు\nబిగిసేలా బలంగా లాగాడు.\nఎలుగుబంటు గోండ్రిస్తూ చేతులతో\nతాడును \" తెంచేందుకు ప్రయత్నించింది.\nశిఖిముఖి హెచ్చరించగానే, విక్రమకేసరితో\nపాటు, ఇద్దరు ముగ్గురు సవరులు అతడి\nచేతిలో వున్న తాడును బలంగా పైకి\nగుంజారు. ఎలుగుబంటు ఒకటి రెండ\nడుగులు నేల మీది నుంచి పైకి లేచింది.\nశిఖాముఖి అదే అదనుగా దాని మూతికి\nఒక అడవితీగను గట్టిగా రెండు చుట్లు\nచుట్టి ముడివేసేశాడు.\nశిఖాముఖీ, విక్రమకేసరీ కలిసి ఎలుగు\nబంటును రాళ్ళ మధ్య నుంచి బయటికి\nలాగి, దాని మెడకు బిగిసివున్న తాడును\nసవరలకు యిచ్చి, \" ఇక తిమ్మగూడేనికి\nపదండి. ఇది అడవిగొడ్డ, లేక శిధిలాలయ\nపూజారో మీ నాయకుడు సవరగండే\nతేలుస్తాడు,” అనిచెప్పారు.\nవాళ్ళు ఎలుగుబంటుతో గూడేన్ని చేరే\nసరికి, అక్కడ స్త్రీలూ, పిల్లలూ గుంపులుగా\nపోగై, \"పూజారి ఎలుగు! పూజారి ఎలుగు!”\nఅని కేకలు పెడుతూ, వాళ్ళతో పాటు\nశివాలుడూ, సవర గండుపోతూ వున్న\nగ్రామచావడికి వచ్చారు.\nశివాలుడు యీ గందరగోళం ఏమిటా\nఅని చావడిలోంచి బయటికి వచ్చి, తన\nకొడుకునూ, ఎలుగుబంటునూ చూస్తూనే,\n\"ఏమిటిది? ఆ దుర్మార్గుడు పూజారి\nగుహలో లేడా?\" అని ప్రశ్నించాడు.\n\"పూజారి గుహలో నుంచి ఎప్పుడో\nపారిపోయాడు. ఆ సంగతి కాపలావాళ్ళకు\nతెలియకుండా వుండేందుకు ఈ ఎలుగు\nబంటును గుహలో కట్టివేశాడు,\" అని\nశిఖిముఖి అక్కడ జరిగినదంతా తండ్రికి\nచెప్పి, \"గండుపోతు కులంవాళ్ళకు యీ\nఎలుగే శిధిలాలయ పూజారి అన్న నమ్మకం\nవున్నది. అందుకనే దీన్ని యిక్కడికి పట్టు\nకొచ్చాం. గండుపోతు కూడా దీన్నోసారి\nచూడటం బావుంటుంది. అతడు చెప్పితే\nతప్ప, అతడి మనుములకు నమ్మకం కల\nగదు,” అన్నాడు.\nఈ లోపల గండుపోతును అతడి అను\nచరు లిద్దరు భుజాలు పట్టుకుని చావిడి\nబయటకు తీసుకు వచ్చారు. అతడు తన\nఅనుచరులు చెప్పినదంతా విని, ఎలుగు\nబంటు కేసి గుచ్చి గుచ్చి చూస్తూ, \"ఆ\nపూజారి కుక్క ఎంతకైనా సమర్థుడే!\nఎందుకైనా మంచిది, యీ మెకాన్ని\nయింటికి తీసుకుపోయి, నా కూతురు నాగు\nమల్లికి ఒప్పచెపుతాను. మల్లి ఈటే, కల్తీ\nతీసుకున్నదంటే, యిది నిజం చెప్పితీరు\nతుంది!” అని తన అనుచరుల కేసి తిరిగి,\n\"మన జాగ్రత్తలో మనం వుండాలి. ఒక\nవేళ ఆ పూజారికుక్క అరణ్యంలోనే\nతిరుగుతూండొచ్చు. మన గూడేలన్నిటికీ\nకబురందించి, ఆ దుష్టుణ్ణి పట్టుకునే\nప్రయత్నం చెయ్యండి,” అన్నాడు.\nగండుపోతు అనుచరులు ఎలుగు\nబంటును వెంట తీసుకుని అక్కణ్ణించి\nవెళ్ళిపోగానే శివాలుడు స్నేహపూర్వకంగా\nసవరగండుపోతు భుజం తట్టి, \"గండు\nపోతూ! ఇక మేం మా పల్లెకు వెళతాం.\nపూజారి మనకూ మనకూ అన వ స ర\nవిరోధం తెచ్చిపెట్టాడు. అదంతా మరిచి\nపోదాం. నీ గాయాలు మాని త్వరలో\nఆరోగ్యం కలుగుతుందని నమ్ముతున్నాను.\nనా కొడుకు తొందరపాటుకు విచారిస్తు\nన్నాను,” అన్నాడు.\nఆ మాటలకు గండుపోతు బిగ్గరగా నవ్వి,\n\"తొందరపాటా ! ఆ వయసుకు ఆ మాత్రం\nతొందరపాటు లేకపోతే, పెరిగి పెద్దయిం\nతరవాత ఎందుకు పనికొచ్చేట్టు? నేనూ\nవయసులో వుండగా కాబొయ్యే మామ మీద\nయిలాంటి కాస్త మోటు సరసమే ఆడాను.\nనా కూతురు నాగుమల్లితో పోలిస్తే, నీ కొడుకు\nశిఖిముఖి ఎంతో మేదకుడుగా కనిపిస్తాడు.\nమీరంతా మా గూడేనికి వచ్చి రాత్రికి\nనే నిచ్చే విందుభోజనం తినాలి. ఈ లోపల\nఆ పూజారికుక్క ఎక్కడ వున్నదీ తెలిసినా\nతెలియొచ్చు,” అన్నాడు.\nఈ ఆహ్వానం అంగీకరించటమా, మాన\nటమా అన్నట్టు శివాలుడు, తన కొడుకు\nకేసీ, విక్రమకేసరి కేసీ చూశాడు. వాళ్లిద్దరూ\nఏ భావం కనబరచలేదు. కాని, ఆ ఇద్దరి\nకళ్ళూ గండుపోతు మీదే వున్నవి. అతడు\nమరేదైనా కుతంత్రం పన్నుతున్నాడేమో\nఅన్న అనుమానం వాళ్ళను పీడిస్తున్నది.\nశివాలుడి ఆలోచన గ్రహించిన వాడిలా\nసవరగండుపోతు తలాడిస్తూ, \"ఒక కుల\nపెద్ద విందుకు ఆహ్వానిస్తే, మరొక కుల\nపెద్ద రాననటం నే నింతవరకూ చూడలేదు,\nవినలేదు,” అన్నాడు.\n\"సరే, గండుపోతూ అలాగే వస్తాం.\nకాని, యిక్కడ వున్న మా పల్లెవాళ్ళందరూ\nమాత్రం మీ గూడేనికి వచ్చే అవకాశం\nలేదు. నేనూ, శిఖిముఖీ, విక్రమకేసరీ,\nమరి నలుగురైదుగురు మా వాళ్ళూ మీ\nగూడేనికి వస్తాం. మిగిలిన వాళ్ళంతా చీకటి\nపడేలోపల మా పల్లెకు పోవటం అవసరం.\nఆ శిధిలాలయ పూజారి పల్లె మీద మరెలాంటి\nఘోరానికి పూనుకుంటాడో ఊహించలేం\nగదా,” అన్నాడు.\n\" అదీ నిజమే. ఆ కాట్లకుక్కను పట్టు\nకుని చిత్రవధ చేసేవరకూ నాకు మన\nశ్శాంతి వుండదు. ఊఁ, బయలుదేర\nదామా?” అన్నాడు గండుపోతు.\nశివాలుడు తన అనుచరుల్లో నలుగు\nరైదుగురిని మాత్రం తన వెంట వుంచుకుని\nతతిమ్మా వాళ్ళను కుంభారమిట్ట పల్లెకు\nపోయి, రాత్రల్లా తగు జాగ్రత్తలో వుండ\nమని హెచ్చరించాడు. ఆ తరవాత గండు\nపోతు అనుచరులు తమ నాయకుడికి డోలీ\nఒకటి తయారు చేసి, అందులో అతణ్ణి\nకూర్చోపెట్టి, దాన్ని అటిద్దరూ- యిటిద్దరూ\nభుజాలకు ఎత్తుకుని తమ గూడెం కేసి\nబయలుదేరారు. శివాలుడూ, శిఖిముఖీ,\nవిక్రమకేసరీ దాన్ని అనుసరించి ప్రయా\nణమయ్యారు.\nదాదాపు ఓ గంట ప్రయాణం తరవాత\nఅందరూ సవరపల్లెకు చేరేసరికి, పల్లె\nమధ్యలో వున్న గండుపోతు ఇంటి ముందు\nపల్లెవాసులంతా గుమిగూడి నవ్వుతూ, కేరిం\nతలు కొడుతూ గంతులు వేయటం వాళ్ళ\nక్కనిపించింది. శివాలుడు పల్లెవాసుల\nఉత్సాహం చూసి, శిధిలాలయ పూజారిని\nవాళ్ళు పట్టుకొచ్చారేమో అనుకున్నాడు.\nకాని, తీరా దగ్గిరకు పోయి చూస్తే, గండు\nపోతు కూతురు నాగుమల్లి గుహ దగ్గిర\nదొరికిన ఎలుగుబంటు చేత రకరకాల\nఆటలు ఆడిస్తున్నది.\n\" ఇప్పటికిప్పుడు పట్టుకున్న ఆ క్రూర\nమృగాన్ని యింతలోనే నీ కూతురు ఎలా\nమచ్చిక చేయగలిగింది, గండుసోతూ?”\nఅంటూ శివాలుడు ఆశ్చర్యపోయాడు.\n\"సాహసమే సవరమహాలక్ష్మి, అన్నారు\nపెద్దలు. నా కూతురు సాహసంలో, ధైర్యంలో\nనాకు సమానురాలు, మీ శిఖిముఖి దానికి\nఉజ్జీ అవునా కాదా అన్న సంశయం నన్ను\nబాధిస్తూనే వున్నది. యిలా అన్నానని ఏమీ\nఅనుకోకు, . శివాలూ!\" అన్నాడు గండు\nపోతు, కూతురు కేసి ఆప్యాయంగా చూస్తూ.\nనాగుమల్లి, తండ్రిని చూస్తూనే ఎలుగు\nబంటు మెడకు కట్టి వున్న తాడును వదిలి,\n\" అయ్యా, నడవలేనంతగా గాయపడ్డావా?\nఏదో చిన్న దెబ్బ తగిలిందని చెప్పారే, మన\nవాళ్ళు,” అంటూ తండ్రిని కావిలించు\nకుని కన్నీళ్ళు పెట్టుకున్నది.\n\"తగిలిన గాయం చిన్నదేనమ్మా, కాని\nఎడం కాలి కీలేదో కాస్త...” అని గండు\nపోతు నవ్వుతూ శిఖిముఖి కేసి చేయి చూపి,\n\" ఇంత సవరగండుపోతును డోలీ ఎక్కిం\nచిందెవరో తెలుసా? ఆ కోడెకారు శిఖిముఖి.\nఅలా కనబడుతున్నాడు గాని--ఎంత\nతెగువ ! ఎంత గుండె బలం!” అన్నాడు.\nనాగుమల్లి చప్పున తల తిప్పి, శిఖిముఖి\nకేసి చూసింది. క్షణంలో ఆమె కన్నీళ్ళు\nమాయమయినై. కోపంతో ఆమె కళ్లు ఎర్ర\nబడినై, ముక్కుపుటాలు అదిరినై. ఏదో\nఅనబోయిన దల్లా ఆగి చప్పున తల\nపక్కకు తిప్పుకున్నది.\nఇదంతా గమనిస్తున్న విక్రమకేసరి, శిఖి\nముఖితో రహస్యంగా, \"శిఖీ! మనకు\nవిందు చేయటంలో గండుపోతు ఎత్తుగడ\nఏమిటా అనే యింతవరకూ మనం ఆలో\nచిస్తున్నాం. అతడు మహా చేయగలిగితే\nఆహారంలో విషం కలిపించగలడు. కాని-\nకూతురు నాగుమల్లి నీ మీద పగ పట్టినట్టు\nన్నది, జాగ్రత్త!\" అన్నాడు.\nశిఖిముఖి ఏదో అనబోయేంతలో ఎలుగు\nబంటు గోండ్రిస్తూ, అక్కడ చేరిన గుంపు\nమీద పడి, పంజాలతో అందిన వాణ్ణి అంది\nనట్టు కొట్టి రక్కసాగింది. గుంపులో హాహా\nకారాలు బయలుదేరినై. నాగుమల్లీ, శిఖి\nముఖీ \"తప్పుకోండి, తప్పుకోండి,” అని\nపెద్దగా కేకలు పెడుతూ ఎలుగ్గొడ్డు కేసి\nపరిగెత్తారు.\n—(ఇంకా వుంది)",
            "book_page_end": 16
        },
        {
            "title": "దొంగసొమ్ము",
            "book_page_start": 17,
            "pdf_page_start": 31,
            "pdf_page_end": 35,
            "author": "చందమామ బృందం",
            "genre": "బేతాళ కథ",
            "moral": "రాజు అధికారాన్ని, ప్రజలకు సంక్షేమం చేసే బాధ్యతను వేరే వ్యక్తి చేపట్టడం ధర్మం కాదు.",
            "keywords": [
                "సాత్యకి",
                "శతకంఠుడు",
                "బంగారం",
                "వర్తకులు",
                "దొంగసొమ్ము"
            ],
            "characters": [
                "విక్రమార్కుడు",
                "బేతాళుడు",
                "శతకంఠుడు",
                "సాత్యకి"
            ],
            "locations": [
                "సాత్పూర రాజ్యం",
                "శ్మశానం"
            ],
            "content": "విసుగుచెందని విక్రమార్కుడు చెట్టువద్దకు\nతిరిగి వెళ్ళి, చెట్టు పై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \"రాజా, నీ ప్రయత్నం\nమంచిదే కావచ్చు. కాని సదుద్దేశాలకు\nకూడా దుష్ఫలితాలు కలగవచ్చు. అందుకు\nనిదర్శనంగా సాత్యకి అనే వాడి కథ చెబు\nతాను, శ్రమతెలియకుండా విను,” అంటూ\nఇలా చెప్పసాగాడు.\nపూర్వం సాత్పూరరాజ్యాన్ని శతకంఠు.\nడనే రాజు పాలించేవాడు. ఆ రాజ్యం అంత\nసంపన్నమైనది కాదు. ఆ కారణంచేత రాజు\nకూడా ఆటే ధనవంతుడు కాడు. ప్రజలు\nపేదవారు. అందుచేత రాజు తనకున్న దాని\nలోనే ప్రజలకు ఏదో ఒక రూపంలో ధన\nసహాయం చేస్తూ, మంచి పరిపాలకుడని\nపించుకుంటూ ఉండేవాడు.\nసాత్పూర రాజ్యం ఏమంత సుభిక్షం\nకాకపోయినప్పటికీ, అక్కడ అనేకమంది\nవర్తకులు సాహసవంతులై, సముద్ర\nవ్యాపారం చేసి, అంతులేని ధనం ఆర్జిం\nచారు. అయితే వారు తాము సంపాదించు\nకొచ్చిన బంగారాన్ని రాజుగారి కళ్ళపడ\nకుండా రహస్యంగా దాస్తూవచ్చారు.\nఅందుచేత వర్తకులు సంపాదించే\nకోట్లాది ధనం రాజుగారికి అందలేదు. దానితో\nదేశ దారిద్య్రం తీరే అవకాశం కూడా లేక\nపోయింది.\nవర్తకులు చేసే ఈ దుర్మార్గం కర్ణాకర్ణిగా\nరాజుగారికి తెలియవచ్చింది. వర్తకులందరూ\nతమ తమ ఆస్తి వివరాలన్నిటినీ తనకు\nతెలియజేయాలనీ, అంతకు మించి ఎవరి\nవద్దనైనా ఉంటే తాను తీసేసుకుంటాననీ\nరాజు ప్రకటన చేశాడు.\nవర్తకు లందరూ తమ ఆస్తి వివరాలను\nరాజుగారికి తెలిపారు. అనేక సంవత్స\nరాలుగా వారి ఆస్తులలో చెప్పుకోదగిన\nఎదుగూ పొదుగూలేదు.\n\"మీరంతా సముద్రవ్యాపారాలు సాగిస్తు\nన్నారుగదా, లాభాలేమీ రావటంలేదా?”\nఅని రాజు వారిని అడిగాడు.\n\"మహారాజా, లాభాలు వచ్చేమాట\nనిజమే. కాని అవి దక్కవు. పడవలు\nముణిగిపోతాయి. సముద్రపు దొంగలు\nసరుకు దోస్తారు. కళాసులు తిరగబడతారు.\nఒక్కోసారి సరుకు నష్టానికి అమ్ముకోవలసి\nవస్తుంది. మా కష్టాలు ఎవరితో చెప్పుకోము?”\nఅన్నారు వర్తకులు.\nవాళ్ళు అబద్ధమాడుతున్నారని రాజుకు\nతెలుసు, కాని వాళ్ళు రహస్యంగా దాచిన\nబంగారాన్ని పట్టుకోవటానికి రాజు చేసిన\nప్రయత్నాలన్నీ విఫలమయాయి. రాజుగారి\nవేగులవాళ్ళు ఆ బంగారం ఆచూకీ తీయ\nలేకపోయారు.\nసాత్పూరదేశంలోనే సాత్యకి అనే మనిషి\nఉండేవాడు. అతను సామాన్య వ్యక్తే కాని\nఅపారమైన తెలివితేటలు గలవాడు. వర్త\nకులు బంగారం దాచటమూ, దాని ఆచూకీ\nతెలుసుకోవాలని ప్రయత్నించి రాజుగారు\nవిఫలుడు కావటమూ అతను చూస్తూనే\nఉన్నాడు. రాజుగారికి అనిపించినట్టే సాత్య\nకికి కూడా వర్తకుల సౌభాగ్యం ప్రజలకు\nలాభించాలనిపించింది. అందుచేత సాత్యకి\nచిల్లర వ్యాపారస్థుడల్లే నటిస్తూ, వర్తకులకు\nజీతమూ బత్తెమూ లేని సేవలు చేసి\nపెడుతూ, వారి అభిమానాన్ని సంపాదిం\nచాడు. ఆ తరవాత వారి రహస్యాలు పసి\nకట్టటమూ, వారు తమలో తాము మాట్లాడు\nకునేటప్పుడు ఉపయోగించే సంకేతాలు\nఅర్థం చేసుకోవటమూ అతనికి ఏమంత\nకష్టంకాలేదు.\nఅటు తరవాత సాత్యకి ఒక్కొక్క వర్త\nకుడి నిధినీ కొల్లగొట్టసాగాడు. వర్తకులు\nఎంతో తెలివిగా ఎక్కడెక్కడో పాతిపెట్టిన\nబంగారం మాయం అవుతూ వచ్చింది.\nదొంగ ఎవరో తెలియలేదు. ఆ బంగారం\nరాజుగారికి తెలియకుండా దాచినది కావటం\nచేత రాజుగారి దగ్గిరికి పోయి, దొంగతనా\nలను గురించి ఫిర్యాదు చెయ్యటానికిలేదు.\nసాత్యకి తాను దొంగిలించిన బంగారాన్ని\nఉంచుకోలేదు. దాన్ని అతను ప్రజలలో\nపంచిపెడుతూ వచ్చాడు. మారు వేషాలు\nవేసుకుని పగటిపూట -బంగారాన్ని బీదసాద\nలకు ఇచ్చేవాడు. రాత్రిపూట ఇళ్ళ కిటికీ\nలలో నుంచి పారేసేవాడు.\nఈ రహస్యం ఎంతోకాలం దాగలేదు.\nకటిక దరిద్రుల దగ్గిర కూడా బంగారం\nమెసులుతూంటే రహస్యం ఎలా దాగు\nతుంది? బంగారం దగ్గిర ఉన్నవారందరినీ\nతన వద్దకు తీసుకురమ్మని రాజుగారు తన\nభటులను నియోగించాడు. తమకు ఎవరో\nఇచ్చినట్టు వాళ్ళు చెప్పారు.\nవర్తకులు దాచిన బంగారాన్ని ఎవరో\nదొంగిలించి ప్రజలకు పంచుతున్నట్టు రాజు\nఊహించి, ఆ పని చేస్తున్నవాళ్ళను మెచ్చు\nకున్నాడు. బంగారాన్ని రహస్యంగా పాతేస్తే\nకనుక్కోవటం కష్టంగాని, దాన్ని ప్రజలకు\nపంచేవాళ్ళను పట్టుకోవటం తేలిక. రాజ\nభటులకు సాత్యకిత్వరలో నే దొరికిపోయాడు.\nదొంగతనం చేసిన నేరానికి విచారణ\nజరిపి సాత్యకికి రాజు కారాగృహవాస శిక్ష\nవిధించాడు. అతను పట్టుబడ్డాక ప్రజలలో\nబంగారం పంచినవాళ్ళెవరూ లేకపోవటం\nచేత బంగారాన్ని దొంగిలించినవాడు అతను\nఒక్కడే నన్నది స్పష్టమయింది.\nబేతాళు డీ కథ చెప్పి, \"రాజా, శత\nకంఠుడు సాత్యకికి సన్మానం చెయ్యక,\nదొంగగా పరిగణించి ఎందుకు శిక్షించాడు?\nతాను కనుక్కోలేక పోయిన దొంగ బంగా\nరాన్ని సాత్యకి బయటికి తీశాడుగడ. తాను\nకోరినట్టే ఆ బంగారాన్ని ప్రజలకు పంచాడు\nగద. అటువంటప్పుడు రాజు దృష్టిలో\nసాత్యకి నేరస్థుడు కావటానికి కారణ\nమేమిటి? ఈ ప్రశ్నకు సమాధానం తెలిసి\nకూడా చెప్పకపోయావో నీ తల పగిలి\nపోతుంది,” అన్నాడు.\nదానికి విక్రమార్కుడు, \"సాత్యకి చేసిన\nఅసలు నేరం వర్తకుల బంగారం కాజె\nయ్యటం కానేకాదు, దాన్ని రాజుగారికి ఇవ్వక\nతానే ప్రజలకు పంచటం. ప్రజల యోగ\nక్షేమాలు చూడవలసినవాడు రాజు. ఆ అధి\nకారాన్ని సాత్యకి నిర్వర్తించరాదు. అదీగాక\nవర్తకులను తనకు అనుకూలంగా చేసు\nకోవటం రాజుకు అవసరం. తమ బంగా\nరాన్ని హరించినవాణ్ణి శిక్షించినందుకు వర్త\nకులు రాజుకు సుముఖులు అవుతారు.\nపూర్వం వాళ్ళు రాజుకు వ్యతిరేకులుగా\nఉండి, తమ బంగారాన్ని దాచారు. బంగా\nరాన్ని ప్రజలలో పంచటం కన్న, బంగా\nరాన్ని సంపాదించటం దేశానికి ఎక్కువ\nమేలు. సాత్యకి ఉన్న బంగారాన్ని మాత్రమే\nపంచగలడు. వర్తకులు నిత్యమూ బంగా\nరాన్ని సంపాదిస్తూ ఉండగలరు. అందువల్ల\nకూడా వర్తకులు తనకు అనుకూలించటం\nరాజుకు అవసరం. ఇప్పటికే కొందరు వర్త\nకులకు సాత్యకి ధర్మమా అంటూ బుద్ధి\nవచ్చింది. వారిని చూసి ఒక వేళ మిగిలిన\nవర్తకులకు బుద్ధిరాని పక్షంలో సాత్యకిని\nకారాగృహం నుంచి విడిచిపెట్టటం రాజు\nచేతిలో ఉన్నపనే. అందుచేత రాజు బాగా\nఆలోచించే సాత్యకి ని ఆ విధంగా\nదండించాడు,” అన్నాడు.\nరాజుకు ఈవిధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి చెట్టెక్కాడు.\n(కల్పితం)",
            "book_page_end": 21
        },
        {
            "title": "దయ్యాలదర్బారు",
            "book_page_start": 22,
            "pdf_page_start": 36,
            "pdf_page_end": 38,
            "author": "సిహెచ్. విజయలక్ష్మి",
            "genre": "ఫాంటసీ/వీరగాథ",
            "moral": "తెలియని వ్యక్తులతో స్నేహం చేసి ప్రమాదాలు కొని తెచ్చుకోకూడదు. అపరిచిత వ్యక్తులు ఆకర్షించినప్పుడు హెచ్చరికగా ఉండాలి.",
            "keywords": [
                "దయ్యాలు",
                "వీరగాథ",
                "గుడ్డివాడు",
                "మఠాధికారి",
                "ప్రేతాత్మలు"
            ],
            "characters": [
                "హెూల్బీ",
                "మఠాధికారి",
                "వీర మహావీరుడి భార్య (దయ్యం)"
            ],
            "locations": [
                "జపాను",
                "బౌద్ధమఠం",
                "శ్మశానం"
            ],
            "content": "జపానులో ప్రాచీన వీరుల గాధలు పాటలు\nకట్టి పాడుకునేవాళ్ళు. వాటిని ప్రజలు విని\nఆనందించేవారు. ప్రాచీన వీరులలో ఒక\nప్రముఖుడుండేవాడు. అతను సముద్రం\nమీద శత్రువులతో పోరుతూ చనిపోయాడు.\nఅప్పు డతని భార్య, శత్రువుల చేతికి\nచిక్కటం అవమానకరమని భావించి, తన\nకొడుకుతో సహా సముద్రంలో దూకి ప్రాణాలు\nతీసుకున్నది.\nహెూల్బీ అనే గుడ్డివాడు. ఏకతార మీద\nఇలాటి వీర గాధలు పాడుతూ డబ్బులు\nసంపాదించేవాడు. ఆ డబ్బులు దాచటానికి\nవాడికి ఇల్లూ వాకిలీ లేదు. అందుచేత\nవాడొక బౌద్ధమఠం అధికారిని ఆశ్రయించి,\nఆయన అనుమతితో మఠం వసారా అరుగు\nమీద తనకున్న కొద్ది సామానులు పెట్టుకుని\nఉంటూ ఉండేవాడు. మఠాధికారి అతడితో\nఅప్పుడప్పుడూ కబుర్లాడుతూండేవాడు.\nఒక రోజు సాయంత్రం సూర్యాస్తమయం\nవేళ, మఠం నిర్జనంగా ఉన్నది. హెూల్బీ\nవసారాస్తంభాన్ని ఆనుకుని కూర్చుని,\nచిన్నగా పాడుకుంటున్నాడు. ఆ సమ\nయంలో ఎవరో వచ్చి వాడి చెయ్యి పట్టు\nకుని, \"హెూల్బీ, నువు చక్కని పాటలు\nపాడతావని మా రాజుగారికి తెలిసింది.\nఆయనకు నీ పాటలు వినాలని ఉన్నదిట.\nనిన్ను తన దగ్గిరకి తీసుకురమ్మన్నారు.\nపోదాం పద,” అన్నాడు.\nరాజుగారు పిలుస్తుంటే వెళ్ళక తప్పదు\nగనక, హెూల్బీ ఆ మనిషి చెయ్యి పట్టుకుని\nనడుస్తూ వెళ్ళాడు. వాళ్ళు దర్బారు చేరు\nకున్నట్టు హెూల్బీ గ్రహించాడు. ఎందు\nకంటే, వాడికి ఆడవాళ్ళ దుస్తుల రెపరెపలు\nవినిపించాయి. ఉత్తమ తరగతి స్త్రీల నుంచి\nవచ్చే పరిమళాలు వాడి ముక్కుకు\nతగిలాయి.\nహెూల్బీని ఎత్తయిన ఆసనం మీద\nకూర్చోబెట్టారు. సముద్ర యుద్ధంలో చని\nపోయిన మహా వీరుడి గాధను గానం చెయ్య\nమన్నది ఒక స్త్రీ. వాడు చక్కగా గొంతెత్తి\nఆ పాటను భావయుక్తంగా పాడాడు. తనను\nఆ పాటను పాడమన్న స్త్రీ పాట వింటూ\nవెక్కటమూ, ఏడవటమూ వాడికి వినిపిం\nచింది. ఆ పాటలో వచ్చిన మహావీరుడి\nభార్యే ఆ స్త్రీ అని వాడికి తెలీదు.\nహెూల్బీని దర్బారుకు తీసుకుపోయిన\nమనిషే అతణ్ణి తిరిగి మఠానికి చేర్చి, \"ఇలాగే\nఒక వారం రోజుల పాటు దర్బారుకు వచ్చి\nపాడావంటే మా రాజుగారు నీకు మంచి\nబహుమానం ఇస్తామన్నారు,” అని చెప్పి\nవెళ్ళిపోయాడు.\nరెండు మూడు రోజులు హెూల్బీ దర్బా\nరుకు వెళ్ళి వచ్చాడు. రాత్రి పూట అతను\nసావిడి అరుగుమీద ఉండటం లేదని మఠాధి\nకారికి తెలిసింది. గుడ్డివాడు గదా, ఎక్కడికి\nపోతున్నాడా అని ఆశ్చర్యంవేసి, హెూల్బీని\nకనిపెట్టి చూడమని ఆయన ఇద్దరు నౌకర్లను\nనియోగించాడు.\nసాయంకాలం ఆరు గంటలవేళ హెూల్బీ\nతనంతట తానే బయలుదేరి, వేగంగా\nనడుచుకుంటూ పోవటం చూసి నౌకర్లు\nఆశ్చర్యపడ్డారు. అతన్ని నడిపించే వ్యక్తి\nవాళ్ళకు కనిపించలేదు. వాళ్ళు హెూల్బీని\nఅనుసరించి శ్మశానానికి వెళ్ళారు. అక్కడ ఆ\nవాడు ఒక ఎత్తయిన బండ మీద కూర్చుని\nఏకతార మీటుతూ పాట ప్రారంభించాడు.\nఇది చూసిన నౌకర్లు హెూల్బీని సమీ\nపించి, చెరొక రెక్కా పట్టుకుని మఠానికి\nలాక్కొచ్చి, మఠాధికారి ముందు కూల\nవేశారు. హెూల్బీ ఆయనతో జరిగిన దంతా\nచెప్పాడు. అంతా విని మఠాధికారి ఆశ్చర్య\nపోయాడు. ప్రాచీన వీరులు యుద్ధాలు\nచేసిన ప్రదేశమూ, శ్మశానమూ ఆ మఠానికి\nసమీపంలోనే ఉన్నాయి. ఆ వీరుల\nప్రేతాత్మలు తమ కథలను వినటానికి\nహెూల్బీని రోజూ తీసుకుపోతూ ఉండాలి.\n\"నిన్ను తీసుకుపోయి పాడిస్తున్నవి\nదయ్యాలు. వాటితో స్నేహం చేశావంటే\nఅవి నిన్ను సర్వనాశనం చేసితీరుతాయి,”\nఅని మఠాధికారి హెూల్బీతో అన్నాడు.\nహెూల్బీ భయపడ్డాడు.\nమఠాధికారి వాడికి ధైర్యం చెప్పి, \" ఈసారి\nఆ వ్యక్తి నీ కోసం వచ్చినప్పుడు నువు\nపలకనే వద్దు,\" అని, వాడి శరీరం అంతటా\nమంత్రాక్షరాలు రాశాడు.\nఅయితే ఆయన హెూల్బీ చెవుల మీద\nమంత్రాక్షరాలు రాయటం మరచిపోయాడు.\nఅందుచేత హెూల్బీ కోసం మరొకసారి\nవచ్చిన డయ్యానికి హెూల్బీ శరీరంలో\nచెవులు తప్ప ఏమీ కనిపించలేదు. ఆ దయ్యం\nహెూల్బీ చెవులు పట్టుకుని బలంగా లాగి,\nతెంచుకు పోయింది.\nహెల్బీకి భరించరాని వేదన కలిగింది.\nకాని ఆ బాధను సహించి, అతడు కిక్కురు\nమనకుండా వూరుకున్నాడు. మఠాధికారి\nహెచ్చరిక అతడికి బాగా గుర్తున్నది.\n\"దయ్యాల దర్బారులో పాడినందుకు\nనాకు లభించిన బహుమతి ఇదే,” అను\nకున్నాడు, హెూల్బీ. ఆ తరవాత దయ్యాలు\nఅతడి జోలికి రాలేదు.",
            "book_page_end": 24
        },
        {
            "title": "హితవుమాటలు",
            "book_page_start": 25,
            "pdf_page_start": 39,
            "pdf_page_end": 42,
            "author": "జె. వసంతకుమార్",
            "genre": "నీతి కథ/సాహసం",
            "moral": "పెద్దల అనుభవం నుంచి వచ్చిన హితవు మాటలను నిర్లక్ష్యం చేయకూడదు, అవి మనల్ని ప్రమాదాల నుంచి కాపాడతాయి.",
            "keywords": [
                "యువరాజు విజయుడు",
                "హితవు",
                "అంగరక్షకులు",
                "పులి",
                "ఎలుగుబంట్లు"
            ],
            "characters": [
                "జయసిద్ధి",
                "విజయుడు",
                "అంగరక్షకులు"
            ],
            "locations": [
                "కొలాహల దేశం",
                "అరణ్యం"
            ],
            "content": "కొలాహల మనే దేశానికి రాజైన జయసిద్ధికి\nవిజయు డనే కుమారుడుండేవాడు. అతను\nస్వతహాగా మంచి వీరధీర సాహసాలు గల\nవాడు. దానికి తోడు యుద్ధవిద్య లన్నిటి\nలోనూ గొప్ప ప్రావీణ్యం గడించాడు.\nవిజయుడికి ఎన్నెన్నో సాహసకృత్యాలు\nచేయాలని ఉండేది. కాని అతని వెంట\nఅస్తమానమూ ఉండే అంగరక్షకులు అత\nనికి అవకాశం ఇచ్చేవారు కారు. రాజుగారి\nచేత నియమించబడిన వాళ్ళు వున్నదే\nఅతన్ని ఆపాయం నుంచి కాపాడటానికి.\nవిజయుడు పెద్దవాడై, యువరాజుగా\nఅభిషేకం పొందే ముందు, ఒకసారి తమ\nరాజ్యమంతా పర్యటించాలన్న కోరిక వెలి\nబుచ్చాడు. తండ్రి దానికి అంగీకరించాడు.\n\"అవును. యువరాజువు కాబోతున్న\nనువు మన రాజ్యంలో ఎక్కడెక్కడ ఏమి\nఉన్నదీ చూసుకోవటం మంచిదే. ఎక్క\nడెక్కడ ఏమి సహజసంపద ఉన్నదీ, ఏ\nప్రాంతాల ప్రజలు ఎలా బతుకుతున్నదీ\nచక్కగా గ్రహించు. నీ పర్యటనలో\nముఖ్యంగా మూడువిషయాలు శ్రద్ధగా\nపాటించు. కొంచెంసేపు కూడా ఒంటరిగా\nప్రయాణించకు. విశ్రాంతి తీసుకున్న చోటిని\nవిడిచి బయలుదేరేటప్పుడు, ఒక్కసారి\nఆ చోటును కలయజూసుకోకుండా ముందుకు\nవెళ్ళకు. మన అడవులలో ఎలుగుబంట్లు\nజాస్తిగా ఉంటాయి; వాటిని ఎన్నడూ ఎది\nరించకు, నేల మీద నిశ్చలంగా పడుకున్న\nమనిషి జోలికి ఎలుగుబంటి ఎన్నడూ రాదు.\nఅందుచేత ఎలుగుబంట్లు తటస్థపడినప్పుడు\nనీ పౌరుషాన్ని కట్టిపెట్టి, చచ్చిపోయినట్టుగా\nనేల మీద బిగదీసుకుని పడుకో,” అన్నాడు\nవిజయుడి తండ్రి..\nవిజయుడు ఈ రాజ్యపర్యటన ఒంట\nరిగా, స్వేచ్ఛగా చేయాలనుకున్నాడు. కాని\nరాజుగారు అతనికా స్వేచ్ఛ ఇవ్వక, ఇద్దరు\nసమర్థులైన భటులను అతని వెంట పంపాడు.\nఇది విజయుడికి ఏమాత్రమూ నచ్చలేదు.\nతండ్రి చెప్పిన హితవాక్యాలు కూడా అత\nనికి నచ్చలేదు. అవి పిరికివాళ్ళు పాటిం\nచేవిగా అతనికి తోచాయి.\nతన ఇద్దరు అంగరక్షకులనూ వెంట\nబెట్టుకుని విజయుడు రెండు రోజులు\nప్రయాణం చేసి ఒక అరణ్యాన్ని చేరు\nకున్నాడు. అంగరక్షకులు తనను అను\nక్షణమూ కంటిని రెప్పల్లాగా కాపాడుతూ,\nవెన్నంటి రావటం అతనికి మహా చిరాకు\nకలిగిస్తున్నది.\nఅరణ్యంలో ప్రవేశించాక తనకు సాహస\nకృత్యాలు చేసే అవకాశాలు కొల్లలుగా\nదొరుకుతాయని విజయుడు ఆశపడ్డాడు.\nకాని, అంగరక్షకులు అరణ్యంకుండా\nప్రయాణించ వద్దనీ, చుట్టు తిరిగి పోదామనీ\nఅతడికి చెప్పారు.\nవిజయుడికి మండిపోతున్నది. అతను\nవాళ్ళతో మంచిగా, \"ఎడమపక్కగా చుట్టి\nపోతే బాగుంటుందో, కుడిపక్కగా చుట్టిపోతే\nబాగుంటుందో తెలుసుకోవటం అవసరం.\nమీరిద్దరూ చెరోపక్కా కొంతదూరం వెళ్ళి\nచూసిరండి. ఏ దారి బాగుంటే ఆ దారినే\nపోదాం. మీరు తిరిగి వచ్చేదాకా నేనిక్కడే\nఉంటాను,” అన్నాడు.\nఇద్దరు భటులూ చెరొకవైపూ బయలు\nదేరారు. వాళ్ళను కనుమరుగు కానిచ్చి,\n\"పీడ విరగడ అయింది!” అనుకుని, విజ\nయుడు అరణ్యంలోకి ప్రవేశించి గబగబా\nముందుకు సాగాడు.\nఅతనలా కొంతదూరం వెళ్ళేసరికి ఒక\nపెద్దపులి గాండ్రిస్తూ అతని పైన దూకింది.\nఅటువంటి అవకాశాల కోసమే తహతహ\nలాడుతున్న విజయుడు ఉత్సాహంతో కత్తి\nదూసి, పెద్దపులితో హెూరాహెూరి పోరాడి,\nదాన్ని చంపేశాడు.\nపులి చచ్చిపోయాక అతను ఒక చోట\nకూర్చుని, ఆయాసం తీర్చుకుంటూ, \"ఇటు\nవంటి ప్రమాదా లెన్నివచ్చినా నేను అవ\nలీలగా ఎదుర్కొనగలనుగదా. నా వెంట\nఈ అంగరక్షకులేమిటి? నేను పౌరుషంలేని\nఆడదాన్నయినట్టు!” అనుకున్నాడు.\nఅతను సేదదీరాక కూర్చున్న చోటి\nనుంచి లేచి, ముందుకు సాగాడు. కొంత\nదూరం వెళ్ళాక అతనికి అరణ్యంలో అలి\nకిడి వినిపించింది. ఏవో అరణ్య మృగాలయి\nఉంటాయని అతను అప్రయత్నంగా కత్తి\nమీదికి చెయ్యి పోనిచ్చాడు. కాని కత్తి లేదు.\nదాన్ని అతను తాను విశ్రాంతి తీసుకున్న\nచోట పక్కన పెట్టుకుని కూర్చుని, అక్కడే\nవదిలి వచ్చేశాడు.\nఇంతలో గురగుర ధ్వనులు చేస్తూ\nఎలుగుబంట్లు అతని కేసి రావటం కనిపిం\nచింది. రెండు ఎలుగుబంట్లున్నాయి. కత్తి\nఉన్నా వాటితో ఒంటరిగా పోరటం కష్టమే.\nకత్తి లేదు కూడానూ. ఎలుగుబంట్ల మీద\nప్రతాపం చూపవద్దనీ, అవి తటస్థపడితే\nనేల మీద చచ్చినట్టు పడుకోమనీ తండ్రి\nచెప్పిన హితవాక్యాలు విజయుడికి జ్ఞాపకం\nవచ్చాయి. అతను అలాగే నేల మీద బిగ\nదీసుకుపోయి పడుకున్నాడు. ఎలుగుబంట్లు\nఅతని జోలికి రాకుండా వెళ్ళిపోయాయి.\nవిజయుడు లేచి, తాను పులిని చంపిన\nచోటికి తిరిగి వెళ్ళి, తన కత్తిని తీసుకుని,\nఅరణ్యంలో ముందుకు వెళ్ళే ఆలోచన\nకట్టిపెట్టి, తాను బయలుదేరిన చోటికే\nతిరిగి వెళ్ళాడు.\nఅక్కడ అతని అంగరక్షకులు లేరు.\nవాళ్ళు తిరిగి వచ్చి, రాజకుమారుణ్ణి కానక,\nఅతని కోసం ఆ చుట్టుపట్ల వెతుకుతూ\nతిరుగుతున్నారు.\nఅప్పటికి మిట్టమధ్యాహ్నమయింది.\nఆకలిదప్పులు అతన్ని బాధించసాగాయి.\nఆ సమీపంలోనే అతనికి ఒక తోటా, దాని\nమధ్య ఒక కొలనూ కనిపించాయి. కొలను\nచూడగానే అతనికి అందులో స్నానం చేయా\nలనిపించింది. అందుచేత అతను తన\nబట్టలు విప్పి ఒడ్డున పెట్టి, సుఖంగా స్నానం\nచేసి, తిరిగి ఒడ్డుకు ఎక్కేసరికి అతని\nబట్టలు లేవు. అతను చుట్టూ చూశాడు,\nపైకి చూశాడు. చెట్ల మీద కోతులున్నాయి.\nవాటి వద్ద అతని బట్టలున్నాయి. వాటిని అవి\nతిప్పి తిప్పి చూస్తూ, మధ్య మధ్య కొరికి\nకూడా చూస్తున్నాయి.\nఒంటరిగా ఉండనట్టయితే ఇలా జరిగేది\nకాదు. తండ్రి నిజం చెప్పాడు. తన భటులు\nవెంట ఉన్నట్టయితే కోతులు ఆ బట్టలను\nఎత్తుకుపోయి ఉండవు.\nచేసేదిలేక విజయుడు రాళ్ళు తీసుకుని\nకోతులను కొట్టాడు. అవి బట్టలను అతని\nకేసి విసిరాయి.\nబట్టలైతే దొరికాయిగాని, అవి చీలికలూ,\nవాలికలూ అయి ఉన్నాయి. అతను వాటినే\nధరించవలసి వచ్చింది.\nఇంతలోనే అతని అంగరక్షకులు కూడా\nవచ్చి అతన్ని చేరుకున్నారు.\nఅటుతరవాత విజయుడు తన తండ్రి\nచెప్పిన హితవులను తూచా తప్పకుండా\nపాటిస్తూ ఎలాంటి ప్రమాదాలకు గురి\nకాకుండా రాజ్యపర్యటన ముగించుకునా) డు,",
            "book_page_end": 28
        },
        {
            "title": "కట్నం",
            "book_page_start": 29,
            "pdf_page_start": 43,
            "pdf_page_end": 46,
            "author": "టి. మాధవరావు",
            "genre": "సామాజికం/కుటుంబ కథ",
            "moral": "సంప్రదాయాల పేరిట సంపదను దాచకుండా, అవసరంలో ధైర్యంగా దాన్ని ఉపయోగించుకోవాలి.",
            "keywords": [
                "కట్నం",
                "వసుమతి",
                "బంగారు మాడలు",
                "కుటుంబ రహస్యం",
                "ప్రసన్నగుప్తుడు"
            ],
            "characters": [
                "విశ్వగుప్తుడు",
                "గుణవతి",
                "రామగుప్తుడు",
                "వసుమతి",
                "భానుగుప్తుడు",
                "ప్రసన్నగుప్తుడు"
            ],
            "locations": [
                "కాంచీపురం",
                "కంపానది"
            ],
            "content": "పూర్వం కాంచీపురంలో విశ్వగుప్తు డనే\nవైశ్యుడికి గుణవతి అనే భార్యా, నలుగురు\nకొడుకులూ ఉండేవారు. ఒకప్పుడు వారి\nవంశం చాలా సంపన్నమైనది. కాని రాను\nరాను వారి సంపద అంతా తరిగిపోయింది.\nఅందుచేత విశ్వగుప్తుడి కుమారులు అందరి\nలాగే స్వార్జితం మీద బతకవలసిన స్థితిలో\nఉన్నారు. వారిలో పెద్దవాడు రామగుప్తుడు\nమాత్రమే బుద్ధిమంతుడు, మిగిలిన\nముగ్గురూ పట్టి అప్రయోజకులు.\nకొడుకులు ఇంకా చిన్నవాళ్ళుగా ఉండ\nగానే విశ్వగుప్తుడు చనిపోయాడు. తరవాత\nగుణవతే పిల్లలను - పెంచి పెద్దచేసింది.\nరామగుప్తుడికి తగిన కన్యను తెచ్చి గుణవతే\nపెళ్ళి చేసింది. ఎందుకైనా పనికివచ్చేది\nరామగుప్తుడే నని ఆమెకు తెలుసు.\nకొద్దికాలానికి రామగుప్తుడికి ఒక కుమార్తె\nకలిగింది. ఆ పిల్లకు వసుమతి అని పేరు\nపెట్టుకున్నారు. వసుమతి చిన్న పిల్లగా\nఉండగానే గుణవతికి జ బ్బు చేసింది.\nమందు లేమీ పనిచెయ్యలేదు. అందుచేత\nఆమె తనకు కాలం సమీపించిం దనుకుని,\nతన పెద్ద కొడుకు కోసం కబురు చేసింది.\nరామగుప్తుడు తల్లి వద్దకు వచ్చాడు. తమ\nఅన్న కోసం తల్లి కబురు చేసిన సంగతి\nరామగుప్తుడి తమ్ముళ్ళకు తెలిసింది. తమ\nతల్లి ఎక్కడో డబ్బు దాచి ఉంచిందనీ,\nఆ రహస్యం తమ అన్నతో చెప్పబోతున్న\nదనీ అనుమానించి, వాళ్ళు కూడా వచ్చి,\nచాటున పొంచి ఉండి, తమ తల్లి తమ\nఅన్నతో చెప్పే మాటలన్నీ ఆలకించారు.\nరామగుప్తుణ్ణి మంచం మీద కూర్చోమని\nగుణవతి అతనితో, \"నాయనా, మన ఇంట్లో\nదేవుడిపీఠం కింద, రాగిచెంబులలో బంగారు\nనాణాలున్నాయి. కాని వాటిని తాకరాదు.\nఅదివరకు మన వంశంలో కొందరు వాటిని\nఅందాకా వీటిని ఎవరూ తాకటానికి వీల్లేదు.\nతాకితే నాశనమైపోతారు.' అన్నదట,” అని\nగుణవతి చెప్పింది. తరవాత కొద్దిసేపటికే\nఆమె కన్నుమూసింది.\nతల్లి మాటలను విన్న రామగుప్తుడి\nతమ్ములు, తమ తల్లి పరిస్థితిని కూడా లక్ష్య\nపెట్టక, గునపం తీ సుకు వెళ్ళి, దేవుడ్\nపీఠాన్ని తొలగించి, దాని కింద తవ్వారు.\nకొద్ది లోతున అయిదు రాగిచెంబులూ, వాటి\nనిండా బంగారుమాడలూ ఉన్నాయి.\nచెంబుల మెడలకు ఒక బంగారుతీగ మెలి\nచుట్టి ఉన్నది.\nతవ్వి తీయ ప్రయత్నించారు. వాళ్ళు వాటిని\nతీయలేకపోగా, దారుణమైన అపాయాలకు\nగురి అయారు. అందుచేత నువ్వెన్నడూ\nవాటి జోలికి వెళ్ళకు. అయితే వాటిని\nగురించి నీ తరవాత తరంవాళ్ళకు చెప్పి,\nవాళ్ళనుకూడా ఇలాగే హెచ్చరించే బాధ్యత\nనీ పైన ఉన్నది,” అని చెప్పింది.\n\"అసలు ఆ చెంబులను అక్కడ దాచిన\nదెవరు? నీకు తెలుసా; అమ్మా?” అని\nరామగుప్తుడు అడిగాడు.\n\" ఏనాడో మన వంశానికి చెందిన ఆవిడే\nచనిపోతూ, వాటిని అక్కడ పాతిపెట్టి,\n''నేను మళ్ళీ పుట్టి వీటిని తీసుకుంటాను.\nవాళ్ళు చేసేపని చూసి రామగుప్తుడు\nవారిని వారించటానికి ప్రయత్నించాడు, కాని\nవాళ్ళు అతన్ని లక్ష్యపెట్టలేదు. అతని\nతమ్ముళ్ళలో పెద్దవాడు చెంబులను పైకి\nతీయబోయాడు. కాని అవి కొంచెం కూడా\nకదలలేదు. పైగా వాడు ఆ క్షణంలోనే\nనెత్తురు కక్కుకుని పడిపోయాడు. అది\nచూసి మిగిలిన ఇద్దరూ పారిపోయారు.\nరామగుప్తుడు ఆ చెంబుల మీద తిరిగి\nమట్టికప్పి, దేవుడి పీఠాన్ని యథాస్థానంలో\nఉంచాడు.\nఏళ్ళు గడిచిపోయాయి. వసుమతి పెద్ద\nదయింది. ఆమె అపురూప లావణ్యవతిగా\nతయారయింది. రామగుప్తుడు తన కుమా\nర్తెకు తగిన వరుడి కోసం వెతకటం ఆరం\nభించాడు. నిజంగా వసుమతికి తగిన వరుణ్ణి\nసంపాదించాలంటే కట్నం కింద చాలా\nఇవ్వాలి. కాని రామగుప్తుడి వద్ద అంత\nధనం లేదు.\nఒకనాడు వసుమతి నీళ్ళు తేవటానికి\nకంపానదికి వెళ్ళి, అక్కడ ఒక యువకుణ్ణి\nచూసింది. అతను గుర్రంమీద సవారీ అయి\nవస్తున్నాడు. అతన్ని చూసి వసుమతి,\n\"ఎంత అందంగాఉన్నాడు!” అనుకున్నది.\nఅదేసమయంలో ఆ యువకుడు కూడా\nఆమెను చూసి, \"ఎంత అందంగా ఉన్నది!”\nఅనుకున్నాడు.\nఆ యువకుడి పేరు భానుగుప్తుడు. అతని\nతండ్రి ప్రసన్నగుప్తుడు కాంచీపురంలోని\nగొప్ప ధనికులలో ఒకడు. దానికి తోడు\nఆయన పరమ లోభి. తన కొడుక్కు\nవెయ్యిమాడలు కట్నం ఇస్తేనే గాని పెళ్ళి\nచెయ్యనని అంటూ వస్తున్నాడు.\nనదీ తీరాన వసుమతిని భానుగుప్తుడు\nతరుచు కలుసుకుంటున్నాడు. వారి మధ్య\nస్నేహభావం ఏర్పడ్డది. వసుమతిని పెళ్ళా\nడాలని తనకు కోరిక ఉన్నట్టు భానుగుప్తుడు\nఒకసారి బయట పెట్టాడు.\nఆ రోజే వసుమతి ఈ మాట తన తండ్రికి\nతెలిపింది. రామగుప్తుడు ప్రసన్న గుప్తుడి\nవద్దకు వెళ్ళి, \"మా కుమార్తెను మీ\nఅబ్బాయికి చేసుకోండి. వాళ్ళు ఒకరి కొకరు\nఎంతైనా తగి ఉంటారు,” అన్నాడు.\n\"మా వాడికి వెయ్యి బంగారు మాడలు\nకట్నం ఇచ్చే మాటుంటే పెళ్ళి సంగతి\nమాట్లాడండి, లేకపోతే ఆ మాటే ఎత్తవద్దు,”\nఅన్నాడు ప్రసన్నగుప్తుడు. రామగుప్తుడు\nహతాశుడై ఇంటికీ తిరిగి వచ్చి తన కుమా\nర్తెకు జరిగినది చెప్పాడు.\nఆ రాత్రి వసుమతికి కలలో రాగి\nచెంబులూ, వాటి నిండా ఉన్న బంగారు\nమాడలూ కనిపించాయి. అవి దేవుడి పీఠం\nకింద ఉన్నట్టు ఆమె చూసింది. కాని\nఆ కలను ఆమె అంతగా పట్టించుకో లేదు.\nఅయితే అదే కల ప్రతి రాత్రీ రాసాగింది.\nఅందుచేత ఆమె ఒకనాడు తన తండ్రితో,\n\"నాన్నా, దేవుడి పీఠం కింద అయిదు రాగి\nచెంబులలో బంగారు మాడలున్నట్టు నాకు\nరోజూ కల వస్తున్నది. ఇది నిజమా?”\nఅని అడిగింది.\nఆ మాట విని రామగుప్తుడు అదురు\nకుని, \"అమ్మా, నువు కలలో చూసిన\nచెంబులు నిజమే గాని, వాటిని మరిచిపో.\nవాటిని తాకిన వాళ్లు సర్వనాశనమయి\nపోతారు,” అంటూ తనకు తన తల్లి చెప్పి\nనదీ, తన కళ్ళ ఎదట తన తమ్ముడు\nరక్తం కక్కుకున్నదీ వివరించి చెప్పాడు.\nతండ్రి చెప్పిన విషయాలను గురించి\nవసుమతి దీర్ఘంగా ఆలోచించి, ఒక నిర్ణ\nయానికి వచ్చింది. తాను భానుగుప్తుణ్ణి\nపెళ్ళాడ లేకపోతే తన జీవితమే గాక,\nభానుగుప్తుడి జీవితం కూడా భ్రష్టవుతుందని\nఆమెకు తోచింది. అంతకంటె ఆ రాగి\nచెంబులలో ఉండే బంగారు మాడల కోసం\nప్రయత్నించి తాను ఒక్కతే శీఘ్రంగా\nదుర్మరణం పొందటం మేలు.\nఇలా అనుకుని వసుమతి, తండ్రి ఎంత\nలబలబలాడుతున్నా ఆగక, గునపం తీసు\nకుని, దేవుడి పీఠం కింద తవ్వి, దాని కింద\nఉన్న రాగిచెంబులను అవలీలగా పైకి\nతీసింది. రామగుప్తుడు నిర్ఘాంతపోయాడు.\nఒక్కొక్క చెంబులోనూ అయిదు\nవందల మాడలున్నాయి. మొత్తం రెండు\nన్నరవేల మాడలు! అవి వసుమతి సొమ్మే\nఅయి ఉండాలి.\nరామగుప్తుడు తన కుమార్తెకు భాను\nగుప్తుడితో పెళ్ళి నిశ్చయించటమే గాక,\nకట్నం కింద వెయ్యి మాడలూ యిచ్చి,\nపెళ్ళి మహా వైభవంగా చేశాడు.",
            "book_page_end": 32
        },
        {
            "title": "పోటీపరీక్ష",
            "book_page_start": 33,
            "pdf_page_start": 47,
            "pdf_page_end": 51,
            "author": "బి. నాగేశ్వరరావు",
            "genre": "సాహసం/రాజకీయ కథ",
            "moral": "సాహసం, తెలివితేటలు, నైపుణ్యం మాత్రమే నిజమైన యోధుడి లక్షణాలు.",
            "keywords": [
                "జయదేవుడు",
                "విక్రముడు",
                "లీలావతి",
                "లక్షణ",
                "పోటీపరీక్ష",
                "యుద్ధ విద్యలు"
            ],
            "characters": [
                "జయదేవుడు",
                "విక్రముడు",
                "విభూతి",
                "లీలావతి",
                "లక్షణ",
                "మణిపుర రాజు"
            ],
            "locations": [
                "అంగదేశం",
                "మణిపురం"
            ],
            "content": "అంగదేశపు యువరాజు జయదేవుడు.\nయుద్ధవిద్యలలో ఆరితేరినవాడు. అతని వెంట\nఅతని ఈడువాళ్ళు ఏడెనిమిదిమంది అస్త\nమానమూ ఉంటూ ఉండేవాళ్ళు.\nవారందరూ మంచి యోధులే. జయదేవుడు\nవారిని వెంటబెట్టుకుని వేటకు వెళ్ళేవాడు,\nలేదా యుద్ధవిద్యలలో పోటీలు జరిపేవాడు.\nరాత్రిపూట వారితో విందులారగించేవాడు.\nఒక వెన్నెలరాత్రి అందరూ విందు చేసు\nకుంటూండగా జయదేవుడు, \" నాకు తగిన\nరాజకుమార్తె దొరికితే పెళ్ళాడదామను\nకుంటున్నాను. గొప్ప సౌందర్యవతీ, సౌశీల్య\nవతీ అయిన రాజకుమార్తె ఎక్కడ లభిం\nచేదీ మీలో ఎవరన్నా చెప్పగలరా?” అని\nతన అనుచరులను అడిగాడు.\nఎవరూ మాట్లాడలేదు, కాని విక్రము\nడనేవాడు యు వరాజుకు ఈ విధంగా\nసమాధానం చెప్పాడు:\n\"నాయకా, మణిపురరాజుకు ఇద్దరు\nకుమార్తెలున్నారు. పెద్ద కుమార్తె లీలావతి\nయుద్ధవిద్యలలో ఆరితేరినది. ఆమె ఇంటి\nపట్టున ఉండదు. ఎప్పుడూ. గుర్రం ఎక్కి\nతిరుగుతూ ఉంటుంది, అరణ్యాల లో\nమృగాలను వేటాడుతూ ఉంటుంది, కొండ\nలలో దొంగల ముఠా ల ను చీల్చిచెండా\nడుతూ ఉంటుంది. మణిపుర రాజు రెండో\nకుమార్తె లక్షీణ చాలా అందమైనది. కళలలో\nప్రావీణ్యం గలది. ఆమె స్వభావం చాలా\nసుకుమారమైనది, హృదయం సున్నిత\nమైనది. ఆమె అన్నివిధాలా మీకు తగిన\nభార్య అవుతుంది.”\n\" అలా అయితే, కోరినంత బలాన్ని\nవెంట తీసుకుని వెళ్ళి, సామదండోపాయా\nలలో ఏది అవసరమైతే అది ప్రయోగించి\nఆ లక్షణను యిక్కడికి తీసుకురా!”\nఅన్నాడు జయదేవుడు.\n\"నా వెంట బలాలు అవసరం లేదు.\nమరొక యోధుణ్ణి తోడుగా పంపండి, చాలు.\nమణిపుర రాజు దగ్గిర ఉండే భటుల\nశౌర్యపరాక్రమాలు నాకు తెలిసినవే. నే నా\nరాజు కొలువులో మూడేళ్ళు పని చేసి\nఇక్కడికి వచ్చాను,” అన్నాడు విక్రముడు.\nనిజానికి విక్రముడు చాలా గొప్ప\nయోధుడు, జయదేవుడి పరివారంలో అతన్ని\nమించగలవాడు మరెవడూ లేడు. అతని\nపరాక్రమం ఎంత విశ్వసనీయమైనదో, అతని\nమాట కూడా అంత నమ్మదగినదే. అందు\nచేత జయదేవుడు విక్రముడితో, \"విభూతిని\nవెంటబెట్టుకు వెళ్ళు,” అన్నాడు.\nవిభూతి విక్రముడికి నీడలాటివాడు,\nఎప్పుడూ విక్రముణ్ణి అంటి పెట్టుకు తిరిగే\nవాడు. ఇద్దరూ గుర్రా లెక్కి, దారి వెంట\nకబుర్లు చెప్పుకుంటూ, మణిపురం చేరారు.\nమణిపురరాజు తన పాత భృత్యుడైన\nవిక్రముడి పట్ల చాలా ఆదరణ చూపి,\n\"ఏమోయ్, ఇలా వచ్చావు? మళ్ళీ మా\nకొలువులో చేరతావా ఏమిటి?” అని\nఛలోక్తిగా అడిగాడు.\n\"లేదు, మహారాజా. నేను పెళ్ళి పని\nమీద వచ్చాను. మా యువరాజుగారైన\nజయదేవుడు మీ రెండో కుమార్తెను, లక్ష\nణను, పెళ్ళాడగోరి, నన్ను పంపారు,”\nఅన్నాడు విక్రముడు.\nరాజుకు పట్టరాని ఆగ్రహం వచ్చింది.\n\"దుర్మార్గుడా, మూడేళ్ళు నా ఉప్పుతిని\nఇంత ద్రోహంగా మాట్లాడతావా? లీలావతి\nఅవివాహిత అయి ఉండగా లక్షీణ పెళ్లి\nప్రస్తావన తీసుకురావటం లీలావతికి, నాకూ\nఎంత అవమానం! ఎవడ్రా అక్కడ?\nఈ దుర్మార్గుణ్ణి తీసుకుపోయి చీకటికొట్టులో\nపడెయ్యండి,\" అని రాజు ఆవేశంతో\nఅరిచాడు.\nకొందరు భటు లు పరిగెత్తుకుంటూ\nవచ్చారు. కాని అప్పటికే విక్రముడు తన\nకత్తి దూసి నిలబడి ఉండి, \"చావదలచిన\nవాళ్ళు రండి,\" అన్నాడు.\nరాజభటులు విక్రముణ్ణి చూస్తూనే\nకొయ్యబారి పోయారు. వాళ్ళకు అతని\nప్రతాపం బాగా తెలిసినదే.\nమణిపురరాజు పరిస్థితి గ్రహించి వెంటనే\nకాళ్ళబేరానికి వచ్చాడు.\n\" ఆగ్రహించకు, విక్రమా ! మీ యువ\nరాజు లక్షణనే పెళ్ళాడగోరితే చేసే దేము\nన్నది? ఆమెను నీ వెంట పంపుతాను.\nశాంతించు,” అన్నాడాయన. విక్రముడి\nకత్తి మొన ఆయన గుండెకు జానెడు\nఎడంలో ఉన్నది.\nరాజు అన్నమాట నిలబెట్టుకుని, వెంటనే\nలక్షణను ప్రయాణానికి ఆయత్తం చేశాడు.\nఆమె మరొక గుర్రం మీద ఎక్కి విభూతి,\nవిక్రముల వెంట బయలుదేరింది.\nమధ్యదారిలో చీకటి పడింది. ఆ రాత్రికి\nవాళ్ళు ఒక చాపడిలో పడుకున్నారు.\nమధ్యలో రాజకుమార్తెను పడుకోనిచ్చి,\nఇద్దరు యోధులూ ఆమెకు రెండు పక్కలా,\nకత్తులూ, ఈటెలూ పక్కనే ఉంచుకుని\nపడుకున్నారు.\nఒక రాత్రివేళ విక్రముడికి నిద్రాభంగ\nమయింది. అతను చివాలున లేచి కూర్చుని\nఆలకించాడు. అతి వేగంగా పరిగెత్తే గుర్రపు\nడెక్కల చప్పుడు చావడిని సమీపిస్తున్నట్టు\nఅతనికి తోచింది. అతను వెంటనే బయటికి\nసాయుధుడై వచ్చాడు. ఎవరో యోధుడు\nకవచమూ, శిరస్త్రాణమూ ధరించి, చేత\nఈటె పట్టుకుని శరవేగంతో తన కేసి వస్తూం\nడటం అతనికి కనబడింది.\nఆ యోధుడు సమీపంలోకి వచ్చి గుర్రాన్ని\nఆపగానే విక్రముడు, \"నీ ప్రాణాలు తీసే\nముందు నువ్వెవరో చెప్పు. నా మీదికి\nఒంటరిగా వచ్చే గుండె ధైర్యంగల యోధుడు\nమణిపురంలో ఉన్నట్టు నే నింతవరకూ\nవినలేదు,” అంటూ తన ఈటెతో ఆ వ్యక్తి\nశిరస్త్రాణాన్ని ఎగదోశాడు.\n\"మూడేళ్ళపాటు నన్ను రోజూ చూసి\nకూడా ఇంతలోనే మరిచావా?\" అన్నది\nస్త్రీ కంఠం.\nవిక్రముడు నివ్వెరపోయి, \"లీలావతీ\nదేవి! ఏమిటిది? ఈ అర్ధరాత్రి —” అంటూ\nతడుపుకున్నాడు.\nలీలావతి గుర్రం మీది నుంచి దిగుతూ,\n\" నాకు పెళ్లి కాకుండా లక్షణ ఒక్కత్తెకూ\nపెళ్లి చేద్దామనుకున్నావా? ఎంత అధర్మ\nపరుడివి! నా పెళ్లి కూడా నీ చేతి మీదిగానే\nజరగనీ!” అన్నది.\n\"వరుణ్ణి ఎక్కడి నుంచి తెచ్చేది?”\nఅన్నాడు విక్రముడు, మరింత ఆశ్చర్యంతో.\n“నువే నన్ను పెళ్ళాడు. నువు నన్ను\nఆడిగినట్టయితే ఏనాడైనా నిన్ను పెళ్ళాడే\nదాన్ని. నువు అడగలేదు. అందుచేత\nనేనే నిన్ను అడుగుతున్నాను,” అన్నది\nలీలావతి.\n\"అంతకన్న అదృష్టమా, లీలావతీదేవీ ?\nతప్పక పెళ్లాడతాను,” అన్నాడు విక్రముడు,\nతెల్లవారకమునుపే ఇద్దరు యోధులూ,\nఇద్దరు రాజకుమార్తెలూ బయలుదేరి తమ\nనగరాన్ని చేరుకున్నారు.\nజయదేవుడు లక్షణను చూసి పరమా\nనంద భరితుడయాడు. కాని విక్రముడు\nలీలావతిని పెళ్ళాడి తనకు తోడల్లుడు\nకాబోతున్నాడని తెలిసి అతని అతిశయం\nదెబ్బ తిన్నది.\n\" నువు నా వదినెగారిని పెళ్ళాడటానికి\nనేను ఒప్పను. ఆమె కూడా నాతో సమాను\nడైన వాణ్ణి పెళ్ళాడటం విధి,” అన్నాడు\nజయదేవుడు.\nతాను చేసిన ఉపకారానికి యువరాజు\nఈ విధంగా కృతజ్ఞత చూపటం విక్రముడికి\nబాధ కలిగించింది. అతను జయదేవుడితో,\n\" నేను లీలావతీదేవిని పెళ్ళాడటం లేదు,\nయువరాజా. ఆమే నన్ను పెళ్ళాడుతున్నది.\nఆమె కోరిక మీదనే నే నామెను పెళ్ళాడ\nబోతున్నాను,” అన్నాడు.\nజయదేవుడు లీలావతితో, మరెవరినైనా\nభర్తగా ఎన్నుకోమన్నాడు.\n\"విక్రముణ్ణి మించగల యోధులుంటే\nపెళ్ళాడటానికి నాకేమీ అభ్యంతరం లేదు,\"\nఅన్నది లీలావతి.\nజయదేవుడు పోటీపరీక్ష ఏర్పాటు\nచేశాడు. పోటీ ఏ విధంగా జరగవలసినదీ\nలీలావతే నిర్ణయించింది.\nఒక పదునైన కత్తిని ఒకచోట నిలుపుగా\nపాతారు. ఇరవై అంగల దూరాన్నుంచి విక్ర\nముడు ములికి లేని బాణాన్ని కత్తి కేసి\nకొట్టాడు. బాణం రెండు చీలికలయింది.\nరెండూ ఒకే ప్రమాణంలో ఉన్నాయి.\nఇదే పని చెయ్యటానికి జయదేవుడి పరి\nవారంలోని యోధులందరూ ప్రయత్నం\nచారు. ఒక్కడు కూడా బాణాన్ని చీల్చ\nలేక పోయాడు.\nజయదేవుడు లీలావతీ విక్రముల పెళ్లికి\nఒప్పుకోక తప్పలేదు. కాని విక్రముడు పెళ్లి\nఅయిన కొద్ది రోజులకే తన భార్యతోసహా\nమణిపురానికి తిరిగి వెళ్లిపోయాడు. మణి\nపురరాజు అతన్ని సేనాపతిని చేశాడు. కాల\nక్రమాన మణిపుర సింహాసనం విక్రముడికే\nదక్కింది.",
            "book_page_end": 37
        },
        {
            "title": "రోగానికి తగిన చికిత్స",
            "book_page_start": 38,
            "pdf_page_start": 52,
            "pdf_page_end": 54,
            "author": "అజ్జరపు హనుమంతరావు",
            "genre": "నీతి కథ/హాస్యం",
            "moral": "గుణవంతుడైన వ్యక్తికి అకారణంగా చాడీలు చెప్పి ఇబ్బంది పెడితే, చివరకు చాడీలు చెప్పినవారే నష్టపోతారు.",
            "keywords": [
                "హిమబిందు",
                "పండితులు",
                "గ్రహాలు",
                "మహావ్రతం",
                "చాడీలు"
            ],
            "characters": [
                "హిమబిందు",
                "మందమతి (రాజు)",
                "మంత్రి",
                "పండితులు"
            ],
            "locations": [
                "కాశ్మీరదేశం"
            ],
            "content": "పూర్వం కాశ్మీరదేశంలో హిమబిందు అనే\nమహాపండితు డుండేవాడు. ఆయన అరవై\nనాలుగు విద్యలలోనూ ఆరితేరినవాడు.\nఆయన దగ్గిర శిష్యులుగా చేరి చదువుకున్న\nవారిలో అన్ని విద్యలవారూ ఉన్నారు.\nఅయినప్పటికీ జ్యోతిషంలో ఆయనకు సాటి\nలేని పేరుండేది. ఆ కారణంచేత ఆయనకు\nఆస్థానంలోనూ, ప్రజలలోనూ గొప్ప పలుకు\nబడీ, మర్యాదా ఉండేది. దేశంలో ఇంకా\nఎందరో గొప్ప పండితు లున్నప్పటికీ,\nవారంతా హిమబిందు ముందు ఏమాత్రమూ\nరాణించేవారు కారు. అందుచేత వారికి\nఆయన మీద చాలా ఈర్ష్యగా ఉండేది.\nకాశ్మీరు రాజు మందమతి. అతనికి\nకాస్త తలతిక్క కూడా ఉండేది. చెప్పుడు\nమాటలు విని అప్పుడప్పుడూ అవివేకపు\nపనులు చేసేవాడు. హిమబిందు అంటే\nగిట్టని పండితులందరూ ఒకసారి కూడ\nబలుక్కుని రాజు వద్దకు వెళ్ళి, \"మహా\nరాజా, ఈ హిమబిందుతో చావొచ్చిపడింది.\nతనకు తెలియని శాస్త్రం లేదని లోకాన్ని\nనమ్మించాడు. ఎవడైనా, తాను హిమబిందు\nశిష్యుడినంటే చాలు, వాడికి బ్రహ్మరథం\nపడుతున్నది లోకం,” అంటూ అంతులేని\nచాడీలు చెప్పారు.\nఇదంతా విన్న మీదట రాజుకు హిమ\nబిందును పరీక్షించా లనిపించింది. అతనికి\nఎలాంటి పరీక్ష పెట్టాలో, అది కూడా పండి\nతులే చెప్పారు.\nమర్నాడు రాజు హిమబిందును తన\nదర్బారుకు పిలిపించి, ముగ్గురు వ్యక్తులను\nహిమబిందుకు చూపించాడు. వారిలో ఒకడు\nవెర్రిబాగులవాడు. రెండవవాడు జన్మతః\nచెవిటి, మూగా కూడా. మూడవది స్త్రీ. ఆమె\nపుట్టు గుడ్డిది. మొదటివాణ్ణి పండితుణ్ణి\nచెయ్యమని, రెండవవాడికి మూగతనమూ,\nచెపుడూ పోగొట్టమనీ, మూడవదాన్ని నాట్య\nగత్తెనుగా తయారుచెయ్యమనీ రాజు\nహిమబిందును ఆదేశించాడు.\nరాజుగారి మాటలు విని హిమబిందు\nనిర్ఘాంతపోయాడు.\n\"ఈ మూడుపనులూ చెయ్యటానికి ఎంత\nకాలం పడుతుంది?\" అని రాజు హిమ\nబిందును అడిగాడు.\n\"మూడు మాసాలకు తక్కువ పట్టదను\nకుంటాను,” అన్నాడు హిమబిందు.\n\"మూడు మాసాలు చాలు నా?\"\nఅన్నాడు రాజు ఆశ్చర్యంతో.\n\"చాలు, మహారాజా. ఒక నెలపాటు\nవీరి హస్తరేఖలూ, లలాటరేఖలూ, గ్రహాల\nబలా బలాలూ పరీక్షించాలి. అటుపైన శిక్షణ\nకైనా, చికిత్సకైనా రెండుమాసాలు చాలు,”\nఅన్నాడు హిమబిందు,\n\"సరే. మూడునెలల అనంతరం కనిపిం\nచండి. అప్పటికి ఈ మూడు పనులూ\nపూర్తికాని పక్షంలో మీకు దేశబహిష్కరణ\nజరుగుతుంది. `ఆ సంగతి గుర్తుంచుకోండి,”\nఅన్నాడు రాజు.\nఒక నెల గడిచాక హిమబిందు ఆ ముగ్గు\nరినీ వెంట బెట్టుకుని రాజుగారి దర్బారుకు\nహాజరయాడు.\n\"వీళ్ళ హస్తరేఖలూ, లలాట రేఖలూ,\nపరీక్షించారా?” అని రాజు ఆయన్ని అడిగాడు.\n\"పరీక్షించాను, మహారాజా. వాటిలో\nఒక్కటి కూడా వీళ్ళకు అనుకూలంగా\nలేదు. ముఖ్యంగా గ్రహాలు అనుకూలించ\nనప్పుడు నా ప్రయత్నం ఎందుకూ పనికి\nరాదు,” అన్నాడు హిమబిందు.\n\"అయితే మీరు ఓడిపోయినట్టేనా?”\nఅని రాజు అడిగాడు.\n\" నేను ఓడి పోనవసరం లేదు. మంత్ర\nతంత్ర శాస్త్రాలలో గ్రహగతులను తప్పించే\nప్రక్రియలు లేకపోలేదు. అలాటి పనులు\nమన మహర్షులు అనేకసార్లు చేశారు.\nలలాట రేఖలను కూడా అవలీలగా మార్చ\nవచ్చు. సత్యవంతుడి లలాట లిఖితాన్ని\nసావిత్రి మార్చలేదా? తమ సెలవైతే నేను\nమహావ్రతం ప్రారంభించి గ్రహగతులను\nమార్చేస్తాను,\" అన్నాడు హిమబిందు.\n\"గ్రహాల గతులు మార్చటానికి నా\nఅనుమతి దేనికీ?” అన్నాడు రాజు.\n\"ఇది అంత తేలికైన విషయం కాదు.\nనేను గ్రహగతులను మార్చే వ్రతం పరి\nసమాప్తి అయేలోగా వెయ్యిమంది సుక్షత్రియ\nయువకులనూ, వెయ్యి మేలు జాతి గోవు\nలనూ బలి ఇచ్చి గ్రహశాంతి చేయవలసి\nఉంటుంది. అంతకన్న కూడా గొప్ప\nప్రమాదం ఒకటి ఉన్నది. తమ లాటి గొప్ప\nజాతకులకు ఉచ్చలో ఉండి, కాపాడుతున్న\nగ్రహాలు తమ గతులు మారినాక నీచలో\nపడి, దారుణమైన కష్ట నష్టాలను కలిగించ\nవచ్చు. ఈ మహాసభలో ఎందరో అదృష్ట\nజాతకులున్నారు. వారంతా ఆమోదించి\nనట్టయితే నా వ్రతాన్ని ఇవాళే ప్రారం\nభిస్తాను,” అన్నాడు హిమబిందు.\nఈ మాటలు వినగానే రాజుకు కాళ్ళూ,\nచేతులూ చల్ల బడ్డాయి. సభలో చాలా\nమందికి దడ పుట్టుకొచ్చింది. హిమబిందు\nఅసాధారణ శక్తి మంతుడన్న నమ్మకం\nఅందరికీ ఉన్నది. ఆయన జాతకాలు చూసి\nకోటీశ్వరులు బికారులై పోతారని చెబితే\nఅక్షరాలా జరిగింది. ఆయన వైద్యం చేస్తే\nచావటానికి సిద్ధంగా ఉన్న వాళ్ళు లేచి\nతిరిగారు. అందుచేత ఆయన నోటిమాటంటే\nఅందరికి గురి.\nమంత్రి రాజు చెవిలో ఏదో ఊదాడు.\nరాజు హిమబిందు కేసి తిరిగి, \"సరే, అయితే\nప్రస్తుతానికి ఈ ముగ్గురినీ వాళ్ళ గ్రహచా\nరానికి వదిలెయ్యండి,\" అన్నాడు. తరవాత\nఆయన ఆనవాయితీ ప్రకారం హిమబిందుకు\nకానుకలు ఇచ్చి, ఆయన మీద చాడీలు\nచెప్పిన వారిని దేశం నుంచి పంపేశాడు.",
            "book_page_end": 40
        },
        {
            "title": "బయటపడని నేరం",
            "book_page_start": 41,
            "pdf_page_start": 55,
            "pdf_page_end": 58,
            "author": "ఎ. గంగాధర్",
            "genre": "రాజ కథ/కుటుంబ కథ",
            "moral": "చేసిన తప్పుకు పశ్చాత్తాపం చెంది, ఆ తప్పును సరిదిద్దుకోవడానికి ప్రయత్నిస్తే, ప్రకృతి లేదా దైవం అనుకూలంగా ఉంటాయి.",
            "keywords": [
                "సౌరభ",
                "మహీధవుడు",
                "పయస్విని",
                "హత్య",
                "గంధర్వస్త్రీ",
                "వారసుడు"
            ],
            "characters": [
                "మహీధవుడు",
                "సౌరభ",
                "గంధర్వస్త్రీ",
                "పయస్విని"
            ],
            "locations": [
                "మాహిష్మతీపురం",
                "అశ్వముఖం"
            ],
            "content": "మాహిష్మతీపురానికి మహీధవుడు రాజు.\nఅతని భార్య సౌరభ. భార్య అంటే రాజుకు\nఎంతో అభిమానం, ఆమె మనసు ఏ మాత్రం\nనొచ్చుకున్నా అతను అమితంగా బాధపడే\nవాడు. అందుచేత అతను ఆమె మనసు\nకష్ట పెట్టే పనులు జరగకుండా చాలా\nజాగ్రత్త పడేవాడు. ఒకవేళ ఏ కారణం\nచేతనన్నా తన మనసుకు బాధ కలిగినా,\nసౌరభ ఆ విషయాన్ని తన భర్తకు తెలియ\nనిచ్చేది కాదు.\nమాహిష్మతీ నగరానికి సమీపంలోనే\nఅశ్వముఖ మనే చిన్న కొండ ఉన్నది.\nఆ కొండ మీది ప్రకృతి దృశ్యాలు ఎంతో\nసుందరంగానూ, ఆనందదాయకంగానూ\nఉండేవి. అందుచేత రాజు తరచు అక్క\nడికి వాహ్యాళి వెళ్ళేవాడు. ఆ ప్రదేశం ఎంత\nమనోహరంగా ఉండేదంటే, గంధర్వులూ,\nఖేచరులూ, కిన్నరులూ, కింపురుషులూ\nతరుచుగా ఆ కొండ మీద దిగి విహారాలు\nచేస్తూండేవాళ్లు,\nఅలా విహారం చెయ్యటానికి అశ్వముఖం\nమీదికి వచ్చిన ఒక గంధర్వస్త్రీ- అక్కడ\nమహీధవుణ్ణి చూసి మోహించింది. ఆమె\nఅతని ఎదట ప్రత్యక్షమై, తా నెవరో తెలుపు\nకుని, కొంతకాలం తనను భార్యగా ఏలుకో\nమని అతన్ని వేడుకున్నది. కాని సౌరభకు\nసవతిని తెచ్చి పెట్టటం ఇష్టంలేక రాజు\nగంధర్వస్త్రీ కోరికను నిరాకరించి, తన నగ\nరానికి వెళ్లిపోయాడు.\nరాజుకు సౌరభ పట్ల అంతటి గౌరవం\nఉన్నప్పటికీ, అతను మరొక భార్యను\nచేసుకోక తప్పలేదు. అది ఎలా జరిగిందంటే.\nరాజు సౌరభతో పదేళ్లు కాపరం చేసినా\nకూడా వారికి సంతానం లేదు, కలిగే సూచన\nలైనా లేకపోయాయి. రాజ్యానికి మరొక\nనాధుడు కావాలి, రాజవంశం నిలపటానికి\nవారసుడు కావాలి. మంత్రులు మొదలైన\nవారు రాజును మరొక భార్యను చేసుకోమని\nసూచనలు ఇస్తూనే ఉన్నారు, కాని రాజు\nవాటిని లక్ష్యపెట్టలేదు. చివరకు వాళ్ళు\nఈ విషయమై పట్టుబట్టారు. రాజు మరొక\nభార్యను చేసుకోక పోవటానికి కారణం\nసౌరభేనని వాళ్ళకు తెలుసు గనక ఆమెతో\nకూడా గట్టిగా చెప్పారు.\n\"సంతానం కోసం నన్ను మళ్ళీ పెళ్ళాడ\nమని మంత్రులు చాలా వేధిస్తున్నారు,” అని\nరాజు సౌరభతో అన్నాడు.\n\" వాళ్లు మన మంచికోరే చెబుతున్నారు.\nవాళ్లు చెప్పినట్టే చెయ్యండి. నా కోసం\nవంశం అంతరింప జేసుకోకండి. నాకు వంశ\nనిర్మూలిని అనే అపఖ్యాతి కూడా వచ్చే\nస్తున్నది,” అన్నది సౌరభ.\nరాజు సరేననటం వ్యవధిగా మంత్రులు\nఅతనికి కుంతల రాజకుమార్తె అయిన\nపయస్వినిని తెచ్చి పెళ్లిచేశారు.\nపదేళ్ళపాటు తన భర్త నెత్తిమీది దేవత\nలాగా జీవించిన సౌరభకు చాలా మనఃక్లేశం\nకలిగింది. కాని ఆమె దాన్ని తనలోనే\nఅణచుకున్నది.\nఅయితే పయస్విని గవర్భవతి అయి,\nవివాహం జరిగిన ఏడాదికల్లా మగపిల్లవాణ్ణి\nకన్నది. దానితో సౌరభకు నరకంలో పడి\nపోయినట్టయింది. పయస్విని భావి రాజ\nమాత. సౌరభకు ఎలాటి భవిష్యత్తూ లేదు.\nసౌరభకు మతిపోతున్నట్టయింది. పయ\nస్వినిని తన భర్త పెళ్ళాడిన ప్రయోజనం\nసిద్ధించింది. ఇంక ఆమె తన కడ్డంగా దేనికి?\nరాజు ఆమెను వదిలెయ్యవచ్చు. కాని\nఅందుకు ఎవరూ ఒప్పుకోరు. అందుచేత\nపయస్విని చచ్చిపోవాలని సౌరభ నిశ్చ\nయించుకున్నది. ఆమెకు యుక్తాయుక్త\nవిచక్షణ కూడా పోయింది. పయస్విని\nఇంకా బాలింతరాలుగా ఉండగానే, ఒక\nనాటి రాత్రి సౌరభ ఆమెకు పొలలో విషం\nకలిపి తాగించింది. పయస్విని ఆ పాలు\nతాగి మరణించింది.\nపయస్విని చని పోయాక సౌరభకు\nపూనకం దిగిపోయినట్టయింది. తాను చేసిన\nపని కిరాతకమైనదనీ, తన సవతిని హత్య\nచేసి తన భర్తతో ఏమీ జరగనట్టు సుఖిం\nచడం తనకు సాధ్యమయే పని కాదనీ\nగ్రహించి, సౌరభ ఆత్మహత్య చేసుకొన\nనిశ్చయించింది. ఆమె అర్థరాత్రివేళ రాజ\nభవనం మిద్దె మీదికి వెళ్ళి అక్కడి నుంచి\nకింద పడబోయింది.\nకాని ఎవరో ఆమెను వెనక నుంచి పట్టు\nకుని ఆపారు. సౌరభ కంగారుపడి వెనక్కు\nతిరిగి చూస్తే, పయస్విని! పయస్విని\nదయ్యమై వచ్చిందనుకుని సౌరభ భయంతో\nకొయ్యబారి పోయింది. దయ్యం అయితే\nతనను ఎందుకు కాపాడుతున్నదీ సౌరభకు\nఅర్థం కాలేదు.\n\"భయపడకు, అక్కా, నేను చావలేదు.\nనాకు చావు లేదు. నువు నాకు విషం\nఇచ్చిన మాట నే నెవరికీ చెప్పనులే. ఎప్పటి\nలాగే సంతోషంగా ఉందాం, రా!\" అన్నది\nపయస్విని.\nపొరపాటుకు పశ్చాత్తాప పడుతున్నదానిలాగా\nఆమె పయస్వినిని రాజు కన్న కూడా\nహెచ్చు ఆదరంతో చూడసాగింది. ఆమె\nరాజు ప్రేమ కోసం అర్రులు చాచటం\nమానేసింది కూడా.\nరాజుకు కూడా పయస్విని మీద మమ\nకారం పెరగసాగింది. ఆమెలో ఏదో ప్రబల\nమైన ఆకర్షణ శక్తి ఉన్నట్టు అతనికి అని\nపించింది. అతని కిప్పుడు సౌరభ దాదాపు\nజ్ఞాపకమే రావటం లేదు. అతను ఆశ్వ\nముఖానికి విహారార్ధం వెళితే పయస్వినినీ,\nతన కుమారుణ్ణి కూడా వెంట తీసుకుపోతూ\nఉండేవాడు.\nసౌరభ విచారమంతా పోయింది. ఆమె\nమనస్సు తేలికన పడింది. తాను చేసిన\nకుమారుడు పుట్టి అయిదారేళ్లు గడి\nచాయి. రాజూ, పయస్వినీ, కుమారుడూ\nఅశ్వముఖం మీద విహరిస్తున్నారు. ఇంతలో\nరాజకుమారుడు, చెట్ల మధ్యగా ఎగిరే పక్షి\nనొకదాన్ని తల ఎత్తి చూస్తూ నడిచి వెళ్లి,\nకొండ చివర నుంచి జారి కింది లోయలోకి\nపడిపోయాడు.\nరాజు పెద్దగా కేక పెట్టాడు. మరుక్షణమే\nపయస్విని పరిగెత్తుకుంటూ వెళ్లి కొండ\nఅంచు నుంచి కిందికి దూకేసింది. కొద్ది\nక్షణాల వ్యవధిలో తన కొడుకునూ, భార్యనూ\nపోగొట్టుకుని, భయ దుఃఖాలతో కట్టెలాగా\nఅయి పోయిన రాజు, కుమారుణ్ణి క్షేమంగా\nచేతుల్లో పట్టుకుని పయస్విని లోయలో\nనుంచి కొండ పైకి వస్తూండటం చూసి\nనిర్ఘాంతపోయాడు.\nపయస్విని రాజును సమీపించి, రాజ\nకుమారుణ్ణి దించి, దొరికిపోయిన దొంగలాగా\nరాజు ముందు తలవంచుకుని నిలబడింది.\n\"ఎవరు నువు? నిజంగా పయస్విని\nవేనా? నా భార్యవేనా?” అని రాజు ఆమె\nనడిగాడు.\nఆమె తల ఎత్తి, \" నేను పయస్వినిని\nకాను. ఒకప్పుడు నిన్ను మోహించి, వరిం\nచిన గంధర్వస్త్రీని. నీ భార్య పయస్విని\nచచ్చిపోయి అయిదేళ్ళయింది. వెంటనే\nనే నామె శరీరంలో ప్రవేశించి, నీ కొడుక్కు\nతల్లిలేని కొరత తీర్చా ను, దానితో\nబాటు నా చిరకాల వాంఛ కూడా తీర్చు\nకుని, నీకు అయిదేళ్ళపాటు భార్యగా\nఉన్నాను. నీ పెద్ద భార్య యోగిని\nలాగా జీవిస్తున్నది. వెళ్లి ఆమెతో సుఖంగా\nఉండు,” అన్నది.\nమరుక్షణం పయస్విని పడిపోయింది.\nఆమెలో జీవం లేదు.\nరాజు తన కొడుకుతో తిరిగి వచ్చి, సౌరభ\nమీద ఎప్పటిలాగే ప్రేమగా ఉంటూ రాజ్యం\nఏలుకున్నాడు.",
            "book_page_end": 44
        },
        {
            "title": "లోకభీతి-పాపభీతి",
            "book_page_start": 45,
            "pdf_page_start": 59,
            "pdf_page_end": 62,
            "author": "ఆర్. సత్యనారాయణ",
            "genre": "నీతి కథ",
            "moral": "లోక నింద భయం కంటే, చేసిన పాపానికి పశ్చాత్తాపం చెందడమే ముఖ్యం.",
            "keywords": [
                "శంకరారాధ్యుడు",
                "తోటవాడు",
                "దొంగతనం",
                "బైరాగి వేషం",
                "లోకభీతి"
            ],
            "characters": [
                "శంకరారాధ్యుడు (పూజారి)",
                "తోటవాడు"
            ],
            "locations": [
                "శబరవాడి",
                "నదీ తీరం"
            ],
            "content": "శబరవాడి అనే గ్రామంలోని దేవాలయానికి\nశంకరారాధ్యు డనే బ్రాహ్మణుడు అర్చ\nకుడుగా ఉండేవాడు. ఆయన ఎంతో దైవ\nభక్తిపరుడు. సహజంగా ఉళ్ళో ఆయనకు\nమంచి గౌరవం ఉండేది.\nశంకరారాధ్యుడు చీకటితోనే లేచి నదికి\nస్నానానికి వెళ్ళి, అక్కడ ఉన్న కూర\nమళ్ళలో నుంచి తనకు కావలిసిన కూర\nగాయలు కోసుకుని, ఇంటికి తీసుకుపోయి,\nభార్య కిచ్చి, ఆ తరవాతనే దేవాలయానికి\nవెళ్ళేవాడు.\nఇలా కూరలు తీసుకోవటం దొంగతన\nమని ఆయన అనుకోలేదు. కూరల తోట\nవాడు ఆయనకు కావలిసిన కూరలు సంతో\nషంగా ఇస్తాడు. ఆయితే అంత చీకటితో\nమళ్ళలో ఎవరూ ఉండరు. అందుచేత\nఆయన ఆ కూరలను ఆడిగి తీసుకునే అవ\nకాశంలేదు.\nఇదే చివరకు ప్రమాదంగా పరిణమిం\nచింది. కూరల తోటవాడికి తన తోటలో\nదొంగతనం జరుగుతున్నట్టు అనుమానం\nతగిలింది. వాడు ఒక రాత్రి తోటలో\nమాటు వేసుకు కూర్చున్నాడు. తెల్లవారు\nఝామున శంకరారాధ్యుడు యథాప్రకారం\nస్నానానికి వచ్చి, తోటలోకి అడుగుపెట్టి,\nనాలుగేనాలుగు వంకాయలు కోసుకున్నాడు.\nకాయలు తెంపుతున్న చప్పుడు తోటవాడికి\nవినిపించింది. మసక వెలుతురులో వాడు\nపూజారిని గుర్తించక, వెనక నుంచి వచ్చి,\nదుడ్డుకర్రతో బలంగా కొట్టాడు.\n\" శివ శివా!\" అంటూ పూజారి స్పృహ\nతప్పి పడిపోయాడు.\nదెబ్బతిని పారిపోతాడనుకున్న దొంగ\nఅక్కడే కుప్పకూలి పోయేసరికి తోటవాడు\nఆశ్చర్యపడి దగ్గిరికి వచ్చి చూస్తే, దొంగ\nపూజారేనని తెలిసింది. అంతేకాదు, తాను\nకొట్టిన దెబ్బకు పూజారి చచ్చిపోయినట్టు\nకూడా కనిపించాడు. ఆయనలో చలనం\nలేదు. ముక్కు దగ్గిర వేలుపెట్టి చూస్తే\nశ్వాసకూడా ఆడుతున్నట్టు లేదు.\nతోటవాడు కొయ్యబారి పోయాడు.\nపూజారిని దొంగ అనుకోవటమే అపచారం.\nఆయనను చావగొట్టటం మహాపచారం.\nఈ సంగతి ఊళ్ళో తెలిస్తే తనను బతక\nనివ్వరని ఊహించి తోటవాడు ఆక్షణంలోనే\nఊరు విడిచి పారిపోయాడు.\nఅయితే పూజారి చావలేదు. తోటవాడు\nకొట్టిన దెబ్బ ఆయన వీపు పైన పడి ప్రాణం\nదిమ్మరపోయింది. చల్లగాలికి ఆయన\nక్రమంగా తేరుకున్నాడు. తన పరిసరాలు\nచూసుకున్నాక ఆయనకు జరిగినది జ్ఞాపకం\nవచ్చింది. తోటలో కాయలు కోసుకుం\nటున్నందుకు తనను తోటవాడు కాబోలు\nకొట్టాడు. వాడి జాడ కనిపించటంలేదు. తన\nదొంగతనం గురించి ఊళ్ళోవాళ్ళందరికీ\nచెప్పి, తనను చూపించటానికి వెళ్ళి\nఉంటాడు! పరువుగా బతుకుతున్న తనకు\nదొంగ అనే పేరు వస్తుంది! ఇక తాను\nఊళ్ళో తల ఎత్తుకు తిరగలేడు సరేకదా,\nతనకు ఇన్ని మంచి నీళ్ళు కూడా పుట్టవు.\nఇలా అనుకుని శంకరారాధ్యుడు కూడా\nగ్రామం విడిచి పరారీ ఆయిపోయాడు.\nఅప్పటికి తూర్పు తెల్లవారుతున్నది.\nపూజారి భార్య ఝాము పొద్దెక్కేదాకా\nభర్త కోసం ఎదురు చూసి, ఇరుగుపొరుగు\nవాళ్ళతో చెప్పింది. చీకటితో స్నానానికి\nవెళ్ళిన పూజారి ఇంకా తిరిగి రాలేదు.\nదేవాలయానికి తిన్నగా వెళ్ళాడేమో నను\nకుంటే అక్కడా లేడు. స్నానాలరేవు వద్ద\nవెతికితే పూజారి ఉపయోగించే చెంబు\nతోటకు సమీపంలో కనబడింది. అందుచేత\nఆయన ప్రమాదవశాన లోతు నీటిలోకి\nవెళ్ళి, నదిలో కొట్టుకునిపోయి ఉంటాడని\nగ్రామస్థులు అనుకున్నారు.\nకాని ఇంతలో మరొక విషయం బయట\nపడింది. అదేమిటంటే, తోటవాడు ఉదయం\nనుంచీ కనిపించటంలేదు. తోటలో ఒక\nమూల పెంటపోగు కాలుతున్నది. దాన్ని\nకుళ్ళగించి చూస్తే కాలిన ఎముకలేవో\nకనపడ్డాయి.\nతోటవాడు పూజారిని హత్యచేసి పెంట\nకుప్పలో పెట్టి నిప్పు అంటించి, ఎక్కడికో\nపరారీ అయి పోయాడని గ్రామస్థులు నిశ్చ\nయించు కున్నారు.\nఒక సంవత్సరం గడిచింది. ఈ లోపుగా\nతోటవాడు బైరాగి వేషం వేసుకుని చాలా\nదేశం తిరిగాడు. వాడికి తన పెళ్ళాం పిల్లల\nమీద గాలి మళ్ళింది. అందుచేత సాహ\nసించి వాడు తన గ్రామానికే వచ్చి, ఊరి\nసత్రంలో చేరి, వాళ్ళూ వీళ్ళూ అనుకునే\nమాటలనుబట్టి, తాను పూజారిని హత్య చేసి\nనట్టూ, పూజారి శవాన్ని చెత్తకుప్పలో పెట్టి\nకాల్చినట్టూ ఊళ్ళోవాళ్ళు అనుకుం\nటున్నట్టు తెలుసుకున్నాడు. పూజారి శవాన్ని\nచూసినవాళ్ళు ఎవరూలేరు. అంటే పూజారి\nచావలేదన్నమాట. తాను పారిపోయాక\nపూజారి లేచి ఎటో వెళ్ళిపోయాడు,\nతోటవాడి మీద హత్యానేరం ఆరోపించ'\nబడింది. వాణ్ణి పట్టుకునేందుకు రాజభటులు\nఅంతటా వెతుకుతున్నారు.\nపూజారి ఎక్కడ ఏ రూపంలో ఉన్నా\nపట్టుకోవాలని తోటవాడు నిశ్చయించుకుని\nఊరూరూ తిరుగుతూ, కనిపించిన సన్యాసి\nనల్లా, బైరాగి నల్లా పరీక్షగా చూడసాగాడు.\nఈలోపల పూజారి కూడా సన్యాసి వేషం\nధరించి తీర్థయాత్రలు చేసి, చివరకు ఇంటి\nమీద గాలిమళ్ళి, ఇంటి దారి పట్టాడు.\nఒకనాడు ఒక ఊరి సత్రంలో ఇద్దరూ\nతారసిల్లారు. తోటవాడు పూజారిని సమీపించి,\n\"మీ పేరు శంకరారాధ్యులుకాదూ? తమరు\nఈ మారు వేషంలో ఎందుకు తిరుగు\nతున్నట్టు?” అని అడిగాడు.\nపూజారి నిర్ఘాంతపోయి, ఆ బైరాగి త్రికా\nలజ్ఞు డనుకుని, \"అయ్యా, నేను కూర\nగాయలు దొంగతనం చేసి, తోటవాడిచేత\nచావు దెబ్బతిని, గౌరవంగా బతికిన చోట\nదొంగ అనే అప్రతిష్ఠ తెచ్చుకోవటం ఇష్టం\nలేక, ఇలా దేశసంచారం చేస్తున్నాను.\"\nఅని చెప్పాడు.\n\"అయ్యా, నేనే ఆ తోటవాణ్ణి, తమరని\nతెలీక కర్ర విసిరాను. ఆ పాడు పని\nచేసినందుకు అనుభవిస్తున్నాను. నేను\nమిమ్మల్ని హత్య చేశానని పుకారుపుట్టింది.\nమీరు కూరలు దొంగిలించారని ఎవరూ\nకలలోకూడా అనుకోలేదు. కాని నా కోసం\nరాజభటులు కారాడుతున్నారు. మీరు\nప్రాణాలతో గ్రామంలో కనిపిస్తేగాని నామీద\nనుంచి ఈ ఆరోపణ పోదు. నేను నా భార్యా\nబిడ్డలను చూసుకోవాలని తహ తహ లాడి\nపోతున్నాను. పదండి, మన ఊరు పోదాం!\"\nఅన్నాడు తోటవాడు.\nఇద్దరి సమస్యా తీరిపోయింది. ఇద్దరూ\nకలిసి గ్రామానికి తిరిగి వచ్చారు. దైవ\nప్రేరితంగా తమ కిద్దరికీ ఒకేసారి తీర్థ\nయాత్రలు చెయ్యాలనిపించిందనీ, ఆ పని\nముగించుకుని తిరిగి వస్తున్నామనీ వాళ్ళు\nగ్రామస్థులతో చెప్పారు. గ్రామస్థులు నిజమే\nకాబోలనుకున్నారు.",
            "book_page_end": 48
        },
        {
            "title": "కృష్ణావతారం",
            "book_page_start": 49,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పౌరాణికం",
            "moral": "గర్వం పతనానికి దారితీస్తుంది.",
            "keywords": [
                "బాణాసురుడు",
                "శివుడు",
                "పార్వతి",
                "ఉష",
                "చిత్రరేఖ",
                "అనిరుద్ధుడు",
                "యుద్ధ వరం"
            ],
            "characters": [
                "బాణాసురుడు",
                "శివుడు",
                "పార్వతి",
                "కుమారస్వామి",
                "ఉష",
                "చిత్రరేఖ",
                "కుంభాండుడు",
                "విష్ణువు",
                "అనిరుద్ధుడు"
            ],
            "locations": [
                "శోణపురం",
                "కుబేరపర్వతం",
                "మందాకినీ నది"
            ],
            "content": "బలి కుమారుడు బాణాసురుడు. అతని\nరాజధాని శోణపురం. వెయ్యిచేతులు గల\nబాణుడు చిన్నతనంలో తెగ తిరిగాడు.\nఒకనాడు అతను, మణులతోనూ, బంగారం\nతోనూ ప్రకాశించే కుబేరపర్వతపు గుహలో\nకుమారస్వామి ఆటలలో ముణిగి ఉండ\nటమూ, శివపార్వతులు వినోదించుతూ\nఉండటమూ చూశాడు.\nకుమారస్వామి ఆరు ముఖాలూ,\nచేతులూ, శరీరచ్ఛాయా, తేజస్సూ చూసి\nబాణుడు, \" ఈ కుర్రవాడు ఏ తపస్సు చేసి\nశివుడికి కొడుకై జన్మించాడో గదా! నేను\nకూడా అలాగే తపస్సు చేసి ఈ మహా\nదృష్టాన్ని సాధించాలి,\" అనుకున్నాడు.\nఅలా అనుకున్న బాణుడు ఏకాగ్రభక్తితో\nఅనేక సంవత్సరాల పాటు నిష్ఠగా శివుణ్ణి\nఆరాధించాడు. శివుడు అతని ఆరాధనకు\nసంతోషించి, పార్వతీసమేతుడై బాణుడి\nఎదట ప్రత్యక్షమై, చిరునవ్వు నవ్వుతూ,\n\" నాయనా, నీ ఇష్టంవచ్చిన వరం కోరుకో,\nఇస్తాను,” అన్నాడు.\nబాణుడు చేతులు మోడ్చి, \"దేవా,\nనే నీ దేవికి కొడుకునై, నీ అనుగ్రహానికి\nపాత్రుణ్ణి అయేటట్టు వరం ఇయ్యి,”\nఅని అడిగాడు.\nశివుడు సరేనని, పార్వతిని చూసి, \"దేవీ,\nవీడు బాణుడు. నీ చిన్నకొడుకు. కుమార\nస్వామికి రెండేవాడు. వీణ్ణి గ్రహించు,”\nఅన్నాడు. తరవాత శివుడు బాణుడికి,\nసమస్త సంపదలతోనూ తులతూగే శోణు\nపురాన్ని రాజధానిగా ఇచ్చి, \"నీ నగరాన్ని\nనేను స్వయంగా కాపాడుతూ ఉంటాను.\nనిన్ను ఎంతటివాడూ జయించలేడు. అందు\nచేత నువు నిశ్చింతగా ఉండు,” అన్నాడు.\nకుమారస్వామి బాణుడికి ఒక దివ్యమైన\nనెమలిని ఇచ్చి, \" ఈ నెమలే నీకు వాహ\nనమూ, పతాక కూడా ఆయి ఉంటుంది,”\nఅని చెప్పాడు.\nఇక బాణుడికి ఎవరి భయమూ లేదు.\nఎందుకంటే, శివుడే తనకు రక్షి. అతను\nవిజృంభించి దేవతలనూ, గంధర్వులనూ,\nనాగులనూ, ఖేచరులనూ, రాక్షసులనూ,\nసమస్తమైన వారినీ ఒకరి తరవాత ఒక\nరినిగా జయించి, యుద్ధం చెయ్యాలనే\nఆసత్తి తీరం, తనతో యుద్ధం చెయ్యగల\nవాణ్ణి కానక తపించిపోయాడు,\nఅనేక సంవత్సరాలు అలా గడిచిన\nమీదట అతని చేతుల తీట దుర్భర\nమయింది. అతను శివుడి వద్దకు వెళ్ళి,\nసాష్టాంగపడి, భక్తిగా పూజ చేసి, \"దేవా,\nనాకు యుద్ధం కరువైపోయింది. నా చేత\nఅనేకసార్లు ఓడిపోయిన దేవతలు నా ఎదట\nపడకుండా ఉన్నారు. నాతో యుద్ధం చెయ్య\nటానికి సిద్ధంగా ఉన్న శూరుడు మూడు\nలోకాలలోనూ ఒక్కడైనా కానరాడు.\nనా చేతులన్నీ వ్యర్థంగా ఉండిపోయాయి.\nప్రదర్శించటానికి లేని పరాక్రమం వృథా\nకదా! నాకు యుద్ధం చేసే అవకాశం\nఎలా కలిగేదీ తెలిపి అనుగ్రహించు,\" అని\nవేడుకున్నాడు.\nశివుడు బాణుణ్ణి చూసి నవ్వి, \"నువ్వడిగి\nనది నేను కాదనటం భావ్యంకాదు గద.\nవిను. నీ మయూరధ్వజం ఏ కారణమూ\nలేకుండా ఒరిగి, పడిపోయినప్పుడు నువు\nకోరుకుంటున్న యుద్ధం నీకు సన్నిహిత\nమవుతుందనుకో. అప్పుడు నీ బాహుబలా\nనికి తగినటువంటి యుద్ధం సంభవిస్తుంది.\nవిచారించకు,\" అన్నాడు.\n\" అమ్మయ్య, బతికిపోయాను,” అని\nబాణుడు శివుడికి మొక్కి, సెలవు తీసు\nకుని, తన యింట నెమలిధ్వజం ఉన్న\nచోటికి వెళ్ళి కూర్చుని, సభ జేసి, తన\nమంత్రి అయిన కుంభాండుడితో, \"ఒక\nమంచి వార్త తెచ్చాను,” అన్నాడు.\nదానికి కుంభాండుడు, \" మంచి వార్తలు\nచాలా ఉంటాయి. అందులో ఇది ఏది?\nనీకు శివుడు కొత్తవరం ఏదన్నా ఇచ్చాడా?\nలేకపోతే, ఇంద్రుణ్ణి పాతాళానికి పంపేసి,\nదేవలోకాన్ని నిన్నే ఏలుకోమన్నాడా? అది\nకాకపోతే, కృష్ణుణ్ణి గెలిచే ఉపాయం గాని\nచెప్పలేదు గద ? అదే జరిగితే ఇంక లేని\nదేమిటి? విష్ణుడి చేత మోసపోయి పాతాళం\nచేరిన పరమ ధర్మాత్ముడు నీ తండ్రికి\nవిముక్తి కలుగుతుంది. ఆయనను మళ్ళీ\nచూచి ధన్యులమవుతాం,” అన్నాడు.\nబాణుడు చిన్నగా నవ్వుతూ, \" కాదు,\nకుంభాండా ! యుద్ధాలు లేని కారణం చేత\nనా చేతులు దురదగా ఉండి, నాకు\nయుద్ధం చేసే అవకాశం ఎలా కలుగుతుం\nదని శివుణ్ణి వేడుకున్నాను. నా యీ\nమయూరధ్వజం అకారణంగా ఎప్పుడు\nపడిపోతే అప్పుడు నాకు తగిన యుద్ధం\nరాబోతుం దనకోమని ఆ మహాదేవుడు\nచెప్పాడు. అదే నీకు నేను చెబుదామను\nకున్నాను,” అన్నాడు.\nకుంభాండుడు చిన్నబోయి, \"అయ్యో,\nఇదేం ప్రారబ్ధం! ఇదా నువు మహాశివుణ్ణి\nఅడిగిన వరం? ప్రహ్లాదుడి కులాని కెంత\nదుస్థితి వచ్చింది!” అన్నాడు,\nఅతనా మాట అంటూండగానే పెళపెళా\nరావాలతో మయూరధ్వజం, వజ్రాయుధం\nదెబ్బతిన్న కొండ లాగా, ఒరిగి పడిపోయి,\nబాణుడూ, కుంభాండుడూ చూస్తుండగా\nవిరిగిపోయింది. తన కోరిక ఈడేరుతున్న\nదాని బాణుడు పరమానందభరితుడయాడు.\nఅదే క్షణంలో భూమి కంపించటమూ, ఆకా\nశాన తోకచుక్క కనబడటమూ, ప్రచం\nడంగా గాలి వీచటమూ, శోణపురం మీద\nరక్తవర్షం కురవటమూ, మొదలైన ఉత్పా\nతాలు కలిగాయి.\nవాటిని చూసి కుంభాండుడు బెదిరిపోయి,\nతనలో, \"మూడులోకాలనూ గెలిచి, తన\nఎదట నిలిచేవాడు లేకుండా చేసుకున్న\nబాణుడు, గర్వాతిశయం కొద్దీ యుద్ధం\nవరంగా తెచ్చుకున్నాడు. ఎంత పొరపాటు!\nఇది ఇతని నాశనానికే వచ్చింది. ఎంత\nమంచివాడిలోనైనా రాక్షసబుద్ధి రాక్షసబుద్ధే!\nఈ ఉత్పాతాలన్నీ ఊరికే పోతాయా?\nశివుడూ, కుమారస్వామీ నగరాన్ని రక్షి\nస్తున్నప్పటికీ వరం మూలాన లభించిన\nయుద్ధం తప్పదు. అయితే బాణుణ్ణి ఎది\nరించి విలబడగల వాళ్ళు లేరు — దేవతల\nపరాజయం సహించలేని విష్ణువు తప్ప,”\nఅనుకున్నాడు.\nబాణుడు మాత్రం నిశ్చింతగానూ,\nఉత్సాహంగానూ, సమస్త భోగాలలోనూ\nముణిగితేలుతూ, విష్ణువుతోనైనా సరే\nయుద్ధం చెయ్యటానికి సంసిద్ధుడై ఉన్నాడు.\nబాణుడికి ఉష అనే కుమార్తె ఉన్నది.\nచంద్రుడి కళలే స్త్రీ రూపం ధరించాయా\nఅనిపించేటంతటి సౌందర్యవతి. ఆమెకు\nచెలికత్తె అయిన చిత్రరేఖ కుంభాండుడి\nకూతురు. తండ్రి ఆదేశించిన మీదట ఉష\nతనకు తగిన భర్త లభించాలని పార్వతీ\nదేవిని ప్రార్ధిస్తూ ఉండేది.\nఇంతలో చైత్రమాసం వచ్చింది. శోణ\nనగరంలోనే ఉంటున్న శివుడు పార్వతితో\nకూడా వసంతవిహారాలు చేయ నిశ్చయించి,\nఅనేకమంది అప్సరసలనూ, గంధర్వ\nస్త్రీలనూ రప్పించాడు. స్త్రీలను పార్వతి\nరూపాలు ధరించమన్నాడు. ప్రమధగణా\nలను శివశక్తి రూపాలు ధరించమన్నాడు.\nఅందరూ కలిసి శోణపురం వెలపల, మందా\nకినీ నది ఒడ్డున గల తోటలలో ఆటలూ,\nవినోదాలూ, వేడుకలూ సాగించారు. .ృత్య\nగానాలు సాగాయి.\nమహా ఉల్లాసంగా సాగే ఈ వినోదాల\nమధ్య శివపార్వతులు ఆలింగనం చేసుకో\nవటం ఉష చూసింది. వెంటనే ఆమెకు\nతన భర్తను తాను కౌగలించుకునే\nఅదృష్టం ఎప్పుడు కలుగుతుందా అనిపిం\nచింది. తన కేమి లోటు? తన తండ్రి\nమూడు లోకాలూ ఏలేవాడు. సాక్షాత్తూ\nపార్వతీదేవే తన ఇలవేల్పు. తనకు తగిన\nభర్తను ప్రసాదించమని తాను పార్వతిని\nనిత్యమూ ప్రార్థిస్తున్నది. అయినా తన\nకోరిక ఎందుకు తీరటం లేదు ?\nఈ విధంగా ఉష తన మనస్సులో\nఅనుకోవటం పార్వతి గ్రహించి, చెయ్యి\nఊపి ఆమెను తన దగ్గిరికి పిలిచి, \"బాలా,\nనీ మనసులో ఉన్న ఆలోచన సరిఅయినదే.\nకన్యలు భర్తల కోసం తపించటం తప్పు\nకాదు. త్వరలోనే నీకు భర్త దొరుకుతాడు.\nశివుడితో నేను పొందే సౌఖ్యాన్ని నువు\nకూడా పొందుతావు. అది ఎలా జరిగేదీ\nచెబుతాను, విను. వచ్చే వైశాఖ శుద్ధద్వాదశి\nరాత్రి నువు నిద్రపోతూండగా ఒక\nపురుషుడు కలలో వచ్చి నిన్ను కలుస్తాడు.\nఅతనే నీకు కాబోయే భర్త,” అన్నది.\nఉష సంతోషంతోబాటు సిగ్గుపడుతూ,\nపార్వతికి మొక్కి వెళ్ళిపోయింది.\nపార్వతి చెప్పినట్లే జరిగింది. ఒకనాటి\nరాత్రి ఉష తన చెలికత్తెలతో సహా మేడ\nమీద సుఖనిద్రలో ఉండగా ఆమెకు కల\nవచ్చింది. అందులో ఒక మన్మథాకారుడు\nఆమెను సమీపించి, నవ్వుతూ ఆమెను\nపలకరించి, ఆమె చేతిని తన చేతిలోకి\nతీసుకుని, ఆమెను కౌగలించుకుని, సుఖా\nలలో ముంచి ఎత్తాడు.\nఉష అదిరిపాటుతో నిద్ర లేచింది. కళ్లు\nతెరిచి చూస్తే ఎవరూ లేరు. కాని జరిగినది\nకలలాగా లేదు, చాలా వాస్తవంగా ఉన్నది.\nఆమెకు భయమూ, సిగ్గూ కలిగాయి. ఆమె\nపార్వతీదేవి చెప్పిన మాట పూర్తిగా మరిచి\nపోయి, ఎవరో తన కన్యాత్వం భంగం\nచేశారనీ, తనకూ, తన తండ్రి వంశానికి\nఅపకీర్తి వచ్చిందనీ దిగులుపడి, పెద్దగా\nఏడవసాగింది.\nచెలిక త్తెలందరూ నిద్రలేచి ఆమె చుట్టూ\nమూగారు. చిత్ర రేఖ ఆమె పక్కనే\nకూర్చుని, ఆమె తలను తన రొమ్ముకు\nఅదుముకుని, \"చెలీ, భయపడకు. ఎందు\nకేడుస్తున్నావు? నీ మనసును కష్టపెట్ట .\nసాహసించే వాళ్ళెవరు? నీ తండ్రి బాణుడు\nకాడా!\" అంటూ కన్నీరు తుడిచి ఓదార్చింది.\nఉష తనకు వచ్చిన కల చెప్పి, అది\nకల అనటానికి వీల్లేదనీ, తనకు తీరని\nకళంకం చుట్టుకున్నదనీ, తాను కులటనై\nపోయాననీ అన్నది. అప్పుడు చిత్రరేఖ\nఉషకు పార్వతి చెప్పిన మాటలు జ్ఞాపకం\nచేసి, \"ఇవాళ వైశాఖ శుద్ధ ద్వాదశి. ఈ రాత్రి\nనీకు కలలో కనిపించినవాడే నీకు భర్త\nఅవుతాడని దేవి చెప్పలేదా? సంతోషించక\nదిగులు పడతావేమిటి?” అన్నది.\nవెంటనే ఉష ముఖం మబ్బు తొలగిన\nచంద్రుడిలాగయింది. \" చిత్రరేఖా, నా దిగు\nలంతా ఒక్క క్షణంలో పోగొట్టేశావు.\nనా అదృష్టం పండే ఉపాయం కూడా నువే\nచెయ్యి. వర్ణించలేను గాని, అతని ఆకారం\nకళ్ళకు కట్టినట్టే ఉంది. అతన్ని నువే\nవెతకాలి. నా భాగ్యమంతా నీ చేతిలోనే\nఉన్నది,\" అన్నది.\n\" దానికేం? నే నున్నదే నిన్ను సుఖ\nపెట్టటానికి కద. అతన్ని తీసుకు రావటం\nఒక సమస్య కాదు. ముందు అత నెవరై\nనదీ తెలియాలి. అది తెలుసుకోవటానికి\nసాధన మేమిటా అని ఆలోచిస్తున్నాను.\nనువేమో అతన్ని వర్ణించలేనంటున్నావు.\nనేనేమో అతన్ని చూడకపోతిని,”\nఅన్నది చిత్రరేఖ.\nఉష కళ్ళ నీళ్ళు నింపుకుంటూ, \"ఎవరి\nపనులు వారు చేసుకోవటం సరిఅయినది.\nఇంకొకరి పని చెయ్యటం కష్టం. నువు నా\nప్రాణంలాంటి దానివి. నిజం చెబు\nతున్నాను, నువు దయదలచని పక్షంలో\nనిశ్చయంగా నేను చచ్చిపోతాను,” అన్నది.\nచిత్రరేఖ ఆమెతో, \" ఎందుకు నీకు\nవిచారం? నాకు కాస్త వ్యవధి అయ్యి.\nని ప్రియుణ్ణి ఏదో విధంగా తెస్తాను.\nలోకేశ్వరి అయిన పార్వతీదేవే నిన్ను కటా\nక్షించి ఉండగా నీ కోరికలు తీరటానికి\nసందేహమేమిటి?” అన్నది.\nచిత్రరేఖ మిగిలిన చెలికత్తెలతో, \"మీరు\nఉషను కనిపెట్టి ఉండండి,” అని చెప్పి,\nఏకాంతంగా కూర్చుని, రంగులూ, కుంచెలూ\nతీసుకుని, ఒక వారంరోజుల లోపల ప్రపం\nచంలోగల ప్రముఖ పురుషులందరి చిత్ర\nపటాలూ గీసింది. ఎవరెవరు ఎలాటి దుస్తులు\nధరించేదీ, ఎలాటి ఆభరణాలు పెట్టుకునేది\nఆ చిత్తరువులలో సరిగా చిత్రించింది.\nతరవాత ఆమె ఆ చిత్రపటాలన్నిటినీ ఉష\nవద్దకు తీసుకుపోయి, \"చెలీ, సృష్టిలో\nఉండే ప్రముఖుల నందరినీ కష్టపడి\nచిత్రించి తీసుకువచ్చాను. వీరిలో నీకు\nకలలో కనిపించిన వాడెవడో చూసి చెప్పు.\nఈ పటాలలో దేవదానవమానవ ముఖ్యు\nలందరూ ఉన్నారు,” అన్నది.\nఉష ఒక్కొక్క చిత్తరువే చూసి\nపక్కన పెడుతూ యాదవ ప్రముఖుల\nదగ్గిరికి వచ్చేసరికి కృష్ణుడి పటం చూసి\nఆశ్చర్యపడింది. తరవాత ప్రద్యుమ్నుడి\nపటం చూసి మరింత ఆశ్చర్యపడింది.\nఎందుకంటే ఇద్దరిలోనూ అనిరుద్ధుడి పోలిక\nలున్నాయి. అటుతరవాత ఆమె అనిరుద్ధుడి\nపటం తీసుకుని తనను తానే మరచి\nపోయింది. ఆమె దానిని పక్కన పెట్టలేదు.\nఉష కలలో కనిపించిన వాడు అతనేనని\nచిత్రరేఖ గ్రహించింది.",
            "book_page_end": 56
        }
    ],
    "statistics": {
        "total_stories": 12,
        "author_counts": {
            "చందమామ బృందం": 4,
            "కె. కె. రావు": 1,
            "సిహెచ్. విజయలక్ష్మి": 1,
            "జె. వసంతకుమార్": 1,
            "టి. మాధవరావు": 1,
            "బి. నాగేశ్వరరావు": 1,
            "అజ్జరపు హనుమంతరావు": 1,
            "ఎ. గంగాధర్": 1,
            "ఆర్. సత్యనారాయణ": 1
        },
        "genre_counts": {
            "చరిత్ర": 1,
            "హాస్యం/సామాజికం": 1,
            "సాహసం/ఫాంటసీ": 1,
            "బేతాళ కథ": 1,
            "ఫాంటసీ/వీరగాథ": 1,
            "నీతి కథ/సాహసం": 1,
            "సామాజికం/కుటుంబ కథ": 1,
            "సాహసం/రాజకీయ కథ": 1,
            "నీతి కథ/హాస్యం": 1,
            "రాజ కథ/కుటుంబ కథ": 1,
            "నీతి కథ": 1,
            "పౌరాణికం": 1
        }
    }
}