{
    "book_id": "చందమామ_1968_05",
    "stories": [
        {
            "title": "భారతచరిత్ర - 80",
            "book_page_start": 2,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "సామ్రాజ్యవాద కుట్రల వల్ల మహారాష్ట్రుల శక్తి బలహీనపడింది.",
            "keywords": [
                "మహారాష్ట్రులు",
                "నానా ఫడ్నవిస్",
                "రెండవ బాజీరావు",
                "వెలస్లీ",
                "ఆంగ్లో-మరాఠా యుద్ధం"
            ],
            "characters": [
                "నానా ఫడ్నవిస్",
                "మాధవరావు నారాయణ",
                "రెండవ బాజీరావు",
                "లార్డ్ వెలస్లీ",
                "దౌలత్ రావు సింధియా",
                "జస్వంతరావు హెూల్కరూ",
                "రఘూజీ భోంస్లే"
            ],
            "locations": [
                "పూనా",
                "మాల్వా",
                "బసీన్",
                "దక్కను",
                "హిందూస్థాన్"
            ],
            "content": "నానా ఫడ్నవిస్ హయాంలో మహారాష్ట్రుల\nప్రతిష్ఠ ఉన్నతికి వచ్చింది. కాని అది దక్క\nలేదు. ఫడ్నవిస్ నియంతృత్వానికి తట్టుకో\nలేక పేష్వా మాధవరావు నారాయణ 1795\nఅక్టోబరు 25న ఆత్మహత్య చేసుకున్నాడు.\nఅతని అనంతరం పేష్వా అయిన రెండవ\nబాజీరావు (రఘోబా కొడుకు) నానా ఫడ్న\nవిస్కు ప్రబల విరోధి. ఎన్నో కుట్రలూ,\nకుహకాలూ జరిగిన పిమ్మట 1796,\nడిసెంబరు 4 న ఒక విధమైన రాజీ కుది\nరింది; రెండవ బాజీరావు పేష్వాగానూ, నానా\nఆతని ప్రధానిగాను నిర్ధారణ అయింది.\n\nరెండవ బాజీరావుకు యుద్ధతంత్ర\nప్రావీణ్యం ఏమీ లేకపోయినా, పిల్లిమీద\nఎలుకనూ, ఎలుక మీద పిల్లినీ ఎక్కించే\n.నేర్పు చాలా ఉన్నది.\n\n1798 ఏప్రిలు 26న లార్డ్ వెలస్లీ\nగవర్నరు జనరలుగా వచ్చాడు. ఇతను\nఆరితేరిన సామ్రాజ్యవాది. అతను బ్రిటిషు :\nసామ్రాజ్య పరిరక్షణమే లక్ష్యంగా పెట్టుకుని\nతన విధానాలను రూపొందించాడు. అతను\nభారతదేశంలో గల అనేక రాజ్యాలకు\nసైనిక సహాయం ఆశ పెట్టి, కొన్ని కొన్ని\nప్రాంతాలు కంపెనీ ఆధీనంలో ఉంచటానికీ,\nసైన్యపు ఖర్చులు వసూలు చెయ్యటానికి\nప్రయత్నించాడు. నిజాములాటి దుర్బలులు\nఈ ఎరను తేలికగా మింగారు. మహారాష్ట్రులు\nమటుకు వెలస్లీకి జవాబు కూడా ఇవ్వలేదు.\n\nకాని, 1800 మార్చి 13న నానా\nఫడ్నవిస్ పూనాలో మరణించటంతో మహా\nరాష్ట్ర వ్యవహారాలలో ఇంగ్లీషువారు చెయ్యి\nపెట్టే అవకాశం చిక్కింది. నానా ఫడ్నవిస్కు\nఇంగ్లీషువారంటే ఎంత గౌరవం ఉన్నా,\nరాజకీయంగా వారిని విషం కింద జమ\nకట్టుతూ వచ్చాడు. కొండలాటి నానా\nపోగానే మహారాష్ట్ర నాయకుల మధ్య స్పర్ధలు\nమిన్నుముట్టాయి. పూనా గద్దె కోసం దౌలత్\nరావు సింధియా (మహాదాజీ పెంపుడు\nకొడుకు), జస్వంతరావు హెూల్కరూ\n(తుకోజీ సొంత కొడుకు) ఒకరిపై ఒకరు\nకత్తులు కట్టారు. మాల్వా వద్ద సింధియా,\nహెూల్కరు సైన్యాలతో పోరుతూ ఉన్న\nసమయంలో, పేష్వా జస్వంతరావు సోదరు\nడైన విఠూజీని హత్య చేశాడు. ఆగ్రహా\nవేశంలో జస్వంతరావు, సింధియా సేననూ,\nపేష్వా సేననూ కలిపి చిత్తుగా ఓడించి,\nపూనాను పట్టుకున్నాడు (అక్టోబరు 23).\nపేష్వా అక్కడికీ, ఇక్కడికీ పరుగులు తీసి,\nచిట్టచివరకు బసీన్ లో తలదాచుకున్నాడు.\n\nఈ స్థితిలో రెండవ బాజీరావు ఇంగ్లీషు\nవారి సహాయం అర్థించాడు. మహారాష్ట్రుల\nవ్యవహారాలలో తలదూర్చే అవకాశం గవ\nర్నరు జనరలు వెలస్లీకి ఈ విధంగా దొరి\nకింది. 1802 డిసెంబరు 31న బసిస్\nఒడంబడిక పైన సంతకం చేసి రెండవ\nబాజీరావు ఇంగ్లీషువారి సహాయం పొందాడు.\nఈ ఒడంబడిక ప్రకారం పేష్వా కింద ఉన్న\nభూభాగంలో 6000కు తక్కువగాని కాల్బ\nలమూ, దానికి అనుగుణమైన ఫిరంగులూ,\nయూరోపియన్ ఫిరంగి దళంవాళ్ళూ శాశ్వ\nతంగా ఉంచబడతారు; ఈ సేనల కయే\nఖర్చు కింద పేష్వా 26 లక్షల రాబడి గల\nప్రాంతాలను ఇంగ్లీషువారికి సమర్పించాలి.\n\n1803 మే 13న బ్రిటిషు సేనలు\nరెండవ బాజీరావును సింహాసనం మీద\nతిరిగి కూర్చోబెట్టాయి.\n\nఇంగ్లీషువారి దృష్టి నుంచే చూసినా\nబస్సిన్ సంధి ఒడంబడికలో ఒక పెద్ద\nలోపం ఉన్నది—దానిపై సంతకం పెట్టిన\nవాడు పరమ అప్రయోజకుడైన రెండవ\nబాజీరావు. అతని సంతకానికి ఠోలీ విలువ\nలేదు. ఈ సంధి మహారాష్ట్ర నాయకు లంద\nరికి ఆగ్రహం తెప్పించింది. తమ జాతికే\nఅవమానం జరిగినట్టు భావించి, పరస్పర\nవిద్వేషాలను పక్కకు నెట్టి, వారంతా ఏకమై,\n-బ్రిటిషువారిని ప్రతిఘటించ యత్నించారు.\n\nమొట్టమొదట దౌలతీరావు సింధియా,\nరెండవ రఘూజీ భోంస్లే (బిరారు) ఏక\nమయారు. వారు జస్వంతరావు హెూల్క\nరను కూడా తమ పక్షం కమ్మని ఆహ్వా\nనించారు. కాని అతను వారితో చేరక, వారి\nఉద్యమం ఎలా పరిణమించేదీ చూసి ఒక\nనిర్ణయానికి రావాలనుకుని, తీరా తరుణం\nమించిపోయాక రంగంలోకి దిగాడు.\n\n1803 ఆగస్టులో మహారాష్ట్రులకూ,\nఇంగ్లీషువారికీ యుద్ధం ప్రారంభమయింది.\nమహారాష్ట్ర సేనలో 250,000 మంది సైని\nకులూ, ఫ్రెంచివారి చేత శిక్షణ పొందిన 40\nవేల మంది సైనికులూ ఉన్నారు. అయితే\nఇంగ్లీషువారు కూడా యుద్ధానికి తగిన\nవిధంగానే ఆయత్తమయారు. అనేక రంగా\nలలో యుద్ధం సాగింది. ప్రధాన రంగాలు\nదక్కనులోనూ, హిందూస్థాసంలోనూ\nఉన్నాయి. గుజరాతూ, బుందేలఖండూ,\nఒరిస్సాలలో చిన్న రంగా లున్నాయి. అన్ని\nరంగాలలోనూ ఇంగ్లీషువారే గెలిచారు.\nఅయిదు మాసాలు గడిచేలోపుగా సింధియా,\nభోంస్లేలు అనేక అపజయాలు పొంది, చెరొక\nసంధీ చేసుకున్నారు. 1803 డిసెంబరు\n17 న జరిగిన దేవగాం సంధితో బిరారు\nపాలకుడైన భోంస్లే కటక్ మండలాన్నీ,\nబలాసోర్నూ, వర్ధానదికి పశ్చిమంగా ఉండే\nతన యావత్ రాజ్యాన్నీ కోల్పోయాడు.\n\nడిసెంబరు 30 న సింధియా ఇంగ్లీషు\nవారితో సుర్జిఅర్జున్గాం వద్ద సంధి చేసు\nకుని, ఇంగ్లీషువారికి గంగా యమునల\nమధ్య తనకు గల రాజ్యమంతా సమర్పించి,\nజయపూర్, జోధ్పూర్, గోహద్లకు ఉత్త\nరంగా ఉన్న రాజ్యాన్నీ, పశ్చిమాన అహ\nమ్మడ్నగర్నూ, బ్రోచ్నీ, అజంతా కొండల\nదాకా ఉన్న తన రాజ్యాన్ని, తనకు గల\nవివిధ హక్కులనూ కోల్పోయాడు.",
            "book_page_end": 4
        },
        {
            "title": "దయ్యాల తోవ్యాపారం",
            "book_page_start": 5,
            "pdf_page_start": 19,
            "pdf_page_end": 22,
            "author": "ఎస్. చంద్రశేఖర్",
            "genre": "జానపద కథ",
            "moral": "తెలివిగా వ్యవహరించడం ద్వారా కష్టాలనుండి బయటపడి, సంపదను పెంచుకోవచ్చు.",
            "keywords": [
                "దయ్యాలు",
                "వ్యాపారం",
                "వీరన్న",
                "రామన్న",
                "తెలివి"
            ],
            "characters": [
                "వీరన్న",
                "రామన్న",
                "వీరన్న భార్య",
                "దయ్యాలు"
            ],
            "locations": [
                "గ్రామం",
                "బస్తీ",
                "శ్మశానం"
            ],
            "content": "ఒక గ్రామంలో ఒక పేదరైతుకు ఇద్దరు\nకొడుకులుండేవారు. పెద్దవాడు రామన్న,\nచిన్నవాడు వీరన్న. రామన్న కలిగిన ఇంటి\nపిల్లను చేసుకోవటంచేత అతనికి కొంత\nవరకు జరుగుబాటు అవుతూ వచ్చింది. కాని\nవీరన్న బొత్తిగా పేదింటి పిల్లను చేసు\nకున్నాడు. భార్యతరఫున అతనికి చిల్లి గవ్వ\nకూడా రాలేదు. అందుచేత అతనికి పూట\nగడపటం చాలా కష్టమయింది.\n\nతన భార్య సలహా మీద వీరన్న,\nపప్పులూ, బొరుగులూ, జంతికలూ, మిఠాయి\nఉండలూ లాటి చిరుతిండి పదార్థాలు ఇంట్లో\nతయారు చేయించి, గంపలో పెట్టుకుని,\nసమీపంలో ఉండే బస్తీకి వెళ్ళి, వాటిని\nఅక్కడ అమ్మి, అలా తెచ్చిన డబ్బులతో\nకాలక్షేపం చేస్తూవచ్చాడు.\n\nఒక రోజు వీరన్న గంపలో తీసుకు\nపోయిన సరుకు సగం కూడా అమ్ముడవ\nలేదు. ఆ రోజు ఏదో పండగ. బస్తీలో\nవాళ్ళందరూ ఇళ్ళలోనే ఉండి పిండి\nవంటలు చేసుకుని ఉండటంచేత వీరన్న\nతెచ్చిన సరుకుకు గిరాకీ లేకపోయింది. చీకటి\nపడినదాకా బస్తీలోనే ఉండి, అమ్ముడు\nకాని సరుకు నెత్తిన పెట్టుకుని వీరన్న\nఇంటిముఖం పట్టాడు.\n\nఅతను తన గ్రామం వెలపల ఉన్న\nశ్మశానానికి చేరుకునేసరికి బాగా చీకటి\nపడిపోయింది. ఆ చీకట్లో ఏవో అస్పష్టమైన\nఆకారాలు కదులాడుతూండటం చూసి, అవి\nదయ్యాలై ఉంటాయని వీరన్న గ్రహిం\nచాడు. అయితే వీరన్న చాలా ధైర్యం గల\nవాడు. అందుచేత అతను ఒక చెట్టు కింద\nగంపను దించి కూర్చుని, పెద్దగా గొంతెత్తి,\n\"పప్పులు, బొరుగులు, పొంగరాలు, జంతి\nకలు!\" అని దయ్యాలను ఆకర్షించటానికి\nకేక పెట్టాడు.\nవెంటనే దయ్యాలు అతని చుట్టూ\nమూగి, \"మాకిస్తావా?” అని అడిగాయి.\n\n\"మీకోసమే తెచ్చా ను. తినండి,”\nఅన్నాడు వీరన్న.\n\nదయ్యాలు అతని గంపలో చేతులు\nపెట్టి, మిగిలిపోయిన సరుకంతా తినేసి,\n\"భలే బాగున్నాయి! రోజూ ఇటువంటి\nతినుబండారాలు పట్టుకు రారాదా?”\nఅని అడిగాయి.\n\n\"మీరు తింటా ననాలే గాని ఎందుకు\nపట్టుకురానూ?” అన్నాడు వీరన్న. అతనా\nపూటకు ఖాళీ గంపతో ఇంటికిపోయి, \" ఇక\nనుంచీ నేను దయ్యాలతో వ్యాపారం చెయ్య\nబోతున్నాను. వాటిని మంచి చేసుకుంటే\nఎంత లాభమైనా ఉంటుంది,” అని తన\nభార్యతో అన్నాడు.\n\nవీరన్న భార్య ఏమీ అభ్యంతరం చెప్ప\nలేదు. మర్నాడు ఆమె గంపనిండా చిరు\nతిళ్ళు నింపింది. బాగా చీకటిపడేదాకా ఆగి,\nవీరస్న ఆ గంపను నెత్తిన పెట్టుకుని శ్మశా\nనానికి వెళ్ళాడు. దయ్యాలు అతనిచుట్టూ\nమూగి, క్షణంలో గంప ఖాళీ చేశాయి.\n\nఅప్పుడు వీరన్న వాటితో, \" చూడండి,\nతమ్ముళ్ళూ! నేను వ్యాపారం చేసుకునే\nవాణ్ణి. అంటే, డబ్బు తీసుకుని ఈ వస్తు\nవులు అమ్ముతూంటాను. మీరు కూడా నాకు\nడబ్బు ఇస్తూ ఉన్నట్టయితే మీకీ ఫలహా\nరాలు తెచ్చి పెట్టగలను. లేకపోతే నా వల్ల\nకాదు,” అన్నాడు.\n\n\" నీకు డబ్బులే కదా కావాలి? ఇక్కడే\nఉండు,” అంటూ దయ్యాలు చెల్లాచెదు\nరుగా ఎటో వెళ్ళిపోయి, కొద్ది సేపట్లో\nడబ్బులు తెచ్చి గంప నిండా పోశాయి;\nపోసి, \"నువు మాత్రం రోజూ వస్తూండాలి.\nనీ కోసం రోజూ ఎదురు చూస్తూ ఉంటాం,”\nఅని చెప్పాయి.\n\nవీరన్న వాటితో సరేనని చెప్పి, గంప\nనెత్తిన పెట్టుకుని ఇంటికి వెళ్ళాడు. గంపలో\nఉన్న డబ్బంతా చూసి అతని భార్య\nసంతోషం పట్టలేక, \"ఓయమ్మో! ఇంత\nడబ్బే!” అన్నది.\n\n\"నేను చెప్పలేదా? దయ్యాలతో\nవ్యాపార మంటే ఏమిటనుకున్నావు? ఇక\nమనం ఏ పనీ చెయ్యకుండా, బతికున్నంత\nకాలమూ కాలిమీదకాలు వేసుకుని రాజాగా\nబతకొచ్చు. ఈ దెబ్బతో మన దరిద్రం తీరి\nపోయింది!” అన్నాడు వీరన్న.\n\nతన తమ్ముడు అకస్మాత్తుగా ధనవంతు\nడైపోయి పొలాలూ, పశువులూ కొనటం\nచూసి రామన్న నిర్ఘాంతపోయాడు. అతను\nవీరన్న ఇంటికి వచ్చి, \"ఒక్కసారిగా ఇంత\nడబ్బు నీ కెక్కడిదిరా? నీ రహస్యం\nఏమిటో కాస్త నాక్కూడా చెబుతావా?”\nఅని అడిగాడు.\n\nవీరన్న రామన్నతో జరిగిన దంతా\nవివరంగా చెప్పాడు.\n\n\"దయ్యాలతో వ్యాపారం బాగుందిరా!\nనేను కూడా ఈ పనే చేసి నీలాగే ఇంత\nడబ్బు సంపాదిస్తా నుండు,” అన్నాడు\nరామన్న సంతోషంగా.\n\n. ఆ రాత్రే అతను కూడా ఒక గంప నిండా\nచిరుతిళ్ళు నింపుకుని శ్మశానానికి బయలు\nదేరిపోయాడు.\nఅన్నకు తగినంత ధైర్యం ఉంటుందో\nలేదో నని వీరన్నకు అనుమానం కలిగింది.\nఅవసరమైతే దయ్యాలను హడలగొట్టటానికి\nకూడా అతను ఒక ఎత్తు' ఆలోచించాడు.\nఅన్న శ్మశానానికి బయలుదేరిన కొద్దిసేపటికి\nవీరన్న కూడా ఇంత చమురూ, అగ్గిపెట్టే\nతీసుకుని శ్మ శానానికి బయలుదేరాడు.\nశ్మశానానికి దగ్గిరలో ముళ్ళకంప ఉంటే\nఅందులో చమురు చల్లాడు.\n\nఈ లోపల రామన్న శ్మశానం చేరు\nకున్నాడు. అతను రాగానే దయ్యాలు\nఅతన్ని చుట్టుముట్టి, \"రోజూ వస్తానని\nమాట ఇచ్చి ఏమైపోయావ్?” అంటూ\nరామన్నను కోపంకొద్దీ రకరకాల హింసిం\nచసాగాయి.\n\nఈ సమయంలో వీరన్న పరిగెత్తుకుంటూ\nవచ్చి, \"అతన్నేమీ చెయ్యకండి. ముందు\nమీకు తినుబండారాలు పెట్టినది అతను\nకాదు, నేనూ!\" అన్నాడు.\n\nదయ్యాలు రామన్నను వదిలి వీరన్నను\nచుట్టుముట్టి, “అయితే నువు రోజూ ఎందుకు\nరావటం లేదూ?\" అని అడిగాయి.\n\n\"ఇంతేనా మీకు తెలిసింది? నేను\nరోజూ వస్తూనే ఉన్నాను. మధ్య దారిలో\nఇంకేవో దయ్యాలు అడ్డపడి నే తెచ్చిన\nసరుకంతా తినేస్తున్నాయి. నేనేం చేసేది?\"\nఅన్నాడు వీరన్న.\n\n\"అదా సంగతి? ఏవీ అవి? మాకు\nచూపించు! వాటి అంతు తేలుస్తాం!\"\nఅన్నాయి దయ్యాలు.\n\n\"రండి,” అంటూ వీరన్న దయ్యాలను,\nతాను ముందుగా చమురు చల్లివచ్చిన\nకంప దగ్గిరికి తీసుకుపోయి, \"ఇందులో\nఉన్నాయి,” అన్నాడు.\n\nదయ్యాలు ముందూ వెనకా చూడకుండా\nకంపలోకి దూకాయి. మరుక్షణమే వీరన్న\nనిప్పుపుల్ల వెలిగించి కంప అంటించాడు.\nఅతను చల్లిన చమురు మూలంగా కంపంతా\nఒక్కసారిగా భగ్గున మండింది. ఆ అదురుతో\nదయ్యాలు ఆ చాయల ఎక్కడా లేకుండా\nపారిపోయాయి. అటుతరవాత శ్మశానంలో\nకూడా ఎవరికీ అవి కనిపించలేదు. ఊరికి\nదయ్యాల బెడధ వదిలిపోయింది.\n\nవీరన్న తన అన్నను ఇంటికి తీసుకు\nపోయి, \"ఫరవాలేదులే, అన్నా. మన ఇద్దరి\nఆస్తులూ కలబోసుకుంటే మన జీవితాలు\nహాయిగా వెళ్ళిపోతాయి,” అన్నాడు.\n\nఅన్నదమ్ము లిద్దరూ కలిసి జీవించి\nతాము సుఖంగా బతకటమే కాక, కొద్దీ\nకాలంలోనే తమ సంపదను కూడా చాలా\nరెట్లు పెంచుకున్నారు.",
            "book_page_end": 8
        },
        {
            "title": "శిథిలాలయం - 5",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహస కథ",
            "moral": "తెలివి, ధైర్యం, మరియు వ్యూహంతో పెద్ద శత్రువుల నుండి కూడా తప్పించుకోవచ్చు.",
            "keywords": [
                "శిఖిముఖి",
                "విక్రమకేసరి",
                "గండుపోతు",
                "సవరజాతి",
                "త్రిశూలం"
            ],
            "characters": [
                "శిఖిముఖి",
                "విక్రమకేసరి",
                "ఎర్రగండు",
                "గండుపోతు",
                "తిమ్మగూడెం శబరుడు",
                "పూజారి అనుచరులు"
            ],
            "locations": [
                "కొండప్రాంతాలు",
                "శిథిలాలయం",
                "తిమ్మగూడెం"
            ],
            "content": "[పూజారి అనుచరులు పెట్టిన మాటులో నుంచి బయటపడిన శిఖిముఖి దగ్గిరకు విక్రమ\nకేసరి వచ్చాడు. అప్పుడు ఆ ఇద్దరూ కలిసి దొంగలను వెతుకుతూ కొండప్రాంతాలకు\nవెళ్ళారు. అక్కడ త్రిశూలం పట్టుకునివున్న ఒక పెద్ద కొయ్యబొమ్మ కనిపించింది. దాని\nకిందుగా ఎర్రగండు పరిగెత్తేంతలో త్రిశూలం వేగంగా కిందికి దిగసాగింది. తరవాత —]\nకొయ్యబొమ్మ చేతులు కదిలినప్పుడు కలి\nగిన అతి స్వల్పమైన ధ్వనిని ఎర్రగండు\nవినగలిగింది. వెంటనే అది ఒక్క దూకున\nబాణంలా ముందుకు దూసుకు పోయింది.\nమరుక్షణం బొమ్మ చేతిలోని త్రిశూలం\nబలంగా నేలను తాకింది. శిఖిముఖీ, విక్రమ\nకేసరీ నివ్వెరపోయారు.\n\n\"ఇది కొయ్యబొమ్మ కాదు రాక్షసి\nబొమ్మ ! ఎర్రగండు ప్రాణాలు దక్కించు\nకున్నది. అదృష్టం కొద్దీ మనం కూడా చావు\nతప్పించుకున్నాం,” అన్నాడు విక్రమకేసరి.\n\nశిఖిముఖి కొయ్యబొమ్మను సమీపించి,\nదాన్ని జాగ్రత్తగా పరీక్షించి చూస్తూ, \"ఇది\nశిథిలాలయ పూజారి మన కోసం పెట్టిన\nమాటు కాని, మన కంటె ముందుగా\nఎవడో నిర్భాగ్యుడు యీ దారి వెంట\nముందుకు పోయి, దీని చేతిలోని త్రిశూలం\nవల్ల గాయపడటమో, మరణించటమో జరి\nగింది. త్రిశూలాన్ని అంటి వున్న నెత్తురు\nసూర్యకాంతిలో ఎలా మెరుస్తున్నదో\nచూశావా!” అన్నాడు.\n\nవిక్రమకేసరి ఆ రాక్షసిబొమ్మ కాళ్ళలో\nఒకదాన్ని ఈ టెతో పొడిచి చూశాడు. బొమ్మ\nకొంచెంగా కదుల్లాడింది. అతడు శిఖిముఖి\nకేసి తిరిగి, \"శిఖీ! మనం దీన్ని తేలిగ్గా\nపడకొట్టగలం అని నాకు తోస్తున్నది. దీన్ని\nయిలాగే వుండనివ్వటం ప్రమాదకరం. మన\nవాళ్ళు అజాగ్రత్తగా దీని కిందుగా నడపటం\nజరిగితే చావు తప్పదు,” అన్నాడు.\n\nశిఖిముఖి ఆ మాటలకు ఆపునన్నట్టు తల\nవూపి, అక్కడికి సమీపంగా వున్న ఒక\nపెద్ద రాతిని విక్రమకేసరికి చూపుతూ,\n\"మనం యిద్దరం దాన్ని కదిలించగలం\nఅనుకుంటాను. పట్టు పట్టి ఆ రాయిని\nకొయ్యబొమ్మ కాళ్ళ మీదికి నెట్టగలిగా\nమంటే, అది కుప్పలాగా కూలటం\nఖాయం,” అన్నాడు.\n\nఆ వెంటనే శిఖిముఖీ, విక్రమకేసరీ\nబండరాయిని బలంగా పట్టుకుని వున్న\nచోటు నుంచి కదిలించి, విసురుగా దాన్ని\nకొయ్యబొమ్మ కాళ్ళ కేసి నెట్టారు. రాయి\nడొల్లుకుంటూ పోయి బొమ్మ కాళ్ళల్లో ఒక\nదాన్ని ఢీ కొట్టింది. మరుక్షణం కొయ్య\nబొమ్మ కిర్రుమంటూ కదిలి దభీమంటూ\nకింద పడిపోయింది. దాని చేతిలో వున్న\nత్రిశూలం ఎగిరి అంత దూరాన పడింది.\n\n\"ఆహా, మనం మహా ఘనకార్యం\nచేశాం. కాని, యీ రాక్షసి బొమ్మ కుప్ప\nకూలుతూ చేసిన ధ్వని పూజారికీ, వాడి\nఅనుచరులకూ విన బ డే వుంటుంది,”\nఅన్నాడు శిఖిముఖి.\n\n\" అందుకు సందేహం లేదు. నన్నడిగితే\nఆ దుర్మార్గులు మనం యీ బొమ్మను సమీ\nపిస్తూండటం ఏ రాళ్ళ చాటు నుంచో\nముందే చూసి వుంటారంటాను. దాని చేతి\nలోని త్రిశూలం మన గుండెల్లో ఎప్పుడు\nగుచ్చుకుంటుందా అని వాళ్ళు ఉవ్విళ్లూరి\nవుంటారు కూడా. కాని వాళ్ళ ఎత్తుపార\nలేదు,” అన్నాడు విక్రమకేసరి.\n\n\"నిజమే. యిప్పుడు నాకో అనుమానం\nకలుగుతున్నది. మనం అమాయకంగా\nఆ దుష్టులు పెట్టిన బోనులోకి నడపటం\nలేదు కదా ! ఇంతకు ముందు మనం పల్లె\nవాసుల్ని గూడేనికి తిరిగి పొమ్మని చెప్ప\nటంలో పెద్ద పొరపాటు చేశాం. అంత పెద్ద\nశత్రుమూకను మన యిద్దరం ఎదిరించి\nఎలా నిలవగలం? వాళ్ళు యీ దాపుల\nనున్న ఏ కొండ గుహలోనో వుంటారు.\nసందేహం లేదు,” అన్నాడు శిఖిముఖి.\n\nవాళ్ళిద్దరూ యిలా మాట్టాడుతున్నంతలో\nకొండ గుహల కేసి పోయిన ఎర్రగండు\nమొరుగుతూ వాళ్ళ దగ్గిరకు పరిగెత్తు\nకొచ్చింది. కుక్కను చూస్తూనే శిఖిముఖికి\nపూజారి ముఠా ఆ దాపులనే ఎక్కడో దాగి\nవున్నారన్న అనుమానం కలిగింది. బహుశా\nవాళ్ళు తమ మీదికి దాడి రాబోతున్నారేమో!\n\nశిఖిముఖి, ఎర్రగండు తల నిమురుతూ,\n\"కేసరీ! మనం యిలా నిలబడి ముందుకు\nపోవటం ప్రమాదం. పూజారి అనుచరులు\nఒక్క బాణం దెబ్బతో మనిద్దర్నీ హత\nమార్చగలరు. రాళ్ళ చాటుగా పాకుతూ\nముందుకు పోదాం. ఎర్రగండు మనకు\nదారి చూపగలదు,” అన్నాడు.\n\nఎర్రగండు పశికట్టి ముందుకు పోవటానికి\nమారుగా, వెనక కాళ్ళ మీద లేచి నిలబడి\nపెద్దగా మొరగసాగింది. దాని ప్రపర్తన\nబాగా తెలిసిన శిఖిముఖి రాళ్ళ చాటున\nపాకుతూ పోతున్నవాడల్లా లేచి నిలబడ్డాడు.\nఅతడి దృష్టి తమ కేసి పరిగెత్తు కొస్తున్న\nఒక శబరుడి పైన బడింది. అతడు విల్లం\nబులు ధరించి వున్నాడు. దూరాన్నుంచి\nపరిగెత్తు కొస్తున్న వాడిలా కనబడ్డాడు.\n\nశబరుడు తనను సమీపించగానే శిఖ\nముఖి, అలా పరిగెత్తు కొస్తున్నావేం?\nఏం జరిగింది ? నువ్వే గూడెం వాడివి?\"\nఅని ప్రశ్నించాడు.\n\nశబరుడు రొప్పుతూ, \"మాది తిమ్మ\nగూడెం. మా గూడెంలో వున్న ధాన్యమంతా\nఎక్కడి నుంచో వచ్చిన సవరజాతి ముఠా\nవాళ్ళు దోచుకుంటున్నారు. సాయం కోసం\nమీ పల్లెకు వస్తున్నాను. పల్లె పెద్ద శివాలుడి\nకొడుకు శిఖాముఖి వి కాదా నువ్వు?\nనీ కుక్కను చూసి, యీ ప్రాంతాల\nమీ వాళ్ళుంటారని, కుక్క వెనగ్గా పరిగెత్తు\nకుంటూ వచ్చాను,” అన్నాడు.\n\nశబరుడు దోపిడిదొంగలని చెప్పే సవర\nజాతి వాళ్ళు శిథిలాలయ పూజారి అను\nచరులై వుంటారని శిఖిముఖీ, విక్రమకేసరీ\nకూడా భావించారు. శిఖాముఖి కొండ\nపాదంలో వున్న తిమ్మగూడెం దిక్కు కేసి\nచూస్తూ, ఆ గూడెంవాణ్ణి, \"ఆ ధాన్యం\nదోపిడిగాళ్ళ వెంట అంత పొడుగ్గా శవా\nకారంలో వున్న వాడెవడైనా వున్నాడా?”\nఅని అడిగాడు.\n\n\" అలాంటి వాడెవడూ లేడు. సవరల\nనాయకుడి పేరు గండుపోతు. ఇంత\nమీసాలూవాడూ-అడివి దున్నలా వున్నాడు,”\nఅని చెప్పాడు తిమ్మగూడెం వాడు.\n\n\" సరే, నువు మా పల్లెకు పోయి సంగతి\nచెప్పి మనుషుల్ని సహాయం తీసుకురా.\nమేం యిద్దరం ముందుగా మీ గూడేనికి\nపోయి ఆ గండుపోతు దోచుకున్న ధాన్యంతో\nపారిపోకుండా చూస్తాం. మీ గూడేనికి దారి\nనే నెరుగుదును,” అన్నాడు శిఖిముఖి.\n\nతిమ్మగూడెం వాడు, కుంభారమిట్ట పల్లె\nకేసి పరిగెత్తాడు. శిఖిముఖీ, విక్రమకేసరీ\nకొండదారుల వెంట తిమ్మగూడెం కేసి\nబయలుదేరారు. పావు గంట త ర వా త\nవాళ్ళు ఆ గూడేన్ని చేరేసరికి, గూడానికి\nఓ పక్కగా వున్న చెట్ల కింద చాలామంది\nశబరులు మందగా నిలబడి వున్నారు.\nవాళ్ళను అదిలిస్తూ పదీ పన్నెండుమంది\nసవరజాతి వాళ్ళు కాపలా కాస్తున్నారు.\nఆ కాపలా వాళ్ళను చూస్తూనే, శిఖిముఖీ,\nవిక్రమకేసరీ ఆ దొంగలు శిథిలాలయ\nపూజారి అనుచరులని గ్రహించారు.\n\nశిఖిముఖికి ఆ క్షణంలో ఓ ఉపాయం\nతొచి, ఆ కాపలా వాళ్ళను సమీపించి,\n\"మీ యజమాని ఆ శిధిలాలయ పూజారి\nఎక్కడున్నాడు? చాలా అవసరం అయిన\nపనుంది,” అన్నాడు.\n\nఆ ప్రశ్నకు కాపలా వాళ్ళల్లో ఒకడు\nపొట్ట రెండు చేతులతో పట్టుకుని పెద్దగా\nనవ్వి, \" పూజారి దొరను చూసేంత ఘను\nడివా నువ్వు, శబరకుంకా ! ఆ దొర కావా\nలనుకుంటే ప్రత్యక్షమవుతాడు, వద్దను\nకుంటే మాయమై పోతాడు,” అన్నాడు.\n\nఇంతలో కాపలావాళ్ళల్లో మరొకడు ఎర్ర\nగండు కేసీ, శిఖిముఖి కేసి గుచ్చిగుచ్చి\nచూసి, \"అరే! వీడు రాత్రి మనం పెట్టిన\nమాటు నుంచి తప్పించుకు పోయిన శబర\nపిశాచంగాడు. మన వాళ్ళ నిద్దర్ని గాయ\nపరిచాడు. ఆ కుక్కను పట్టుకోబోయి\nమనలో నలుగురం కాట్లు తిన్నాం.\nఆ పక్కన వున్న వాడి మొఖం ఎక్కడో\nచూసినట్టుందే!\" అంటూ యీటె ఎత్తి\nశిఖిముఖీ వాళ్ళను సమీపించబోయాడు.\n\nశిఖాముఖీ, విక్రమకేసరీ వాడి మీదికి\nయీటె గురిచేశారు. ''మీ కాపలా వాళ్ళతో\nమాకు విరోధం లేదు. మీది మీదికి వచ్చారో\nమీకు చావు తప్పదు. యీలోపల మీరు\nమందవేసి కాపలా కాసే శబరులంతా పారి\nపోతారు. ఆ సంగతి తెలిసిందంటే పూజారి\nమిమ్మల్ని నిలువునా భస్మం చేసేస్తాడు,”\nఅన్నాడు శిఖిముఖి.\n\nశిఖిముఖి యిలా అనేసరికి, అతడి మీదికి\nరాబోయిన సవరుడు ఈటె దించి, తిరిగి\nతన అనుచరుల దగ్గిరకు పోయి, \" మనకు\nకుల పెద్ద గండుపోతు చెప్పిన పని వుండనే\nవున్నది. ఈ కుర్ర వెధవల్తో ఏం పని,”\nఅని చెప్పి, శిఖిముఖి కేసి తిరిగి, \"పూజారి\nదొర ఎక్కడున్నాడో మాకు తెలీదు.\nఆ దొరకు కుడిభుజంలాంటి సవరగండు\nపోతు గ్రామంలో ధాన్యం మూటలు కట్టిస్తు\nన్నాడు. చావ దలుచుకుంటే అక్కడికి\nపోయి పూజారి దొర సంగతి అతణ్ణడ\nగండి,” అన్నాడు.\n\nశిఖిముఖీ, విక్రమకేసరీ అక్కణ్ణించి\nకదిలి గ్రామంలోకి కొంతదూరం నడిచి,\nయిప్పుడేం చేయటమా అని ఆలోచించారు.\nకనీసం ఓ అరగంట కాలంలో తమ పల్లె\nనుంచి సహాయం తప్పక వస్తుందని వాళ్ళకు\nనమ్మకం కలిగింది.\n\n\" ఆ గండుపోతుతో మాటలు పెంచి,\nవాడు ధాన్యం ఎత్తుకు పారిపోకుండా కొంత\nసేపు ఆపగలిగామంటే, మా అయ్యతో\nవచ్చే మన పల్లెవాళ్ళు, యీ సవర బంది\nపోట్లందరినీ పట్టేస్తారు. ఆ తరవాత ఒంటరి\nగాడై పోయిన పూజారిగాణ్ణి దొరక పుచ్చు\nకోవటం ఏ మంత కష్ట కార్యం కాదు.\nఏ మంటావ్, కేసరీ?” అని ప్రశ్నించాడు\nశిఖిముఖి.\n\n\"భలే, ఆలోచన! ఊ పద,” అన్నాడు\nవిక్రమకేసరి. ఆ ఇద్దరూ గ్రామం మధ్యకు\nవెళ్ళేసరికి, అక్కడ ఒక పెద్ద పాతర\nనుంచి ధాన్యం బయటికి తీసి, కొందరు\nసవరలు మూటలు కడుతూండటం వాళ్ళ\nకంట బడింది. పాతరకు ఒక పక్కగా ఒక\nఆజానుబాహుడు, కోరమీసాలు సవిరించు\nకుంటూ నిలబడి వున్నాడు.\n\nశిఖిముఖి అతణ్ణి చూస్తూనే ఆగి పెద్ద\nగొంతుతో, \"గండుపోతూ! నువు చేస్తున్నది\nఅన్యాయ కార్యం. గ్రామవాసులంతా కలిసి\nదాచుకున్న ధాన్యాన్ని బలం వున్నది గదా\nఅని దోచుకు పోవటం ధర్మం అనిపించు\nకోదు,” అన్నాడు.\n\nఆ మాటలు వింటూనే గండుపోతు\nచర్రున వెనుదిగిరి, శిఖాముఖి కేసి ఆశ్చ\nర్యంగా చూసి, \" ఎవడ్రా నువ్వూ! శబర\nశివాలుడి కొడుకువా? నీ గురించి చాలా\nవిన్నాను, ఒకసారి చూశాను కూడా. సవర\nకుల పెద్ద గండుపోతుకు న్యాయం, ధర్మం\nబోధ చేయటానికి వచ్చావా? అదేదో\nచెప్పటం కూడా నీకు చేత కాలేదు!\"\nఅంటూ పక్కన వున్న తన భృత్యుల కేసి\nతిరిగి, \"అలా చూస్తారేం? వాణ్ణి, వాడి\nమిత్రు చెట్టుకు పెడరెక్కలు విరిచి\nకట్టండి,” అన్నాడు.\n\nగండుపోతు యిలా అనగానే, అతడి\nఅనుచరులు నలుగురు ముందుకు వచ్చి,\nశిఖిముఖీ, విక్రమకేసరులను పట్టుకునేం\nదుకు, వాళ్ళ కేసి నడిచారు. కానీ, శిఖి\nముఖి తన మిత్రుణ్ణి హెచ్చరించి ఒక్కొక్క\nఅడుగే వెనక్కు వేయసాగాడు. అతడి\nఉద్దేశం; తమను పట్టుకో వస్తున్న వాళ్లను,\nఆ ప్రదేశం నుంచి కొంత దూరంగా తీసుకు\nపోయి హతమార్చాలని. అలా కాకపోతే,\nగండుపోతు వెంట వున్న తతిమ్మా శత్రు\nవులు తమను చుట్టుముట్టి పట్టుకోగలరు.\n\nశిఖిముఖి వెనకడుగు వేయటం చూసి,\nగండుపోతు హేళనగా నవ్వుతూ, \"శబర\nపెద్ద శివాలుడి కొడుకు యింత పిరికి పంద\nఅనుకోలేదు!\" అన్నాడు.\n\nఆ మాట వింటూనే శిఖిముఖి ముందుకు\nరెండడుగులు వేసి, \"గండుపోతూ! వయ\nసులో, ఎత్తులో, బలంలో కూడా నా కన్న\nరెండింతలున్నావు. నన్ను పట్టుకునేందుకు\nనీ భృత్యుల్ని పంపటం ఎందుకు? నువే,\nఆ పని చేయకూడదా?” అన్నాడు.\n\nగండుపోతు కళ్ళు నిప్పులు చెరిగినై.\nఅతడు ఒకసారి హుంకరించి, ఎడం చేత్తో\nమీసం మెలివేస్తూ, యీటె పై కెత్తి, \"నీవు\nచావుకోరి యిక్కడి కొచ్చినట్టుంది. ఇదిగో\nవస్తున్నాను, కాచుకో!” అంటూ, ఈటెను\nశిఖిముఖి గుండెల కేసి గురిచేసి, కుప్పించి\nముందుకు దూకాడు. —(ఇంకా వుంది)",
            "book_page_end": 16
        },
        {
            "title": "మాయరోగం",
            "book_page_start": 17,
            "pdf_page_start": 31,
            "pdf_page_end": 36,
            "author": "అజ్జరపు హనుమంతరావు",
            "genre": "బేతాళ కథలు",
            "moral": "వంచన లేదా అహంకారం ఎప్పుడూ మంచిది కాదు, ముఖ్యంగా ప్రేమ వ్యవహారాలలో.",
            "keywords": [
                "విక్రమార్కుడు",
                "వజ్రదత్తుడు",
                "తేజోవతి",
                "మాయరోగం",
                "వైద్యశాస్త్రం"
            ],
            "characters": [
                "విక్రమార్కుడు",
                "బేతాళుడు",
                "వజ్రదత్తుడు",
                "దేవదత్తుడు",
                "విక్రమసేన మహారాజు",
                "తేజోవతి"
            ],
            "locations": [
                "మగధ దేశం",
                "విదర్భ దేశం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \"రాజా, నీ పట్టుదల\nవజ్రదత్తుడి పట్టుదలను కూడా మించి\nఉన్నదే. అయితే అతవిలాగా నువు సిద్ధించిన\nఆశయాన్ని కూడా చెయ్యిజారి పోనీకు.\nశ్రమతెలియకుండా ఉండగలందులకు నీకు\nవజ్రదత్తుడి కథ చెబుతాను విను,\" అంటూ\nఇలా చెప్పసాగాడు :\n\nపూర్వం మగధను ఏలిన దేవదత్తుడికి .\nవజ్రదత్తు డనే కొడుకు ఉండేవాడు. చిన్న\nతనం నుంచీ అతనికి వైద్యశాస్త్రంలో చాలా\nఆసక్తి ఉంటూ వచ్చింది. బాల్యంలోనే\nఅతను వైద్యగ్రంథాలన్నీ చదివాడు. తర\nవాత సమస్త మూలికల ఉపయోగాలూ\nతెలుసుకున్నాడు. కొంత కాలం ఆటవికు\nలతో తిరిగి అనేక రహస్య చికిత్సలు నేర్చు\nకుని, యౌవనం సంప్రాప్తించే నాటికి అపర\nధన్వంతరి అనే కీర్తి తెచ్చుకున్నాడు.\n\nయుక్తవయస్సు రాగానే అతని తల్లి\nదండ్రులు అతనికి వివాహం చేయ సంక\nల్పించారు. వజ్రదత్తుడు నవమన్మధా\nకారుడు. అందుచేత అతని కోసం అతిలోక\nసౌందర్యం గల కన్యలు ఎక్కడైనా దొరుకు\nతారా అని తెగ వెతికారు. వారికి నచ్చిన\nకొద్దిమంది కన్యలు వజ్రదత్తుడికి నచ్చలేదు.\nఅతను ఏ మనిషిని చూసినా వెంటనే ఆ\nమనిషిలో ఉండే శరీర సంబంధమైన\nలోపాలూ, మానసిక సంబంధమైన లోపాలూ\nతెలుసుకోగలడు. అందుచేత తాను చూసిన\nకన్యలలో అతనికి ఏవేవో లోపాలు కని\nపించాయి.\n\nఆ కాలంలో విదర్భదేశంలో విక్రమసేన\nమహారాజుకు తేజోవతి అనే అపురూప\nసుందరి అయిన కుమార్తె ఉండేది. ఆమె\nతల్లిదండ్రులు కూడా తమ కుమార్తెకు అన్ని\nవిధాలా తగిన భర్త ఎక్కడ దొరుకుతాడా\nఅని తెగ వెతుకుతున్నారు. వాళ్లు వజ్రదత్తుడి\nఅందచందాలను గురించి విని ఉన్నారు.\nకాని తమ కుమార్తెను మగధకు తీసుకు\nపోయి వజ్రదత్తుడికి చూపటం తమ పరు\nవుకు లోపమని వారికి అనిపించింది.\nఅయితే, వజ్రదత్తుడు తేజోవతిని ప్రత్య\nక్షంగా చూసిన పక్షంలో అతను తప్పక\nఆమెను వరించి, పెళ్ళాడతాడన్న నమ్మకం\nవారి కున్నది.\n\nఈ స్థితిలో తేజోవతీ, ఆమె తల్లిదండ్రులూ\nకలిసి, వజ్రదత్తుణ్ణి విదర్భకు రప్పించటాని\nకొక ఎత్తు ఆలోచించారు. తేజోవతికి హఠా\nత్తుగా మాట పడిపోయిందన్న వార్త దేశ\nమంతటా గుప్పమన్నది. తన కుమార్తెకు\nతిరిగి మాట తెప్పించిన వైద్యుడికి వైద్యుడి\nఎత్తు బంగారం ఇస్తానని విక్రమసేనుడు\nప్రకటన చేశాడు. ఎందరో వైద్యులు వచ్చి\nతేజోవతిని చూశారు. కాని ఏమీ ప్రయో\nజనం లేకపోయింది. ఏ వైద్యుడైనా నిజంగా\nమాటపడిపోయిన మనిషికి చికిత్స చెయ్య\nగలడు గాని, మాటపడిపోయినట్టు నటించే\nమనిషికి చికిత్స చెయ్యటం ఎవరివల్ల సాధ్య\nమవుతుంది ?\n\nకొంత కాలం గడవనిచ్చి విక్రమసేనుడు\nమగధకు మనిషిని పంపుతూ, తన కుమా\nర్తెకు చికిత్సచేసి పోవలసిందని వజ్రదత్తుణ్ణి\nఅర్థించాడు. వజ్రదత్తుడు తన తండ్రి\nఅనుమతి పొంది, ఆ మనిషి వెంట విదర్భకు\nప్రయాణమై వచ్చాడు. వజ్రదత్తుడికి\nవిక్రమసేనుడు సకల మర్యాదలూ, అల్లుడి\nకన్న ఎక్కువగా జరిపి, తన కుమార్తెను\nచూపించాడు. తేజోవతిని చూస్తూనే వజ్ర\nదత్తుడు అటువంటి' కన్య ప్రపంచంలో\nమరొకతె ఉండదనీ, ఆమెకు చికిత్స చేసిన\nఅనంతరం, ఆమెను తన కిచ్చి వివాహం\nచేయమని విదర్భరాజు నడుగుదామనీ\nఅనుకున్నాడు.\n\nఅయితే తేజోవతికి నిజంగా మాట పడి\nపోలేదనీ, ఆమె ఏ కారణం చేతనో అలా\nనటిస్తున్నదనీ తెలుసుకోవటానికి వజ్రదత్తు\nడికి ఎన్నో క్షణాలు పట్టలేదు.\n\n\" నయం చెయ్యటానికి ఇదేమంత కష్ట\nతరమైన వ్యాధి కాదు. మీ రాజ్యంలో\nఉండే ఘన వైద్యులు దీన్ని కుదర్చలేక\nపోయారంటే ఆశ్చర్యంగా ఉన్నది. ఒక్క\nమాత్రతో ఈమె రోగాన్ని నయం చేస్తాను,”\nఅని వజ్రదత్తుడు, తన మందుల సంచిలో\nనుంచి ఒక మాత్ర తీసి, తాను చూస్తూండ\nగానే తేజోవతి చేత మింగించాడు.\n\nఆ రాత్రే అతను విదర్భరాజు వద్ద సెలవు\nపుచ్చుకోకుండా, ఎ వరికీ తెలియకుండా\nమగధకు ప్రయాణమై వెళ్లిపోయాడు.\n\nమర్నాడు ఉదయానికి తేజోవతికి నిజం\nగానే మాటపడిపోయింది. విక్రమసేనుడు\nకంగారుపడి, వజ్రదత్తుడి బసకు మనిషిని\nపంపితే . అతడు వెళ్లిపోయినట్టు తెలిసింది.\nగత్యంతరం లేక -విక్రమసేనుడు తన\nకుమార్తెను వెంటబెట్టుకుని మ గ ధ కు\nవెళ్ళాడు. వజ్రదత్తుడికి ఎన్నో క్షమాపణలు\nచెప్పుకున్నాడు. తన కుమార్తె మాటపడి\nపోయినట్టు నటించిన కారణం కూడా\nఅతడికి చెప్పాడు.\n\nవజ్రదత్తుడు తేజోవతికి మరొక మాత్ర\nఇచ్చాడు. ఒక్క గడియ కాలంలో ఆమెకు\nమాట తిరిగి వచ్చింది. వజ్రదత్తుడి తల్లి\nదండ్రులు తేజోవతి పట్ల చాలా సానుభూతి\nచూపారు. తమ కొడుకును పెళ్ళాడే\nఉద్దేశంతో ఆమె మాటపడిపోయినట్టు నటిం\nచటం ఏమంత గొప్ప నేరంగా వారికి తోచ\nలేదు. తేజోవతి తమ కోడలైతే ఎంతో\nబాగుంటుందని వారు చాలా ముచ్చట\nపడ్డారు కూడా.\n\n\"నేను వచ్చిన పని సగం పూర్తి\nఅయింది, నా కుమార్తెను పెళ్ళాడి దాన్ని\nవూర్తిచెయ్యి,” అని విక్రమసేనుడు వజ్ర\nడత్తుడితో అన్నాడు.\n\n\"మీరు మీ అమ్మాయి చికిత్స కోసం\nఎన్నో శ్రమల కోర్చి మా రాజ్యానికి\nవచ్చారు. ఆ పని పూర్తి చేశాను. ఇంక\nనన్నేమీ అడగకండి ప్రయోజనం వుండదు,”\nఅన్నాడు, వజ్రదత్తుడు.\n\nవిక్రమసేనుడు దేవదత్తుడితోనూ, ఆయన\nభార్యతోనూ చెప్పుకుని, \"మీ కుమారుడి\nమనసు మార్చటానికి యత్నించండి. నా\nకుమార్తె అతని పైనే ఆశలన్నీ పెట్టుకు\nన్నది,” అన్నాడు.\n\nతల్లిదండ్రులు ఎంతగా చెప్పినా వజ్ర\nదత్తుడు తేజోవతిని పెళ్ళాడటానికి ఒప్పుకో\nలేదు. చివరకు విక్రమసేనుడు హతాశుడై,\nతన కుమార్తెను వెంటబెట్టుకుని విదర్భకు\nతిరిగి వెళ్ళిపోయాడు.\n\nబేతాళు డీ కథ చెప్పి, \"రాజా, వజ్ర\nదత్తుడు మొట్టమొదట తేజోవతిని చూడగానే\nఆమెను పెళ్ళాడా లనుకున్నాడు గదా, చివ\nరకు ఆమెను నిరాకరించటానికి కారణ\nమేమిటి? ఆమె లేని మూగతనం నటించి\nతనను మోసగించిందని ఆగ్రహించాడా ?\nఆమె అలా చేసినది అతని కోసమే గద !\nఆ సంగతి తెలిసి కూడా అతని మనసు\nఎందుకు మారలేదు? పోనీ, తనను\nమోసగించిందని ఆగ్రహించినవాడైతే తిరిగి\nఆమెకు మాట ఎందుకు తెప్పించాడు ?\nఈ ప్రశ్నలకు సమాధానం తెలిసి చెప్పక\nపోతే నీ తల పగిలిపోతుంది,” అన్నాడు.\n\nదానికి విక్రమార్కుడు, \" వజ్రదత్తుడు\nఅన్ని వ్యాధులనూ నిదానం చెయ్యగల\nఅపర ధన్వంతరి. కాని తేజోవతికి అతని\nశక్తులలో నమ్మకం లేక, అతని ఎదట\nమాటపడిపోయినట్టు నటించి, అతని శక్తికి\nతీరని అవమానం చేసింది. తన శక్తిని\nప్రదర్శించటానికే అతను ఆమెకు నిజంగా\nమాట పోగొట్టాడు. వ్యాధిగ్రస్తులు కోరి\nనప్పుడు చికిత్స చెయ్యటం వైద్యుడి విధి\nకనక, తాను పోగొట్టిన మాటను తానే తిరిగి\nతెప్పించి, తన ధర్మాన్ని నిర్వర్తించుకోవ\nటంతో బాటు తన శక్తిని మరొకసారి రుజువు\nచేసుకున్నాడు. ఇక, అతను తేజోవతిని\nపెళ్లాడటం మాటకు వస్తే, తేజోవతి ఆశయం\nఅతని కళ్ళ పడటమే అయిన పక్షంలో,\nఅతను తన వద్దకు వచ్చిన క్షణంలోనే ఆమె\nఅతనితో తనకు నిజంగా మాటపడిపోలేదనీ,\nఅతనిని రప్పించటానికే తానీ యెత్తు వేశా\nననీ చెప్పి ఉంటే అతను క్షమించి ఉండే\nవాడేమో. తనను పెళ్ళాడగోరిన తేజోవతి\nతానే, ఈ నాటకమంతా లేకుండా, మగధకు\nవచ్చి ఉంటే అతను తప్పక పెళ్ళాడేవాడు.\nఅలా చెయ్యక తనను మగధ నుంచి\nరప్పించి, తాను వచ్చినాక కూడా తన\nశక్తిలో అవిశ్వాసం ప్రదర్శించటం అతను\nసహించలేక పోయాడు. తాను వలచిన\nవాడుగా అతన్ని చూడటానికి తేజోవతి\nమగధకు రాలేకపోయింది గనక, వైద్యుడుగా\nతనను చూడవచ్చేటట్టు చేశాడు వజ్రదత్తుడు.\nఆమెకు మాట తెప్పంచగానే వారు వచ్చిన\nపని ముగిసిందని అతను విక్రమసేనుడితో\nఅన్నది కూడా అందుకే. మగధకు రావ\nటంలో వారి ఉద్దేశం వజ్రదత్తుడికీ, తేజో\nవతికీ వివాహం చెయ్యటమే అయిన పక్షంలో\nవిక్రమసేను డా ప్రయాణాన్ని ఏ నాడో చేసి\nఉండవలిసింది. అందుచేత వజ్రదత్తుడు\nతేజోవతిని వివాహమాడ నిరాకరించటానికి\nబోలెడంత కారణం ఉన్నది,” అన్నాడు.\n\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై\nతిరిగి చెట్టెక్కాడు. —(కల్పితం)",
            "book_page_end": 22
        },
        {
            "title": "సుల్తాను తీర్పు",
            "book_page_start": 23,
            "pdf_page_start": 37,
            "pdf_page_end": 39,
            "author": "సర్వేపల్లి సుబ్బారావు",
            "genre": "నీతి కథ",
            "moral": "అన్యాయం జరిగినప్పుడు ధైర్యంగా ప్రశ్నించాలి. న్యాయం కొన్నిసార్లు మనం ఊహించిన దానికంటే పెద్ద శిక్ష రూపంలో ఉంటుంది.",
            "keywords": [
                "సుల్తాను",
                "హసన్",
                "జమీలా",
                "అమీరు",
                "న్యాయం"
            ],
            "characters": [
                "సుల్తాను",
                "హసన్",
                "జమీలా",
                "అమీరు",
                "ద్వారరక్షకులు"
            ],
            "locations": [
                "అరేబియా నగరం",
                "సుల్తాను భవనం"
            ],
            "content": "అరేబియాలో ఒక నగరాన్ని ఒక సుల్తాను\nపాలించేవాడు. ఆ నగరంలో హసన్ అనే\nఒక పేద యువకు దుండేవాడు. అతను\nచాలా అందగాడూ, గొప్పగాయకుడూ\nకూడానూ. అతను జమీలా అనే, ఒక పేద\nపిల్లను ప్రేమించాడు. ఆమె కూడా చాలా\nగొప్ప సౌందర్యవతి.\n\nజమీలా సౌందర్యం చూసి ముగ్ధుడై ఒక\nఅమీరు ఆమెను పెళ్ళాడగోరి మధ్యవర్తు\nలను పంపాడు. కాని జమీలా తాను హసన్ను\nతప్ప మరెవరినీ పెళ్ళాడనని అమీరుకు\nకబురు చేసింది. అమీరు జమీలాను తన\nధనంతో వశపరుచుకోలేక, ఒకనాటి రాత్రి\nతన జవాన్లను పంపి, ఆమెను ఆమె ఇంటి\nనుంచి బలాత్కారంగా తన ఇంటికి తెప్పిం\nచుకున్నాడు.\n\nఈ వార్త తెలుస్తూనే హసన్ సుల్తాను\nగారి భవనానికి వెళ్ళి, తక్షణమే సుల్తాను\nగారి దర్శనం కావాలని ద్వారరక్షకులతో\nచెప్పాడు. సుల్తానుగారు పడుకుని నిద్ర\nపోయే సమయమని, మర్నాడు ఉదయం\nరమ్మనీ ద్వారరక్షకులు హసన్తో అన్నారు.\n\n“తెల్లవారేలోపల నాకు తీరని అన్యాయం\nజరిగిపోతుంది.” అన్నాడు హసన్ ఆందోళన\nకనబరుస్తూ.\n\n\"దానికి మేమేమి చెయ్యగలం?\nఇప్పుడు సుల్తానుగారిని పలకరిస్తే మా పీకలు\nతెగిపోతాయి,” అన్నారు ద్వారరక్షకులు.\n\nఏమి చెయ్యటానికి హసస్కు పాలుబో\nలేదు. అతను తన శ్రావ్యమైన కంఠం ఎత్తి\nదీనంగా పాడసాగాడు.\n\nనిద్రపట్టక ఈ కోటా ఆ కోటా పడుతున్న\nసుల్తానుకు హసన్ సంగీతం అమృతవర్షం\nలాగా చెవులపడింది. ఆయన తన నౌకర్లను\nపిలిచి, \"ఆ పాడే మనిషిని తీసుకురండి,”\nఅని ఆజ్ఞాపించాడు.\n\nనౌకర్లు హసనన్ను లోపలికి పిల్చుకుపోయి\nసుల్తాను ఎదట హాజరుపెట్టారు.\n\nహసన్తో సుల్తాను, \"నీ గాత్రం చాలా\nబాగుంది. తెల్లవార్లూ నాకు పాటపాడి విని\nపెంచు, నీ కోరిక తీర్చుతాను,” అన్నాడు.\n\n\"నేను పాట పాడటానికి రాలేదు,\nహుజూర్. న్యాయం కోసం వచ్చాను. నన్ను\nప్రేమించే పిల్లను ఒక అమీరు బలాత్కా\nరంగా తీసుకుపోయాడు. తమరు అడ్డపడక\nపోతే, ఆయన ఆమెను పెళ్ళాడేస్తాడు. ఆమె\nమరొకడి భార్య అయిపోతే నా జీవితం\nఎడారి అయిపోతుంది. నేను వెర్రివాణ్ణి\nఅయిపోతాను,” అని హసన్ ఆక్రోశించాడు.\n\nసుల్తాను కొంచెం ఆలోచించి, \"నువు\nతెల్లవారిన దాకా నాకు పాట వినిపించు. రేపు\nనీకు పూర్తి న్యాయం చేకూర్చుతాను,”\nఅన్నాడు. హసన్ బరువెక్కిన గుండెతో\nకరుణరసం ఉట్టిపడేటట్టు తెల్లవార్లూ\n`పాటలు పాడాడు.\n\nతెల్లవారిపోయింది. సుల్తాను తన భటు\nలను పిలిచి, \"ఫలాని అమీరును వెంటనే\nపట్టుకురండి,” అని పంపాడు.\n\nఅమీరు భటుల వెంట వచ్చి సుల్తానుకు\nసలాములు చేశాడు.\n\n\"నువు నిన్న రాత్రి జమీలా అనే పిల్లను\nబలాత్కారంగా నీ యింటికి చేర్పించావట\nఅది నిజమైతే నిన్ను తీవ్రంగా శిక్షించవలసి\nఉంటుంది,” అన్నాడు సుల్తాను.\n\n\"హుజూర్, ఇంతకుముందే కాజీ వచ్చి\nమా ఇద్దరికీ వివాహం జరిపించారు. వివాహా\nనంతరం మేమంతా విందులో ఉండగా\nతమ భటులు వచ్చి నన్ను తీసుకువచ్చారు.\nపెళ్ళివిందు ఇంకా పూర్తి కాలేదు,\"\nఅన్నాడు అమీరు.\n\nసుల్తాను కళ్ళెర్ర చేసి, \"నువు జమీలాను\nబలాత్కారంగా ఎత్తుకు పోవటమే గాక,\nఆమె సమ్మతిలేకుండా పెళ్ళికూడా చేసు\nకున్నావా? నీకు మరణదండన విధిస్తు\nన్నాను,” అని తన భటులతో, \"ఈ దుర్మార్గు\nడికి వెంటనే, మరణశిక్ష ఇవ్వమని వలీతో\nచెప్పండి,” అన్నాడు.\n\nభటులు అమీరును పట్టుకుపోయారు.\nఇదంతా హసన్ కు చాలా బాధ కలిగిం\nచింది. అతను సుల్తానుతో, \"హుజూర్,\nతమరు అప్పుడే అడ్డపడి ఉంటే ఈ వివా\nహం తప్పేదిగద! తెల్లవారిన దాకా ఎందుకు\nతాత్సారం చేశారు?” అన్నాడు.\n\nసుల్తాను నవ్వి, \"హసన్, నువు సజ్జను\nడివి. ఈ అమీరు చాలా పెద్ద దుర్మార్గుడు.\nఇలాంటి పను లెన్నో చేసి, తన చేత\nఅన్యాయం పొందిన వారి నోళ్ళు డబ్బుతో\nకట్టుతూ వచ్చాడు. తెల్లవారేలోపుగా వాడు\nనీ జమీలాను పెళ్ళాడతాడని నాకు తెలుసు.\nఅందువల్ల నీకు వచ్చిన నష్టమేమీ లేదు.\nఅమీరు చచ్చిపోయాక జమీలా వాడి ఆస్తికి\nఅధికారిణి అవుతుంది. మీ రిద్దరూ పెళ్ళాడ\nటానికి నేను అనుమతి ఇస్తాను. ఆ తరవాత\nనువు నా ఆస్థాన గాయకుడివిగా ఉండి,\nప్రేమగీతాలు పాడుదువుగాని,\" అన్నాడు.\n\nతాను కోరిన దానికన్న సుల్తాను హెచ్చు\nన్యాయమే చేశాడని హసన్ అర్ధం చేసు\nకున్నాడు. ఆమీరు పొందే మరణ శిక్షకు\nఅచ్చగా తన ఫిర్యాదే కారణంకాదని తెలిసి\nఅతను కొంత ఊరటకూడా చెందాడు.",
            "book_page_end": 25
        },
        {
            "title": "పిశాచాల వంటవాడు",
            "book_page_start": 26,
            "pdf_page_start": 40,
            "pdf_page_end": 42,
            "author": "ఎస్. నిర్మల",
            "genre": "ఫాంటసీ",
            "moral": "తెలివిగా, ధైర్యంగా వ్యవహరిస్తే, కష్టాలను కూడా అవకాశాలుగా మార్చుకోవచ్చు.",
            "keywords": [
                "రాముడు",
                "రాక్షసుడు",
                "మంత్రగత్తె",
                "పిశాచాలు",
                "మంత్రదండం"
            ],
            "characters": [
                "రాముడు",
                "మేనమామ",
                "ముసలిది",
                "ఒంటి కొమ్ము రాక్షసుడు",
                "పిశాచాలు"
            ],
            "locations": [
                "గ్రామం",
                "కీకారణ్యం",
                "కోట"
            ],
            "content": "ఒక గ్రామంలో ఒక విధవరాలికి ఒక\nకొడుకుండేవాడు. . వాడి పేరు రాముడు.\nవాడు తెలివిగల వాడే గాని, అస్తమానమూ\nతిరుగుతూండేవాడు. వాడికి ఏ పనీ రాదు.\nకొంతకాలానికి తల్లి చనిపోగా, రాముణ్ణి\nమేనమామ తమ ఊరికి తీసుకుపోయి,\nఆక్కడ నాలుగైదుమంది భూస్వాముల\nవద్ద వాణ్ణి పనికి పెట్టాడు. కాని వాడు\nఏ ఒక చోటా కుదురుగా ఉండలేదు. మేన\nమామకు ప్రాణం విసిగిపోయి, రాముణ్ణి\nఇంటి నుంచి సాగనంపాడు.\n\nరాముడు మేనమామ ఇంటి నుంచి\nబయలుదేరి, నాలుగు రోజులు ప్రయాణం\nచేసి ఒక కీకారణ్యం చేరుకున్నాడు.\nఅరణ్యం మధ్య వాడి కొక కోట కనిపిం\nచింది: కోట ముందు ఒక బావి ఉన్నది.\nఒక ముసలిది ఆ బావిలో నుంచి కష్టపడి\nనీరు తోడి, కింద పారబోస్తున్నది.\n\nముసలిదాని ప్రవర్తన రాముడికి అర్ధం\nకాలేదు. వా డామెను సమీపించి, \"అవ్వా!\nఇంత శ్రమపడి నీళ్ళుతోడేదానివి, ఆ నీళ్ళను\nఎందుకు పారబోసేస్తున్నావు? నీకు ఆయా\nసంగా ఉన్నట్టున్నది. ఆ చేద ఇలాతే, నేను\nతోడుతాను,” అన్నాడు,\n\n\" ఇంకో యాభై చేదలు తోడి పారబోస్తే\nగాని పిశాచాలురావు, నాయనా!\" అంటూ\nముసలిది చేదను రాముడి కిచ్చి, తన గుడి\nసెలోకి పోయింది.\n\nరాముడికి అంతా అయోమయంగా\nఉన్నది. అయినా వాడు బావిలో నుంచి\nనీళ్ళు చేది పారపొయ్యసాగాడు. అలా వాడు\nయాభై చేదలు తోడి పోసేసరికి, రెండు జల\nపిశాచాలు బావిలో నుంచి పైకి వచ్చి,\nతిన్నగా కోటలోకి పోయాయి. మరి కొంత\nసేపటికి అవి కోట నుంచి తిరిగి వచ్చి, తిరిగి\nబావిలోకి వెళ్ళాయి.\n\nరాముడు గుడిసెలో విశ్రాంతి తీసుకుం\nటున్న అవ్వ వద్దకు వెళ్ళి, \"అవ్వా, నువు\nనీళ్ళు తోడి పారబొయ్యట మేమిటి?\nఈ పిశాచాలు కోటలోకి వెళ్ళి ఏం చేస్తాయి?\nఈ కోటలో ఎవరున్నారు?” అని అడిగాడు.\n\nఅవ్వ నిట్టూర్చి, \" నాయనా, ఒకప్పుడు\nఆ కోట నాదే. నేను మంత్రగత్తెను. ఎక్కడి\nనుంచో ఒక ఒంటి కొమ్ము రాక్షసుడు వచ్చి,\nనా కోటను కాజేశాడు. నా మంత్రదండాన్ని\nకాజేసి, తన చెవిలో దాచుకున్నాడు.\nఆ దండంతో బాటే నా శక్తులన్నీ పోయాయి.\nఆ దండాన్ని తిరిగి సంపాదించేటందుకు\nప్రయత్నించిన నా కొడుకు లిద్దర్నీ ఆ రాక్ష\nనుడు విరుచుకు తినేశాడు. ఈ బావిలో\nరెండు పిశాచాలున్నాయి. ఎవరైనా బావిలో\nనుంచి నూరు చేదలు నీరు తోడేస్తే అవి\nబయటికి వస్తాయి. అవి రాక్షసుడికి వంట\nచేసి పెడతాయి,” అన్నది.\n\n\"అవ్వా, నీ మంత్రదండాన్ని నేను తెచ్చి\nపెడతాను. నువు నిశ్చింతగా ఉండు,”\nఅన్నాడు రాముడు.\n\nవాడా రోజు అవ్వ గుడిసెలోనే ఉండి,\nఅవ్వ పెట్టిన భోజనం తిన్నాడు. మర్నాడు\nబావిలో నుంచి నూరు చేదల నీళ్ళూ వాడే\nతోడి పారపోశాడు. పిశాచాలు బావిలో\nనుంచి వచ్చి కోటలోకి పోయాయి. రాముడు\nకూడా వాటి వెనకడితే వెళ్ళాడు.\n\nలోపల వంట ఇంట్లో రాక్షసుడు వేటాడి\nతెచ్చిన మృగాలు కుప్పపోసి ఉన్నాయి.\nపిశాచాలు గబగబా పోయి రాజేసి, మాంసం\nతరిగి వండ నారంభించాయి. రాముడు\nవెనకపాటుగా వెళ్ళి, రెండు పిశాచాలనూ\nజుట్టుపట్టి ఎత్తి, పొయి మీద మాంసం\nఉడుకుతున్న గంగాళంలో వేసేశాడు.\n\nరాముడు వంట పూర్తిచేసి, 'పర్వతంలా\nపడుకుని నిద్రపోతున్న రాక్షసుణ్ణి లేపి,\nవడ్డించాడు. పిశాచాలు చేరటంవల్ల కాబోలు\nరాక్షనుడికి భోజనం ఈరోజు మరీ బాగుంది.\n\n\" ఆహా, ఈరోజు వంట ఎంత బాగుందీ!\nఎవరు చేశారీ వంట?” అన్నాడు రాక్షసుడు.\n\nరాముడు ధైర్యంచేసి రాక్షసుడి ఎదట\nపడి, “ఇవాళ పిశాచాలు రాలేదండీ. వంట\nనేనే చేశాను,” అన్నాడు.\n\nరాక్షసుడు మొదటిసారిగా రాముడి కేసి\nతలతిప్పి తేరిపారజూసి, \"నువ్వెవరు?”\nఅని అడిగాడు.\n\n\" నేను పిశాచాల వంటవాణ్ణి,” అన్నాడు\nరాముడు.\n\n\"భేష్! నీ వంట బాగుందిరా, అబ్బీ!\nఇక రోజూ నువే వచ్చి వంట చేస్తూండు,\nపిశాచాలను రావద్దను,” అన్నాడు రాక్షసుడు.\n\nరాక్షసుడు కడుపునిండా తిని, మళ్ళీ\nపడుకుని, కోట దద్దరిల్లేటట్టు గురకపెట్టి\nనిద్రపోసాగాడు. ఆ సమయం చూసి\nరాముడు రాక్షసుడి చెవిలో ఉన్న మంత్ర\nదండాన్ని సంగ్రహించి, తీసుకుపోయి గుడి\nసెలో ఉన్న అవ్వ కిచ్చాడు.\n\nమంత్రదండం చేతికిరాగానే అవ్వకు\nవెయ్యి ఏనుగుల బలం వచ్చినట్టయింది.\nఆమె గబగబా కోటకు వెళ్లి, నిద్రపోతున్న\nరాక్షసుడి మీద మంత్రదండం తిప్పుతూ\nఏదో మంత్రం చదివి, వాడి తలమీద\nదానితో మూడుసార్లు కొట్టింది. వెంటనే\nఒంటికొమ్ము రాక్షసుడు భగ్గున మండి,\nబూడిద అయిపోయాడు.\n\nతరవాత మంత్రగత్తె రాముడితో,\n- \" నాయనా, నా కొడుకులుపోతే పోయారు.\nనువ్వే నా మనవడివనుకుంటాను. ఈ\nకోటలో అంతులేని ధనం ఉన్నది. దాన్ని\nతీసుకుపోయి, సుఖంగా బతుకు,\" అన్నది.\n\nమంత్రగత్తె చూపిన ధనమంతా మూట\nగట్టుకుని రాముడు మేనమామ ఇంటికి\nతిరిగి వచ్చాడు. తన మేనల్లుడు ప్రయో\nజకుడైనందుకు మేనమామ సంతోషించి,\nవాడికి తన కూతురునిచ్చి పెళ్లిచేసి, తన\nవద్దే వుంచుకున్నాడు.",
            "book_page_end": 28
        },
        {
            "title": "చిలుకపలుకులు",
            "book_page_start": 29,
            "pdf_page_start": 43,
            "pdf_page_end": 44,
            "author": "కాలిపు వీరభద్రుడు",
            "genre": "నీతి కథ",
            "moral": "మనుషులకు మంచి చేసినా, వారు కృతజ్ఞత చూపక, తెలివిగా మాట్లాడినందుకు హాని చేస్తారు. అందువల్ల ఎవరినీ గుడ్డిగా నమ్మరాదు.",
            "keywords": [
                "ముసలయ్య",
                "చిలుక",
                "కనకయ్య",
                "మేకపోతు",
                "దొంగతనం",
                "న్యాయాధికారి"
            ],
            "characters": [
                "ముసలయ్య",
                "కనకయ్య",
                "పెంపుడు చిలుక",
                "గ్రామాధికారి"
            ],
            "locations": [
                "గ్రామం"
            ],
            "content": "ఒకానొక గ్రామంలో ముసలయ్య అనే\nరైతు ఉండేవాడు. అత నొక చిలుకను అతి\nముద్దుగా పెంచుతున్నాడు.\n\nఒకనాటి సాయంకాలం ముసలయ్య\nపొలం నుండి వస్తున్నాడు. దారిలో అతని\nకొక మేకపోతు కనిపించింది. ఆ మేకపోతు,\nముసలయ్య పొరుగున ఉండే కనకయ్యదే.\nఅది రెండు మూడు రోజులుగా కనిపించక\nపోవటం చేత కనకయ్య దాని కోసం తెగ\nవెతుకుతున్నాడు.\n\nముసలయ్య దాన్ని రహస్యంగా తన\nఇంటికి తీసుకొచ్చి చంపేశాడు. దాని\nమాంసం కొంత ఆ రాత్రి వండించి, మరి\nకొంత మర్నాటికి ఉంచాడు. మిగిలిన\nమాంసం, దగ్గిర గ్రామంలో ఉండే తన\nబంధువులకు పంపే ఉద్దేశంతో దాచి\nపెట్టాడు. మేకపోతు చర్మం చుట్ట చుట్టి\nచూరులో భద్రంగా దాచాడు.\n\nఇదంతా పంజరంలో ఉన్న పెంపుడు\nచిలుక చూస్తూనే ఉన్నది.\n\nఇది జరిగిన మర్నాడే కనకయ్య ముస\nలయ్య ఇంటికి వచ్చి, అదీ ఇదీ మాట్లా\nడుతూ, తన మేకపోతు ఇంకా దొరకనే\nలేదని అన్నాడు.\n\nవెంటనే, ముసలయ్య పెంచుకుంటున్న\nచిలుక కనకయ్యతో ముసలయ్య కిందటి\nరాత్రి చేసిన దంతా పూసగుచ్చినట్టు చెప్పే\nసింది. కనకయ్య, ముసలయ్యతో ఏమీ\nఅసక, పొయ్యేటప్పుడు ముసలయ్య ఇంటి\nచూరులో మేక చర్మం దోపి ఉండటం\nకళ్ళారా చూశాడు.\n\nకనకయ్య తిన్నగా వెళ్ళి గ్రామాధికారి\nదగ్గిర ఫిర్యాదు చేస్తాడని ముసలయ్య\nఊహించి, ఆ రాత్రి చిలుక మీద ఒక\nడబ్బా బోర్లించి, దాని మీద నీళ్ళు బొట్లు\nబొట్లుగా చాలా సేపు పోశాడు.\n\nముసలయ్య ఊహించినట్టే మర్నాడు\nగ్రామాధికారి నుంచి మనిషి వచ్చి, ముస\nలయ్యనూ, అతని చిలుకనూ రమ్మంటు\nన్నారని చెప్పాడు. ముసలయ్య చిలుకతో\nసహా గ్రామాధికారి వద్దకు వెళ్ళాడు.\n\nగ్రామాధికారి చిలుకను ప్రశ్నించి,\nముసలయ్య మేకపోతును ఇంటికి తెచ్చి\nచంపటమూ, కొంత మాంసం వండించ\nటమూ, కొంత దాచటమూ, మేకపోతు\nచర్మాన్ని చూరులో దోపటమూ మొదలైన\nవివరాలన్నీ, క న క య్య కు చెప్పినట్టే,\nచెప్పించాడు.\n\nఈ విధంగా చిలుక చేత సాక్ష్యం పలి\nకించి, న్యాయాధి కారి ముసలయ్యతో,\n\"ఇప్పుడైనా నువు కనకయ్య మేకపోతును\nకాజేసినట్టు ఒప్పుకుంటావా?” అన్నాడు.\n\nముసలయ్య గ్రామాధికారితో, \"దాని\nమాటలు నమ్మకండి, బాబూ. అది నోటికి\nవచ్చిన అబద్ధాలన్నీ చెబుతుంది,” అని\nచిలుకను, \"నిన్న రాత్రి ఏం జరిగిందే?”\nఅని అడిగాడు.\n\n\"నిన్న రాత్రి కటిక చీకటి. చాలాసేపు\nవాన కూడా పడింది,” అన్నది చిలుక.\n\n\"చూశారా, బాబూ. నిన్న రాత్రి పండు\nవెన్నెల కాస్తే చీకటిగా ఉందట. చాలాసేపు\nవాన కూడా కురిసిందిట. ఒక్క చిన్న\nమబ్బుతుంపన్నా ఆకాశాన లేదు,” అన్నాడు\nముసలయ్య న్యాయాధికారితో,\n\nచిలుక అబద్ధాలాడుతుందని నమ్మకం\nకుదిరి, న్యాయాధికారి ముసలయ్యని\nనిర్దోషిగా ఎంచి, పంపేశాడు.\n\nఇంటికి వస్తూనే, ముసలయ్య తన\nచిలుకను వెళ్ళగొట్టేశాడు. అది అడవిలో\nఉండే ఇతర చిలుక ల ను చేరుకుని,\n\"ఛీ, ఛీ! మనుషులు చాలా పాపిష్ఠి వాళ్ళు.\nవాళ్ళు అనమన్న మాటలే మనం అనాలి\nగాని, సొంతాన మన మేమీ మాట్లాడరాదు,”\nఅని వాటితో చెప్పింది.",
            "book_page_end": 30
        },
        {
            "title": "నాభాగుడు",
            "book_page_start": 31,
            "pdf_page_start": 45,
            "pdf_page_end": 46,
            "author": "చందమామ బృందం",
            "genre": "వేదం కథ",
            "moral": "సత్యం, ధర్మం, జ్ఞానం ద్వారా అపారమైన కీర్తి, సంపద దక్కుతాయి.",
            "keywords": [
                "నాభాగుడు",
                "నభగుడు",
                "రుద్రుడు",
                "ఆంగీరసులు",
                "యజ్ఞశేషం"
            ],
            "characters": [
                "నాభాగుడు",
                "నభగుడు",
                "నాభాగుడి అన్నలు",
                "నల్లని ఆకారం (రుద్రుడు)",
                "ఆంగీరసులు"
            ],
            "locations": [
                "Not Specified"
            ],
            "content": "మనుపు కొడుకు నభగుడు. నభగుడికి\nచాలామంది కొడుకులుండేవారు. వాళ్ళు\nఒక్కొక్కరే వైదికకర్మలు నేర్చుకుని, యజ్ఞ\nకర్మలు చేసి, క్రతువులలో సహాయపడి\nగోధనం సంపాదించుకున్నారు, పెళ్లిళ్ళు\nచేసుకుని గృహస్థులయ్యారు.\n\nసభగుడి కొడుకులందరిలోకీ చిన్నవాడైన\nనాభాగుడు బ్రహ్మచారిగా ఉండగానే అన్న\nదమ్ములందరూ గోధనాన్ని పంచుకున్నారు.\nఅప్పుడు నాభాగుడు తన వంతు కూకా తన\nకివ్వమని అన్నలను అడిగాడు.\n\n\"నువు వెళ్ళి, నాన్నను భాగం అడుగు.\nఆయన ఏంచెయ్యమంటే అదే చేస్తాం,\"\nఅన్నారు నాభాగుడి అన్నలు.\n\nనాభాగుడు తండ్రి వద్దకు వెళ్లి, \"అన్నలు\nగోధన మంతా పంచుకుంటున్నారు. నాకు\nకూడా వంతు ఇవ్వమంటే, నిన్ను అడగ\nమన్నారు,” అన్నాడు.\nనభగుడు తన కొడుకుతో, \"వాళ్ళం\nదరూ యజ్ఞకర్మలు చేసి, చేయించీ గోధనం\nసంపాదించుకున్నారు. గృహస్థులయారు\nకనక గోధనాన్ని పంచుకున్నారు. నువ్వింకా\nయజ్ఞకర్మలు చేయించలేదు. గోధనం సంపా\nదించలేదు. బ్రహ్మచారివి. వాళ్ళతోపాటు\nసమంగా నీ కెలా భాగంవస్తుంది?”\nఅని ప్రశ్నించాడు.\n\n\" అయితే మరి నాగతేమిటి?\" అని\nనాభాగుడు తండ్రి నడిగాడు.\n\n\"ఆంగీరసులు సత్రయాగం చెయ్య\nబోతున్నారు. వాళ్ళు అంతా తెలిసినవాళ్ళే\nగాని, ఆరవరోజు జరగవలిసిన కర్మకు\nసంబంధించిన వైశ్వదేవసూక్తాలు వారికి\nతెలియవు. నువ్వా సత్రయాగానికి వెళ్ళి,\nఆ వైశ్వదేవసూక్తాలు రెండు చదివి, ఆనాటి\nకర్మకాండ వారికి తెలియజెయ్యి. తరువాత\nనిన్ను కవిగా అందరూ గుర్తిస్తారు. సత్ర\nయాగం పూర్తి అయాక యజ్ఞశేషాన్ని\nదానంగా పుచ్చుకుని వచ్చెయ్యి. ఆ విధంగా\nనీకు కూడా గోధనం ఏర్పడుతుంది,” అని\nహితబోధ చేశాడు తండ్రి.\n\nనాభాగుడు తండ్రి చెప్పిన ప్రకారమే\nఆంగీరసులు చేసే సత్రయాగానికి వెళ్ళాడు.\nఆరవరోజు కర్మకాండ తెలియక వారు\nమూఢులై ఉండగా, వారికి సాయపడి, యజ్ఞ\nశేషం తన కిచ్చేటట్టు వారిచేత ఒప్పందం\nచేయించుకున్నాడు.\n\nయాగం పూర్తి అయింది. ఆంగీరసులు\nయాగశేషాన్ని నాభాగుడికి ఇచ్చేశారు. కాని\nఒక నల్లని ఆకారం గలవాడు వచ్చి,\nయాగ శేషాన్ని తానే తీసుకో నారంభించాడు.\n\n\"దీన్ని ఆంగీరసులు నా కిచ్చేశారు.\nనువ్వెందుకు తీసుకుంటున్నావు?\" అని\nనాభాగుడు. ఆ నల్లని వ్యక్తిని అడిగాడు.\n\n\"యాగశేషం రుద్రుడికే చెందుతుంది.\nనేను రుద్రుడి పక్షాన ఈ గోధనాన్ని తీసుకుపో\nవచ్చాను. నా మాటలో నమ్మకం లేకపోతే\nనీ తండ్రినే అడుగు,\" అన్నాడు సల్లనివాడు.\n\nనాభాగుడు తన తండ్రి దగ్గిరికి వచ్చి\nజరిగినదంతా చెప్పి, \" యాగశేషం రుద్రు\nడికే చెందుతుందని రుద్రుడి ప్రతినిధి\nఅంటున్నాడు, ఇది నిజమేనా?” అని\nఅడిగాడు.\n\n\"నిజమే, నాయనా! యాగ శేషం\nన్యాయంగా రుద్రుడిదే,” అన్నాడు తండ్రి.\n\nనాభాగుడు తిరిగి వచ్చి, ఆ నల్లని\nమనిషితో, \"యాగశేషం రుద్రుడిదేనని\nమా తండ్రి కూడా చెప్పాడు. అందుచేత\nఈ గోధనాన్ని నువ్వే తీసుకుపో. నే సభ్యం\nతరపెట్టను,” అన్నాడు.\n\n\"నువూ, నీ తండ్రీ నిజమైన సత్య\nవాదులు. నువు గొప్ప బ్రహ్మజ్ఞానివీ, కీర్తి\nమంతుడివీ అవుతావు. ఈ గోధనాన్ని నువే\nతీసుకుపో,” అంటూ ఆ నల్లనివాడు అంత\nర్ధానమైనాడు.",
            "book_page_end": 32
        },
        {
            "title": "రోజులుబాగుంటే",
            "book_page_start": 33,
            "pdf_page_start": 47,
            "pdf_page_end": 51,
            "author": "కె. ఆనంద్",
            "genre": "నీతి కథ",
            "moral": "విద్యతో పాటు తెలివితేటలు, నిజాయితీ, మరియు ధర్మబద్ధమైన స్వభావం ఉంటే, అదృష్టం తప్పక వరిస్తుంది.",
            "keywords": [
                "భీముడు",
                "శిల్పి",
                "వడ్రంగం",
                "రాజు",
                "నిజాయితీ",
                "నిధి"
            ],
            "characters": [
                "భీముడు",
                "రాజు",
                "రాజకుమార్తె",
                "పొరుగు శిల్పి",
                "గ్రామాధికారి"
            ],
            "locations": [
                "గ్రామం",
                "వడ్రంగులపాలెం",
                "శిల్పిపల్లె",
                "అరణ్యం",
                "రాజధాని"
            ],
            "content": "ఒక గ్రామంలో ఒక రైతుకు ఒక కొడుకు\nఉండేవాడు. వాడి పేరు భీముడు. తండ్రి\nబతికున్నంత కాలమూ వాడు తినటమూ తిర\nగటమూ తప్ప ఇంకే ప నీ చెయ్యలేదు.\nతెలివి తేటలుండీ, వాడు బతుకు తెరువుకు\nఒక్క విద్యా నేర్చుకో లేదు.\n\nతండ్రి పోయాక వాడు తన కాళ్ళ మీద\nతాను నిలబడవలసిన అవసరం ఏర్పడింది.\nఅందుచేత వాడు తనకు తండ్రి వదిలి\nపోయిన అయిదు వరహాలూ తీసుకుని\nమొదట వడ్రంగులపాలెం వెళ్ళాడు.\nఅక్కడి వాళ్ళకు రెండు వరహాలిచ్చి\nపొద్దున నుంచి సాయంకాలం లోపుగా\nవడ్రంగ మంతా నేర్చుకున్నాడు. మర్నాడు\nశిల్పిపల్లెకు వెళ్ళి ఆ సాయంకాలం లోపల\nశిల్పవిద్య నేర్చుకుని, శిల్పులకు రెండు\nవరహాలిచ్చి, మూడోనాటికల్లా ఒక వరహా\nమిగుల్చుకుని తన స్వగ్రామం చేరు\nకున్నాడు. అక్కడ వాడు వడ్రంగిగానూ,\nశిల్పిగానూ కూడా పని చేస్తూ సుఖంగా\nజీవించటం ప్రారంభించాడు.\n\nఇంతలో రాజుగారి పుట్టిన రోజు వచ్చింది.\nభీమన్న రాజుగారికి మంచి బహుమానం\nఇవ్వాలని నిశ్చయించుకుని, మంచిగంథం\nచెక్కతో చక్కని పెట్టె తయారు చేసి,\nదానికి నగిషీలు చెక్కాడు. తరవాత చలవ\nరాయితో ఒక ముచ్చటైన విగ్రహం తయారు\nచేశాడు. దాన్ని ఒక వైపు నుంచి చూస్తే\nవిష్ణువు కనిపిస్తాడు, రెండో వైపు నుంచి\nశివుడు కనిపిస్తాడు. ఆ విగ్రహాన్ని మంచి\nగంథం పెట్టెలో పెట్టుకుని, భీమన్న రాజు\nగారికి బహుమానంగా పట్టుకుపోయి,\nపుట్టినరోజు పండగనాడు అచ్చేశాడు.\n\nరాజుగారు ఆ బహుమానం చూసి చాలా\nసంతోషించాడు. ఆయన భీమన్న పనితనం\nచూసి మెచ్చుకుని, అయిదువేల వరహాలు\nబహుమానంగా ఇచ్చాడు. భీమన్న ఆ బహు\nమానం అందుకుని మర్నాటికల్లా తన\nగ్రామానికి తిరిగి వచ్చాడు.\n\nబహుమానం పొందిన భీమన్నను చూసి\nపొరుగు గ్రామంలో ఉండిన మరొక శిల్పికి\nఈర్ష్య కలిగింది. అతను ఇంకా హెచ్చు\nబహుమానం రాజుగారి నుంచి పొందా\nలనుకుని, తమ దేశపు రాజుగారు శత్రు\nరాజును ఓడించి చంపుతున్నట్టుగా ఒక\nశిల్పం తయారు చేసి, ఒక వడ్రంగి చేత\nఆ శిల్పానికి తగినట్టుగా ఒక పెట్టె చేయించి,\nపెట్టెతో సహా ఆ శిల్పాన్ని పట్టు కెళ్ళి రాజు\nగారికి సమర్పించాడు.\n\nరాజుగారు ఆ శిల్పాన్ని చూడగానే మండి\nపోయాడు. చుట్టూ ఉన్నవాళ్ళు హాహా\nకారాలు చేశారు. ఎందుచేతనంటే, చంప\nబడుతున్న మనిషి ముమ్మూర్తులా రాజు\nగారి లాగున్నాడు, చంపుతున్న మనిషిలో\nరాజుగారి పోలికలేవీ కనిపించలేదు.\n\nరాజుగారు ఆ శిల్పాన్ని అక్కడే పగల\nగొట్టించి, శిల్పికి యాభై కొరడా దెబ్బలు\nబహూకరించి పంపేశాడు. ఆ శిల్పికి భీమన్న\nమీద ఉండిన ఈర్ష్య క్రోథంగా మారింది.\nఅతను ఒక రాత్రి భీమన్న ఉండే ఇల్లు\nకాస్తా తగల బెట్టించేశాడు. ఇంటితోబాటు\nభీమన్న కున్న ఆస్తి పాస్తులన్నీ బూడిద\nఅయిపోయాయి.\n\nతన పని మొదటికి వచ్చేసరికి భీమన్న\nతిరిగి వడ్రంగం చేసుకుని బతక నిశ్చ\nయించి, కలప కొట్టుకు రావటానికి, గొడ్డలి\nతీసుకుని అడవికి వెళ్ళాడు. అతను రాళ్ళ\nగుట్టల మధ్యగా నడుస్తూండగా ఒక రాయి\nతగిలి, కాలిగోరు ఊడి, చాలా బాధ\nపెట్టింది. భీమన్న కోపంతో ఆ రాతిని సత్తువ\nకొద్దీ పక్కకు నెట్టాడు. ఆ రాతి కింద\nవిచిత్రంగా ఒక పలకరాయి కనిపించింది.\n\nకొండరాళ్ళ కింద, ఎవరో పెడితే తప్ప,\nపలకరాయి ఎందు కుంటుందనుకుని,\nభీమన్న ఆ పలకరాయి మీద ఉన్న మరి\nకొన్ని రాళ్ళు కూడా తొలగించి, పలకరాతిని\nఎత్తేసరికి, దాని కింద ఒక గుంటా,\nఆ గుంటలో బోలెడన్ని నగలూ, డబ్బూ\nఉన్నవి. అదంతా దొంగలు దాచుకున్న\nసొత్తయి ఉండాలనుకుని, భీమన్న దాన్ని\nపదిలంగా తీసి, మూట కట్టుకుని, ఇంటికి\nతిరిగి వచ్చేశాడు.\n\nభీమన్న రెండోసారి భాగ్యవంతు డయే\nసరికి గ్రామాధికారికి కన్ను కుట్టింది. ఆయన\nభీమన్నను పిలిచి, \"నువ్వు హఠాత్తుగా\nగొప్ప ధనికుడవైనట్టు విన్నాను. నీకా\nడబ్బంతా ఎక్కడిది?” అని అడిగాడు.\n\n\" అడివి మధ్య గుట్టల్లో దొరికింది,”\nఅని భీమన్న ఉన్నమాటే చెప్పాడు.\n\nవెంటనే గ్రామాధికారి, \" ఎంత పొర\nపాటు చేశావు! నిధి నిక్షేపాలు రాజుగారి\nసొత్తు. అందులో చిల్లిగవ్వ ముట్టుకున్నా\nనిన్ను తీవ్రంగా దండించే హక్కు నాకున్నది.\nజరిగిందేదో జరిగింది, అదంతా తెచ్చి\nనా కిచ్చెయ్యి, నేను దాన్ని రాజుగారి ఖజా\nనాకు తరలించేస్తాను,” అన్నాడు.\n\nభీమన్న తనకు దొరికినది యావత్తూ\nగ్రామాధికారి ఇంటికి చేర్చాడు. గ్రామాధి\nకారి అందులో కొంత తాను ఉంచుకుని\nమిగిలినది రాజుగారికి పంపించేశాడు.\n\nభీమన్నకు మటుకు సాటి మనుషుల\nపైనా, తన గ్రామం పైనా రోత పుట్టు\nకొచ్చింది. తన దగ్గిర విద్య ఉన్నది.\nఏ దేశం పోయినా తాను హాయిగా బతక\nగలడు. అందుచేత అతను తన పరికరాలు\nతీసుకుని మరొక రాజ్యానికి బయలుదేరాడు.\n\nఅరణ్యం మధ్య అతనికి అనేక\nగ్రామాలు తగిలాయి. ఒక గ్రామంలో\nతింటూ, మరొక గ్రామంలో పడుకుంటూ\nభీమన్న చాలా రోజులు ప్రయాణం చేసి,\nఒక రోజు చీకటి పడేవేళకు ఒక గ్రామం\nచేరాడు. అక్కడ ఒక ఇంటి నుంచి\nసన్నగా రోదన ధ్వని వినవస్తున్నది.\n\nభీమన్న ఆ ఇంట్లోకి తొంగి చూసేసరికి\nఒక పదహారేళ్ళ పిల్ల ఏడుస్తూ కనిపించింది.\n\n\"ఏ మమ్మాయి? ఎందు కేడుస్తున్నావు?\nఈ ఇంట్లో నుపు ఒక్కతెవే ఉన్నట్టున్నావు?\nనీ కెవరూ లేరా?” అని అడిగాడు భీమన్న,\n\n\"నన్ను చిన్నతనంలోనే దొంగ లెత్తుకు\nపోయి ఈ అరణ్యంలో వదిలేశారు. నన్నీ\nయింటి వాడు పెంచి పెద్దదాన్ని చేశాడు.\nఈ ఉదయం ఆయన కూడా చచ్చి\nపోయాడు. నా కిప్పు డెవరూ లేరు. ఏడవటం\nతప్ప నా కిప్పు డింకేమీ మిగలలేదు,”\nఅన్నదా పిల్ల. ఆమె తన అసలు తలిదండ్రు\nలెవరో చెప్పలేకపోయింది.\n\n\"దిక్కులేని దానివైతే నా వెంట\nవచ్చెయ్యి. మనం వివాహం చేసుకుని\nఎక్కడైనా కాపరం పెట్టుకుందాం,”\nఅన్నాడు భీమన్న.\n\nభీమన్న ఈ మాట అన్నాక ఆమెకు\nప్రాణం లేచి వచ్చినట్టయింది. ఆమె లేచి\nవంట చేసింది. ఆమెనే పరీక్షగా చూస్తున్న\nభీమన్నకు ఆమె ఎడమకాలి మీద గాయం\nమచ్చ కనపడింది. వెంటనే తన చిన్న\nతనంలో విన్న కథ ఒకటి జ్ఞాపకం వచ్చింది.\n\nతమ దేశపు రాజు కొక కూతురుండేది.\nనాలుగేళ్ళ పిల్ల అయి ఉండగా ఆ పిల్ల\nకనిపించకుండా పోయింది. ఆమె కోసం\nఎంతో వెతికించారు గాని ప్రయోజనం లేక\nపోయింది. ఆ పిల్లకు ఎడమకాలి మీద\nకత్తిగాటు మచ్చ ఉండేదని చెప్పుకున్నారు.\nఈ పిల్ల వయసునుబట్టి చూసినా, రాజు\nకూతురే అయి ఉండవచ్చునని భీమన్నకు\nతోచింది. ఆమె నిజంగా రాజు కూతురైతే\nఆమెను తాను పెళ్ళాడటం అక్రమమవు\nతుంది. ఆమెను రాజుగారికి అప్పగించటమే\nతన ప్రథమ కర్తవ్యం.\n\nఅందుచేత భీమన్న ఆ పిల్లను తన వెంట\nతీసుకుని రాజధానికి బయలుదేరాడు. చిన్న\nతనం నుంచి దాచుకున్న తన బట్టలూ,\nవస్తువులూ ఆ అమ్మాయి తనవెంట తెచ్చు\nకున్నది. వాటిని చూసి రాజుగారు తన\nకుమార్తెను సులువుగా పోల్చుకున్నాడు.\nపన్నెండేళ్ల క్రితం పోయిన పిల్ల దొరికినందుకు\nరాజభవనంలో చెలరేగిన ఉత్సాహానికి\nఅంతులేదు. తన కుమార్తెను తనకు చేర్చి\nనందుకు భీమన్నకు ఏమి బహుమానం\nఇద్దామా అని రాజుగారు వితర్కించు\nకుంటూ ఉంటే రాజకుమార్తె, తనను అతని\nకిచ్చి పెళ్లి చేయమన్నది.\n\n\"అతనిలో ఏ కోశానా స్వార్థం లేదు.\nనేను దిక్కులేని దాన్నిగా ఉన్నప్పుడతను\nతనను పెళ్ళాడమన్నాడు, నేను సరే\nనన్నాను. తరవాత నా కాలి మీది మచ్చ\nచూసి అనుమానం కలిగి, అతను నన్ను\nఇక్కడికి తెచ్చాడు. అతను నన్ను మరొక\nచోటికి తీసుకుపోయి పెళ్ళాడి ఉంటే ఎవరూ\nఆపి ఉండలేరు,\" అన్నది రాజకుమార్తె.\n\nతన కుమార్తెకు భీమన్న పట్ల చాలా\nగౌరవం ఉన్నదని గ్రహించి, రాజుగారు\nఆమెను భీమన్నకే ఇచ్చి పెళ్ళి చేశాడు.\nఈ వార్త తెలియగానే భీమన్న ఉండిన\nఊళ్లోని గ్రామాధికారి సన్యాసం పుచ్చు\nకున్నాడు; పొరుగూళ్లో ఉండిన శిల్పి దేశాం\nతరాలు పట్టిపోయాడు.",
            "book_page_end": 37
        },
        {
            "title": "విష్ణుమాయ",
            "book_page_start": 38,
            "pdf_page_start": 52,
            "pdf_page_end": 54,
            "author": "యస్. యస్. నారాయణ",
            "genre": "పౌరాణిక కథ",
            "moral": "దైవ సహాయం, పట్టుదల ద్వారా భయంకరమైన సమస్యలను కూడా పరిష్కరించవచ్చు.",
            "keywords": [
                "విరధుడు",
                "భరతుడు",
                "బ్రహ్మ",
                "శంకరుడు",
                "విష్ణువు"
            ],
            "characters": [
                "ధ్రువుడు",
                "ఇంద్రుడు",
                "విరధుడు",
                "ముని",
                "భరతుడు",
                "భరతుడి తండ్రి",
                "బ్రహ్మదేవుడు",
                "శంకరుడు",
                "విష్ణువు"
            ],
            "locations": [
                "శబరీ నదీ తీరం",
                "ఆశ్రమం",
                "కైలాసం",
                "స్వర్గం"
            ],
            "content": "ధ్రువుడు తీవ్రమైన తపస్సు చేసేటప్పుడు\nఇంద్రుడు అతని తపస్సు భగ్నం చెయ్య\nగోరి విరధుడనే గంధర్వుణ్ణి రాక్షసరూపంలో\nపంపాడు. ' తపస్సులో ఉన్న ధ్రువుణ్ణి\nరాక్షసరూపంలో వచ్చి భయపెడుతున్న\nవిరధుణ్ణి చూసి ఒక ముని కోపగించి, \"నువు\nనిజంగానే రాక్షసుడివి అయిపో,\" అని\nశపించాడు.\n\nఆ విధంగా విరధుడు తన దేవత్వాన్ని\nకోల్పోయి, శబరీ నదీ తీరాన్ని అంటి పెట్టు\nకుని, దొరికిన మనుషులను చంపి తింటూ\nరాక్షస జీవితం గడపసాగాడు. అన్నివిధాలా\nవిరధుడు రాక్షసుడే గాని అతనికి దివ్యదృష్టి\nమాత్రం ఉండేది. మూడు లోకాలలోనూ\nఎక్కడ ఏమి జరిగేదీ అతనికి తెలిసేది.\n\nశబరి గోదావరీ సంగమం వద్ద ఒక\nఆశ్రమంలో కొందరు మునులుండేవారు.\nఅక్కడి మునిబాలకులు కొందరు ఒకనాడు\nఅడవిలో సమిధలు ఏరటానికి వచ్చారు.\nఆ సమయంలో విరధుడు అక్కడికి.\nవచ్చాడు. వాణ్ణి చూడగానే మునిబాలకు\nలందరూ భయపడి పారిపోయారు. కాని\nభరతు డనే కుర్రవాడు మాత్రం ధైర్యంగా\nనిలబడ్డాడు. ఆ కుర్రవాడి ధైర్యం విరధుణ్ణి\nఆశ్చర్యపరిచింది.\n\nపారిపోయిన మునిబాలకులు భరతుడి\nతండ్రితో, \"మీ వాడు రాక్షసుడికి దొరికి\nపోయాడు,\" అని చెప్పారు. భరతుడి\nతండ్రి పరిగెత్తుకుంటూ వచ్చి తన కొడు\nకును వశపరచుకున్న విరధుణ్ణి చూసి,\n\"నాకు వాడొక్కడే కొడుకు. కావలిస్తే నన్ను\nభక్షించి, వాణ్ణి విడిచిపెట్టు, ” అని బతి\nమాలుకున్నాడు.\n\n\"ఒక పని చేద్దాం. నాతో పాచికలు ఆడి\nగెలు. నీ కొడుకును విడిచి పెడతాను,”\nఅన్నాడు విరధుడు.\n\nభరతుడి తండ్రి అతనితో పాచికలు ఆడి\nఓడిపోయాడు.\n\n\" నీ కింకొక అవకాశం ఇస్తాను. రేపు\nఉదయం మళ్ళీ వస్తాను. ఈలోపుగా నీ కొడు\nకును నేను తెలుసుకో లేని చోట దాచు.\nమరెన్నడూ వాడి జోలికి రాను,” అన్నాడు\nవిరధుడు.\n\nభరతుణ్ణి అతని తండ్రి ఆశ్రమానికి\nతీసుకుపోయి, తన కొడుకును రక్షించుకోవ\nటానికి తన తపశ్శక్తి యావత్తూ ధారపోయ\nసంకల్పించాడు. ఆయన హెూమం చేసి,\nబ్రహ్మను ప్రార్ధించాడు. బ్రహ్మ అతడికి\nప్రత్యక్షమయాడు.\n\n\" నా కొడుకును రాక్షసుడి కంట పడ\nకుండా రేపు ఉదయం దాకా దాచి వాడి\nప్రాణాలు కాపాడు,” అని భరతుడి తండ్రి\nబ్రహ్మను వేడుకున్నాడు.\n\nబ్రహ్మదేవుడు భరతుణ్ణి తన లోకానికి\nతీసుకుపోయి, తన ఆసనమైన పద్మంలో\nఒక రేకుగా మార్చాడు.\n\nమర్నాడు ఉదయం విరధుడు వచ్చి\nభరతుడి తండ్రితో, \"మూర్ఖుడా, నీ కొడు\nకును బ్రహ్మ దేవుడు తన ఆసనంలోని\nపద్మంలో ఒక రేకు కింద మార్చి దాస్తే\nనేను కనుక్కో లేననుకున్నావా? ఈ సారి\nఓడిపోయావు. నీకు మరొక అవకాశం ఇస్తు\nన్నాను. . ఈ సారి మరింత బాగా నీ కొడు\nకును దాచు.. రేపు ఉదయం మళ్ళీ\nవస్తాను,” అని వెళ్ళిపోయాడు.\n\nఈ సారి భరతుడి తండ్రి శంకరుణ్ణి\nప్రార్ధించాడు. శంకరుడు ప్రత్యక్షమయాడు.\nబ్రహ్మను వేడుకున్నట్టే శంకరుణ్ణి కూడా\nవేడుకున్నాడు భరతుడి తండ్రి.\n\nశంకరుడు భరతుణ్ణి కైలాసానికి తీసుకు\nపోయి, ఒక కలవపువ్వుగా మార్చి, పార్వతి\nచెవిలో అమర్చాడు.\n\nవిరధుడు మర్నాడు ఉదయం వచ్చి,\n\"నీ కొడుకు కైలాసంలో పార్వతీదేవి\nచెవిలో కలవపువ్వు రూపంలో దాగి\nఉన్నాడు. నేను తెలుసుకున్నాను. వాణ్ణి\nదాచటాని కింకా ఒక్క అవకాశం ఇస్తు\nన్నాను. ఇదే ఆఖరి అవకాశం,” అంటూ\nవెళ్ళిపోయాడు.\n\nఆ రోజు భరతుడి తండ్రి విష్ణువును\nఆరాధించి, ప్రత్యక్షం చేసుకుని, బ్రహ్మనూ,\nశంకరుణ్ణి కోరినట్టే విష్ణువును కూడా\nఅర్థించాడు. విష్ణువు భరతుణ్ణి వెంట బెట్టు\nకుని వెళ్ళిపోయాడు.\n\nమర్నాడు విరధుడు వచ్చాడు. అతను\nతన సూక్ష్మదృష్టితో మూడులోకాలూ గాలిం\nచాడు, కాని భరతుడు ఎక్కడ ఉన్నదీ\nతెలియరాలేదు. అతను ఆవేశంతో, \"ముని\nబాలకా, ఎక్కడ ఉన్నావురా?” అని\nఅరిచాడు.\n\n\"ఇక్కడే ఉన్నాను,” అని భరతుడి\nకంఠం అస్పష్టంగా జవాబిచ్చింది.\n\n\"నిన్నేమీ చెయ్యను. నా ఎదటికిరా!”\nఅన్నాడు విరధుడు.\n\nవెంటనే విరధుడి గుండెను చీల్చుకుని\nభరతుడు బయటికి వచ్చాడు. రాక్షసుడు\nచచ్చి పడిపోయాడు. దానితో విరధుడి\nశాపం తీరి పోయింది. అతను తిరిగి గంధ\nర్వుడై, భరతుడి తండ్రికి నమస్కరించి\nస్వర్గానికి తిరిగి వెళ్ళిపోయాడు.",
            "book_page_end": 40
        },
        {
            "title": "దొంగసాక్ష్యం",
            "book_page_start": 41,
            "pdf_page_start": 55,
            "pdf_page_end": 58,
            "author": "బి. విశ్వేశ్వరరావు",
            "genre": "నీతి కథ",
            "moral": "అబద్ధాలు, మోసం పర్యవసానాలకు దారితీస్తాయి. న్యాయవ్యవస్థలో అక్రమాలను ప్రశ్నించడం, మరియు సాక్ష్యాన్ని అమ్ముకోవడం రెండూ శిక్షార్హమే.",
            "keywords": [
                "దొంగసాక్ష్యం",
                "నూనెవాడు",
                "బ్రాహ్మణుడు",
                "అర్జునుడు",
                "న్యాయాధికారి"
            ],
            "characters": [
                "నూనెవాడు",
                "బ్రాహ్మణుడు",
                "అర్జునుడు",
                "న్యాయాధికారి"
            ],
            "locations": [
                "గ్రామం",
                "న్యాయస్థానం",
                "కారాగృహం"
            ],
            "content": "ఒక బ్రాహ్మణుడు తన గ్రామం నుంచి\nకాలిబాటన సమీపంలో ఉన్న మరొక\nగ్రామానికి పోతూ ఉండగా ఒక మనిషి\nనెత్తిన నూనెబిందె పెట్టుకుని ఎదురు\nవచ్చాడు. బిందెలోది నూనె అని తెలిసి\nబ్రాహ్మణుడు, \"ఆ నూనె ఎంతకిస్తావు?\"\nఅని అడిగాడు.\n\n\"తొమ్మిది రూపాయలు,\" అన్నాడు\nనూనెవాడు.\n\n\"అయిదురూపాయల కిస్తావా?\"\nఅన్నాడు బ్రాహ్మణుడు.\n\n\"ఈ బిందెడు నూనే నీకు అయిదు\nరూపాయల కివ్వాలా? ఇది కొనే మొహ\nమేనా? పద పద! మూడురూపాయల\nకిచ్చినా కొనలేవు నువు!\" అంటూ నూనె\nవాడు నోరు పారేసుకున్నాడు.\n\nబ్రాహ్మణుడికి కోపం వచ్చింది. ఆయన\nనూనెవాడితో, \" నా యిష్టం వచ్చిన ధరకు\nనే నడుగుతాను. గిట్టితే ఇస్తావు, లేకపోతే\nనీ దారిన నువు పోతావు! అంతేగాని మాట\nమర్యాద లేకుండా ఇష్టం వచ్చినట్టు\nమాట్లాడతావా? ఏమన్న మనిషివి?”\nఅంటూ, చేతు లూపుతూ మీది మీదికి\nవచ్చాడు. బ్రాహ్మడి చెయ్యి తగిలి ఎక్కడ\nనూనెబిందె పడిపోతుందో నని నూనెవాడు\nతల వెనక్కు లాక్కున్నాడు. మరుక్షణం\nనూనెబిందె కింద పడింది. నూనె అంతా\nనేలపాలయింది గాక, బిందె కూడా సొట్ట\nబడి పోయింది.\n\nబ్రాహ్మణుడు నూనెవాడికి తగిన శిక్షే\nఅయిందనుకుని సంతోషిస్తూ గబగబా సాగి\nపోయాడు. నూనెవాడు మాత్రం జరిగిన\nనష్టానికి గుడ్లనీళ్ళు కుక్కుకుంటూ అక్కడే\nచతికిలబడి పోయాడు.\n\nఇంతలో అటుగా అర్జును డనేవాడు\nవచ్చి, నేలపాలైన నూనెనూ, నూనెవాణ్ణి\nచూసి, \"ఏం జరిగింది?\" అని అడిగాడు.\n\nనూనెవాడు ఏడుస్తూ అతడికి జరిగింది జరిగి\nనట్టే చెప్పాడు.\n\nఅంతా విని అర్జునుడు, \"అంత నష్టం\nజరిగితే నీ గతి ఏం కాను? న్యాయాధికారి\nదగ్గిర నేను చెప్పినట్టు ఫిర్యాదు చేస్తివా,\nనీకు నూనె ఖరీదూ, బిందె ఖరీదూ కూడా\nవస్తుంది. నీ తరఫున నేను సాక్ష్యం చెబు\nతాను. సాక్ష్యం చెప్పినందుకు నాకో అయిదు\nరూపాయ లియ్యి, చాలు!” అన్నాడు.\n\n\"ఎట్లా ఫిర్యాదు చెయ్యా లంటావు?”\nఅని నూనేవాడు అడిగాడు. అర్జునుడు\nచెప్పాడు. తన ఫిర్యాదు నెగ్గుతుందని నూనె\nవాడికి తోచింది. వాడు వెళ్ళి న్యాయాధికారి\nదగ్గిర ఫిర్యాదు చేశాడు. న్యాయాధికారి\nనౌకర్ల చేత బ్రాహ్మణుణ్ణి కూడా న్యాయ\nస్థానానికి పిలిపించి, నూనెవాణ్ణి ఏం\nజరిగింది చెప్పమన్నాడు.\n\n\" నేను నూనెబిందె నెత్తిన పెట్టుకుని\nపక్క గ్రామానికి పోతూండగా ఈ బ్రాహ్మడు\nఎదురుపడి, నూనె ధర అడిగాడు. నేను\nతొమ్మిదిరూపాయ లన్నాను. మూడురూపా\nయల కియ్యమని అడిగాడు. నాకు గిట్టు\nబాటు కాదన్నాను. గిట్టుబాటు చేయిస్తా\nనుండు అంటూ ఈ బ్రాహ్మడు నా నెత్తి\nమీద ఉన్న నూనెబిందెను కింద పడదోసి,\nనన్ను చావగొట్టాడు. ఇంతలో అర్జును డనే\nవాడు అటుగా వస్తూ ఇదంతా చూసి, నా\nప్రాణం కాపాడాడు. లేకపోతే ఈ బ్రాహ్మడు\nనా ప్రాణం తీసి ఉండును,” అన్నాడు\nనూనెవాడు,\n\n\"నువేమంటావయ్యా, బ్రాహ్మడా?”\nఅని న్యాయాధికారి అడిగాడు.\n\nబ్రాహ్మడు జరిగినది జరిగినట్టు చెప్పాడు.\n\n\"నీ కెవరన్నా సాక్షు లున్నారా?” అని\nన్యాయాధికారి బ్రాహ్మణ్ణి అడిగాడు.\n\n\"ఇది జరిగినప్పుడు అక్కడ ఎవరూ\nలేరు, మహాప్రభో!” అన్నాడు బ్రాహ్మడు.\n\nతరవాత అర్జునుడు సాక్ష్యం చెబుతూ,\nనూనెవాడు చెప్పిన ప్రతి అక్షరమూ బల\nపరిచాడు. ఫిర్యాదుకు సాక్ష్యాధారం ఉన్నం\nదున న్యాయాధికారి బ్రాహ్మడి చేత నూనె\nవాడికి ఇరవైఅయిదు రూపాయలు నష్టపరి\nహారం ఇప్పించాడు.\n\nన్యాయస్థానం దాటి ఇవతలికి వచ్చాక\nఅర్జునుడు నూనెవాడితో, \" నా సలహా ఎంత\nలాభించిందో చూశావా? ఇక నేను వెళతాను.\nనా అయిదురూపాయలూ నాకు పారెయ్యి,”\nఅని అడిగాడు.\n\nమోసం రుచిమరిగిన నూనెవాడు,\n\" ఇంకేం అయిదురూపాయలు ? ముందే\nతీసుకుంటివిగా?” అన్నాడు.\n\nఅర్జునుడికి పట్టరాని కోపం వచ్చింది.\nవాడు పరిగెత్తుకుంటూ వెళ్ళి, తన గ్రామానికి\nతిరిగి పోతున్న బ్రాహ్మణ్ణి కలుసుకుని,\n\"అయ్యా, ఆ న్యాయాధికారి పరమదుర్మార్గు\nడండి. మీకు ఇంత పెద్ద శిక్ష ఇస్తాడనుకో\nలేదు. నేను, ఆ నూనెవాడి పక్షాన దొంగ\nసాక్ష్యం చెప్పానే అనుకోండి. పొట్టకక్కుర్తి\nకొద్దీ చెప్పాను. కాని, నేను చెప్పినట్టు మీరు\nఫిర్యాదు చేశారంటే మీకు జరిగిన\nఅన్యాయం రద్దవుతుంది,” అంటూ, ఎలా\nఫిర్యాదు చెయ్యాలో చెప్పాడు.\n\nబ్రాహ్మణుడు కొంచెం ఆలోచించి,\n\" నీ ఆలోచన బాగానే ఉంది. ఈ పదిరూపా\nయలు ఉంచుకో,” అంటూ అర్జునుడికి\nపదిరూపాయ లిచ్చాడు.\n\nఇద్దరూ కలిసి మళ్ళీ న్యాయస్థానానికి\nవెళ్ళారు. న్యాయస్థానం నుంచి వెళ్ళిపోయే\nటప్పుడు నూనెవాడు తనను కొట్టాడనీ,\nఅర్జునుడే తనను కాపాడాడనీ బ్రాహ్మడు\nఫిర్యాదు చేశాడు.\n\nన్యాయాధికారి . నూనెవాణ్ణి పిలిపించి,\n\"నీకు జరిగిన అన్యాయానికి పరిహారం\nఇప్పిస్తిని కదా, మళ్ళీ బ్రాహ్మణ్ణి ఎందుకు\nకొట్టావు? ” అని అడిగాడు.\n\n\" నేను కొట్టలేదండీ. నే నా బ్రాహ్మణ్ణి\nమళ్ళీ చూడను కూడా లేదు.\" అన్నాడు\nనూనెవాడు.\n\nకాని, నూనెవాడు బ్రాహ్మణ్ణి చంపబోయి\nనట్టూ, తాను అడ్డపడి బ్రాహ్మణ్ణి కాపాడి\nనట్టూ అర్జునుడు సాక్ష్యం చెప్పాడు.\n\n\"ఇప్పుడే మంటావు?” అన్నాడు\nన్యాయాధికారి నూనెవాడితో.\n\n\"అయ్యా, వాళ్ళమాటలు నమ్మకండి.\nనాకు తమరు పరిహారం ఇచ్చారన్న కోపంతో\nఈ ఇద్దరూ కలిసి ఈ అబద్ధం సృష్టించారు,”\nఅన్నాడు నూనెవాడు.\n\n\"బ్రాహ్మడు అబద్ధం సృష్టించాడంటే\nనమ్మవచ్చు. కాని ఈ సాక్షి ఇంతకు ముందు\nనీ సాకేకద? ఇత నెందుకు అబద్ధం చెబు\nతాడూ?” అన్నాడు న్యాయ్యాధికారి.\n\nనూనెవాడు చిక్కులో పడ్డాడు.\n\nఅప్పుడు బ్రాహ్మణుడు న్యాయాధికారితో\n\"తమకు కావలిసింది సాక్ష్యమే గాని,\nనిజం కాదనుకున్నాను. ఈ మనిషి చెప్పిన\nఅబద్ధం సాక్ష్యం ఆధారం మీదేగద నాచేత\nఈ నూనెవాడికి ఇరవై అయిదు రూపాయలు\nపరిహారం ఇప్పించారు. ఇతను ఈ సారి\nనా చేత ఫిర్యాదు చేయించి తాను సాక్ష్యం\nచెబుతానని, ముందుగానే నా దగ్గిర పది\nరూపాయలు పుచ్చుకున్నాడు. ఈ సారి\nకూడా తమరు సాక్ష్యం ఆధారంతోనే నాకు\nఆ నూనెవాడి వద్దనుంచి డబ్బు ఇప్పిం\nచాలి,” అని విన్నవించుకున్నాడు.\n\nన్యాయాధికారికి పది మందిలోనూ తల\nతీసేసినట్టయింది.\n\nఅర్జునుణ్ణి సోదాచేస్తే పదిరూపాయలు\nదొరికాయి. నూనెవాడు కూడా తాను చేసిన\nఫిర్యాదు తప్పుడు ఫిర్యాదేనని ఒప్పు\nకోక తప్పలేదు.\n\nన్యాయాధికారి బ్రాహ్మడి డబ్బు బ్రాహ్మడి\nకిప్పించి, దొంగ సాక్ష్యం చెప్పినందుకు\nఅర్జునుణ్ణి కారాగృహంలో పెట్టించాడు.",
            "book_page_end": 44
        },
        {
            "title": "బాకీ వసూలు",
            "book_page_start": 45,
            "pdf_page_start": 59,
            "pdf_page_end": 62,
            "author": "కె. యశోద",
            "genre": "నీతి కథ",
            "moral": "తెలివైన వ్యూహాలు మరియు చాకచక్యం ద్వారా కష్టమైన సమస్యలను పరిష్కరించవచ్చు మరియు అప్పులను వసూలు చేయవచ్చు.",
            "keywords": [
                "సంగప్ప",
                "నందప్ప",
                "బాకీ",
                "వసూలు",
                "తెలివి"
            ],
            "characters": [
                "సంగప్ప",
                "నందప్ప",
                "నందప్ప తల్లి"
            ],
            "locations": [
                "గ్రామాలు",
                "సంగప్ప ఇల్లు"
            ],
            "content": "ఒక ఊళ్ళో షావుకారు సంగప్ప అనే ధన\nవంతు డుండేవాడు. అతను ఆడిగిన వాడికి\nలేదనకుండా అప్పు లిచ్చి, ఇచ్చిన బాకీలను\nఅతి తెలివిగా వసూలు చేసుకునేవాడు.\n\nఇంకో గ్రామంలో మరొక ధనికు డుండే\nవాడు. అతని పేరు నందప్ప. సందప్పకు\nసంగప్పను గురించి తెలియవచ్చింది. \" ఈ\nసంగప్ప పత్రాలూ, సాక్ష్యాలూ లేకుండా\nఇచ్చిన అప్పులు కూడా వసూలు చేస్తాడట.\nఎలా చేస్తాడో చూడాలి,\" అనుకున్నాడు\nనందప్ప.\n\nనందప్ప సంగప్ప ఉండే ఊరికి వచ్చి,\n\"మాది ఫలానా ఊరు. నా పేరు నందప్ప.\nఅవసరంగా నాకు వెయ్యిరూపాయలు\nకావలిసొచ్చింది. మీరు అప్పిస్తే తీసుకు\nపోదామని వచ్చాను,” అన్నాడు నంగప్పతో.\n\nసంగప్ప నందప్పను గురించి కూడా\nవిని ఉన్నాడు. నందప్ప న్యాయాన్ని తారు\nమారు చెయ్యటంలోనూ, పేచీలు సృష్టిం\nచడంలోనూ సిద్ధహస్తుడట. అతను ఎలాటి\nపేచీలు వేస్తాడో చూతామని సంగప్పకు\nఅనిపించింది. అతను నందప్పకు వెయ్యి\nరూపాయలూ అప్పుగా ఇచ్చాడు; బాకీ\nతిరిగి ఎప్పుడు తీర్చుతావని కూడా సంగప్ప\nసందప్పను అడగలేదు.\n\nఒక ఏడాది గడిచింది. ఏడాది క్రితం\nతీసుకున్న బాకీ పూర్తిగా గాని, కొంతగా గాని\nచెల్లించమని కోరుతూ ఉత్తరం రాసి,\nసంగప్ప తన ఇంటి నౌకరు ద్వారా నందప్పకు\nపంపాడు.\n\nఆ ఉత్తరం చూసుకుని నందప్ప,\n\"నేను మీకు బాకీ ఉన్న మాట నిజమే.\nకాని దాన్ని ఇప్పుడు తీర్చలేను. తుమ్మ\nవిత్తనాల కోసం పోతున్నాను. తిరిగి వచ్చాక\nమీ బాకీ తీర్చుతాను,” అని సమాధానం రాసి\nపంపాడు.\n\nఇంకొక సంవత్సరం గడిచింది. నందప్ప\nఖాకీలో కొంత అయినా చెల్లువెయ్యలేదు.\nసంగప్ప మళ్ళీ ఉత్తర మిచ్చి మనిషిని\nపంపాడు. తానింకా తుమ్మవిత్తనాలకు\nపోలేదనీ, పోయి వచ్చిన తరవాత సొమ్ము\nతప్పక ఇస్తాననీ నందప్ప తిరిగి జవాబు\nరాసి పంపాడు.\n\nనందప్ప తుమ్మవిత్తనాలకు పోవటానికీ,\nబాకీ చెల్లు పెట్టటానికి సంబంధం ఏమిటో\nసంగప్పకు అంతు చిక్కలేదు. ఆ రహస్యం\nతెలుసుకుందామనే ఉద్దేశంతో అతను\nస్వయంగా బయలుదేరి వెళ్ళి, నందప్పను\nకలుసుకుని, \"మీరు తుమ్మవిత్తనాలకు\nవెళ్ళి వచ్చాక నా పైకం ఇస్తానని చెబుతు\nన్నారు గదా, ఈ రెండిటికీ ఏమిటి\nసంబంధం?” అని అడిగాడు.\n\n\"కొండ మీద తుమ్మ చెట్లున్నాయి.\nవాటి కింద తుమ్మ విత్తనాలు రాలి పడి\nఉంటాయి. నేను వెళ్ళి ఆ విత్తనాలు ఏరి\nతెచ్చిపెట్టుకోవాలి. తెట్టురాళ్ళ నుండి గుట్ట\nరాళ్ళ దాకా బాట వేస్తారట. బాటకు రెండు\nవేపులా తుమ్మవిత్తులు నాటాలి. అవి\nమొలిచి, తుమ్మచెట్లు పెరిగి పెద్దవి కావాలి.\nబాట వెంబడి బళ్ళ మీద పత్తి వెళ్ళేటప్పుడు\nకొంత పత్తి కొమ్మలకు తగులుకుంటే\nఆ పత్తి అమ్మి నేను మీ బాకీ తీర్చాలి.\nఅందుచేత నేను తుమ్మవిత్తనాలకు వెళ్ళ\nటానికీ, మీ బాకీకీ సంబంధం లేకపోలేదు,”\nఅన్నాడు నందప్ప.\n\n\"అదా సంగతి? ఇప్పుడంతా అర్ధమై\nపోయింది,” అంటూ సంగప్ప నందప్ప దగ్గిర\nసెలవు పుచ్చుకుని తన ఊరు వచ్చేశాడు.\n\nతరవాత చాలా కాలం గడిచిపోయింది.\nసంగప్ప ఓడిపోయా డనే నందప్ప అను\nకున్నాడు. ఒకనాడు సంగప్ప నందప్పను\nతన ఇంట చేసుకుంటున్న సత్యనారాయణ\nవ్రతానికి సకుటుంబంగా రావలసిందని\nఆహ్వానించాడు.\n\nఏం చేస్తే బాగుంటుందా అని నందప్ప\nఆలోచించాడు. ఆహ్వానం అందుకుని వెళ్లక\nపోతే తాను భయపడినట్టవుతుంది. తాను\nవెళ్ళితే, ఆ సంగప్ప నలుగురి మధ్యా తన\nబాకీ మాట చెప్పి తనను నగుబాటు చెయ్య\nవచ్చు. తాను పోకపోతే తన భార్య ఒంట\nరిగా వెళ్ళదు. అన్ని విధాలా అనుకూలంగా\nఉంటుందని నందప్ప తన ముసలితల్లిని\nమాత్రమే సంగప్ప ఇంటికి పంపాడు.\n\nసంగప్ప ఆమెతో, “అమ్మా, చాలాకాలం\nక్రితం మీ అబ్బాయి నా దగ్గిర అప్పు తీసు\nకున్నాడు. బాకీ చెల్లించమని అడిగితే, బాకీ\nచెల్లిన దాకా మిమ్మల్ని తాకట్టు ఉంచుకో\nమని పంపాడు. మీ రిక్కడ తాకట్టు\nఉన్నట్టు పదిమందికి తెలిస్తే, మీ అబ్బాయి\nపరువు కాస్తా పోతుంది. అందుచేత నాలుగు\nరోజుల పాటు మీరు లోపలింట్లో నే\nఉండండి. బయటికి రావద్దు. ఆ తరవాత\nమీ అబ్బాయి డబ్బు తెచ్చి ఇచ్చి మిమ్మల్ని\nతీసుకుపోతాడు,” అన్నాడు.\n\nముసలావిడ తన కొడుకును తిట్టుకుని\nసంగప్ప చెప్పినట్టుగా రహస్యంగా ఉంటు\nన్నది. ఆ తరువాత సంగప్ప ఒక పుకారు లేవ\nదీశాడు. ఫలాని గ్రామంలో ఉండే నందప్ప\nతల్లి తన ఇంటికి వచ్చింది; వచ్చిన మనిషి\nతనను నానా మాటలూ అన్నది; చూసి\n'చూసి తాను ఆమెను ఒక్కటి పెట్టాడు;\nఆ ముసలిది కాస్తా చచ్చింది; చేసేది లేక\nతాను ఆమెను అర్ధరాత్రివేళ డొంకలో\nపూడ్చి వచ్చాడు.\n\nఈ పుకారు సందప్పకు చేరింది. అప్ప\nటికి తన తల్లి వెళ్ళి వారంరోజు లయింది.\nఎందుకు తిరిగి రాలేదా అని నందప్ప\nఆశ్చర్యపడుతూండగా, సంగప్ప ఆమెను\nకొట్టి చంపాడన్న వార్త గాలికబురుగా తెలి\nసింది. నందప్ప ఏమీ తెలియనివాడి లాగా\nసంగప్ప ఇంటికి వచ్చి, \"మా అమ్మను\nతీసుకుపోవటానికి వచ్చాను,” అన్నాడు.\n\nసంగప్ప నిట్టూర్చి, \"పాపం, పెద్దది.\nశరీరాలు శాశ్వతం కావు,” అన్నాడు.\n\nనందప్ప ఉగ్రుడైపోయి, \" నేను నీ బాకీ\nచెల్లించలేదని మా అమ్మను హత్యచేస్తావా?\nఆవిడను వెంటనే చూపించు,” అన్నాడు.\n\n\"నన్ను క్షమించాలి. నీ దగ్గిర బాకీ\nవసూలు చెయ్యటం ఎంత అసాధ్యమో,\nనేను మీ అమ్మను చూపటం కూడా అంత\nఅసాధ్యమే,\" అన్నాడు సంగప్ప.\n\nఅప్పటికే జనం పోగయారు. నందప్ప\nవారందరితోనూ, \" సంగప్ప అన్న మాటలు\nమీరందరూ విన్నారు గద! నే నిప్పుడే వచ్చి\nఈయన సంగతేమిటో తేలుస్తాను,”\nఅంటూ గబగబా తన గ్రామానికి వెళ్ళి,\nసంగప్ప కివ్వవలసిన వెయ్యిరూపాయలూ\nతీసుకుని తిరిగి వచ్చి, \"ఇదుగో బాకీ పైకం !\nఇప్పుడు మా అమ్మను చూపించు. చూపిం\nచకపోతే నుపు హంతకుడివని నీ మీద\nఫిర్యాదు తెస్తాను,” అన్నాడు.\n\nసంగప్ప ఆ డబ్బు తీసుకుని లోపలికి\nవెళ్ళి, ముసలావిడను తీసుకుని బయటికి\nవచ్చి, \"ఇదుగో మీ అమ్మ! తీసుకు\nవెళ్ళు!\" అన్నాడు.\n\nనందప్ప నోట మాట రాలేదు. అతను\nతన తల్లిని వెంటబెట్టుకుని తన వూరు\nవెళ్ళిపోయాడు.",
            "book_page_end": 48
        }
    ],
    "statistics": {
        "total_stories": 12,
        "author_counts": {
            "చందమామ బృందం": 3,
            "ఎస్. చంద్రశేఖర్": 1,
            "అజ్జరపు హనుమంతరావు": 1,
            "సర్వేపల్లి సుబ్బారావు": 1,
            "ఎస్. నిర్మల": 1,
            "కాలిపు వీరభద్రుడు": 1,
            "కె. ఆనంద్": 1,
            "యస్. యస్. నారాయణ": 1,
            "బి. విశ్వేశ్వరరావు": 1,
            "కె. యశోద": 1
        },
        "genre_counts": {
            "చరిత్ర": 1,
            "జానపద కథ": 1,
            "సాహస కథ": 1,
            "బేతాళ కథలు": 1,
            "నీతి కథ": 5,
            "ఫాంటసీ": 1,
            "వేదం కథ": 1,
            "పౌరాణిక కథ": 1
        }
    }
}