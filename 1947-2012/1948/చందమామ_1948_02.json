{
    "book_id": "చందమామ_1948_02",
    "stories": [
        {
            "title": "పాపల్లారా!",
            "book_page_start": 7,
            "pdf_page_start": 7,
            "pdf_page_end": 7,
            "author": "చక్రపాణి",
            "genre": "సంపాదకీయం",
            "moral": "పేదలకు సహాయం చేయడం గొప్పతనం.",
            "keywords": [
                "సంక్రాంతి",
                "దాతృత్వం",
                "బీదపిల్లలు",
                "చందమామ"
            ],
            "characters": [
                "పాఠకులు (పిల్లలు)"
            ],
            "locations": [],
            "content": "సంక్రాంతి పండుగ సంతోషంగా గడిచిపోయింది. మీరంతా మంచి మంచి గుడ్డలు వేసుకుని, మంచిమంచి పిండివంటలు తిని, బీదలకు పెట్టిఉంటారు. కాని ఒక్క పండుగనాడేకాదు సుమా ! ప్రతిరోజూ మీ చేతులో ఉన్నది బీదలకు పెడుతూ ఉండండి. అలాచేసిననాడే మీరు చాలా గొప్పవారు అవుతారు. మీకూ, మీ తల్లి దండ్రులకి, మీ దేశానికి పేరుతెస్తారు.\nఅన్నట్టు మీ చేతులో చందమామ కూడా బీద పిల్లలకి చదువుకోటానికి ఇవ్వండేం, ఇస్తారుకదూ?",
            "book_page_end": 7
        },
        {
            "title": "రోకంటి పాటలు",
            "book_page_start": 6,
            "pdf_page_start": 8,
            "pdf_page_end": 8,
            "author": "ఈదర లక్ష్మీనారాయణ, తెనాలి.",
            "genre": "పాట",
            "moral": "కుటుంబ విలువలు, భక్తి మరియు దాతృత్వం యొక్క ప్రాముఖ్యత.",
            "keywords": [
                "భక్తి",
                "కుటుంబం",
                "దానం",
                "పాట",
                "రోకలి"
            ],
            "characters": [
                "పాపలు",
                "స్వామి",
                "తమ్ముడు",
                "చెల్లెలు"
            ],
            "locations": [
                "యిళ్ళు",
                "వీధులు"
            ],
            "content": "పాపాలు పుణ్యాలు పాలించు స్వామీ\nపాపకర్ములబట్టి బంధించుస్వామీ.\nపుణ్యమ్ము కొందరికి పూజకొందరికి\nపునిస్త్రి జన్మాన చావుకొందరికి.\nపుణ్యమ్ము పాపమ్ము ఒకవీధినుండె\nపాలపండ్ల గంప మావీధినుండె.\nఅన్నెమ్ము పున్నెమ్ము ఒక వీధినుండె\nఅరటిపండ్ల గంప మావీధినుండె.\nపాపకర్ముడి చేలో ఏమేమి పండు ?\nపాయకు పదిపుట్లు పల్లేళ్లు పండు.\nకన్నవారిచేలో ఏమేమి పండు?\nసకల ధాన్యంపండు సన్నవరి పండు.\nనట్టింట - సిరిచాప నామాల పెట్టె\nనరసింహదాసుల్లు మాకన్నవారు.\nనీర్కావి పంచెల్లు నిలువుటంగీలు\nగోల్కొండ చౌదర్లు మాకన్నవారు.\nతూర్పువీధినుండి మా ఎడ్లు రాగ\nతులసెమ్మ కోటల్లె కొమ్ముల్లు విసరు.\nపడమటి వీధినుండి నూ ఎడ్లురాగ\nపట్టు కుచ్చులల్లె తోకల్లు విసరు.\nపుట్టింటి దీపంబు చల్లంగవుంటే\nపున్నమా చంద్రుడికి పూజలూసేతు\nఅత్తింటి దీపంబు చల్లంగవుంటే\nఆదిశేషుడికి నేను హారతులుయిత్తు.\nపొరుగు మంచిదని పోయి కూర్చుంటే\nపోజూసి దెప్పితిరి పొరుగేమి పొరుగు\nకాపరము చేసింది కల్లచేసింది\nరెండేళ్ళలో యిల్లు గుల్లచేసింది.\nకాకర చెట్టుకు పూత అందంబు\nతల్లిబెట్టిన సొమ్ము బిడ్డ కందంబు\nకాకర చెట్టుకు కాయ లందంబు\nమా మాచెమ్మ తల్లికి కొడుకు లందంబు\nకొడుకుల గలతల్లి మొగ్గల్లమోలు\nకూతుళ్ళ గలతల్లి ఆమల్లమోలు\nమంచినీళ్ళభావి మల్లెలాభావి\nచేదుకో తమ్ముడా చెల్లెళ్ళభావి\nఅరటిపండ్ల అస్తమ్ము చేతబట్టుకుని\nఅక్కలా యిళ్ళేవ నడుగు తమ్మూడా!\nనాచేతి రోకళ్లు నల్ల రోకళ్లు\nచేయించు తమ్ముడా చేవరోకళ్లు\nవేయించు. తమ్ముడా వెండి పొన్నుల్లు.",
            "book_page_end": 6
        },
        {
            "title": "గేయకథలు",
            "book_page_start": 7,
            "pdf_page_start": 9,
            "pdf_page_end": 9,
            "author": "ఏటుకూరి",
            "genre": "నీతి కథ/గేయం",
            "moral": "మంచి చెడులను తెలుసుకోకుండా వాదించడం అవివేకం.",
            "keywords": [
                "మట్టిగడ్డ",
                "విస్తరాకు",
                "గాలి",
                "వాన",
                "వాదన"
            ],
            "characters": [
                "మట్టిగడ్డ (గడ్డ)",
                "విస్తరాకు (విస్తర)"
            ],
            "locations": [],
            "content": "పుల్లి విస్తరాకు లేచి - పోవుచుఁడగా\nమట్టిగడ్డ దాని నాపి - మాటలాడింది.\nగడ్డ : గాలిగాణ్ణి చూస్తె నీకు\nకంపమెత్తునా ?\nదొంగ విధవ నన్నుజూచి\nతొలగిపోతాడు.\nవిస్తర : వానదేవు డంటె నీకు\nవణకు పుట్టునా ?\nనన్నుజూచి నీరుగారి\nతన్నుకొంటాడు.\nగడ్డ : అట్టు లైన నీవు నాకు\nఅండగుండాలె,\nగాలివస్తె మీద కురికి\nకదలనిస్తానా :\nవిస్తర: వానవస్తె నేను నిన్ను\nవదలిపోతానా ?\nకప్పులాగు మీదవ్రాలి\nకదలనిస్తానా ?\nగాలివాన కూడివ స్తె\nకధ గతేమిటీ ?\nతెల్పుడంటు పెంటపోగు\nదెప్పిపొడిచింది.\nఇంతలోనె గాలి-వాన\nఎత్తుకొచ్చిందీ\nవిస్తరాకు లేచి రాజ\nవీధి బడ్డాది.\nమట్టిపెడ్డ గరగిపోయి\nమాయమైనాది\nగాలివాన కలిసివస్తె\nకధె ముగుస్తుంది.\nమంచి చెడ్డ లెఱుగనట్టి\nమలప లీలాగె,\nముందేమగునొ తెలిసికోక\nముచ్చటిస్తారు.",
            "book_page_end": 7
        },
        {
            "title": "లొట్ట కన్ను",
            "book_page_start": 10,
            "pdf_page_start": 10,
            "pdf_page_end": 11,
            "author": "చందమామ బృందం",
            "genre": "హాస్య కథ",
            "moral": "మోసం చేస్తే ప్రతిఫలం తప్పదు.",
            "keywords": [
                "పెండ్లి",
                "మోసం",
                "లొట్టకన్ను",
                "కట్టెకాలు",
                "పదిరెట్లు"
            ],
            "characters": [
                "పెండ్లికొడుకు",
                "పెండ్లికూతురు",
                "దాసీది"
            ],
            "locations": [
                "ఇల్లు"
            ],
            "content": "గంగులు కూతురి పెండ్లాయే\nగమ్మత్తేమిటొ విన్నార ?\nపెండ్లి కుమారుం డొకనాడూ !\nపెండ్లముతో నిట్లన్నాడు.\nపెండ్లికొడుకు\nమోసము చేశా చూశావా ?\nమూలము దెలిసీకొన్నావా ?\nగాజు కన్ననీ మీవారూ\nగమనింపకె నిన్నిచ్చారు :\nపెండ్లి కూతురు\nఏదేదీ చూపించండీ :\nఎందుకు క ప్పెట్టారండి ?\nమీకుంటే తరు గెవరండీ :\nమేమొక పని చేశామండి.\nపెండ్లికొడుకు\nఅంత తెలివి మీ కేడ్చిఁదా\nఅయితే చెప్పుదు చూతాము ?\nకావలసిన చూ డంటూనే\nకంటి లొట్ట చూపెట్టాడు.\nపెండ్లికూతురు\nఎట్టెకాన మనుకొన్నారా ?\nలొట్టకన్ను చూపె తారు ?\nపట్టక చూశం దంటూనే\nక ట్టకాలు చూపెట్టింది.\nఅంతటి కో,\nనక్కిళ య్యకు బడ్డాయీ\nనాలుక వెళ్లా పెట్టాడు.\nపె డి కొమా త న ్వదీ\nపెదవులు క్రిందికి విఱిచింది.\nఅప్పుడు,\nతలుపు చాటుగా దాసీదీ\nతగిన శాస్త్రి జరిగింద_ది.\nఏమేమని యత్తడిగి దీ.\nమా మేమేమో సణిగాడు.\nతాడినెక్కువా డుంక్షేనూ\nతలదన్నేవా డుంటాడు\nవరులను మోసము చేస్తాం\nపదిరె ట్లనుభా విస్తారు.",
            "book_page_end": 11
        },
        {
            "title": "కొంగా - కోతి",
            "book_page_start": 10,
            "pdf_page_start": 12,
            "pdf_page_end": 13,
            "author": "చందమామ బృందం",
            "genre": "నీతి కథ",
            "moral": "ఇతరులను ముంచి మోసం చేయాలని చూస్తే, మనమే ప్రమాదంలో పడతాము.",
            "keywords": [
                "కొంగ",
                "కోతి",
                "కాలవ",
                "పగ",
                "మోసం"
            ],
            "characters": [
                "కొంగ",
                "కోతి"
            ],
            "locations": [
                "కాలవ",
                "బండ"
            ],
            "content": "ఈసారి కొంగ కోతిని ఒక చిన్న కాలవదగ్గిరికి తీసుకు వెళ్లింది. కాలవ మ ధ్య ఒక బండ వుంది..\nమొదట కొంగ - కాలవ ఇవతలిగట్టునించి మధ్య బండమీదకి దూకి అక్కణ్ణించి అవతలిగట్టుకు దూకింది. కోతినికూడా అలాగే దూకమంది,\nకోతికూడా అలాగే దూకింది.\nఈసారి కొంగ యివతలిగట్టునించి అవతలిగట్టుకు .\nఒక్కసారిగా దూకి కోతిని కూడా అలా దూకమంది.\nకోతి అలాగే దూకబోయింది కాని అవతలిగట్టు\nచేరుకోకముందే బుడింగిమని కాలవలో పడ్డది.",
            "book_page_end": 11
        },
        {
            "title": "ఇంటి - సౌభాగ్యం",
            "book_page_start": 14,
            "pdf_page_start": 14,
            "pdf_page_end": 14,
            "author": "కళాప్రపూర్ణ డా|| చి. నారాయణరావు",
            "genre": "గేయం/కవిత",
            "moral": "చందమామ బృందం",
            "keywords": [
                "ఇల్లు",
                "సౌభాగ్యం",
                "కప్పలు",
                "కుక్కలు",
                "చందమామ"
            ],
            "characters": [],
            "locations": [
                "ఇల్లు",
                "చెరువు"
            ],
            "content": "ఇంటినిండ చిప్పలు\nచెరువులోను కప్పలు\nపిల్లులన్ని పెళ్లికెళ్లె\nపిల్లల్ని కుక్కకరిచె\nకుక్కలెల్ల మోరలెత్తి\nచందమామను చూచి అరిచె\nఆ మామకు హడలెత్తి\nఅంతలోనె అస్తమించె\nఊరిలోను కాటకం\nఇంటిలోను నాటకం.",
            "book_page_end": 14
        },
        {
            "title": "చందమామ",
            "book_page_start": 14,
            "pdf_page_start": 14,
            "pdf_page_end": 14,
            "author": "తురిమెళ్ల ఇంద్రాణీదేవి, బళ్లారి.",
            "genre": "గేయం/ప్రకృతి",
            "moral": "చందమామ బృందం",
            "keywords": [
                "చందమామ",
                "ప్రకృతి",
                "నక్షత్రాలు",
                "సూర్యుడు",
                "మిన్ను"
            ],
            "characters": [],
            "locations": [],
            "content": "చందమామ నాది,\nచక్కిబెల్లం నాది !\nచుక్కలన్నీ నావి,\nసూర్యుడంత నాది !\nపువ్వులన్నీ నావి,\nపోకచెట్టు నాది !\nచెట్టుచేమ నాది,\nచేపజెల్ల నీది!\nమిన్ను మన్ను నాది,\nనీదేమీ లేదు పో !!!",
            "book_page_end": 14
        },
        {
            "title": "'సరిగమపదనిస' లతో సరిక్రొత్త పాట",
            "book_page_start": 14,
            "pdf_page_start": 14,
            "pdf_page_end": 14,
            "author": "ఆమంచి అనసూయాబాయి, తాడిమేటి సుగుణాదేవి, రాజోలు,",
            "genre": "పాట",
            "moral": "చందమామ బృందం",
            "keywords": [
                "సరిగమ",
                "పాట",
                "పని",
                "మామ",
                "పాప"
            ],
            "characters": [],
            "locations": [],
            "content": "సరి నీపని సరి\nసరి నీపాపపని సరి\nసరి నీమామపని సరి\nసరి నీదానిపని సరి\nసరి నీమగనిపని సరి\nసరి నీపాగపని సరి\nసరి నీసరిగపాగపని సరి\nసరి నీపని సరి; మాపని సరి.",
            "book_page_end": 14
        },
        {
            "title": "చిక్కు మాట",
            "book_page_start": 14,
            "pdf_page_start": 14,
            "pdf_page_end": 14,
            "author": "తాతంభొట్ల పార్వతీ దేవి, గుంటూరు.",
            "genre": "పజిల్",
            "moral": "చందమామ బృందం",
            "keywords": [
                "పురాణ గ్రంథం",
                "భాగీరధి",
                "తుంగభద్ర",
                "గోదావరి",
                "యమున"
            ],
            "characters": [],
            "locations": [],
            "content": "అబ్బాయిలూ, అమ్మాయిలూ!\nనేను ఐదు అక్షరాల పురాణ గ్రంధాన్ని. నేను\n\"భాగీరధి” లో వున్నా ను\n“తుంగభద్ర” లో వున్నా ను\n\"గోదావరి\" లో వున్నా ను\n\"తపతి” లో వున్నా ను\n“యమున” లో వున్నా ను\nనేనెవరో చెప్పుకోండి?\n(జవాబు ఈ సంచికలోనేవుంది)",
            "book_page_end": 14
        },
        {
            "title": "మాయ కలం",
            "book_page_start": 13,
            "pdf_page_start": 15,
            "pdf_page_end": 18,
            "author": "సూరంపూడి భాస్కరరావు, ఎం. ఏ.",
            "genre": "నీతి కథ",
            "moral": "శ్రమ లేకుండా సులభంగా విజయం సాధించాలని చూస్తే కష్టాలు తప్పవు. కష్టపడి చదవడం ముఖ్యం.",
            "keywords": [
                "మాయకలం",
                "చిట్టీ",
                "పొట్టీ",
                "చదువు",
                "శ్రద్ధ"
            ],
            "characters": [
                "చిట్టీ",
                "పొట్టీ",
                "పేదరాసి పెద్దమ్మ",
                "పంతులు"
            ],
            "locations": [
                "ఊరు",
                "పాఠశాల",
                "చిట్టీ గది"
            ],
            "content": "అనగా అనగా ఒకవూళ్లో చిట్టీ, పొట్టీ అని యిద్దరు పిల్లలు వుండేవాళ్లు. ఇద్దరూ అన్నదమ్ములు. చిట్టి చిన్నవాడు, పొట్టి పెద్దవాడు.\nఒకరోజున చిట్టీ, పొట్టీ బడినించి ఇంటికి తిరిగివచ్చారు. చిట్టి తన గదిలోకి వచ్చినతలుపు దభేలునమూశాడు. పుస్తకాలు కోపంగా మూల గిరవాటేశాడు.\nఈ చప్పుడువిని పొట్టి గదిలోకివచ్చాడు. చిట్టికేసి చూస్తూ, \"ఔను, తెలిసిందిలే. ఇవాళ మళ్లీ పంతులు నిన్ను కొట్టాడు కదూ?” అని అడిగాడు.\n“అవునురా, పంతులు వేసిన ఒక్క ప్రశ్నకీ జవాబు చెప్పలేకపోయాను. అన్నింటిలోనూ సున్నాలే వచ్చినై\" అన్నాడు చిట్టి విచారంగా.\n\"తప్పంతానీదే. ఒకరోజైనా శ్రద్ధగా చదువుదామని ప్రయత్నించవు. మరి, సున్నాలుకాక యింకేమివస్తయ్” అన్నాడు పొట్టి గదమాయిస్తూ.\n\"పోరా, పో, నాకేమీ అక్కర్లేదు, పాడు చదువు! చక్కగా గూటీ బిళ్లా ఆడుకుం టాను. పొలాలమ్మటపోయి నేరేడు పళ్లు కోసుకుంటాను” అన్నాడు చిట్టి నిర్లక్ష్యంగా.\n\"అయితే, నీపని యిక నంతేలే, రోజూ పంతులు చేతులో దెబ్బలు తింటు0దువు గాని” అంటూ పొట్టి బయటికి వచ్చేశాడు.\nమర్నాడు మళ్లీ చిట్టి బళ్ళో దెబ్బలు తిన్నాడు. ఆవేళతిన్న దెబ్బలు యింటికి తిరిగివచ్చిన తర్వాతకూడా మరుపుకు రాలేదు. చిట్టి తనగదిలో కూచుని ఆలో చించడం మొదలు పెట్టాడు, \"చదవ కుండానే పంతులడిగే ప్రశ్నలకు జవాబు చెప్పటానికి ఏదైనా ఉపాయం దొరుకు తుందా?” అని.\nఅలా అలోచిస్తుండగా చిట్టికి చప్పున ఒక ఉపాయం తట్టింది - \"ఆ వూళ్లోవున్న పేదరాసి పెద్దమ్మని అడిగితే ఏదో ఒక ఉపాయం తప్పకుండా చెబుతుంది” అని.\nసరే, ఈ ఆలోచనతో బయలుదేరి వెంటనే పేదరాసి పెద్దమ్మ యింటికి వచ్చాడు. వచ్చి, \"పెద్దమ్మా, పెద్దమ్మా! చదవకుండా నే, మాపంతులువేసే ప్రశ్నలకి జవాబులు రాయటానికి నాకేదైనా చక్కటి ఉపాయం చెబుతావా?” అని అడిగాడు.\nపెద్దమ్మ కాసేపు ఆలోచించి, \"అలాగే, నాయనా, నేనొక మాయకలం యిస్తాను. నీపంతులు ఎంత కఠినమైన ప్రశ్న వేసినా సరే, అది నిమిషంలోకి రా సేస్తుంది. నువ్వు చదవాల్సిన పనేవుండదు\" అని ఒక కలం తెచ్చియిచ్చింది.\nకలం చూడటానికేమో మామూలు కలం మాదిరిగానేవుంది. చిట్టి ఆ కలం తీసుకుని, సంతోషంతో గూడ లెగరేసు కుంటూ యింటికి బయల్దేరాడు.\nఇంటికి వచ్చీ రావడంతోటే, “ఒరే పొట్టీ, యిక రారా. నువ్వు నీ యిష్టమొచ్చిన ప్రశ్నవెయ్యి. నిమిషంలో జవాబు రాసి పారేస్తాను” అని కేక పెట్టాడు.\nపొట్టియిదివినగానే ఆశ్చర్యంతో ఒక్క పరుగున వచ్చాడు. \"ఆమాత్రం తెలివే వుంటే రోజూ పంతులు చేతులో దెబ్బలు - ఎందుకు తింటావు?” అన్నాడు పొట్టి.\n\"అదంతా నీకు అనవసరం. కావలిస్తే యిప్పుడే అడిగి మాడు. ఎవరు తెలివిగల వాళ్లో తెలుస్తుంది” అన్నాడు చిట్టి గర్వంగా\n\"సరే, నీ పుస్తకం తెచ్చుకో, రాద్దువు గాని\" అన్నాడు పొట్టి.\nచిట్టి పుస్తకంతెచ్చి, పెద్దమ్మ యిచ్చిన కలంపట్టుకుని టేబిలుదగ్గరకూర్చున్నాడు.\n\"ఆరూ, ఎనిమిదీ, తొమ్మిదీ, పదకొండూ కూడినచో మొత్తమెంత?” అని ప్రశ్న చదివాడు పొట్టి.\nచిటికెలో రాసి కూడేసింది కలం. \"ముప్ఫైనాలుగు\" అని అరిచాడు చిట్టి, గర్వంగా పొట్టివేపుచూస్తూ.\nపొట్టికి సంతోషంతోపాటు ఆశ్చర్యం కూడా వేసింది. \"రైట్\" అన్నాడు. ఇంకో లెక్క చెప్పాడుపొట్టి. నిమిషంలో చే సేసింది కలం. \"మరో లెక్క, మరో లెక్క” అంటూ పదిలెక్కలు చెప్పాడు పొట్టి. అన్నిటినీ కలం యిట్టే చేసేసింది. అప్పుడు పొట్టికి ఒక సందేహం కలిగింది.\n\"వీడు లెక్కలేచెయ్యగలడా, పాఠాల్లో ప్రశ్నలకికూడా జవాబు చెప్పగలడా?” అని. అందుకని, \"కొంచెంసేపు జాగ్రఫీ పాఠంలో ప్రశ్నలువేసి చూస్తానుండు” అన్నాడు పొట్టి.\n\"ఓ, నీ యిష్టంవచ్చిన ప్రశ్నవెయ్యి. ఎందులోనైనాసరే” అన్నాడు పొట్టి.\nఅయితే \"హిందూ దేశమును గూర్చి నీకు తెలిసిన దంతయు వ్రాయుము?\" అని ప్రశ్న చదివాడు పొట్టి,\nకలం వ్రాయడం మొదలుబెట్టింది. గబగబా బంతులు నిండిపోయాయి, పేజీలు నిండిపోయాయి, పుస్తకం నిండిపోతోంది. కలంమాత్రం యింకా వ్రాస్తూనేవుంది. పొట్టి చూస్తున్నాడు కలం నడకని. కలంతో. పాటు చిట్టి చెయ్యికూడా వేగంగా నడుస్తోంది. పాపం, చిట్టికి చెయ్యి నొప్పిపుట్టింది. కాని కలంమాత్రం వ్రాయడం మానలేదు.\nకాని, కలం ఆగితేనా! వ్రాసుకు పోతూ వుంది. కలం వ్రాయాల్సిన జవాబు పూర్తి కాలేదు. హిందూదేశాన్ని గురించి వ్రాయా / లంటే మాటలా? అదీకాక అది మాయ కలంగనక దానికి అన్నీ తెలుసు. అందు కని అది ఆగకుండా వ్రాసుకుపోతోంది,\nపుస్తకం నిండిపోయింది. అందుకని టేబులుమీద వ్రాయడం మొదలెట్టింది. టేబులూ నిండిపోయింది; యిక నేలమీద రాయటం మొదలెట్టింది. నేలకూడా నిండి పోయింది గాని కలం రాయటం పూర్తి కాలేదు. అది గోడలమీద రాసుకుపోతోంది,\nకలంతోపాటు చిట్టి చెయ్యికూడా గబగబ గోడ S చివరినించి ఈ చివరిదా కా పరిగెడుతోంది.ఆఖరికి చిట్టికి ఏడుపుకూడా వచ్చింది. కలం తీద్దామంటే ఎంతకీ వూడిరాదు. చిట్టికి ఏమీ తోచలా. నొప్పి అంతకంతకీ ఎక్కువవుతోంది.\n“ఒరేపొట్టి,నువ్వైనాదీన్ని లాగి వెయ్యరా బాబూ” అంటూ బావురుమన్నాడు చిట్టి.\nపొట్టి కలం లాగుదామని ప్రయత్నిం చాడు కాని ఆదిరాలేదు. రాసుకుపోతూ వుంది. పాపం, తమ్ముడి అవస్థ చూసే సరికి పొట్టి కి కూడా ఏడుపొచ్చింది. \"ఎక్కడ దాపరించిందిరా ఈమాయదారి కలం నీకు ?” అని అడిగాడు పొట్టి తమ్ముణ్ణి ఓదారుస్తూ.\n\"చదవకుండానే ప్రశ్నలకి జవాబులు రాసే ఉపాయం చెప్పమంటే మన పేద రాసి పెద్దమ్మ యిచ్చిందిరా !” అంటూ మళ్లీ బావురు మన్నాడు చిట్టి.\nఅప్పుడు గ్రహించాడు పొట్టి, ఇదంతా పెద్దమ్మ వేసిన ఎత్తేనని. \"ఓ, ఆదా, సంగతి ! శ్రద్ధగా చదువుకుంటా నంటే కలం మళ్లీ ఒదిలేస్తుందేమో?” అన్నాడు పొట్టి.\n\"ఇంతబాధ పడాలని తెలిస్తే అట్లాగే చదువు కుంటానని చెప్పేవాణ్ణిగా పెద్ద మ్మతో!” అన్నాడు చిట్టి, ఏడుపు దిగ మింగుతూ.\nచిట్టి ఈమాటలు అంటుండగా నే, \"అదీ, అలా దారికిరా. శ్రద్ధగా చదువు కుంటే ఎంతమంచిదో యిప్పుడైనా తెలి సిందా?” అంటూ ప్రవేసించింది పేద రాసి పెద్దమ్మ. చిట్టి, పొట్టి ఏడుపు చూసే సరికి పెద్దమ్మకు జాలివేసింది. \"ఇక చాల్లే\" అంటూ పెద్దమ్మ కలంమీద చెయ్యి వేసింది. కలం కాస్తా వూడి వచ్చేసింది.\nఅప్పుడు పెద్దమ్మ యిలా అందీ- \"ఇది యిక మామూలు కలమే. ఇవ్వాళనువ్వు పడ్డబాధకిగాను దీన్ని నీకు బహుమానంగా యిస్తున్నాను. చాలా బాగా రాస్తుంది. ఇక నించి అయినా నువ్వు శ్రద్ధగా చదువుకో. బళ్లో ఈకలంతోటే వ్రాయి. ఒక వేళ నువ్వు దాన్ని పారేద్దామని మనసులో అనుకున్నా వంటే మళ్లీ అంటుకుంటుంది. మళ్ళీ యిలాగే బాధపడతావు” అని.\nఅంతటితో చిట్టికి బుద్ధివచ్చింది. ఆరోజు మొదలుపాఠాలు శ్రద్ధగా చదవటం మొదలు పెట్టాడు. మర్నాడునించీ చిట్టికి బళ్ళో అన్నిటిలోనూ ఫస్టు మార్కులే!",
            "book_page_end": 16
        },
        {
            "title": "అదృష్టవంతుడు",
            "book_page_start": 17,
            "pdf_page_start": 19,
            "pdf_page_end": 21,
            "author": "ద్విభాష్యం పుల్లసరోజిని, దుర్గాడ.",
            "genre": "జానపద కథ",
            "moral": "నిజాయితీ మరియు కష్టపడే స్వభావంతో పాటు, అదృష్టం కూడా కొన్నిసార్లు అద్భుతాలు చేస్తుంది.",
            "keywords": [
                "బ్రాహ్మణుడు",
                "రొట్టెలు",
                "అదృష్టం",
                "రాజుగారి కుమార్తె",
                "వైద్యం"
            ],
            "characters": [
                "బ్రాహ్మణుడు",
                "బ్రాహ్మణుడి భార్య",
                "రాజు",
                "రాజుగారి అమ్మాయి",
                "భటులు"
            ],
            "locations": [
                "ఊరు",
                "రాజుగారి ఇల్లు"
            ],
            "content": "చాలాకాలంక్రితం ఒకవూళ్లో ఒక బీద బ్రాహ్మడుండేవాడు. ఆయన ఇంటింటికీ తిరిగి యాయవారంచేసి ఓ కుంచెడు బియ్యం తెచ్చేవాడు ప్రతి రోజూను\nఆ తెచ్చిన బియ్యంలో సరిగ్గా సోలెడు బియ్యం మాత్రం అత్తెసరువేసి భర్తకు అది అంతా పెట్టేస్తూండేది భార్య.\nఅది చూచి అబ్రాహడు \"అయ్యో! అంతా నాకే పెట్టేశావు! నీకోనే” అని అడిగేవాడు భార్యని. \"నాకెందుకు! నా రొట్టె పొయ్యి లోనే ఉంది” అని ఆమె జవాబు చెబు తుండేది. భోజనమైనాచెయ్యక బియ్యం అమ్లి డబ్బు మూటకడుతోంది తన పెళ్లాం అని సంతోషించేవాడు. భర్త భోజనంచేసి వెళ్లగానే ఆ ఉన్న బియ్యమన్ని పిండి విసురుకొని పొయ్యిలో రొట్టె కాల్చుకు హాయిగా తినేది ఆ యిల్లాలు. ఈ సంగతి పాపం అబ్రాహ్మడికేం తెలుసు?\nఓ రోజున ఈ బ్రాహ్మడు భోజనంచేసి వీధిలోకి వెళ్లాడు. ఆఇల్లాలు రొట్టె పొయ్యిలో కాల్చుకుంటూంది. ఇంతలో చినుకులు వచ్చాయి. ఆ చినుకుల్లో తడిసి బ్రాహ్మడు ఇంటికివచ్చాడు. కప్పుకున్న దుప్పటి తడిసి పోయింది. కొంచెం చలివేసింది. చలి తగ్గేలా కాచుకుందామని పొయ్యిదగ్గరకు వెళ్లి నిప్పులు బయటకులాగాడు. వెంటనే ఒక పెద్ద రొట్టెముక్క బయటపడింది. అప్పుడర్థమయింది ఆవెఱ్ఱ బ్రాహ్మడికి భార్య చేస్తున్న పని. ఇంతట్లోకే ఆ ఇల్లాలు వచ్చి తన రహస్యం భర్త కనిపెట్టినందుకు చాలా కోపం తెచ్చుకుంది. కసిరింది. తిట్టింది. ఇంక అతనితో కాపరం చెయ్య కూడ దనుకుంది. అలా టి మొగుడు బ్రతకడం కూడా ఆమెకి ఇష్టం లేక పోయింది.\nఇలావుండగా ఆవూరు రాజు గారి అమ్మాయికి కంఠంలో పెద్ద కురుపు లేచింది . ఎంతమందో వైద్యులు వస్తున్నారు. వెడుతున్నారు. కాని కురుపు తగ్గలేదు. వచ్చినవైద్యుడు జబ్బు నయం చేయకుండా వెడితే తలనరికి కోట గుమ్మా నికి కట్టేస్తాననీ, తగ్గిస్తే అర్ధరాజ్యం ఇస్తాననీ రాజుగారు చాటించారు.\nఈ సంగతి బ్రాహ్మడి పెళ్లాం విన్నది. ఏదో వంక పెట్టి రాజుగారింటికి తన భర్తను తోసేసి వైద్యం చెయ్యమంటే చాలు. చచ్చిపోడానికి మంచిమార్గం అని ఆలోచించి తన భర్త గట్టి వైద్యుడనీ, తప్పకుండా ఆ వ్యాధి కుదుర్చగలడనీ, కాని తానువెళ్లమంటే వెళ్లడంలేదనీ రాజు గారికి తెలియచేసింది. రాజుగారు భటుల్ని పంపి బలవంతాన తీసుకువెళ్లారు బ్రాహ్మణ్ణి.\nరాజుగారమ్మాయి ఓ గదిలో ఉంది. మూలుగుతూ బాధ పడుతూ ఉంది. ఈ బ్రాహ్మడు గదిలోనికి వెళ్లి రాజుగారి అమ్మాయిని చూచాడు. ఏమి చెయ్యాలో పాలుపోలేదు. ఆ అమ్మాయి పడుకున్న మంచం ప్రక్కగా ఓకుర్చీ ఉంది. దాన్లో కూర్చున్నాడు. తన కె.లా గా చావు తప్పదని నిశ్చయించుకున్నాడు. ఆ గ ది తలుపు చేరవేశాడు. తన దురదృష్టాన్ని తిట్టుకుంటూ ఇలా పాడడం మొదలు పెట్టాడు.\n“చిటపట చినుకులు రానేలా ?\nపైమీద దుప్పటి తడవనేలా ?\nపొయ్యిలో నిప్పులు తియ్యనేలా ?\nనాకింత కర్మం రానేలా ? ”\nఆ పాట విని రాజుగారి అమ్మాయి మూలగడం మాని అతనివైపు చూసింది.\nఅతనలా రెండుసార్లు మూడుసార్లు ఆపాట పాడి ఏడవడం మొదలు పెట్టాడు. వైద్యం చెయ్యడానికివచ్చి ఈ పాటలు ఏమిటి?\nఈ ఏడుపేమిటి? అని అను కు౦ టూ ఫక్కున నవ్వింది. అలా నవ్వి యెన్నా ళ్లయిందో? గట్టిగా నవ్వగానే కంఠంలోని కురుపు కాస్తా ఒక్కమాటుగా చితికిపోయి ఆ కుళ్లు పదార్థం అంతా బయటకు వచ్చేసింది. అతి ఆనందంతో 'అమ్మా!\nనాన్నా!' అని పిలవడం మొదలు పెట్టింది.\nఆ పిలుపు విని రాజుగారూ రాణిగారూ పరుగెత్తుకుంటూ వచ్చారు. కూతుర్ని చూసి ఆశ్చర్యపోయారు. ఎవ్వరూ తగ్గించలేని ఆ కురుపు తగ్గించినందుకు ఆ బ్రాహ్మణ్ణి చాల మెచ్చుకుని అందలంమీద ఊరేగించి అర్ధరాజ్యం ఇచ్చి పట్టాభిషేకం చేశారు.\nబ్రాహ్మడిపెళ్లాం రాణీ అయింది. సిగ్గు తెచ్చుకుంది. భర్తను చాలా గౌరవముగా చూచేది. ఇంతకీ రాజ్యం రావడానికి రొట్టె కారణమని ఆవిడా, పాట కారణమని ఆయనా అప్పుడప్పుడు వాదించుకుంటూ హాయిగా రాజ్యం చేస్తున్నారు. అదృష్టం ఉంటే ఎంతసేపు ?",
            "book_page_end": 19
        },
        {
            "title": "ముసలివాని తీర్పు",
            "book_page_start": 20,
            "pdf_page_start": 22,
            "pdf_page_end": 22,
            "author": "ఈదర రాధ, అయితానగర్, తెనాలి.",
            "genre": "నీతి కథ",
            "moral": "న్యాయం ఎప్పుడూ లభించాలి, కానీ సరళమైన పద్ధతిని విడిచి సంక్లిష్టంగా ఆలోచించడం వల్ల నష్టమే.",
            "keywords": [
                "రామూ",
                "సోమూ",
                "రొట్టెలు",
                "బాటసారి",
                "తీర్పు",
                "న్యాయం"
            ],
            "characters": [
                "రామూ",
                "సోమూ",
                "బాటసారి",
                "ముసలివాడు"
            ],
            "locations": [
                "ఊరు",
                "చెరువు ఒడ్డు"
            ],
            "content": "అనగా అనగా ఓవూళ్ళో రామూ, సోమూ అని యిద్దరు స్నేహితులుండేవాళ్లు. ఒక రోజున వాళ్లిద్దరూ ఒక దూరప్రయాణానికి బయలుదేరారు. ఆరోజుల్లో యిప్పటిలాగా బళ్లు, కార్లు, రైళ్ళూ లేవుగా ? అందుచేత యిద్దరూ కాలినడకని బయలుదేరారు.\nత్రోవలో తిందామని రామూ మూడు రొట్టెలు, సోమూ అయిదు రొట్టెలు తెచ్చు కున్నారు.\nసగందూరం వచ్చేసరికి వాళ్లిద్దరికీ ఆకలివేసింది. ఆ ప్రక్కనే ఒక చెరువు కనిపించింది. ఇద్దరూ చెరువు ఒడ్డున రొట్టెలు తిందామని కూచున్నారు. ఇంతలో ఒక బాటసారి అటుపోతూ, వాళ్లదగ్గిరికి వచ్చి \"బాబూ, ఆకలిజా స్తిగావుంది. నాకు కూడా కాస్త పెడతారా?” అని అడిగాడు.\nబాటసారిని చూసేసరికి యిద్దరికీ జాలి కలిగింది. వాళ్ళదగ్గరున్న ఎనిమిదిరొట్టెలూ ముగ్గురూ సమంగా పంచుకు తిన్నారు.\nబాటసారి వాళ్లిద్దరికీకలిపి ఎనిమిది అణాలుయిచ్చి తనదారిన వెళ్లిపోయాడు.\nఅప్పుడు సోమూ అన్నాడు. “రామూ, నావి అయిదురొట్టెలు గనక నేను అయిదు అణాలు తీసుకుంటాను. నీవి మూడు రొట్టెలుగనక మూడుఅణాలు తీసుకో” అని.\nరామూ ఒప్పుకోలేదు-\"అదేం కుదరదు. ఇద్దరం చెరిసగంపంచుకోవాలి.” అన్నాడు.\nఇందుకు సోమూ ఒప్పుకోలేదు. అందు వల్ల యిద్దరూ తగువులాడసాగారు.\nఇంతలో ఆ దారిన ఒక ముసలివాడు పోతూ వాళ్లపోట్లాట చూచి దగ్గిరికివచ్చాడు. రామూ, సోమూ తమపోట్లాటకి కారణ మేమిటో చెప్పారు.\nఅప్పుడు ముసలివాడు \"మీరు నే చెప్పి నట్లు చేస్తారా? న్యాయంగా పంచుతాను” అనిఅడిగాడు. రామూసోమూ ఒప్పుకున్నారు.\nముసలివాడు అడిగాడు. - \"ఎనిమిది రొట్టెలూ ముగ్గురూ సమంగా తిన్నారు గదా?” అని. \"అవు” నన్నారు వాళ్లిద్దరూ.\n“అయితే, సోమూతెచ్చిన ఐదు రొట్టెలు పదిహేను ముక్కలు అయాయి. రామూ తెచ్చిన మూడురొట్టెలు తొమిది ముక్కలు అయినాయి. సోమూ తన పదిహేనుముక్క లలో తను ఎనిమిది తిని బాటసారికి ఏడు ముక్కలు యిచ్చాడన్నమాట. అందుకని సోమూకు ఏడు అణాలు వస్తయ్. రామూ తన తొమిదిముక్కల్లో తను ఎనిమిది తిని ఒకముక్క బాటసారి కిచ్చాడన్న మాట. అందుకని రామూకి ఒక అణా వస్తుంది” అని ముసలివాడు తీర్పు చెప్పాడు.\nఆ తీర్పువిని రామూ తన తెలివితక్కు వకు సిగ్గుపడ్డాడు. \"చెరిసగం పంచుకుం టేనే బాగుండేదే!” అని విచారించాడు.",
            "book_page_end": 20
        },
        {
            "title": "అప్పగింతలు",
            "book_page_start": 21,
            "pdf_page_start": 23,
            "pdf_page_end": 25,
            "author": "ఎ. వి. గోపాలం, తాడేపల్లిగూడెం.",
            "genre": "హాస్య కథ/సామాజిక వ్యంగ్యం",
            "moral": "గయ్యాళి అత్తలు కోడళ్ళను కష్టపెట్టాలని చూస్తే, అల్లుళ్లు తెలివితో సమాధానం చెప్తారు.",
            "keywords": [
                "అప్పగింతలు",
                "పెళ్లి",
                "అత్త",
                "అల్లుడు",
                "హాస్యం",
                "గయ్యాళి"
            ],
            "characters": [
                "అత్త (విధవరాలు)",
                "కొడుకు",
                "కూతురు",
                "అల్లుడు"
            ],
            "locations": [
                "పెళ్లి ఇల్లు"
            ],
            "content": "మొన్న నీ మధ్యనే మా బంధువుల యింట్లో పెళ్లి జరిగింది. నలుగురితోపాటు మా కూ శుభలేఖ వచ్చింది. సరిగ్గా నాకు అప్పటికి యింక నాలుగురోజుల్లో పరీక్షలు ప్రారంభమౌతై. కాని మా అమ్మ అప్పు డప్పుడు ఆ పెళ్లి కాబోయే పిల్లతల్లి మహా గయ్యాళిది అని చెబుతుండేది. అందుచేత ఆ గయ్యాళితనం ఏమిటో చూడాలని నాకు చాలా తొందర కలిగింది.\nఎలాగైతేనేమి, మా అమ్మా నాన్నా ఒప్పుకునేదాకా వేధించి వాళ్లతో కూడా నేనూ ఆ పెళ్లికి వెళ్లాను. మేము ఎక్కిన కారు దారిలో చెడిపోయింది.. అది తిరిగి బాగై మేము పెళ్లివారిల్లు చేరుకునేసరికి పెళ్లి పూర్తిఅయిపోయింది, ఆ యిల్లాలు తన కూతుర్ని అత్తవారింటికి అంపకాలు చేసేముందు కూతురికి బుద్దులు చెప్పు తున్నది.\n\"మగనితో నీ కసలు మైత్రి సరిపడక పగదానివలె నీవు పడజూడెతల్లి !”\nతర్వాత, అత్తమామలకు :—\n\" అత్తమామలతోటి అనువుగాకుంటే క్రొత్త ముగ్గులు పెట్టి కుంగ దియ్యావే!”\nతర్వాత, చుట్టాలకు :—\n\"సేవ చెయించుకో చిన్నత్తచేత\nబావగారిని నీదు బానిసగ చూడు!\nమఱదుల నట్టిట్టు మన్నించబోకు,\nఇరుగుపొరుగులతోటి ఇచ్చకములాడు!”\nఆ తర్వాత కూతుర్ని ముందుబెటుకొని గుడ్ల నీళ్లు కుక్కు కుంటూ ఈ విధంగా బుద్ధులు చెప్పింది :—\n\"అంపకములనాడు అడుగవచ్చీతె\nకొంప గదలక నీవు కోపించుకోవె!\nపెద్దలు నిన్నొచ్చి పిలువజూచీతె\nపెద్దపెట్టున గోల పెట్టి యాటాడు!\nఏకువలె మెత్తంగ ఎఱుగనట్లుండి\nమేకువలె బిగిసికొని మేలుకొనియుండు!\nకయ్యంబులకుముందుకాలు దువ్వూచు\nపొయ్యికడకే పోక బుద్ధి గలిగుండు!”\nఈ అప్పగింతలు వింటుంటే పాపం ఆ పెళ్లికొడుక్కి అరికాలిమంట నెత్తి కెక్కింది. కాని ఏమనుకున్నాడో ఏమోగాని నోరు మెదల్చలేదు. “నేనేగనక పెళ్లికొడుకు నైవుంటేనా...\" అని ఏమేమో ఉద్రేకం కలిగిందినాకు, ఆ గయ్యాళిగంప చదివిన అంపకాలకి పెళ్లికొడుకు వట్టి దద్దమ్మ అనిపించిందినాకు. సరే ఈవిధంగా అప్ప గింతలు జరిగిన తర్వాత మగ పెళ్లివారు, వారితోపాటు మేమూ తిరిగి యిళ్ళకు చేరు కున్నాము.\nకొంతకాలం గడిచింది. మొన్న సంక్రాం తికి అల్లుడ్ని రమ్మని మామగారు వ్రాశా రట. సరే అతను వెళ్లాడు. ఆరోజు రాత్రి భోజనాలదగ్గిర ఏంజరిగిందో తెలుసా?\nఅల్లుడొచ్చాడని మరినాలుగు రకాల పిండివంటలు చేసింది అత్తగారు, వడ్డన అంతా పూర్తిఅయింది. అంతావచ్చి విస్తళ్ళ ముందు కూర్చున్నారు. అల్లుడుమాత్రం వంటింటి మండిగంమీద కూలబడ్డాడు. అత్తగారువచ్చి \"లే, నాయనా, కాళ్లుకడు క్కురా, వడ్డన అయింది” అని చెంబుతో నీళ్లు తెచ్చియిచ్చింది. కాని అల్లుడు లేస్తేనా! విస్తళ్ళవంక చూస్తూ \"అదివేస్తేనేగాని నేను భోజనానికి లేవనండీ, అత్తయ్యా!” అన్నాడు.\nపాపం, అత్తగారు గాభరాపడిపోయింది ; 'అన్నీ వడ్డించానా, లేదా?' అని. విస్తరి వంక తేరిపార జూసింది. చేసిన పదార్థా లన్నీ, అందరితోపాటు అల్లుడి విస్తట్లోనూ వడ్డించివున్నై. ఇంకా, \"అదివేస్తేనేగాని భోజనానికి లేవనంటాడు! అది ఏమిటబ్బా?” అని తీవ్రంగా ఆలోచించింది.\nఅల్లుడికి పులిహోర అంటె యిష్టమని ఆమె ఎప్పుడో మాటల సందర్భంలో విన్నదట. కాని ఆ రోజు పులిహోర చెయ్య లేదు. \"బహుశా అదేనేమో, ఖర్మ\" అను కుని వంటింట్లోకి వెళ్లి కాసేపట్లో పులిహెూర తయారుచేసితెచ్చి అందరి విస్తళ్ళల్లో వడ్డిం చింది. మళ్లీవచ్చి, \"యిక లే, నాయనా, పొద్దుబోతోంది\" అన్నది అల్లుడితో. కాని అల్లుడు లేస్తేనా! \" 'అది' వేస్తేనేగాని లేవ నండి, అత్తయ్యా !” అన్నాడు.\nపాపం, మామగారూ, బావమఱదులూ అంతావచ్చి బ్రతిమాలారు. కాని అల్లుడు అదేపాఠం వల్లెవేస్తూ కూచున్నాడు, \"'అది' వేస్తేనేగాని లేవను!\" అని. ఇది చూసే సరికి అందరికీ మతి పోయినట్లయింది. ఒకవేళ అల్లుడికి దెయ్యం, గియ్యం పట్టిం దేమో ననికూడా గాభరా పడ్డారు. అంత గయ్యాళి అత్తగారుకూడా, అల్లుడి తరహా చూచి ఏడుపులు పెడబొబ్బలు మొద లెట్టింది. ఆవిడ వెంటనే యింటిల్లిపాదీ శోకాలు మొదలెట్టారు. ఈ గందరగోళం విని యిరుగు పొరుగువారుకూడా వచ్చారు, ఏమి కొంప మునుగుతోందోనని. అల్లుడు మాత్రం బెల్లంకొట్టిన రాయిలాగా మెదల కుండా కూచున్నాడు.\nఆ గయ్యాళిఅత్తగారు చివరికి అల్లుడి కాళ్లమీదపడి, గడ్డం పుచ్చుకు బ్రతిమి లాడటం మొదలెట్టింది.\"ఎందుకు నాయినా, మమ్మల్నిలా ఏడిపిస్తావు? 'అ ది' వేస్తేగాని లేవనంటావు! ఆ 'అది' ఏమిటో కాస్త చెప్పు బాబూ\" అని.\nఅప్పటికి అల్లుడికి కాస్త జాలి కలిగింది. \"అదేమిటండి అత్తయ్యా అలా అంటాము? మిమ్మల్ని నే నేం ఏడిపించాను. 'అది' అంటే 'ఆకలి'. ' అది' వేస్తేనేగాని భోజనానికి లేవనన్నాను. అంటే, ఆకలి వేస్తేనేగాని భోజనానికి లేవనన్నాను. ఇందులో తప్పు నంగతి ఏముందని అలా యింటిల్లిపాదీ భోరుమంటున్నారు?” అన్నాడు.\nచూడవచ్చిన అమ్మలక్కలు అంతా యిది వినేసరికి పొట్ట చెక్కలయ్యేటట్టు నవ్వుకుంటూ 'ఇదిఅంతా ఆవేళ అప్ప గింతల మహత్యం లేవమ్మా' అని ఒకరూ, 'మన గయ్యాళిగఁపకి తగిన అల్లుడేనమా అని మరొకరూ, ఎవరికి తోచినట్లు వాళ్లు చెప్పుకుంటూ వెళ్లిపోయారు,\nఈ సంగతి మొన్న నాకు తెలిసిన తర్వాత, ఆ అల్లుడు పట్టి దదమ్మ అని నేను అదివరకు అనుకున్న అభిప్రాయం తప్పని తెలుసుకున్నాను.",
            "book_page_end": 23
        },
        {
            "title": "దోమమ్మ పెళ్లి",
            "book_page_start": 24,
            "pdf_page_start": 26,
            "pdf_page_end": 27,
            "author": "టి. నాగరాజు - మద్రాసు.",
            "genre": "జంతు కథ/నీతి కథ",
            "moral": "అతిగా కోపం తెచ్చుకున్నా, అతిగా సంతోషపడ్డా ప్రమాదం. ఎదటివాళ్ళని అణగదొక్కాలని చూస్తే ఫలితం దక్కదు.",
            "keywords": [
                "దోమ",
                "పెళ్లి",
                "ఏనుగు",
                "పాము",
                "కోతి",
                "అహంకారం"
            ],
            "characters": [
                "దోమమ్మ",
                "ఏనుగు",
                "గుఱ్ఱము",
                "పాము",
                "కోతి",
                "దోమమ్మ కొడుకు"
            ],
            "locations": [
                "ఊరు",
                "కంచి"
            ],
            "content": "అనగా అనగా ఒకవూరు.\nఆ ఊళ్లో ఒక దోమ, ఒక రోజున దానికి పెళ్లి చేసు కోవాలని బుద్ధిపుట్టింది.\nఅది చిర్ర బుర్ర చిక్కు దీసుకుని, చీమిడి మెరుగు పెట్టుకుని, పుటికనిండ పూరీలు, అటికనిండ ఆవు నెయ్యి తీసుకుని కంచికి పోయి మంచి మొగుణ్ణి తెచ్చుకుందామని బయలు దేరింది.\nదోవలో ఒక ఏనుగ దొమమ్మను కలుసుకుని, \"దోమా, దోమా, ఎక్కడికి ప్రయాణం ?” అని అడి గింది.\n\"కంచికిపోయి మంచి మొగుణ్ణి తెచ్చుకుందా మని పోతున్నాను” అన్నది దోమ.\n\"ఏం, నన్ను పెళ్లాడ రాదా?” అన్నది ఏనుగు.\n\" ఛీ, ఛీ ! ఏ ను గ కు ఎత్తుచెవులు. నేను చేసు కోను” అంటూ దోమమ్మ ముందుకు సాగింది.\nమరి కొంత దూరంపోయేసరికి ఒక గుఱ్ఱము కనపడి, “దోమా, దోమా, ఎందాక ప్రయాణం” అని అడిగింది.\n\"కంచికిపోయి మంచి మొగుణ్ణి తెచ్చుకుందా మని పోతున్నాను” అన్నది దోమ.\n\"నన్ను పెళ్లి చేసుకో రాదా ?” అన్నది గుఱ్ఱం.\n\"ఛీ, ఛీ గుఱ్ఱానికి గుదికాళ్లు! నేను చేసు కోను” అంటూ దోమ మళ్లీ తన దారిన బయలుదేరి పోతూంది.\nమరి కొంచెం దూరం పోయేసరికి ఒక పాము కని పించి, \"దోమా, దోమా, ఎక్కడికి ప్రయాణం?” అని అడిగింది.\n\"కంచికిపోయి మంచి మొగుణ్ణి తె చ్చు కుందా మనిపోతున్నా” అందిదోమ .\n\"నన్ను పెళ్లి చేసుకో రాదా?” అన్నది పాము.\n\" ఛీ, ఛీ ! పాము కు పడిగతల ! నేను చేసు కోను \" అంటూ దోమ ముందుకు సాగింది.\nమరి కాస్త దూరం పొయ్యేసరికి ఒక కోతి కనిపించింది, “దోమమ్మా, దోమమ్మా ! ఎం దా క ప్రయాణం?” అ ని అడిగింది.\n\"కంచికి పోయి మంచి మొగుణ్ణి తెచ్చుకుందా మనిపోతున్నా” అందిదోమ.\n\"ఇదేగదా కంచి. నా కంటే మంచి మొగుడు నీకు ఎక్కడ దొరుకుతాడు. నన్ను చేసుకో రాదా ?” అన్నది కోతి.\n\"ఇదేనాకంచి ! అయితే నిన్నే చేసు కుంటా లే” అన్నది దోమ.\nకోతి దోమని నెత్తిమీద ఎక్కించుకుని ఇంటికి వచ్చి, దోమమ్మ తెచ్చిన పుటిక పూరీలు, అటిక ఆవునెయ్యి పెట్టి విందు చేసుకుని వైభవంగా పెళ్లి చేసుకుంది.\nకొన్నిరోజులు గడిచినై. దోమమ్మ ఒక కొడుకును కన్నది. ఒకరోజున కొడు కును ఉయ్యాల = తొట్లో పడుకోబెట్టి దోమము యిలా జోల పాట పాడింది :\n\" ఏనుగనువద్దంటి\nఎత్తు చెవులంటి\nగుఱ్ఱమును వద్దంటి\nగుదికాళ్లదంటి\nపామును వద్దంటి\nపడిగతలదంటి\nకోతిని పెండ్లాడి\nకొడుకునుగంటి\n..........\"\nఇలా పాడుతుండగా మేతకుపోయిన కోతి యింటికి తిరిగివచ్చింది. పెళ్లాంపాట వినే స రి కి కోతికి ఎక్కడలేని సంతో షమూ వచ్చింది. సంతోషం పట్టలేక అమాంతం గా వచ్చి దోమమ్మని ముద్దు బెట్టుకుంది. అలా ముద్దు బెట్టుకోటంలో దోమ మ్మ కాస్తా కోతి ముక్కులో దూరింది. పాపం, కోతి ఏంజేస్తుంది ?\n“నీకు కాసులదండ యిస్తా,రా, కట్టెవంకలు పెడతా, రా, ముక్కుపోగు కుట్టిస్తా రా,\"\nఅని ఎంతో బ్రతిమాలింది.\nకాని దోమమ్మ బయటికి రా లా. కోతికి కోపంవచ్చి ముకు నలుపుకునేప్పటికి దోమమ్మ కాస్తా నలిగి చచ్చిపోయింది. దాం తో కోతికి తుమ్ము వచ్చి 'అచ్స్' అని తుమ్మింది.\nఆ తుమ్ముతో చచ్చి న దోమమ్మ కోతి ముక్కు లోంచి కిందపడింది.\nపాపం కోతి చేసేదిలేక కళ్ల నీళ్లెట్టుకుంది. అంత టితో కథ కంచి కెళ్లింది. మనం యింటికివచ్చాం...",
            "book_page_end": 25
        },
        {
            "title": "తండ్రి - కొడుకులు",
            "book_page_start": 26,
            "pdf_page_start": 28,
            "pdf_page_end": 32,
            "author": "చందమామ బృందం",
            "genre": "నీతి కథ/సాహితీ కథ",
            "moral": "ఇతరుల పరిస్థితిని అర్థం చేసుకోవడానికి ప్రయత్నించాలి. వయసులో చిన్నవారిని చిన్నచూపు చూడకూడదు.",
            "keywords": [
                "సత్యం",
                "సూరయ్య",
                "వయసు మార్పు",
                "అబద్ధాలు",
                "భయం"
            ],
            "characters": [
                "సత్యం",
                "సూరయ్య (సత్యం తండ్రి)",
                "వంటలక్క",
                "పరంధామయ్య",
                "లక్ష్మీ అమ్మవారు",
                "స్వామివారు"
            ],
            "locations": [
                "ఇల్లు",
                "కోర్టు"
            ],
            "content": "పగలల్లా సత్యం గదిలో కూర్చుని తలుపు బిడాయించుకున్నాడు. ఎవరో డబ్బు బదులు కావాలని వచ్చారు. వాళ్లెవరోకూడా తెలియకండా వంటలక్క చేతికి పదిరూపాయలిచ్చి వాళ్ల కిమున్నాడు. మరెవరోవచ్చి తమకు సూరయ్య ఇరవై రూపాయలు బాకీ ఉన్నాడని చెప్పారు. ఆ డబ్బుకూడా ఇచ్చిపంపాడు. ఇంకెవరో చిన్న వ్యవహారం మాట్లాడాలని వచ్చారు. సత్యం బయటికి రాలేదు.\nఇదంతా సత్యానికి ఇరకాటంగానే ఉంది. కాని ఇంతకన్నా అతనికి భయం వేసిన దేమంటే వంటలక్కకీ, ఇంటో నౌకర్లకీ తననిగురించి అనుమానం కలగ సాగింది. వంటలక్క తనకేసి అదో మోస్తరుగా చూస్తోంది. తాను సూరయ్య కాడని ఎవరూ అనుకోరనే ధైర్యంతో ఉంటూవచ్చాడు సత్యం. కాని ఆ ధైర్యం ఇప్పుడు - దిగజారసాగింది. తన మాటల లోనూ చేతలలోనూ తన లక్షణాలుండక ఏమవుతుంది? అనుమానం కలగనే కూడదుగాని క లిగితే అది క్షణంలోకి నమ్మకంగా మారుతుంది. ఈ మార్పు అచ్చగా తనలోనే అయితే అంత ఇబ్బంది లేకపోను. తన తండ్రి కాస్తకూడా తన మాదిరిగా ప్రవర్తించటంలేదు. మొదట లేదుగాని, ఇప్పుడిప్పుడు తండ్రిని చూడ గానే ఆయన మొహం చప్పున పోల్చుకోవ టానికి వీలవుతున్నది. ఎనిమిది తొమ్మిదేళ్ల లేత మొహంలో ఎక్కడో యాభై ఏళ్లవాడి ఛాయలున్నాయి. అద్దంలో చూసుకుంటే తన మొహంలోకూడా కుర్ర లక్షణాలు కనిపిస్తున్నాయి. ఈ లక్షణాలు పైవాళ్లు మటుకు చూడరా? వంటలక్క చూసే ఉండాలి!\nపొద్దూకింది. చీకటిపడింది. కాని సత్యం బయటికి రావటానికి సాహసించలేదు. తన తండ్రికోసం, రాత్రి తొమ్మిదింటికికూడా ఎవరో ఒకరు వస్తూ ఉంటారు.\nఎనిమిది గంటలవేళకు వంటలక్క పైకివచ్చి \"బాబూ, అబ్బాయిజాడలేదు,” అని చెప్పింది.\n\"బళ్లోనుంచి తిరిగి రాలేదా?” అన్నాడు సత్యం.\n\"సాయంకాలం బడికి పోనే లేదు. ఎక్కడికైనా ఆడుకోబోయినా డనుకున్నా,” అన్నది వంటలక్క.\n\"అదేమిటి? కోప్పడి బడికి పంపక పోయినావా?” అన్నాడు సత్యం.\n\"ఇప్పుడు అబ్బాయిని కోప్పడేట్టుగా లేదు. వెనకటి అబ్బాయికాదు. మిమ్మల్ని కోప్పడమన్నా కోప్పడతానుగాని అబ్బాయి కేసి చూడటానికే భయంగా ఉంది,” అన్నది వంటలక్క.\nసత్యం అనుకున్నంతా అవుతోంది. ఇక నిజం ఎంతో కాలం దాగదు!\n\"ఏమైనాడో?” అన్నాడు సత్యఁ. తన తండ్రి ఏదో ఉపాయంచేసి ప్రపంచానికి నిజం చెప్పేస్తాడని భయపడుతూ సత్యం ఈ మాట అన్నాడు.\n\"అబ్బాయికొచ్చిన భయమేమీలేదు. మీరు వచ్చి భోంచెయ్యండి,” అన్నది వంటలక్క.\n\"నే నిప్పుడు రాను. ఇంకాస్త ఆగి తింటా,” అన్నాడు సత్యం.\n\"ఇంకా నయం. అన్నం తిన్నతరవాత రెండుగంటలన్నా మేలుకుని ఉండాలని వైద్యుడు చెప్పలా? పెందలాడే రెండు మెతుకులు తినండి. అసలే జబ్బువొళ్లు\" అని వంటలక్క వెళ్లిపోయింది,\nసత్యం మారుమాట లేకుండా వెళ్లి భోంచేశాడు. భోజనంచేసి చెయ్యి కడు క్కుని హాలులోకి వస్తుండగా, \"ఏంరోయ్, సూరయ్యా?” అంటూ ఒక పెద్దమనిషి వచ్చాడు. ఆయన్ని చూడగానే సత్యం పైప్రాణాలు పైనే పోయాయి. ఎందుచేత నంటే, ఈ వచ్చినాయన ప్లీడరు. తన తండ్రికి బాల్యస్నేహితుడు. తండ్రి కోర్టు వ్యవహారాలన్నీ చూస్తూ ఉంటాడు. తరుచు రాడుగాని వచ్చినప్పుడల్లా ఎవరికీ అర్ధం గానివిషయాలు మాట్లాడి పోతూఉంటాడు.\nతన తండ్రి ఏపని ఉన్నా మానుకుని ఈయనతో మాట్లాడతాడు.\nపరంధామయ్యగారు స్వతంత్రంగా సత్యంవెంట పై కి వచ్చాడు. కుర్చీలో కూర్చుని ఏమిటేమిటో మాట్లాడాడు. అంతా కోర్టువ్యవహారమే. సత్యానికి ఒకటే అర్థమయింది. రేపు కోర్టు వాయిదా. సూరయ్య సాక్ష్యం. అతి ముఖ్యమైన సాక్ష్యం. ఏ ప్రశ్నలకు ఏ సమాధానాలి వ్వాలో పరంధామయ్య చాలా సేపు చెప్పాడు. ఒక్కటి సత్యం బుర్రలో ఎక్క లేదు. రేపు తాను కోర్టుకు ఎట్లావెళ్లటమా, వెళ్ల కుండా ఎట్లా తప్పించుకోవటమా అని ఆలోచిస్తు న్నాడు.\nపదిగంటలదాకా కూర్చుని పరంధామయ్య వెళ్లిపోయినాడు. కాని ఎంతకీ సత్యానికి నిద్రపట్ట లేదు. తన తండ్రి ఏమైనట్టు?\nరేపు తనసంగతి ఏమయ్యేట్టు ? ఇదే అతని ఆలోచన.\nఅకస్మాత్తుగా సత్యానికి తండ్రి మీద గౌరవం కలిగింది. ఈ ప్రపం చం తనతండ్రిది; తనది కానే కాదు.\nఈవిషయం తాను విచారించటం అనవసరం. తను తండ్రిని ఎన్నడూ సరిగా అర్ధంచేసుకోక అన్యాయం చేశాడు. తండ్రి తనకి ఏమపకారం చేశాడు? చదువుకో మన్నాడు, భయభక్తులతో ఉండమన్నాడు.తన తండ్రి భయభక్తులతో చదువుకో బట్టే కదా తాను చెయ్యలేని వ్యవహా రాలన్నీ చేస్తున్నాడు. భగవంతుడి దయవల్ల తను మళ్లీ చిన్న వాడైతే ఎన్నటికీ తన జీవితంగురించి విచా రించననుకున్నాడు సత్యం.\nఇదే సమయంలో ఇంటి మెట్ల మీద సూరయ్య కూచుని ఉన్నాడు చీకట్లో. జరిగినదేమిటంటే, సూరయ్య రెండున్నర గంటలబండి ఎక్కాడు. రెండుమూడు స్టేషనులు దాటగానే టిక్కెట్టుకలెక్ట రొకడు వచ్చి ఆయన్ను టిక్కెట్టు అడి గాడు. నిజంగా పసివాడైతే అంత బిక్ష మొహం పెట్టకపోను సూర య్య. కాని అన్నీ తెలిసినవాడుకనక టిక్కెట్టు కలెక్టరును చూడగా నే సూరయ్య తప్పుచేసిన మొహం పెట్టాడు. సూరయ్యజేబులో దమ్మిడీలేదు. సూరయ్య చెంపలు రెండూ వాయించి రైలునుంచి దీంపేశాడు టిక్కెట్టు కలెక్టరు.\nచేసేదిలేక సూరయ్య కాళ్లీడ్చుకుంటూ పదహారుమైళ్లదూరమూ నడిచి, తిండికి మాడుతూ దుమ్ముకొట్టుకుని రాత్రి పదకొం డింటికి ఇల్లుచేరుకున్నాడు. తలుపుతట్టి పిలిస్తే అందరూ తలోప్రశ్నా అడుగుతారు. అందుచేత మెట్లమీద కూర్చుని ముందు జరగవలిసినదాన్ని గురించి ఆలోచించ సాగాడు.\nఇక తను కుర్రవాడుగా ఒక్క రోజు కూడా గడపలేడు. ఈ ప్రపంచం కుర్ర వాళ్లదికాదు. తను ఒకప్పుడు కుర్రవాడై ఉండికూడా వాళ్ల కష్టసుఖాలు మరిచాడు. తనకొడుకు మొండితనమే చూచాడుగాని వాడు ఎన్ని ఇబ్బందులు పడుతున్నాడో ఆలోచించలేదు. వాణ్ణి ఆపేక్షగా పలక రించి ఎంత కాలమయింది? కన్న తండ్రి ఎపడైనా ఇట్లా చేస్తాడా? భగవంతుడి దయవల్ల మళ్లీ తాను ఎప్పటిలాగ అయితే కొడుకును ఎంతో ఆపేక్షగా చూస్తా నను కున్నాడు. వాడికి ఒక్కరవ్వయినా కష్టం కలగనివ్వ ననుకున్నాడు.\nఇదంతా చూస్తూన్న లక్ష్మీ అమ్మవారు సత్యనారాయణస్వామివారితో, \"పాపం, వాళ్లిద్దరి కోరికలూ చెల్లించండి” అన్నది.\nసరేనన్నారు స్వామివారు. మెట్లమీద కూర్చున్న సత్యం ముసలివా డయిపోయి నాడు. గదిలో మంచంమీద పడుకున్న సూరయ్య కుర్రవా డైపోయినాడు.\n\"ఇక వాళ్లిద్దరూ సుఖంగా ఉంటారు,” అన్నది అమ్మవారు.\n\"ఏం జరుగుతుందో ఇప్పుడే చూద్దువు గాని,” అన్నారు స్వామివారు.\nసూరయ్య మెట్లమీద లేచి నిలబడ్డాడు. చాలా ఎత్తు లేచినట్టు ఆయనకు అను మానం తట్టింది. కాని తన స్వరూపం మారినట్టు ఇంకా ఆయనకు తెలీదు.\nతలుపు గట్టిగాతట్టితే ఇంటిల్లిపాదీ లేస్తారు. అనేక ప్రశ్నలు వేస్తారు. ఒకరికైతే ఏదో ఒకటి చెప్పవచ్చు. అందుకని సూరయ్య మెల్లిగా తలుపు తట్టాడు.\nవంటలక్క వచ్చి తలుపుతీసింది. సూరయ్యను చూసి ఆశ్చర్యపోతూ, \"మీరు బయిటి కెప్పుడువెళ్లారు, బాబూ? గదిలో పడుకుంటిరే? తలు పెవరు వేశారు?” అని అడిగింది.\nకాని సూరయ్యకు వంటలక్క ప్రశ్నలేవీ వినిపించటం లేదు. ఇంత కాలానికి గాను వంటలక్క తన ని ఎప్పటిమాదిరిగా బాబూ అని పలకరించింది! మొహం తడువుకున్నాడు. మీసాలూ, కళ్లజోడూ తగిలాయి! నెత్తి బట్టతల ! సంతోషం పట్టలేక సూరయ్య కళ్లవెంట కన్నీరు ప్రవాహంగా కారింది.\nఏదో అనబోయినాడుగాని మాట రాలేదు.\nవంటలక్క గొంతువిని సత్యం మెట్లు దిగివచ్చాడు. తన తండ్రినిచూసి నిర్ఘాంత పోయినాడు.. తనచేతులకేసి చూసు కున్నాడు. సత్యాన్ని చూడగానే సూరయ్యకు భగ్గున మండిపోయింది. ఈ వెధవేగదా తనకిన్ని కష్టాలు కలిగించాడు అను కున్నాడు. తనను బడికి పంపించాడు, పంతులుచేత కొట్టించాడు, గోడ కుర్చీ వేయించాడు, తన శరీరం దొంగిలించాడు, తన పడకగది కాజేసి, తన తాళపుచెవులూ, డబ్బూ, అన్నీ లాక్కున్నాడు.\n“వెధవా! నీ ఆట ఇప్పటికి కట్టిందా?” అని సూరయ్య రంకె పెట్టాడు.\nసత్యానిక్కూడా తండ్రినిచూస్తే మండి పోయింది, తన తండ్రే తనకు ఆ ముసలి శరీరం అంటగట్టాడు. ఇంత తినటానికి లేదు. పరిగెత్తటానికిలేదు, చెట్లెక్కటానికి లేదు. ముసలితనంలో తన శరీరం లాక్కుని కుర్రాడల్లే తిరిగాడు. ఇప్పుడు తనమీద కోప్పడుతున్నాడు.\n\"నా ఆటేకాదు, నీ ఆటా కట్టింది,” అన్నాడు సత్యం పట్టలేని ఆగ్రహంతో.\n\"చూశావా? వాళ్ల లోపాలను వాళ్లే సవరించుకోవాలి. మనం ఏమీ చెయ్య లేం? మనం ఇచ్చిన రెండు వరాలూ మరిచి వీళ్లు మళ్లీ ఎప్పటిలాగే ఉన్నారు,” అన్నారు స్వామివారు.",
            "book_page_end": 30
        },
        {
            "title": "అత్తా కోడళ్ల కథలు",
            "book_page_start": 31,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "సామాజిక కథ/హాస్యం",
            "moral": "ఇతరుల బలహీనతలను ఉపయోగించి మోసం చేయాలనుకునేవారు, చివరికి తమ అతి తెలివి వల్ల నష్టపోతారు.",
            "keywords": [
                "అత్తా-కోడళ్లు",
                "విధవరాలు",
                "గయ్యాళి",
                "ఆవకాయ",
                "మోసం",
                "రోలు"
            ],
            "characters": [
                "విధవరాలు (అత్త)",
                "కొడుకు",
                "కూతురు",
                "కోడలు",
                "ఏనాది సుబ్బాం"
            ],
            "locations": [
                "ఇల్లు"
            ],
            "content": "వెనకటికి ఒకవూల్లో ఒక విధవరాలు వుండేది. భర్త చనిపోయేసరికి ఆమెకి యిద్దరు సంతానం. పెద్దవాడుకొడుకు, చిన్నది కూతురు.\nఆమెకు పెత్తనమంటే చాలా సరదా!\nపైగా నోరూ మంచివికాదు. ఆమె గయ్యాళి తనం ఆ చుట్టుప్రక్కలంతా పేరు మ్రోగి పోయింది.\nఇలాగుండగా కొడుకు పెరిగి పెద్దవా డయ్యాడు. త్వరగా కొడుక్కి పెళ్లిచేసి కోడల్ని రప్పించుకుని పెత్తనం సాగించా లని ఆమెకు తొందర కలిగింది. కాని, ఆగయ్యాళికి తమ పిల్లని కోడలిని చేయటానికి ఏతలిదండ్రులు ఒప్పు కుంటారు? పాపం, ఆమె చాలా ప్రయత్నిం చింది కాని, ఒకరూ తమ పిల్లనిస్తామని ముందుకురాలా. చివరికి ఎలాగో ఆమె బంధువులలోనే ఒకరు తమ పిల్లనివ్వ టానికి ఒప్పుకున్నారు.\nపిల్లని చూడటానికి విధవరాలు బయలు దేరింది. పిల్లని చూచుకుని సంబంధం ఖాయంచేసుకుంది. తర్వాత పిల్ల తల్లితో, ఆమాటా ఈ మాటా మాట్లాడుతూ, “ఏమండీ మన అమ్మాయికి తినటానికి ఏవంటే ఎక్కువ యిష్టమండీ?” అని అడిగింది విధవరాలు.\n\"మా అమ్మాయికి ఆవకాయంటేనూ, అప్పడాల పిండి అంటేనూ తగని యిష్ట మండీ. ఇప్పటికీ నేనెప్పుడైనా అప్పడాలు వత్తుదామని పిండి దగ్గిర పెట్టుకు కూర్చుంటే అటొచ్చి కాస్తా యిటొచ్చి కాస్తా, మొత్తం మీద నేను అప్పడాలు వత్తటం పూర్తి అయేసరికి పది అప్పడాలకు సరిపోయే పిండి అయినా కాజేసి తింటుంది.\" అని చెప్పింది. ఆకాబోయే వియ్యపరాలు, కాబోయే కోడలు, ప్రక్కనే నుంచుని ఇది విన్నది. అత్తగారు తనకిష్టమైనవి చేసి పెడుతుందిగామాలు అని మురిసిపోయింది.\nఒక సుముహుర్తాన వివాహంజరిగింది.\nకొంతకాలానికి కోడలు కాపరానికొచ్చింది. అత్త ఎంత గయ్యాళిదో అంత పీనాసికూడా. కోడలు కాపరానికొచ్చిన తర్వాత తనూ కొడుకూ, కూతురు రోజూ ఆవకాయ వేసుకుని తినేవారు. కాని కోడలికి మాత్రం ఒకపూటకూడా ఆవకాయ వేసేది కాదు. అంతేకాదు, కోడలు కూర్చున్నా తప్పే, నుంచున్నా తప్పే, శుభ్రమైన బట్ట కట్టు కున్నా తప్పే. ఒక పువ్వులు పెట్టుకోడానికి లేదు. ఒక పండగ చేసుకోటానికి లేదు, ఆఖరికి మొగుడి తో ఆ త్తవింటుండగా మాట్లాడటానికికూడా కోడలు హడలి చస్తుండేది. పాపం, ఆపిల్ల మొగుడుకూడా తల్లి చేతిలో కీలుబొమ్మలా ఆడేవాడు. అలాగే అష్టకష్టాలుపడుతూ ఎలాగో కాలం వెళ్లబుచ్చుతోంది కోడలు.\nఇలా నాలుగేళ్లు. గడిచినై. విధవరాలి కూతురికికూడా పెళ్లియీడు వచ్చింది. ఆ పిల్ల అదృష్టాన త్వరలోనే ఒక సంబంధం కుదిరింది. పెళ్లికి ముహూర్తంకూడా పెట్టుకున్నారు.\nపెళ్లి యింకా నాలుగురోజు లుందనగా అత్త కోడలుచేత అడ్డవైన చాకిరి చేయించి పెళ్లికి కావలసిన పచ్చళ్లు పెట్టించింది. కాని, ఆవకాయ, అప్పడాలు మాత్రం తనే పెట్టాలని నిశ్చయించుకుంది అత్త. కోడలికి ఆ రెండూ అంటే యిష్టంగదా? అందుచేత కోడలు ఆ రెండూ రుచిచూడకుండా చెయ్యాలని ఆగయ్యాళి పట్టుదల. ఆ రోజు ఆవపిండి, చేతులు మంటలు పుట్టటానికైనా ఓర్చుకొని, అత్త తనే ఆవకాయ వూర బెట్టింది. అప్పడాలు తయారు చెయ్యటం మర్నాడు తనకే అట్టే పెట్టుకుంది. ఈ సంగతంతా కోడలు చూస్తూనేవుంది.\nఆ రాత్రి కోడలు మొగుడితో యిలా మాట్లాడుతోంది: \"ఏమండీ, మీ అమ్మగారు మరీ యింత చుప్పనాతి దేమండీ. పచ్చళ్లు పెట్టటానికి నా చేత అడ్డమైన చాకిరీ చేయించుకుంది. తీరా ఆవకాయ పెట్టాల్సి వచ్చేసరికి, ఆ పని నాకు వప్పచెబుతే నే నెక్కడ - రుచిచూచిపోతానో అని ఆమే స్వయంగా ఈవేళ ఆవకాయ పెట్టింది. రేపు అప్పడాలు వత్తబోతున్నారు. నాకు అప్ప డాల పిండిఅంటే తగని యిష్టం. ఆవకాయ పెళ్లిలో నలుగురితోపాటు నాకూ వడ్డిస్తా రేమోనని ఆశపడుతున్నాను. కాని రేపు అప్పడాలు ఒత్తేసింతర్వాత ఒక్క పిసరైనా నాకు మిగలదే! ఎలాగంఢీ” అని.\n\"ఏమో నాకు తెలీదు. నీ యిష్టంవచ్చి నట్లు అఘోరించు” అని విసుక్కున్నాడు భర్త.\n“అయితే నాకు ఒక ఉపాయంతోచింది. అలా చేస్తాను. రేపు అప్పడాలపిండి రోట్లో మీఅమ్మగారు తొక్కినతర్వాత రోలు కడగ వలసినపని నాదేగదా. మన రోలుకూడా మొన్న నేకక్కు కొట్టించింది గదా. అక్క డక్కడా కొంచెమైనా పిండి యిరుక్కుని వుండకపోదు. ఆ పిండి గీక్కుని తింటాను. ఇంతకుతప్ప నాకు పిండి దక్కేమార్గం కనిపించటంలేదు\" అని చెప్పింది కోడలు.\nఈ సంభాషణంతా ఆ ప్రక్క వసారాలో పడుకున్న అత్త విన్నది. \"ఆరీ దీని తస్సా గొయ్యా! ఇదా దీని ఆలోచన? నేనేనా అంత తెలివితక్కువదాన్ని!” అనుకుంటూ అత్త ఒక్కసారిగా లేచి వంటింట్లోకి వెళ్లింది.\nఆ రాత్రికి రాత్రే అప్పడాలపిండి రోట్లో తొక్కింది. తర్వాత \"రోలు కడిగిపారేస్తాను. ఇంక అది గీరుకుతినేదేమిటి!\" అని రోలు కడగబోయింది. కాని ఆమె పీనాసిదిగదా! అంచేత రోట్లో యిరుక్కున్నపిండి తనే గీరుకుంటే మరో అప్పడానికైనా రాక పోతుందా అనిపించింది. అలా గీకు తుండగా పిండి రాకపోగా ఆ రోటిగతుకుల్లో గోరు పట్టుకుని చిగురు అంటి భగభగ మంట పుట్టటం మొదలుపెట్టింది. \"ఇది గాదు పద్ధతి, రోట్లో పిండి కాస్తా నేనే నాకు తాను. దాంతో నా కడుపునిండినట్టూ అవు తుంది దానికడుపు ఎండినట్టూ అవుతుంది” అని ఆలోచన తట్టింది అత్తకి. అంతచక్కటి ఆలోచన తట్టిందన్న సంతోషంలో అత్త తల ఒక్కసారి రోట్లో దూర్చింది. అసలే బోడి తలేమో, ఒక్కసారిగా యిరుక్కుపోయింది. పాపం, ఏంజేస్తుందీ? పోనీ అరుద్దామంటే, దవడలు కదపటానికికూడా వీలులేకుండా యిరుక్కుపోయింది. పాపం, మూలుగుతూ అలాగే వుండిపోయింది. కాని, ఎవరు విన్నారు ఆమె మూలుగు? కొడకూ కోడలూ గాఢ నిద్రపోతున్నారు.\nతెల్లవారుతున్నదనగా పాచిపని చేసే ఏనాది సుబ్బాం, \"అమ్మగోరూ, అంట్ల య్యండీ\" అంటూ అత్త యిరుక్కున్న రోటిదగ్గిరికి వచ్చింది. అదిచూచి, కొడుకునీ, కోడల్ని ఏనాదిది కేక పెట్టి లేపింది. వాళ్లు వచ్చి చూచి తెల్లపోయారు. యిద్దరూ చేరి చాలా ప్రయత్నించారు. కాని లాభం లేక పోయింది. అప్పుడు ఏ నాదిది \"అయ్య గోరూ, మీరు ఒక్కపాలిగా ఎగిరి అమ్మ గోరి నడ్డిమీద సతికిలపడండి. తల దానంత టదే వచ్చేసుద్ది” అని సలహాయిచ్చింది.\nసరే కొడుకు అలాగే చేశాడు. ఒక్కసారిగా అత్తయివతల పడింది. మొహంవాపూ, నడ్డి తీపూతో, పెళ్లి అయిపోయేదాకా ఆమె లేవలేదు, ముసుగు పెట్టుకు పడుకుంది.",
            "book_page_end": 34
        },
        {
            "title": "బుజ్జమ్మ కథలు",
            "book_page_start": 35,
            "pdf_page_start": 37,
            "pdf_page_end": 38,
            "author": "అడివి రాధావసంత, భీమవరం.",
            "genre": "బాల కథ",
            "moral": "చిన్న చిన్న కోపాలను, గొడవలను పరిష్కరించుకోవడానికి సరళమైన పద్ధతులు సహాయపడతాయి.",
            "keywords": [
                "బుజ్జమ్మ",
                "అక్కా-బావ",
                "గొడవ",
                "ఉపాయం",
                "నవ్వు"
            ],
            "characters": [
                "బుజ్జమ్మ (బుజ్జి)",
                "అక్క",
                "బావ (మధూ)",
                "బుజ్జి నాన్న",
                "బుజ్జి అమ్మ",
                "అన్నయ్య"
            ],
            "locations": [
                "ఇల్లు",
                "స్నానాల గది"
            ],
            "content": "అప్పుడే వాళ్ల బావ బండి దిగి రావటం చూసింది బుజ్జి గబగబా లోపలికి పరు గెత్తి \"అక్కా, బావ వచ్చాడే!\" అని కేక వేసింది. వాళ్ల అక్క కాళ్లు కడుక్కునేం దుకు నీళ్లు తీసుకువచ్చి బావకి ఇచ్చి ఒక రోజు ఆలస్యంగా వచ్చినందుకు కాబోలు, చురచుర చూసింది.\nవాళ్ల బావఅక్కకోపం గ్రహించాడు. మెడ్రాసునుంచి తను తెమ్మన్న సిల్కు చీరను తేలేదని అప్పుడే ఎలా తెలిసింది చెప్మా, అనుకుంటూ \"క్షమించునాగూ! ఈమారు సెలవలికి వచ్చినప్పుడు తప్ప కుండా చీరె తెస్తాను,” అన్నాడు.\n\"నేను మొన్న వుత్తరంరాసినా తేలేదు కాని, ఈమారు మహ తెచ్చారులెండి!\" అని అక్కమూతి ముడుచుకుని లోపలికి వెళ్లిపోయింది. వాళ్ల బావకికూడా వళ్లు మండింది. ఆమె పలకరించేవరకూ తను మాట్లాడకూడ దనుకున్నాడు. బుజ్జికి అర్థమయింది వాళ్ల కోపాల సంగతి.\nఇంతలో వాళ్లనాన్నగార్తువచ్చి \"ఓహెూ నువ్వా మధూ? మెడ్రాస్తునుంచేనా?” అంటూ కాళ్లు కడుక్కు నేందుకు స్నానాల గదిలోకి వెళ్లారు.\nవాళ్ల అమ్మవచ్చి \"వంట అయింది లేవండీ? కాళ్లు కడుక్కోవోయి మధూ నించున్నావేం?” అంది.\nవాళ్ల అన్నయ్య వచ్చి \"బావగారూ, ఎప్పుడు వచ్చారండోయ్” అని లోపలికి వెళ్లి \"నాగూ! బావవచ్చినా, కోపమా ఏం?” అన్నాడు.\nఅంతా భోజనానికి కూర్చున్నారు. బుజ్జికి ఈ సంగతులు ఏవీ మనస్సుకు ఎక్కలేదు. అక్కా బావల కలహం ఎలా తీర్చాలా అని ఆలోచిస్తూంది.\nతనకి కోపంవస్తేమాత్రం కాస్త బతి మాలకూడదా? తను ఏమయినాస రే ముందు మాట్లాడకూడదు అనుకుంది వాళ్ల అక్క. అంతకన్నా వాళ్ల బావ పంతంపట్టి కూర్చున్నాడు. వీళ్లని ఎలాగైనా మాట్లాడించాలనుకుంది బుజ్జి. అందరి భోజనాలూ పూర్తి అయినాయి. బుజ్జికి మెరుపులా ఒక ఆలోచన తట్టింది.\nఆ సాయంత్రం వాళ్ల అక్కా, బావా వేరు వేరు గదులలో స్నానాలుచేసి వాళ్ల గదిలోకి వెళ్లారు.\nబుజ్జి చావిట్లో కుర్చీలో కూర్చుని చంద మామను చూస్తోంది. పంచె తీసుకుందా మని వాళ్లబావ పెట్టెతీశాడు. అందులో చీరెలు, జాకెట్లు ఉన్నాయి! వెంటనే ఒక చీర తీసుకుని ఇలా ఎందుకు జరిగిందో కనుక్కోవాలని భార్యవైపు చూచాడు.\nవాళ్ల అక్క చీరకోసమని తన పెట్టె తీసింది. అందులో షర్టులు, పంచెలు ఉన్నాయి! వెంటనే ఒకపంచె తీసుకుని ఇలా ఎందుకు జరిగిందో కనుక్కోవాలని భర్తవైపు తిరిగింది, కోపంఆమె విశాలమైన కళ్లల్లో తాండవంచేస్తూ ఉంది.\nఇద్దరూ ఒక్కమారే \"ఏ మి టి దీ?” అంటే \"ఏమిటిది?\" అనుకుని ఒకరి నొకరు అతికోపంగా చూసుకున్నారు.\n\"ఈ బట్టలు ఎవరు మార్చారు?” అంటే \"ఎవరు మార్చారు?” అనుకున్నారు.\nఅప్పుడు బుజ్జి కుర్చీలోంచి లేచి,\n“ అక్కా, బావ\nఅల్లరి పిల్లలు,\nవూర కె యుద్ధం\nచేశారోయ్ ”\nఅని పాడుతూ చప్పట్లు వేయడం మొదలు పెట్టింది. ఆపాట వినేసరికి వాళ్ల ఇద్దరి కోపం మంచులా మాయమైంది. ఇద్దరూ బుజ్జిని ఎత్తుకున్నారు.\nఅప్పుడు బుజ్జి, \"నేనుచేసిన గమ్మత్తు మీకు తెలిసిందా?” అన్నది.\n\"ఇప్పుడు ఇద్దరిలో ఎవరూ ఓడిపోలేదు. మీ ఇద్దరూ ఒక్కసారే మాట్లాడారు కూడాను. ఇంక హాయిగా మాట్లాడుకోండి. ఎప్పుడూ కలహించకండేం?\" అని కలువ పువ్వులా నవ్వుతూ తీర్పుచెప్పింది.\nఇప్పుడు అర్థమైంది అక్కా బావలకి, వాళ్ల బట్టలు అలా ఎందుకు మారాయో ! ఒక్కమాటు ఇద్దరూ నవ్వుకున్నారు.",
            "book_page_end": 36
        },
        {
            "title": "మంగయ్య తెలివి",
            "book_page_start": 37,
            "pdf_page_start": 39,
            "pdf_page_end": 41,
            "author": "మూల్పూరి అ హెూబలరావు, బాపట్ల",
            "genre": "హాస్య కథ",
            "moral": "తెలివి లేని వ్యక్తిని మోసం చేయాలని చూస్తే, మోసం చేసినవారు ఆఖరికి బాధపడతారు.",
            "keywords": [
                "మంగయ్య",
                "రంగయ్య",
                "గుడ్డు",
                "గుర్రం",
                "వ్యాపారం",
                "తెలివి"
            ],
            "characters": [
                "మంగయ్య",
                "రంగయ్య",
                "మంగయ్య భార్య",
                "కుందేలు"
            ],
            "locations": [
                "ఊరు",
                "అడవి",
                "వరి పొలం",
                "వేరుశనగ పొలం"
            ],
            "content": "ఒక ఊళో ఒక సాలెవాడు వున్నాడు. అతని పేరు మంగయ్య . ఆ వూళ్లో మంగయ్యకు ఒక స్నేహితుడు వున్నాడు. అతని పేరు రంగయ్య. మంగయ్య ఎంత తెలివి తక్కువవాడో రంగయ్య అంత తెలివి గలవాడు,\nమంగయ్యకు దమ్మిడీ సంపాదించటం చేతకాదుగాని ఖర్చుమాత్రం మహా జోరుగా చేసేవాడు. ఒకనాడు మంగయ్య భార్య అతనికి పది రూపాయలిచ్చి ఏదైనా చిన్న వ్యాపారం చెయ్యమన్నది. ఆ పది రూపా యలూ తీసుకుని మంగయ్య, రంగయ్య ఏమి సలహా ఇస్తాడో కనుక్కుందామని అతనిదగ్గరకు వచ్చాడు.\nవచ్చి, \"రంగయ్యా, రంగయ్యా - నా భార్య నాకు పదిరూపాయలిచ్చింది వ్యాపారం చెయ్యమని. ఏం వ్యాపారం చెయ్యమంటావ్?” అని అడిగాడు.\n\"నేనొక మంచి వ్యాపారం చెప్పు తాను. అట్లా గనక చేశావా మంచి లాభం వస్తుంది” అన్నాడు రంగయ్య.\n\"ఆవ్యాపారం ఏమిటో నాకు చెప్పు\" అని తొందరబెట్టాడు మంగయ్య.\n\"వ్యాపారం అంటే మరేంలేదు. మా గుర్రం నిన్న గుడ్డుపెట్టింది. దాన్ని ఇరవై రూపాయలకు వీరయ్య అడిగాడు. నీకు కాబట్టి పది రూపాయలకు ఇస్తాను. ఆ గుడ్డును నువు పక్కలో పెట్టుకు పడు కుంటే పది రోజుల్లో మాంచి గుర్రపు పిల్ల అవుతుంది. అప్పుడు నువ్వు దాన్ని ఏ యాభైరూపాయలకో అమ్ముకోవచ్చు .\nనలభైరూపాయలు సులభంగా లాభం దొరుకుతుంది\" అన్నాడు రంగయ్య.\nగుర్రం ఎక్కడైనా గుడ్డుపెడుతుందా?\nపిచ్చి మంగయ్యకు యీ మాత్రం లోక జ్ఞానంగూడా లేదు. నిజంగా లాభం వస్తుందిగదా అనుకుని పదిరూపాయలూ రంగయ్యచేతిలో పెట్టి గుర్రపు గుడ్డు ఇవ్వమన్నాడు.\nరంగయ్య ఇంట్లోకి వెళ్లి ఒక బూడిద గుమ్మడికాయకు - బాగా సున్నం పూసి తీసుకువచ్చి మంగయ్యకిచ్చి \"ఇదేగుర్రపు గుడ్డు. తీసుకొని వెళ్లు” అన్నాడు.\nమంగయ్య దాన్ని నెత్తిన పెట్టుకొని బయలుదేరాడు. ఆ దారిలోనే ఒక పెద్ద అడవి వున్నది. అడవి మధ్యనుంచి నడచి వెళ్తూవుండగా పెద్ద మజ్జిచెట్టువేరు కాలికితగిలి మంగయ్యదభేలున ముందరికి పడ్డాడు. దాంతో మంగయ్య నెత్తిన వున్న గుమ్మడికాయ క్రిందపడి పగిలింది.\nగుమ్మడికాయ క్రిందపడి పగిలిన శబ్దానికి అక్కడే పొదలోవున్న కుందేలు భయపడి పరుగెత్తటం మొదలుపెట్టింది.\nఆ కుందేలునుచూచి మంగయ్య \"అరే! గుడ్డుపగిలి గుర్రంపిల్ల పరుగెత్తుకు పోతోందే” అనుకుని పట్టుకుందామని కుందేలు వెంట పరిగెత్తాడు. కాని కుందేలు అందకుండా పారిపోయింది.\nఇంటికివచ్చి యీ సంగతంతా భార్యతో' చెప్పాడు. భార్య, \"ఎక్కడైనా గుర్రం గుడ్డుపెడుతుందా!\" అని మంగయ్యను తల వాచేటట్టు చీవాట్లుపెట్టింది.\nమరునాడు మంగయ్య భార్య \"పది రూపాయలూ తగలేశావు. ఇంట్లో దమ్మిడీ కూడా లేదు. ఎక్కడికైనా దొంగతనానికి పో” అన్నది మంగయ్యతో.\nసరేనని తలవూపి సరాసరి రంగయ్య యింటికి వెళ్లి \"రంగయ్యా, రంగయ్యా, నా భార్య దొంగతనానికి పొమ్మంది. ఎక్కడకు పోదాం?” అని అడిగాడు మంగయ్య.\n\"ఇళ్లల్లో దొంగతనంచేస్తే తేలిగ్గా పట్టుబడిపోతాం. అందుకని పొలాల్లోకి పోదాం” అన్నాడు రంగయ్య.\nఇద్దరూ ఆ రాత్రి ఒక వరిపొలంలో ప్రవేశించారు. పంట బాగా కోతకువచ్చింది.\n“కోద్దాము పట్టు” అన్నాడు రంగయ్య. చేతులు బాగా నొప్పిపుట్టేవరకు కోశారు.\nరంగయ్య మంగయ్యతో \"నీకు పైనవుండే కంకులు కావాలా, లేకపోతే కిందవుండే వరిగడ్డి కావాలా?” అని అడిగాడు.\nమంగయ్య కాస్సేపు ఆలోచించి “నాకు కిందవుండే గడ్డే కావాలి” అన్నాడు.\nరంగయ్య గడ్డి అంతా మంగయ్యకిచ్చి తను వరికంకులు పట్టుకుపోయాడు.\nఇంటికి పోగానే భార్య \"ఎందుకీ గడ్డి?\nవరికంకులేవి?” అని అడిగింది.\nమంగయ్య జరిగిన సంగతంతా చెప్పాడు. ఆమెకు కోపంవచ్చి \"ఓరి నీ తెలివిమండా ! ఇకముందు ఎప్పటికైనా పైవే అడుగు\" అన్నది.\n\"సరే”నని తల వూపాడు మంగయ్య.\nమర్నాడు మంగయ్య రంగయ్య వద్దకు వచ్చి \"ఇవ్వాళ నాకు పైపంట కావాలి” అన్నాడు. రంగయ్య ఒప్పుకున్నాడు. ఇద్దరూ కలిసి ఆ రాత్రి వేరుశనగ పొలంలో పడ్డారు. ఉన్న చెట్లన్నిటినీ పెరకివేశారు.\nరంగయ్య మొక్కలన్నీ మంగయ్యకిచ్చి తను కాయలు పట్టుకుపోయాడు.\nమంగయ్య ఎందుకూ పనికిరాని వేరుశనగ మొక్కలు తీసుకుని ఇంటికివచ్చాడు.\nఅతని భార్య వాటిని చూచి \"ఇవెందుకూ,\nనెత్తిన వేసుకుని కొట్టుకునేందుకా? కాయ లేవీ?” అన్నది.\nమంగయ్యకు వళ్లు మండేటట్లు కోపం వచ్చి \"మొదట కిందివితెస్తే పైవి తెమ్మం టివి. ఇప్పుడు పైవితెస్తే కిందివి కావా లంటావ్! ఎట్లా నీతో వేగటం?” అన్నాడు.\nపెళ్లాం చేసేదిలేక అలాంటి తెలివి తక్కువ దద్దమ్మని పెళ్లిచేసుకున్నందుకు తననితాను నాలుగు తిట్టుకొని ఊరుకుంది.",
            "book_page_end": 39
        },
        {
            "title": "ఒంటె, నక్క, తోడేలు",
            "book_page_start": 40,
            "pdf_page_start": 42,
            "pdf_page_end": 46,
            "author": "చందమామ బృందం",
            "genre": "జంతు కథ/నీతి కథ",
            "moral": "మోసగాళ్ళు తాత్కాలికంగా విజయం సాధించినా, వారు తమ అత్యాశ, అజాగ్రత్త కారణంగా చివరికి నష్టపోతారు.",
            "keywords": [
                "ఒంటె",
                "నక్క",
                "తోడేలు",
                "గుంటనక్క",
                "మోసం",
                "మాంసం"
            ],
            "characters": [
                "ఒంటె",
                "నక్క",
                "తోడేలు",
                "గుంటనక్క",
                "గుర్రం"
            ],
            "locations": [
                "అడవి",
                "నది"
            ],
            "content": "యజమాని గంతలు మోసి మోసి విసు గెత్తి ఒక ఒంటె అడవిలోకి పారిపోయింది. ఆఏడు వేసంగి ఎండలకు చిన్నచిన్నచెట్లు, పొదలు, సన్నజీవాలు చచ్చిపోయాయి. ఒంటెకు ఎక్కడా మేతదొరకలేదు. మేత కోసమని అది తిరుగుతూ ఉండగా ఒక నక్క ఎదురుపడి \"ఒంటెబావా, ఒంటె బావా! నీవు చల్లగా ఉన్నావా?” అని అడిగింది.\n\"ఏమి చెప్పను నాయనా? ఎక్కడా పచ్చని పచ్చికైనా కనిపించటంలేదు. మేతకోసం ఆరురోజులనుంచి అలమటించి పోతున్నాను” అన్నది ఒంటె.\n\"నాగతీ అలాగేవుంది. పదిరోజుల నుంచి మేక కాకపోతేమానె, మేకపిల్ల అయినా దొరకలేదు. నీకు మేత కావాలి.\nనాకు మాంసం కావాలి. మనం ఇద్దరం కలిసి పోదామా?” అన్నది నక్క. ఒంటె సరేనన్నది.\nఈవిధంగా రెండూ కూడబలుకుకొని పోతూవుండగా దారిలో ఒక గుంటనక్క ఒక తోడేలు కలిశాయి. ఆ నాలుగుకలిసి వుండసాగినై. వాటికి ఎక్కడా తిండిదొరక లేదు. కడుపులు మండిపోతున్నాయి.\nఇలా పదిరోజులు పస్తులతో గడిచి నాయి. చివరికి తోడేలు నక్కను చాటుగా పిలిచి, \"ఇక లాభం లేదు. నేను, నువ్వ, గుంటనక్క కలిసి ఒంటెను చంపి దాని మాంసం తిందాము” అన్నది.\n\"నీకు అంతా తొందరే. ఒంటె తనని తినమని మెడచాపుతుం దనుకొన్నావు. కామాలు. దానికి కోపం వస్తే మనం ముగ్గురం ఎక్కడుంటాము? ఇది బలంతో అయ్యేపనికాదు. నేను ఒక ఉపాయం చెబుతాను. నీవు కాళ్ళు నిగడదన్ని పొట్ట ఉబ్బించి చచ్చినట్లు పడుకో. నేను ఏమి చేసినా నీవు వూరుకోవాలి. లేకపోతే కడుపు మాడి మనమందరం చస్తాము. నేను కేక వేయగానే పరిగెత్తుకురా” అన్నది నక్క.\nసరేనని తోడేలు అలాగే పండుకొన్నది..\nనక్క ఒంటెదగ్గరకు వెళ్ళి, \"ఎలా ఉన్నావు?” అని పలకరించింది. అది కళ్ళనీళ్ళుపెట్టుకొని \"ఏమిచెప్పను? ఈ వేసవికాలం ఎలా వెళ్లమారుతుందా అని కనిపెట్టుకుని వున్నాను\" అన్నది.\n\"మాకు అంత చిక్కు లేదు. అటు చూడు. తిండి మానుకోవటంకోసమని తోడేలు వేసవికాలమంతా చచ్చిపడి వుంటుంది. చినుకులుపడగానే నేను దానిని తీసికెళ్ళి నీళ్ళలోవేసి, 'రావే తోడేలా '\nఅంటే మళ్ళీ బ్రతికివస్తుంది\" అన్నది నక్క.\n\"నిజమేనా? మళ్ళీ బ్రతుకుతుందా ?” అని ఒంటె ఆశ్చర్యంగా అడిగింది.\n“నీవేచూడు' అంటూ నక్క తోడేలును లాక్కువెళ్లి నీళ్ళ లో పడవేసి “రావే తోడేలా\" అంది. ఆ పిలుపు వినగానే తోడేలు లేచి ఒళ్ళువిరుచుకొని వచ్చింది.\nఒంటే నమ్మింది. \"ఆయితే నన్ను ఈ వేసవికి ఒక్కసారిమాత్రం చంపండి\"\nఅని ఒంటే పడుకున్నది. ఒంటె ఆ మాట అని పడుకోగానే తతిమ్మా మూడూ దానిమీదపడి చీల్పి మాంసం పోగులు పెట్టాయి. \"ఈ పేగులు నదిలో జాడిం\nచుకువస్తా\" నని తోడేలు నదికివెళ్ళింది.\n\"చూస్తా వెందుకు, మంచి మంచి ముక్కలు తిందాము రా” అని నక్క గుంటనక్కను పిలిచింది.\n\"తోడేలు ముక్కలను లెక్కపెట్టుకు పోయింది. వచ్చింతరువాత లెక్కకుతగ్గితే మన డొక్కలు చీలుస్తుంది కామాలే” అన్నది గుంటనక్క.\n\"సరే అది వచ్చిందాకా కూర్చో” అని నక్క ఒంటె మెదడు గుండె కాయ తినటం మొదలెట్టింది. గుంటనక్క కూడా భాగం పంచుకొన్నది.\nతోడేలు నదిదగ్గరనుంచివచ్చి మాంసం పోగు చూచి తల ఆడిస్తూ, \"మెదడు కని పించదేం?\" అని గుంటనక్కను గద్దిం చింది. గుంటనక్క నక్కవంక చూచింది,\n\"ఒంటెకు మెదడెక్కడిదీ? ఉంటే చంపించుకుంటుందా?” అన్నది నక్క.\n\"సరే. గుండెకాయ ఏదీ ?\" అని తోడేలు మళ్లీ గుంటనక్కవంక కొరకొర చూచింది.\nగుంటనక్క మళ్లీ నక్క వేపు చూచింది.\n\"నావంక చూస్తా వెందుకు? తిన్నప్పుడు నావంక చూచి తిన్నావు గనకనా?\" అన్నది నక్క.\nతోడేలు అమాంతం గుంటనక్క వేపు దూకింది. గుంటనక్క కాళ్ళకు బుద్ధి చెప్పింది. దాన్ని వదలక తోడేలు వెంట బడ్డది. ఇలా, ముందు గుంటనక్క వెనక తోడేలు పరిగెత్తుతూవుంటే నక్క ఒంటె మాంసం తిన్నంత తిని మిగిలింది తన బొరియలోకి చేరవేసింది. తోడేలు తిరిగి వచ్చేటప్పటికి ఒక ఎముక ముక్క గూడా మిగలలేదు. నక్కను కలా మెలా చూచి, \"ఏదీ మాంసం” అని అడిగింది తోడేలు.\n\"ఏమి మాంసం ?” అన్నది నక్క.\n'ఒంటెమాంసం” అన్నది తోడేలు.\n\"ఒంటెమాంసం మన కెక్కడిదీ ?” అన్నది నక్క.\n\"నీకు బొత్తిగా మతిపోతూ వుంది. ఇక్కడ ఒంటె, మనముగ్గరం ఉన్నామా. అప్పుడు ఒంటెను చంపటం, గుంటనక్క పారిపోవటం జరగలేదా” అంది తోడేలు.\n\"అవును గుంటనక్క పారిపోయింది.”\n“నేను గుంటనక్క వెంట వెళ్ళితినిగా.\nమాంసం ఉండాలి. ఏమైంది S మాంసం ?” అని అడిగింది తోడేలు.\n\"ఏమిమాంసం ? గుంటనక్క పారి పోయిందా లేదా అంటే పారిపోయిందని చెప్పాను. మళ్ళీమాంసమంటా వేమిటి?” అంది నక్క.\nనక్కకు అన్ని సంగతులూ జ్ఞాపకము వున్నాయి కాని మాంసం సంగతిమాత్రం మరచిపోయింది. తోడేలు అడిగి అడిగి విసిగి \"నీవు నాకు టోపీ పెట్టాలని చూస్తు న్నావు; నాకు తెలుసు. ఆపప్పులు ఇక్కడ ఉడకవు. మాంసం ఎక్కడుందో చెప్పు” అని డబాయించింది.\nనక్క ఇది గ్రహించి తన బొరియలో దూరి తలుపు గట్టిగా బిగించుకొన్నది.\nతోడేలుబొరియ వాకిలికి ఎదురుగా కూర్చుని, \"నిన్ను వదలుతా ననుకొంటున్నా వేమో?\nఅది కల్ల. ఎటుతిరిగి నీవు బయటికి రాక తప్పదు నేను నీ పేగులు చీల్చ మానను\" అని ప్రతిజ్ఞ చేసింది.\nఅంతలో ఒక గుర్రం దగ్గర్లో కనిపిం చింది. బొరియ కంతగుండా నక్క దాన్ని చూచి\"లేని ఒంటెమాంసంకోను కలలు కంటే లాభమేముంది? అడిగోదగ్గర్లో గుర్రం కనిపిస్తూవుంది. ఇద్దరంపోయి దాన్ని చంపి తిందాముపద. నువ్వు అక్కడ నేను ఇక్కడ ఆకలితో మాడి చావటం దేనికి?'' అన్నది.\nతోడేలుకు కడుపులో చురచురా కాలు తున్నది. దానితో మాంసం సంగతి మరచి వెళ్ళుదాం రమ్మన్నది. ఆ రెండూ కలిసి గుర్రందగ్గరకు వెళ్ళాయి. \"అమాంతం దానిమీదపడి చంపుదాం\" అంది తోడేలు.\n\"నీకు ఎప్పుడూ తొందరే. గుర్రంఊరికే వచ్చి నోట్లో పడుతుందనుకొన్నావా ? మన సంగతి పసికడితే అది మళ్లీ ఎవరికికూడా దొరకదు. కాస్త తమాయించు” అని తోడే లుకు కన్నుగీటి నక్క గుర్రం దగ్గిరికి పోయి ఇలా అంది.\n\"మిత్రమా! ఆకలితో ముగ్గురం చస్తు న్నాము. ముగ్గురం చావటం దేనికి. ఒకళ్లు చస్తే ఆ మాంసంతో మిగతా యిద్దరూ బ్రతకవచ్చును గదా?” అని.\n\"నీవుచెప్పిన వుపాయం బాగానేవుంది. అయితే ఎవరు చావాలి!\" అంది గుర్రం.\n\"పెద్దవాళ్ళకోసం చిన్నవాళ్ళు త్యాగం చేయడం ధర్మం” అన్నది నక్క.\nగుర్రము, తోడేలు దానికి ఒప్పు కొన్నాయి. నక్క తరువాత యిలా అంది.\n\"మీ అందరిలోకి నేనే పెద్ద ననుకొంటాను\nఎందుకంటే దేవతలు రాక్షసులు అమృతం కోసం పోట్లాడుకున్నప్పటికే నాకు చూపు మధ్యమైంది...” అని యింకేమో చెప్ప బోయింది.\nతోడేలు వెంటనే అందుకొని, \"నిజమే, ఆయుద్ధంలో నా మ ను మ ళ్ళు కూడా చచ్చిపోయారు. నా ముని మనుమళ్ళను సాకలేక నాతాడుతెగింది,” అన్నది.\nవెంటనే గుర్రం అన్నది: \"మీరు చాల పొరపడుతున్నారు. మీకంటె నేను చాల పెద్దవాణ్ణి. నేను ఎప్పుడు పుట్టానో నాకు తెలియదు. కాని నా వెనక కాలిగిట్టమీద నా యజమాని వ్రాశాడు. కావలిస్తే మీరే చూడండి\" అని,\n\"ముసలివాణ్ణి కావటంవల్ల నాకు కళ్ళు సరిగా కనుపించవు. కాస్త వెనకకు పోయి చూడు\" అని నక్క 'తోడేలును పంపింది.\nతోడేలుకు బుద్ధిలేదు, నక్కమాటనమ్మి గుర్రం వెనుకకు పోయింది.\nతోడేలును సరిగా కాళ్లదగ్గరకు రానిచ్చి గుర్రం ఫెడేలున ఒక్కతన్ను తన్నింది.\nఆతాపు డొక్కలోతగిలి తోడేలు గింగిరాలు తిరిగి చచ్చింది. ఇక గుర్రం అదే పరుగు.\n\"అమ్మయ్య, ఎన్నాళ్ళకు శని విరగ డైంది రా\" అని సంతోషంతో నక్క ఒక్క సారికూసి తన బొరియలోకిపోయి పడింది.",
            "book_page_end": 44
        },
        {
            "title": "తెనాలి రామలింగం",
            "book_page_start": 45,
            "pdf_page_start": 47,
            "pdf_page_end": 49,
            "author": "చందమామ బృందం",
            "genre": "చారిత్రక హాస్యం",
            "moral": "తెలివైన ఆలోచన మరియు హాస్యంతో సమస్యలను సులభంగా పరిష్కరించవచ్చు.",
            "keywords": [
                "తెనాలి రామలింగం",
                "కృష్ణదేవరాయలు",
                "గుఱ్ఱం",
                "పొగరు",
                "తెలివి"
            ],
            "characters": [
                "కృష్ణదేవరాయలవారు",
                "తెనాలి రామలింగం",
                "అబ్దుల్లాఖాన్‌"
            ],
            "locations": [
                "విజయనగరం",
                "రాజభవనం"
            ],
            "content": "ఒకసారి కృష్ణదేవరాయలవారు యింకో పరరాజుతో యుద్ధం చెయ్యవలసి వచ్చింది.\nరాయలవారి సైన్యంలో అప్పుడున్న గుఱ్ఱపు దళం చాల చిన్నది. అందువల్ల యుద్ధం 'యింకో నాలుగు నెలలుందనగా రాయల వారు తమ గుఱ్ఱపుదళాన్ని ఎక్కువ చెయ్యాలని నిశ్చయించుకున్నారు. దాదాపు ఒక వెయ్యి గుఱ్ఱాలవరకూ కొన్నారు.\nయుద్ధం మొదలుపెట్టే రోజులోపల అన్నింటికీ మంచి పోషణచేసి అన్నిటినీ బలంగా తయారు చెయ్యాలనుకున్నారు.\n\"ఈ గుఱ్ఱాలని తమ యితర సైన్యంతో చేర్చితే వాటికి పోషణ సరిగ్గా జరుగును జరక్కపోను. తమ రాజ్యంలో వున్నవారికే తలకొక గుఱ్ఱం చొప్పున యిచ్చి, తలకొక పది పదిహేను రూపాయలు యిచ్చి జాగ్రత్తగా మేపమంటే, వాళ్లకీ తృణమో పణమో ముట్టజెప్పినటూ అవుతుంది, తమ గుఱ్ఱాలనీ జాగ్రత్తగా మేపుతారు\" అనుకున్నారు రాయలవారు.\nసరే, యిలా ఆలోచించుకుని మర్నాడు ఈసంగతి రాజ్యంలో చాటించారు. చాల మంది వచ్చారు; అప్పుడు రాయలవారు తలకొక గుఱ్ఱాన్నియిచ్చి యిలా చెప్పారు:-\n\"మీరు ఈ గుఱ్ఱాల్ని తీసుకువెళ్ళి జాగ్ర త్తగా మేపాలి. అందుకయ్యే ఖర్చులకు గాను మీకు నెలకు పదిహేనురూపాయల చొప్పున యిస్తాను. మనం జరపబొయ్యే యుద్ధానికి ఇంకా నాలుగునెలలగడువుంది. ఈలోగా గుణాలన్నీ బలంగా తయారు కావాలి. నెలకొకసారి మీ మీ గుఱ్ఱాలనితెచ్చి మాకుచూపించి వెళ్లాలి”.\nవచ్చినవారంతా సరేనంటే సరేనని తల కొక గుణాన్నీ పదిహేనురూపాయలూ తీసు కుని వెళ్లారు. అందరితోపాటు రామలింగం కూడా ఒక గుఱ్ఱాన్ని తీసుకెళ్లాడు.\nగుఱ్ఱాలని తీసుకుని వెళ్లినవాళ్లంతా, \"అన్నిటికంటే నాగుఱ్ఱమే బలంగా వుండేట్టు చేసి రాయలవారి మెప్పుపొందా”లని ఎవ\nరికివారు తమ తమ గుఱ్ఱాలకు మంచిదాణా అదీపెట్టి పెంచుతున్నారు. కాని రామ లింగం మాత్రం తనుతెచ్చిన గుఱ్ఱాన్ని ఒక చీకటిగదిలో పెట్టి వుంచాడు. గదికి మూడు వైపుల సూదిమొనంత బెజ్జమైనా లేకుండా చేశాడు. నాలుగోవైపుమాత్రం ఒక చిన్న కంత పెట్టాడు. ఆ కంతగుండా రోజూ గుప్పెడంటే గుప్పెడుగడ్డిమాత్రం అందించే వాడు. ఇంతకుమించి పాపం దానికి వేరే తిండిపెట్టేవాడుకాదు. ఆ గుప్పెడు గడ్డేతిని గుఱ్ఱం చావకుండా బతకకుండా అలాగే రోజురోజుకూ చిక్కిపోతూవుంది. రామ 'లింగం' మాత్రం రాయలవారు యిచ్చిన పదిహేనురూపాయలూ తన యింటిఖర్చు క్రింద వాడేసుకున్నాడు.\nఇంతలో నెలరోజులు పూర్తిఅయినై.\nగుఱ్ఱాలని తీసుకువెళ్లినవాళ్లు తమ తమ గుఱ్ఱాల్నితెచ్చి రాయలవారికి చూపు తున్నారు. రాయలు అందరి గుఱ్ఱాల్నీ పరీక్ష చేశారు. చివరికి రామలింగం వచ్చాడు, చేతులుజాడించుకుంటూ.\n\"నీ గుఱ్ఱమేదోయ్, రామలింగం?” అని అడిగారు రాయలవారు.\n\"అయ్యా! నా గుఱ్ఱం యిప్పుడు నా మాట వినేట్టుందా ! ఆందరి గుఱ్ఱాలకంటే నా గుఱ్ఱమే బాగుండాలని మీరు యిచ్చిన పదిహేను రూపాయలుగాక యింకో అయిదు రూపాయలు నా చేతివివేసి దానికి మంచి మంచి దాణా పెట్టి ఎంతో జాగ్ర త్తగా చూశాను. నేనలా చూడటమే పెద్ద పొరపాటైపోయింది. దానికి యిప్పుడు బాగా క్రొవ్వెక్కివుంది. నన్ను దగ్గిరికే రానివ్వటం లేదు. దాన్ని యిక్కడికితేవటం నాతరం కాదు. అవసరమనితోస్తే మన గుఱ్ఱపు దళానికి నాయకుడైన అబ్దుల్లాఖా౯ని పంపి తెప్పించండి. అతనికి ఎలాంటి పొగరుబోతు గుఱ్ఱమైనా లొంగుతుంది\" అన్నాడు రామలింగం.\nసరేనని అబ్దుల్లాఖాణాని రామలింగం వెంట పంపారు రాయలవారు. ఈ వింత చూద్దామని మిగతా వారుకూడా వెంట వెళ్లారు. రామలింగం ఖానును తన గుఱ్ఱం వున్న చీకటి కొట్టుదగ్గిరికి తీసుకువెళ్లాడు.\n\"బైట కట్టేస్తే తెంచుకుని పారిపోతోంది. అందుకని దాన్ని ఈ గదిలో కట్టిపడేశాను, చూడు” అని రామలింగం ఖానుని కంత దగ్గిరికి పంపాడు.\nఆ ఖానుకి ఒక మూరెడు గడ్డంవుంది.\nఖాను గుఱ్ఱాన్ని చూద్దామని కంతలో తల పెట్టాడు. అలా కంతలో తలపెట్టడంలో అతని గడ్డంకూడా కంతలోకి పోయింది.\nఅసలే తిండికి మొహంవాచి వుందికదా ! అందుకని సాహెబు గడ్డాన్ని కంతలో చూడగానే అది రోజూ రామలింగంపెట్టే గడ్డేమోననుకుని నోటితో గట్టిగా పట్టుకుంది.\nఇక చూడండి, పాపం ఆ ఖాను తిప్పలు! కుయ్యో, మొర్రోమని చిందులు త్రొక్కటం మొదలెట్టాడు. కాని గుఱ్ఱం గడ్డాన్ని వది ల్తేనా! మేత లోపలికి రావటంలేదని మరింత గట్టిగా లాగటం మొదలెట్టింది.\nపాపం, ఖాను ఏడుపులు పెడబొబ్బలు లంకించుకున్నాడు. రామలింగం తమాషా చూస్తూ నుంచున్నాడు.\nఈ సంగతి ఆ వచ్చినవారిలో ఒకరు వెళ్లి రాయలవారితో చెప్పారు. వెంటనే రాయలవారువచ్చి ఖాను పడుతున్న అవస్థ కళ్లార చూశారు. ఒక కత్తెర తెప్పించి ఖానుగడ్డం తెగ్గోయించి విడిపించారు.\nతర్వాత గదితలుపు తీయించి చూశారు.\nగుఱ్ఱం, బక్కచిక్కివుంది. ఎముకలు పొడుచుకొచ్చి యిప్పుడో యింకా కాసే పటికో చచ్చేలాగుంది.\nరాయలవారికి యిది చూసేసరికి తగని కోపంవచ్చింది. రామలింగంవంక గుడ్లెఱ్ఱ జేసిచూస్తూ \"ఏమిటి రామలింగం ఈపని?” అని అడిగారు.\n\"అయ్యా, కళ్లారా చూస్తూనే నన్ను అడుగుతారు దేనికి ? తిండీ నీళ్లూలేకుండా యిలా మాడ్చి చంపితేనే దీనికి యింత పొగరెక్కి పాపం, మనఖానుని యిలా ఏడి పించిందికదా! ఇక కడుపునిండా తిండి పెడ్తుంటే దీన్ని పట్టపగ్గాలుంటయ్యా !” అన్నాడు. రామలింగం కొంచెంకూడా నదురూ బెదురూ లేకుండా.\n\"ఆరి నీ అసాధ్యంమండా ! ఇదటోయ్ నీపోషణ!\" అని రాయలవారు పొట్ట చెక్కలయ్యేట్టు నవ్వి వూరుకున్నారు. ఆ రోజే ఆ గుఱ్ఱాన్ని యింకొకరికి యిప్పించారు పోషణ చెయ్యమని.",
            "book_page_end": 47
        },
        {
            "title": "పోటీవ్యాసం",
            "book_page_start": 49,
            "pdf_page_start": 51,
            "pdf_page_end": 54,
            "author": "కోపల్లె యమునాబాయి, గుంటూరు. కె. విజయలక్ష్మి, మదరాసు.",
            "genre": "హాస్య కథ/నీతి కథ",
            "moral": "అత్యాశతో మరియు లోభంతో వ్యవహరించిన మొగుడు పెళ్ళాం, తమ తీర్పు తామే చెప్పుకొని, చివరికి తమ సంపదను కోల్పోయారు.",
            "keywords": [
                "పిసినిగొట్టు",
                "అట్లు",
                "పండగ",
                "మొగుడు",
                "పెళ్ళాం",
                "అత్యాశ"
            ],
            "characters": [
                "మొగుడు",
                "పెళ్ళాం",
                "పుల్లమ్మ",
                "కరణం",
                "మోతాదు సాయిబు",
                "బ్రాహ్మడు"
            ],
            "locations": [
                "ఊరు",
                "ఇల్లు",
                "శ్మశానం",
                "చెరువు"
            ],
            "content": "ఒక ఊళ్లో ఇద్దరు మొగుడు పెళ్లాలుండే వాళ్లు. అమిత పిసిని గొట్టులు. తాము తినేవాళ్లుకారు, ఒకరికి పెట్టేవాళ్లుకారు.\nఇట్లా ఉండగా ఒకరోజు పెద్ద పఁడగ వచ్చింది. ఊల్లో వాళ్ళంతా పిండివంటలూ అవీ చేసుకుంటున్నారు. మనమొగుడు పెళ్ళాలు జన్మలో ఎన్నడూ పండగలు చేసుకుని ఎరగరు. \"మనకేం పిల్లా, పీచా? పెద్దవాళ్ళకి పండగలేమిటి?” అనుకుని సరి పెట్టుకునేవాళ్ళు. కాని ఈసారిమాత్రం వాళ్లిద్దరికీ ఏదైనా తినాలని బుద్ధి పుట్టిండి.\n\"మినపఅట్లు చేసుకుందాం. చౌకలో పోతుంది.\" అన్నది పెళ్ళాం. సరేనని మొగుడుబజారుకెళ్లి అరగిద్దెడుమినుములు పట్టుకొచ్చాడు. దానికి మరొక అరగిద్దెడు బియ్యంచేర్చి పెళ్ళాం అట్లు పొయ్యటానికి కూర్చుంది. రుబ్బితే ఎంతోపిండి కాలేదు.\nపెద్దఅట్లువేస్తే రెండే ఆవుతాయి. నాలుగు వెయ్యాలంటే మరీ చిన్నవవుతాయి. అందు వల్ల పెళ్ళాం ఒకమాదిరి అట్లు మూడు వేసింది ఇద్దరికీ చెరిఒకటీ పోగా మిగిలి నది మొగుడు చూడకుండా తానే తినేద్దా మనుకుంది. కాని మొగుడు పెనంచుంయి మనగానే వంటింటోవచ్చి కూర్చున్నాడు\n\"మూడుఅట్లు వేశావు. ఇద్దరం ఎట్లా పంచుకుంటాం?” అన్నాడు.\n\"ఇదినాకూ, ఇదిమీకూ, ఇదినాకూ !” అంటూ పెళ్ళాం తనకు రెండు వచ్చేటట్టు పంచి చూపింది.\n\"అదెట్లా కుదురుతుంది? నేనుమొగుణ్ణి కనక ముందట్టు నాకువెయ్యి. రెండోఅట్టు నువుతీసుకో. మూడోఅట్టు మళ్ళీ. నావంతు వస్తుంది,\" అన్నాడు మొగుడు.\n\"అదేంమాట?\" న్యాయం ఉండాలి పిండంతా చేతులు పడేట్టు రుబ్బినదెవరు?\nపొయ్యి రాజేసినదెవరు? పెనం కాల్చిన దెవరు ? అట్లుకాల్చినదెవరు ? అందుకని ముందు అట్టూ, మూడో అట్టూ నాకేరావాలి,” అన్నది పెళ్ళాం.\n\"నీమొహం లాగుంది! నేనసలు కాలు గిద్దెడు మినుములేతెస్తే నువేం చేసేదానివి?\nడబ్బుపోసి అరగిద్దెడు తెచ్చినందుకు నాకురెండు రావాలి,” అన్నాడు మొగుడు.\nఈవిధంగా కొంత సేపు మొగుడూ పెళ్ళాలు ఘర్షణ పడ్డతర్వాత పెళ్ళాం ఒక ఉపాయం చెప్పింది.\n\"మనమిద్దరమూ కదలకుండా పడు కుందాం. ఎవరు ముందర కదులుతారో, ఎవరుముందు చప్పుడుచేస్తారో వారికి ఒక అట్టూ, రెండోవారికి రెండుఅట్లూ'' అన్నది'\nసరేనని ఇద్దరూ కదలకుండా పడు కున్నారు. ఊపిరికూడా విడిచిన చప్పుడు కూడా చెయ్యకుండా పడుకున్నారు. కళ్లు తెరుచుకునే ఉ న్నా రు గా ని, \" పాపలు ఆడటంలేదు.\nఇట్లా ఉండగా పొరుగింటి పుల్లమ్మ పిండి జల్లెడకోసంవచ్చి ఇంటావిణ్ణి పిలిచింది. జవాబులేదు. తలుపులు భార్లగా తెరిచి ఉన్నాయి. కాని ఎక్కడా మనిషి అలికిడి లేదు. వంటింటో అట్లు కనిపించాయి.\nఇంకా లోపలికి వచ్చేసరికి మొగుడు పెళ్లా లిద్దరూ నిలువుగుడ్లుపడి నీలుక్కుపోయి కనిపించారు, పుల్లమ్మ వాళ్లని కేకలు పెట్టింది. జవాబులేదు. చచ్చారనుకుని\nపరిగెత్తుకుపోయి నలుగుర్నీ పిలిచింది.\nఅంతావచ్చి మొగుడు పెళ్లా లిద్దరూ చచ్చారని తేల్చుకున్నారు. ఇల్లంతాగాలించి మొగుడు పెళ్లాలు దాచుకున్న డబ్బుతీసి దహనానికి ప్రయత్నాలుచేశారు. బ్రాహ్మడు వచ్చి మంత్రాలు చదివాడు. ఇద్దరికీ స్నానాలు . చేయించారు. పాడెకట్టారు.\nఇద్దర్నీ దానిమీదకట్టి శ్మశానానికి తీసుకు పోయినారు. కట్టెలమీద పెట్టారు. నిప్పు అంటించారు. ఇంత జరిగినా ఆ ఇద్దరిలో ఒకరూ కదలలేదు. శవంవెంట ముగ్గురు మాత్రమే వచ్చారు. శవం పూర్తిగా కాలిన దాకా ఉండి ఇంటికిపోదా మని వాళ్లుదగ్గిరే ఉండిపోయినారు.\nమంటలు అంతకంతకీ . దగ్గిరికి రాసా గాయి. పెళ్లాం చివాలున లేచి కూర్చుంది. ఇది చూస్తున్న మొగుడుకూడా చివాలున లేచి కూర్చుని \"నువే ముందులేచావు.\nనేను రెండుతింటా, నువ్వొకటేతిను!\"\nఅని కేక పెట్టాడు.\nఅప్పటికే మసక చీకటిపడింది. మొగుడు పెళ్ళాలు చితిమీద లేచి కూర్చునేసరికి, కూడావచ్చినవాళ్లు దడుచుకున్నారు. వాళ్లి ద్దరూ బ్రహ్మరాక్షసులైనారనీ, తమను తిన టానికి వంతులు వేసుకుంటున్నారనీ అర్థం చేసుకుని పిక్కబలంకొద్దీ పారిపోయినారు,\nమొగుడూ పెళ్ళాలిద్దరూ ఊళ్ళోకి పోదామని బయలుదేరారు. వాళ్లు ఊరి బయట చెరువుదగ్గరికి వచ్చేసరికి చాకలి వాళ్లు వీళ్లిద్దర్నీ చూసి దెయ్యాలై వస్తున్నా రనుకుని గుడ్డలువదిలిపెట్టి పారిపోయారు.\nపాపం అక్కడిదాకా వచ్చినతర్వాత ఈ మొగుడూ పెళ్ళాలకు ఊళ్ళోకి పోవ టానికి భయం వేసింది, దెయ్యాలనుకుని చంపుతారేమోనని,\nఇక ఊళ్ళోవాళ్లు దెయ్యాలు వచ్చి ఊరిమీద పడతాయేమోనని హడలిపోతు న్నారు. పైగా వాళ్ళకు తెల్లవారితే కట్టుకో టానికి గుడ్డలులేవు. అన్నీ - చెరువుదగ్గరే దిగుబడి పోయినై.\nఅయితే ఆవూరి కరణం మంచియుక్తి పరుడు. చల్లగా మోతాదు సాయిబును పిలిచి 'సాయిబూ, సాయిబూ ! నీకు దెయ్యాలంటే భయంలేదుకదూ ?” అన్నాడు.\n\"ఓ, నాకీయేమీ భయమూలేదూ!\" అన్నాడు సాయిబు.\n\"అయితే చెరువుకుపోయి నాగుడ్డలు తెచ్చి పెడతావా ?” అని అడిగాడు కరణం.\n\"అదీ ఎంతపనీ 1” అంటూ సాయిబు గుర్రాన్ని వేసుకుని బయలుదేరాడు.\nసాయిబు చాకిరేవు చేరుకొని గుర్రాన్ని అక్కడ గాడిదను కట్టేమేకుకు కట్టవేసి చాకి బండలదగ్గరకు పోబోయాడు.\nసాయిబు గుర్రం ఎక్కి రావటం మొగుడూ పెళ్ళాలూ చాకలిబాన చాటున కూర్చుని చూస్తున్నారు. సాయిబు దగ్గిరికి రాగానే \"గంయ్” అంటూ బానచాటు నుంచి ఒక్కసారి లేచారు.\nఇంకేం, సాయిబుకు గుండె పగిలి పోయింది. \"అరే, సైతాన్ సంపీ యేసిందీ” అని ఒక్క దూకున గుర్రంమీద పోయి పడ్డాడు. గుర్రంకుడా బెవిరి మేకు పెళ్ళ గించుకుని ఒక్క దూకు దూకింది. ఆ మేకుకు తాడును కట్టిఉన్న మేకువచ్చి, సాయిబు వీపుమీద కొట్టుకో సాగింది.\nసాయిబు దెయ్యాలే కొట్టుతున్న వను కుని \"అరే దెయ్యంగార్లూ! మీకీ సలాం సేస్తాం, మాకీ వడలండి !\" అంటూ తిరిగి చూడకుండా గుర్రాన్ని ఇంకా పరిగెత్తిం చాడు. పాపం సాయిబువచ్చి ఉళ్ళోపడిం దాకా ఆ మేకు దెబ్బలు తగులుతూనే ఉన్నవి. ఊళ్ళోవాళ్ళకి అంత భయంలో కూడా సాయిబును చూసేసరికి తగని నవ్వొచ్చింది.\nచూశారా? నిజానికి దెయ్యమనేది లేనే లేదు. అయినా ఊళ్ళోవాళ్లంతా ఊరకనే భయపడ్డారు.\nఇక మొగుడూ పెళ్ళాలు అర్ధరాత్రికి ఇంటికి చేరుకున్నారు. కాని అక్కడ ఇంటో ఏమీలేదు. ఉన్నవి కాసినీ ఊళ్లో వాళ్లు తలా ఒకటీ చేతపుచ్చుకుపోయారు.\nఆ పీనాసి వాళ్లకి తగిన శాస్త్రిజరిగింది.",
            "book_page_end": 52
        },
        {
            "title": "చందమామ పజిల్",
            "book_page_start": 53,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "పజిల్/కాలక్షేపం",
            "moral": "చందమామ బృందం",
            "keywords": [
                "పజిల్",
                "భాషాభివృద్ధి",
                "ఆధారములు",
                "నిలువు",
                "అడ్డము"
            ],
            "characters": [],
            "locations": [],
            "content": "**అడ్డము :**\n1. వేటాడు పిట్ట.\n3. అరణ్యము.\n5. సరస్వతీ దేవి చేతిలోఉండును,\n6. వంట విద్య.\n8. ఈవిధముగా నవ్వుదుము,\n0. దూషణ.\n11. ఆవు—ఇచ్చును.\n13. పువ్వు—\n15. శత్రుత్వము.\n17. జిత్తులమారి జంతువు,\n19. ఒక లోహము.\n20. ఒక ధాన్యము.\n\n**ని లు వు :**\n1. వీడే (తలక్రిందులు),\n2. విఘ్నేశ్వరుడు.\n3. —.\n4. ఒక సంవత్సరము పేరు,\n6. విద్య.\n7. సన్యాసులవద్ద ఉండును,\n9. సమస్య.\n12. వనములు (తలక్రిందులు)\n14. సర్పము,\n15. ఒక చెట్టు (తలక్రిందులు).\n16. జబ్బుమనిషి.\n18. రిక్క (తలక్రిందులు).\n\n**12 పేజిలోని చిక్కుమాటకు జవాబు :** \"భా గ వ తము”",
            "book_page_end": 53
        }
    ],
    "statistics": {
        "total_stories": 22,
        "author_counts": {
            "చక్రపాణి": 1,
            "ఈదర లక్ష్మీనారాయణ, తెనాలి.": 1,
            "ఏటుకూరి": 1,
            "చందమామ బృందం": 7,
            "కళాప్రపూర్ణ డా|| చి. నారాయణరావు": 1,
            "తురిమెళ్ల ఇంద్రాణీదేవి, బళ్లారి.": 1,
            "ఆమంచి అనసూయాబాయి, తాడిమేటి సుగుణాదేవి, రాజోలు,": 1,
            "తాతంభొట్ల పార్వతీ దేవి, గుంటూరు.": 1,
            "సూరంపూడి భాస్కరరావు, ఎం. ఏ.": 1,
            "ద్విభాష్యం పుల్లసరోజిని, దుర్గాడ.": 1,
            "ఈదర రాధ, అయితానగర్, తెనాలి.": 1,
            "ఎ. వి. గోపాలం, తాడేపల్లిగూడెం.": 1,
            "టి. నాగరాజు - మద్రాసు.": 1,
            "అడివి రాధావసంత, భీమవరం.": 1,
            "మూల్పూరి అ హెూబలరావు, బాపట్ల": 1,
            "కోపల్లె యమునాబాయి, గుంటూరు. కె. విజయలక్ష్మి, మదరాసు.": 1
        },
        "genre_counts": {
            "సంపాదకీయం": 1,
            "పాట": 2,
            "నీతి కథ/గేయం": 1,
            "హాస్య కథ": 2,
            "నీతి కథ": 3,
            "గేయం/కవిత": 1,
            "గేయం/ప్రకృతి": 1,
            "పజిల్": 1,
            "జానపద కథ": 1,
            "హాస్య కథ/సామాజిక వ్యంగ్యం": 1,
            "జంతు కథ/నీతి కథ": 2,
            "నీతి కథ/సాహితీ కథ": 1,
            "సామాజిక కథ/హాస్యం": 1,
            "బాల కథ": 1,
            "చారిత్రక హాస్యం": 1,
            "హాస్య కథ/నీతి కథ": 1,
            "పజిల్/కాలక్షేపం": 1
        }
    }
}