{
    "book_id": "చందమామ_1948_05",
    "stories": [
        {
            "title": "పాపాయిలూ! (కుంభకర్ణుడి వివరణ)",
            "book_page_start": 7,
            "pdf_page_start": 7,
            "pdf_page_end": 8,
            "author": "చందమామ బృందం",
            "genre": "పురాణ వివరణ",
            "moral": "శక్తిని దుర్వినియోగం చేయకుండా అడ్డుకోవడానికి తెలివైన ఉపాయాలు అవసరం.",
            "keywords": [
                "కుంభకర్ణుడు",
                "రావణాసురుడు",
                "నిద్ర",
                "సరస్వతి",
                "వరం"
            ],
            "characters": [
                "కుంభకర్ణుడు",
                "రావణాసురుడు",
                "సరస్వతీదేవి",
                "బ్రహ్మదేవుడు",
                "రాక్షసులు"
            ],
            "locations": [],
            "content": "మీరు కుంభకర్ణుణ్ణి గురించి విన్నారూ? అతను రావణా\nసురుడి తమ్ముడు. అతనిశరీరం ఎంతపెద్దదో తెలుసునా?\nపేద్ద పర్వతమంత ఉంటుందట.\nఅతను పూటకు నూరు దున్నపోతుల్ని భోంచేసేవాడట !\nకొన్నిపీపాల సారాయి త్రాగేవాడట! అయితే అతనిడి\nజాలిగుండె అట, అందుకని బ్రహ్మదేవుణ్ణి గురించి నిర్దయ\nఅనేవరం కావాలని తపస్సు చేశాడట. అతనికి ఆవరం\nయిస్తే ఇక ఈ ప్రపంచంలో అతన్ని జయించేవాడే\nఉండడు. అందుకని దేవతలంతా బ్రహ్మదేవునిభార్య\nసరస్వతీదేవితో మొరపెట్టుకున్నారట. అప్పుడు సరస్వతీ\nదేవి కుంభకర్ణుడు వరం కోరుకునే సమయంలో అతని\nవాక్కులో ప్రవేశించి నిర్దయకు బదులు నిద్ర కావాలని\nవరం కోరించిందట. బ్రహ్మదేవుడు ఆవరం యిచ్చి వెళ్లి\nపోయాడట.\nఆనాటినించే కుంభకర్ణుడికి ఆరునెల్లునిద్ర ఆరునెల్లు\nమెలకువ. రామ రావణ యుద్ధం అప్పుడు కుంభకర్ణుడు\nనిద్రలో వున్నాడు. అతను పండుకునే గుహ ఎంత\nపెద్దదో తెలుసునా? 30 యోజనాల పొడుగట, 10\nయోజనాల వెడల్పట! యోజనమంటే ఎంతో తెలుసునా?\nమూడుమైళ్లకు ఎక్కువగానే ఉంటుంది. అతన్ని లేప\nటానికి వెళ్లిన రాక్షసులంతా అతని ముక్కుల్లోంచి వచ్చే\nగాలికే బయటికి కొట్టుకొచ్చారట. అతన్ని లేపటానికి\nవాయించిన నగరాలమోత అతను పెట్టే గురకమోతలో\nవినిపించనే లేదట! అతన్ని ఈటెలతో పొడిస్తే అతనికి నల్లి\nకుట్టినట్టుకూడా వుండేది కాదట.\nఅలాంటి కుంభకర్ణుణ్ణి రాక్షసులు రాముడితో యుద్ధం\nచేయటానికి లేపుతున్నారు. అట్టమీద బొమ్మ అదే.",
            "book_page_end": 8
        },
        {
            "title": "రోకంటిపాటలు",
            "book_page_start": 7,
            "pdf_page_start": 9,
            "pdf_page_end": 9,
            "author": "ఈ. లక్ష్మీనారాయణ.",
            "genre": "గేయము",
            "moral": "భక్తి, ప్రేమ, గారాబం వంటి సాంప్రదాయ భావాలు పిల్లల పాటల్లో ఉంటాయి.",
            "keywords": [
                "కృష్ణుడు",
                "జానపదము",
                "పాటలు",
                "వసుదేవుడు",
                "కంసుడు"
            ],
            "characters": [
                "శివుడు",
                "వసుదేవుడు",
                "కృష్ణమ్మ",
                "కంసుడు"
            ],
            "locations": [
                "రేపల్లెవాడ",
                "బలిజపేట",
                "కందుకూరు"
            ],
            "content": "చీకటి కోనలో నేనొక్కదాన్ని\nశివుడు నాకిచ్చాడు చిన్ని బాలుణ్ణి.\nవారికి అన్నము వలసొచ్చునాని\nవసుదేవు డంపాడు వడ్లగోతాలు.\nఅన్నకొడుకా రార వెన్న పెట్టెదను\nఎత్తుకొని ఎడ చందమామ చూపెదను.\nబావకొడుకా రార పాలుపోసెదను\nపంజరాలా పచ్చ చిలుక నిచ్చెదను\nమత్స్యావతారాన మామగండాన\nపుట్టాడు కృష్ణమ్మ భూమండలాన\nరేపు జూడారమ్ము రేపల్లెవాడ\nమాపు జూడారమ్ము మా బలిజపేట\nవిజయలిస్తారమ్ము యిది కందుకూరు\nగొల్లలిస్తారమ్ము గ్రోకినల్లూరు.\nమేనమామనుజంపి మేలు రథమెక్కి\nకృష్ణమ్మ కడుకీర్తి నొందె నేటికిని,\nపుట్టిన బిడ్డనెల్ల భూమ్మీద చంపి\nపూతకి యేపాటి భూములేలింది?\nకన్నబిడ్డానెల్ల కత్తి కెరయించి.\nకంసుడూ ఏపాటి రాజ్యమేలాడు?\nగోవింద గోపాల రార కృష్ణమ్మ\nఆనంద మాడుకో మామంద లేలు\nనల్లనీ కృష్ణమ్మ యెవరి అల్లూడు\nగోవూల గాచేటి గొల్ల లల్లూడు\nవేడి కూటికి దొంగ వెన్నలకు దొంగ\nఏపొద్దు కృష్ణమ్మ వేశ్యలకు దొంగ\nచద్దికూటికి దొంగ చల్లలకు దొంగ\nచన్నుబాలకు దొంగ చిన్నికృష్ణమ్మ.\nనంపాదన : ఈ. లక్ష్మీనారాయణ.",
            "book_page_end": 7
        },
        {
            "title": "బడాయి మేక",
            "book_page_start": 8,
            "pdf_page_start": 10,
            "pdf_page_end": 11,
            "author": "ఏటుకూరి",
            "genre": "గేయకథ",
            "moral": "పాలు వోవ కూరకే గ ప్పాలుకొట్టు నాపలు\nముగ్గు పైకివచ్చినపుడు మొగము దప్పుకొందురు. (డబ్బా కొట్టుకునేవారు పరువు కోల్పోతారు.)",
            "keywords": [
                "మేకపోతు",
                "గొప్పలు",
                "అహంకారం",
                "గొజ్జెపోతు",
                "హాస్యం"
            ],
            "characters": [
                "మేకపోతు",
                "గొజ్జెపోతు",
                "ఎద్దు"
            ],
            "locations": [],
            "content": "కంచెకాలు కల్లుకొన్న\nకాకరాకు మేయుచు\nమేకపోతు పిలిచె గరిక\nమేయు గొజ్జెపోతును\nగొఱ్ఱపోతు\nగొజ్జెపోతు వచ్చి “యెందు\nకొఱకు బిలిచినావయా?\nగొల్లకొయ్య చూస్తె గొంతు\nగొరుకునేము? పోదునా?\nమేకపోతు\nఎప్పడైన నా ప్రతిష్ఠ\nచెప్పకొనగ వింటివా;\nనన్ను డీకొనన్ సమర్ధు\nలున్న జెప్పు చూతము\nగొజ్జెపోతు\nమెత్తనాకు మేసి చేదు\nతిత్తి బలిసెనేమయా?\nగుండెలున్న రమ్ము నీదు\nగొప్పతనము తేల్తును\nమేకపోతు\nశిరము నొచ్చుచున్నదేమి\nచేయు మందు వల్లుడా?\nఇపుడె యెద్దుతోడ బోరి\nయేగు దెంచి నాడను\nఇంతలోన కంచెనుండి\nయెద్దు తొంగిచూచెను\n“నన్ను గూర్చి చెప్పుకొనుచు\nనున్నారే”మనడిగెను.\nమేకపోతు కంచెపైగ\nదూకి పాఱిపోయెను.\nగొజ్జెపోతు నెద్దు నవ్వు\nకొన్న వొక్క పెట్టున.\nపాలు వోవ కూరకే గ ప్పాలుకొట్టు నాపలు\nముగ్గు పైకివచ్చినపుడు మొగము దప్పుకొందురు.",
            "book_page_end": 9
        },
        {
            "title": "ఒంటె - నక్క",
            "book_page_start": 10,
            "pdf_page_start": 12,
            "pdf_page_end": 13,
            "author": "ఏటుకూరి",
            "genre": "గేయకథ",
            "moral": "కుళ్ళుబోతును, సమయం చూసి తగిన శిక్ష వేయాలి. ఇతరుల సహాయం తీసుకున్నప్పుడు ద్రోహం చేయకూడదు.",
            "keywords": [
                "నక్క",
                "ఒంటె",
                "మోసం",
                "శిక్ష",
                "గేయం"
            ],
            "characters": [
                "నక్క",
                "ఒంటె",
                "కాపు"
            ],
            "locations": [
                "కాల్వ",
                "పొలము"
            ],
            "content": "గట్టు లొరసిపాఱు నేటి\nకాల్వ ప్రక్కనే\nమొక్కజొన్న, పొట్టవేసి\nమూల్గుచున్నది.\nదీని యాను పానులెట్లు\nతెలిసికొన్నవో ?\nనక్క, యొంటె కలిసిమేసి\nదుక్కలైనవి.\nకాల్వ దాటవలసినపుడు\nకాళ్ల బేరమై\nగుంటనక్క యొంటెమీద\nగూరుచుండును.\nపొలము కా పెఱింగి బడిత\nపూజ చేయగా\nకంచె కాలులోన నక్కి\nపొంచి యుండెను.\nనాడు నక్క, ఒంటె వచ్చి\nజోడు జోడుగా\nమొక్కజొన్నపొట్ట లూడ్చి\nమెక్కుచుండెను.\nనక్క పొట్టనిండి యొంటె\nదిక్కు చూచుచు\nఒంటెబావ ! కూత కూతు.\nనూర కుందువా?\nఒంటె\nనాదు పొట్ట నిండలేదు\nనక్కబావయా !\nకొంచె మాగు మిర్వురము\nకూసి పోదము.\nన క్క\nపొట్ట నిండినాక కూత\nపెట్టకుండగా\nఆపజాల బావ ! నాకి\nదలవా ఉన్నది.\nఅంటు గూబ గుయ్యి మనగ\nనఱవసాగెను\nకాపువచ్చి మీదబడగ\nకంచె దూరెను.\nపిచ్చి లొట్టి పిట్ట కొళ్లు\nపచ్చడైనది\nప్రొద్దు గ్రుంకి నక్క యొంటె\nయొద్ద జేరెను.\nకాల్వమధ్యకేగి యొంటె\nకదను ద్రొక్కెను\nన క్కి దేమి టంటు బిక్కు\nబిక్కు మన్నది.\nఒంటె\nకఱ్ఱ దెబ్బ తగిలినపుడు\nకాల్వమధ్య నా\nకటిటు పొరలు నలవాటున్న\nదంటు మునిగెను.\nగొల్లుమంటు నక్క నీట\nకొట్టు కొన్నది\nఒళ్లు దులుపుకొంటు ఒంటె\nఒడ్డు చేరెను.\nతేపివఱకు చూడు కొంప\nలేపి వేతును\nదొంగవిధవ దంటు ధాము\nధూము చేసెను.\nలొట్టెపిట్ట మాట లాడ\nకట్టె నిలిచిన\nనక్క దాని వీపుమీద\nకెక్కి పొమ్మనె.\nవేళ్లి వెక్కిరింప జూచు\nకుళ్ళుబోతును\nసమయ మరసి త్రొక్కిపట్టి\nసాగదీతురు.",
            "book_page_end": 11
        },
        {
            "title": "కనకమ్మ కథ",
            "book_page_start": 13,
            "pdf_page_start": 15,
            "pdf_page_end": 20,
            "author": "కె. వి. గోపాలరావు, విజయవాడ",
            "genre": "జానపద కథ",
            "moral": "తెలివైన ఉపాయం ద్వారా ప్రమాదాలను, శత్రువులను తప్పించుకోవచ్చు.",
            "keywords": [
                "కనకమ్మ",
                "రాక్షసుడు",
                "రాజకుమారుడు",
                "ప్రతిమ",
                "మోసం"
            ],
            "characters": [
                "కనకమ్మ",
                "రాజకుమారుడు",
                "బ్రాహ్మణుడు",
                "బ్రాహ్మణి",
                "రాక్షసుడు"
            ],
            "locations": [
                "వెలగతోట",
                "రాజభవనం",
                "ఉద్యానవనం"
            ],
            "content": "పూర్వం ఒక వూళ్లో ఒక బీద బ్రాహ్మ డుండేవాడు. ఆయనకి యిద్దరు కొడుకులు. ఇద్దరూ ఒకడ్నిమించినవాడు యింకొకడు. తర్వాత కొన్నాళ్లకు బ్రాహ్మడి భార్య గర్భవతి అయింది. ఆమెకు వేవిళ్లలో ఒక కోరిక పుట్టింది. వెలగకాయలు తినాలని. అవి తెచ్చిపెట్టమని కొడుకుల్ని బ్రతిమాలింది. ఆ వూళ్లో వెలగతోట ఎక్కడా లేదు. ఎట్లాగైనా తెచ్చి పెడతామని యిద్దరు కొడుకులూ తల్లికి మాట యిచ్చి బయలుదేరి వెళ్లారు. కొంతదూరం వెళ్లేసరికి దారికి అడ్డంగా ఒక అడవి వచ్చింది. అందులో జొరబడి యింకా కొంతదూరం ప్రయాణం సాగించారు. అలా వెళ్లుతూండగా కొంత దూరంలో ఒక పెద్దతోట వారికి కనిపించింది. వెంటనే యిద్దరూ ఒక్క అడుగులో తోటలోకి వెళ్లారు. తోటంతా వెలగచెట్ల మయంగావుంది. తోటచుట్టూ చూశారు. ఎవరూ కనిపించలేదు. సరేగ దాయని యిద్దరూ కావలసినన్ని కాయలుకోసుకుని ఒళ్లో కట్టుకున్నారు. \"మన అమ్మ మనల్ని ఎంతో మెచ్చుకుంటుందిగదా !” అని యిద్దరూ సంతోషంతో పొంగిపోయారు.\nఇంతలో ఉన్నట్టుండి ఒక రాక్షసుడు వాళ్లకి ఎదురుగావచ్చి నిలబడ్డాడు. ఆ తోట రాక్షసుడిదని వాళ్లకేంతెలుసు పాపం! ఇద్దరూ ధైర్యసాహసులు కాబట్టి ఆ రాక్షసుట్టిచూసి అంతగా భయపడలేదు. రాక్షసుడు కళ్లెర్రజేసి, \" ఓరి పిడుగుల్లారా! నా తోటలోకే జొరబడ్డారా! నిజం చెప్పండి, ఇవన్నీ ఎవరికోసం తీసుకెళ్లుతున్నారు?” అని గద్దించి అడిగాడు. చెప్పకుంటే చంపుతాడేమోనన్న భయంతో \"మా అమ్మ కడుపుతో ఉంది. ఆమెకోరిక చెల్లించటానికి ఈ వెలగ కాయలు తీసుకెళ్లుతున్నాము అని చెప్పారు. ' కడుపుతోవుంది' అనేమాట వినేసరికి రాక్షసుడికి చాల సంతోషం కలిగింది. యిద్దరినీ చెరోచేత గట్టిగా పట్టుకుని, \" మీ అమ్మకు పుట్టబోయే బిడ్డను నాకు ఆహారంగా యిస్తే మిమ్మల్ని వదలుతాను. లేకుంటే యిప్పుడే యిద్దర్నీ గుటుక్కుమని మింగేస్తాను, ఏమంటారు ?” అని రాక్ష సుడు భీకరంగా బెదిరించి అడిగాడు.\nప్రాణం అరిచేతిలో పెట్టుకుని యిద్దరు \" సరే, అలాగే యిస్తాములే\" అని చెప్పి తప్పించుకుని యింటికి వచ్చేశారు. కొడుకుల్ని చూసీ చూడడంతోటే తల్లికి ఎక్కడ లేని ఆనందం కలిగింది. వాళ్లు తెచ్చిన వెలగకాయల్ని పచ్చడిచేసుకుని తనివితీర తిన్నది. కాని తన కొడుకులిద్దరూ ఆ రోజంతా ఓమూల కూర్చుని వెక్కివెక్కి ఏడవడం చూసి వాళ్లమ్మకు ఏమీ తోచక, \" ఏం నాయనా ! ఎందుకలా ఏడుస్తారు?” అని అడిగింది. \"మేము వెలగ కాయలకు పోతే ఆ తోటలో మమ్మల్ని ఒక రాక్షసుడు పట్టుకొని. ' మీ అమ్మకు పుట్టేబిడ్డను నాకు ఆహారంగా యిస్తే మిమ్మల్ని వదులుతాను. లేకుంటే మింగేస్తాను' అని బెదిరించాడు. మేము అలాగే యిస్తామనిచెప్పి తప్పించు కు వచ్చాము. మాకేమి చేయడానికి తోచలేదు ” అని భోరుమని ఏడ్చారు. * \" ఓస్ యింతేకదా ! మీరు ఎందుకు దిగులుపడడం ? ఆ సంగతి నే చూసు కుంటాలే” అని ఆమె వాళ్లని ఓదార్చింది. కొన్నాళ్లుగడిచాక ఆమె ఒక ఆడపిల్లను కన్నది. ప్రతిమలాంటి ఆ బిడ్డకు ముద్దుగా \" కనకమ్మ ” అని పేరు పెట్టారు. ఎంతో అల్లారుముద్దుగా పెంచుతున్నారు.\nఈ సంగతి ఎలాగో ఆ రాక్షసుడి చెవిని పడ్డది. ఇంకేం! అమాంతంగా కనకమ్మను తినాలని బుద్ధిపుట్టింది. ఒకనాడు రాత్రి ఆ రాక్షసుడు బ్రాహ్మడి యింటిలోకి జోర బడ్డాడు. బ్రాహ్మడి భార్య తన బిడ్డకు పాలిస్తూవుంది. ఆ సమయంలో వాడు ఆమెదగ్గరకువెళ్లి \"బిడ్డనిస్తావా? మిమ్మల నందరినీ చంపమంటావా ?\" అని బెదిరించాడు.\nబ్రాహ్మడి భార్య తెలివిగా, \" యింకా సంవత్సరమైనా దాటలేదు కదా; ఇంకా కాస్త పెరగనియ్యి, నీకే యిస్తాను \" అని సమాధానం చెప్పింది. రాక్షసుడు ఆమె మాటకు ఏమీ అడ్డం చెప్పకుండా, \" సరే, పండు బాగా మాగి తేనేగదా తియ్యగా వుంటుంది; మాగిం తర్వాతనే వస్తాను. అప్పుడైనా యివ్వక పోతే మిమ్మల్నందరినీ చంపుతాను ” అని చెప్పి తనదారిని వెళ్లాడు. * కన క మ్మ కు ఏడు సంవత్సరాలు దాటినై, ఒకరోజు బ్రాహ్మడిభార్య కన కమ్మతో, \" ఏం చేయమంటావే తల్లీ, ఇక నీ ప్రాణమంతా ఆ రాక్షసుడి చేతిలోనే వుంది. వాడిచేతులోంచి నీ సామర్థ్యంకొద్దీ తప్పించుకోవాలి” అని కళ్లనీళ్లు పెట్టుకుంది. కనకమ్మ వీళ్లందరికన్నా చాలా తెలివి గలది గనక, \" నీకెందుకమ్మా ఆ గొడవ! రాక్షసుడు నన్నేంచేయలేడు. వాడిసంగతి నేను చూస్తాలే\" అని తల్లికి ధైర్యం చెప్పింది. ఆ మరుసటిరోజే రాక్షసుడు కనకమ్మ యింటికివచ్చాడు. ఎవ్వరూ ఏమీ మాట్లాడ కుండా క స కమ్మను రాక్షసుడివెంట ఏడుపు దిగమింగుకుంటూ సాగనంపారు. రాక్షసుడు కనకమ్మను భుజంమీద ఎక్కిం చుకుని తన తోటదారి పట్టాడు. రాక్షసుడికి ఒక పెద్ద భవనం వుంది. ఆ భవనంనిండా వింత వింత వస్తువులు ఉన్నయ్. కనకమ్మను ఆ భవనంలో దింపి, రాక్షసుడు వేటకోసం అడవికి వెళ్లాడు. కనకమ్మ భవనం చుట్టూ తిరిగిచూసింది. ఎన్నడూ చూడని వింతవస్తువులన్నీ కనిపించి ఆమెకు సంతోషాన్ని చేకూర్చాయి. తలి దండ్రుల మాటకూడా మరచిపోయింది.\nమంతా ఒక్కసారి తిరిగివచ్చి మరల స్తంభంలోకిపోయి తలుపు మూసుకునేది. రాక్షసుడు ప్రతిరోజూ కనకమ్మకోసం భవనమంతా వెతికేవాడు. \" కనకమ్మా, కనకమ్మా ” అని పెద్ద పొలికేక పెట్టి పిలిచేవాడు. స్తంభంలోవుండే కనకమ్మ \"ఇక్కడే వుంటున్నాను \" అని సమా ధానం చెప్పేది. రాక్షసుడికి స్తంభంకూడా మాట్లాడుతుందా అని అనుమానం వేసింది. ఈ స్తంభాన్ని ఇక్కడవుంచడమే తప్పని రెండు చేతులతో బలంకొద్దీ స్తంభాన్ని పీకి భుజంమీద పెట్టుకొని పక్క ఊరిలోని ఒక ఉద్యానవనంలో పారేశాడు. ఆ ఉద్యానవనం ఆ వూరి రాజకుమా రుడుమాత్రం ఆడుకోడానికి రాజుగారు నిర్మించి ఉంచారు. ఆ సాయంత్రం స్తంభంలోనుండి కనకమ్మ బయటికి వచ్చింది. ఆమెకు అదొక వింతగానే తోచింది. రాక్షసుడి పీడ తొలిగిందికదా అని సంతోషించింది. రోజూ ఆ వుద్యాన వనం చుట్టూ తిరుగుతూ మంచి మంచి పువ్వులు ఏరుకుని హాయిగా కాలం గడుపుతూవుంది.\nఒకనాడు రాజకుమారుడు ఉద్యాన వనంలో ఆడుకోడానికి వచ్చాడు. తోటలో పువ్వులు లేకపోవడం చూసి కోపంతో, \" ఎవరో కొత్తగా పువ్వులు దొంగిలించడం ప్రారంభించారు. వాళ్ళు ఎవరైనా సరే చేతికి చిక్కారంటే వాళ్లపని పట్టిస్తాను చూడు \" అనుకుంటూ ఆ వనమంతా గాలించి చూశాడు. ఒకమూల ఎవరో చక్కటి అమ్మాయి మల్లెపూలు గిల్లుతూ ఉండడం చూసి చప్పున వెళ్లి ఆ అమ్మాయిని \" దొరికావా దొంగా ” అంటూ గట్టిగా రెండు చేతులతో పట్టుకున్నాడు.\nకనకమ్మ మొదట ఉక్కిరి బిక్కిరై పోయింది, రాక్షసుడేమోనని. కాని అంద మైన రాజకుమారుణ్ణి చూసి సిగ్గుతో అలాగే నిలబడిపోయింది. రాజకుమారుడు కన కమ్మను చూడటంతోనే ఎలాగైనా ఈ అమ్మాయినే పెళ్లిచేసుకోవాలని తీర్మా నించుకున్నాడు. ఇద్దరూ ఒకర్ని ఒకరు పలకరించుకున్నారు. పెళ్లి చేసుకుందా మంటే చేసుకుందామనుకున్నారు. రాజకుమారుడు కనకమ్మను రాజ భవనంలోకి తీసుకెళ్లాడు. పెళ్లికి కావల సిన సన్నాహాలన్నీ చేయమని మంత్రు లకు ఆజ్ఞాపించాడు. కనకమ్మ రాజభవనంలో ఉండేసంగతి ఎలాగో రాక్షసుడికి తెలిసిపోయింది. ఇక కన కమ్మను తినకుండా విడిచిపెట్టకూడదని నిశ్చయించుకుని గాజులశెట్టి వేషంతో రాక్షసుడు రాజవీధిని గాజులమ్ముతూ వస్తున్నాడు. పెళ్లికూతురు కాబోయే కన కమ్మకు చేతినిండా గాజులు తొడుక్కో వాలని కోరిక గలిగింది. వెంటనే గాజుల శెట్టికి కబురంపింది. శెట్టివేషంలోవున్న రాక్షసుడు మంచి సమయం చిక్కిందను కున్నాడు. కనకమ్మ గాజులు తొడుక్కుం టుండగా మెల్లగా రాక్షసుడు ఆమె చెవిలో \" నిన్ను ఈ రాత్రికే నా ఇంటికి తీసుకెళ్ళ బోతున్నాను. నేనెవరనుకున్నావు? రాక్ష సుణ్ణి. ఈ రాత్రికే నిన్ను పొట్టబెట్టుకుంటా చూడు” అని చెప్పి ఒక్క పరుగుతో వెళ్లి పోయాడు.\nఈ సంగతి కనకమ్మ రాజకుమారుడితో చెప్పి ఎట్లాగైనా తప్పించమని వేడుకుంది. రాజకుమారుడికి ఒక ఉపాయం తోచింది. అచ్చంగా కనకమ్మలాంటి ప్రతిమను చక్కెర పాకంతో తయారుచేయించి ఆమె పడుకునే మంచంమీద పెట్టి ఒకగుడ్డతో కప్పేశాడు. కనకమ్మనుమాత్రం ఆరాత్రికి మరోగదిలో పడుకోబెట్టాడు. రాక్షసుడు ఎవ్వరికీ తెలియకుండా గదిలోకి జొరబడ్డాడు. అక్కడ మంచం మీద ఉన్న చక్కెరపాకం ప్రతిమనురెండు చేతులతో ఎత్తుకొని చరచరా వెళ్లిపోయాడు. కొంతదూరం వెళ్లేసరికి చక్రర పాక మంతా మెత్తగా కావటం మొదలు పెట్టింది. రాక్షసుడికి ఏమీ అర్థంగాక కొంచమైనా కొరుక్కు తినాలని బుద్ధిపుట్టి కొంచంగా తలపక్ష కొరికాడు; తియ్యగా ఉంది.“అరేరే! కనకమ్మా ! ఎంత తియ్యగావున్నావు. బలే రుచి, నువ్వంటేనే నా కిష్టం! నిన్ను చక్కగా తింటాను. బలే తీపి కనకమ్మా\" అంటూ వెర్రి రాక్షసుడు చేతిలోని పాకం అంతా దిగమింగాడు.\nతెల్లవారగానే రాజకుమారుడి పంచదార పాకం ప్రతిమను చూడటానికి గదిలోకి వెళ్లాడు. ఏముంది ! పంచదార ప్రతిమ మాయమైపోవటంచూసి కనకమ్మదగ్గరికి వెళ్లి ఈ సంగతంతా చెప్పాడు. కనకమ్మ కూడా ఆశ్చర్యపోయింది. ఇక రాక్షసుడి భయంకూడా తొలిగిపోయింది. . కనకమ్మకు తన స్థితిని తలిదండ్రులకీ అన్నదమ్ములకి తెలియజేయాలని కోరిక కలిగింది. పరిచారకుల్నిపంపి తన దగ్గరికి అందర్నీ రప్పించుకుంది. ఒక శుభ ముహూర్తాన కనకమ్మ, రాజకుమారుడ్ని పెళ్లిచేసుకుంది. కనకమ్మ గొప్పతనానికి ఆమె బీద తలిదండ్రులూ, అన్నదమ్ములూ ఎంతో సంతోషించారు. అంతటితో కధ కంచికెళ్లింది మనం ఇంటికి వచ్చాం.",
            "book_page_end": 18
        },
        {
            "title": "వీరలక్ష్మి",
            "book_page_start": 19,
            "pdf_page_start": 21,
            "pdf_page_end": 25,
            "author": "చందమామ బృందం",
            "genre": "జానపద కథ",
            "moral": "తెలివి, ధైర్యం కలవారు తమను తాము కాపాడుకోగలరు, దుష్టులకు తగిన బుద్ధి చెప్పగలరు.",
            "keywords": [
                "వీరలక్ష్మి",
                "దొంగలు",
                "ఉపాయం",
                "సాహసం",
                "దెయ్యం"
            ],
            "characters": [
                "వీరలక్ష్మి",
                "వీరలక్ష్మి అక్క",
                "దొంగ వెంకయ్య",
                "దొంగలు"
            ],
            "locations": [
                "చెరువు",
                "బజారు",
                "చెట్టుకింద"
            ],
            "content": "[గతసంచిక తరువాయి]\nఆరాత్రి వీరలక్ష్మి తన గదిలో, మంచం కిటికీ దగ్గిరగా వేసుకుని, ఒక పెద్ద కత్తి దిండుకింద పెట్టుకుని, నిద్రపోతున్నట్టు నటిస్తో పడుకుంది. ఒక రాత్రివేళ దొంగ వెంకయ్య తన అయిదుగురు తోడిదొంగలతో, వీరలక్ష్మి యింటికీవొచ్చి, వీరలక్ష్మి కోసం వెతుకుతో, ఆమె గదిదగ్గిరికి వొచ్చాడు. ఆగదిలో ఆమె వుందో లేదో అని దొంగ వెంకయ్య కిటికీ లోంచి తొంగి చూశాడు. పడుకున్న వీరలక్ష్మి- కాస్తా చటుక్కునలేచి కత్తితో వాడి ముక్కు కోసేసింది. వాడు బాధతో ఏమీ మాట్లాడలేక తన ముక్కు కోసేసిం దని, వేలుతో కిటికీ వేపు చూపించాడు. వీరలక్ష్మిని గుర్తుపట్టి వాళ్లనిగూడా చూడ మంటున్నాడనుకుని, దొంగ ఒక్కొక్కడే తొంగి చూడనూ, వీరలక్ష్మి వాడిముక్కు కోసెయ్యనూ, మళ్లీ వాడు బాధతో మాట్లాడ లేక, సంజ్ఞచెయ్యనూ, మళ్లీ ఇంకోడు తొంగిచూడనూ, వీరలక్ష్మి వాడిముక్కూ కోసెయ్యనూ, ఇట్లా ఆరుగురూ ముక్కులు కోయించుకుని, పారిపోయినారు.\nఅందులో ఒకడు ఏమిజరిగిందోనని అగ్గి - పుల్ల వెలిగించి అందరి మొహాలూ చూసేప్పటికి ఎవరికీ ముక్కులు లేవు. \"ఓసి వీరలక్ష్మి! ఎంత పనిచేశావే, వుండు, వుండు, నీకు తగిన శాస్తిచేసిగాని వొదలం” అని తిట్టుకుంటూ ఇళ్లకి చేరు కున్నారు దొంగలు. మర్నాడు వీరలక్ష్మి ఆదొంగల ముక్కు అన్నిటికీ వుప్పూ, కారం, బాగా పట్టించి, ఓ పళ్లెంలో పెట్టి, ముసలిదానిలాగ వేషం వేసుకుని కర్ర పట్టుకుని వొణుక్కుంటో నడుస్తో, \" ముక్కులండీ ముక్కులు, ముక్కుల్లేని వాళ్లకి ముక్కులూ!\" అని అమ్ముతూ బజారులోంచి పోతోంది. అదే సమయంలో దొంగలముఠాలో ఒక దొంగ బజార్లో సామానులు కొనుక్కుందామని, ముక్కుకి బట్ట అడ్డుపెట్టుకుని వస్తూ, వీరలక్ష్మి కేకవిని ఎంతో సంతోషపడి వీరలక్ష్మిని పిలిచి, \"ఏమిటి అమ్ము తున్నావు అవ్వా?” అని అడిగాడు. . \"ముక్కులు నాయనా, ఇవి మంత్రిం చిన ముక్కులు. ముక్కు ల్లేని వారు, చెరువులో స్నానంచేసి, ఈ ముక్కులకి సాంబ్రాణి ధూపంవేసి, అతికించుకుంటే, ఎప్పటిమల్లే ముక్కు అతికిపోతుంది.” అని చెప్పింది. వాడు బలే సంతోషించి, ఒక్కొక్క ముక్కు వరహా చొప్పున ముక్కులన్నీ కొనుక్కుని, ఇంటికెళ్లాడు.\n\"ఒరేయ్, మంచి ముక్కులు చాల తెచ్చాన్రా,” అని తను తెచ్చిన ముక్కులని తన స్నేహితులకి చూపించాడు. పాపం వాళ్లందరూ చెరువులో స్నానంచేసి, ముక్కు లకి ధూపంవేసి, అందరూ తలో ముక్కూ, తగిలించుకున్నారు. తగిలీ తగిలించుకో గానే ఆ ఉప్పూ కారంకీ, గుగ్గిలంఘాటుకీ, ఆ పచ్చి పుండుమీద భగ్గుమని, మంటలు రేగాయి. ఇంక లబాయిలు, దిబాయిలు మని మొత్తుకుంటూ, ముక్కులు అవతల విసిరిపారేసి, తమ ముక్కులన్నీ బాగా కడుక్కుని, కొబ్బరి నూనెలు రాచుకున్నారు. \"ఓసి వీరలక్ష్మీ, ఎంత మోసంచేశావే, నీకు తగిన శాస్త్రిచేసిగాని వొదలం” అని తిట్టుకున్నారు.\nఎంత ధైర్యంగలదయి నప్పటికీ, ఈ మాటు వీరలక్ష్మికి గుండెల్లో రాయిపడింది. వాళ్లు ఇవన్ని తనే చేసినట్టు గ్రహించి ఇంకా పగపూనుతారనీ, తను ఒక్కత్తె వలన ఏమీకాదనీ, తన అక్క సహాయం గూడా కావలిసి వొస్తుందనీ, ఆవిడతో ఇట్లా చెప్పింది. \"అక్కయ్యా, నేను చెరువుకి వెళ్లి నప్పుడు ఒక దొంగల ముఠా, ఒక దుబ్బు చాటున కూచుని, ఇవాళ మన వూళ్ళో దోచుకోవాలని ఆలోచన చేస్తోంటే నేను విన్నాను. ఎందుకన్నా మంచిది, మనం ముందుగానే జాగ్రత్తపడదాం” అని అబద్ధాలు చెప్పి, అక్క సహాయంగూడా తీసుకుంది. ఆరాత్రి అక్కాచెల్లెలూ, ఇద్దరూ కలిసి, వీరలక్ష్మి గదిలో ఒక పెద్ద రాతిబండ, దగ్గిరపెట్టుకుని, దొంగనిద్రలు పోతూ పడుకున్నారు.\nఅర్ధరాత్రి, దొంగ వెంకయ్య, అతని ముఠా వీరలక్ష్మి గదికి కన్నంవేశారు. \"వీర లక్ష్మికి శాస్తి చెయ్యడానికి ఇదేసమయంరా, ఈమాటు తప్పకండా నా చేతిలో చిక్కిం దని” హుషారుగా కన్నంలో ముందర కాళ్లు పెట్టి దూరాడు దొంగ వెంకయ్య. వాడు నడుంవరకూ వొచ్చేదాకా ఆగి, రాగానే, చప్పునలేచి ఆ పెద్ద రాతిబండని వీరలక్ష్మి ఆమె అక్కగారూ కలిసి ఎత్తి, వాడి నడుంమీద పడేశారు. ఆ బరువయిన బండ మీదపడంగానే వాడికి స్పృహ తప్పిపోయింది. బయట కాచుకున్న అయిదుగురు దొంగలూ బండ పడిన చప్పుడు విని \"చచ్చామర్రోయ్” అని పరుగుతీశారు. చూసి \"అవ్వా, ఆ పెట్టెలో ఏముంది?\" అని అడిగారు. \"ధనం నాయనా! ఈ ధనమంతా ముసలిదాన్ని, ఏం చేసుకుంటాను? ఏ కాపు వాడికన్నా ఇచ్చి ఓ ఆవుని తీసుకొని పాడి చేసుకుందామని చూస్తున్నాను\" అంది. \"అయితే అవ్వా, మాకిస్తావా ఆ పెట్టె? నీకు నచ్చిన ఆవుని ఇస్తాము.\" అన్నారు దొంగలు. \"అంతకన్నానా, నాయనా. కాని ఇది మా పూర్వీకుల సొత్తు. ఈ పెట్టెని జాగ్రత్తగా తెరవాలి. మీ ఇంటికి వెళ్లి స్నానంచేసి, పెట్టెని పాలతో కడిగి, దీపా రాధనచేసి, సాంబ్రాణి పొగవేసి, కొబ్బరి కాయ కొట్టిగాని, దీన్ని తెరవగూడదు. ఈలోపల తీశారా, దీనిలో వుండే లక్ష్మి, దెయ్యమయి మిమ్మల్ని పీక్కుని తింటుంది. జాగ్రత్త\" అని చెప్పి ఆ పెట్టెని వాళ్లకిచ్చి, ఆవుల్లోకల్లా మంచి ఆవునీ, దాని దూడని ఇంటికి తోలుకుని పోయింది వీరలక్ష్మి.\nఈ అయిదుగురు దొంగలూ, \" ఒరే, మన పంట పండిందిరోయ్\" అని సంతో షిస్తో, ఆ పెట్టెని మోసుకుని పోతున్నారు. పోయినకొద్దీ ఆ పెట్టె బరువు ఎక్కువవు తోంది. కొంతదూరంవరకూ ఓపికపట్టి ఎలాగో మోశారు పాపం. ఇక తరవాత మోయలేక, \"ఏమయితే అయింది, ఇంక మోయలేం బాబూ, నడుం బద్దలయి పోతోంది.\" అని కింద పడేసారు. పెట్టె కింద పడీ పడటంతో టే ముక్కలు, ముక్కలు, అయిపోయింది. అప్పటివరకూ లోపల స్పృహతప్పిన వెంకయ్య కొంచెం గాలితగిలి, \"వూఁ\" అని మూలిగాడు. ఆమూలుగువిని \"నిజమేన్రోయ్ బాబోయ్, దీంటో లక్ష్మి దెయ్యమయింది.\" అని అయిదుగురూ ఒకటే పరుగు. ఈలోపల, గాలితగలడంవల్ల, ఊపిరి సలిపి వెంకయ్యకి తెలివివొచ్చి లేచి కూచున్నాడు. \"బాబోయ్, దెయ్యం లేస్తోందిరోయ్” అని కేకలుపెట్టి, ఇంకా వేగంగా పరుగుతీసారు దొంగలు. పాపం దొంగ వెంకయ్య తన స్నేహితుల్ని గుర్తుపట్టి, \"ఓరేయ్, ఏమిట్రా అట్లా పరి గెత్తుతున్నారూ? నాకోసం ఆగండిరా” అని వాళ్ల వెంట పడ్డాడు. ' ఓరి బాబో, దెయ్యం వెంబడిస్తోంది” అని వాళ్ళు ఇంకా పరుగు లెత్తారు.\nవాళ్లు ముందు, దొంగ వెంకయ్య వాళ్ల వెనకా, ఇట్లా పోగాపోగా, ఆ అయిదుగురికి అలసటవొచ్చి యిక చస్తే చచ్చామని, రొప్పు కుంటో ఓ చెట్టుకింద చేరుకున్నారు. ఇంక దొంగ వెంకయ్య కూడా రొప్పుకుంటో వీళ్ళని చేరుకున్నాడు. “ఒరేయ్ అదేమిట్రా దెయ్యం వెంటబడినట్లు, ఆగమన్నాకూడా ఆగకండా అట్లా పరి గెత్తారు?” అని అడిగాడు. అప్పుడు ఆ అయిదుగురూ దొంగ వెంకయ్య మొహం ఎగాదిగా చూసి \"ఓరి నువ్వుట్రా! దెయ్యమని హడిలి చచ్చాం. సరే, ఆ పెట్టెలోకి ఎట్లా వొచ్చావురా?” అని అడిగారు. అప్పుడు దొంగ వెంకయ్య జరిగిందంతా చెప్పాడు. సొత్తని, మమ్మల్ని మోసంచేసి అంటకట్టి, మన ఆవుల్లోకల్లా మంచి ఆవుని, దూడతో సహా తోలుకుపోయింది. ఇంక మళ్లీ దీని జోలికి వెళ్ళామా ఈసారి మనని ప్రాణాలతో బయట పడనియ్యదు.\" అని వీర లక్ష్మిని తిట్టుకుంటో ఇళ్ళకి చేరుకున్నారు. కొన్నాళ్లపాటు వరసగా దొంగలు రాక పోవడం చూసి వీరలక్ష్మి ఇంక దొంగలు భయపడి రావడం మానేశారని నిర్భయంగా ఏ భయమూ లేకండా ఎప్పటి లాగానే వుంటోంది. [ఇంకావుంది]",
            "book_page_end": 23
        },
        {
            "title": "ఆంజనేయ స్వామివారు",
            "book_page_start": 24,
            "pdf_page_start": 26,
            "pdf_page_end": 27,
            "author": "మూర్తి అన్నయ్య.",
            "genre": "హాస్య కథ",
            "moral": "మోసగాళ్లకు తగిన బుద్ధి చెప్పడానికి తెలివైన ఉపాయం అవసరం.",
            "keywords": [
                "తలారి",
                "మోసం",
                "కరణం",
                "ఆంజనేయుడు",
                "శ్రీరాముడు"
            ],
            "characters": [
                "తలారి",
                "కరణంగారు"
            ],
            "locations": [
                "ఊరు",
                "బజారు"
            ],
            "content": "అనగా అనగా ఒక ఊరు. ఆ వూళ్ళో ఒక తలారి ఉండేవాడు. ఎలాగైనా డబ్బు సంపా దిద్దామని కోరిక పుట్టింది వాడికి, ఆలోచించి చివరి కో ఎత్తు వేశాడు. అప్పు డప్పుడు ఆంజనేయస్వామి పూనినట్లు నటిస్తూ చిందులు త్రొక్కుతూ ఊరిలోకి బయలుదేరేవాడు. అమాయిక ప్రజలను జడిపించి, కడుపునిండా అన్నంతిని కావలసిన డబ్బుకూడా గుంజుకొనేవాడు. అది చాలక కాళ్ళకుకూడా మ్రొక్కించు కొనేవాడు, ఎదురుచెబితే స్వామికి యేం కోపంవస్తుందో అనుకొనేవారు ప్రజలు. యీ విధంగా అమాయిక ప్రజల ను మోసపుచ్చి కొన్నాళ్ళు గడిపాడు వాడు. ఆ వూరి కరణంగారికి యీ సంగతి తెలిసింది. ఆయన చాలా గడుసరి. తలారీ చేసేపని ఆయనకు నచ్చలేదు. అందుచేత ఎలాగైనా తలారివాడి'కి ఆయనబుద్ధి చెప్పాలని నిశ్చయించుకొని సమయం కోసం ఎదురు చూస్తున్నాడు.\nఇలా ఉండగా శ్రీరామనవమి వచ్చింది. ఆ రోజు-మామూలుప్రకారం తలారి ఆంజ నేయుడు పూనేడని బజారువెంట బయలు దేరాడు. తీరా కరణంగారి యింటిదగ్గిరికి వచ్చేసరికి, కరణంగారు కూడా జుట్టు విరియబోసుకొని, పంగనామాలు పెట్టుకొని, శంఖు ఒకచేత, చక్రం ఒకచేత పట్టుకొని, తలారి ఎదురుగా నిలబడి, \"ఒరే! ఆంబ నేయా! నన్నే ఎరగపట్రా! యేం రా! యిక్కడ ఇంకెంతకాలం ఉంటావురా ! నేను శ్రీ రాములవార్నిరా!” అన్నాడు. * తలారి సాష్టాంగపడి, చేతులు జోడించి, \"అపరాధం స్వామీ! తప్పు మన్నించండి. తమర్ని మరిచిపోతానా ! యీ దాసుడు చెయ్యవలసిన పని ఉంటే సెలవియ్యండి” అన్నాడు. సమయం చిక్కిందికదా అని \"ఒరే! ఆంజనేయా! నన్ను నీ భుజములమీద ఎక్కించుకొని యీగ్రామమంతా త్రిప్పు.” అన్నాడు కరణంగారు. తలారి కిక్కురుమనకుండా కరణం గారిని భుజాలమీద ఎక్కించుకొని త్రిప్పుతున్నాడు. కరణంగారిది అస లే కాస్త స్థూల కాయం. కాసేపు తిరిగేటప్పటికే తలారికి అలసట వచ్చింది. మెల్లి గా నడు స్తున్నాడు. అయినా కరణంగారు వూరుకో లేదు సరికదా, పైగా \"ఆంజనేయా ! ఆనాడు ఏడు సముద్రాలు దాటిన నీ శక్తి ఏమైందిరా? త్వరగానడూ” అని శంఖుతో నెత్తిమీద మొట్టడం ప్రారంభించాడు. తలారికి ముచ్చమటలు పోశాయి. \"చచ్చాను బాబో” అంటూ కరణంగారిని కిందకి దింపి కాళ్ళు పట్టుకున్నాడు. \"ఏమిరా! ఆంజనేయా ! దింపేశావేం?” అన్నాడు కరణంగారు కోపంగా. \"ఆంజనేయుడులేదు. అజ్ఞాన్నంలేదు. బాబూ ! బుద్ధి వచ్చింది. ఇలాంటి తెలివి తక్కువపనులు యింకెప్పుడూ చెయ్యను. కాస్తే కాయండి. కోస్తే కోయండి. మీదే భారం” అన్నాడు తలారి. \"నీకు ఆంజనేయుడు పూనకపోతే నాకు శ్రీరాముడూ పూనలేదు. ఇంకమీద నైనా బుద్ధి తెచ్చుకొని బ్రతుకు.” అని నాలుగు చీవాట్లు పెట్టి తలారిని యింటికి పంపేశాడు, కరణంగారు. చూశారా కరణంగారి యుక్తి. ఒక్క దెబ్బను తలారికి బుద్ధిచెప్పారు !",
            "book_page_end": 25
        },
        {
            "title": "భోజన నిద్రాప్రియులు",
            "book_page_start": 26,
            "pdf_page_start": 28,
            "pdf_page_end": 30,
            "author": "యం. రాధాకృష్ణ, చీరాల,",
            "genre": "జానపద కథ",
            "moral": "కేవలం జ్ఞానమే కాదు, పరిశీలనా శక్తి, తెలివిగా మాట్లాడే సామర్థ్యం కూడా జీవితంలో విజయాన్నిస్తాయి.",
            "keywords": [
                "భోజనప్రియుడు",
                "నిద్రాప్రియుడు",
                "శ్మశానం",
                "రాజకుమారులు",
                "తెలివి"
            ],
            "characters": [
                "రాజు",
                "భోజనప్రియుడు",
                "నిద్రాప్రియుడు",
                "రెడ్డి తండ్రి",
                "రాజు కూతుళ్లు"
            ],
            "locations": [
                "పట్టణం",
                "శ్మశానభూమి",
                "రాజభవనం"
            ],
            "content": "పూర్వం ఒక వూళ్లో ఒక రాజు వున్నాడు. చాలా కాలంవరకు అతనికి సంతానం కలగలేదు. ఆ తర్వాత, ఎన్నో వ్రతాలు, పూజలు, పునస్కారాలు చెయ్యగా, కొన్నేళ్ళకి యిద్దరు పుత్రులు కలిగారు. ఒకడి పేరు 'భోజనప్రియుడు', యింకొకడిపేరు, 'నిద్రా ప్రియుడు.' వీళ్లిద్దరూ ఒకేబడిలో చదువు కుంటూ, ఎప్పుడూ కలిసిమెలిసి తిరుగు తుండేవాళ్ళు. కొన్నాళ్ళకు యిద్దరూకూడా అన్ని విద్య ల్లోనూ బాగా ఆరితేరారు. అప్పుడు వాళ్ళకి ఒక కోరిక కలిగింది. దేశాంతరాలు పోవా లని. తమ కోరిక తండ్రితో చెప్పారు. గారాబంగా పెరుగుతూ వున్నారుగదూ, అందుకని 'సరే, అలాగే వెళ్లిరండి' అన్నాడు తండ్రి. సరేనని యిద్దరూ చెరొక గుఱ్ఱము ఎక్కి బయలుదేరారు. అలా వాళ్లిద్దరూ ఎన్నో అరణ్యాలు, సదులు, కొండలు దాటి చివరికి యింకో రాజుగారి పట్టణం చేరుకున్నారు. వాళ్లిద్దరూ సరాసరి రాజుగారి దగ్గిరికి వెళ్లి 'చాలా దూరంనించి వస్తున్నాము. మాయిద్దరికీ భోజనం పెట్టించాలి. యిద్దరం చెరి పది రూపాయలూ యిచ్చుకుంటాం' అన్నారు. సరేనని రాజుగారు పంటబ్రాహ్మణ్ణి పిలిచి వాళ్లిద్దరికీ తిన్నంత భోజనం, అన్ని రకాల పిండి వంటలతో పెట్టమని చెప్పారు. వంటబ్రాహ్మడు సరేనని వెళ్లి రకరకాల పిండి వంటలతో భోజనం తయారుచేశాడు. మన భోజన నిద్రాప్రియులు విస్తళ్ళ ముందు కూర్చున్నారు. నిద్రాప్రియుడు మామూలుగానే అన్నం కలుపుకుని తినే స్తున్నాడు. కాని భోజనప్రియుడు ఒక ముద్ద నోట్లో పెట్టుకుని, తుఫ్, తుఫ్ అని వుమ్మేసి, \"చచ్చి, చెడీ చాలాదూరం నించి వచ్చాంగదా అని విస్తరికి పది రూపాయ లిస్తామన్నాం. ఇదేమిటీ ఈ అన్నం పినుగులవాసన కొడుతోంది?” అని వి స్తరి ముందునించి లేచివెళ్లి రాజుతో చెప్పాడు.\nరాజు ఆశ్చర్యపోయి వెంటనే వంట బ్రాహ్మణ్ణి పిలిపించి, \"ఏమ య్యా, బ్రాహ్మడా! అన్నం పీనుగులవాసన కొడు తున్నదట! మన యింటి ముందుగాని, యింటి వెనకగాని, ప్రక్కలగానీ ఎవరైనా చనిపోయారా ?” అని అడిగాడు. \"రామ ! రామ ! లేదండి ప్రభూ. ఈ చట్టుప్రక్కల ఎవరూ చావలేదు. మరి అన్నం పీనుగుల వాసన ఎందుకు కొడు తోంవో. ఈ బియ్యంకూడా మనకు ఎప్పుడూ పంపే శెట్టిగారే పంపారు.\" అన్నాడు. \"పిలుచుకునిరా ఆ శెట్టిని” అన్నారు రాజుగారు. సరేనని వంటబ్రాహ్మడు వెళ్లి శెట్టిని పిలుచుకువచ్చాడు. శెట్టి వణుకుతూ రాజుగారి ఎదట నిలబడగానే \"ఏమయ్యా శెట్టి! నీవు పంపిన బియ్యం వండి ఈ కుర్రవాళ్ళకి వడ్డించాం. అన్నం పీనుగుల వాసన కొడుతున్నదంటున్నారు. ఏమిటి కారణం? నీ యింట్లోగానీ, నీ యింటి చట్టుప్రక్కల గానీ ఎవరైనా చని పోయారా?\" అని అడిగాడు రాజుగారు, \"లేదు, మహారాజా! ఎవరూ చావలేదు. అరవై ఏళ్ళనించీ ఈ బియ్యం నాకు ఒక రెడ్డి పంపుతూవున్నాడు. ఇంతకాలంగా లేనిది యివ్వాళ యీ బియ్యం పీనుగుల వాసన కొట్టటమేమిటో ఆ పరమాత్ముడికి తెలియాలి\" అన్నాడు శెట్టి.\nవెంటనే రాజుగారు రెడ్డిని పిలిపించి అడిగారు. “నాకు తెలియదు, ప్రభూ ! మా తండ్రినడిగితే తెలుస్తుంది” అన్నాడు రెడ్డి. వెంటనే రాజుగారు రెడ్డి తండ్రిని పిలి పించారు, రెడ్డితండ్రి తొంభై యేళ్ళ పండు ముసలివాడు. వొణుకుతూ రాజు గారి దగ్గిరికి వచ్చాడు. అందరిని అడిగినట్లుగానే రాజుగారు రెడ్డితండ్రినికూడా అడిగారు, అన్నం పీనుగుల వాసన కొట్టటానికి కారణ మేమిటని. \"మహారాజా ! సర్కారువారు పోరం బోకుస్థలాలు అమరకం పరిచేటప్పుడు నాకిచ్చిన భూమిలో కొంత శ్మశానభూమి కలిసివుంది. ఆ భూమిలో వ్యవసాయం సాగించి పండిస్తున్న ధాన్యమే యీ అరవై ఏళ్ళనించి పంపుతున్నాను,” అన్నాడు రెడ్డి తండ్రి. \"చూశారా! శ్మశానభూమి కలవటం వల్లనే అన్నం పినుగుల వాసనకొట్టింది\" అన్నాడు భోజనప్రియుడు.\nరాజుగారు అతని తెలివికి చాల మెచ్చు కున్నారు. తర్వాత శెట్టి, రెడ్డీ, రెడ్డితండ్రీ రాజుగారి దగ్గిర శెలవుతీసుకుని వాళ్ళ వాళ్ళ యిళ్ళకు వెళ్లిపోయారు. ఈ గొడవంతా పూర్తి అయేసరికి బాగా చీకటి పడిపోయింది. \"ఈ రాత్రికి మీరు యిక్కడే పడుకొని తెల్లవారి పోదురుగాని” అన్నారు రాజుగారు. సరే నన్నారు భోజన నిద్రాప్రియులు. ఇద్దరికీ చెరొక మంచంవేసి, మెత్తటి పరుపులు వేయించాడు రాజు. ఇద్దరూ పడుకున్నారు, భోజనప్రియుడు కాసేపట్లోనే గుర్రుపెట్టి నిద్రపోయాడు. కాని మన నిద్రాప్రియుడు వున్నట్టుండి ఒక్కసారి లేచి రాజు దగ్గిరికిపోయి, \"ఇది ఏమిటి మహారాజా. తిండి పెట్టించమంటే పీనుగుల వాసన కొట్టే భోజనం పెట్టిస్తివి. యిక్కడే పడుకోమన్నారు గదా అని పడుకుంటే నేను పడుకున్న పరుపులో ఏడుచుట్ల వెంట్రుకవున్నది. నేను పడుకోగానే ఆ వెంట్రుక కరవటంచేత నావెన్ను దద్దు రెక్కింది\" అన్నాడు.\nరాజు ఆశ్చర్యపోయి వెంటనే నిద్రా ప్రియుడు పడుకున్న పరుపు కోయించి చూశాడు. చూస్తే అందులో నిద్రాప్రియుడు చెప్పినట్లుగానే ఏడుచుట్ల వెంట్రుక కనిపించింది. రాజు వాళ్లిద్దరితెలివికీ సంతోషించి తన యిద్దరు కూతుళ్ళనీ వాళ్లకిచ్చి పెళ్ళిచేసి వాళ్ళవూరికి పంపించాడు. ఇద్దరూ పెళ్లాల్ని గుఱ్ఱాలమీద ఎక్కించుకుని తండ్రిదగ్గరికి వచ్చేసి ఆరోజునుంచీ హాయిగా కాలక్షేపం చేస్తున్నారు.",
            "book_page_end": 28
        },
        {
            "title": "వింత చిలుక",
            "book_page_start": 29,
            "pdf_page_start": 31,
            "pdf_page_end": 34,
            "author": "సుధ",
            "genre": "నీతి కథ",
            "moral": "అత్యాశ దుఃఖానికి, నాశనానికి దారి తీస్తుంది. దుర్మార్గానికి సరైన ప్రతిఫలం లభిస్తుంది.",
            "keywords": [
                "వెంకమ్మ",
                "చిలుక",
                "అత్యాశ",
                "నాలుక",
                "పాము"
            ],
            "characters": [
                "వెంకయ్య",
                "వెంకమ్మ",
                "చిలుక",
                "చిలుక భార్య",
                "చిలుక పిల్లలు"
            ],
            "locations": [
                "పొలం",
                "చిలుక ఇల్లు"
            ],
            "content": "పూర్వం వెంకమ్మ, వెంకయ్య అని భార్యాభర్తలు ఉండేవారు. వెంకమ్మ నోరు మంచిదికాదు. ఎవరో ఒకర్ని ఎప్పుడూ తిడుతూ ఉండేది. వెంకయ్యతో ఎప్పుడూ దెబ్బలాడుతూ వుండేది. వాళ్ళకి పిల్లలు లేరు. వెంకయ్య ఒకసారి పొలంనించి వస్తుంటే ఒక బుల్లిచిలుక దొరికింది. అది దారితప్పిపోయి ఎగరలేక, అరుస్తూవుంది. వెంకయ్య ఆ బుల్లిచిలుకను మెల్లిగా పట్టుకుని ఇంటికి తీసుకువచ్చాడు. దానికి పళ్ళూ, కాయలూపెట్టి ఇద్దరూ పెంచు తున్నారు. పిల్లలు లేక ఆ బుల్లి చిలుకనే ముద్దుగా, గారాబంగా పెంచుకుంటున్నారు. అది ఎదిగి పెద్దదైంది. రోజూ వూళ్లోకి పోయి పళ్లూ కాయలూ తెచ్చుకుని ఇంటికి వచ్చేసి తినేది. ఆ చిలుకంటే వెంకయ్యకు ఎంతో యిష్టం.\nఒకరోజున వెంకయ్య పొలంనించి ఇంటికి తిరిగి రావడం ఆలస్యమైంది. వెంకమ్మకు కోపంవచ్చి ఊరికే తిట్టి పోసేసుకుంటోంది, వెంకయ్యని. అప్పుడు జామిపండు తెచ్చుకుని తింటున్న చిలుక సరదాగా 'అక్కయ్యక్కయ్యా' అని పిలి చింది. అసలే కోపంగావున్న వెంకమ్మకు, సరదాగావున్న చిలుకను చూసి కోపం మరీ ఎక్కువైంది. వెంకయ్యమీదవున్న కోపం, అతని కిష్టమైన ఆ చిలుక మీద తీర్చుకోవా లనుకుంది. గబగబా చిలుక దగ్గరకు వెళ్ళి ఒక కత్తెరతెచ్చి దాని నాలుక కత్తిరించేసింది. పాపం, చిలుక నొప్పితో ఏడుస్తుంది. ఊరికే రక్తం కారి పోతోంది. \"పో! నాకు కోపంవస్తే, నీకు సరదాగా వుందేం? ఎక్కడికి పోతావో పో!నా యింటికి వచ్చావంటే చంపేస్తాను. నీకు నాలుక వుంటే, నువ్వు దొంగతనంచేసి పళ్లూ, కాయలూ తెచ్చుకొని తింటున్నావు. అందుకే ఇంక దొంగతనం చేయలేకుండా నీకు నాలుక కోసేశాను. పో.” అని వెంకమ్మ చిలుకను గిరాటేసింది. పాపం, చిలుక నోటివెంట రక్తం కార్చుకుంటూ, ఏడుస్తూ పోయింది.\nరోజులు గడిచాయి. చిలుక మళ్లీ రాలేదు. ఒకరోజు వెంకయ్య, ఏదో పనిమీద ఊరికెడుతూ, పొలాల్లోంచి పోతున్నాడు. ఒకచోట \"అక్కయ్యక్కయ్యా” అని అరుపు వినిపించింది. తన చిలుక జ్ఞాపకం వచ్చింది. అటూ ఇటూ చూడసాగాడు. \"ఇదిగో, ఇక్కడ” అని పిలుపు వినిపిం చింది. చూశాడు. తన బుల్లిచిలుకే! పెద్ద డైంది. తనదగ్గరకివచ్చి దణ్ణంపెట్టింది. వెంకయ్యకు ఎంతో సంతోషం కలిగింది. \"ఒక్కసారి మాయింటికొచ్చి నా భార్యా, పిల్లల్ని చూడరూ?” అని ఎంతో ప్రేమతో అడిగింది చిలుక. \"తప్పకుండా వస్తాను. పద,” అన్నాడు, వెంకయ్య. ఇద్దరూ బయలుదేరి వెళ్లారు. చిలుక యిల్లు ఎంతో చక్కగా వుంది. చిలుక భార్యా, యిద్దరు పిల్లలూ వచ్చి వెంకయ్యకు దణ్ణం పెట్టేరు. చిలుక భార్య గబగబా లోపలికివెళ్లి పళ్ళూ, ఫలహారాలూ తెచ్చిపెట్టింది. చిలుక పిల్ల లిద్దరూ వెంకయ్యదగ్గిర కూచుని మంచి మంచి కబుర్లు చెబుతూ, ముద్దుముద్దుగా వాళ్ళకి తెలియనివి అడిగి తెలుసుకునేవారు. సాయంత్రం అందరూ పూలతోటలో కూర్చునేవారు.. తనచిలుక ఇల్లు, తోట, అంతా చూసి వెంకయ్య ఎంతో సంతో షించాడు. తను వెళ్ళవలసిన పని మర్చి పోయాడు. ఇంటి మాట కూడా మర్చి పోయాడు. నాలుగురోజు లైనతర్వాత యింటి సంగతి జ్ఞాపకంవచ్చింది. \"నేనింక వెళ్లిపోవాలి, చాలారోజు లైపోయింది,” అన్నాడు వెంకయ్య. “సరే” అంది చిలుక. \"మా చిన్ని సంసారంలో మీకు అన్ని సదుపాయాలూ చేయలేకపోయాం. ఏదో. ఉన్నమట్టుకే పెట్టాం క్షమించండి.\" అంది, చిలుక భార్య. “నువ్వు తప్పకుండా మళ్లీ రావాలి, తాతా” అన్నాయి పిల్లలు. ఇంతలో చిలుక లోపలినుంచి తను అల్లిన రెండు సంచులు తెచ్చి వెంకయ్య దగ్గిర పెట్టి \"ఈ రెంటి లోనూ, నీకేది కావాలో తీసుకునివెళ్ళు. ఇది నా బహుమానం\" అంది. అందులో ఒకటి బరువుగానూ, ఒకటి తేలిగ్గానూ వుంది. చిలుక తనకు చేసిన గౌరవానికీ, సదుపాయానికీ ఎంతో సంతోషించి వెంకయ్య తేలికైన సంచే తీసుకుని, తనకు అదే చాలునన్నాడు. సరే, వెళ్లొస్తానని చెప్పి ఇంటికి వచ్చేశాడు.\nఇంటికి వచ్చేసరికి వెంకమ్మ చాలా కోపంగావుంది. 'నన్ను వదిలేసి, ఇన్నాళ్లు ఎక్కడికి పోయావు' అని తిట్టి పోసింది. వెంకయ్య చిలుక కనబడడం దగ్గరనుంచి జరిగినదంతా చెప్పాడు, తను తెచ్చిన సంచి భార్యముందు పడేస్, చిలుక దానిని తనకు బహుమానం ఇచ్చిందని చెప్పాడు. తొందరగా విప్పి చూసింది, వెంకమ్మ. ఇద్దరికీ ఆశ్చర్యం వేసింది. అందులో ఇంకో చిన్న సంచివుంది. దాన్నిండా డబ్బులున్నై. చాల విలువైన మంచి మంచి బంగారు నగలూ, వెండిసామానులూ వున్నాయి. మంచి మంచి బొమ్మలున్నాయి. ఇవన్నీ ఛూసి వెంకయ్య మురిసిపోయాడు. వెంకమ్మకూడా ఆనందపడింది. కాని వెంకయ్యమీద కోపం వచ్చింది, బరువైన సంచి మానేసి తేలికసంచి తీసుకువచ్చా -డని, \"బరువైన సంచితెస్తే అందులో ఇంకా ఎక్కువ డబ్బు వుండేది. నీకు తెలివి తేటలు లేవు\" అని దెబ్బలాడింది వెంకయ్యతో.\nవెంకయ్య \"ఏదో, మనకి ఇదే చాలు\" అని తృప్తిపడ్డాడు. కాని వెంకమ్మ అలా ఊరుకుంటుందా ! \"సరే, ఆ చిలుక ఎక్కడుంటుందో నాకు చెప్పు. నేను వెళ్లి ఈసారి బరువైన సంచి తెస్తాను” అని పట్టుబట్టింది వెంకమ్మ. దారిచెప్పి, పంపించేడు వెంకయ్య. వెంకమ్మ చిలుక యింటి కొచ్చింది. ఎవరూ అంతగా మర్యాదచెయ్యలేదు. చిలుకమాత్రం ఏదో కొద్దిగా మాట్లాడింది. ఏవో పళ్లుపెట్టి, సరే వెళ్ళమంది. తనకూ బహుమతీ యిస్తుందని చూచింది, వెంకమ్మ కాని, ఇచ్చేటట్టులేదు. అందుచేత తనే అడిగింది, తనకూ సంచీనిమ్మని. వెంకయ్యదగ్గిర పెట్టినట్టే, ఒక బరువు సంచి, ఒక తేలిక సంచీ తెచ్చి, \"నీకేది కావాలో తీసుకో” అంది చిలుక. వెంకమ్మ సంతోషంగా బరువు సంచి తీసుకుని యింటికి వచ్చేసింది. ఇల్లు చేరుకున్న తర్వాత సంచి విప్పి 'చూసేసరికి వెంకమ్మకు భయంవేసింది. ఎందుచేతనంటే దాని నిండా నగలు, నాణ్యాలు, డబ్బుకుబదులు తేళ్లూ, పాములూ, భయపెట్టే బొమ్మలూ వున్నై ! తేళ్లు కుట్టేసాయి, వెంకమ్మని. గోలపెట్టి ఏడుస్తోంది. బొమ్మలు భయపెడుతున్నాయి. ఇంతలో ఒక పెద్దపాము, వెంకమ్మను చుట్టేసి, కాటువేసింది. వెంకమ్మ ఒక్క సారిగా నేలమీదపడి చచ్చిపోయింది. ఇదంతా చూస్తూ వెంకయ్య వణికి పోతున్నాడు. కాని, ఆ పాములూ బొమ్మలూ, అతన్నేమీ చెయ్యలేదు. అతని దగ్గిరికే రాకుండా, వెంకమ్మ చనిపోగానే ఎక్కడి పక్కడ మాయమైపోయాయి. ఇప్పుడు వెంకయ్యను తిట్టేవారెవరూ లేరు. ఒక పేద్ద మేడ కొన్నాడు. చిలుక ఇచ్చిన డబ్బుసంచి, వెండి బంగారాలతో ఎంతో సుఖంగా వుంటున్నాడు. తనకు ముసలివయస్సులో సహాయంచెయ్యడానికి, సుఖంగా వుండేటట్లు చూడడానికీ ఒక పిల్లవాడిని పెంచుకుంటున్నాడు.",
            "book_page_end": 32
        },
        {
            "title": "న్యాయమైన తీర్పు",
            "book_page_start": 33,
            "pdf_page_start": 35,
            "pdf_page_end": 36,
            "author": "రాయప్రోలు రాజ్యలక్ష్మి, బళ్లారి",
            "genre": "నీతి కథ",
            "moral": "న్యాయం ఎప్పుడూ ఇరు పక్షాలకు మేలు జరిగేలా ఉండాలి. తెలివైన ఉపాయం ద్వారా కష్టాన్ని దాటవచ్చు.",
            "keywords": [
                "న్యాయం",
                "తీర్పు",
                "సవతులు",
                "ఆవు",
                "ఉపాయం"
            ],
            "characters": [
                "పెద్ద సవితి",
                "చిన్న సవితి",
                "మధ్యవర్తి",
                "సలహాదారు"
            ],
            "locations": [
                "ఊరు"
            ],
            "content": "ఒక వూళ్లో ఒక పేదవాడు వున్నాడు. అతనికి ఇద్దరు భార్యలు. అతనికి ఆస్తి ఒక ఆవుతప్ప మరేమీలేదు. కష్టంచేసి ఆవుపాలు అమ్ముకొని జీవితం గడుపుతూ వుండేవాడు. కొంత కాలానికి అతడు అకస్మాత్తుగా చనిపోయాడు. చనిపోయే టప్పుడు ఆవును తన యిద్దరు భార్యల్లో ఎవరు తీసుకోవాలో చెప్పలేదు. అందువల్ల సవతు లిద్దరూ ఆవుకోసం తగవులాడు కోడం ప్రారంభించారు. చివరకి ఇద్దరూ కలిసి ఒక మధ్యవర్తి దగ్గరకు వెళ్లి న్యాయంగా తీర్పుచెప్పమని కొరేరు. ఆ మధ్యవర్తి జరిగినదంతా విని, \"ఆవు మీ భర్త ఆస్తిగనక దానిలో మీ ఇద్దరికీ సమాన హక్కువుంది! కాబట్టి ఇద్దరికీ సమాన భాగాలు రావాలి!” అన్నాడు. సవతు లిద్దరికీ ఆవును సమానంగా ఎలాగ పంచుకోవాలో అర్ధంకాలేదు. \"స్వామీ! తీర్పుచెప్పిన మీరే సమభాగాలు కూడా పంచి మా పోట్లాట తీరిస్తే మీ పేరు చెప్పుకుంటాం” అన్నారు. ఆ మధ్యవర్తి ఒప్పుకొని ఆవును తీసుకు రమ్మన్నాడు. సవతు లిద్దరూ వెళ్లి ఆవుని తెచ్చి మధ్యవర్తి ఎదట వుంచారు. అప్పుడు మధ్యవర్తి బొగ్గుతో ఆవుమధ్యగా గీతగీసి రెండుభాగాలుగా చేసి \"సామాన్యంగా చిన్నవాళ్ళు ముందు ఎన్నుకోడం న్యాయ పద్ధతి! కాబట్టి నువ్వు నీ ఇష్టమువచ్చిన భాగం ఎన్నుకోవమ్మా” అని చిన్నామెవైపు తిరిగి చెప్పాడు. వెంటనే ఆమె పొదుగు వైపు భాగం ఏరుకుంది. ఇంక తప్పని సరిగా పెద్ద సవితికి తలవైపుభాగం తప్ప లేదు. అయినా పెద్దమనిషి తీర్పుకు ఎదురుచెప్పలేక తిరిగి చిన్న సవతితోపాటు యింటికి వచ్చేసింది. మధ్యవర్తి చెప్పిన తీర్పు ప్రకారం, మేత పెట్టడం పెద్ద సవితి వంతు. పాలు పిండుకోవడం చిన్న సవితి వంతు అయింది. పాపం పెద్దసవితికి అన్యాయం జరిగింది. మేత నష్టమేకాని ఫలితంలేదు. మరొక వుపాయం ఆలోచించి పూర్తిగా ఆవుబాధ వదలించుకోడమో లేక సవతితో పాటు సగభాగం పాలతో అనుభవించడమో జరగాలనుకొంది. మరియొక పెద్దమనిషి దగ్గరకు వెళ్లి జరిగినదంతా చెప్పి తగిన వుపాయం చెప్పమని ప్రార్ధించింది. పాపం అతడు చాలా జాలిపడి ఒక చక్కని వుపాయం చెప్పాడు.\nమర్నాడు మామూలుగా చిన్న సవితి చెంబుతీసుకొని పాలుపితకడానికి ఆవు దగ్గరికి వచ్చింది. పెద్దసవితికూడా కొంచెం గడ్డి ఒక దుడ్డుకఱ్ఱ తీసుకొని వచ్చి గడ్డివేసి ఎదురుగా నిలుచుంది. చిన్నసవితి పాలు పితకటం ప్రారంభించగానే పెద్దసవితి ఆవుని కఱ్ఱతో ఒకదెబ్బకొట్టింది. ఆదెబ్బతో ఆవు, పాలు పితుకుతున్న చిన్న సవితిని \"ఫెడేలు” మని తన్నింది. పాపం ఆ తాపుకి చెంబు ఎగిరి ఎక్కడోపడింది. మోచేతికి బలమైన గాయం తగిలి అమిత కోపంవచ్చి పెద్దపెట్టున తిట్టడం ప్రారం భించింది. ఆ తగవులాటవిని చుట్టు పక్కల వాళ్ళంతా వచ్చి \"తగవులాట కారణం ఏమిటి?\" అని అడిగారు.\nచిన్నసవితి వుక్రోషం పట్టలేక \"నేను పాలు పిండుకొంటుండగా ఆవును కొట్టి పాలు ఇవ్వకుండా చేసింది” అని చెప్పింది. తరువాత పెద్దసవితి మొదటనుంచి జరిగిన కధంతా చెప్పి, \"నా భాగాన్ని నా యిష్టంవచ్చినట్లు చేసుకొంటాను. నేను కొట్టితే తనకేమి? చంపితే తనకేమి ? ఆమె భాగం నేను ముట్టలేదు. పాలు పిండుకోవద్దని చెప్పలేదు.” అంది. వచ్చినవాళ్లంతా ఆమె ఉపాయానికి ఆశ్చర్యపడి, ఇద్దర్నీ సమాధానపరచి చెరి ఒక పూట ఆవు పాలు పిండుకొనేటట్లూ, చెరి ఒక పూట ఆవుకు మేతవేసేటట్లూ తీర్పు చెప్పి వెళ్ళిపోయారు. ఆరోజునుంచి ఇద్దరు సవతులూ మంచితనంగా కాలం గడుపుతున్నారు.",
            "book_page_end": 34
        },
        {
            "title": "యుక్తి",
            "book_page_start": 35,
            "pdf_page_start": 37,
            "pdf_page_end": 38,
            "author": "భాగవతుల కృష్ణమూర్తి, విశాఖపట్టణము",
            "genre": "నీతి కథ",
            "moral": "యుక్తి ద్వారా దొంగను పట్టుకోవచ్చు. తప్పు చేసినవాడు తప్పించుకోలేడు.",
            "keywords": [
                "యుక్తి",
                "రాజు",
                "దొంగతనం",
                "కర్రపుల్ల",
                "శిక్ష"
            ],
            "characters": [
                "రాజు",
                "నౌకర్లు",
                "దొంగ నౌకరు"
            ],
            "locations": [
                "రాజ్యం",
                "రాజభవనం",
                "జైలు"
            ],
            "content": "అనగనగా ఒక రాజు వుండేవాడు. అందరి - రాజులలాగానే మన రాజుగారింట్లో కూడా లెఖలేనంత డబ్బూ, రత్నాలు, మొహరీలు, వెండిగిన్నెలు, బంగారు గిన్నెలు - ఒక టేమిటి విలువైన వస్తువులన్నీ వున్నై. రాజుగారిదగ్గిర ఎంతోమంది నౌకర్లు, చాకర్లు కూడా వుండేవారు. ఇంతమంది వున్నా, ఎప్పుడూ రాజుగారింటో దొంగతనం జరగలేదు. అసలా రాజ్యంలోనే ఎన్నడూ దొంగతనం జరగలేదు. హాయిగా రాజ్యం ఏలుతున్నాడు రాజు.\nఇలావుండగా ఒకరోజున రాజుగారి యింట్లో ఒక బంగారపుగిన్నె పోయింది. ఎన్నడూ తనయింట్లో దొంగతనం జరిగి వుండకపోవటంచేత రాజు గారు గిన్నె పోయేసరికి చాల విచారించారు. 'దొంగని పట్టటం ఎలాగా?' అని ఆలోచించటం మొదలెట్టారు. అలా ఆలోచించగా, ఆలో చించగా రాజుగారికి ఒక చక్కటి యుక్తి తోచింది.\nవెంటనే తన నౌకర్లందరినీ పిలి పెంచారు. అంతా వచ్చి రాజుగారి ఎదట నిలబడ్డారు. \"ఇన్ని సంవత్సరాలనించి రాజ్యం ఏలుతున్నా, ఎన్నడూ నా రాజ్యంలో దొంగ తనం జరగలేదు. అలాంటిది యివ్వాళ వున్నట్టుండి నా యింట్లోనే బంగారపు గిన్నె పోయింది. ఈ దొంగతనం చేసింది ఎవరో బైటపడతారా లేదా?” అని రాజు గద్దించి అడిగాడు. నౌకర్లందరూ ఎవరి మటుకు వారు 'మాకు తెలియదు' అంటే 'మాకు తెలియదు' అన్నారు.\nఅప్పుడు రాజుగారు పదేసి అంగుళాల పొడుగుగల కర్రపుల్లలు వాళ్లందరికీ తలా ఒకటి యిచ్చాడు. యిచ్చి, \"మీలో ఎవరైతే గిన్నె దొంగిలించారో వాళ్ల కర్రపుల్ల రేపు తెల్లవారేసరికి ఒక ఆంగుళం పెరుగుతుంది. మీరంతా మళ్లీ రేపు వుదయం మీమీ కర్రపుల్లలను నాకు చూపించాలి. ఎవరి కర్రపుల్ల పెరిగివుంటే వాళ్లు దొంగతనం చేసినట్లు తేలుతుంది” అన్నాడు. సరేనని అంతా తలొక కర్రపుల్ల తీసుకుని యిళ్లకు వచ్చేశారు.\nగిన్నెను దొంగిలించిన నౌకరు యిలా అనుకున్నాడు - \"గిన్నె దొంగిలించింది నేనేగనక నా కర్రపుల్ల రేపు ప్రొద్దుటికి అంగుళం పెరుగుతుందిగదా! అందుకని యిప్పుడే ఒక అంగుళం ముక్క నా కర్ర పుల్లలో కోసివేశానంటే తెల్లవారేసరికి మళ్లీ మామూలుగా పది అంగుళాలే వుంటుంది గదా! ఇంక రాజుగారు నేనే దొంగతనం చేసినట్లు ఎలాగు కనుకుంటారు?” అని. ఇలా అనుకుని ఆ నౌకరు తన కర్రపుల్లలో ఒక అంగుళం ముక్క కోసివేసి నిశ్చింతగా నిద్రపోయాడు, తెల్లవారి అందరితోపాటు ఈ నౌకరు కూడా రాజుగారి ఎదటికి వెళ్ళాడు. అందరి క ర్ర పుల్ల లూ అదివరకటిలాగానే పది అంగుళాలు వున్నై. పాపం మన నౌకరు కర్రపుల్ల తొమ్మిది అంగుళాలే వుండటం చేత రాజుగారి చేతులో పట్టుబడిపోయాడు. వాడు తను చేసినదంతా బైట పెట్టి గిన్నె తిరిగి తెచ్చి యిచ్చేశాడు. తర్వాత రాజు ఆ నౌకరుకు శిక్షవిధించి జైల్లో వేశాడు. చూశారా! యుక్తివల్ల ఎలాంటి కఠిన మైన పని అయినా సాధించవచ్చు.",
            "book_page_end": 36
        },
        {
            "title": "మేలుకొలుపు",
            "book_page_start": 36,
            "pdf_page_start": 38,
            "pdf_page_end": 38,
            "author": "రంధి సోమరాజు, రాజమండ్రి",
            "genre": "గేయము",
            "moral": "చందమామ బృందం",
            "keywords": [
                "మేలుకొలుపు",
                "నిద్ర",
                "పిల్లల పాట",
                "జాజిపూలు",
                "వెన్న"
            ],
            "characters": [
                "తల్లి",
                "బిడ్డ"
            ],
            "locations": [],
            "content": "జాజిపూల జలకమాడి\nపాలవెల్లి పాలకెక్కి\nఅత్తయింట నడుగుపెట్టి\nమొగుడురాగ మొగముదాచి\nఎందుకింత సిగ్గుపడుదు\nవేలనీకు ఇంతసిగ్గు ?\nతాడిచెట్టు తలనుదన్ని\nతాతనీడ తరిగిపోయె\nనిదురలెమ్ము నిమ్మకాయ\nకళ్లువిప్పు కందపిలక\nత్వరగలెమ్ము తల్లిగాదె\nచిలుకవచ్చి చెట్టుమీద\nపిలుచుచుండె పిల్లనిన్ను\nవేగ లెమ్ము వెన్న యిదిగొ\nకిత, కిత, కిత, కిత, కిత, కిత.\nసంపాదన : రంధి సోమరాజు, రాజమండ్రి",
            "book_page_end": 36
        },
        {
            "title": "అంతా శనిమహిమ!",
            "book_page_start": 37,
            "pdf_page_start": 39,
            "pdf_page_end": 41,
            "author": "వంగపండు అంగార్కరావు, రాజమండ్రి",
            "genre": "పురాణ కథ",
            "moral": "శని ప్రభావం చాలా బలమైంది, ఎవరూ తప్పించుకోలేరు, కానీ జ్ఞానం ఉన్నవారు దాని నుండి కూడా బయటపడటానికి మార్గాలు వెతుకుతారు.",
            "keywords": [
                "శని",
                "ఏలినాటిశని",
                "బ్రాహ్మణుడు",
                "తపస్సు",
                "పుచ్చకాయ"
            ],
            "characters": [
                "బ్రాహ్మణుడు (జ్యోతిష్కుడు)",
                "శని",
                "రాజు",
                "రాజకుమారుడు",
                "భటులు"
            ],
            "locations": [
                "అడవి",
                "గుడి",
                "రాజ్యం"
            ],
            "content": "శనిని గురించి మన పెద్దలు ఎన్నో రక రకాల, అశ్చర్యమైన కథలు చెబుతూ వుంటారు. వాటిలో కొన్నయినా మీరు విని వుంటారు. శనిపట్టినవారికి అనేక కష్టాలు కలుగుతాయనీ, శని వదిలిపోయిన వెంటనే కష్టాలుకూడా మాయమవుతాయనీ మనవాళ్ళు చెబుతూవుంటారు. ఇప్పుడు అలాంటిదే ఒక కధ నేను చెబుతాను వినండి. అనగనంగా ఒక బ్రాహ్మడుండేవాడు. అతనికి జ్యోతిష్యం చెప్పడం బాగావచ్చు. అందుచేత తనకు ఏరోజున ఏమికష్టం రాబోతోందో ముందుగా తెలుసుకుని జాగ్రత్త పడుతుండేవాడు. ఒకనాడు ఆయన ప్రశ్న చూచుకోగా తనకు ఏలినాటిశని ఉందని తెలుసు కున్నాడు. ఏలినాటిశని అంటే శని ఏడున్నర సంవత్సరాలు విడవకుండా మనుష్యుని పీడించడమన్నమాట. మన బ్రాహ్మడు ఈసంగతి తెలుసుకొని, అతనువచ్చి పట్టక ముందే శనినిగురించి తపస్సుచెయ్యటం మొదలెట్టాడు. అలా తపస్సుచెయ్యగా, చెయ్యగా ఒకనాడు అతనికి శని కలలో కనపడి ఏమికావాలని అడిగాడు.\nఅప్పుడు బ్రాహ్మడు, \"ఏమీ లేదు మహాత్మా! నీవు నన్ను ఏడున్నర సంవత్సరాలపాటు పీడించదలుచుకున్నట్లు తెలుసు కున్నాను. అలా పీడించకుండా నన్ను వదిలెయ్యమని కోరుతున్నాను” అన్నాడు. \"ఆదెలా కుదురుతుంది? కావలిస్తే నువ్వు యింతగా ప్రార్ధించావు గనక నేను నిన్ను ఏడున్నర సంవత్సరాలబదులు మూడున్నర సంవత్సరాలు మాత్రమే పీడి స్తాను” అని చెప్పి శని మాయమైపోయాడు, మన బ్రాహ్మడికి అప్పటికీ తృప్తికలగ లేదు. మళ్లీ మొదలెట్టాడు తపస్సు. అదివరకటిలాగే మళ్లీ శని కలలో ప్రత్యక్షమై, \"ఏమయ్యా బ్రాహ్మడా! ఇంకా ఏమైనా వరాలు కావాలా ఏమిటి ? మళ్లీ తపస్సు సాగించావ్?” అని అడిగాడు. \"వరాలు అంటూ ఏమీలేవు. నీపీడ ఎలాగైనా నాకు లేకుండా చెయ్యమని కోరుతున్నాను” అన్నాడు బ్రాహ్మడు. \"వీలులేదయ్యా. ఒక్క ఏడాదిపాటు మాత్రం పీడిస్తాను\" అని చెప్పి మాయ మయ్యాడు శని. కాని బ్రాహ్మడు అంతటితో తృప్తిపడి వూరుకుంటేనా! మళ్లీ మళ్లీ తపస్సు చెయ్యటం మొదలెట్టాడు. ఆఖరికి శని ఒక రోజు ప్రత్యక్షమై, \"ఏమయ్యా, బ్రాహ్మడా! పాపంగదా అని ఏడున్నర సంవత్సరాలు పీడించటానికిబదులు ఏడాదితోటే వదిలి పెడతానని వరం యిచ్చినందుకా యింకా నా వెంటబడి వేధిస్తున్నావ్? ఇదే నా ఆఖరి వరం. ఏడుఘడియలన్నా నిన్ను పీడించ కుండా వదలను. ఇది ఖాయం. ఈసారి నువ్వు ఎన్నేళ్ళు తపస్సు చేసినాకూడా నేను నీకు కనిపించను. మర్యాదగా ఈ వరంతో తృప్తిపడు అని చెప్పి మాయ మైనాడు. సరే, పాపం ఏంజేస్తాడు బ్రాహడు. ఆ ఏడుఘడియల కాలమూ ఎలాగో శని పీడ తప్పదుగదా అని ఎలాగో బాధపడదా మనుకున్నాడు. * కొన్ని రోజులు గడిచినై. బ్రాహ్మడికి శని పట్టేరోజు వచ్చింది. అయినా బ్రాహ్మడికి శనిపీడ ఎలాగైనా తప్పించుకోవాలని ఆశ ఇంకా పోలేదు. ఆలోచించాడు తను వూళ్లో వున్నట్లయితే తనవల్ల వూళ్లో వాళ్లెవరికైనా గానీ, వూళ్లో ఎవరివల్లనైనా తనకుగానీ ఆపదరావచ్చు. అందుచేత ఎవ్వ రూ వుండని అడవిలోకి వెళ్లి ఒంటరిగా ఆ ఏడు ఘడియల కాలమూ గడిపేస్తే శని తనని పీడించలేడుగదా అనుకున్నాడు. ఇలా అనుకుని బ్రాహ్మడు తన మడి సంచి ఒకటి చేతబుచ్చుకుని అడవికి చేరు కున్నాడు. ఎండ చాల తీవ్రంగావుంది. దాహంవేస్తుండటంచేత ఆచుట్టుప్రక్కల ఎక్కడైనా మంచినీరు దొరుకుతుందేమో నని బయలుదేరాడు. అలా పోతుండగా ఒక పుచ్చకాయలతోట కనిపించింది. ఆ తోట కాపరిని \" అడిగి ఒక పుచ్చ కాయ తీసుకుని దాంట్లో సగంతిని మిగతా సగం తన సంచీలో పెట్టుకుని మళ్లీ బయలుదేరి పోతున్నాడు. అలా పోతూవుండగా ఒక పాడుపడిన గుడి కనిపించింది. అక్కడ జపం చేసుకుంటూ కూర్చున్నాడు. సరిగ్గా అప్పుడే శని అతనిని పట్టాడు. పాపం ఆసంగతి బ్రాహ్మడికేంతెలుసు ? నిశ్చింతగా జపం చేసుకుంటున్నాడు.\nఇంతలో ఆ అడవిప్రక్కనవున్న రాజు గారి కొడుకు కనిపించలేదని, రాజుగారి భ టు లు వెతుక్కుంటూ బ్రాహ్మడు కూర్చున్న గుడివైపు వచ్చారు. బ్రాహ్మడిని శని పట్టాడుగదూ! అందుకని బ్రాహ్మడి సంచిలోవున్న పుచ్చకాయనించి కారుతున్న నీరు సంచినితడిపి నెత్తురుతో తడిపినట్టుగా కనిపించేట్లు చేసింది. రాజుగారి భటులకు, భటులు ఆశ్చర్యపోయి ఆసంచీ విప్పి చూశారు. ఇంకేముందీ! శని మహిమవలన దాంట్లో వున్న పుచ్చముక్క వాళ్ళకళ్ళకి రాజకుమారుడి తలలాగా కనిపించింది. వెంటనే భటులు బ్రాహ్మడిని ఆ సంచి తోపాటు రాజుగారి ఎదటికి లాక్కెళ్లారు. శనిగాడి మహిమవలన రాజుగారికికూడా పుచ్చముక్క తన కొడుకు తలలాగే కని పించింది. ఇంకేం! \"చూస్తారేం, తీసికెళ్లి కొరతవెయ్యండి ఈ పాపాత్ముణ్ణి\" అని భటులని ఆజ్ఞాపించారు రాజుగారు కళ్ళ వెంట నిప్పులుగక్కుతూ. పాపం, పుణ్యం ఎరగని బ్రాహ్మడికి చూశారా, శనిపట్టేసరికి ఎలాంటి ప్రమాదం వచ్చిందో! భటులు బ్రాహ్మడిని కొఱతవేసే చోటికి తీసుకువెళ్లారు. అప్పటికి శని బ్రాహ్మడిని పీడిస్తానన్న ఏడు ఘడియలూ పూర్తిఅయినై. ఏడో ఘడియ పూర్తికావట మేమిటీ, అప్పటి వరకూ రాజుకొడుకు తలలా కనిపిస్తున్న పుచ్చముక్క పుచ్చముక్కలా కనిపించట మేమిటీ ఒక్కసారిగా జరిగినై. అంతేకాదు; ఎక్కడో ఆడుకోటానికని పోయిన రాజు- కొడుకుకూడా అక్కడికి చేరుకున్నాడు. ఇదంతా చూసి రాజు చాల ఆశ్చర్య పోయాడు.\nకొఱత ఆపివేయించి, యిలా జరగ టానికి కారణమేమిటని బ్రాహ్మడిని అడిగారు. మొదటినించీ జరిగినదంతా బ్రాహ్మడు పూసగ్రుచ్చినట్లు చెప్పి \"అంతా శని మహిమ” అన్నాడు. రాజు బ్రాహ్మడి జ్యోతిష్య పాండిత్యానికి ఎంతో మెచ్చుకుని అరోజునించీ అతనిని తన ఆస్థాన జ్యోతిష్షునిగా వుంచుకున్నాడు.",
            "book_page_end": 39
        },
        {
            "title": "మినుముల బ్రాహ్మడు",
            "book_page_start": 40,
            "pdf_page_start": 42,
            "pdf_page_end": 45,
            "author": "యన్. సి. సీతమ్మాళ్, ఏలూరు",
            "genre": "హాస్య కథ",
            "moral": "కొన్నిసార్లు దురదృష్టం, భయం ఊహించని అదృష్టాన్ని తీసుకొస్తాయి.",
            "keywords": [
                "మినుములు",
                "గయ్యాళి",
                "దొంగలు",
                "అదృష్టం",
                "రోకలి"
            ],
            "characters": [
                "బ్రాహ్మణుడు",
                "గయ్యాళి భార్య",
                "దొంగలు"
            ],
            "locations": [
                "ఊరు",
                "అడవి",
                "వర్తకుడి ఇల్లు"
            ],
            "content": "అనగా అనగా ఒక వూళ్లో ఒక బీద బ్రాహ్మణుడు ఉండేవాడు. ఆ బ్రాహ్మణుడు ప్రతిరోజు ప్రొద్దున్నే లేచి స్నానం జపంచేసి, ఎర్రగా రాగిచెంబు తోముకుని వూళ్లో యాయవారానికి బయలుదేరేవాడు. ఇల్లిల్లూ అడుక్కుని పన్నెండు గంట లయ్యేటప్పటికి భుజాన బియ్యం మూట వేసుకొని ఇల్లు చేరుకునేవాడు. బ్రాహ్మణుడి భార్య గయ్యాళిగంప. ప్రొద్దస్తమానమూ భర్తను ఎందుకో ఒకందుకు వేధిస్తూనే వుండేది, ఇలా కొంతకాలం జరిగేటప్పటికి ఏమయిందంటే రోజూ వచ్చే బ్రాహ్మణుడే కదా ఇతనికి బియ్యం ఎందుకని ఆ వూల్లో వాళ్లు ఒకరిని చూచి ఒకరు అందరూ మినుములు బిచ్చంవెయ్యడం ప్రారం భించారు. ' గతిలేనివారికి గంజే పానకం అన్నట్లుగా ఆ బ్రాహ్మణ దంపతులు మినుములే కుడుములు చేసుకుతింటూ కాలక్షేపం చేసేవారు.\nఒకరోజున ఆ బ్రాహ్మణుడి పెళ్లానికి అరిసెలు తినాలని మనసైంది. మామూ లుగా బ్రాహ్మణుడు యాయవారానికి బయలుదేరుతుండగా 'ఏమండోయ్ ! యివాళ నాకు అరిశెలు తినాలని మనసైంది. కాబట్టి మినుములు మానేసి బియ్యం తీసుకురండి. తేకపోయా రంటేనా...” అంది. సరేనని బ్రాహ్మణుడు పూళ్లోకి బయలు దేరాడు. అందరూ మినుములు వేసేవారే కాని బియ్యం ఒక్కరూ వెయ్యలేదు. ఏఒక్కళ్లని కూడ బియ్యం వేయమని అడగ లేక ఇంటిముఖం పట్టాడు. బ్రాహడి పెళ్లాం తన మొగుడు ఎప్పుడు వస్తాడా, ఎప్పుడు అరిసెలు వండుకు తిందామా అని నోరూర్చుకుంటూ, గం పెడా శ తో కూచుంది. ఇంతలో బ్రాహ్మణుడు మిను ములమూట పుచ్చుకొని ఇంటికి జేరాడు. వచ్చీరాకుండగా నేఅతిసంతోషంతో అరిశెలు చేసుకోవచ్చుగదా అని గబగబ ఆవిడ మూట విప్పింది. విప్పేసరికల్లా రోజు లాగా మినుములే. దానితో ఆవిడ నరసిం హావతారం అయిపోయి పళ్లు పటపట కొరుకుతూ మూలనున్న రోకలి పుచ్చుకొని \"బియ్యం తెమ్మంటే తేలేనివాడవు ఏం మొగాడవయ్యా ! నామాట అంటే నీకు అంత చులకనా; ఎవరు తింటారు ఇవన్నీ” అంటూ మండిపడడం మొదలు పెట్టింది. పాపం బ్రాహ్మణుడు గుడ్లు మిటకరించి చూడ్డం తప్ప మరేమి చెయ్యలేకపోయాడు. \"ఎన్నాళ్ళనుండో అరిశెలు తినాలని వుండి ఇవాళ బియ్యం తెమ్మంటే తేక, నాకు అరిశెలు చేసుకుతినే భాగ్యం లేకుండా చేసావుగదా! సరే నీ పని ఏం చేస్తానో చూడు. ఇవన్నీ వండి నీ మొహాన పడేసి తినేదాక ఈ రోకలి పుచ్చుకొని నీ ఎదట కూర్చుంటాను. తినక పోయావంటే గుండు పగలేస్తాను చూడు” అంది. \"పోనీ ఎలాగో అలాగ తిప్పలుపడి తింటే ప్రస్తుతం రోకలిదెబ్బలు తప్పుతైగదా అనుకొని బ్రాహ్మణుడు “అలాగే తింటాను, వండి పట్టుకురా\" అన్నాడు.\nఆవిడ ఆ మినుములన్నీ వండి పెద్ద విస్తరేసి దాన్నిండా ఆ వండిన మినుము లన్నీ పోసి, తినమని రోకలి పుచ్చుకొని దగ్గర కూచుంది- \"ఓరి దేవుడా ఇవన్నీ తినడం ఎలా? నాది కడుపా చెఱువా! ఇవన్నీ ఎక్కడ పట్టించనూ...” అను కుంటూ గట్టిగా మాట్లాడితే రోకలితో పెళ్ళాం ఏం పెళ్లి చేస్తుందో అన్న భయం కొద్దీ బ్రాహడు ఆవిస్తరి దగ్గర కూలబడి ఒక్కక్క గింజే తినడం మొదలెట్టాడు. ఇలా సగం మినుములు తినేసరికి అయ్య గారికి గుడ్లెళ్ళుకొచ్చినై. \"ఒసే గొంతుక దిగడంలేదు, మంచి నీళ్లు తెద్దూ” అన్నాడు. నీళ్ళు తేవడానికని రోకలి అక్కడ పడేసి ఆమె లోపలికి వెళ్లింది. ఇదే సమయం అనుకుని బ్రాహ్మణుడు యిల్లువదిలి వెనక్కి తిరిగి చూడకుండా వీధివెంట బడ్డాడు.\nఇది ఇలా వుండగా నలుగురు దొంగలు ఒక వర్తకుడి ఇంట్లో పడి సర్వం దోచు కొని అర్ధరాత్రి అయేసరికి బ్రాహ్మణుడు పడుకొన్న అడవిలో ఆ మర్రిచెట్టుప్రక్కనే జేరారు. అక్కడ కాసేపు ఆగి మళ్ళీ వెళ్లామనుకొని తమ సామానంతా అక్కడ దింపారు. వాళ్ళకి చాల ఆకలేసింది. తినడానికి యేదైనా దొరుకుతుందేమోనని వాళ్లు తమ సామానంతా కలియ వెదికారు. వెదకగా వాళ్లకో కొబ్బరికాయ దొరికింది. కాయ పగలకొట్టడానికి ఏదన్నా రాయి వెదకండర్రా అంటూ ఆ చీకట్లో నలుగురు నాలుగు ప్రక్కల తడమటం మొదలెట్టారు. త డ మ గా, తడమ గా, ఒకడి చేతికి బ్రాహ్మణుడి గుండు నున్నంగా తగిలింది. దొరికిందిరండర్రా, అంటూ మిగతా వాళ్లని అందరిని పిలిచాడు. నలుగురూ జేరారు. అది బ్రాహ్మణుని తల అని వాళ్లకేంతెలుసు! బలంకొద్దీ బ్రాహ్మణుడి గుండుకేసి కొబ్బరికాయ కొట్టారు!! గుఱ్ఱుపెట్టి నిద్ర పోతున్న బ్రాహ్మణుడు, ఆ దెబ్బకి హడలి పోయి లేచి, తన పెళ్ళామే త న ని వెతుక్కుంటూ వచ్చి కోపంకొద్దీ రోకలి పుచ్చుకు కొట్టిందనుకొని, \"వస్తున్నా - వస్తున్నా, తింటాను, తింటాను, ఆగు, ఆగు,” అని వెర్రికేక లెయ్యడం మొదలు పెట్టాడు. ఆ అరుపులు వినగానే దొంగలు అది దయ్యమో, భూతమో అని వెనకా ముందూ చూడకుండా వాళ్లు దోచుకుని తెచ్చిన సామానంతా అక్కడే వదిలేసి అదే పరుగుతీశారు. ఇంతలో తెల్లవారొచ్చింది. బ్రాహ్మణుడు జరిగినదంతా తెలుసుకొని దొంగలు వదిలి వెళ్ళిన పెట్టెలన్నీ నిమ్మళంగా ఒకటొక టే తెరిచి చూసాడు. వాటిల్లో బోలెడన్ని నగలు నాణాలు, వున్నై. \"భలే అదృష్టం. గుండు చితికేలా దెబ్బతింటే తిన్నాను గాని, ఎంతటి అదృష్టం కలిసివచ్చిందో” అను కున్నాడు. సరే అవన్నీ పుచ్చుకొని ఇంటికి బయలుదేరాడు. ఇక అక్కడ ఇంటిదగ్గర ఏమయిందంటే మంచినీళ్ళు తెద్దామని లోపలికి వెళ్ళి పట్టుకొచ్చేలోగా, మొగుడు లేకపోయేసరికి \"అమ్మ గడుసువాడా, ఎంత మోసం చేసావు! కానీ రాని, ఎప్పటికైనా రాక పోతావా. చూడు రాగానే నీ పని పట్టిస్తా'' నంటూ దుడ్డుకర్ర పుచ్చుకొని తలుపు వేసుకొని కూచుంది. మరి కాస్సేపటికి \"తలుపే తలుపు\" అంటూ బ్రాహణుడు ఇంటికొచ్చి దబదబా తలుపు బాదాడు. \"అఁ, వచ్చావా ! నీ పని అయిపోయింది. వస్తున్నా వుండు\" అంటూ ఆవిడ ధభాలున తలుపు తెరచింది. తలుపు తెరవగానే బోలెడన్ని పెట్టెలు, బేడలు, సామాను చూసేసరికి ఆవిడ కోపమంతా ఒక్కసారిగా సంతోషంగా మారిపోయింది. ఆనందంతో భర్తని లోపల కాహ్వా నించింది. భర్త పెట్టెలుతెరిచి చూపించాడు. దరిద్రం వదలిందంటూ ఆనాటినుంచీ ఆ బ్రాహ్మణదంపతులు సుఖంగా జీవించారు.",
            "book_page_end": 43
        },
        {
            "title": "విద్వాంసుడు",
            "book_page_start": 44,
            "pdf_page_start": 46,
            "pdf_page_end": 46,
            "author": "ఈదర రాధ, అయితానగర్, తెనాలి.",
            "genre": "హాస్య కథ",
            "moral": "అహంకారాన్ని తెలివైన సమాధానం ద్వారా తగ్గించవచ్చు.",
            "keywords": [
                "విద్వాంసుడు",
                "అహంకారం",
                "బిచ్చగాడు",
                "హాస్యం",
                "తార్కికుడు"
            ],
            "characters": [
                "విద్వాంసుడు",
                "బిచ్చగాడు"
            ],
            "locations": [
                "పట్టణం"
            ],
            "content": "పూర్వ మొక పట్టణంలో ఒక గొప్ప తార్కికుడు, విద్వాంసుడు వుండేవాడు. ఆయన తెలివి తేటలకు, విద్యకు చాలా ప్రసిద్ధి చెందాడు. ఇంతేకాక ఆయనకుకూడా తన తెలివి తేటలను గురించి చాలా గర్వం వుండేది. సాధారణంగా ఆయనతో వాదించ టానికి ఎవరూ వచ్చేవారుకాదు. ఆ పట్టణం లోని వారందరూ ఆయన్ను చాలా గౌర విస్తూ వుండేవారు. ఎవరూ ఆయనతో సమాన హెూదాలో కూర్చొనేవారుకాదు. ఆయన కుర్చీలో కూర్చుంటే అందరూ క్రింద కూర్చునేవారు. ఒకనాడు ఆయన తన యింటివద్ద సోఫాలో కూర్చొనివున్నాడు. ఆ సమయంలో దారిన పోతూవున్న బిచ్చగాడు ఒకడు అక్కడకు వచ్చి ఆయన ప్రక్కనే సోఫాలో కూర్చున్నాడు. ఇది చూసి విద్వాంసుడికి చాలా కోపం వచ్చింది. ఇంతవరకు ఎవరుకూడా అతని సరసన కూర్చోటానికి సాహసించలేదు. ఒక సామాన్యమైన బిచ్చగాడు ఈపని చేయటం అతను సహించలేకపోయాడు. కోపం ఆపుకో లేకపోయాడు. \"మూర్ఖుడా నీకూ పశువుకూ తేడా ఏముంది? \" అని విద్వాంసుడు అడిగాడు. బిచ్చగాడు వెంటనే తనకూ విద్వాంసునకు మధ్యవున్న స్తలాన్ని కొలిచి, \"అయ్యా! నాకూ పశువుకూ ఒక అర్ధ గజము తేడావుంది\" అన్నాడు. ఈ సమధానం విని విద్వాంసుడు తెల్ల పోయాడు. నోట మాట రాలేదు.",
            "book_page_end": 44
        },
        {
            "title": "ఉపాయశాలి",
            "book_page_start": 45,
            "pdf_page_start": 47,
            "pdf_page_end": 49,
            "author": "దీవీ భానుమతీ దేవీ",
            "genre": "నీతి కథ",
            "moral": "తెలివైన ఉపాయం ద్వారా, మోసం చేయకుండానే కీర్తి, సంపద పొందవచ్చు.",
            "keywords": [
                "బ్రాహ్మణుడు",
                "ఉపాయశాలి",
                "రాజు",
                "వాగ్దానం",
                "మోసం"
            ],
            "characters": [
                "పేద బ్రాహ్మణుడు",
                "బ్రాహ్మణుడి భార్య",
                "రాజు",
                "మంత్రి"
            ],
            "locations": [
                "ఆస్థానం",
                "రాజభవనం"
            ],
            "content": "అనంగనంగా ఒకవూళ్లో ఒక పేద బ్రాహ్మణు డుండేవాడు, అతను కుటుంబం పోషించటానికి చాలా కష్టపడుతుండేవాడు. ఈ కష్టాలు భరించలేక చివరకు చచ్చి పోదామనుకున్నాడు. యీ సంగతి ఆయన భార్య కనిపెట్టి \"యేమండీ? సూరేళ్లు బ్రతకాల్సిన యీ ప్రాణాన్ని చేతులార తీసుకోవటం తెలివితక్కువ కాదా! కాబట్టి ప్రక్క వూళ్లోవున్న రాజుగారిని ఆశ్రయించండి. ఆయన తప్పక మనకు సహాయంచేస్తాడు.\" అని అంది. దాంతో ఆయన గంపంత మొహంచేసుకొని రాజు గారి ఆస్థానానికెళ్లి ఆయన్ను రోజూ దీవించి వస్తుండేవాడు. కాని రాజుగారిని తనకు ఫలానిది కావాలని అడిగేవాడుకాదు. తనను యేమీ కోరకుండా రోజూ వచ్చి దీవించిపోవటం రాజుగారికి ఆశ్చర్యం కలిగించింది. ఒక రోజు మామూలుగా వచ్చి దీవించిపోతుం టే రాజుగారు బ్రాహ్మణ్ణి పిలచి \"మీరు ప్రతి రోజు మా ఆస్థానానికొచ్చి మమ్ము ఆశీర్వ దించి యేమీ కోరకుండా పుట్టినే వెళ్ళు తున్నారు యెందువల్ల?” అన్నాడు. అప్పుడు బ్రాహ్మణుడు \"అయ్యా! నేను మిక్కిలి పేదరికముచేత బా ధ ప డు తున్నాను. కుటుంబపోషణ జరుగక యీ వూరు వచ్చాను\" అన్నాడు. \"అయితే నీకేమి కావాలో అడుగు” అన్నాడు రాజుగారు. \"ప్రభువులు నాకేమీ యివ్వనక్కర లేదు. ఒక్క కోరికమాత్రం వుంది. అగ్రహం చెందకున్న దేవరవారికి చెప్పుకుంటాను.\" అన్నాడు బ్రాహ్మడు. \"నీకు కావలసినకోరికనుకోరుకో నేను నెరవేరుస్తాను.” అన్నాడు రాజుగారు. \"మహారాజా! మీరు రాజకీయ దురం ధరులు. మీకు యేదైనా సలహా కావలసి నపుడు, నావైపు చూడండి. అప్పుడు మీ చెవిదగ్గర నా నోరుపెట్టి వెళ్లిపోతాను.\" అన్నాడు బ్రాహ్మడు. అర్థంలేని యీకోరికను విని బ్రాహ్మ ణుడు వట్టి మూర్ఖుడని తెలుసుకొని రాజు సరేనన్నాడు. అది మొదలుకొని రాజుగారు యేదయినా ఆలోచించాల్సివస్తే బ్రాహ్మణుని వైపు చూచేవాడు. బ్రాహ్మణుడు వెంటనే తన నోటిని రాజుగారి చెవిదగ్గర పెట్టేవాడు. రాజుగారు మాత్రం తన యిష్టప్రకారం తన పనులను చేసుకొనేవాడు.\nఈ విధంగా కొన్ని రో జు లు స ర గి పోయినాయి. ప్రతివారు తమ కష్ట సుఖా లను రాజుగారితో చెప్పుకుంటుండేవారు.. అప్పుడు రాజు బ్రాహ్మణునివైపు చూడటం- బ్రాహ్మణుడు రాజుగారి చెవిదగ్గర నోరు పెట్టి వెళ్లిపోవటం చూచి, రాజుగారు అన్ని విషయాలు యీ బ్రాహ్మణుడి సలహాతోనే చేస్తున్నాడని అనుకొని రాజుగారి సహాయం కావలసినవారంతా ముందు వారి కష్ట సుఖాలు యీ బ్రాహ్మణునితో చెప్పుకోవటం మొదలెట్టారు. అప్పుడు, \"మీరు వెళ్లి రాజు గారితో చెప్పుకోండి, నాచేతనయినసహాయం నేను చేస్తాను. తర్వాత మీ అదృష్టం” అనేవాడు బ్రాహ్మడు. ప్రతివాళ్లు బ్రాహ్మణు నకు యేదో బహుమతి యిస్తుండేవారు. యీ బహుమానాలతో కొంతకాలానికి యీ బ్రాహ్మణుడు రాజుగారి మేడతో సమానమయిన మేడను కట్టించాడు. ఒకరోజు సాయంకాలం రాజుగారు మంత్రితో షికారెళ్లుతూ \"యీ క్రొత్త మేడ యెవ్వరి\" దని అడిగాడు. “రోజూ మన ఆస్థానానికి వచ్చే బ్రాహ్మణుడిది\" అన్నాడు మంత్రి. \"ఆరె! అతనికి నేను ఒక్క కాని యివ్వలేదే! యింత పెద్ద మేడ యెలా కట్టగలిగాడు?” అన్నాడు రాజు. దానికి మంత్రి “మీరిచ్చిన వాగ్దానము వలననే, యింత మేడకట్టాడు.” అన్నాడు. అంత రాజుగారు తన పొరపాటును గ్రహించుకొని మరునాడే బ్రాహ్మణుని పిలి పించి \"ఏమయ్యా బ్రాహ్మడా, నీకు నేను కానికూడా యివ్వలేదే? యింత పెద్ద మేడ యెలాకట్టావు?” అని అడిగాడు. \"అంతా తమ అనుగ్రహంవల్లనే” అన్నాడు బ్రాహ్మణుడు. రాజుగారు వెంటనే \"యిలాంటి కుట్రపనులు ఇకముందు చేశావంటె శిక్షిస్తాను జాగ్రత్త. ప్రజలను మోసం చేయకుండా జీవించు” అన్నాడు. అప్పటినుండి బ్రాహ్మణుడు బుద్ధిగల్గి మోసంచేయటం మానుకొని ప్రజాసేవ చేస్తూ హాయిగా కాలంగడుపుతున్నాడు.",
            "book_page_end": 47
        },
        {
            "title": "అక్బరు కల",
            "book_page_start": 48,
            "pdf_page_start": 50,
            "pdf_page_end": 51,
            "author": "ఎఱ్ఱమెల్లి సీతాదేవి, రాజమండ్రి",
            "genre": "హాస్య కథ",
            "moral": "ఎప్పుడూ ఇతరులను కించపరచడానికి ప్రయత్నించకూడదు. అహంకారానికి తగిన బుద్ధి చెప్పబడుతుంది.",
            "keywords": [
                "అక్బరు",
                "వీరబల్",
                "కల",
                "హాస్యం",
                "బురద"
            ],
            "characters": [
                "అక్బరు",
                "వీరబల్"
            ],
            "locations": [
                "దర్బారు"
            ],
            "content": "మొగలాయీ రాజులలో గొప్పవాడయిన అక్బరుపేరు మీరందరు వినేవుంటారు. అతను చదువుకొన్నవాడు కాకపోయినా చాల నేర్పుకలవాడు. వాని దర్బారులో చాలమంది పండితులు ఉండేవారు. అందులో ఒకడు వీరబల్. మాటల్లో వానిని ఎవరూ ఓడించలేకపోయేవారు. ఆఖరుకు అక్బరుకి అతనిని ఎలాగైనా ఓడించాలని బుద్ధిపుట్టింది. అందుచేత ఒక రో జు న అక్బరు అతన్నీ ఇంకా కొంతమందినీ తీసుకొని షికారు బయలుదేరాడు.. కొంతదూరము పోయినతరువాత వీర బల్తో “నిన్న తెల్లవారుజామున నాకు ఒక కలవచ్చింది\" అన్నాడు అక్బరు. \"ఆ కల ఏమిటి మహప్రభూ!” అని అడిగాడు వీరబల్.\n\"కల చెబుతాగాని దానిలో ఉండే మంచి చెడ్డలు తీసుకోకూడదు.” అన్నాడు అక్బరు. “సరే ఆలాగే” అన్నాడు వీరబల్. \"మేమూ నువ్వు ఈలాగే షికారు వెడుతున్నా మాట. వెళ్లగా వెళ్లగా ఒక బయలు. ఆ బయలులో పెద్ద పెద్ద కుండలు కనిపించాయట ! ఆ కుండలలో కొన్ని పాలతోను, కొన్ని నేతితోను, కొన్ని తేనె తోను, కొన్ని సారాతోను, కొన్ని బురదతోను, కొన్ని తుక్కుతోను, కొన్ని కుళ్లు నీటితోను నిండి ఉన్నాయట! అప్పుడు ఒక పెద్దగాలి దుమ్మువచ్చి నన్ను తేనెకుండలోను నిన్ను బురదకుండలోను పడేసిందిట! ఇంతలోకే నాకు మెళుకువ వచ్చింది\" అని అక్బరు తన కల చెప్పాడు.\nతనని ఏడిపించటానికే అక్బరు కల చెప్పాడని వీరబల్ గ్రహించాడు. అతను మాత్రం తక్కువ తింటేగా ! \"నాకుకూడా సరిగ్గా ఇలాటి కలే వచ్చింది. కాని చివర మాత్రం కొంచెం తేడావుంది” అన్నాడు వీరబల్. \"సరే నీ కల ఏమిటో చెప్పు” అని నవ్వుతూ అడిగాడు అక్బరు. \"సరిగ్గా మీరు చెప్పినట్టే నేను బురద కుండలోను మీరు తేనెకుండలోను పడ్డా ముట. తరువాత ఎంతో కష్టపడి యిద్ద రమూ బయటకు వచ్చాముట తరువాత ఒకరిని ఒకరము నాకుకోడం మొదలు పెట్టాముట. నేను మీ వంటి తేనె అంతా నాకానుట ! మీరు నా వంటి బురద అంతా నా కారుట” అని చెప్పాడు వీరబల్.\nఇది వినేసరికి అక్బరుకు కోపంవచ్చి వీరబల్ను ఖైదుచెయ్యమన్నాడు. కాని వీరబల్ వెంటనే \"మహాప్రభూ! నేను చెప్పింది కల అని ముందే మనవిచేశాను. 'కలలోని మంచిచెడ్డలు తీసుకొనకూడదు' అని మీరే అన్నారుగదా!” అన్నాడు. అక్బరు వీరబల్ తెలివికి చాల సంతో షించి అప్పటినుండి అతనిని గౌరవించటం మొదలు పెట్టాడు.",
            "book_page_end": 49
        },
        {
            "title": "పొడుపు పద్యములు",
            "book_page_start": 51,
            "pdf_page_start": 51,
            "pdf_page_end": 51,
            "author": "ముద్దా కామేశ్వర సోమయాజులు/మదన రామిరెడ్డి",
            "genre": "పొడుపు కథలు",
            "moral": "చందమామ బృందం",
            "keywords": [
                "పొడుపు కథ",
                "వినోదం",
                "తాంబూలం",
                "మోటబొక్కెన"
            ],
            "characters": [],
            "locations": [],
            "content": "ఎండిన పండిన దొక్కటి\nఖండించిన పచ్చిదొకటి కాల్చిన దొకటి\nతిండికి రుచియైయుండును\nఖండితముగ దీనిదెల్పు కవియునుగలడే?\n(సంపాదన : ముద్దా కామేశ్వర సోమయాజులు)\nపొడుగు తోకగల్గి పోగల దటు నిటు,\nపరికింపనది గాలిపటము గాదు;\nయెముకలు మాంసముయేమాత్రముండవు\nచర్మముండుగాని జలగగాదు;\nపాడిపంటల రుచి పసిచూడ దెన్నడు,\nజలము గోరుచుండు పశువుగాదు;\nవేసవి కాలాన యెగిరెగిరి పడుచుండు,\nముసురు కాలమునందు మూలనుండు;\nదీనిభావమేమి చందమామ?\n(సంపాదన : మదన రామిరెడ్డి, వేజెండ్ల)\n[జవాబులు 53 వ పేజీలోవున్నై]",
            "book_page_end": 51
        },
        {
            "title": "చందమామ పజిల్ [భాషాభివృద్ధికి]",
            "book_page_start": 55,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "పజిలు",
            "moral": "చందమామ బృందం",
            "keywords": [
                "పజిలు",
                "వినోదం",
                "తెలుగు",
                "భాషాభివృద్ధి"
            ],
            "characters": [],
            "locations": [],
            "content": "అడ్డము :\n1 పద్మము\n3 నెల\n5 ఒక తిధి\n7 ఫౌంటెన్కలంలో పోస్తాము\n9 నేల\n10 పాఠశాల\n11 జనులు\n12 “పొడి”కి వ్యతిరేకం\n14 ఋషి\n16 నాలుగణాలు\n18 అందములేనివాడు\n19 ఏడురోజులు\nనిలువు :\n1 తపస్సుచేసేవాడు\n2 సూర్యుడు\n3. ఇంద్రజాలము\n4 ముసలితనము\n6. దీపము\n8 ఆదాయము\n9 వృక్షము\n12. కాంతి\n13 అక్కమగడు\n15 వాస్తవము\n16 పాపాలు చేసేవాడు.\n17 ఇది అగ్నిపర్వతంలోంచి ప్రవహిస్తుంది.",
            "book_page_end": 55
        }
    ],
    "statistics": {
        "total_stories": 19,
        "author_counts": {
            "చందమామ బృందం": 3,
            "ఈ. లక్ష్మీనారాయణ.": 1,
            "ఏటుకూరి": 2,
            "కె. వి. గోపాలరావు, విజయవాడ": 1,
            "మూర్తి అన్నయ్య.": 1,
            "యం. రాధాకృష్ణ, చీరాల,": 1,
            "సుధ": 1,
            "రాయప్రోలు రాజ్యలక్ష్మి, బళ్లారి": 1,
            "భాగవతుల కృష్ణమూర్తి, విశాఖపట్టణము": 1,
            "రంధి సోమరాజు, రాజమండ్రి": 1,
            "వంగపండు అంగార్కరావు, రాజమండ్రి": 1,
            "యన్. సి. సీతమ్మాళ్, ఏలూరు": 1,
            "ఈదర రాధ, అయితానగర్, తెనాలి.": 1,
            "దీవీ భానుమతీ దేవీ": 1,
            "ఎఱ్ఱమెల్లి సీతాదేవి, రాజమండ్రి": 1,
            "ముద్దా కామేశ్వర సోమయాజులు/మదన రామిరెడ్డి": 1
        },
        "genre_counts": {
            "పురాణ వివరణ": 1,
            "గేయము": 2,
            "గేయకథ": 2,
            "జానపద కథ": 3,
            "హాస్య కథ": 4,
            "నీతి కథ": 4,
            "పురాణ కథ": 1,
            "పొడుపు కథలు": 1,
            "పజిలు": 1
        }
    }
}