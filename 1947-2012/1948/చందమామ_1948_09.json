{
    "book_id": "చందమామ_1948_09",
    "stories": [
        {
            "title": "దొందు - దొందు",
            "book_page_start": 9,
            "pdf_page_start": 9,
            "pdf_page_end": 9,
            "author": "ఏ టు కూరి",
            "genre": "హాస్యం",
            "moral": "తెలియని విషయాలపై అతిగా మాట్లాడకుండా, వినయంగా ఉండాలి.",
            "keywords": [
                "విద్యార్థులు",
                "పంతులు",
                "మనుచరిత్ర",
                "హాస్యం",
                "తెలివితక్కువ"
            ],
            "characters": [
                "మాస్టరు",
                "హెడ్మాస్టరు",
                "అబ్బాయి",
                "శాస్త్రులు"
            ],
            "locations": [
                "పాఠశాల తరగతి గది"
            ],
            "content": "ఇంగిలీసు మాస్టరు గా రొకమా\nరెల్ట్రా క్లాసుకు వచ్చాడు\nతెలుగు టెక్స్టునటునిటు ద్రిప్పుచునొక\nతిప్పకాయ ని ట్లడిగాడు.\nపంతులు :\n'మనుచరిత్ర వ్రాసిన దెవరబ్బాయ్? '\nఅబ్బాయి :\n'మల్లసాని వ్రాసాడండీ : '\nపంతులు :\n'సిట్గా నేడ్చా' వంటుండగనే\nఅబ్బాయి :\n‘శ్రీనాథుడు వ్రాసా’ డనియెన్.\nపంతులు కా ద ని పండ్లు గొఱకగా\nబాలుడు పకపక లాడాడు.\nమాస్టరు కుక్రోశము రాగా హె\nడాస్టరు కెక్కులు చెప్పాడు.\nహెడ్మాస్టరుగా రసిస్టెంటుతో\nఈలా సంభాషించాడు:\n'పిల్ల వెధవ మాటల కేమండోయ్?\nతల్లక్రిందుగా చెప్తారు.\nఆ టైటలు పేజీపై వావి\nళ్ళండు సన్సు వా రని ఉంటే\n“శ్రీనాథుడు మలసా”నని చెపటం\nచిత్రంగానే ఉందండీ?\nఏటికినవుతా' రంటూ క్లాసుకు\nనోటీసును బంపించాడు.\nశాస్త్రులు 'దొందూ\nదొంద'ని నవ్వుచు\nసంతకమును బె\nట్టంపాడు.",
            "book_page_end": 9
        },
        {
            "title": "ధర్మసందేహము",
            "book_page_start": 10,
            "pdf_page_start": 12,
            "pdf_page_end": 14,
            "author": "జే. రామచంద్రన్, మద్రాసు",
            "genre": "నీతి కథ",
            "moral": "ఆలోచనా రాహిత్యం, అశుభాలు పలకడం వలన అనుకున్న పనులు చెడతాయి. మంచి ఆలోచనతో పరిష్కారం కనుగొనాలి.",
            "keywords": [
                "శిష్యులు",
                "గురువు",
                "దాహం",
                "ధర్మసందేహం",
                "అశుభం"
            ],
            "characters": [
                "గురువు",
                "మొదటి శిష్యుడు",
                "రెండో శిష్యుడు",
                "మూడో శిష్యుడు",
                "ఇంటి యజమాని"
            ],
            "locations": [
                "గ్రామం",
                "చెట్టు కింద విశ్రాంతి స్థలం",
                "ధనవంతుని ఇల్లు"
            ],
            "content": "పూర్వం ఒకగ్రామంలో ఒక గురువు\nఇద్దరు శిష్యులు వుండేవారు. ఒకసారి\nగురువుగారు తన శిష్యులతో సహా ఆప్రక్క\nగ్రామానికి బయలుదేరారు.\nకొంతదూరం వచ్చేసరికి గురువుగారికి\nదాహంవేసింది. ఆ చుట్టుప్రక్కల చూస్తే\nఎక్కడా నీటిచుక్క కనిపించలేదు.\nకాని, ఆ దగ్గర్లోనే ఒక చిన్నవూరు కనిపిం\nచింది. గురువుగారు తనశిష్యులలో ఒకణ్ణి\nపిలిచి, \"శిష్యా చాలా దాహంగా వుంది.\nకాస్త దాహం తీర్చుకునిగాని బయలుదేర\nలేను. నువ్వు ఆ కనపడే వూళ్లోకిపోయి\nఎవరినైనా అడిగి కాసిని చల్ల చుక్క\nపట్టుకురా. నువ్వువచ్చేదా కామేము ఈచెట్టు\nక్రింద విశ్రాంతి తీసుకుంటాం” అన్నారు.\nశిష్యుడు సరేనని బయలుదేరి ఆ వూళ్లో\nఒక ధనవంతుని ఇంటికివెళ్లి తమ గురువు\nగారు దాహంకోరినసంగతి చెప్పి కాసిని\nచల్ల యివ్వమని అడిగాడు. ఇంటి యజ\nమాని 'సరే అలాగే యిస్తాను వుండండి.'\nఅని లోపలికి పోయాడు.\nఇంతలో శిష్యుడికళ్లు అక్కడేవున్న\nపశువులకొట్టంపై పడ్డాయి. కొట్టంలో ఒక\nగేదెకు బారెడేసి కొమ్ములు వున్నై, అప్పుడు\nశిష్యుడికి ఒక ధర్మసందేహం కలిగింది.\n\" అరెరే, ఈ గేదెకి ఇంతపొడుగుకొమ్ము\nలున్నయ్యే! ఒకవేళ యిది చస్తే దీన్ని\nఇంట్లోంచి బయటికిలాగటమెలాగా?” అని.\nశిష్యుడు యిలా ఆలోచిస్తుండగా ఇంటి\nయజమాని చల్ల తీసుకొచ్చాడు. ఆయన్ని\nచూడగానే శిష్యుడు చల్ల తీసుకో\nకుండానే, \"ఏమండీ! మీ గేదెకి యింత\nబారాటికొమ్ము లున్నయ్యే ! ఒకవేళ ఇది\nచస్తే దీన్ని బయటికి ఎలాఈడుస్తారండీ?”\nఅని అడిగాడు.\nఇది వినేసరికి ఇంటియజమానికి చాల\nకోపం వచ్చింది. \"చాలు చాల్లేవయ్యా.\nచల్లకని వచ్చినవాడివి నీ పని నువ్వు\nచూసుకుపోక నా గేదె చస్తుందని అశుభం\nపలుకుతావా? నీకు చల్ల యివ్వను ఫో ”\nఅని వెనక్కి తిరిగిచూడకుండా యింట్లోకి\nపోయాడు.\nశిష్యుడు తెల్లమొహం వేసుకొని వట్టి\nచేతుల్తో గురువుగారి దగ్గిరికి తిరిగొచ్చి,\nజరిగినదంతా చెప్పకుండా, \" ఈ వూళ్లో\nఎవరూ చ ల్ల యి వ్వం అన్నారు” అని\nచెప్పాడు. అప్పుడు గురువుగారు తన రెండో\nశిష్యుణ్ణి పిలిచి, \" ఒరే నువ్వన్నాపోయి\nసాధించుకురారా. దాహం మరీ ఎక్కువవు\nతోంది ” అన్నారు.\nరెండోశిష్యుడు కూడా బయలుదేరి అదే\nయింటికివచ్చి చల్ల అడిగాడు.\nఅప్పుడు యింటియజమాని, అంతకు\nముందే ఒకతనువచ్చి చల్లఅడిగినసంగతీ\nతర్వాత తన గేదె చస్తుందేమోనని అశుభం\nపలికిన సంగతీ చెప్పాడు. అంతా విని,\nచివరికి ఈ శిష్యుడు\"వాడిమొహం, వాడి కేం\nతెలుసు! గేదె చస్తేనేం? దానికొమ్ములు\nరెండూ నరికి పారేస్తే తేలికగా బయటికి\nలాగెయ్యవచ్చు \" అన్నాడు తన బుర్రలో\nవున్న తెలివినంతా ఉపయోగించి.\nఇది వినేసరికి యింటియజమానికి అరి\nకాలి మంట నెత్తికెక్కింది. \" ఏమయ్యా,\nనువ్వూ ఘనుడివేనే! ఏమో అనుకున్నాను.\nమొదటవచ్చిన ఆతను గేదె చస్తుందేమో\nఅనిమాత్రం అనేసి వూరుకున్నాడు. నువ్వు\nగేదె చావటం, కొమ్ములుకోసి పారెయ్యటం\nకూడా అనేశావా? పో, పో, నీకు చల్ల\nయివ్వను \" అన్నాడు. శిష్యుడు చేసేదిలేక\nవట్టిచేతుల్తో గురువుగారి దగ్గిరికి వచ్చాడు.\nఅప్పుడు గురువుగారు తనమూడోశిష్యుణ్ణి\nపిలిచి \"ఇక నువ్వన్నా నిర్వాకం చేసు\nకురా. నీ వల్లా కాకపోతే అప్పుడు యిక\nనేనే పోతాను” అని పంపాడు.\nమూడోశిష్యుడు కూడా అదే యింటికి\nవచ్చి చల్ల అడిగాడు. అప్పుడు యింటి\nయజమాని అంతకుముందు యిద్దరు వచ్చి\nయిలాగే చల్ల అడిగి, మొద టి అతను\nఅశుభం పలికిన సంగతీ, రెండో అతను\nఅంతకంటే ఆశుభంగా మాట్లాడినసంగతీ\nచెప్పాడు. అంతా విని, శిష్యుడు, \" వాళ్ళ\nమొహం, వాళ్ళకి ఆ మాత్రం తెలివితేటలు\nవుంటే యింకేం! గేదె చస్తేనేం? దాని తల\nవరకూ నరికివేస్తే, తలవేరే మొండెం వేరే\nబయటికి తేలికగా చేర్చవచ్చు\" అన్నాడు.\nఇది వినేసరికి యింటియజమానికి ఒళ్లు\nమండిపోయింది. \"ఇక కట్టిపెట్టవయ్యా.\nఇంకా ఏదో చెప్పొచ్చా వనుకున్నాను. నీ\nకంటె వాళ్లేనయమనిపించారు. నడు, నడు.\nవచ్చినదారినే పో. నీకు చల్ల యివ్వను”\nఅన్నాడు.\nఈ శిష్యుడుకూడా వట్టి చేతుల్తో తిరి\nగొచ్చే సరికి గురువుగారికి చాల చిన్నతన\nమైంది. వాళ్ళ అప్రయోజకత్వం తనకే\nతలవంపులని అనుకున్నాడు. \"అయినా\nకాస్త చల్లచుక్క ఇవ్వడాని కి ఎవరికీ\nదయ కలగకపోవడానికి కారణ మేమై\nఉంటుందా?\" అని ఆలోచిస్తూ - \"సరే,\nఏంజేస్తాను? నేనేపోయి ముషెత్తుతాను,\nనేను వచ్చేవరకూ యిక్కడ వుండండి ''\nఅని ముగ్గురు శిష్యుల్ని చెట్టుకింద వదిలి\nపెట్టి గురువు కూడా బయలుదేరి అదే\nఇంటికి వచ్చాడు.\nఇంటియజమాని గురువుగారితో అంతకు\nముందు వచ్చిన ముగ్గురి సంగతీ, వాళ్ళు\nఒక్కొక్కరు ఎలా అశుభం పలికిందీ\nచెప్పాడు. అంతా విని, గురువుగారు ఇలా\nఅన్నారు. \"వాళ్లతెలివి తెల్లారినట్టే ఉంది.\nఈపాటి స్వల్పవిషయానికి పెద్ద ఆలోచన\nకావాలా. గేదె చచ్చిందే అనుకోండి.\nఆ చచ్చినచోటనే ఒక పెద్ద గొయ్యి తీ సి\nదాంట్లో గేదెనిపూడ్చి పెట్టవచ్చునుగదా!”\nఇది వింటుంటే యింటి యజమానికి\nగురువుగారిని ఆపళాన నమిలిమింగేద్దామా\nఅన్నంత కోపంవచ్చింది. ఆమూల నున్న\nదుడ్డుకర్ర తీసుకొని \"చాలు చాల్లేవయ్యా,\nఇక ఆట్టే వాగావంటే నీప్రాణం దక్కదు.\nనీ కంటె ఆ ముగ్గురే నయమనిపించారే.\nపో, ఇంకా మజ్జిగ అడగవచ్చావా సిగ్గులేక”\nఅంటూ గురువు వెంబడి పడ్డాడు. గురువు\nవెనక్కితిరిగి చూడకుండా కాలికి బుద్ధి\nచెప్పి శిష్యులదగ్గిరికి చేరుకున్నాడు.\nఇక ఒక్కక్షణం కూడా అక్కడవుంటే\nతమ ప్రాణాలు దక్కవని, నాలుక పిడచ\nకట్టుకు పోతున్నా, గురువు శిష్యులతోసహా\nఅక్కడినించి మ కాం ఎత్తేశాడు.",
            "book_page_end": 12
        },
        {
            "title": "బంగారు పక్షి",
            "book_page_start": 13,
            "pdf_page_start": 15,
            "pdf_page_end": 22,
            "author": "ఆర్. వెంకటేశ్వర్లు - రాజమండ్రి.",
            "genre": "జానపద కథ",
            "moral": "గురువు లేదా శ్రేయోభిలాషి మాటను తప్పక పాటించాలి. స్వార్థం, అహంకారం ప్రమాదానికి దారితీస్తాయి.",
            "keywords": [
                "బంగారు పక్షి",
                "రాజకుమారుడు",
                "నక్క",
                "శాపం",
                "సాహసం"
            ],
            "characters": [
                "విక్రమసింహుడు",
                "శూరసేనుడు",
                "ఖారవేలుడు",
                "విజయపాలుడు",
                "మందారవతి",
                "నక్క",
                "బంగారు రాణి",
                "రాజభటులు"
            ],
            "locations": [
                "పాటలీపుత్రము",
                "తోట",
                "బంగారు పక్షి కోట",
                "కొండ"
            ],
            "content": "పూర్వం పాటలీపుత్రాన్ని విక్రమసింహు\nడనే రాజు పాలించేవాడు. అతడు ప్రజ\nలను దయతో చూడటంవల్ల ప్రజలకు\nఅతనంటే ఎంతో గౌరవం ఉండేది. అతనికి\nముగ్గురు కొడుకు లున్నారు. ఒక కూతురు\nకూడా ఉంది. పెద్ద కొమారుని పేరు శూర\nసేనుడు. రెండవవాని పేరు ఖారవేలుడు.\nమూడవవాని పేరు విజయపాలుడు.\nకూతురు పేరు మందారవతి.\nరాజు ప్రతిరోజు రథముమీద షికారుకు\nవెళ్ళేవాడు. తోటలో నుండి వచ్చేటప్పుడు\nఒక మామిడిచెట్టుకు ఒకబంగారపు కాయ\nచూసేవాడు. మరుసటిరోజున ఉదయం\nఎవరైనా బ్రాహ్మణుడికి ఇవ్వాలని అనుకొని\nఇంటికి వెళ్లిపొయ్యేవాడు. రెండవరోజున\nవచ్చిచూస్తే కాయ కనపడేది కాదు. ఇలా\nకొద్దికాలం జరిగింది, రాజు ఒకరోజున శూర\nసేనుని పిలిచి మామిడికాయ ఎవరు తీసి\nకొని పోతున్నదీ కనిపెట్టమని చెప్పాడు. సరే\nఅని పెద్దకొడుకు సాయంత్రం భోజనంచేసి\nవెళ్ళాడు. రాత్రి పదకొండు గంటలవరకు\nఓపికతో కూర్చున్నాడు. కాని నిద్రవచ్చి\nపండుకొన్నాడు. ప్రొద్దున్న చూస్తే కాయ\nకనబడలేదు. రెండవ రాత్రి ఖారవేలుడు\nకాపలాకాశాడు. ఇతడుకూడా రాత్రి పం\nడ్రెండు గంటలకు నిద్రపోయాడు. ఆ రాత్రి\nకూడా కాయ ఎవరు తీసికొని పోయిందీ\nతెలియలేదు. మూడవరాత్రి విజయపాలుడు\nకాపలా కాశాడు. రాత్రి ఒంటిగంటకు\nఒక బంగారపురంగు పక్షివచ్చి కాయను\nముక్కుతో తుంచి ఎగిరిపోతున్నది.\nవిజయపాలుడు బాణంతో ఆపక్షిని కొట్టాడు.\nపక్షి ఎగిరిపోయింది కాని, బాణము ఆ\nపక్షి రెక్కకు తగిలి ఒక ఈక క్రిందపడింది.\nఆ ఈక బంగారురంగు కలిగి చాలా\nఅందంగా ఉంది. దానిని తీసికొనివెళ్ళి\nతండ్రికి యిచ్చాడు. విక్రమసింహుడు ఆ\nఈకనుచూచి చాల ఆశ్చర్యపోయాడు.\nపక్షిని తీసికొనివచ్చినవారికి తన రాజ్యంలో\nసగం భాగం యిస్తానన్నాడు.\nశూరసేనుడు పక్షిని తీసుకొనిరావటానికి\nబయలుదేరాడు. దారిలో ఒక నక్క\nకనబడి, \" ఎక్కడికి పోతున్నా వు\nయువరాజా” అని అడిగింది.\n\"బంగారుపక్షికోసము వెళ్లుతున్నా”\nనని చెప్పాడు శూరసేనుడు.\nఅప్పుడు నక్క యిలాఅంది: \"నీవు వెళ్లే\nటప్పుడు దారిలో రెండుమేడలుకనిపిస్తాయి.\nఒకమేడలో దీపాలు వెలుగుతూ ఉంటాయి.\nనృత్య వాద్యా లు జరుగుతుంటాయి.\nరెండవమేడ చీకటిగా ఉంటుంది. చీకటి\nమేడలోకి వెళ్లినట్లయితే పక్షి దొరుకుతుంది.\nదీపాలున్న మేడలోకి వెళ్లవద్దు.”\nశూరసేనుడు సరే అని బయలు\nదేరివెళ్లి నక్క చెప్పిన మేడలదగ్గరకు\nవచ్చాడు. దీపములతో ఉన్న మేడ\nచూశాడు. లోపల నృత్యవాద్యములు\nజ రు గు తు న్నా యి. రెండవ వైపు\nమేడను చూస్తే చీకటిగా ఉంది. చీకటి మేడలోకి వెళ్లి నేనేం చెయ్యను\nఅనుకొని దీపములున్న మేడలోకి వెళ్లాడు.\nలోపలకు వెళ్ళగానే వారకాంతలు అత\nనికి సారాయి తాగించి ఆటపాటలలోకి\nదింపారు. శూరసేనుడు ఇక యిల్లుమాటే\nమరచిపోయాడు.\nచాలకాలంవరకు శూరసేనుడు రాక\nపోవడంవల్ల ఖారవేలుడు బయలుదేరాడు.\nఇతనికికూడ దారిలో నక్కకనబడి, యిది\nవరకు శూరసేనుడికి చెప్పినట్లే చెప్పింది.\nఇతడుకూడ నృత్యవాద్యాలు జరుగుతున్న\nమేడలోకి వెళ్ళాడు. మళ్లీ తిరిగి రాలేదు.\nఖారవేలుడుకూడ చాల కాలంవరకు\nరాకపోవడంవల్ల విజయపాలుడు పక్షికోసం\nబయలుదేరాడు. ఇతనికి కూడ నక్క\nదారిలో కనబడి చీకటి మేడలోకి వెళ్ళ\nమని చెప్పింది. సరే అనిచెప్పి మేడల\nదగ్గరకు వచ్చాడు. దీపములున్న మేడ\nలోకి తొంగిచూచాడు. చాలమంది ఆడ\nవాళ్లు కనబడ్డారు. నృత్యవాద్యాలు జరుగు\nతున్నాయి. \"మారాజ్యంలో అనేక రకాల\nనృత్యాలు జరుగుతుండగా ఈ నృత్యాలే\nచూడాలా\" అని అనుకొని చీకటి మేడ\nలోకి వెళ్ళాడు. కాని లోపల ఏమీ కస\nబడలేదు. తిరిగి బయటికి వచ్చేటప్పటికి\nనక్క కనబడింది. \"పక్షి కనబడుతుందని\nచెప్పావుగదా? ఏది?” అని అడిగాడు.\nనక్క అతన్ని తన వీపుమీద కూర్చోమంది.\nవిజయపాలుడు అలాగే కూర్చున్నాడు.\nనక్క అతనిని ఒక కోటదగ్గరకు తీసికొని\nపోయి యిలా చెప్పింది; \"నీవు కోటలో ఏడు\nగుమ్మములు దాటినతరువాత ఒక బంగారు\nపక్షి కనబడుతుంది. దారి లో నిన్ను\nఎవ్వరూ అడ్డగించరు. అక్కడ రెండు\nపంజరము లుంటాయి. ఒకటి బంగారు\nపంజరము. రెండవది కఱ్ఱ పంజరము.\nనీవు ఆ పక్షిని బంగారు పంజరములో\nపెట్టక కఱ్ఱ పంజరంలో ఉంచి తీసుకురా.\"\nవిజయపాలుడు సరేనని కోటలో ప్రవే\nసించి ఏడు గుమ్మములు దాటగానే పక్షి\nకన్పించింది. పక్షి చాల అందంగా వుంది.\nప్రక్కనున్న పంజరముల రెంటిని\nచూచాడు. బంగారు పక్షిని కఱ్ఱ పంజ\nరములో ఉంచితే బాగుండదని బంగారు\nపంజరంలో ఉంచాడు. పక్షి వెంటనే\nకూసింది. తక్షణం రాజభటులువచ్చి పట్టు\nకొని అతనిని రాజుదగ్గరకు తీసుకువెళ్ళారు.\n\"నీవు ఎవరవు? ఎందుకు మా కోటలోకి\nవచ్చావు?” అని అడిగాడు రాజు.\n\"మాది పాటలీపుత్రము. నేను విక్రమ\nసింహుని కొడుకును. మా తోటలోని\nమామిడికాయను ప్రతిరోజు ఈ పక్షి తీసికొని\nవస్తోంది. ఒక రోజు రాత్రి నేను దీనిని\nచూచి బాణంతో కొట్టాను. కాని గురితప్పి\nరెక్క చివర తగిలి ఒక ఈక క్రింద\nపడింది. నేను దానిని మా తండ్రికి\nచూపించాను. దానిని చూడగానే మా\nతండ్రి ఈపక్షి కావాలన్నారు. అందుకని\nవచ్చాను\" అన్నాడు విజయపాలుడు.\nరాజు తనకు ఒక \"బంగారు గుఱ్ఱము”\nపట్టితెచ్చి ఇస్తే తాను బంగారు పక్షిని\nయిస్తా నన్నాడు. గుఱ్ఱాన్ని ఒక నెల\nరోజులలో తీసికొని రాకపోతే తనను\nవెదకి పట్టించి తల నరి కి స్తానన్నాడు.\nవిజయపాలుడు అలాగే గుఱ్ఱాన్ని తెచ్చి\nఇస్తానని చెప్పి బయటికి వచ్చాడు.\nమళ్లీ నక్క కనిపించి \"పక్షి యేమైంది\"\nఅని అడిగింది. విజయపాలుడు జరిగిం\nదంతా చెప్పాడు. నక్క అతడ్ని వీపుమీద\nకూర్చోబెట్టుకొని యింకొక కోట దగ్గరకు\nతీసికొని వచ్చింది. అక్కడ కూడ\nనక్క రాజకుమారునితో \"ఎడవగుమ్మము\nదాటిన తరువాత ఒకగుఱ్ఱం కనబడుతుంది.\nఅక్కడే ఒక బంగారుజీను, ఒక తోలుజీను\nవుంటై గుఱ్ఱంమీద బంగారుజీను వెయ్యక\nతోలుజీను వేసుకొనిరా” అని చెప్పింది.\nసరేనని\nవిజయపాలుడు కోటలో\nప్రవేశించి ఏడు గుమ్మములు దాటాడు.\nఆఖరి గుమ్మముదగ్గర గుఱ్ఱం కన్పించింది.\nప్రక్కనే రెండుజీనులు వున్నై. అంత\nఅందమైన గుఱ్ఱానికి తోలుజీను బాగుండదని\nబంగారుజీను వేశాడు. వెంటనే గుఱ్ఱం\nసకిలించింది. రాజభటులు వచ్చి అతనిని\nపట్టుకొని రాజుదగ్గరకు తీసికొని వెళ్ళారు.\nరాజు అతనిని \"నీవెవరవు? ఎందుకు\nమా కోటలోకి వచ్చావు?” అని అడిగాడు.\nవిజయపాలుడు జరిగినదంతా చెప్పాడు.\nరాజు తనకు \"బంగారురాణిని” యిస్తే\nతాను బంగారు గుఱ్ఱాన్ని యిస్తానన్నాడు.\nపదిహేనురోజులలోగాని రాకపోతే తల\nనరికిస్తానన్నాడు.\nవిజయపాలుడుబయటకువచ్చాడు. మళ్లీ\nనక్కకన్పించి గుఱ్ఱం ఏమైందనిఅడిగింది.\nతాను చేసిన పొరబాటును చెప్పాడు.\nనక్కకు చాలకోపంవచ్చింది. కాని అతనిని\nఏమీ అనలేదు. మళ్ళీ అతనిని తన\nవీపుమీద ఎక్కించుకొని యింకో కోట\nదగ్గరికితీసికొనివచ్చి\"కోటలోకి వెళ్లినతర్వాత\nఒక తోట కనబడుతుంది. అందులో ఒక\nచెఱువు ఉంటుంది. అక్కడకు రాత్రి\nపండ్రెండు గంటలకు ఒక రాజకుమార్తె\nస్నానానికి వస్తుంది. నీవు చెట్టుచాటున దాగి\nఆమెను పట్టుకుంటే నీతో కూడా వస్తానని\nఅంటుంది. మళ్లీ నీవు వెనుకకు పంప\nకుండా ఆమెని తీసికొని రా” అని చెప్పింది.\nవిజయపాలుడు సరేనని లోపలకు వెళ్ళి\nతోటలో చెట్టుచాటున దాక్కున్నాడు. రాత్రి\nపండ్రెండు గంటలకు రాజకుమార్తె స్నానా\nనికి వచ్చింది. విజయపాలుడు వెనగ్గా వెళ్లి\nఆమెని పట్టుకున్నాడు. అప్పుడామె \"నీతో\nవచ్చేస్తాను \" అంది. అతడు సరే అని\nరాణిని తీసికొని వస్తున్నాడు. కొంత దూరం\nవచ్చిన తరువాత రాణి తన తల్లి దండ్రు\nలను చూచివస్తాననిచెప్పింది. కాని అతడు\nవినిపించుకొనకుండా ముందుకు సాగిపో\nతున్నాడు. రాణి అతడ్ని బ్రతిమాలింది. కాని\nఅతను ఒప్పుకోలేదు. ఆమె ఏడ్చింది.\nవిజయపాలుడు \" సరే వెళ్లి త్వరగారా”\nఅన్నాడు. ఆమాట అనేలోపలనే రాజ\nభటులు వచ్చి అతనినిపట్టుకొని రాజుదగ్గ\nరకు తీసికొనివెళ్లారు.\nరాజు అతనిని \"నీవెందు కు\nవచ్చావు?” అని అడిగాడు. విజయపాలుడు\nతాను వచ్చినపనిని చెప్పాడు. అప్పుడు\nరాజు కిటికీలో నుంచి ఒక పెద్దకొండను\nచూపించి దానిని వారం రోజులలో త్రవ్వి\nవేయమన్నాడు. అలాగ త్రవ్వినట్లయితే\nతన కూతుర్ని యిస్తానన్నాడు. లేకపోతే\nబుర్ర తీయిస్తానన్నాడు. ఒక పార, గున\nపము, తట్ట యిచ్చారు. అవి పట్టుకుని\nబయటకు వచ్చాడు విజయపాలుడు.\nమళ్లీ నక్క ఎదురైంది. రాణిని తీసుకొని\nరానందుకు నక్కకు చాల కోపము వచ్చి\nఅతనితో మాట్లాడకుండా వెళ్లిపోయింది.\nపాపం విజయపాలుడు ఆ కొండ దగ్గ\nరకు వెళ్లి అక్కడే ఏడుస్తూ కూర్చున్నాడు.\nఐదు రోజులు గడచిపోయినాయి, కాని,\nకొండమాత్రం మామూలుగానే ఉంది.\nఆరవరోజుననక్కవచ్చి రాజకుమారుణ్ణి\nకొండ త్రవ్వలేదేమని అడిగింది. అతడు\nసమాధానం చెప్పలేదు. నక్క వెళ్లి\nఏడవరోజు రాత్రి మళ్లీ నక్క అక్కడికి\nవచ్చి చూసింది. అతడు నిద్రపోతూనే\nఉన్నాడు. తెల్లవారితే గడువు తీరిపోతుంది.\nరాజుగారు ఉరితీస్తాడు. అప్పుడు నక్క\nకొండను మాయం చేసింది. ఉదయం\nరాజకుమారుడు లేచి చూచేటప్పటికి కొండ\nకనబడలేదు. కంగారుపడినళ్లను అడిగాడు.\nనక్క తాను మాయం చేశానని చెప్పింది.\nఇంతలో రాజభటులు విజయపాలుణ్ణి\nరాజుదగ్గరకు తీసుకువెళ్లారు. \"కొండ\nత్రవ్వేవా?” అని అడిగాడు రాజు.\nవిజయపాలుడు “త్రవ్వా”నని చెప్పాడు.\nరాజు దూరదర్శిని యంత్రంతో చూచాడు.\nకొండ లేదు. దానికి అవతల ఉన్న గ్రామా\nలన్నీ కనపడ్డాయి. అప్పుడు రాజు తన\nకుమార్తెను విజయపాలుని కిచ్చి పంపాడు.\nఇద్దరూ నక్కమీద కూర్చుని బంగారు\nగుఱ్ఱంఉన్న కోటదగ్గరకువచ్చారు. రాణినీ,\nగుఱ్ఱాన్నీకూడ విజయపాలునికే వచ్చేటట్లు\nచేయాలని నక్క అ నుకుం ది. రాజ\nకుమారునితో నక్క \"నీవు రాణినిలోపలకు\nతీసికొని వెళ్లినతరువాత రాజు నీకు గుఱ్ఱాన్ని\nయిస్తాడు. దాని ముఖం కోటవైపు ఉంచే\nటట్లు చూచి రాణితో వెళ్లిపోతానని చెప్పు.\nఅప్పుడు రాణి నీకు నమస్కారం చేస్తుంది.\nవెంటనే రాణిని గుఱ్ఱంపై కి లాగి\nచల్ అనగానే గుఱ్ఱం పరుగెత్తుకొని వచ్చే\nస్తుంది ” అని చెప్పింది. సరే అని రాజ\nకుమారుడు రాణిని కోట లోపలకు తీసికొని\nవెళ్లాడు. రాజు గుఱ్ఱాన్ని తీసుకొచ్చి విజయ\nపాలునికి ఇచ్చాడు. విజయపాలుడు గుఱ్ఱం\nమీద కూర్చుని రాణితో వెళ్లి పో తా న ని\nచెప్పాడు. రాణి నమస్కరించింది. అప్పుడు\nరాణిని పైకి లాగి గుఱ్ఱాన్ని 'చల్' అని\nఅన్నాడు. వెంటనే గుఱ్ఱం పారిపోయింది.\nనక్క గుఱ్ఱంవెనుక పరుగెత్తింది. రాజు\nకొందరు రౌతులను పంపించాడు. కాని\nగుఱ్ఱం దొరకలేదు.\nగుఱ్ఱాన్నీ కూడా రాజుకుమారునికి వచ్చే\nటట్లు చేద్దామనుకొంది. అతనితో \" నీవు\nగుఱ్ఱాన్ని లోపలకు తీసికొని వెళ్లిన తరువాత\nపక్షిని పంజరములో పెట్టి నీ కిస్తారు. వెను\nకటి వలెనే గుఱ్ఱాన్ని చల్ అనగానే వచ్చే\nస్తుంది \" అని చెప్పింది. విజయపాలుడు\nలోపలకు వెళ్లి పంజరాన్ని పట్టుకొని నక్క\nచెప్పినట్లు చల్ అన్నాడు. వెంటనే గుఱ్ఱం\nఅక్కడనుంచి పారి పోయింది. రాస్\nనక్కమీద కూర్చుంది. నక్క గుఱ్ఱం వెన\nకాల పరుగెడుతోంది.\nఅలా వాళ్లు తిన్న గా యిదివరకు\nవచ్చిన మేడలదగ్గరకు వచ్చారు. అక్కడ\nఆగి విజయపాలుడు నక్కతో \"నీవు నాకు\nచాల సహాయంచేశావు. నీకు ఏది కావాలో\nకోరుకో. ఇస్తాను\" అన్నాడు.\n\"నీ చేతిలో ఉన్న బాణంతో నన్నుకొట్టు.\nఅంతకన్న వేరేసహాయం నాకు అక్కర్లేదు”\nఅన్నది నక్క.\n\"అమ్మయ్యో ! నాకు నీవు ఎన్నో కష్టాలు\nపడి ఈ మూడింటిని సంపాదించి ఇచ్చావు.\nనిన్నుమాత్రం నేను చంపలేను” అన్నాడు\nవిజయపాలుడు.\nనక్క పోనీలే అని చెప్పి \"నీవు\nవెళ్లేటప్పుడు దారిలో యిద్దరను ఉరి తీస్తూ\nఉంటారు. వారిని మాత్రము కొనవద్దు.\nకాని, ఒకవేళ కొన్నా నూతి అంచుమీద\nమాత్రం కూర్చోవద్దు” అనిచెప్పింది. విజయ\nపాలుడు సరే అని చెప్పి బయలుదేరాడు.\nదారిలో ఒకచోట ఇద్దరు మనుష్య\nలను ఉరితియ్యడం చూచాడు. దగ్గరకు\nవెళ్లాడు. వాళ్లు తన సోదరులే !! వారిని ఉరి\nతియ్యటానికి కారణం ఏమిటని అడిగాడు.\nవాళ్లు అప్పులుచేసి ఎంతకాలమైనా తీర్చక\nపోవడంవల్ల ఉరితీస్తున్నామని చెప్పారు.\nవిజయపాలుడు వాళ్ళకు రావలసిన డబ్బు\nయిచ్చి తన సోదరులను విడిపించాడు.\nముగ్గురుకలసి వెడుతున్నారు. దారిలో\nఒకచోట కూర్చున్నారు. ఏవేవో మాటలు\nచెప్పి అతడ్ని సోదరులిద్దరు ఒక నూతి\nదగ్గరకు తీసికొనివచ్చి నూతి అంచుమీద\nకూర్చోపెట్టారు. పాపం, నక్క చెప్పిన\nమాట విజయపాలుడికి జ్ఞాపకంలేదు.\nమాటల సందడిని శూరసేన, ఖారవేలు\nలిద్దరు అతనిని నూతిలోకి త్రోసివేసి,\nరాణినీ, గుఱ్ఱాన్నీ, పక్షిని తీసికొనిపోయి\nతండ్రికి చూపించారు. తామే తీసుకొని\nవచ్చామని చెప్పారు. అప్పటినుంచి రాణి\nఎవరితోనూ మాట్లాడటంలేదు. గుఱ్ఱం గడ్డి\nమేయటం లేదు. పక్షి పలకటం లేదు.\nనక్క నూతిదగ్గరకు వచ్చి చూసింది.\nవిజయపాలుడు లోపల ఉన్నాడు. \"నేను\nనిన్ను నూతి అంచుమీద కూర్చోవద్దని\nచెప్పాను గదా! మరి యిలా ఎందుకు జరి\nగింది?” అని నక్క అడిగింది. విజయ\nపాలుడు ఏమీ మాట్లాడలేదు.\n\"ఇప్పుడైనా నన్ను చంపుతావా? నిన్ను\nబైటకు తీస్తాను” అని అడిగింది నక్క.\n\"సరే అలాగే” అన్నాడు. నక్క నూతి\nలోకి దూకి తనతోక గట్టిగా పట్టుకోమంది.\nవిజయపాలుడు అలాగే చేశాడు. నక్కపైకి\nఒక గంతువేసింది. ఇద్దరూ బయటపడ్డారు.\nతర్వాత విజయపాలుడు బాణంతో\nనక్కను కొట్టాడు. వెంటనే నక్క ఒక\nచక్కని రాజకుమారునిగా మారిపోయింది.\nవిజయపాలుడు ఆశ్చర్యపోయి, \" నీ వెవ\nరవు? ఎందుకీ నక్కరూపంతో ఉన్నావు?”\nఅని అడిగాడు.\n\" నేను ఒక మునిశాపంవల్ల నక్కగా\nమారిపోయాను. బంగారురాణి నా చెల్లెలు”\nఅనిచెప్పాడు. ఇద్దరూ కలసి పాటలీపుత్రం\nబయలుదేరారు.\nవిజయపాలుడు పట్టణంలో అడుగు\nపెట్టగానే ఆ క్షణంవరకూ ఏమీ తినకుండా\nదిగులుగా వుంటున్న రాణి, గుఱ్ఱం, పక్షి\nఎంతో సంతోషంగా కన్పించసాగినై. రాణి\nతల దువ్వుకొని క్రొత్తబట్టలు కట్టుకొంది.\nగుఱ్ఱం త్వరగా గడ్డిమేయసాగింది. పక్షి\nమాట్లాడటం ప్రారంభించింది. వీరిద్దరు\nయింటికి వచ్చి విక్రమసింహునితో జరిగిన\nదంతా చెప్పారు. అప్పుడు విక్రమసింహుడు\nరాణిని పిలిచి, అడిగాడు. రాణికూడ\nనిజం చెప్పింది. శూరసేనుణ్ణి, ఖార\nవేలుడ్ని పిలిపించి ఉరిశిక్షవిధించాడు.\nవిజయపాలుడికి బంగారు రాణిని, తన\nకూతురైన మందారపతిని రాణిసోదరునకూ\nయిచ్చి గొప్ప వైభవంతో పెండ్లి చేశాడు.\nకథ కంచికెళ్లింది, మనమింటికివచ్చాం.",
            "book_page_end": 20
        },
        {
            "title": "వర్ధమానుని విదేశ యాత్రలు",
            "book_page_start": 22,
            "pdf_page_start": 24,
            "pdf_page_end": 30,
            "author": "చందమామ బృందం",
            "genre": "సాహస యాత్ర",
            "moral": "తన శక్తి సామర్థ్యాలను మంచికి, ధర్మానికి ఉపయోగించాలి. దురాశ, అన్యాయం పతనాన్ని తెస్తాయి.",
            "keywords": [
                "వర్ధమానుడు",
                "వామనులు",
                "గుజ్జులు",
                "సాహసం",
                "అనుకరణ"
            ],
            "characters": [
                "వర్ధమానుడు",
                "వామన రాజు",
                "గుజ్జులు",
                "గుజ్జుల రాయబారులు"
            ],
            "locations": [
                "వామనద్వీపం",
                "గుజ్జులద్వీపం",
                "సముద్ర తీరం"
            ],
            "content": "ఇది జరిగిన కొద్ది కాలానికే వర్ధమానుడు\nరాజధాని నగరానికి పోవటానికి అనుమతి,\nఆహ్వానమూ కూడా సంపాదించాడు.\n\"మనిషిపర్వతం ” వస్తున్నవార్త వినగానే\nజనమంతా ఇళ్లలో దూరారు. అనేకమంది\nఅతన్ని చూడటానికి ఇళ్ళకప్పు లెక్కారు.\nరాజవీధుల్లో తప్ప అ త నికి నడవటానికి\nజాగాలేదు. ఊరిమధ్య రాజభవనం ఉంది.\nదానిచుట్టూ ప్రహరీగోడ లున్నాయి.\nవర్ధమానుడు వాటిమీదిగా అంగవేసి\nఅంతపుర ఆవరణ ప్రవేశించాడు. అతను\nలోపల ఉన్న ఆసనాలూ, తివాసీలూ మొద\nలైనవి చూడటానికి నేల బారుగా పడుకుని\nకిటికీలో నుంచి చూడవలసి వచ్చింది.\nరాజుగారు చూపిన ఆదరానికి వర్ధ\nమానుడు చాలా సంతోషించాడు. తన\nకృతజ్ఞత యెట్లా చూపడమా అని ఆలో\nచించాడు. ఇందుకు అవకాశం త్వరలోనే\nకలిగింది.\nవామనద్వీపానికి దగ్గిరలో మరొక చిన్న\nద్వీపం ఉన్నది. అక్కడి ప్రజలు కూడా\nవామనులవంటివారే. వారిపేరు గుజ్జులు\nగుజ్జులకూ వామనులకూ అనాదిగా పోట్లాట\nలున్నాయి. కాని ఇటీవల కొద్దిమాసాలుగా\nఈ పోట్లాటలకు విరామం కలిగింది.\nకారణ మేమంటే గుజ్జులరాజు వామనుల\nమీద దాడిచెయ్యటానికి కొన్ని కొత్తనావలు\nసిద్ధం చేయించాడు. ఈ యుద్ధనావలు\nయిప్పుడు సిద్ధమయాయనీ, గుజ్జులు ఏ\nక్షణాన అయినా దండెత్తి రావచ్చుననీ\nవామనరాజుకు కబురు వచ్చింది. ఆయన\nవర్ధమానుడి సహాయం కోరాడు. వామను\nలకు సహాయంచేస్తాననీ, తాను చెప్పినట్టు\nచేస్తే గుజ్జుల యుద్ధనౌక లన్నిటినీ పట్టి\nతెస్తాననీ వర్ధమానుడు చెప్పాడు.\nరాజుకు పరమానందం కలిగింది.\nఏమేమి కావాలో చెప్పి చేయించుకో\nమన్నాడు. వర్ధమానుడు తనకు తగినంత\nమోకూ, లావుపాటి ఇనపచువ్వలూ\nకావాలన్నాడు. కాని వామనుల దగ్గిర ఉన్న\nమోకులు ట్వయిను దారంకంటె ఆటే\nలావులేవు; ఇనపచువ్వలు తీగె మేకుల\nలాగున్నాయి.\nవీటితోనే వర్ధమానుడు పని ప్రారంభిం\nచాడు. తనకుదొరికిన తాటిని మూడుపేటల\nపేని కాస్తబలమైన తాడు తయారుచేశాడు.\nఈ విధంగా యాభైతాళ్లు తయారుచేశాడు.\nమూడేసిచువ్వలు కలిపి మెలిపెట్టి, వంచి,\nయాభైకొంకీలు తయారుచేశాడు. ఒక్కొక్క\nతాటి చివరా ఒక్కొక్క కొంకీ కట్టాడు.\nవీటన్నిటినీ భుజానవేసుకొని గుజ్జులనౌకలు\nవచ్చే దిక్కుగా సముద్రతీరానికి వెళ్లాడు.\nగుజ్జులద్వీపానికి వామనద్వీపానికి మధ్య\nసన్నని జలసంధి మాత్రమే అడ్డం ఉంది.\nఇది యెక్కడా నిలువులోతుకంటె లేదు.\nవర్ధమానుడికి దూరాస గుజ్జులనౌకలు కని\nపిస్తూనే ఉన్నాయి. అన్నీ కలిసి యాభై\nయుద్ధనౌకలూ, కొన్ని చిల్లరపడవలూ\nఉన్నాయి. వర్ధమానుడు నీటిలో దిగి వాటి\nకేసి నడుపసాగాడు.\nఅతను ఏంచేస్తాడో చూద్దామని వామ\nనుల రాజూ అతని పరివారమూ తీరానికి\nవచ్చారు. గుజ్జులు నౌకలలో ఏదో పనులు\nచేసుకుంటూ తమకు రానున్న ఆపద\nగురించి ఆలోచించటమే లేదు. \" మనిషి\nపర్వతం ” గురించి వారికి వార్త చేరలేదు.\nవర్ధమానుడు కొద్దిదూరం ఈదినాక\nమళ్లా ఆవతల అడుగు అందింది.\nఅతను నీళ్ళలోనుంచి నడుచుకుంటూ\nవచ్చే చప్పుడు విని గుజ్జులు పొందిన\nఆశ్చర్యం చూసి తీరాలి. పెద్ద\nభూతంవంటి మనిషి వస్తూండటం చూడ\nగానే గుజ్జులు నౌకలమీద తాముచేస్తున్న\nపనులు మానేసి\nప్రాణాలు రక్షించు\nకునేటందుకు పారిపోయినారు. వాళ్లను\nచూస్తూ కాలయాపనచెయ్యక వర్ధమానుడు\nతాను తెచ్చిన తాళ్ళను పడవలకు\nకొంకీలతో బిగించి కట్టి, తాళ్ళన్నిటినీ\nకలిపి ముడేసి,\nపట్టుకున్నాడు.\nఈలోగా గుజ్జులు చూస్తూ ఊరుకోలేదు.\nవారు విల్లు బాణాలు పట్టుకొని ఈ సమయా\nనికి వర్ధమానుడిమీద బాణాల వర్షం కురి\nపించ సాగారు. ఆ బాణాలు కంటికి తగు\nలుతా యనే భయంతప్ప వర్ధమానుడికి\nమరే భయములేదు. అందుచేత అత\nనిప్పుడు రాజభటుల కంటపడకుండా\nదాచిన సులోచనాల జోడుతీసి కళ్లకు\nతగిలించుకొని నిర్భయంగా తనపని\nచూసుకో సాగాడు.\nఅయితేఇప్పుడు మరొకచిక్కు వచ్చింది.\nగుజ్జుల నౌకలన్నిటికీ లంగర్లు దించి\nఉన్నాయి. వీటిని ఎత్తేఅవకాశం లేదు.\nఅందుచేత వర్ధమానుడు తన పిడి చాకుతో\nలంగరు గొలుసులన్నీ గబగబా కోసి పారే\nశాడు. ఇది చూసి గుజ్జులకు మరింత\nఆదుర్దా కలిగింది. వాళ్లు వర్థమానుడిమీద\nమళ్లీ బాణాలు కురిపించారు. కాని వర్ధ\nమానుడు వాటికి లక్ష్యంచెయ్యకుండా పడ\nవలను పట్టుకుని తిరిగి వచ్చాడు. అతని\nవెనకనే యాభై శత్రునౌకలూ వస్తున్నాయి.\nఇదిచూసి సముద్రతీరానచేరిన ప్రజలు\nఒక్కసారిగా, “వామనమహారాజుకూ జై!”\nఅని కేకలుపెట్టారు. మహారాజు కూడా\nసంతోషంతో పరవశుడైపోయి వర్ధమానుడికి\nఒక పెద్ద బిరుదిచ్చాడు.\nఈవిధంగా రాజుగారి ఆదరానికిపాత్రం\nకావడం వర్ధమానుడికే అపకారమయింది.\nవామనులకు యింత సహాయంచేసిన వర్ధ\nమానుడు యింకెంత చెయ్యలేడు? అని\nరాజుకు దుర్యాశ పుట్టింది.\n\" నువు వెంటనే వెళ్లి గుజ్జుల మిగత\nపడవలు కూడా పట్టుకో. ఒక్క పడవలు\nపట్టుకోటం కాదు. గుజ్జులను పూర్తిగా\nనాశనంచెయ్యటానికి, వాళ్లదేశాన్ని పూర్తిగా\nఆక్రమించుకోవడానికీ నువు సహాయ\nపడాలి. అప్పుడు నేను ప్రపంచాని కంతకీ\nఅధిపతి నౌతాను \" అన్నాడు రాజుగారు\nవర్ధమానుడితో.\nఇటువంటి దుర్మార్గానికి వర్ధమానుడు\nఒప్పుకోక, 'గుజ్జులరాయబార్లు చెప్పేన్యాయ\nమైన షరతులకు ఒప్పుకుని మీరు సంధి\nచేసుకోవడం ధర్మం' అన్నాడు రాజుతో.\nగుజ్జుల రాయబారులు సంధికోసంవచ్చి,\nవర్ధమానుడు తమకున్యాయంగా మాట్లాడా\nడని విని అతని దర్శనం చేసుకుని, అతని\nశౌర్య పరాక్రమాలనూ గుణ గణాలనూ\nపొగడి, తమ దేశం రావలసిందనీ, తమ\nరాజుగారికి దర్శనం ఇప్పించవలసిందని\nకోరారు. వర్ధమానుడు కూడా గుజ్జుల రాజు\nగారి కీర్తి జగద్విఖ్యాతమనీ, వారికి తన\nనమస్కారాలు అందజేయవలసిందనీ,\nఎప్పటికైనా తప్పక తాను ఆ రాజుగారి\nదర్శనం చేసుకోకుండా స్వదేశానికి వెళ్లి\nపోననీ రాయబారులకు తెలియజేశాడు.\nవర్ధమానుడు స హాయనిరాకరణం\nచెయ్యటం వల్ల వామనరాజుగారు గుజ్జు\nరాయబారుల షరతులపైనే సంధి చేసుకో\nవలసి వచ్చింది. కాని, ఆయనకు వర్థ\nమానుడిమీద ఆగ్రహం కలిగినవి. అతని\nమీద దుస్తంత్రాలు పన్నేవారి మాటలు\nరాజుగారు ఆలకించసాగాడు.\nగుజ్జులదేశానికి వెళ్లాలని వర్ధమానుడికి\nఆత్రం కలిగింది. అక్కడికి పోవటానికి\nరాజుగారి అనుమతి వేడాడు. రాజుగారు\nబలవంతాన అనుమతించాడు. కాని రాజు\nతనను హత్య చేయించటానికి ప్రయత్ని\nస్తున్నాడని వర్థమానుడు తనహితులద్వారా\nతెలుసుకున్నాడు. ఇది అసత్యవార్త అని\nతోచింది కాని, వెంటనే నిజమేనని రూఢి\nఅయింది. కనుక, అలస్యం చేయకుండా\nతక్షణమే వర్థమానుడు గుజ్జులరాజు దగ్గిరికి\nప్రయాణమైపోయి ఆభయం పొందాడు.\nకొద్దికాలం అక్కడగడిచినాక ఒకనాడు\nదారితప్పిన ఓడ ఒకటి గుజ్జులదేశం సమీ\nపెంచగా వర్థమానుడు అందులో ఎక్కి\nస్వదేశానికి ప్రయాణంకట్టాడు, గుజ్జులరాజు\nఅతనికి ఎంతో సహాయంచేసి అనేక బహు\nమతులతో సహా సాగనంపాడు.\nకొద్దిరోజులకు వర్థమానుడు సురక్షి\nతంగా తన స్వదేశానికి తిరిగి వచ్చేసి\nఆ కధలన్నీ పిల్లలకు చెప్పసాగాడు\n[ఇంకా వుంది]",
            "book_page_end": 28
        },
        {
            "title": "నక్కసాయం",
            "book_page_start": 29,
            "pdf_page_start": 31,
            "pdf_page_end": 35,
            "author": "గోకరాజు బంగారమ్మ, జువ్వలపాలెం",
            "genre": "జానపద కథ",
            "moral": "ఇతరులకు చేసే చిన్న సహాయం కూడా మనకు క్లిష్ట సమయాలలో మేలు చేస్తుంది. అపకారం చేయకూడదు.",
            "keywords": [
                "బ్రాహ్మణుడు",
                "నక్క",
                "పంచాంగం",
                "రాణి",
                "పిచ్చి"
            ],
            "characters": [
                "బీద బ్రాహ్మణుడు (బాపనయ్య)",
                "నక్క",
                "రాణి",
                "చాకలి",
                "రాజు",
                "వైద్యులు"
            ],
            "locations": [
                "పట్టణం",
                "ఉప్పుటేరు",
                "రాణి గది"
            ],
            "content": "అనగనగా ఒక ఊళ్లో ఒక బీద బ్రాహ్మడు\nఉండేవాడు. ఆయన ప్రతి రోజూ ప్రక్క\nనున్న పట్టణానికి యాయవార మెత్తుకో\nటానికి పోతూ ఉండేవాడు. రోజూ పొద్దున్నే\nవెడుతూ ఉండేటప్పుడు దారిలో మన\nబాపనయ్యకు ఒక నక్క కనిపిస్తూఉండేది.\nబాపనయ్య అ నక్కను కూర్చోబెట్టి\n\" యీవేళ మంగళవారం, దశమి తిథి,\nశతభిష నక్షత్రం, పగలువర్జ్యంలేదు”\nఅని పంచాంగం తీసి నక్కకి చెప్పి మరీ\nపోతూ ఉండేవాడు.\n\"ఓ పిచ్చిబ్రాహ్మడా! నాకు పంచాంగ\nమెందుకు? నేను నీ కేమన్నా యిచ్చే\nదాన్నా? చేసేదాన్నా? అయినా నా రాచ\nకార్యాలన్నీ చెడిపోతున్నాయి కనకనా?”\nఅని అంటూ వింటూవుండేది నక్క.\n\"నక్కబావా ! నక్క బావా! నువ్వు\nనాకేమి యివ్వ నక్కరలేదు. నీ దయ నా\nమీద ఉంటే చాలు” అని వెళ్లిపోతూ ఉండే\nవాడు బాపనయ్య.\nఈలా రోజూ నక్కకి పంచాంగము\nచెప్పనిదే వెళ్లేవాడు కాదు. బ్రాహ్మణ్ణి చూచి\nనప్పు డల్లా 'యీయన కేమీ సాయం చేయ\nలేక పోతున్నామే' అని బాధపడు తూ\nఉండేది నక్క. ఈలాగ చాలా రోజులు\nగడిచిపోయాయి.\nఆ పట్టణాన్ని ఆశ క్తభూపాలుడనే మహా\nరాజు పాలిస్తూ ఉండేవాడు. ఆ య న\nఒక సామంతరాజును మోసపుచ్చి, అతని\nకూతుర్ని ముసలితనంలో మూడో పెళ్ళి\nచేసుకున్నాడు. ఆ ముసలిరాజుతో కాపు\nరం చెయ్యడాని కిష్టంలేదు, ఆ ముద్దుల\nరాణికి. అందుచేత రాజుగారికి తెలియ\nకుండా తన ఆభరణాలూ, కట్టుకొనే\nబట్టలూ అన్నీ తీసుకొని ఒకనాటి అర్ధరాత్రి\nవేళే తన కన్నవారింటినించి వచ్చిన చాకలి\nసాయంతో రాణి పుట్టింటికి బయలుదేరింది.\nపట్టణందాటి వచ్చేశారిద్దరూ. ఊరు\nబయట పారుతోందో ఉప్పుటేరు. అర్ధరాత్రి\nఅవడంచేత అక్కడ నావలేమీ లేవు.\n\"ముందుగా నగలూ, బట్టలూ అన్నీ అవత\nలొడ్డుకు చేర్చి తరువాత మిమ్మల్ని\nచేరుస్తాను\" అన్నాడు చాకలి. రాణి\nకూడా సరేనంది. చాకలికి బట్టలూ,\nముక్కుపుడకతో సహా ఆభరణాలూ అన్నీ\nయిచ్చింది రాణి. అవన్నీ తీసుకొని\nసురక్షితంగా ఏటి అవతలి ఒడ్డుకి చేరు\nకున్నాడు చాకలి. ఇంక ఆలోచన మొద\nలెట్టాడు. \"రాణిని నేను కన్నవారింటికి తీసు\nకెళ్లినట్లు తెలిస్తే రాజు నన్ను చంపుతాడు.\nఈవిణ్ణి తీసుకువెళ్లడమంటే బుద్ధిపూర్వ\nకంగా చావు కోరుకోవడమన్న మాట. ”\nఇలా అనుకుని ఆభరణాలతోటి పరా\nరయ్యాడు చాకలి. ఇవతలొడ్డునుంచి\nకేకలువేయ మొదలెట్టింది రాణి. జవాబు\nచెప్పడానికి వా డక్కడుంటేగా? చాకలి\nయెంత సేపటికీ రాకపోవడం, తను ఒకర్తె\nఒంటరిగా ఉండడం, ఇంతలో తెల్లవార\nబోతూఉండడం, యివన్నీ రాణికి పిచ్చెత్తి\nనట్లయి ఆలోచిస్తూ కూర్చుంది.\nఇంతలో వో మాంసపు ముక్క నోట\nకరచుకొని ఆ దారే పోతోంది మన నక్క.\nతిన్నగా రాణిఉన్న రేవుదగ్గర కొచ్చేసరికి\nఏటిలో ఓ చేప ఎగరడం చూసిందినక్క.\nవెంటనే తన నోట్లో ఉన్న మాంసపుముక్క\nఒడ్డున పారేసి, ఏట్లో వున్న చేపకొసరం\nఉరికింది. నక్క ఉరికేసరికి ఏట్లో చేప\nకాస్తా దాటి పోయిండి. ఒడ్డున ఉన్న\nమాంసపు ముక్క ఒక డేగ తన్నుకు\nపోయింది. నక్క యిటు చేపకూ, అటు\nముక్కకూ రెంటికీ చెడి తెల్లబోయి\nనుంచుంది ఒడ్డున.\nనక్కస్థితి అంతాచూచి ఫక్కు న\nనవ్వింది, మన పడుచు రాణి. నవ్వడమే\nకాకుండా పరిహాసం కూడా ఆడింది.\nదాంతో నక్కకు ఎక్క డ లేని కోపం\nవచ్చింది. \"ఓసి పిచ్చిదానా! ముందు నీగతి\nచూచుకో. ఇటు పుట్టింటికి చెడ్డావు. అటు\nమెట్టినింటికి చెడ్డావు. నాకేం. కాస్సేపు పొలా\nల్లోకి వెళ్లానంటే అన్నీ మాంసపుముక్కలే'\nఅని సమాధాన మిచ్చింది నక్క.\nనక్క సమాధానం వినేసరికి రాణికి\nమరీ ఖంగా రెత్తింతి. \"నా కధ నీ కెట్లా\nతెలుసు ?” అని నక్క నడిగింది.\n\"నీ కథే కాదు. నీ అటు మూడుతరాలు,\nఇటు మూడుతరాలు ఏకరువు పెడతాను.\nకావలిస్తే విను \" అంది నక్క. ఇకరాణికి\nమతిలేక నక్కని బ్రతిమాలుకోవడం\nమొదలెట్టింది, తనకీ గండం తప్పించమని.\nనక్క కాసే పాలోచించి, \"నాకోసాయం\nచేయాలి. అది చేస్తా నంటే చెప్తా”నంది.\n\" ఓ దానికేం, నాకీ గండం తప్పించా\nవంటే నీకు వంటినిండా ముత్యాలు,\nరత్నాలు కురిపించేస్తాను” అన్నది రాణి.\nఅప్పుడు ఉపాయశాలియైన ఆ నక్క\nయీ విధంగా అలోచనచెప్పింది. \" నువ్వు\nఏట్లోదిగి కూర్చుని జుట్టు ముడివిప్పి విర\nబోసుకో. పిచ్చపిచ్చగా కేకలువేస్తూ ఉండు.\nనీ కేకలువిని పట్టణంలో వాళ్ళంతా యిక్క\nడికి చేరుతారు. నీ హడావిడి చూసి నీకు\nపిచ్చెత్తిందనీ, ఏట్లోపడి కొట్టుకుంటూ కేకలు\nపెడుతున్నావనీ పుకారు పుట్టిస్తారు. ఈ సంగతి\nరాజు చెవిని కూడ పడుతుంది. అప్పుడు\nఆయన నిన్ను తీసికెళ్ళి నీకు అనేక\nవైద్యాలుచేయిస్తాడు. ఎంతమంది వైద్యులు\nవచ్చినా నీవుమాత్రం రెచ్చిపోతూనే ఉండు.\nనేను శుక్రవారం ప్రొద్దున్నే వో బ్రాహ్మణ్ణి\nపంపుతాను. ఆయన వచ్చి నీ చెవిలో\n'నక్క పంపిన బ్రాహ్మణ్ణి' అని ఊదు\nతాడు. అంతటితో నీ పిచ్చ తగ్గిపోయినట్టు\nనటించు. ఇదే నీవు నాకు చెయ్యవలసిన\nసాయం. ఈ సాయం, యిప్పుడు చేస్తానని\nచెప్పి తర్వాత అలా చెయ్యకపోతే నిన్ను\nఈ ఒక్క పట్టణమే కాదు. ఎక్కడా\nతలెత్తుకు తిరగటానికి లేకుండా చేస్తాను\nజాగ్రత్త ! తెలిసిందా? \" అని చెప్పి వెళ్లి\nపోయింది నక్క. సరేనని రాణి జుట్టు\nవిరబోసుకొని ఆ ఏటిలో కొట్టుకుంటూ\nపిచ్చికేకలు మొదలెట్టింది.\nతెల్లవారేసరికి ఈ వార్త ఆనోటా ఆనోటా\nపాకి కోటకు చేరింది, రాజుగారి భార్యకి\nపిచ్చెత్తిందనీ. ఏట్లోపడి కొట్టుకుంటోందనీ.\nరాజుగారి కిదితెలిసి తన భార్యకి నిజంగా\nపిచ్చెత్తిం దనుకొని పదిమంది దాసీల\nనిచ్చి మేనా పంపాడు. ఆ దాసీలు వచ్చి\nరాణికి బట్టలుకట్టి మే నా లో యెక్కించి\nయింటికి చేర్చి గదిలో పెట్టి తాళంవేశారు.\nగదిలో ఉండి మేడంతా దద్దరిల్లేటట్లు\nఅల్లరిచేస్తోంది రాణి. వేళకి తిండితినదు.\nపిచ్చకేకలు. ఇవన్నీ రాజుకు మరింత\nఖంగా రెత్తించాయి. ఎంతోమంది వైద్యులు\nవస్తున్నారు, చూస్తున్నారు. కాని ఏంలాభం!\nవైద్యులని చూచినకొద్దీ రెచ్చి పోయి\nవాళ్ళని కొట్టడం తిట్టడం కూడా చేస్తోంది.\nఇది చూచి వైద్యంచెయ్యడానికి కూడా\nఎవరూ రావడంలేదు. ఈలా నాలుగు\nరోజులు గడిచాయి. రాణీ పిచ్చతోపాటు\nరాజుకు బెంగకూడా ఎక్కువైంది.\nఆ నాడు శుక్రవారం. మామూలుగానే\nనక్కబావకు పంచాంగము చెప్పాడు\nబ్రాహ్మడు. నక్క రాణితో చెప్పిన\nరోజు అదే. \"ఓ బ్రాహ్మడా! నేను నీ కేమీ\nయివ్వకపోయినా, నీ విధి నీవు నెరవేరు\nస్తున్నావు. మన పట్టణం రాణీక పిచ్చె\nత్తింది. నీపు వెళ్లి ఆ పిచ్చ బాగుచెయ్యి.\nనీకు కావలసినంత ధనం యిస్తాడు రాజు\nగారు. దాంతో నీ దరిద్రం తీరిపోతుంది”\nఅని చెప్పింది నక్క.\nఆ మాట వినగానే ఆ పిరికిబాప డొక్క\nసారి ఉలిక్కిపడి \"నాకేం మంత్రాలొచ్చా,\nతంత్రా లొచ్చా, పైగా ఆ పిచ్చది ఏ లెంప\nకాయన్నా కొట్టిందంటే నా పెళ్ళాం బిడ్డ\nలకు నేను దూరమైపోతాను. నా కెందుకు!\nనాదారిన నన్ను పోనివ్వు\" అన్నాడు\nబ్రాహ్మడు.\n\" నీకు మంత్రాలేమీ రా నక్కర్లేదు.\nరాణీదగ్గర కెళ్ళి ఆవిడ చెవిలో 'నక్క\nపంపిన బ్రాహ్మణ్ణి' అని చెప్పు. దాంతో\nపిచ్చి ఎగిరిపోతుంది” అని చెప్పింది నక్క.\nనక్క మాటప్రకారం కోట గుమ్మం\nదగ్గిరి కెళ్ళాడు బ్రాహ్మడు. లోపలి కెళ్ళ\nడానికి బంట్రోతులు ఆటకాయించారు.\n\" నేను వైద్యం చేస్తాను. రాణిగారి పిచ్చ\nనేను కుదర్చకపోతే నన్ను మారు పేరెట్టి\nపిలవండి” అని డబాయించి మరీ వెళ్లాడు\nలోపలికి. తిన్నగా రాజుగారి దర్శనంచేసి\nవైద్యంచేయడానికి అనుమతి ఇవ్వవలసిన\nదని కోరాడు. ఏ పుట్టలో ఏ పాముందో\nఅనుకొని రాజు ఒప్పుకున్నాడు.\nమన బాపనయ్య రాణిఉన్న గది దగ్గర\nకెళ్లి చూసి కావలసిన ఏర్పాటు లన్ని\nచేయించుకొన్నాడు. రాణి తన మీదబడి\nకొట్టకుండా ముందుగా గొలుసువేయించి\nకట్టించేశాడు బ్రాహ్మడు. తనకి మంత్రా\nలొచ్చినట్టు నటించి హ్రాం, హ్రీం, హ్రం\nఅని ఏవేవో కొన్ని మంత్రాలు చదివి,\nఎవళ్లూ లేకుండగా చూచి, గదితలుపులు\nదగ్గరగావేసి, రాణి దగ్గర కెళ్ళి మెల్లగా\nచెవిలో \" నేను నక్క పంపిన బ్రాహ్మణ్ణి\nసుమా \" అని ఊదేశాడు.\nవెంటనే రాణీ తన పిచ్చకేకలూ, పిచ్చ\nపనులూ అన్నీ మానుకొంది. ఈసంగతి విన్న\nరాజుగారు ఎంతో ఆశ్చర్యపోయారు.\nఅమర్నాడు పెద్దసభ ఏర్పాటుచే యించి,\nఎంతోమంది వైద్యులు కుదర్చలేకపోయిన\nపిచ్చను బ్రాహ్మడు కుదిర్చినందుకు రాజు\nగారు అతన్ని ఎంతో గౌరవించి. ఎన్నో\nముత్యాలూ, రత్నా లూ, కెంపులూ,\nభూములు యిచ్చి సత్కరించాడు. నాటితో\nమన బ్రాహ్మడి దరిద్రం రెక్కలు వచ్చిన\nపిట్టలాగు ఎగిరిపోయింది.\nచూశారా, చెల్లాయిలూ! నక్క బ్రాహడి\nకెంత సాయంచేసిందో !",
            "book_page_end": 33
        },
        {
            "title": "అజ్ఞాన శిరోమణి",
            "book_page_start": 34,
            "pdf_page_start": 36,
            "pdf_page_end": 36,
            "author": "నరహరిశెట్టి వెంకటరావు, చిన్నాయపాలెం",
            "genre": "నీతి కథ",
            "moral": "బుద్ధిలేని రాజులకు అబద్ధాలు, చాడీలు చెప్పేవారే అగ్రతాంబూలం పొందుతారు.",
            "keywords": [
                "రాజు",
                "మంత్రి",
                "దున్నపోతు",
                "లేగదూడ",
                "చాడీలు"
            ],
            "characters": [
                "అమాయకుడు (రాజు)",
                "మాయకుడు (మంత్రి)",
                "అజ్ఞానశిరోమణి"
            ],
            "locations": [
                "రాజభవనం",
                "గేదెల మంద"
            ],
            "content": "అనగా అనగా ఒక ఊళ్లో ఒక రాజు\nవుండేవాడు. ఆయనపేరు అమాయకుడు.\nఎవరైనా ఓ మంచో చెడో చెప్పితే శాంతంగా\nవినేవాడు. ముఖ్యంగా చాడీకోరుమాటలు\nచెప్పేవారికే అగ్రతాంబూలం.\nఆయన మంత్రి పేరేమిటో తెలుసా?\nమాయకుడు. రాజూ మంత్రీకూడా సార్థక\nనాములే. మంత్రి ఒక్కొక్కప్పుడు రాజు\nగారినే పల్టీకొట్టించి పట్టం కట్టుకునేవాడు.\nపైకి చాలా మంచివాడులాగా వుండేవాడు.\nరాజుగారి పశువుల కాపర్లలో అజ్ఞాన\nశిరోమణి అని ప్రత్యేకం దున్నపోతులను\nకాసేవాడు ఒకడు వున్నాడు.\nఒకనాడు అజ్ఞానశిరోమణి దున్నపోతు\nలను కాస్తూ ఉండగా కొంచెం దూరంలో\nవున్న గేదెల మందలోనుంచి లేగదూడ\nఒకటి తప్పిపోయి పోతులమందలో కలి\nసింది. కొంత సేపటికి\nఅజ్ఞానశిరోమణి\nయీ లేగదూడను చూచి \"ఏరా, కాల\nమహిమ! దున్నపోతు ఈనిండి” అని అను\nకొని ఈ వింతసంగతి రాజుగారికి నివే\nదించా లనుకున్నాడు.\nతిన్నగా దున్నపోతును. లేగదూడతో\nసహా తోలుకొని రాజుగారి ఎదటికి వచ్చి,\n\"ప్రభూ! మనమందలో దున్నపోతు. ఈ\nలేగదూడని ఈనింది\" అని మనవి చేసు\nకున్నాడు.\nరాజుగారు ఎంతో ఆశ్చర్యపడి మంత్రి\nవంక చూచి, \"మంత్రీ! చాలా విచిత్రంగా\nఉంది” అన్నారు.\nమంత్రికూడా \"చిత్తం, చిత్తం, మహా\nరాజా! గత యుగాలలో ఏ మహారాజు\nపరిపాలనలో కూడా ఇలాంటి ది జరగ\nలేదండి” అన్నాడు.\nరాజుగారు ఈ వింతపశువులను కొంత\nసేపు కన్నుల కరువుదీరునట్లుగా చూచి\nదున్నపోతును దూడను కట్టివేయమన్నారు.",
            "book_page_end": 34
        },
        {
            "title": "అవ్యక్త మహారాజు",
            "book_page_start": 35,
            "pdf_page_start": 37,
            "pdf_page_end": 38,
            "author": "చందమామ బృందం",
            "genre": "నీతి కథ",
            "moral": "స్వార్థం, దురాశ కలవాడు చివరికి పతనం చెందుతాడు. ఇతరుల కష్టాలను గుర్తించి దయ చూపాలి.",
            "keywords": [
                "రాజు",
                "మంత్రి",
                "నక్కలు",
                "దుప్పట్లు",
                "దురాశ"
            ],
            "characters": [
                "రాజు (అమాయకుడు)",
                "మంత్రి (మాయకుడు)",
                "నక్కలు",
                "శత్రురాజులు"
            ],
            "locations": [
                "కోట",
                "ఏరు ఒడ్డు",
                "అడవి"
            ],
            "content": "పిమ్మట రాజుగారు ఈవింతవిష యాన్ని\nప్రత్యక్షంగా నిరూపించిన అజ్ఞానశిరోమణికి\nమంత్రిసలహాపైన ఒక జాగీరుయిచ్చి గౌర\nవించారు.\nకొన్నిరోజులు గడిచినై. ఒకనాటిరాత్రి\nకోటలో రాజు, మంత్రి కూర్చుని ఆమాటా,\nఈమాటా మాట్లాడుకుంటున్నారు. అవి\nచీకటి రాత్రుళ్ళు. కోటకు ఒక ప్రక్క ఓ\nచిన్న ఏరు పారుతూ ఉంది. ఆ ఏటిఒడ్డున\nనక్కలు గుంపులు గుంపులుగా చేరి అర\nవడం మొదలు పెట్టాయి. ఖులాసాగా\nమాట్లాడుతున్న రాజుగారికి కోపం వచ్చి\n\"ఏమోయ్, మంత్రీ! ఆ నక్కలు ఎందు\nకలా అరుస్తున్నాయి?” అని అడిగాడు.\n\"మహారాజా ! ఇది శీతాకాలం. చలి\nఎక్కువగా వుంది. చలిబాధకు తాళలేక\nఅవి అలా ఆ రు స్తున్నాయి” అన్నాడు\nమంత్రి.\n\"అవును పాపం, వాటికి కప్పుకోటానికి\nమనకుమల్లే దుప్పట్లులేవుగా!\" అన్నాడు\nరాజు జాలిగా.\n\"చిత్తం, మహాప్రభూ ! నోరులేనివాటికి\nదుప్పట్లు ఎవరు కొనియిస్తారు\" అన్నాడు\nమంత్రి.\n\" ఒకరు కొనిచ్చేదేమిటి ? మన మే\nయిద్దాం. రేపు మన ఖజానాలోంచి రెండు\nవేల రూపాయలు తీసి దుప్పట్లు కొని\nఒక్కొక్క నక్కకు ఒక్కొక్కటి చొప్పున\nయిప్పించు\" అన్నాడు రాజు.\nమంత్రి సరేనన్నాడు.\nతెల్లవారింది. మంత్రి ఖజానాలో నుంచి\nఅంత డబ్బూ తీసి చక్కగా తన యింటికి\nపట్టుకువెళ్లి తాళం వేనుకున్నాడు.\nఆ రాత్రి మళ్లీ మామూలుగానే రాజూ\nమంత్రీ కోటలో కూర్చున్నారు. నక్కలు\nమళ్లీ అరవటం మొదలుపెట్టాయి. ఇది\nవినేసరికి రాజుకి ఆశ్చర్యం క లిగింది.\n\"మంత్రి! దుప్పట్లుకొని పంచిపెట్టించావా?”\nఅని అడిగాడు.\n. \"చిత్తం. దేవర ఆజ్ఞప్రకారం అన్నిటికీ\nతలొక దుప్పటి యిప్పించాను\" అన్నాడు\nమంత్రి.\n\" అలాతే మళ్లీ యీ నక్కలు అరుస్తు\nన్నయ్యి ఎందుకు ?” అన్నాడు రాజు.\n\"ప్రభువులు పొరబడుతున్నారు. తమరు\nదయచేయించిన దుప్పట్లు కప్పుకొని, అవి\nతమకు కృతజ్ఞత చూపుతూ తమ కీర్తిని\nయిలా గానం చేస్తున్నాయి\" అన్నాడు\nమంత్రి.\n. నిజమేగదా అని సంతోషించాడా వెర్రి\nమహారాజు.\nమంత్రికి క్రమంగా దురాశపుట్టింది.\nరాజ్యమంతా తానే కాజేయాలనుకున్నాడు.\nఒకనాడు మంత్రి రాజుతో యిలా\nఅన్నాడు:\"మహారాజా! శత్రురాజులు మన\nపైకి యుద్ధానికి వచ్చే సూచనలు కనపడు\nతున్నాయి. మనకు సైనికబలం తక్కువగా\nవుంది.\"\n\"మరైతే ఏదైనా మంచి ఉపాయం\nఆలోచించు” అన్నాడు రాజు.\n\"నేను ముందే ఆలోచించాను. పూర్వం\nఅర్జునుడు పరమేశ్వరునిగూర్చి తపస్సుచేసి\nపాశుపతాస్త్రము సంపాదించాడు. దేవర\nవారు కూడా అడవికెళ్లి తపస్సు చేసి\nఅలాంటి అస్త్రం ఒకటి సంపాదించినట్లయితే\nశత్రుసంహారం సులువుగా చేయవచ్చును.\nఈ లోగా నేను కోట లో నుం చి ఎప్పటి\nకప్పుడు మీకు వార్తలు తెలియపరుస్తూ\nఉంటాను” అన్నాడు మంత్రి.\nఈ మాటలు విని ఆ వెర్రి మారాజు\nతపస్సు చెయ్యటానికి అడవికి వెళ్లాడు.\nఅక్కడ పాపం ఆయన్ని క్రూరమృగాలు\nచంపివేశాయి.\nమంత్రి, రాజు చచ్చిపోయాడని తెలుసు\nకుని రాజ్యానికి తానే పట్టంకట్టుకున్నాడు.\nఅజ్ఞానశిరోమణికి ఇదివరకు ఇచ్చిన జాగీరు\nతిరిగి లాగివేశాడు.\nమరికొన్ని రోజులు గ డిచిన తర్వాత\nశత్రురాజులు నిజంగానే యుద్ధానికి వచ్చి\nమంత్రిని ఓడించి ఆ రాజ్యం కాస్తా ఆక్ర\nమించుకున్నారు.\nచూశారా! వాడి అన్యాయం వాడినే\nకొట్టింది.",
            "book_page_end": 36
        },
        {
            "title": "మొండి నమ్మకం",
            "book_page_start": 37,
            "pdf_page_start": 39,
            "pdf_page_end": 41,
            "author": "యమ్. సత్యనారాయణరావు, పొన్నూరు",
            "genre": "హాస్యం/నీతి కథ",
            "moral": "కేవలం దేవుడే ఇస్తాడని మొండి నమ్మకంతో కూర్చుంటే దారిద్య్రం పోదు. కష్టపడి పని చేయాలి.",
            "keywords": [
                "సుబ్బడు",
                "మొండి నమ్మకం",
                "దారిద్రం",
                "చీమల దేముడు",
                "నిర్లక్ష్యం"
            ],
            "characters": [
                "కందుల సుబ్బడు",
                "సుబ్బడి భార్య",
                "పిల్లలు",
                "దొంగలు"
            ],
            "locations": [
                "గుడిసె",
                "అడవి"
            ],
            "content": "అనగా, అనగా ఒక పూళ్ళో కందుల\nసుబ్బడు అనే బీదవా డొక డుండేవాడు.\nఇతడు రోజూ దగ్గరలోవున్న అడవికిపోయి,\nకట్టెలు కొట్టుకొని, ఊళ్ళో అమ్ముకుంటూ\nజీవనం చేస్తుండేవాడు. పాపం! అతని\nదరిద్రానికి తగ్గట్టుగా, గంపెడు మంది\nపిల్లలుకూడా పుట్టారు, ఇంతమంది పిల్లల\nతోనూ, భార్యతోనూ ఎల్లాగో ఒక గుడిసెలో\nకాపురం చేస్తున్నాడు.\nఇల్లా కొన్ని సంవత్సరాలు గడచి\nపోయాయి. మామూలుగా వాడొక రోజు\nఅడవికిపోయి కట్టెలు కొట్టుకుంటున్నాడు.\nకొట్టగా, కొట్టగా, ఆ చెట్టులో ఒక తొఱ్ఱ\nబైట పడింది. అందులో కొన్ని చీమలు\nకనిపించినై. వాటిముక్కులను నూకలు.\nఇది చూసిపాపం! సుబ్బడు విస్తుపోయి\nఇలా అనుకున్నాడు.\n“అరే! ఈ కారు అడవిలో ఈ చెట్టు\nతొఱ్ఱలోనున్న చీమలకు ఆహార మిచ్చిన\nదేవుడు, నా కెందు కివ్వడు? ఈ రోజు\nమొదలుకొని నేనూ ఇంట్లో కూర్చుంటాను.\nఈ చీమలకు ఆహారమిచ్చిన దేముడు,\nనాకూ, నా భార్యా పిల్లలకుమాత్రం\nఆహారం ఎందుకివ్వడో చూస్తాను \" అని\nఅనుకుంటూ యింటికి పోయి కాళ్లు\nముడుచుకుని పడుకున్నాడు. ఇంట్లో డబ్బు\nలేదు. భార్య గోల పెట్టింది “డబ్బులేదండి”\nఅంటూ.\n\"డబ్బా ! చీమలదేముడు తెస్తాడు\nఅంటూ కూర్చున్నాడు కందుల సుబ్బడు.\nఇదంతాచూచి, భార్య కే మీ తో చ క,\nపిల్లల్ని పెంచటానికి, రోజూ అడవికి వెళ్లి,\nఎర్రమన్ను త్రవ్వి అమ్ముకుంటూ కాల\nక్షేపం చేస్తున్నది. ఇలా, కొన్నాళ్లు గడచి\nపోయింది.\nసుబ్బడి భార్య, మామూలుగా ఒక\nరోజున అడవికి వెళ్లి, ఎర్రమన్ను త్రవ్వు\nతుండగా, ఏదో 'ఠ'క్కుమని తగిలింది.\nఏమా? అని త్రవ్వి చూసేటప్పటికి, ఒక\nబిందె, బిందెనిండా కాసులూ కనపడినై,\nఅవన్నీ నెత్తిన పెట్టుకు పోదామని మొదట్లో\nఅనుకుంది. కాని, కాస్సేపాలోచించి\n\" అమ్మయ్యో! పట్టపగలు ఎవరు చూస్తే\nఏమోనమ్మా! నమ్మరాదు \" అనుకుంటూ\nఆ కాసులు ఒక పెద్ద తట్టలోపోసి, పైన\nమూరడెత్తున ముళ్లుపెట్టి, గండు చీమలు,\nతేళ్ళు అందులో పడేసి ఇంటికి వెళ్లింది.\nక్రమంగా ప్రొద్దుకూకి చీకటిపడది.\nరాత్రి పదిగంటలైంది. అప్పుడు సుబ్బడి\nభార్య, భర్తదగ్గిరికి వెళ్లి \"ఏమండీ !\nఅడవిలో నాకొక కాసులబిందె దొరికింది.\nఆ కాసులన్నీ అ క్క డొ క తట్టలో\nపెట్టొచ్చాను. తీసుకొద్దాం పదండి. మన\nదరిద్రం తీరుతుంది” అన్నది.\nచెప్పిందంతా విని సుబ్బడు \"చీమల\nదేముడే తెస్తాడు\" అని బండలా కూర్చు\nన్నాడు. భార్య ఎంతబ్రతిమాలినా కదల్లేదు.\nఈ సంభాషణ ప్రక్కయింటికి కన్నం\nవేద్దామని వచ్చిన దొంగలు విన్నారు. వినీ,\nవినడంతో టే \" పదండిరా, \" అని చంకలు\nకొట్టుకుంటూ ఆ మనిషి చెప్పినచోటికి వెళ్లి\nతట్టలోచెయ్యి పెట్టేటప్పటికి, చీమలూ,\nతేళ్లూ తెగకుట్టి వదిలి పెట్టినై.\nఅప్పుడు \" అబ్బా ! ఈ మాయలమారి\nమనల్ని మోసంచేసిందిరా; దీని రోగం\nకుదురుద్దా”మని ఆతట్ట తీసికెళ్లి ఆ గుడిసె\nపైన పెద్ద బొక్క పెట్టి దాంటో కుమ్మరించి\nపారిపోయారు. ముందు చీమలూ, ముళ్లూ,\nతేళ్లూపడ్డయ్, ఆతరువాత గలగల మంటూ\nకాసులన్నీ పడ్డయ్. ఇదిచూసి సుబ్బడూ,\nసుబ్బడి భార్య ఆశ్చర్యపోయారు.\n\" చూశావా! నేను చెప్పలేదా చీమల\nదేముడే తెస్తాడని ” అంటూసుబ్బడు లేచి\nగంతులు వెయ్యటం మొదలెట్టాడు. ఆ\nతరువాత, సుబ్బడు అడబ్బుతోనూ, భార్యా\nబిడ్డలతోనూ హాయిగా పూలరంగడులా\nకాలం వెళ్ళబుచ్చ సాగాడు.\nమీరుమాత్రం చీమల దేముడే తెస్తాడని\nకూచోకండేం! ఆకలయితే అన్నం పెట్టమని\nమీ అమ్మ నడగండి.",
            "book_page_end": 39
        },
        {
            "title": "దొంగసన్యాసి",
            "book_page_start": 40,
            "pdf_page_start": 42,
            "pdf_page_end": 46,
            "author": "బి. వేణుగోపాల్ - మద్రాసు",
            "genre": "జానపద కథ/సాహసం",
            "moral": "తెలివైన ఉపాయాలతో, ధైర్యంతో ఆపదను ఎదుర్కొనాలి. చెడు స్వభావం కలవారి మాటలు నమ్మకూడదు.",
            "keywords": [
                "దొంగ సన్యాసి",
                "రాక్షసుడు",
                "రాజకుమారుడు",
                "గులాబీ పువ్వు",
                "మాయ"
            ],
            "characters": [
                "సన్యాసి (రాక్షసుడు)",
                "రాజు",
                "రాణి",
                "మూడో రాజకుమారుడు",
                "కన్య (రాచబిడ్డ)",
                "వేటకుక్క"
            ],
            "locations": [
                "కోట",
                "లోయ",
                "కొండ"
            ],
            "content": "మూడో ఏడు పూర్తిఅయిన మర్నాడు\nసన్యాసి మళ్లీ రాజు ఎదట ప్రత్యక్ష\nమయ్యాడు. అన్న మాటను నెరవేర్చమని\nరాజును అడిగాడు.\nఅప్పుడు రాజుకి \"ముగ్గురిలో ఎవరెవ\nరిని యివ్వటమా?\" అని సందేహం కలి\nగింది. రాణిని సలహా అడిగాడు.\n\"మన తర్వాత మన పెద్దకుమారుడే\nకదా వారసుడు! అందుకని వాడిని యివ్వ\nటానికి వీల్లేదు. మన పెద్దవాడికికూడా\nమనలాగే సంతానం కలగకపోతే,\nఅప్పుడు మన రెండోవాడేగదా వారసుడు.\nకనక వాడినికూడా యివ్వటానికి వీల్లేదు.\nఅందువల్ల ఎటొచ్చీ మనం యిచ్చుకో\nగలిగిందల్లా ఆఖరివాడినే. అలాగే గుఱ్ఱ\nప్పిల్ల కుక్కపిల్లల విషయంలోకూడా\nచేద్దాం.\" అని సలహా చెప్పింది రాణి.\nసరేనని రాజు తన మూడో కుమారుణ్ణి,\nమూడోగుఱ్ఱప్పిల్లనీ, కుక్కపిల్లనీ సన్యాసికి\nసమర్పించి సాగనంపాడు.\nముందు సన్యాసి, అతని వెనకనే గుఱ్ఱం\nమీద రాజకుమారుడు, గుఱ్ఱం వెనకనే\nకుక్క బయలుదేరారు. వాళ్లు\nపోయిపోయి చివరికి ఒక ఎత్తైన కొండ\nమీదికి చేరుకున్నారు. కొండ దిగువన\nఒక లోయా, ఆ లోయలో ఒక కోటా\nవున్నయ్. సన్యాసి ఆ కోటను చూపుతూ\nరాజకుమారుడితో అన్నాడు — \"ఆ కని\nపించేదే నా యిల్లు. నేను నిన్ను యిప్పుడు\nఈ కొండమీదనే వదిలి వెడతాను. నువ్వు\nనా యింటికి చేరుకోవాలి. నా యింటి\nబైటి వాకిలిదగ్గిర ఒక మేక కట్టివేసి\nఉంటుంది. ఆ దగ్గర్లోనే ఒక గడ్డిమోపు\nవుంటుంది. నువ్వు ఆ గడ్డిమోపును మేక\nముందు వెయ్యాలి. ఇది మొదటి పని.\nఈ పని చేసిగాని నువ్వు యింటి అవర\nణలో అడుగు పెట్టగూడదు.\n\"ఈపని చేసి నువ్వు యింటి ఆవరణ\nలోకి వెడితే అక్కడ నీకు కొన్ని కోళ్ళు\nకనిపి స్తవి. ఆ దగ్గర్లోనే కొంత ధాన్యం\nవుంటుంది. నువ్వు ఆ ధాన్యం కోళ్ళ\nముందు చల్లాలి. ఇది రెండో పని.\n\"ఈ రెండుపనులూచేసి, నేను తిరిగి\nవచ్చేవరకూ నాయింట్లో ప్రవేశించకుండా\nబైటి ఆవరణలోనే కనిపెట్టుకు వుండాలి.\nఅలా గాకుండా యింట్లో ప్రవేసించబోయా\nవంటే నువ్వూ, నీ గుఱ్ఱం, నీ కుక్కా\nముగ్గురూ ఒక్కసారిగా చస్తారు” అని\nచెప్పి సన్యాసి కొండదిగి త్వరత్వరగా వెళ్లి\nపోయాడు.\nపాపం, రాజకుమారుడికి ఎంచెయ్యాలో\nతోచలేదు. ఏదారినపోతే సన్యాసి యింటికి\nచేరుకోగలడో తెలియలేదు. కాని, దేవుడి\nమీద భారం వేసి బయలుదేరాడు. దారిలో\nఎన్నో గుట్టలు, మిట్టలు, వాగులు దాట\nవలసి వచ్చింది. చాల కష్టాలుపడి\nఅన్నీ దాటాడు.\nఅలాగే మరి కొంతదూరం వచ్చేసరికి\nరాజకుమారుడి దారికి ఒక వెడల్పాటి\nకాలవ అడ్డువచ్చింది. కాలవకి అపతలి\nవైపు కొంతదూరంలో కోట కనిపించింది.\nకోట కనిపించేసరికి రాజకుమారుడికి\nమనస్సు స్థిమిత పడింది. కాని కాలవ\nదాటటం ఎట్లా? కొంత సేపు ఆలోచించాక\nరాజకుమారుడికి ఒక ఉపాయం తట్టింది.\nతను గుఱ్ఱంమీద ఎక్కాడు. కుక్కని\nఒళ్లో కూర్చో పెట్టుకుని గుఱ్ఱాన్ని అద\nలించాడు. గుఱ్ఱం వాయువేగంతో కాలవ\nఅవతలి ఒడ్డుకు దూకింది. కాసేపు\nవిశ్రాంతి తీసుకుని రాజకుమారుడు కోట\nవాకిలి దగ్గిరికి పోయాడు.\nసన్యాసి చెప్పినట్లుగానే కోట గుమ్మం\nదగ్గర ఒక మేక, ఆ దగ్గర్లోనే ఒక గడ్డి\nమోపూ కనిపించినై, రాజకుమారుడు\nగడ్డిమోపు మేకముందు పడేశాడు. మోపు\nకింద పడీ పడటంతోటే అది మూడు\nతోడేళ్లుగా మారింది. రాజకుమారుడి\nవెంటవున్న వేటకుక్క ఒక్కసారి ఆ\nతోడేళ్లమీదికి దూకింది. మూడు తోడేళ్లూ\nఅమాంతం మేకమీదపడి దాన్ని నోట\nకరుచుకొని వెనక్కి తిరిగిచూడకుండా\nకొండవైపుకు పరిగెత్తిపోయినై.\nతర్వాత రాజకుమారుడు యింటి ఆవ\nరణలో ప్రవేశించాడు. సన్యాసి చెప్పినట్లు\nగానే అక్కడ మూడు కోళ్లూ, ఆ దగ్గర్లోనే\nధాన్యం కనిపించాయి. రాజకుమారుడు\nధాన్యం కోళ్లముందు చల్లాడు. ధాన్యం\nనేలమీద పడటంతోటే మూడు పిల్లులుగా\nమారింది. కుక్క మళ్లీ వాటిమీదికి\nదూకింది. మూడు పిల్లులూచేరి కోళ్లని\nనోటకరచుకుని కొండవైపుకు పరిగెత్తి\nపోయినై.\nపై రెండు వింతలూ చూసేసరికి రాజ\nకుమారుడికి కోటలో ప్రవేశిస్తే ఏమి వింత\nజరుగుతుందో కూడా తెలుసుకోవాలని\nకుతూహలం కలిగింది. కాని 'ముగ్గురూ\nఒక్కసారి చస్తారు!' అని సన్యాసి భయ\nపెట్టటంవల్ల రాజకుమారుడికి కోటలో\nప్రవేసించటానికి మొదట ధైర్యం చాల\nలేదు. కాని అంతకంతకీ, ఏమి వింత\nజరుగుతుందో తెలుసుకోవాలనే కుతూ\nహలం జాస్తి కాసాగింది. అందువల్ల,\n\"ఏమౌతే అది అవుతుంది” అని ధైర్యం\nతెచ్చుకుని రాజకుమారుడు గుఱ్ఱాన్నీ\nకుక్కనీ ఆవరణలో వదిలి కోటలో\nప్రవేశించబోయాడు.\nరాజకుమారుడు కోటతలుపు తోసి\nలోపల ప్రవేశించాడు, అది ఒక పెద్ద\nవిశాలమైన మహలు. అంతాచీకటి గబ్బ\nగయ్యంగా వుంది. కన్ను పొడుచుకున్నా\nదారి ఏమాత్రం కనిపించటంలేదు. ఐనా\nరాజకుమారుడు తడువుకుంటూ ధైర్యంగా\nనడక సాగించాడు. అలా పోగా పోగా చివ\nరికి అతనికి ఒక గది కనిపించింది.\nగది\nతలుపులు వేసివున్నయ్. కాని తాళంవేసే\nబెజ్జంలోంచి సన్నని కాంతి బయటికి\nవస్తోంది. ఆ కాంతివల్ల దారి యిప్పుడు\nకొంచెం తెలుస్తూవుంది. రాజకుమారుడు\nఎకాఎకిని గదితలుపు తోసుకుని లోపల\nప్రవేశించాడు. గదిలో ఒక హంసతూలికా\nతల్పం వుంది. దానిమీద ఒక అప్సరస\nలాటి కన్య నిద్రపోతూ వుంది. రాజకుమా\nరుడు ఆమెని లేపుదామని కాలితో నేల\nమీద తన్ని చప్పుడు చేశాడు. కాని ఆమె\nలేవలేదు. రాజకుమారుడు దగ్గరికిపోయి\nమీద చెయ్యివేసి లేపాడు. కాని ఆమె లేవ\nలేదు. మరోసారి గట్టిగా తట్టి చూశాడు.\nఅప్పటికీ ఆమె లేవలేదు. అంతలో రాజ\nకుమారుడి దృష్టి ఆ కన్య చెవిలో వున్న\nఒక తెల్ల గులాబిపువ్వుమీద పడింది.\nరాజకుమారుడు ఆ పువ్వును తీశాడు,\nపువ్వు తీసివెయ్యగానే ఆ కన్య ఒక్కసారిగా\nలేచి కూర్చుంది. రాజకుమారుడూ, ఆమె\nఒక్కనిమిషం ఒకరి నొకరు ఆశ్చర్యంగా\nచూసుకున్నారు.\nతర్వాత ఆమె రాజకుమారుడి అడిగి\nఅత నక్కడికి ఎలా వచ్చింది. ఏమి జరి\nగిందీ\nతెలుసుకుంది. తర్వాత\nరాజకుమారుడు ఆమెని తన సంగతి చెప్ప\nమనికోరాడు. అప్పుడు ఆమె ఇలా చెప్పటం\nమొదలెట్టింది.\n\" నిన్ను ఇక్కడికి తీసుకొచ్చిన సన్యాసి\nనిజానికి సన్యాసి కాడు. అతనొక మాయల\nమారి రాక్షసుడు. అత ను మనుష్యులు\nగుండెకాయలను తిని జీవిస్తాడు. ఏమని\nషిని బడితే ఆ మ నిషి ని చంపలేడు.\nఅతను చెప్పినపని ఎవరైతే చెయ్యము అని\nఅంటారో వాళ్లనే అతను చంపగలడు.\nఅతను చెప్పేపనులు చాల భయంకరము\nగానూ, కష్టంగానూ వుంటైగనుక ఎవరూ\nచెయ్యమంటారు. అట్లా అన్నవారిని చంపి\nవాళ్ల గుండెకాయ తింటాడు. ఒకవేళ ఎవ\nరైనా అతను చెప్పినపని చెయ్యగలిగా\nరంటే, వాళ్ళకు యింకోపని, అదిచేస్తే\nయింకోపని, యిలా ఒకదానికంటే ఒకటి\nకఠినంగా వుండేపనులు చెబుతాడు. అన్ని\nపనులలో ఏదో వకపనిఅయినా ఆ వచ్చిన\nవాళ్లు ' మేము చెయ్యము' అనేటంత\nభయంకరంగా వుంటుంది. వాళ్ళు అలా\nఅనగానే అతనికి వాళ్లని చంపగలశక్తి\nవస్తుంది. ఇప్పటికి చాలామంది దురదృష్ట\nవంతులు యితని చేతులో చనిపోయారు.\nనేను కూడా ఒక గొప్ప రాచబిడ్డనే. నీ\nమాదిరిగానే నన్ను కూడా ఈ రాక్షసుడు\nనా తలిదండ్రులు దగ్గిర్నించి తెచ్చాడు.\nకాని, నా అదృష్టవశాత్తు అతనికి నా మీద\nప్రేమ కలిగింది. అందుచేత అందర్నీ\nచంపినట్లు నన్నుచంపలేదు. అతను బైటికి\nవెళ్లేటప్పుడు ఈ తెల్ల గులాబిపువ్వు నా\nచెవిలో పెడతాడు. అదికూడా ఒక మాయ\nపువ్వే. అది నాచెవిలో పెట్టగానే నేను ఒళ్లు\nతెలియకుండా యిలా పడుకుండిపోతాను.\nఅతను మళ్లీ తిరిగివచ్చి పువ్వు తీసేవరకూ\nయిలాగే పడుకుంటాను. ఇంక కాసేపట్లో\nఅతను తిరిగివస్తాడు. అతను వచ్చేసరికి\nనువ్వు పువ్వును నా చెవిలో పెట్టి, నీవు వెళ్లి\nమళ్లీ బయటి ఆవరణలో కూర్చునివుండాలి.\nఇక పో,” అని చెప్పింది.\n[ఇంకా వుంది]",
            "book_page_end": 44
        },
        {
            "title": "బాలగేయాలు",
            "book_page_start": 45,
            "pdf_page_start": 47,
            "pdf_page_end": 47,
            "author": "వెలగా రామకోటయ్యచౌదరి, మాచవరం",
            "genre": "కవిత్వం/బాలగేయాలు",
            "moral": "N/A",
            "keywords": [
                "బాలగేయం",
                "పాటలు",
                "రంగులరాట్నం",
                "సీతాదేవి",
                "పశువులు"
            ],
            "characters": [
                "సీతాదేవి",
                "రావణాసురుడు",
                "పసియావు",
                "చార్లపెయ్య"
            ],
            "locations": [
                "ఏటి అవతల"
            ],
            "content": "1\nసిరిసిరివానలు కురియంగా\nసీతాదేవి పుట్టంగా\nరావణాసురుని తలగొట్టంగా\nరంగులరాట్నం తిరగంగా\n2\nదిబ్బగుంటలో తిరణాలంట\nడబ్బుకి మానెడు శనగాలంట\nఆడపిల్లకు అద్దాలఁట\nమొగపిల్లోడికి మొలత్రాడుఁట\nచంకపిల్లకు టెంకాయఁట\nకడుపులో పిల్లకు కరక్కాయంట\n3\nఏటిఅవతల ఎర్రజొన్నకర్ర\nవచ్చే పోయే పసియావు మేసె\nపసియావు కడుపున చార్లపెయ్య\nచార్లపెయ్యకు పండ్లేలేవు\nఅల్లా రల్లారే.",
            "book_page_end": 45
        },
        {
            "title": "గుండ్రకొమ్ముల అనుమానం",
            "book_page_start": 46,
            "pdf_page_start": 48,
            "pdf_page_end": 49,
            "author": "కొడుకుల నారాయణ, నర్సిపట్నం",
            "genre": "హాస్యం/అనుభవం",
            "moral": "అనవసరమైన విషయాల్లో జోక్యం చేసుకుంటే లేనిపోని కష్టాలు, అవమానాలు వస్తాయి.",
            "keywords": [
                "దాసరి",
                "బోడి తల",
                "గేదె కొమ్ములు",
                "అనుమానం",
                "హాస్యం"
            ],
            "characters": [
                "దాసరి",
                "గేదె",
                "చుట్టుపక్కలవారు"
            ],
            "locations": [
                "ఊరి వీధులు"
            ],
            "content": "పూర్వం ఒకవూల్లో ఒకదాసరి వుండేవాడు.\nఆదాసరి తలబోడి, దాసరి రోజూ ప్రొద్దున్నే\nముష్టికి బయలుదేరి వూళ్లో వీధులన్నీ తిరిగి\nఆ వచ్చినదానితో బ్రతుకుతూండేవాడు.\nదాసరి యిలా ముష్టికి వీధుల వెంబడి\nవెడుతుండేటప్పుడు ఒకవీథిలో గుండ్రంగా\nవంపుతిరిగిన కొ మ్ములున్న గేదె ఒకటి\nకనిపించేది. ఆ గేదెకొమ్ములని చూడగానే\nదాసరికి ఒకసందేహం కలుగుతూవుండేది.\n\"ఈ గేదెకొమ్ముల మధ్యవున్న గుండ్రని\nఖాళీస్థలం పెద్దదా? లేక నా బోడి తల\nపెద్దదా?” అని. అయినామళ్లీ, \"ఏది పెద్ద\nదైతే నాకేంలే” అని తనకితాను సమాధానం\nచెప్పుకుని మరోవీధికి వెళ్లిపోయేవాడు.\nకాని, ఆ వీథికి ముష్టికి వెళ్ళగా నే\nదాసరికి ఆ గేదె కనిపించేది. మళ్ళీదాసరికి\nఅదే సందేహం కలుగుతూవుండేది.\nఒక రోజున దాసరి అను కున్నాడు.\n\"ఏమిటి నాకీ అనుమానం? ఇదేదో, తేల్చు\nకుంటేగాని బాగుండేటట్లు లేదు. ”\nఅనుకుని ఆచుట్టుప్రక్కల కూడా ఎవరూ\nచూడటంలేదనే ధైర్యంతో దాసరి తన\nబోడితలని ఆ గేదె గుండ్రని కొమ్ముమధ్య\nవున్న ఖాళీస్థలంలోకి నెమ్మదిగా ఇరికిం\nచాడు. ఇంకేముంది? గేదె కాస్త బెదిరి పరి\nగెత్తసాగింది. పాపం, దాసరితల కొమ్ములో\nచిక్కుకొంది.\nతల బైటికి లాక్కోవాలని దాసరి ఎంతో\nప్రయత్నించాడు. కాని ఏమీ లాభంలేక\nపోయింది. ఇక ఏమి చెయ్యటానికీ తోచక\nదాసరి బాధతో \"అమ్మోయ్! బాబోయ్!”\nఅని అరవటం మొదలెట్టాడు.\nఈ కేకలు విని ఆ చుట్టుప్రక్కలవా\nరంతా అక్కడికి పోగయ్యారు. దాసరి\nఅవస్థ చూచేసరికి వాళ్లకి నవ్వూ వచ్చింది.\nజాలికలిగింది. అంతాచేరి మెల్లిగా దాసరి\nతలని కొమ్ము మధ్యనించి బైటికి తీశారు.\nబ్రతుకు జీవుడా అనుకొని దాసరి కాసే\nపటికి తెప్పరిల్లుకున్నాడు.\nఅప్పుడు వచ్చినవారంతా దాసరి చుట్టూ\nచేరి\"ఏమయ్యాదాసరీ!ఇలా నీతల ఈ గేదె\nకొమ్ములమధ్య కెందుకని ఇరుక్కుంది?\"\nఅని అడిగారు,\n\" ఆ, ఏముందిబాబూ ! దీనికంతా నా\n'గుండ్రకొమ్ముల అనుమానం' కారణం\"\nఅని చెప్పి యింక అక్కడ ఒక్క క్షణం\nనిలిస్తే తనకి తాటాకులు కట్టకమానరని\nవెనక్కితిరిగి చూడకుండా వెళ్లిపోయాడు.\nఅప్పట్నించీ, అనవసరమైన విషయాల్లో\nజోక్యం కలిగించుకొని అవస్థలుపడేవాళ్లని\nచూస్తే ఆ వూళ్లోవాళ్ళకి దాసరిసంగతి గుర్తు.\nకొచ్చి, \"ఎందుకయ్యా నీకి గుండ్రకొమ్ముల\nఅనుమానం?\" అంటుండేవారు.\nమీరూ అలా అనవసరమైన పనుల్లో\nజోక్యం కల్గించుకుంటే మిమ్మల్ని అలాగే\nఅంటారు. కనక మీరు అనవసరమైన\nపనుల్లో జోక్యం కల్గించుకోకుండా ఉంటే\nదా స స రి రి లా లా గా అవ స్తా పడరు, ఒకరు\nమిమ్మల్ని ఏమీ అననూ అనరు.",
            "book_page_end": 47
        }
    ],
    "statistics": {
        "total_stories": 11,
        "author_counts": {
            "ఏ టు కూరి": 1,
            "జే. రామచంద్రన్, మద్రాసు": 1,
            "ఆర్. వెంకటేశ్వర్లు - రాజమండ్రి.": 1,
            "చందమామ బృందం": 2,
            "గోకరాజు బంగారమ్మ, జువ్వలపాలెం": 1,
            "నరహరిశెట్టి వెంకటరావు, చిన్నాయపాలెం": 1,
            "యమ్. సత్యనారాయణరావు, పొన్నూరు": 1,
            "బి. వేణుగోపాల్ - మద్రాసు": 1,
            "వెలగా రామకోటయ్యచౌదరి, మాచవరం": 1,
            "కొడుకుల నారాయణ, నర్సిపట్నం": 1
        },
        "genre_counts": {
            "హాస్యం": 1,
            "నీతి కథ": 3,
            "జానపద కథ": 2,
            "సాహస యాత్ర": 1,
            "హాస్యం/నీతి కథ": 1,
            "జానపద కథ/సాహసం": 1,
            "కవిత్వం/బాలగేయాలు": 1,
            "హాస్యం/అనుభవం": 1
        }
    }
}