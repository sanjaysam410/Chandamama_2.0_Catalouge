{
    "book_id": "చందమామ_1948_07",
    "stories": [
        {
            "title": "ఆహ్వానము",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "పాఠకులు చందమామ పత్రికను కుటుంబ సభ్యునిగా ఆదరించాలని కోరడం.",
            "keywords": [
                "చందమామ",
                "ఆహ్వానము",
                "గౌరవం",
                "సంపాదకీయం",
                "పాఠకులు"
            ],
            "characters": [
                "చందమామ",
                "పాఠకులు"
            ],
            "locations": [],
            "book_page_end": 7,
            "content": null
        },
        {
            "title": "అట్టమీది బొమ్మ",
            "book_page_start": 8,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "పురాణ కథా వ్యాసం",
            "moral": "అధర్మం జరుగుతున్నప్పుడు, గెలవలేనని తెలిసినా ధైర్యంగా పోరాడాలి. త్యాగం గొప్పది.",
            "keywords": [
                "జటాయువు",
                "రామాయణం",
                "రావణుడు",
                "సీతాదేవి",
                "త్యాగం"
            ],
            "characters": [
                "జటాయువు",
                "రావణుడు",
                "సీతాదేవి",
                "రాముడు"
            ],
            "locations": [
                "పంచవటి",
                "లంక"
            ],
            "book_page_end": 8,
            "content": "అబ్బాయిలూ! మీరు జటాయువు పేరు విన్హారు కదూ?\nజటాయువు పెద్ద పక్షి. అది రెక్కలు విప్పితే ఆకాశం కప్పినట్లయ్యేది.\nఅది కాళ్లతో తన్నితే పెద్ద పెద్ద రథాలు బోర్లపడేవి. అంత పెద్ద\nబలశాలి అది.\nరామలక్ష్మణులు లేని సమయంలో రావణాసురుడు సీతాదేవిని\nదొంగలించి పుష్పకరథం మీద లంకకు తీసుకుపోతున్నాడు. పాపం! .\nసీతాదేవి ఏమి చెస్తుంది? చెట్లతో, పుట్టలతో, కొండలతో, గుట్టలతో,\nనదులతో, వాగులతో అన్నింటితోనూ ఈవార్త రాముడితో చెప్పమని\nమొర పెట్టింది. జటాయు వప్పుడు ఒక చెట్టు మీద కూర్చుని కునుకుతున్న ది.\nఈ కేకలు దాని చెవినిపడి లేచి, రావణుడి రథానికి అడ్డం వెళ్లింది.\nరావణుడు బాణాలు వేశాడు; జటాయువు వాటిని లెఖచెయ్యకండా\nకాళ్లతో రావణాసురుడి రొమ్ముమీద తన్నింది; గుఱ్ఱాలను ఒక్కదెబ్బకు\nచంపింది. రావణాసురుడు బాగా భయపడి, రథాన్ని వదిలి సీతాదేవిని\nపట్టుకుని భూమిమీదకు దిగాడు. జటాయువుకూడా కిందికి దిగి వచ్చి\nరావణుడి మొహానతన్నింది. అతని కిరీటం పోయి దూరంగా పడింది.\nఅప్పుడు రావణుడు చప్పున కత్తి తీసి జటాయువు రెక్కలు నరికి\nవేశాడు. రెక్కలు పోవడంతో జటాయువు కూలబడి పోయింది.\nఅలాగే కొనవూపిరితో రాముడు అక్కడికి వచ్చేవరకూ పడివుండి\nసీతాదేవి వార్త అతనికి చెప్పి చనిపోయింది. జటాయువు మరణానికి\nరాముడు చాలా విచారపడ్డాడు. దానికి డహన సంస్కారాలుచేసి\nస్వర్గం యిచ్చాడు. చూశారా, జటాయువుత్యాగం? తను గెలవలేనని\nతెలిసికూడా అధర్మం జరుగుతుంటే వోర్చలేక చివరివరకు పోట్లాడింది !"
        },
        {
            "title": "ఎత్తుకు పై ఎత్తు",
            "book_page_start": 7,
            "pdf_page_start": 9,
            "pdf_page_end": 9,
            "author": "ఏటుకూరి",
            "genre": "కవిత్వం",
            "moral": "చిన్నవారని తెలియక అతితెలివి ప్రదర్శిస్తే, అంతకు మించిన తెలివిగలవారు తమని ఇరుకున పెట్టినప్పుడు సిగ్గుపడాల్సి వస్తుంది.",
            "keywords": [
                "తెలివితేటలు",
                "బస్తీ చదువు",
                "పల్లెవారు",
                "కోడిగ్రుడ్లు",
                "ఎత్తుకు పై ఎత్తు"
            ],
            "characters": [
                "దొర అబ్బాయి",
                "తండ్రి",
                "పిల్లాతడు"
            ],
            "locations": [
                "పల్లె"
            ],
            "book_page_end": 7,
            "content": "దొరవారి యబ్బాయి\nచురుకైన వాడు\nపలుకరించినవారి\nచెలికట్టనీడు.\nబస్తీ చదువు వంట\nపట్టినట్లుంది\nపల్లెవారల చూచి\nపరిహసిస్తాడు.\nసీమదొర మోస్తరా\nశ్రీవారి బిడ్డ\nవేసంగి సెలవలకు\nవేంచేసినాడు.\nతలిదండ్రులకు తన\nతెలివితేటలను\nప్రకటింపవలెనని\nభావించినాడు.\nఅమ్మా అబ్బా సరసన తిండికి\nఅతడుగూడ గూర్చున్నాడు\nఉడికీ ఉడకని కోడిగ్రుడ్లు రెం\nడుంచిన పళ్ళెము చూచాడు.\nఈ రెంటిని మూటిని చేస్తానని\nఇటు నటు గ్రుడ్లను ద్రిప్పాడు.\nఒకటీ, రెండూ కలిపిన మూడగు\nసూహిస్తా రేమన్నాడు.\nతండ్రి\nఅమ్మ దొకటి నా దొకటి మూడవది\nఅబ్బాయీ ! నీ దనగా నే\nదసరా బుల్లోడై పిల్లాతడు\nతలవంచుక కూర్చున్నాడు.\nఎత్తుకు పైయెత్తెఱిగిన పెద్దలు\nఇట్లే మాడుస్తుంటారు\nచిన్నని పెద్దని తెలియ కాడితే\nసిగ్గు చితికి పోతుంటారు."
        },
        {
            "title": "మాకరాజు",
            "book_page_start": 8,
            "pdf_page_start": 10,
            "pdf_page_end": 11,
            "author": "ఏటుకూరి",
            "genre": "కవిత్వం",
            "moral": "పనికిరాని విషయాలను పట్టుకుని వేలాడటం వృథా. ఇతరుల తెలివిని పరీక్షించవద్దు.",
            "keywords": [
                "మాకరాజు",
                "శాస్త్రి",
                "గ్రంథం",
                "జ్ఞానము",
                "తమాష"
            ],
            "characters": [
                "మాకరాజు",
                "శాస్త్రి",
                "రాజు"
            ],
            "locations": [],
            "book_page_end": 9,
            "content": "శాస్త్రులవా రొక గ్రంథ మ్మేదో చంకన పెట్టుకు పోతుంటే\nమాకరాజుగా రాతని బిలి చీ మాదిరిగా ప్రశ్నించారు.\nమాకరాజు\nశాస్త్రి గా రదేమిటండి?\nచంక బట్టకున్నదే?\nశాస్త్రి\nభారతమ్ము బాబయా?\nపంచమ వేదమ్మయా?\nమాకరాజు\nవర్ణ ముందో లేదొ చూడ\nవలయు బయటబెడుదురా?\nశాస్త్రి\nతిథులు, వర్ణ ముండ విందు\nకథలు, గాథలుండును.\nమాకరాజు\nపనికిరాని గ్రంథమేల?\nపారవేయ రా దనన్,\nతోకముడిచె శాస్త్రులు\nమాకరాజు నవ్వెను.\nఆ వీధిన మన శాస్త్రుల వారయి\nదాఱు రోజులకె పోతుండీ\nకత్తి పుచ్చుకొని పోవు రాజుతో\nగలిసి తమాషగ నిటులాడెన్.\nశాస్త్రి\nగడ్డమెదిగె బాబయా?\nకత్తి కొంచె మిత్తురా?\nమాకరాజు\nచంపినావు శాస్త్రులూ?\nసరస మాడి నానయా!\nశాస్త్రి\nసరస మేటి బాబులూ?\nసత్యమున్న దంటిరి.\nమాకరాజు\nదండాలండి స్వాములు!\nతగిన శాస్త్రి యైనది.\nఎవరి నెట్టు లాడవలెను?\nఎఱుగుటెంత వారికో?"
        },
        {
            "title": "అత్యాశ",
            "book_page_start": 10,
            "pdf_page_start": 12,
            "pdf_page_end": 13,
            "author": "కె. పి. వరలక్ష్మీ దేవి, గుండ్లకుంట",
            "genre": "నీతి కథ",
            "moral": "అత్యాశ, తొందరపాటు పనికిరావు. పనులను సక్రమంగా చేయకపోతే, తెలివైనవారి చేతిలో భంగపడతారు.",
            "keywords": [
                "అత్యాశ",
                "పౌరోహితుడు",
                "అవ్వ",
                "యుక్తి",
                "దక్షిణ",
                "ప్రతీకారం"
            ],
            "characters": [
                "అవ్వ",
                "పౌరోహితుడు"
            ],
            "locations": [],
            "book_page_end": 11,
            "content": "అనగా అనగా ఒక వూళ్లో ఒక ముసలవ్వ వుండేది. ఆమె చాలా భక్తురాలు, ఆచారవంతురాలు కూడా. ప్రతి యేకాదశి, అమావాశ్య రోజులలో ఉపవాసం ఉండి మరురోజు పౌరోహితుణ్ణి పిల్చి దేవునికి పూజచేయించి కాని ఆహారం ముట్టేది కాదు. దేవతాపూజలో ఏలోపమూ లేకుండా వుండాలని పాపం అవ్వకోరిక.\nవైకుంఠయేకాదశి వచ్చింది. అవ్వ తన వాడుక ప్రకారం ఉప వాసం వుంది. ద్వాదశి నాడు పెందలాడే పౌరోహితుణ్ణి పిల్చింది పూజకు.\nపౌరోహితుడు అతి ఆశగలవాడు. ఆయ నకు డబ్బే ప్రధానముకాని యితర గొడవ లతో ఆయనకు అవసరములేదు. ఆ దినం ఆయనకు చాలా ఆహ్వానాలు వచ్చాయి. అందరితో చెప్పేడు వస్తానని, యేదో పది యిండ్లకు పోతే పది రూకలు వస్తాయికదా అని.\nకొందరి యిండ్లకు పోయేడు మన పౌరోహితుడు యేదో గొణ గొణ గొణిగేడు. పూజచేసినట్టు నటించాడు. పాపం వాండ్లు ఆమాయకులు. అయ్య చెప్పింది వేదం అనుకున్నారు. దక్షిణలు యిచ్చారు. అయ్యగారు అవి రొంటిన పెటుకుని అవ్వగా రింటికి వచ్చారు.\nకాని మన అవ్వ అంత తెలివితక్కువ దనుకున్నారా ? కాదుసుమా ! పూజకు అవ్వ పూలు, పండ్లు వగైరా అన్నీ సిద్ధం చేయాలనుకుంది. కాని యింతలోనే పౌరోహితుడు వచ్చాడు. పూజకు కూర్చు న్నాడు. పూలు, వగైరావస్తువులు తెస్తాను కొంచం వుండమని అవ్వ చెప్పింది. కాని పౌరోహితుడు యిప్పుడు అవి అన్నీ అవసరం లేదంటూ పూ జ మొదలు పెట్టేడు. ఆయనకు యింకా ఆహ్వానాలు వున్నాయిగా మరి. ఆక్షింతలు తీసుకున్నాడు.\n\"పుష్పార్థం అక్షతాం సమర్పయామి; నారికేళార్థం అక్షతాం సమర్పయామి; దివ్యపరిమళ గంధార్థం అక్షతాం సమర్ప యామి\" ఇది అది అక్షతాం సమర్పయామి; అంటూ కొంచంసేపు - గొణిగేసి పూజ ముంగించాడు.\nఇదంతా అవ్వ చూస్తూనే ఉంది. అతని తొండర గ్రహించింది. పౌరోహితునిపై అవ్వకు కోపం వచ్చింది. ప్రతీకారం చెయ్యా లనుకుంది.\nపౌరోహితుడు పూజ పూర్తిచేసి దక్షిణ యిమ్మని అవ్వనడిగాడు. అవ్వ యింట్లోకి పోయి, కొంచం అ క్షింతలు తెచ్చింది. అయ్య దక్షిణయిస్తుందని చెయ్యిజా పేడు. వెంటనే అవ్వ ఆయనచేతిలో అక్షింతలు వేసి 'దక్షిణార్థం అక్షతాం సమర్పయామి' అంటూ వెళ్ళిపోయింది.\nపౌరోహితు డిది గ్రహించి, సిగ్గు పడ్డాడు. తల వంచుకొని వెళ్లిపోయాడు. ఆ రోజు నుంచి మళ్లీ యెపడూ ఆయన పూజలో అవకతవలు చేయలేదు. చూచారా మన అవ్వ యుక్తి!"
        },
        {
            "title": "వర్ధమానుని విదేశ యాత్రలు",
            "book_page_start": 13,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "కాల్పనిక యాత్ర",
            "moral": "తెలియదు.",
            "keywords": [
                "వర్ధమానుడు",
                "వామనద్వీపం",
                "తుపాను",
                "రాక్షసుడు",
                "లిలిపుట్",
                "వామనులు"
            ],
            "characters": [
                "వర్ధమానుడు",
                "వామనరాజు",
                "వామనులు"
            ],
            "locations": [
                "దక్షిణదేశం",
                "సముద్రం",
                "వామనద్వీపం",
                "రాజమందిరం"
            ],
            "book_page_end": 20,
            "content": "రెండువేల ఏళ్లకిందట దక్షిణదేశంలో వర్ధమానుడనేవా డుండేవాడు. అతని తండ్రి మిక్కిలి ధనవంతుడు. ఆయనకు సముద్ర వ్యాపారం ఉండేది. ఆయన ఓడలు నిర్మించి, వాటిమీద తన మనుష్యులను సముద్రంలోని ద్వీపాంతరాలకు పంపి వ్యాపారం చేసేవాడు. సముద్రప్రయాణం చేసి వచ్చిన మనుష్యులు ఇతరదేశాల వింతలు తండ్రికిచెబుతుంటే వర్ధమానుడు వింటూ ఉండేవాడు; తానుకూడా ఆ దేశాలు చూడాలని అభిలాషపడేవాడు.\nతండ్రి లో కాంతరగతుడై వ్యాపారం తనవశం కాగానే వర్ధమానుడు బ్రహ్మాండమైన ఓడ ఒకటి కట్టించాడు. దానికి బ్రాహ్మణుల చేత పుణ్యాహవాచనం చేయించాడు. తన ప్రయాణానికి ముహూర్తం పెట్టించాడు. వేలాది ప్రజలకు అన్నదానమూ, వస్త్ర దానమూ చేశాడు. ఓడనిండా వర్తకానికి అవసరమైన వస్తువులూ, మూడునెలల ప్రయాణానికి సరిపడే ఆహారపదార్థాలూ పెట్టించాడు. ముహూర్తానికి సరిగా ఓడ రేవులోనుంచి కదిలింది. తూర్పుదీవులకేసి సాగింది.\nఒక వారంరోజులు ప్రయాణం సక్రమంగానే జరిగింది. ఆ తరువాత ఒక పెద్ద తుపాను ప్రారంభమైంది. ఈ తుపాను క్రమంగా పెద్దదై, భయంరంగా పరిణ మించింది. ఓడ వాయువేగంతో తుపానులో పడి కొట్టుకుపోసాగింది. అది ఎటు పోతున్నదీ ఎవరికీ తెలియదు. ఈ విధంగా మూడు పగళ్లూ, మూడు రాత్రులూ తుపా నులో కొట్టుకుపోయి ఓడ సముద్ర మధ్యాన రాళ్ల గుట్ట కు తగిలి, పగిలి, మునిగి పోయింది. రెండు మూడు లక్షల విలువ రత్నాలూ, వస్త్రాలూ మొదలైన సంకులు సముద్రంపాలు కావటమేకాక, ఓడలో ఉన్న నూరుమంది ప్రాణులూ సముద్రానికి బలిఅయినారు.\nవర్ధమానుడు మాత్రం ప్రాణరక్షణార్థం ఒక ఓడ దూలాన్ని పటుకుని దాని సహా యంతో ఈడసాగాడు. కాని త్వరలోనే అతనికి స్పృహ తప్పిపోయింది. ఆతర్వాత ఏమి జరిగింది అతనికి తెలియదు. అతనికి తిరిగి ఒళ్లు తెలిసేసరికి ఎండకాస్తున్నది. సముద్రం ప్రశాంతంగా ఉంది. అతను మళ్లీ ఈదడానికి దూలంమీదినుంచి డిగి, నీటిలో నిలబడేసరికి అతని కాళ్లకు అడుగు తగిలింది. అక్కడ సముద్రం అతనికి మొలలోతే ఉంది. అయినా తీరం చాలాదూరాన ఉంది. వర్ధనుడు నీటిలో నడుచుకుంటూ ఒడ్డుకేసి రాసాగాడు.\nఅక్కడితీరం నిర్మానుష్యంగా ఉంది. తన ప్రాణం దక్కినందుకు వర్ధనుడు యిష్టదేవతలను ప్రార్ధించుకుని. అక్కడే పచ్చికబయలు మీద పడుకుని తిరిగి నిద్ర పోయాడు. అతను నిద్రలేచేసరికి మర్నాడు తెల్లవారుతున్నది. జరిగినదంతా అతనికి జ్ఞాపకం వచ్చింది. అతను లేచి కూర్చో బోయినాడు, కాని సాధ్యం కాలేదు. అతని చేతులూ కాళ్ళూ నేలకు అంటుకు పోయి నట్టు తోచింది. తల కదిలిద్దామన్నా జుట్టు ఎవరో పట్టుకు లాగినట్టు నొప్పిపుట్టింది. కొన్ని వేల దారపుపోగులతో ఎవరో అతన్ని నేలకు కట్టివేశారు.\nవర్ధనుడు కష్టపడి తల కొంచెం యెత్తి చూచునుగదా, అతని రొమ్ముమీద నిలబడి ఉన్నది ఒకమనిషి! ఆ మనిషిఎత్తు సరిగా ఆరంగుళాలు. ఆమనిపి చేతిలో విల్లున్నది, భుజాన అంబులపొది ఉన్నది. వర్ధమానుడు అత్యాశ్చర్యంతో ఇదేమిటా అని ఆలోచిస్తుండగా అతని కాలిమీద ఏదో పురుగు పాకుతున్నట్టు తోచింది. ఆ ప్రాణి క్రమంగా తన రొమ్ముమీదికి వస్తున్నది.\nవర్ధమానుడు మేలుకొన్నాడని తెలుసు కుని ఆమనిషి ఏదో కీచుకేక పెట్టాడు. మరో యాభైమంది మనుష్యులు వర్ధమానుడి వొంటమీదుగా పాకి రాసాగారు. \"ఎవరు మీరు? న ్నందు కిట్లా బంధిం చారు?” అన్నాడు వర్ధనుడు. అతని గొంతు ఆ చిన్నమనుష్యులకు ఉరుములాగా విని పించారు. ఈ బుల్లి అంబులు పూచిక ముళ్లల్లే వర్ధమానుడి గుడ్డల్లో యిరుక్కు పోయాయి, ముఖానికి తగిలినవి మటుకు చీమలు కుట్టినట్టు బాధ పెట్టాయి. వాళ్లు తనను ఏం చేస్తారో తెలుసుకుందామని వర్ధమానుడు కట్లు వొదల్చుకోవటం మాని కవలకుండా పడుకున్నాడు.\nకొంచెంసేపటికల్లా ఆ మనుష్య లు, భయం కొద్దికొద్దిగా పోగొట్టుకుని, వర్ధనుణ్ణి సమీపించారు. ఒకడు అతని చెవిదగ్గిర ఏదో అరిచాడు. వర్ధమానుడికి ఆభాష అర్థం కాలేదు. కాని తనకు ఆకలి అవుతున్నదని సంజ్ఞలద్వారా తెలియజేశాడు. వెంటనే వారు వెళ్లిపోయి అతనికోసం ఆహారం తెచ్చారు. ఎన్నోవేలమంది అతని ముఖం మీదికి ఎక్కి ఆహారం అతనినోట్లో వేస్తేనే గాని అతని కడుపు నిండలేదు. ఎట్లాగైతే నేమి అతను పొట్టనింపుకుని మళ్లీ నిద్ర పోయాడు.\nవర్ధమానుడు చేరిన ద్వీపంపేరు. వామన ద్వీపం. అక్కడిమనుష్యులు వామనులు. తమదేశానికి ఒక పెద్ద రాక్షసుడు వచ్చా డనేవార్త వామనరాజునకు తెలిసింది. అతనిని బంధించి తన దగ్గిరికి తీ సుకు రావటానికి రాజుగారు తన దగ్గిర ఉన్న బళ్లలో కల్లా పెద్ద బండిని పంపారు. వర్ధ మానుడు భోజనం చేసి తిరిగి నిద్రపోతున్న సమయంలో రాజుగారు పంపిన బండి వచ్చింది. ఈ బండి ఏడడుగులుపొడుగూ, నాలుగడుగులు వెడల్పూ ఉంది. దానికి ఇరవైరెండు చక్రాలున్నాయి. వెయ్యిమంది వామనులు మూడు గంటలు శ్రమపడి వర్ధను ఈ బండిమీదికి అతిశ్రమ తో ఎక్కించగలిగారు.ఇంతసేపూ వర్ధమానుడు నిద్రలేవలేదు. కారణమేమంటే అతను తిన్న ఆహారంతోపాటు వామనులు అతనికి మత్తు కలిగించే సారాయికూడా ఇచ్చారు.\nరాజమందిరం అక్కడికి అరమైలు దూరంలో ఉన్నది. వర్ధమానుడి బండికి పదిహేనువందల గుర్రాలు కట్టారు. ఆ గుర్రాలు నాలుగున్నర అంగుళాల ఎత్తు గలవి. ఈ బండి నాలుగుగం ట లు ప్రయాణంచేసేసరికల్లా ఒక ఇరుసు విరి గింది. దానికి మరమ్మతు చెయ్యటానికి ఆగారు. ఈ సమయంలో వర్ధనుణ్ణి చూడ టానికి కొందరు వామనులు అతని మొహం మీద ఎక్కారు. వారిలో ఒకడు తనకర్ర వర్ధమానుడి ముక్కుపుటంలోనికి పోనిచ్చి తడివిచూశాడు. వర్ధమానుడికి తుమ్ములు వచ్చాయి. ఆ తుమ్ములకు అతని ముఖం మీద ఎక్కినవారు అదిరి కిందపడి కాళ్లూ చేతులూ విరుచుకున్నారు. ఈ లోపుగా ఇరుసు మరమ్మతు పూర్తి అయి మళ్లీ ప్రయాణం సాగింది. దారిలో చీకటిపడింది. వామనులు ప్రయాణంచాలించి ఒక చోటమజిలీచేశారు. తెల్లవార్లూ ఆ అయిదువందల మంది వామనులు వర్ధమానుడికి కాపలాకాశారు. అందులో సగంమంది దివిటీలు పట్టారు, మిగిలినవాళ్లు వి ల్లూ, బా ణా లూ పట్టు కున్నారు. తిరిగి తెల్లవారగానే ప్రయాణం సాగింది. మిట్టమధ్యాన్నాని కల్లా బండి పట్టణానికి ఒక ఫర్లాంగు దూరంలోకి వచ్చింది.\nఅక్కడికి వామనమహారాజు వర్ధనుణ్ణి స్వయంగా చూడటానికి అనుచరులతోసహా ఎదురువచ్చాడు. కాని రాజుగారు వర్ధనుడి శరీరంమీదికి ఎక్కటం అపాయకరమని ఆయన పరివారం అడ్డుచెప్పంది. ఇక్కడ ఒక పాడుబడిన గుడి ఒకటి ఉంది. అది కొంతకాలంకింద అపవిత్ర మైపోవటంచేత పాడుపెట్టారు. అందులో వర్ధమానుడికి విడిది ఏర్పాటుచేశారు. ఆపట్ట ణంలో అతను పట్టే ఆవరణ అది ఒకటే.\nరాజుగారి కమ్మరులు వచ్చి వర్ధనుడి కాలికి తొంభైఒక్క గొలుసుకట్టి వాటిని దేవాలయం వాకిలికి బంధించారు. ఆ తరువాత వర్ధమానుణ్ణికట్టిన పోగులన్నీ కోసి వేశారు. అతని కాలికి కట్టిన గొలుసులు మన స్త్రీలు వేసుకునే బంగారు గొలుసు లంత లావున్నాయి; అతను దేవాలయం లోపలగాని బయటగాని కొద్దిదూరం కదల టానికి వీలయినంత పొడుగున్నాయి. [ఇంకా వుంది]"
        },
        {
            "title": "అదృష్టహీనులు",
            "book_page_start": 21,
            "pdf_page_start": 23,
            "pdf_page_end": 25,
            "author": "యిరగవరపు వెంకటాచార్యులు, విశాఖపట్నం",
            "genre": "నీతి కథ",
            "moral": "అదృష్టం లేనివారు ఎంతటి గొప్ప జ్ఞానం సంపాదించినా, ఆ జ్ఞానాన్ని అజ్ఞానంతో ఉపయోగించడం వల్ల వినాశనమే జరుగుతుంది.",
            "keywords": [
                "అదృష్టం",
                "స్నేహితులు",
                "విద్య",
                "సింహం",
                "యోగి",
                "అస్థిపంజరం"
            ],
            "characters": [
                "ముగ్గురు స్నేహితులు",
                "సన్యాసి",
                "ఋషీశ్వరుడు",
                "యోగి",
                "సింహం"
            ],
            "locations": [
                "వూరు",
                "అరణ్యం"
            ],
            "book_page_end": 23,
            "content": "అనంగనంగా ఒక వూరు. ఆ వూళ్లో ముగ్గురు బీద పిల్లలు వుండేవారు. అదేమి చిత్రమోగాని, పాపం వాళ్ల ముగ్గురికీకూడా పట్టుమని పదేళ్ళన్నా నిండకముందే తలి దండ్రులు చనిపోయారు. అసలే బీదవారు గదా. పైగా దిక్కులేని పక్షులైపోవటంచేత ఎలా బ్రతకాలో వారికి ఏమీ పాలుపోలేదు. ముగ్గురూ ఒకేవిధమైన కష్టదశలోవుంటాన యిట్టే స్నేహితులయారు. ఏ పని చేసినా ఒకరినొకరు సంప్రదించుకుని, ఒకరి కొకరు అండగా ఉంటూ, ఆ వూళ్లోనే నాలుగిళ్ళలో అడుక్కుని జీవిస్తుండేవారు.\nముగ్గురు క్రమంగా పెద్దవారైనారు. ఎంతకాలమని అడుక్కుని తింటానికి సాగుతుంది. క్రమంగా వూళ్లోవాళ్లు వాళ్లకి ముష్టి వెయ్యటం మానివేశారు. పోనీ ఏదైనా పనిచేసి నాలుగు డబ్బులు సంపాయిద్దా మంటే వాళ్లకు పని యిచ్చే నాధుడు లేడు. ఒక పూట తింటే మరొకపూటకు లేక, పస్తులుంటూ, కట్టుకోను గుడ్డలు లేక పాపం ఆ ముగ్గురు స్నేహితులూ ఎంతో కష్టంగా కాలం వెళ్లబుచ్చుతున్నారు.\nనానాటికి వాళ్లకి కష్టాలెక్కువైపోయి, జీవించటమే దుర్భరం కాసాగింది. చివరికి ముగ్గురూచేరి కూడ బలుక్కుని ఒక నిశ్చ యానికి వచ్చారు. అదేమంటే, \"ముగ్గురూ విడిపోయి, ఎవరిత్రోవన వారు బయలు దేరివెళ్లి ఒక్క సంవత్సరంలోగా ఏదైనా విద్య నేర్చుకోవాలి. సంవత్సరం పూర్తి కాగానే ముగ్గురూ ఒకచోట కలుసుకుని ఎవరు నేర్చినవిద్య వారు ప్రదర్శించాలి. ఇక ఆయా విద్యలవల్ల నాళ్లు జీవితం వెళ్ల బుచ్చగలగాలి.\" ఇలా నిశ్చయించుకుని ముగ్గురు స్నేహితులూ మూడు దార్ల వెంట బయలుదేరిపోయారు.\nమొదటివాడికి, వెళ్ళగా, వెళ్ళగా ఒక సన్యాసి కనిపించాడు. సన్యాసికి శిష్యుడుగా వుండి అతనికి సేవచేస్తూ అతను కాలం వెళ్ళబుచ్చసాగాడు. సన్యాసి అతని సేవకు మెచ్చుకుని ఒక విద్య నేర్పాడు. అదే మంటే, ఏదైనా ఒక జంతువుయొక్క ఎముకతో ఆ జంతువు యొక్క అస్థి పంజరాన్నంతా పూర్తిచేయవచ్చు. ఈ విద్య నేర్చుకుని శిష్యుడు సన్యాసిదగ్గరే సంవత్సరంగడువు వెళ్లేదాకా వుండ సాగాడు.\nరెండవవాడు పోయి, పోయి, ఒక ఋషీశ్వరుని దర్శించి, అతని సేవచేయ సాగాడు. ఋషీశ్వరుడు మెచ్చి అతనికి ఒక విద్య నేర్పాడు. అదేమంటే, ఏదైనా ఒక అస్థిపంజరమునకు, చర్మమూ, పంచేంద్రియాలు వచ్చేటట్లు చెయ్యవచ్చు. ఈ విద్య నేర్చుకుని రెండోవాడు కూడా సంవత్సరం గడువుకు ఎదురుచూస్తూ ఋషీశ్వరుడిదగ్గరే వుండసాగాడు.\nఇక మూడోవాడు, నడిచి, నడిచీ చిట్ట చివరకు ఒక అరణ్యం చేరుకున్నాడు. అక్కడ ఒక యోగి కనిపించాడు. తన కష్టదశనంతా యోగితో చెప్పుకుని ఏదైనా ఉపాయం చెప్పమని కోరాడు. యోగికి కూడా జాలికలిగి ఒక విద్య నేర్పాడు. అదేమంటే ఏదైనా ప్రాణంలేని జీవానికి ప్రాణం తెప్పించవచ్చు. శిష్యుడు చాల సంతోషంగా యోగిసేవచేస్తూ సంవత్సరం గడువుకు ఎదురుచూస్తూన్నాడు.\nఇట్టే సంవత్సరం గడిచి పోయింది. అనుకున్న ప్రకారం ఒకచోట ముగ్గురు స్నేహితులూ కలుసుకొన్నారు. నువ్వేమి నేర్చుకొచ్చావంటే నువ్వేమి నేర్చుకొచ్చా వని ఒకరివిద్య ఒకరు తెలుసుకొని చాల సంతోషించారు. ప్రత్యక్షంగా ఎవరి విద్య లను వాళ్లు ప్రదర్శించా లని తీర్మానించు కున్నారు. మొదట అసలు ఎముక ఒకటి అవసరం గనక ముగ్గురూచేరి వెతగ్గా ఒక ఎముకకనిపించింది. వెంటనే మొదటివాడు తను నేర్చిన విద్యవల్ల దాని పూర్తి ఆస్థి పంజరాన్ని తయారుచేశాడు. వెంటనే రెం డ వ వా డు తను నేర్చిన విద్యవల్ల దానికి మాంసము, చర్మము, పంచేంద్రియ ములు కల్పించాడు. తీరాచూస్తే అది ఒక సింహం. ప్రాణంలేని సింహం. ఇక మూడో వాడు తనూ తన విద్య చూపాలిక దా! వెంటనే తను నేర్చిన విద్యవల్ల ఆ సింహా నికి ప్రాణం రప్పించాడు. ఇంకేముందీ, ప్రాణం వచ్చీ రావడంతోనే సింహం ఒక్క పరుగున వాళ్ళ మీదికి వురికి ముగ్గురినీ చీల్చి చెండాడి తినేసింది.\nచూశారా, పాపం! అదృష్టం అంటూ లేంది మనం ఎంత తన్నుకున్నా కలిసి రాదు. ఆదృష్టహీనులను కష్టాలు ఎప్పుడూ వెంటాడుతూనే వుంటాయి,"
        },
        {
            "title": "చమత్కారము",
            "book_page_start": 24,
            "pdf_page_start": 26,
            "pdf_page_end": 27,
            "author": "భాగవతుల కృష్ణమూర్తి, విశాఖపట్నం",
            "genre": "హాస్యం",
            "moral": "భయపెట్టి, ఆ భయాన్ని మనోవ్యాధిగా మార్చడం వలన శరీరంపై అనూహ్యమైన ప్రభావం చూపవచ్చు. చికిత్సలో చమత్కారం కూడా ఉపయోగపడుతుంది.",
            "keywords": [
                "చమత్కారం",
                "రాజు",
                "వైద్యుడు",
                "సన్నబడటం",
                "భయం",
                "మనోవ్యాధి"
            ],
            "characters": [
                "రాజు",
                "గడుసు వైద్యుడు",
                "ఇతర వైద్యులు",
                "భటులు"
            ],
            "locations": [
                "రాజ్యం",
                "రాజమందిరం",
                "జైలు"
            ],
            "book_page_end": 25,
            "content": "అనగా అనగా ఒక ఊరిలో ఒక రాజు ఉండేవాడు. రాజు కాబట్టి రోజూ పంచభక్ష్య పరమాన్నాలతో భోంచేసేవాడు. అందుచేత అతని శరీరం బాగా లావు అయిపోయి, చిన్న ఏనుగుపిల్లలాగున కనిపించేవాడు. పైగా, అతను క ద ల డాని కి కూ డా వీల్లేకుండా ఉంది. ఎలాగైనా తన శరీరం మునపటిలాగ సన్నంగా చేయించు కోవాలని అతనికి బుద్ధిపుట్టింది. దానికేవైనా మందులుండకపోవని ఆలోచించి తన రాజ్యంలోని వైద్యులందరిని పిలిపించి, వారిని తనకు మందు ఇవ్వమన్నాడు.\nతన శరీరాన్ని సన్నంగా చేస్తే వెయ్యి రూపాయలు బహుమానం యిస్తానన్నాడు. బ హుమానానికి ఆశపడి వైద్యులు ఎన్నో రకాల మందులిచ్చారు. కొందరు వైద్యులు అడవులు, తోటలు తిరిగి వనమూలికలను తెచ్చి, మందులుచేసి రాజు కి చ్చి తిన మన్నారు. రాజు వాటినన్నిటిని తిన్నాడు. కాని శరీరం మునపటిలాగనే ఉంది. అందుచే రాజుకోపించి ఆ వైద్యులనందరిని జైల్లో పెట్టించాడు.\nఇది చూచి ఒక గడుసు వైద్యుడు రాజుదగ్గరకు వచ్చాడు. రాజు సభ చేస్తుండగా, ఎదుటకి వచ్చి, రాజును చూచి, \"రాజా నీ శరీరం యింక సన్నం కాదు సరిగదా నీవు ఆరునెలల్లో చచ్చి పోతావు.\" అని గట్టిగ చెప్పాడు. ఇది విని సభలోవాళ్లంతా ఆశ్చర్య పోయారు. రాజుకు కోపంవచ్చింది. వెంటనే భటులను పిల్చి, అతణ్ణి బంధించమన్నాడు. రాజతనిని చూచి \"నివు చెప్పినట్లు ఆరు మాసాల్లో నేను చచ్చిపోకపోతే నిన్ను చంపించెస్తాను\" అన్నాడు. వెంటనే భటులు అతన్ని జైల్లో పెట్టి ఉంచారు.\nఅప్పటినుంచి, రాత్రిళ్ళు రాజునకు నిద్రపట్టటంలేదు. వైద్యుడు చెప్పిన మాటలే మాటిమాటికి జ్ఞాపకం వస్తున్నాయి తాను నిజంగా ఆరునెలల్లో చచ్చిపోతాను గాబోలు నని బెంగపట్టుకుంది. ఇంకా చాలాకాలం బ్రతకాలనీ, ఇంకా చాలా కాలం రాజభోగం అనుభవించాలనీ రాజుకు ఆశ ఉంది. కాని, వైద్యుడు, నిండు సభలో చెప్పినమాట, బద్దమవుతుందా! అందుచే బెంగ మనోవ్యాధిగా పరిణమిం చింది. క్రమంగా మంచమెక్కాడు.\nక్రమంగా రాజు చిక్కిపోసాగాడు. వైద్యుడు చెప్పిన ఆరుమాసాల గడుపు ఆ రోజుతో పూర్తి అయిపోయింది. కాని రాజు చనిపోలేదు. తానింక చనిపో ననుకొని రాజు, వైద్యుని తన ఎదుటికి రప్పించాడు. \" ఇవాళతో పాపం వైద్యుడుపని సరి \" అని సభలోనివారంతా అనుకున్నారు.\nవైద్యుణ్ణి చూచి \"ఏయ్! నీవు చెప్పిన ఆరుమాసాలు నేటితో తీరిపోయి నాయి. కాని, నేను చావలేదు. కనుక నిన్ను చంపిస్తున్నాను” అన్నాడు.\nవైద్యుడు, జంకకుండా \"మహాప్రభూ! మీ ఆస్థాన వైద్యులూ, వారి మందులూ చెయ్యలేని పనిని, నా ఒక్కమాట చేసింది. కావలె నంటే తమ శరీరమును ఒకసారి చూచుకోండి. ఇదే నేను మీకు చేసిన చికిత్స\" అని చెప్పేడు,\nరాజు తన శరీరమును చూచుకొని, మునపటికంటె చాల సన్నగా ఉన్నదని గ్రహించాడు. సభలోనివా రందరు, ఆశ్చర్య పోయి, వైద్యుడు చేసిన చమత్కారము నకు సంతోషించారు. రాజు, అతనికి వెయ్యి రూయిపాయలు బహుమానం యిచ్చి, జైల్లోంచి విడిపించాడు."
        },
        {
            "title": "నేపట్టినకుందేటికి మూడేకాళ్లు",
            "book_page_start": 26,
            "pdf_page_start": 28,
            "pdf_page_end": 31,
            "author": "వేణుగోపాల్, మద్రాసు",
            "genre": "హాస్యం",
            "moral": "తెలివైన గురువు తన శిష్యుడి యొక్క మొండితనాన్ని, తాను చెప్పిన అబద్ధాన్ని ప్రాణం పోయే సమయంలో కూడా మార్చుకోకుండా ఉండటాన్ని మెచ్చుకుని, అతనికి స్వాతంత్ర్యం ఇచ్చాడు. (మాట నిలబెట్టుకోవడాన్ని విచిత్రంగా పొగడటం)",
            "keywords": [
                "చోరదత్తుడు",
                "విమలుడు",
                "కుందేలు",
                "దొంగతనం",
                "మాట నిలకడ",
                "యుక్తి"
            ],
            "characters": [
                "చోరదత్తుడు",
                "విమలుడు",
                "విమలుడి భార్య",
                "రాజు"
            ],
            "locations": [
                "కొండగుహ",
                "రాజభవనం"
            ],
            "book_page_end": 29,
            "content": "పూర్వం ఒక కొండగుహలో చోరదత్తుడు అనే దొంగల గురువు ఉండేవాడు. అతడు దొంగతనంలో ఱలే నేర్పరి. అతనికి ఎంతో మంది శిష్యులు. అందులో విమలుడనే వాడు కూడా ఒకడు ఉండేవాడు. ఒక రోజు చోరదత్తుడికి కుందేటి మాంసం తినాలని బుద్ధిపుట్టింది. \"ఒరేయ్, విమలా! నాకు కుందేటి మాంసం తినాలని మనసుగావుంది. నువ్వు అడివికివెళ్లి ఒక కుందేటిని పట్టి దాన్ని పక్వంచేసి తీసుకురా” అని చెప్పాడు.\nవిమలుడు సరేనని అడివికి వెళ్లి ఒక కుందేటిని పట్టి చంపి, దాన్ని బాగా కాల్చి తీసుకు వస్తూవుండగా అతనికి ఒక దుర్బుద్ధి పుట్టింది. ఆకలి జాస్తిగా ఉండటాన నోరు వూరి ఆ కుందేటి కాలు ఒకటి కొరికి తినివేసి, మిగిలిందాన్ని తీసుకొచ్చి గురువుకి సమర్పించాడు. కుందేలుకు మూడే కాళ్లుండటం చూసి చోరదత్తుడు \"ఇదేమిటబ్బాయి! ఈ కుందే టికి మూడు కాళ్ళే వున్నయ్ అసలు నువ్వు పట్టిన కుందేటికి మూడుకాళ్లేనా?” అని అడిగాడు. విమలుడు జంకూ గొంకూ లేకుండా \"అవును స్వామీ! నేను పట్టిన కుందేటికి మూడు కాళ్లే ఉన్నయ్” అని సమాధాన మిచ్చాడు. అయితే చోరదత్తుడు మాత్రం తన శిష్యుడు చేసిన దొంగతనాన్ని దివ్య దృష్టితో గ్రహించాడు. ఆనాట్నించీ వీడి పని పట్టాలని చోరదత్తుడు తీర్మానించు కున్నాడు.\nఒకరోజు చోరదత్తుడు, శిష్యుణ్ణి పిలిచి \"ఒరేయ్ విమలా! నాకు రాజు గారు భోజనంచేసే ఆహారం నువ్వు తెచ్చి పెట్టాలి. ఇదుగో ఈ కాటుకతీసి కొంచెం కళ్ళ రెప్పలకి రాచుకున్నావంటే ఇంక నువ్వు మరెవ్వరి కళ్ళకీ కన్పించవు. త్వరగా వెళ్లి రాజుగారి భోజనం తీసుకురా!” అని ఆజ్ఞాపించాడు. విమలుడు సంతోషంతో తనకుగూడా రాజుగారి భోజనం చిక్కుతుందికదా అని చంకలు కొట్టుకుంటూ గురువు ఆజ్ఞ ప్రకారం రెప్పలకు కాటుక పూసుకుని రాజభవనంలో ప్రవేశించాడు. అక్కడ అప్పుడే రాజుగారికోసం తయారైన భోజనాన్ని ఎవ్వరికీ తెలియకుండా చేత బట్టుకొని బయటికి వచ్చేశాడు.\nదారిలో వస్తూ రాజుగారి భోజనాన్ని కా స్తరుచి చూశాడు. బలేరుచిగా ఉండటం వల్ల సగభాగం తనే తినేసి మిగతా దాన్ని గురువుగారికి సమర్పించాడు. ఆనాటినించి రోజూ వాడు ఈ విధంగానే చేస్తూవస్తున్నాడు.\nదొంగతనం సంగతి రాజుగారికి తెలి సింది. వంట బ్రాహ్మలనడిగితే తమకీ సంగతేమీ తెలియదన్నారు. రాజుగారికి కోపం మరింత ఎక్కువై, సేవకుల్ని పిలిపించి \"నా భోజనాన్ని దొంగిలిస్తున్న దొంగ నెవరు పట్టిస్తారో వాళ్ళకి పెద్ద బహుమానం ఇస్తాము అని” దండోరా వేయించమన్నాడు. అయితే దొంగను పట్టివ్వడానికి ఎవ్వరూ ముందుకు రాలేదు. చివరికి ఒకరోజున చోరదత్తుడు రాజు గారి దగ్గరికెళ్లి \"ప్రభూ ! ఆ దొంగను నేను పట్టిస్తాను. మీకు వండే ఈ రోజు ఆహా రంలోమాత్రం మిరప్పొడి, పులుపు, కారం, అన్నీ కొంచెం ఘాటుగా తగిలిం చండి. ఆ తర్వాత దొంగ సులభంగా చిక్కిపోతాడు\" అని చెప్పి వెళ్ళిపోయాడు.\nరాజాజ్ఞప్రకారం ఆనాటి వంటకాలన్నీ కారంగానే తయారయినై. విమలుడు మామూలుప్రకారం ఆ రోజుకూడా వంట గదిలోకి వెళ్లి రాజుగారి అన్నం సగం తిని మిగతాదాన్ని మూటగట్టే సమయానికి, కూర ల లో వున్న కారపు ఘాటుకు అతని - కళ్ళ వెంబడి నీళ్లు ధారలుగా కారసాగినై. దానితో రెప్పలకి రాచు కున్న కాటుక కాస్తా కొట్టుకుపోయింది. వెంటనే దొంగ బయలుబడ్డాడు. అతన్ని చూసి సేవకులందరూ గట్టిగా పట్టుకుని రాజుదగ్గరికి లాక్కువెళ్ళారు. వాడిమీద రాజద్రోహం చేసిన నేరం మోపి వాడికి ఉరిశిక్ష విధించారు.\nఈ లోపుగా ఈ సంగతి, చొరదత్తుడికి తెలిసి అక్కడికి పరుగెత్తు కొచ్చాడు. ఇప్పటికైనా వాడు నిజం చెప్పుతాడనే నమ్మకంతో \"ఒరే విమలా, ఇప్పుడన్నా నిజంచెప్పు, నువ్వు పట్టిన కుందేటికి మూడు కాళ్లేనా?” అని అడిగాడు. శిష్యుడు నిర్భయంగా “అవును స్వామీ, నేను పట్టిన కుందేటికి మూడే కాళ్లు” అని అన్నాడు. ప్రాణం పోబొయ్యే సమయంలో కూడా తనమాట నిలబెట్టుకున్నందుకు చోరదత్తుడు విమలుణ్ణి మెచ్చుకుని రాజు గారితో చెప్పి అతనికి శిక్ష తప్పించాడు.\nచోరదత్తుడుమాత్రం తన శిష్యుడిచేత ఎలాగైనా నిజం పలికించాలని తీవ్ర ప్రయత్నం చేస్తుండేవాడు. దీని నిజం కనుక్కోమని చోరదత్తుని భార్యతోకూడా చెప్పివుంచాడు. ఒక పౌర్ణమి నాటి రాత్రి విమలుడు తన యింట్లో భార్యతోకూడా సరస సల్లాపాలు ఆడు తున్నాడు. ఆ సమయానికి చోరదత్తుడు శిష్యుడి ఇంటివెనుక నిలబడి పొంచి ఉండి వింటున్నాడు. విమలుడి భార్య మాటల సందర్భంలో తనభర్తను \"ఏమండి ఆ చంద్రబింబం మధ్యలో ఏదో ఒక జంతువులాగ కనిపిస్తున్నదే, అదేమి టండీ?\" అని అడిగింది. \"ఆది? నాలుగుకాళ్ళ కుందేలు” అన్నాడు విమలుడు. \"నాలుగుకాళ్ళ కుందేలుకాక మూడు కాళ్లవి కూడా వుంటయ్యా ఏమిటి?\" అని అడిగింది ఆవిడ. \"సాధారణంగా అన్ని కుందేళ్ళకీ నాలుగు కాళ్లే ఉంటయ్; కాని నేను పట్టిన కుందేటికి మాత్రం మూడేకాళ్ళు” అని అన్నాడు విమలుడు.\nఇంటివెనుక పొంచివుండి వింటున్న చోరదత్తుడు శిష్యుడి మాటలు విని ఆశ్చర్యపోయాడు, శిష్యుడు ఎంత కష్టంలో ఉన్నా, ఎంత సంతోషంలో ఉన్నా ఒక్కటే మాటమీద నిలబడి మాట్లాడుతున్నందుకు సంతోషమేసింది. తనకు కావలిసింది ఇటువంటి దొంగ శిష్యుడే కదా అనుకుని శిష్యుడి దగ్గరికి వచ్చి \"విమలా, మీ సంభాషణంతా ఇప్పుడే విన్నాను. నువ్వు చాలా సమర్దుడివి. అన్నమాటను ఎప్పుడూ నిలబెట్టు కుంటావు. అసలు దొంగతనానికి మొట్టమొదట నేర్చుకోవలసింది ఇదే! కాబట్టి ఇకమీదట నువ్వే స్వతంత్రంగా దొంగతనం చేసుకుని సుఖంగా వుండు\" అని చెప్పి దీవించి చోరడత్తుడు తన మామూలు గుహకి వెళ్లిపోయాడు. కధ చెప్పినవాళ్లకు చాటెడు బంగారం విన్నవాళ్లకి వీశెడుబంగారం."
        },
        {
            "title": "వెఱ్ఱ వెంకన్న",
            "book_page_start": 30,
            "pdf_page_start": 32,
            "pdf_page_end": 38,
            "author": "భద్రమహంతి కమల, మహలక్ష్మి, జబల్పూర్.",
            "genre": "హాస్యం",
            "moral": "తెలివితక్కువ పనులు చేసేవారికి ఏ పని అప్పగించినా, దాని ఫలితం విపరీతంగా ఉంటుంది. అజ్ఞానం వినాశకరమైనది.",
            "keywords": [
                "వెఱ్ఱ వెంకన్న",
                "తెలివితక్కువ",
                "హాస్యం",
                "మామిడిపళ్లు",
                "విషం",
                "జాగ్రత్త"
            ],
            "characters": [
                "వెంకన్న",
                "వీరన్న",
                "వీరమ్మ",
                "పెళ్లికూతురు"
            ],
            "locations": [
                "గౌరయ్యపాలెం గ్రామం"
            ],
            "book_page_end": 36,
            "content": "పూర్వం గౌరయ్యపాలెం అనే గ్రామ - లో వీరన్న అనే ఒక వెలమ కులస్థు నుండే వాడు. అతడు, తలిదుడ్రులు లేని ఒక పిల్లవాడిని చేరదీసి పెంచుతుండేవాడు. ఆ పిల్లవాడి పేరు వెంకన్న. వెంకన్న, పాపం వర్థి వెట్టిబాగులవాడు. వీరన తన యింట్లో పనిపాట్లన్నీ వెంకన్న చేత చేయించుకునేవాడు.\nఒకరోజున వీరన్న భార్య అయిన వీరమ్మ వెంకన్తని బజారుకుపోయి ఒక వంద మామిడిపళ్ళు పట్టుకురమ్మంది. వెంకన్న మామిడిపళ్లు కొనుక్కుని, కొట్టువాడిచ్చిన రశీ దుూడా బుట్టలో పెట్టుకుని యింటికి వస్తున్నాడు. కొంత దూరం వచ్చేసరికి వాడికి ఆ పళ్ళలో ఒక పండు తినాలని నోరూరింది. వెంటనే క పండు తీసుకుని ' యిన్ని పళ్ళలో ఒక్క పండు తగ్గితే మా వీరమ్మగారి కెలా తెలుస్తుందిలె\" అనుకుని తిని, మిగతా పళ్ళు తెచ్చి వీరమ్మకిచ్చాడు. వీరమ్మ పళ్ళు లెక్క బెట్టి చూచుకుంది. ఒక పండు తగ్గింది. \"నువ్వేమైనా కాజేసి తిన్నా వేరా!\" అని అడిగింది. \"నేను ఒకపండు తిన్నమాట నిజమే గానండి, మరి మీకెలా తెలిందండీ?'' అని అడిగాడు వెంకన్న. \"ఎలా తెలిసేదేమిటిరా, నీ మొహం ! రశీదే చెబుతోంది. ఫో! ఇకముందెప్పుడూ దొంగతనం చెయ్యకని” చివాట్లుపెట్టింది. మరికొన్నిరోజులు గడిచినై. వీరమ్మ మళ్లీ వెంన్నని బజారుకు పంపింది. పళ్లు పట్టుకురమ్మని. వెంకన్న పళ్లు కొనుక్కుని తిరిగి వస్తూ యిలా అను కున్నాడు-\"క్రిందటిసారి రశీదు బుట్టలో వుండటాన నేను ఒకపండు తిన్న సంగతి రశీదు చూసి వీరమ్మగారితో చెప్పింది. ఈసారి దీన్ని మట్టిలొ పూడ్చిపెట్టి అది చూడకుండా తింటాను \" ఇలా అనుకుని వెంకన్న, కొట్టువాడిచ్చిన రశీదును మట్టలో పాతిపెట్టి దానిమీద తన కాలుతో మూసిపెట్టి, బుట్టలోవి రెండు పళ్లు గబ గబా తిని. తర్వాత రశీదు తీసుకుని మిగతా పళ్ళతో యింటికి వచ్చాడు. వీరమ్మ మళ్లీ రశిదుప్రకారం పళ్ళని లెక్కబెట్టింది; రెండు తక్కువైనై. \"ఏరా, వెధవా. ఈసారికూడా కాజేసి తిన్నావా ఏమిటి? రెండు తక్కువైనై” అని అడిగింది. వెంకన్న తెల్లబోయాడు. \"అమ్మగారూ, సగందూరం వచ్చేసరికి. ఆకలివేసిందండీ అంచేత రెండుపళ్ళు తిన్నాను. అది సరేగానీండి; నేను రశీదుని మట్టిలో కప్పి పెట్టి ఆది చూడకుండా తిన్నానుగదా, ఈ సారి మీకెలా తెలిసిందండీ! ' అని అడిగాడు. \"ఓరి వెఱ్ఱవెధవాయా, ఈసారీ రశీదే చెప్పిందిరా” అని వీరమ్మ \"యికనించి నిన్ను బజారికి పంపనులే. యి ట్లో పనులే చేస్తూ అఘోరించు” అని కసిరింది. ఇలా వుంటుండగా ఒకరోజున వీరమ్మ వెంకన్నని పిలిచి, \"ఒరే, మన యింటి చుట్టూ ఒక మాయదారి పిల్లి తిరుగుతూ వుంది. మన కొడినీ, పిల్నీ అది ఎత్తుకు పోకుండా జాగ్రత్తగా చూస్తూవుండు.\" అని చెప్పింది. వెంకన్న సరేనని తలవూపి ఆ రోజల్లా జాగ్రత్తగా పొడినీ దాని పిల్లల్ని చూస్తూవున్నాడు. కాని ఆరాత్రి నిద్ర వచ్చే వేళకి కోడిపిల్ల లన్నిటి కాళ్ళకీ కలిపి ఒక తాడుకట్టి ఆతాడు తను పడుకున్న మంచంకోటికి కట్టి నిశ్చింతగా నిద్రపో యాడు. ఒకరాత్రివేళకి పిల్లివచ్చి, ఆత్రాడు కాస్తా కొరికి కోడిపిల్లల్ని ఎత్తుకుపోయింది. తెల్లవారి వీరమ్మ లేచి చూసుకుంటే కోడిపిల్లలు లేవు. \"ఏరా వెంకా, కోడిపిల్ల లేవిరా?” అని అడిగింది. \"ఏమోనండీ, రాత్రి పడుకోబోయే టప్పుడు వాటన్నిటి కాళ్ళకీ కలిపి ఒక తాడు కట్టి నా మంచంకొటికి కట్టాను. మరి పిల్లి ఎత్తుకుపోయిందేమో?” అన్నాడు. \"ఓరి నీ తెలివి మండా ! తాడు కట్టినంత మాత్రాన పిల్లి ఎత్తుకుపాకుండా వూరుకుం టుండిట్రా?” అని మళ్లీ చీవాట్లు పెట్టింది. ఇలాగే వెంకన్న ఎప్పుడూ ఏదో ఒక తెలివితక్కువపని చేస్తూ ఎప్పుడూ వీరమ్మ చేతిలో చీవాట్లు తింటుండేవాడు. అప్పు డప్పుడు దేహశుద్దికూడా జరుగుతుండేది. మరికొన్నాళ్ళు గడిచినై. వీరమ్మ కడుపుతోవుంది. ఆమె పుట్టింటివారు సూడిదలని చెప్పి, ఆమెకి ఒక బుట్టెడు సున్నివుండలు, ఒక బుట్టెడు చలిమిడీ పంపారు. ఈ సంగతి వెంకన్నకి తెలిస్తే వాడు అదంతా ఎక్కడ మింగిపోతాడోనని వీరమ్మ ఆ రెండు బుట్టలూ వుట్టిమీదపెట్టి, వెంకన్నని పిలిచి, \"ఒరేయ్, ఆ వుట్టిమీద బుట్టలోది విషం. ఏదో తినేదనుకుని తినేవ్నుమా, చెప్పా పెట్టకుండా ఛస్తావ్” అని చెప్పింది. మళ్ళీ మామూలుగా రోజూ తిట్లు, దెబ్బలూ తప్పటంలేదు వెంకన్నకి. చివరికి ఒకరోజు వాడికి ప్రాణంమీద విసిగెత్తింది. \"ఇలా బ్రతకటంకంటె చావటం మంచిది. అమ్మగారు పుట్టిమీద విషంపుందని చెప్పారుకూడా. అది కాస్తా తినేశానంటే యివాల్టితో నాకు ఈ బాధలు తప్పుతై” అనుకున్నాడు. వెంటనే ఎవ్వరూ లేకుండా చూసి పుట్టిలోవున్న రెండు బుట్టల్లోపున్న చలిమిడీ, సున్నివుండలూ రెండుచేతులా తినటం మొదలెట్టాడు. ఇంతలోకే వీరన్న అక్కడికొచ్చాడు. వీరన్నని చూచి గాబరాపడ్డాడు వెంకన్న. వీరన్న \"ఏమిటిరా అలా వుక్కిరి బిక్కి రవుతున్నావ్?” అని అడిగాడు. నోట మాట రాకపోవటంవల్ల వెంకన్న నీళ్ళుకావాలని చేత్తో సైగచేశాడు. వెంటనే వీరన్న నీళ్లు తెచ్చి యిస్తే, అవి తాగి, తెప్పరిల్లుకుని వెంకన్న యిలా చెప్పాడు: \"ఏంలేదండీ! నా బ్రతుకు రోజు రోజుకీ అద్దాన్నం అయిపోతోంది; ఏరోజూ తిట్లు తినంది లేదు. అంచేత ప్రాణంమీద విసిగెత్తి చద్దామనిపించింది. పుట్టిమీద విషం వుందని అమ్మగారు చెప్పారు చావ టానికని ఆ విషమంతా యిప్పుడు తినేశా.” వీరన్న కేమీ అర్ధంకాలేదు. వెంటనే భార్యనిపిలిచి \"ఏమే, పుట్టిమీద విషం వుందని చెప్పావు టేమిటి?” అని అడిగాడు. వెంటనే వీరమ్మ పుట్టికేసి చూస్తే అక్కడే ముంది, కాళీ బ్బులు రెండూ పుట్టిక్రింద పడేసివున్నై. \"ఓరి నీ కడుపుడకా, నీతో ఏది చెప్పినా చావుగానే వుందిరా” అని ఆవిడ జరిగినదంతా భర్తతో చెప్పింది. అంతా తెలుసుకుని వీరన్న కడుపు చెక్క లయ్యేట్టు నవ్వాడు, మరికొనా ళ్ళు గడిచినై. వీరన్న కొడుకు పెళ్లి. వీరన్న తన చుట్టపక్కాలతో రెండెడ్ల బళ్ళమీద పెళ్లికూతురి వారి వూరికి రాత్రి భోజనలయాక బయలుదేరారు. వెంకన్న కూడా బయలుదేరాడు. అప్పుడు వీరన్న వెంకన్నని పిలిచి, \"ఒరే, నువ్వు బళ్ళ వెనకాలే నడిచివస్తూ వుండు. ఏ బండ్ లోంచి కూడా ఒక్క పూచికపుల్ల క్రింద పడకుండా వెయ్యికళ్ళతో చూస్తూవుండాలి సుమా” అని చెప్పాడు. వెంకన్న సరేనన్నాడు. బళ్ళలో అంతా గాఢనిద్రలు పోతు న్నారు. వెంకన్న మాత్రం బళ్ళవెంట నడిచి వస్తున్నాడు. ఇంతలో ఒక బండికి కట్టిన ఎద్దులు పేడకడివేసినై. వెంకన్న ఆ చీకట్లో అది పేడకడి అని తెలియక, దాన్ని ఎత్తి జాగ్రత్తగా, బండిలో నిద్ర పోతున్న వారి తలలక్రింద పెట్టి, తిరిగి బళ్ళవెంట నడుస్తున్నాడు. మరికాసేపటికి మరోబండి ఎద్దులు పేడకళ్ళు వేసినై. వాటినికూడా ఎత్తి జాగ్రత్తగా ఆ బండిలో నిద్రపోతున్న వాళ్ళ తలల కింద పెట్టాడు. ఈవిధంగా ఏ బండి ఎద్దులు పేడకడి వేస్తే అది ఎత్తి ఆ బండిలో పడుకున్న వాళ్ళ తలలక్రింద పెడుతూ వచ్చాడు. తెల్లవారేసరికి అంతా లేచారు. ఒకరి నొకరు చూచుకున్నారు. \"నీ తలకి పేడ ఎలా అంటిందంటే నీ తలకి ఎలా అంటిం దని\" ఒకరినొకరు ప్రశ్నించుకున్నారు. ఆఖరికి వెంకన్నని పిలిచి అడిగారు. \"వీరన్నగారు చెప్పినట్టే చేశాను. ఒక్క పూచికపుల్లకూడా క్రిందపడకుండా చూస్తుండమన్నారు, అలాగే చేశాను\" అన్నాడు. \"ఓరి వెట్టివెధవా, నీ తెలివి తెల్లారినట్టే వుంది. అసలు నిన్ను మాతో తీసుకు రావట - మాదే పొరపాటైంది.” అనుకుని పెళ్లివారి వూరు చేరారు. పెళ్లికొచ్చిన వాళ్ళంతా చేరి వె-కన్నని కోతిని ఆడించినట్లు ఆడించారు. పెళ్లి ఆఖరు రోజున అందరితోపాటు వెంకన్నకి కూడా పెళ్లివారు కొత్తబట్టలు పెట్టాయి. వెంకన్న ఆ బట్టలు కట్టుకుని అక్కడ ఒక నిలుపుటద్దంపుంటే దాంట్లో చూసు కున్నాడు. తన మామూలు వెఱ్ఱమొహానికీ యిప్పుడు అద్దంలో కనపడుతున్న మొహానికీ తేడా కనిపించింది. ఇంకే ముంది? \"తల్లీ తండ్రీ లేని వెంకన్నని ఎక్కడో వదిలి, వీడినెవడినో కొత్త మొహాన్ని యిక్కడకు తెచ్చారు బాబూ” అని రాగాలు దియ్యటం మొదలెట్టాడు. ఇది విని యింటిల్లిపాదీ వచ్చి వెంక న్నచేత ఆ బట్టలు విప్పించి మామూలు బట్టలు కట్టించి మళ్లీ అద్దంలో చూపించారు. అప్పటికి స్థిమితపడ్డాడు మన వెళ్లి వెంకన్న. పెళ్లి అయాక మళ్లీ ఎవరిళ్లకు వాళ్లు చేరుకున్నారు. ఒకసారి పెళ్లికూతురు వారి క్షేమసమాచారాలు తెలుసుకురమ్మ ని వెంకన్నని పంపారు. వెంకన్నని పంపే టప్పుడు వీరమ్మ యిలా చెప్పింది, \"ఒరే, నోటికివచ్చిందల్లా వాగబోకు. ముక్త సరిగా మూడు మాటలు మాట్లాడి వచ్చెయ్యి” అని. వెంకన్న పెళ్లికూతురువారి యిల్లు చేరు కున్నాడు. వాళ్లు వెంకన్నకి కాళ్లు కడుకో టానికి నీళ్లిచ్చి, \"అక్కడ మావాళ్లంతా క్షేమం గా వున్నా రా?” అని అడిగారు. \"వున్నారు” అని జవాబు చెప్పాడు వెంకన్న \" \"వర్షాలు బాగా వున్నయ్యా ?” అని అడిగా. \"వున్నై” అని జవాబిచ్చాడు. \"పంటలు బాగా పండుతున్నయ్యా?” అని అడిగారు. \"పండుతున్నై” అన్నాడు. తర్వాత ప్రశ్న, “మా అల్లుడు కులా సాగా వున్నారా?” అని అడిగారు. వీరమ్మ తనని మూడు మాటలకంటే ఎక్కువ మాట్లాడవద్దని చెప్పింది కనక, వెంకన్న ఈ నాలుగో ప్రశ్నకి ఏమీ జవాబు చెప్ప కుండా బెల్లంకొట్టిన రాయిలా కూచున్నాడు. \"మా అల్లుడు కులాసాగా వున్నారా?” అని మళ్లీ అడిగారు. కాని, ఈసారికూడా వెంకన్న నోరుతెరిచి జవాబు చెప్పకపొయ్యేసరికి యింటిల్లిపాదికీ అనుమానం వేసింది. ఒక వేళ తమ అల్లుడికి ఏమీ జబ్బుచెయ్య లేదుగదా అని! అంచేత \"ఏం నాయనా, మాట్లాడవెందుచేత? మా అల్లుడి కేమైనా జబ్బుగా వుందా?” అని అడిగారు. కాని, నాలుగోమాట మాట్లాడితే ఏమి కొంపమునుగుతుందోనని, వెంకన్న ఈసారి కూడా ఏమీ సమాధానం చెప్పలేదు. ఇది చూసి ఇంటిల్లిపాదీ ఏడుపులు, పెడ బొబ్బలు మొద లెట్టారు. వెంకన్న ఆ నూ వాళ్ళతోపాటుగా ఏడవడం మొద లెట్టాడు. ఇది చూసి, తమ అల్లుడు చని పోయే వుండనీ, అంచేతనే ఆ స-గతి చెప్పలేక వెంకన్న యింత సేపూ ఎన్నిప్రశ్న లడిగినా జవాబుచెప్పక చివరికి తమతో పాలు ఏడుస్తున్నాడనీ తేల్చుకున్నారు. ఇంకేం, \"నీకెంత ఖర్మం వచ్చిందే తల్లీ,” అంటూ పాపం ఆ పెళ్ళికూతురి మెళ్ళో మంగళ సూత్రం అవి తెంపివేసి అంతా ఆ పిల్లచుట్టూ చేరి ఒకే గోలగా ఏడవటం మొదలెట్టారు. వెంకన్నకి యిదేమీ అర్థంకాక చల్లగా మళ్లీ తనపూరు తిరిగివచ్చి వీరమ్మతో జరిగినవంతా చెప్పాడు. అంతా విని విరమ్మ వెంకన్నమీద మండిపడింది. ఒళ్ళు వాచే దాకా చితక గొట్టి “యికనించీ నిన్ను బయ టికి పంపిస్తే ఒటై. ఇంట్లో నేపడి చావు” అని నాలుగు తిట్టి, పెళ్ళికూతురువారి వూరికి యిలా జరగటానికి వెంకన్న వెజ్జిబాగుల తనమే కారణమని, కబురుచేసింది. ఇది విన్న పెళ్ళికూతురు తరఫువారు కడుపు చెక్కలయ్యేట్టు నవ్వుకున్నారు. మరికొన్ని రోజుల తర్వాత, ఒకనాడు వీరన్న, వీరమ్మ కొడుకుతోసహా పెళ్ళి కూతురివారి గ్రామం ప్రయాణమయ్యారు. ఇంటిదగ్గిర కాపలాగా వెంకన్నని వుంచి, వీరన్న వెంకన్నని పిలిచి \"ఒరే వెంకూ! మేము తిరిగి వచ్చేవరకూ జాగ్రత్తగా యిల్లు చూసుకుంటూవుండు. ఒక్క చీమ కూడా దూరకూడదు అని చెప్పాడు. 'అలాగే చూస్తా ండీ' అన్నాడు వెంకన్న. వీరన్న వాళ్ళు వెళ్ళిపోయిన మర్నాడు వెంకన్న పరండాలో పడుకున్నాడు. ఒక గోడమీద చీమలు బారులు ఓర్చి పోతున్నై. 'ఒక్క చీ మనికూడా యింట్లో దూరనివ్వకూడదని మా వీరన్న గారు అంత యిదిగా చెప్ప వెళ్ళారు. ఇప్పు డిన్ని చీమలు బారులుతీర్చి పోతున్నై, ఎలాగా\" అని ఆలోచించాడు. వెంట 3 వెంకన్నకి ఒక ఆలోచన తట్టింది, లేచివెళ్లి ఆ చీమల నన్నిటిని చంపి పారెయ్యటం మొదలెట్టాడు. కాని ఎన్నిటిని చంపినా యింకా కొతగా చీమలు వస్తూనేవున్నై. \"ఇలా కాదు, ఇంటికి నిప్పంటిస్తేసరి. చీమలన్నీ ఒక్కటికూడా లేకుండా మాడి చస్తయి” అనుకుని, యింటికి నిప్పు అంటించాడు. ఇల్లు తగలబడుతోంటే దాంట్లోని కర్రా గిర్రా చిటపట మంటుండటం విని చీమలే చిటపటమని చస్తున్నయ్యనుకుని వెంకన్న చాల సంతోషించాడు. ఇల్లంతా కాలి బూడిద ఆయిపోయింది. ఆ తర్వాత రెండు రోజులకి వీరన్నవాళ్ళు తిరిగివచ్చి చూసుకు టే ఏముందీ ఇల్లంతా పూర్తిగా కాలిపోయివుంది. వీరన్నకి పట్టలే నంత కోపంపచ్చింది. వెంటనే పడుకుని వున్న వెంకన్నని ఛడామడా తన్ని, \"ఇలా ఎందుకు జరిగింద”ని అడిగారు. వెంకన్న ఏడుస్తూ జరిగినదంతా చెప్పాడు. \"ఛీఛీ, ఛండాలుడా. నువ్వు చేస్తూ వచ్చిన తప్పులకు, నిన్ను యింతకాలం క్షమిస్తూ మా యింట్లో వుంచుకోటం మాదే బుద్ధితక్కువ. ఇప్పటికి మాకు బాగా బుద్ధిచెప్పావు. ఇక నీ కర్మాన నువ్వుపో” అని అక్కడినించి వెళ్ళగొట్టారు."
        },
        {
            "title": "ఎవరు తెలివిమంతులు",
            "book_page_start": 37,
            "pdf_page_start": 39,
            "pdf_page_end": 41,
            "author": "బి. నరసింహప్రసాద్, నెల్లూరు.",
            "genre": "హాస్యం",
            "moral": "పిసినారుల తెలివిని, అంతకంటే తెలివైన యుక్తితో జయించవచ్చు.",
            "keywords": [
                "పిసినిగొట్టు",
                "యుక్తి",
                "భోజనం",
                "తెలివితేటలు",
                "అతిథి",
                "నటన"
            ],
            "characters": [
                "పిసినిగొట్టు స్నేహితుడు",
                "స్నేహితుడి భార్య",
                "పిచ్చయ్య (అతిథి)"
            ],
            "locations": [
                "వూరు",
                "వంటగది"
            ],
            "book_page_end": 39,
            "content": "పూర్వం ఒక వూల్లో ఒక పిసినిగొట్టు ఉండేవాడు. అతను పిల్లికికూడా భిక్షం పెట్టి ఎరుగడు. అంచేత అతనంటే ఆ వూల్లో వాళ్ళ కెవ్వరికీ గిట్టదు. అలాంటి పిసిని గొట్టుకి ప్రక్కవూళ్లో ఇంకో పిసినిగొట్టు స్నేహితుడు వున్నాడు. అతను ఎలాంటి `వాడో తెలుసా? ఎంగిలిచేతుల్ని నీళ్ళతో కడుక్కుంటే చేతి జిగట వృధాపోతుందని నోటితోనే బాగా చప్పరించి శుభ్రంచేసుకునే వాడు. అతని భార్యకూడా అలాంటి రకం మనిషే.\nఒకరోజు పిసినిగొట్టు పిచ్చయ్య తన సొంత పనిమీద ప్రక్క ఊరికి పోవాల్సి వచ్చింది. అక్కడ పని పూర్తి అయినాక భోజనానికి ఎక్కడికి వెళ్లడమా అని ఆలోచించాడు. పూటకూళ్ళ యింటికి వెళ్లితే డబ్బు దండుగ అవుతుందని సరా సరి తన పిసినిగొట్టు స్నేహితుడింటికి తిన్నగా వెళ్ళాడు. పిచ్చయ్యను చూడగానే స్నేహితుడి గుండె బిక్కుమన్నది. కాస్త ధైర్యం తెచ్చుకొని \"ఏమండీ ఎప్పుడొచ్చారు? ఏమిటి విశేషాలు ?” అని పలకరించాడు. \"మరేం విశేషాలు లేవు. నిన్ను చూడా లని బుద్ధి పుట్టింది - వచ్చాను” అన్నాడు పిసినిగొట్టు పిచ్చయ్య. వచ్చినపీడ పోయేటట్లు లేదనుకుని \"మంచిదే లెండి, భోజనం వేళయింది - దొడ్లో కెళ్లి స్నానంచేసి రండి” అని అన్నాడు పిసినిగొట్టు స్నేహితుడు. సరేనని పిచ్చయ్య స్నానంకోసం దొడ్లో కెళ్లాడు. 'ఒకపూట అన్నం ఎలా పెట్టడమా?' అని స్నేహితుడు ఆలోచనలో పడ్డాడు. అతని భార్యకూడా అతనితోపాటు ఆలోచనలో పడి, \"ఏమండోయ్, నాకో యోచన తోస్తోంది. అలా చేశామంటే ఆ పిచ్చయ్య చెప్పకుండా వెళ్లిపోతాడు. నేను వంటగది లోకి వెళ్లి కూర్పుంటాను. మీరు ఒక తాటి పట్ట తీసుకొచ్చి నన్ను కొట్టినట్టుగా పట్టను నేలకేసి కొట్టండి. నేను 'కుయ్యో మొర్రో' అని శోకాలు పెడతాను. వాడు మన వ్యవహారం చూసి ఇంటిదారి పడతాడు!” అని చెప్పింది. భర్త సంతోషముతో \"బలే చక్కటి ఉపాయం చెప్పావు. లేకుంటేవచ్చేపాయ్యే పుల్లయ్యలకంతా వండి పెట్టడానికి ఇదేం సత్రం గిత్రం అనుకున్నాడా ఏమిటి\" అని గొణిగాడు. ఆ తర్వాత, అనుకున్న ప్రకారం ఇద్దరూ నడవదలచుకున్నారు.\nఈ సంగతంతా దొడ్లో స్నానంచేస్తున్న పిచ్చయ్య విన్నాడు. 'ఓరి దద్దమ్మలూ! నేనుమాతం మీకన్నా తక్కువ తిన్నాను గనుకనా మిమ్మల్ని వదిలిపెట్టటానికి! ఈరోజు ఎలాగైనా సరే మీ యింట్లో ఒక్క పూటన్నా తినకుండా వెళ్ళను. దీంట్లో నాసామర్థ్యమో, మీ సామర్థ్యమో బైట పడాలి!” అని అనుకుని స్నానం ముగిసిన తర్వాత నేరుగా యింట్లోకి వెళ్లి భోజనం కోసం కూర్చున్నాడు. పిసినిగొట్టు పిచ్చయ్య ఇంట్లోకిరావడమే తడవుగా వంటయింట్లో వున్న స్నేహితుడు తాటిపట నేలకేసి 'టపీ,టపీ'మని కొడుతూ \"ఇప్పటికైనా నామాట వింటావా, చెప్పు? నా స్నేహితుడికి అ న్నం వడ్డించమంటే కాదంటావా? ఊ- చెప్పు; లేకపోతే నీ ప్రాణం తీస్తాను చూడు” అని అరుస్తూ భార్యని కొట్టినట్టు పెద్దరభస చేశాడు.. ఇలా భర్త పట్టను నేలకేసి కొడు తూంటే భార్య తన్ను నిజంగా కొడుతూ న్నట్టుగా అభిన స్తూ \"అయ్యో! అమ్మో! ఈ అన్యాయాన్ని విచారించే వారు లేరా! నన్ను చంపుతున్నాడే! నన్ను కాపాడే దిక్కు ఎవరూ లేరా? అయ్యో, బాబో!” అని రాగాలు పెట్టడం ప్రారంభించింది.\nపిచ్చయ్యకి వీళ్ల నటన తెలుసు, కాబట్టి ఈ సమయంలో ఇక్కడ ఉండటం మంచిది కాదని కండువా భుజానవేసుకుని బయటికి వెళ్లినట్టు వెళ్ళి చప్పుడుగాకుండా దొడ్లోకి జొరబడి ఇంటివెనక దాక్కున్నాడు. ఇంతలో స్నేహితుడు తన భార్యను పిలిచి \"చూశావూ, నా మంత్రం ఎంతపని చేసింది! ఆ పీనాసివెఛవ మన గోల సహించలేక వెళ్లిపోయాడు. ఇడంతా నా తెలివితేటలు! లేకుంటే వాడు వది లే వాడు కాదు' అని సంతోషం పట్టలేక నవ్వాడు. \"దీంటో మీరు చేసిన దేముంది ? మీరు కొట్టిన ఉత్తుత్త దెబ్బలకు తగినట్లుగా నేను రాగాలు తీయకుంట మీ తెలివితేటలు బట్టబయలైపోయేవి. మీరు కొట్టినట్టు కొట్టారు. నేను ఏడ్చినట్టు ఏడ్చాను. నా గోలకి భయపడి ఆ పిసినిగొట్టు పచ్చయ్య కాలికి బుద్ధిచెప్పాడు. అంచేత మీకన్నా నేనే తెలివిగలదాన్ని\" అని వెటకారంగా నవ్విం దావిడ. వీళ్ల వాదన అంతా గోడచాటునుంచి విన్నాడు. పిచ్చయ్య. చల్లగా ఇంట్లోకివచ్చి \"మీలో మీరే తెలివిగలవాళ్ళమనుకుంటే ఎలా? నువ్వు నీ భార్యను కొట్టినట్టు కొట్టావు. ఆవిడ ఏడ్చినట్టు ఏడ్చింది. నేను వెళ్లినట్టు వెళ్లి మళ్లీ వచ్చేశాను. కాబట్టి ఇప్పుడు మీకంటే నేనే తెలివిగలవాణ్ణి!” అని అంటూ చరచరా వంటగదిలోకి వెళ్లి, ఆ కుండలోని అన్నం, చట్టిలోని కూర, తన యిష్టమొచ్చినంత వడ్డించుకుతిని, వాళ్లకేమీ చెప్పకుండా 'బేవు' మని త్రేపు కుంటూ వెళ్లిపోయాడు. ఇక ఆనాటినించీ ఆ భార్యాభర్త లిద్దరూ అతిథి వచ్చాడంటే అసలు తలుపే తీసే వారు కాదు."
        },
        {
            "title": "గోరక్ నాథ్",
            "book_page_start": 40,
            "pdf_page_start": 42,
            "pdf_page_end": 45,
            "author": "కంచర్ల చినగురువుశెట్టి, విశాఖపట్నం",
            "genre": "భక్తి కథ",
            "moral": "భగవంతునిపై పట్టుదల, భక్తి ఉంటే ఎంతటి మాయాశక్తులనైనా, దుష్టులైన సిద్ధులనైనా జయించవచ్చు.",
            "keywords": [
                "కబీరు",
                "రామానందుడు",
                "గోరక్ నాధ్",
                "భక్తి",
                "రామమంత్రం",
                "సిద్ధుడు"
            ],
            "characters": [
                "కబీరు",
                "రామానందుడు",
                "గోరక్ నాధ్",
                "మహా రాక్షసి"
            ],
            "locations": [
                "గ్రామం",
                "రామానందుడి ఆశ్రమం"
            ],
            "book_page_end": 43,
            "content": "కబీరు మహమ్మ దీయుల పిల్లవాడు, అతను బాల్యమునుండీ, హిందువుల పురాణాలు, కధలూ శ్రద్ధతో వింటూ ఉండేవాడు. కబీరు తల్లి దండ్రులు బట్టలు నేసి బ్రతికేవారు. అతనికి చిన్నతనము నుండీ రాముని మీద భక్తి కలిగింది. ఆ గ్రామంలోనే రామానందు డను భక్తుడు తన శిష్యులకు చదువు చెప్పేవాడు. కబీరుకు అతనివద్ద ఉపదేశము పొందవలెనని బుద్ధిపుట్టింది. వెంటనే అతడు రామానందులవారి ఆశ్రమానికి వెళ్లాడు. రా మా నం దు ని శిష్యులు కబీరు తురకబాలుడు అని ఆశ్రమంలోకి రానీయకండా కొట్టి తరిమి వేశారు. కబీరు ఏడుస్తూ యింటికిపోయి రామానందునివద్ద ఉపదేశము పొందుటకు ఉపాయ మాలోచించసాగాడు. అలా ఆలోచిస్తూపోగా కబీరుకు ఒక ఉపాయం తోచింది. రామానందుడు ప్రతి దినము స్నానముచేయు ఘట్టమువద్దకు ఆ రాత్రి వెళ్లి, మెట్లపై పడుకొన్నాడు. తెల్ల వారకముందే స్నానముచేయుటకు వచ్చిన రామానందుడు, చీకటిలో కబీరుపై అడుగు వేశాడు. ఎవరో పిల్లవానిని తొక్కివేశాను గదా అని, ఆ పాపము పోవుటకు రామా నందుడు \"రామమంత్రము” స్మరించాడు. వెంటనే కబీరు ఆనందముతో లే చి, రామానందునిపాదాలకు నమస్కారము చేశాడు. కబీరుపట్టుదలకు, భక్తికి మంచి గుణాలకు రామానందుడు సంతోషించి, ఆ రోజు నుండీ అతనిని తన శిష్యులలో చేర్చుకొన్నాడు.\nఆ కాలంలో గో రక్ నా థు డ నే సిద్ధు డుండేవాడు. అతడు ఎరుగని విద్యలు కాని, మాయలు కాని లేవు. అతని కి తెలియని మంత్రములు, తంత్రములు లేవు. అతడు ఎక్కడకు వెళ్లాలంటే అక్కడకు తన శిష్యులతోసహా, ఆకాశమార్గమున వెళ్ళి పోయేవాడు. అత డు మత్స్యేంద్రుడనే సిద్ధుని శిష్యుడు. గోరక్ చాలా మర్మార్గుడు రాక్షసులకన్నా క్రూరు డు. అందువల్ల అ త ని కి \"మునిరాక్షసుడు \" అని పేరు వచ్చింది. ఎంతోమంది గొప్ప గొప్ప మును లను తన మాయచేత జ యిం చి తనకు దాసులుగా చేసుకొన్నాడు. మునులూ, సిద్ధులూ కూడా అతని పేరు చెబితే గడగడ లాడేవారు. ఇలా ఉండగా ఒకనాడు పిడుగులాగ రామానందుని ఆశ్రమందగ్గర గోరక్ ప్రత్యక్ష మయ్యాడు. అ త ణ్ణి చూడగానే రామా నందుడు భయంతో వణకిపోయాడు. \"నీవు నాకు దాసుడ వౌతావా? లేక నాతడాఖా రుచిచూస్తావా?” అని గోరక్ రామానందుని అడిగేడు. \"దాసుణ్ణి\" అని అనబోయేలోగా కబీరు ఎక్కడినుంచో పరుగుపరుగునవచ్చి అడ్డుపడి, గురువుగారితో \"మీరు చూస్తూ వుండండి. వీడిపని నేను పడతాను” ఆన్నాడు. ఈ మాటలు వినగానే గోరక్ మండి పడ్డాడు. పది సంవత్సరాల పిల్లవాడు తన్నెదిరించడమా ? కబీరు సాహసం చూచి రామానందుడు కూడా తన ప్రాణాలమీదికి వస్తుందేమోనని భయపడ్డాడు. కబీరును మందలించాడు. కబీరు ఒప్పుకో లేదు. \" గోరక్ చేత మీకు ఈవేళ నమస్కారం చేయిస్తాను\" అన్నాడు, గోరక్ కోపంతో \"జై మత్స్యేంద్ర నాథ్”అని అరచి, తలలోని జడను ఒకటి పీకి నేలకేసి కొట్టేడు. వెంటనే అది ఒక మహా రాక్షసిగా మారి, నోరు తెరచుకొని, కబీరు పైకి వెళ్లింది. కబీరు జంకులేకుండా ఒక గడ్డిపోచను తీసి రామమంత్రము స్మరించి \"జై రామానంద్\" అని ఆ రాక్షసి పై వేశాడు. వెంటనే ఆ గడ్డిపరక ఒక బాణంక్రింద మారి, నిప్పులు కక్కుతో పోయి ఆ రాక్షసిని భస్మం చేసింది. తను పంపిన 'శక్తి' ఆ విధంగా భస్మమై పోయి నందుకు గోరక్ తెల్లమొగంవేశాడు. కబీరు సామాన్యుడుకాడని తెలుసుకొన్నాడు.\nతర్వాత, గో ర క్ తన మాయాబలంతో ఆ వూళ్లో ఎక్క డెక్కడ వున్న నీరంతా త్రాగివేశాడు, చూస్తూ చూస్తూ ఉండగానే నూతులు, చెరువులు, పూర్తి గా యెండిపోయాయి. ఎవరింట్లోనూ నీరు ఒక చుక్క కూడా లేదు! వెంట నే గ్రామంలోవున్న జనమంతా గొల్లుమని అక్కడకు వచ్చేరు. త్రాగేందుకు నీళ్లు లేవని, రక్షించమని, గోలపెట్టారు. కబీరును ఇకనైనా లొంగి పొమ్మని రామానందుడు సలహా ఇచ్చేడు. కబీరు ఒప్పుకోలోదు. \" జై రామానంద్ ” అని కాలి బొటనవ్రేలితో నేలను గట్టిగా అదిమేడు. అదిమిన చోటినుండి నీరు గొట్టంలోనుండి వచ్చినట్లు పైకి రావడం మొదలుపెట్టింది. నీరు కావలసినవా రంతా కాలిబొటనవ్రేలితో 'జై రామానంద్’ అంటూ నేలను అదిమితే నీరు వస్తుందని చేప్పేడు. జనమంతా అలాచేశారు. ఎక్కడ అదిమితే అక్కడ నీరు పైకి వస్తోంది.\nఇది చూసేసరికి గోరక్కు గుండె దడ పట్టుకుంది. ఇంకో మాయ ప్రయోగిద్దామని గోరక్చేయి యెత్తేడు. వెంటనే కబీరు మన సులో శ్రీరామచంద్రుని ధ్యానించి, \"గోరక్! నువు కదలకు.\" అని ఆజ్ఞాపించాడు. కబీరు ఆ మాటఅనీ అనడంతోనే, గోరక్ చెయ్యి, ఎత్తినది ఎత్తినట్లే ఉండిపోయింది. గోరక్ కాళ్ళూ చేతులూ కదలకుండా' ఆగి పోయాయి, ఆతడు రాతిబొమ్మలా నిలబడి పో యే డు. ఇక లాభములేదని, గోరక్ కబీరుతో యిలా అన్నాడు: \"క బీ రూ, ఈ రోజునుండీ నేను, నీకూ. నీగురువుకూ దాసు. న న్ను క్ష మించి, నీ శిష్యుణ్ణి చేసుకో. నీకు నమస్కారం చేద్దామన్నా నా చేతులు కదలటంలేదు.”\nఇలా అతడు అనీ అనడంతోనే గోరక్ చేతులూ, కాళ్లూ అతని స్వాధీనమయ్యాయి. వెంటనే అతడు కబీరుకు, గురువు రామా నందునకు నమస్కారం చేశాడు. ఆరోజు నుంచి అతడు' 'ఎవరినీ బాధపెట్ట లేదు. అది కబీరు ఆజ్ఞ. ఆ విధంగా కబీరు చాలా చిన్న వయ స్సులో గొప్ప గొప్ప మునులు గెలువలేని గోరక్ను, భగవంతునిపై భక్తివల్ల జయిం చేడు.\nపిల్లలారా! మీరు కూడా కబీరువలే భగవంతుని యందు భక్తి, మీ తోడివారిపై దయ, తలచిన పనులలో పట్టుదల కలిగి క బీరు వలె గొప్పవా ర యేం దుకు ప్రయత్నించండి."
        },
        {
            "title": "శివరామ బ్రహ్మం",
            "book_page_start": 45,
            "pdf_page_start": 47,
            "pdf_page_end": 47,
            "author": "వేమూరి కమల, బెజవాడ",
            "genre": "హాస్యం",
            "moral": "మతపరమైన కట్టుబాట్లు, ద్వేషం వలన కలిగే అజ్ఞానం హాస్యాస్పదమైన పరిస్థితులకు దారితీస్తుంది.",
            "keywords": [
                "వైష్ణవుడు",
                "శైవుడు",
                "శివరామబ్రహ్మం",
                "మతద్వేషం",
                "అజ్ఞానం"
            ],
            "characters": [
                "వైష్ణవుడు",
                "వైష్ణవుడి భార్య",
                "శైవ బాటసారి"
            ],
            "locations": [
                "వూరు"
            ],
            "book_page_end": 45,
            "content": "అనగా అనగా ఒక ఊరులో ఒక వైష్ణవు డుండేవాడు. అతనికి శైవులంటే గిట్టదు. ఎందుచేతంటే శైవులు శివుడ్ని పూజిస్తారు. వైష్ణవులు విష్ణువుని పూజిస్తారు.\nఒకరోజున ఒకశైవ బాటసారి దోవను పోతూ ఈ వైష్ణవుని ఇంటికి వచ్చాడు. వైష్ణవుని భార్య చాలా మంచిది. అతన్ని ఉండమన్నది. వైష్ణవుడు శైవుడ్ని తన ఇంట్లోకి రావద్దాన్నాడు. కాని భార్య బ్రతిమిలాడ్డము వలన ఎలాగో ఓలాగ ఒప్పు కున్నాడు. వైష్ణవుని భార్య శైవునికి భోజనము పెట్టబోతే వైష్ణవుడు తన భార్యను తన్నబోయాడు. శైవుడు \" రామ, రామ \" అనుటకు బదులుగా “శివ, శివ” అని అన్నాడు. వైష్ణవుడు ఉగ్రుడై శివస్మరణ తన ఇంటిలో పనికిరాదని బాటసారిని వెళ్లి పొమ్మన్నాడు.\nతన తప్పు క్షమించి తనకు ఆ రాత్రికి అక్కడ పరుండుటకు స్థళమిమ్మని శైవుడు, వైష్ణవుని బ్రతిమాలాడు. ఎలాగైతేనేం వైష్ణవుడు శాంతుడై సరేనని అన్నాడు. తెల్లవారు ఝామున నాలుగు గంటలకు శైవుడు నిద్రలేచి మామూలు ప్రకారము \" శివ రామ బ్రహ్మం\" \" శివరామ బ్రహ్మం ” అని ఆవలిస్తూ కూర్చున్నాడు. అది విన్న వైష్ణవుడు కొంప ముంచుకొని పోతున్నట్లుగా\"ఒసే, పాపిష్టిదానా! నే చెప్పిన మాట విన్నావుటే? ఇంకేముందే, మన స్వామివారు నలిగిపోతూ వున్నారు. ఇద్దరి మధ్యపడి నలిగిపోతూవున్నారు. రా। రా!\" అంటూ గాబరాగా భార్య ద గ్గ ర కు పరిగెత్తేడు. అది వినిభార్య \"ఏమిటండి ఏమయింది? ఎవరు? ఎవర్ని నలపడం?” అంటూ నిదర మంచము మీదనుంచి లేచి వచ్చింది. అప్పుడు వైష్ణవుడు \"ఓసి దేభ్యం వినవే! శివుడు, బ్రహ్మం మన స్వామివా రైన రాములవారిని మధ్యపెట్టి నలిపివేస్తూ వున్నారు చూడు\" అంటూ శైవుని వంక చూపెట్టాడు. శైవుడు గుడ్లు మిటకరించుకుంటూ \" శివరామబ్రహ్మం \" అంటూ వున్నాడు. వైష్ణవుడు వుండబట్టలేక ఒక బడిత పట్టు కుని శైవునివెంట బడ్డాడు. శైవుడది చూచి ఒకటే పరుగు."
        },
        {
            "title": "పిల్లి శకునము",
            "book_page_start": 46,
            "pdf_page_start": 48,
            "pdf_page_end": 50,
            "author": "వై. డేవిడ్ నెల్సన్, ధర్మవరం.",
            "genre": "జానపద కథ",
            "moral": "శకునాలు, మూఢనమ్మకాలు మన కష్టాలకు కారణం కావు. అదృష్టం, దురదృష్టం మన చర్యలు, పరిస్థితులపై ఆధారపడి ఉంటాయి.",
            "keywords": [
                "దాసప్ప",
                "శకునము",
                "భిక్షాటన",
                "మూఢనమ్మకాలు",
                "రామనామం",
                "దురదృష్టం"
            ],
            "characters": [
                "దాసప్ప",
                "దాసప్ప భార్య",
                "వేంకట శేషయ్య",
                "రామయ్య",
                "సీతమ్మ"
            ],
            "locations": [
                "వూరు"
            ],
            "book_page_end": 48,
            "content": "అనగా అనగా ఒక ఊల్లో దాసప్ప అనే అతను వుండేవాడు. అతను ప్రతిదినము భిక్షమెత్తుకొని వస్తే అతనూ అతని పెళ్లాం జీవిస్తూండేవారు. ఒకనాడు దాసప్ప తెల్లవారుఝాముననే లేచి స్నానంచేసి జోలె తగిలించుకుని భిక్షాటనకి సిద్ధమయ్యాడు. బయలుదేర బొతూండగా అతనికి వాకిట్లోనే పిల్లి అడ్డం వచ్చింది. \" పిల్లి అడ్డమొస్తే ఆశుభము. ఇవ్వాళ భిక్షానికి పోవద్దు\" అని అతనిని పెళ్లాం చాల బ్రతిమాలింది. అయితే మన దాసప్ప వింటేగా! అతనికి యిలాంటి పిచ్చి నమ్మకా లేవీ రుచించవు. అందుచేత భార్య మాటలు పెడచెవినిబెట్టి భిక్షాటనకు బయలుదేరాడు. మొదట అతడు ఒక ఇంటివద్ద నిలిచి ఏ దేవుని ప్రార్ధిస్తే ఫలముంటుందా అని ఆలోచనలోపడ్డాడు. అప్పుడు మన దాసప్పకు . ఆది శేషుడు జ్ఞప్తికొచ్చాడు. \"ఆదిశేషుడు యీ సమస్త భూమండల మును తన ఫణములపై మోస్తూ ఎంతో ఓర్పుగల్గి వున్నాడుకదా! అతనిని వేడు కొంటే ఏమైన ఫలముండునేమో” నని ఆదిశేషుని పేరిట, \" పవ్వాళించితివా ఓ శేషయ్య, పవ్వాళించితివా!” అనే పాటను గట్టిగాను, మృదుమధురంగాను పాడేడు. ఆ యింటాయన పేరు వేంకట శేషయ్య. అరుగు పొరుగువారు అతనిని 'శేషయ్య' అనే పిలిచేవారు. ఆరోజు శివరాత్రి అవటంచేత అతడు రాత్రంతా జాగారంచేసి సినిమాకు మూడవ ఆటకుకూడ వెళ్లివచ్చి, పాదరక్షలైనా విప్పకుండా పడుకొని సుఖ నిద్రలో నున్నాడు. మన దాసప్ప పాట వినేసరికి శేషయ్యకు మహా కోపమొచ్చింది. నిద్రాభంగము చేసినది ఒక కారణం, తనని పేరుతో పిల్చి లేపడం మరొక కారణంగా తీసికొని, కోపంతో బయటికి వచ్చి మన దాసప్పకు అర్ధచంద్ర ప్రయోగము, పాద రక్ష పూజా రెండూ గావించాడు. ఆక్కడనుండి బయల్దేరి మన దాసప్ప మరొక యింటిపంచ చేరుకున్నాడు. అప్పుడు మన దాసప్ప యిలా అను కున్నాడు. \"ఆది శేషనకు నాపై దయ లేదు. శ్రీరామచంద్రుడు దయాస్వరూపి కదా! అతనిని స్మరించినచో కృపగల్గు నేమో!” అనుకొని, పూర్వము శ్రీరాముడు సీతతోగూడి అరణ్యములకు పోవునపుడు దశరథుడు పుత్రశోకంచే పాడిన, \"పోవూ చున్నావా, ఓరామయ్యా,పోవూచున్నావా!” అనే పాటను దుఃఖరసంతో, గానంచేశాడు. ఆ యింటాయన పేరు రామయ్య. అతని కేదో గొప్ప జబ్బు వచ్చి, ఆటో యిటో అనే స్థితిలోనుండగా, బంధువులందరూ అతని చుట్టూ గుమికూడి అతనికోసం విలపిస్తూ వున్నారు. మన దాసప్ప పాట వినేసరికి వారి కెక్కడలేని కోపమొచ్చింది. \"చనిపాక ముందే వీడు శకునపక్షిలాగ యిలా పాడు తున్నాడు,” అని వారు బయటికి వచ్చి మన దాసప్పకు బాగా మంగళహారతి గావించారు. తన దురదృష్టమును తానే నిందించు కొంటూ మన దాసప్ప మరోయింటికి దారి తీసేడు. అప్పుడు మన దాసప్ప యిలా అనుకున్నాడు. \"ఆది శేషనకు నాపై దయ లేకపోయింది. శ్రీరాముడు దయామయుడని అతనిని వేడినా అతడుగూడ కటాక్షింప లేదు. మగవారి హృదయము కఠిన శిల వంటిది. స్త్రీ హృదయము వెన్నవలె చాలా మెత్తనిదని పెద్దలు చెప్పుదురే ! ఆ సీతమ్మవారిని స్తోత్రించినచో, ఆమెకైనా నాపై దయకలగక పోవునా?\" ఈ విధంగా అనుకుంటూ మన దాసప్ప మరో గుమ్మం ముందు ఆగేడు. అప్పుడు మన దాసప్పకు సీతాదేవి లంకలో చెఱబెట్టబడినపుడు, ఆంజనేయుడు ఆమెను అశోకవనము నందు కనుగొన్న సందర్భం జ్ఞాపక మొచ్చింది. ఆ సమయంలో ఆంజనేయుడు పాడిన \" కనుగొంటి నమ్మా, సీతమ్మా, నిన్ కనుగొంటినమ్మా, సీతమ్మా!\" అనే పాట తలపునకు వచ్చి, ఆ పాట ను గంభీరంగాను, రా యుక్తంగాను పాడ సాగాడు. ఆ యింటావిడ పేరు సీతమ్మ. ప్రొద్దున్నే ఆమె పెరటిలో స్నానంచేస్తూవుంది. ఆ పెరటిగోడ వానచేత అక్కడక్కడ కొద్ది కొద్దిగా పడిపోయింది. కాని, యిక గత్యంతరంలేక ఆమె అక్కడనే యెట్లో దడబుడా స్నానంజేస్తోంది. మన దాసప్ప పాట వినేసరికి సీతమ్మ గుండెలు గుండెల్లో లేవు. నిజంగా తన్ను ఆ దాసప్ప చూసే ఆ పాట పాడుతున్నా డనుకుంది. స్నానం చేసి చప్పున చీరెకట్టుకుని ఒక మూల నుంచిన పాత చీపురుకట్ట తీసికెళ్లి, మన దాసప్పను ఛడామడా నాలుగేట్లు వీపుపై బాదింది. \"కుయ్యో... మొర్రో..\" అనుకుంటూ మన దాసప్ప యింటి మొగం పట్టేడు. దాసప్ప పెళ్లాం, వీపుపైనుండే వాతలు చూచి సంగతేమిటని ఆడిగింది. దాసప్ప జరిగినదంతా పూసగ్రుచ్చినట్లు పెళ్లాంతో చెప్పుకున్నాడు. \"నేను మొదట్లోనే చెప్పలేదా? పిల్లి అడ్డమొచ్చింది, యీవేళ ఎక్కడికి వెళ్లొదని? నేను ఎంత బ్రతిమాలి నా విన్నావా? తగిన శాస్తి జరిగింది. నీకు కావలసిందే..\" అని ఆమెగూడ · బాగా చీవాట్లు పెట్టింది. పాపం. ఇదంతా పిల్లి మహిమే ననుకుని ఇంకెప్పుడూ పిల్లి అడ్డమొస్తే ఎక్కడకూ వెళ్లనని మన దాసప్ప తీర్మా నించుకున్నాడు. చూశారా ! ఇందులో పిల్లి తప్పుమాత్రం ఏముంది? అన్నీ అలా కలిసివచ్చాయిగాని."
        },
        {
            "title": "ముగ్గురు చిత్రకారులు",
            "book_page_start": 48,
            "pdf_page_start": 50,
            "pdf_page_end": 50,
            "author": "శ్రీ రఘురామ్, బెజవాడ",
            "genre": "నీతి కథ",
            "moral": "గొప్ప కళ కేవలం జీవులను మోసగించడమే కాదు, తెలివైన మనిషిని కూడా మోసగించగలగాలి.",
            "keywords": [
                "చిత్రకారులు",
                "బహుమతి",
                "తేనెటీగ",
                "చిలక",
                "తెరబొమ్మ",
                "జడ్జి"
            ],
            "characters": [
                "ముగ్గురు చిత్రకారులు",
                "జడ్జి",
                "తేనెటీగ",
                "చిలక"
            ],
            "locations": [
                "వూరు"
            ],
            "book_page_end": 48,
            "content": "ఒక ఊళ్లో ముగ్గురు చిత్రకారులు ఉండే వారు. ఆ వూరి కొక జడ్జిపచ్చి ముగ్గురిలో ఎవరు మంచి బొమ్మ వేస్తే వారికొక బంగారు గొలుసు ఇస్తానన్నాడు. ముగ్గురూ మూడు బొమ్మలు వేశారు. పెద్దవాడు ఒక పూలగుత్తిని, రెండవవాడొక పండ్లబుట్టను, మూడపవాడు ఒక తెరను చిత్రించారు. ఒక తేనెటీగవచ్చి పెద్దవాని బొమ్మను చూచి నిజముగా పూలే అనుకుని దాని లోని తేనె తాగుటకు వచ్చి మోసపోయింది, ఒక చిలక రెండవవాని బొమ్మను చూచి నిజముగా పల్లె ననుకుని పళ్లు తినటానికి వచ్చి మోసపోయింది. 'తర్వాత జడ్జీ ' మూడవ బొమ్మ ఏది అనుకొని తెరను చూచి, ఆ తెరవెనకాల బొమ్మ ఉన్నదేమోననుకుని తెర ఎత్త బోయాడు. కాని వెంటనే అది బొమ్మ అని తెలుసుకొని బహుమతిని మూడవ వాని కిచ్చాడు. మి గతవారు కారణ మడుగగా 'పూలగుత్తి, ఒక పురుగును మోసగించింది. పండ్లబుట్ట ఒక పక్షిని మోసపుచ్చింది. తెరబొమ్మ ఒక మనిషినే మోసపుచ్చింది, కనుక ఆ మూడవవానికే బహుమతి యిచ్చాను' అన్నాడు జడ్జి."
        },
        {
            "title": "కడుపునొప్పికి కంటి వైద్యం",
            "book_page_start": 49,
            "pdf_page_start": 51,
            "pdf_page_end": 51,
            "author": "ఉప్పల రామమూర్తి, వెంకటగిరి",
            "genre": "కవిత్వం",
            "moral": "అతిగా తినడం వల్ల కలిగే కడుపు నొప్పిని, మళ్లీ తినకుండా ఉండాలనే భయంతో పోగొట్టాలి. (అనగా అదుపు లేని అత్యాశను నిరోధించడం).",
            "keywords": [
                "కడుపునొప్పి",
                "కంటివైద్యం",
                "పెసరట్లు",
                "వైద్యుడు",
                "హాస్యం"
            ],
            "characters": [
                "రోగి",
                "వైద్యుడు"
            ],
            "locations": [],
            "book_page_end": 49,
            "content": "అమ్మరో చచ్చితి అయ్య దీనికిని\nనిమ్మళించెడమందు నియ్యరే మీరు\nకడుపునొప్పివలన కడుబాధ కలిగె\nవిడుపుచూపుమ నిన్ను వేడుచున్నాడ.\nవై ద్యు డు\nకడుపునొప్పేలర కలిగెను నీకు?\nకుడుములు నింపితే కుండలోపలను\nపల్లెటూరి పశువ బలముగామెక్కి\nయిల్లెగురంగను నేలకూ సెదవు ?\nపెసరట్లు తింటిని ప్రియముతో నేను.\nచక్కని పెసరట్లు చలువచేయునని\nమాడిన పెసరట్లు మరిరెండు దినగ\nపాడు కడుపునొప్పి పై నుండి దూకె.\nవై ద్యు డు\nతిండిపోతువలెను దింటివే యట్లు\nమొండివోలెను నొప్పి ముద్దు బెట్టెనుర\nపూయు మీ కాటుక పూయు మీ వేళ\nపూయుము కంటికి పూయు తిమ్మన్న.\nకంటికిమందేల కడుపునొప్పి యన\nకంటికి మసకైన గనరాదె నాకు\nమంచివైద్యం బయ్యె మాట బాగయ్యె\nవంచన సేతురే వసుధను నన్ను.\nవై ద్యు డు\nమాడినయట్లకు మంచిమందగుర\nపాడు కడుపు నొప్పి పారిపోవునురు\nమసక లేకుండిన మాడిన యట్టి\nపెసరట్లు తిందువే బేల తిమ్మన్న."
        },
        {
            "title": "దొంగారి గుఱ్ఱం",
            "book_page_start": 50,
            "pdf_page_start": 52,
            "pdf_page_end": 53,
            "author": "కపిల వెంకట్రావు",
            "genre": "జానపద కథ",
            "moral": "భయపెట్టే వారి నుండి తెలివైన మాటలతో, యుక్తితో తప్పించుకోవచ్చు. మొండి శపథాల పర్యవసానాలను ఎదురుదెబ్బ తీయడానికి తెలివి ఉపయోగపడుతుంది.",
            "keywords": [
                "దొర",
                "గుఱ్ఱం",
                "సుబ్బడు",
                "శపథం",
                "యుక్తి",
                "ఉరిశిక్ష"
            ],
            "characters": [
                "మొఖాసాదారు (దొరగారు)",
                "సుబ్బడు",
                "ముసలమ్మ"
            ],
            "locations": [
                "వూరు",
                "చింతచెట్టు"
            ],
            "book_page_end": 51,
            "content": "ఆ ఊళ్ళో ఆయనను చూస్తే అందరికీ భయమే ఎత్తుగా లావుగా ఉంటాడు; పెద్ద గిరజాలు, పెద్ద పెద్ద మీసాలు, చేతులో ఎల్లప్పుడు ఒక పెద్ద కర్ర. ఆయన ఆ ఊరికి మొఖాసాదారు. మొఖాసాదారుగారికి ఒక గుఱ్ఱము ఉండేది. ఆ గుఱ్ఱమంటే ఆయనకు ఎంతో ఆపేక్ష. అది చచ్చిపోయిందనే మాట ఎవడు నోట పలుకుతాడో వాణ్ణి ఊరి బయట చింతచెట్టు కొమ్మకు కట్టి ఉరి తీస్తానని ఆయన శపథము పట్టాడు. కొంత కాలానికి గుఱ్ఱము చచ్చిపోయింది. ఆ వార్త మొఖాసాదారుగారితో ఎల్లాగు చెప్పడము? చెప్పకపోతే ఎందుకు చెప్పలే దని ప్రాణంతీస్తాడు. చెప్పినట్లయితే చింత చెట్టు కొమ్మకు కట్టి ఉరిపిస్తాడు. పాలేళ్లు జీతగాళ్లు అంతా ఏమి చెయ్య టానికీ తోచక ఆలోచనలోపడ్డారు. వాళ్లలో సుబ్బడని పదిహేడేళ్ళ మాదిగ కుర్రవాడు ముందుకు వచ్చాడు. దొరగారికి వార్త చెప్పడానికై వాడు బయలుదేరు తుంటే \"ఒరే, నిండు ప్రాణం ఎందుకు తీసుకుంటావు ఆగరా” అని ఒక ముసలమ్మ కేక వేసింది. కాని వాడు వినిపించుకో లేదు. సుబ్బడు తిన్నగా దొరగారి ఇంటికి వెళ్లాడు. \"దొరగారూ, దండాలు” అని కేకవేస్తే, ఆయన మీసాలు దువ్వుకుంటూ ఇవతలికి వచ్చి, 'ఏరా సుబ్బా ! ఇప్పు డొచ్చావు?\" అన్నారు. \"ఏంలేదు దొరగారు.” \"మనగుఱ్ఱం బాగా ఉందిరా?” \"సక్కగుంది దొరగారు. గుఱ్ఱానికేం దొరగారు. కాని, దొరగా రూ, దానికి కళ్లుండయి, సూపులేదు. నాలుగు కాళ్లుండయి, అయ్యి కదలవు; లచ్చనంగా పడుకొని ఉండది దొరగారు. మరి, ఎలపటి ప్రక్క బురదలో నానుతుండది. దాపటి ప్రక్క ఎండలో ఎండుతుండది, ఊపిరి పిలవడం కానరాదుగాని గుఱ్ఱానికేం దొర గారు,” అన్నాడు సుబ్బడు. \"అయ్యో, మనగుఱ్ఱం చచ్చిపోయిందీ?” అన్నారు దొరగారు. \"సచ్చిందని నా నోటితో నేననలేదు దొరగారు. తమరే అన్నారు గనక, మరి సింత సెట్టుదగ్గిరికి ఎప్పుడు పోదాం దొరగారు” అని అడిగాడు సుబ్బడు. దొరగారికి కంపమెత్తింది. \"అరే పొర పాటున నోరు జారిందిరా, సుబ్బడూ ! మరెక్కడా అనకు ఈ మాట\" అని సుబ్బడిని బ్రతిమాలుకున్నారు. \"దానికి కట్టిన కళ్లెము, జీను, కొదవ సామాను, దాని చర్మం నాకిస్తే నేను మాటా పలుకు లేకుండ ఊరకుంటాను. లేక- పోతే...” అన్నాడు సుబ్బడు. వాడు కోరినవన్నీ వాడికిచ్చి దొరగారు బయటపడ్డారు. ము సల మ్మ ఆశ్చర్య పోయింది. ఊరంతా సంతోషించారు. సుబ్బడికిమాత్రము అందరికంటె ఎక్కువ సంతోషము కలిగింది."
        }
    ],
    "statistics": {
        "total_stories": 17,
        "author_counts": {
            "చందమామ బృందం": 3,
            "ఏటుకూరి": 2,
            "కె. పి. వరలక్ష్మీ దేవి, గుండ్లకుంట": 1,
            "యిరగవరపు వెంకటాచార్యులు, విశాఖపట్నం": 1,
            "భాగవతుల కృష్ణమూర్తి, విశాఖపట్నం": 1,
            "వేణుగోపాల్, మద్రాసు": 1,
            "భద్రమహంతి కమల, మహలక్ష్మి, జబల్పూర్.": 1,
            "బి. నరసింహప్రసాద్, నెల్లూరు.": 1,
            "కంచర్ల చినగురువుశెట్టి, విశాఖపట్నం": 1,
            "వేమూరి కమల, బెజవాడ": 1,
            "వై. డేవిడ్ నెల్సన్, ధర్మవరం.": 1,
            "శ్రీ రఘురామ్, బెజవాడ": 1,
            "ఉప్పల రామమూర్తి, వెంకటగిరి": 1,
            "కపిల వెంకట్రావు": 1
        },
        "genre_counts": {
            "సంపాదకీయం": 1,
            "పురాణ కథా వ్యాసం": 1,
            "కవిత్వం": 3,
            "నీతి కథ": 3,
            "కాల్పనిక యాత్ర": 1,
            "హాస్యం": 5,
            "భక్తి కథ": 1,
            "జానపద కథ": 2
        }
    }
}