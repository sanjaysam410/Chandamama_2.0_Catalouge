{
    "book_id": "చందమామ_1948_04",
    "stories": [
        {
            "title": "పాపలూ",
            "book_page_start": 5,
            "pdf_page_start": 5,
            "pdf_page_end": 5,
            "author": "చందమామ బృందం",
            "genre": "సంపాదకీయం",
            "moral": "N/A",
            "keywords": [
                "కొత్త సంవత్సరం",
                "శ్రీరాముల నవమి",
                "శుభాకాంక్షలు",
                "రామాయణం"
            ],
            "characters": [],
            "locations": [],
            "content": "కొత్త సంవత్సరం వచ్చింది. కొత్త బట్టలు కట్టండి. ఈ సంవత్సరమంతా మీరు కొత్త బట్టలే కడతారు. ఆవాళ పిల్లలతో పోట్లాడకండి; మీరు ఈ సంవత్సరమంతా తగువులు లేకుండా ఉంటారు. ఆవాళ మీ జేబులో ఉన్న డబ్బు ఖర్చు పెట్టకండి; ఈ సంవత్సరమంతా మీజేబులో డబ్బు ఉంటుంది. ఇది నేనుచెప్పటంకాదు; మీ నాయనా, అమ్మా, తాతా, జేజీ అందరి నమ్మకమూను.\nపోతే ఈ నెలలో మన కొక పండగ వస్తున్నది. శ్రీరాముల నవమి. రాములవారు ఆనాడే పుట్టారు. వారి కథే రామాయణము. రామాయణాన్న 'కట్టె, కొట్టె, తెచ్చె' అని మూడు మాటలలో చెప్పవచ్చు. పెంచి చెప్పమంటారా? అబ్బో, అది చాలారోజులు పట్టుతుంది. తర్వాత విందురుగాననిలే.",
            "book_page_end": 5
        },
        {
            "title": "బాల రామాయణము",
            "book_page_start": 6,
            "pdf_page_start": 6,
            "pdf_page_end": 7,
            "author": "కంచర్ల చినగురువుశెట్టి, విశాఖపట్టణము",
            "genre": "పౌరాణికం/గేయం",
            "moral": "శ్రీరామ చరితమ్మును వినుట వలన శుభములు కలుగును.",
            "keywords": [
                "రామాయణము",
                "దశరథుడు",
                "అయోధ్య",
                "పుత్రకామేష్టి",
                "రాముడు"
            ],
            "characters": [
                "దశరథుడు",
                "కౌసల్య",
                "కైకేయి",
                "సుమిత్ర",
                "శ్రీరాముడు",
                "భరతుడు",
                "లక్ష్మణుడు",
                "శత్రుఘ్నుడు",
                "వసిష్ఠుడు",
                "ఋష్యశృంగుడు"
            ],
            "locations": [
                "భారత దేశము",
                "అయోధ్య"
            ],
            "content": "శ్రీలొప్పు రమణీయసీమ భారతము\nకర్మభూమని ఖ్యాతిగన్న భారతము ;\nపుణ్యనదులున్నదీ భూమి భారతము\nపుణ్యాత్ములున్నదీ భూమి భారతము\nప్రాచీనమైనదీ భరతదేశమ్ము\nబంగారు భూమిరా భరతదేశమ్ము\nదేశభక్తులగన్న దివ్యదేశమ్ము\nవీరనారులగన్న విమలదేశమ్ము\nరామకృష్ణులగన్న రమ్యదేశమ్ము\nబాలవీరులకెల్ల నాలవాలమ్ము.\nశూరులకు నిలయమ్ము వీరభారతము\nత్యాగపురుషులగన్న ధరణి భారతము;\nశ్రీరాముడేలిన సీమ భారతము\nశ్రీలొప్పురమణీయ సీమ భారతము.\nప్రాగ్భాగమునగలదు భరతదేశమ్ము\nవినుము బాలా దాని విమలచరితమ్ము\nశ్రీరామ చరితమ్ము చెవులకునువిందు\nసొంపుగా నాలించి శుభములను పొందు,\nభరతదేశోత్తర భాగమ్మునందు\nఅయ్యోధ్య యనురాజ్య మలరారుచుండు;\nదశరథ మహరాజు దానిపాలకుడు\nరాక్షసుల జంపినరాజు దశరథుడు.\nదశరథ భూజాని ధర్మపాలనలొ\nచీకుచింతయులేక శ్రీసౌఖ్యములతో\nహాయిగా నున్నారు అయ్యోధ్య ప్రజలు\nఅదృష్టశాలు రాఅయ్యోధ్య ప్రజలు.\nప్రభువునకు కౌసల్య పట్టంపురాణి\nకైకేయి ప్రభువునకు కడుగూర్చురాణి\nరామసద్గుణరాసి రాణీ సుమిత్ర\nవినుము బాలా వారి విమలచారిత్ర.\nదేశమ్ములో కెల్ల దివ్యభవనాలు\nముగ్గురూ రాణీల మూడు భవనాలు\nరంగురంగుల మేడ, హంగైనమేడ\nచలువరాతి మేడ, చక్కనీమేడ;\nవింతవస్త్రూచయమ దెంతయోగలదు.\nఐశ్వర్యమంతయూ నచ్చటేగలదు.\nఇల్లు చక్కనిదయ్య ఏమిలాభమ్ము?\nఇల్లాలు చక్కనీ దేమిలాభమ్ము ?\nఎన్నిభోగాలున్న నేమిలాభమ్ము?\nపకపకానవ్వేటి పాపాయిలేక ;\nభవనముకు వెలుగిచ్చు బాలుండులేక!\nఇల్లు చిన్నావోయె నేమి చెప్పుదును ?\nఇల్లాలు మనసులో నిదియేనుచింత,\nపతితోను చెప్పింది మదిలోనివంత;\nఇల్లాలు పేరేమి? ఇంతికౌసల్య;\nదశరథునిరాణి యాతన్వికౌసల్య;\nదశరథ మహారాజు యశమువింటేను,\nక్రూరరాక్షసమూక గుండెలదరేను.\nగురువు చెంతకుజేరి సరపాలుడంత\nమరుగులేకనుదెల్పె మనసులోచింత ;\nవసిష్ఠుడంతటను పల్కెనీవిధము;\n\"చింతయేలనురాజ ! పంతనూవిడుము,\nపుత్రకామేష్ఠినా భూరియజ్ఞమును\nఘనముగా నెరవేర్చి కనుముపుత్రులను.”\nగురువాసతిచ్చిన వెరవునకునాడు\nమిగులసంతసమందె మేదినీ వరుడు\nశీఘ్రముగ యజ్ఞమును చేయనూహించె\nఋష్యశృంగ మహాఋషిని రావించె\nఆ మహానుభావుని యాధ్వర్యమునను\nసతులతో మహరాజు సలిపె జన్నమును.\nయజ్ఞపురుమండంత నావిర్భవించి,\nఆరాజుచేత పాయసపాత్రనుంచి\nయదృశ్యుడైపోయె; నాపాయసమును\nదశరథుడుపంచెనూ తన భార్యలకును;\nముదముతో దానినీ ముగ్గురునుతినిరి\nకాంతలూ ముగ్గురును గర్భవతులైరి.\nశుక్లపక్షమునందు, శుభలగ్నమునను\nచైత్రనవమీనాడు, సర్వశోభితుని,\nప్రసవించె కౌసల్య పాపాయినొకని,\nమేఘవర్ణముగలా మేనుగలవాని;\nనీలాల కాంతివలె నిగనిగలాడు\nఅందాలరాసిరా యా రాజసుతుడు ;\nగొప్పగొప్ప ఋషులు కూడివచ్చారు,\nశ్రీరాముడంచునూ పేరుపెట్టేరు\nకైకేయి తర్వాత కనెను బాలకుని\nమూడుమూర్తుల రాము బోలెడూవాని;\nభరతుడనియెడి పేరు వానికుంచారు.\nమెరుపు తీగలబోలు మేనుగలవారు,\nకలిగిరి సుమిత్రకూ కవలబాలకులు,\nలక్ష్మణ శత్రుఘ్నులని వారిపేర్లు\nశ్రీరామ చరితమ్ము చెవులకునువిందు.\nసొంపుగానాలించి శుభములనుపొందు.",
            "book_page_end": 7
        },
        {
            "title": "గేయకథలు - కోడి-కుంపటి",
            "book_page_start": 8,
            "pdf_page_start": 8,
            "pdf_page_end": 9,
            "author": "చందమామ బృందం",
            "genre": "నీతి కథ/గేయం",
            "moral": "వివేకం లేకుండా తొందరపాటుతో చేసే పనులు వినాశనానికి దారితీస్తాయి.",
            "keywords": [
                "కోడి",
                "కుంపటి",
                "ముసలవ్వ",
                "చాకలి",
                "మూఢత్వం"
            ],
            "characters": [
                "ముసలవ్వ",
                "కోడి",
                "చాకలి తిప్పడు"
            ],
            "locations": [
                "కొండ దాపు",
                "గ్రామం"
            ],
            "content": "గుగ్గిళ్లమ్మే ముసలాబిడ్డ యొక\nకోడిని సంపాదించిందీ\nగ్రుడ్లూ, గుగ్గి ళ్లుడక పెట్టుటకు\nకుంప టొకటి తెప్పించింది.\nఎప్పుడు తనకడ కమ్మ లక్క లూ\nనిప్పుకు నీళ్లకు వస్తుంటే\nకుంపటి కోడిని చంకబెట్టుకొని\nకొండ దాపునకు చేరింది.\nతెల్లవాఱి తనయూరి చాకలా\nతెరవున బోవుట చూచిందీ\nఓరన్నా ! యిటు రమ్మని చెంతకు\nచేరబిలిచి యిట్లడిగింది.\nమన గ్రామములో వేగుబోకనే\nజను లెల్లరు మేల్లొన్నారా?\nఅమ్మలక్క లిదివఱకు మోస్తరే\nఅన్నిపొయులు రాజేశారా?\nదీని రహస్యము దెలియక చాకలి\nతిప్పడు తికమక పడ్డాడూ\nనేనే మేల్కొన్నానో లేదని\nతానే సంశయ పడ్డాడు.\nముసలవ్వయు తన కోడి, కుంపటి\nమోసము చేసిన వనుకొందీ\nకూత గూసి, పొయి రాజబెట్టి మఱి\nకొండ జేరెనని మిణికింది.\nఔనని చాకలి కోడిపుంజువై\nపాట్టే నిలబడి చూస్తుంటే\nక త్తి దెచ్చి ముసలమ్మ కోడిమెడ\nనుత్తరించుటకు నిచ్చింది.\nకోప మ్మాగక రాతికేసి తన\nకుంపటి బ్రద్దలు చేసిందీ\nచేతులు కాళ్లను ముందు పెట్టుకొని\nచివరకు లబలబ లాడింది.\nమూఢులు లోకము తమతోనుందని - మున్నరికలు పోతుంటారూ\nతోచీ తోచని పను లొనరుస్తూ - తుట్టతుదకు చెడిపోతారు.",
            "book_page_end": 9
        },
        {
            "title": "రోకంటి పాటలు",
            "book_page_start": 11,
            "pdf_page_start": 11,
            "pdf_page_end": 11,
            "author": "ఈదర బసవపూర్ణమ్మ, అయితానగర్, తెనాలి.",
            "genre": "జానపద గేయం",
            "moral": "N/A",
            "keywords": [
                "రోకలి",
                "గ్రామంచి కడియాల",
                "ఐదోతనము",
                "సంతానం",
                "పాట"
            ],
            "characters": [
                "శ్రీ వెంకటేశ",
                "గురువు",
                "భూదేవితల్లి"
            ],
            "locations": [],
            "content": "రోకలెత్తలేను రోలెత్త లే ను,\nగ్రామంచి కడియాల చెయ్యెత్తలేను.\nకోటకు పోటాశ పొరుగు నాకా శ,\nకంటికి రెప్పాశ శ్రీ వెంకటేశ.\nగుమ్మడి కాయంటి గురువొచ్చినాడు,\nసీకాయ పంచెలతో శిశువెళ్లినాడు,\nకాళ్లు కడగనైతి కని మ్రొక్క నైతి,\nవంగి దణ్ణంబెట్టి వరమడగ నైతి.\nనాతోడివారెల్ల నానులడిగితిరి,\nనే నొక్కటడిగితి అయిదవతనము\nచాలు ఐదోతనము సంతానబలము,\nకోటి ఐదోతనము కొమరులబలము.\nపడుచువారము మేము పనిచేయలేము,\nపగులు వెన్నెలగాయి ఓ చందమా మ.\nపొద్దులు గూకితే మేముండలేము,\nబుద్దులు చెప్పవే భూదేవితల్లి.\nసందెల్లు గూకితే మేముండలేము,\nసంతాన మీయవే ఓ చందమామ.",
            "book_page_end": 11
        },
        {
            "title": "మతి లేని రాజు",
            "book_page_start": 12,
            "pdf_page_start": 12,
            "pdf_page_end": 15,
            "author": "డి. రామచంద్రమూర్తి, భీమవరం.",
            "genre": "జానపద కథ",
            "moral": "అసూయతో కూడిన మోసం ఎప్పటికీ దాగదు, చివరికి శిక్ష తప్పదు.",
            "keywords": [
                "రాజు",
                "రాణి",
                "అసూయ",
                "మోసం",
                "రాజకుమారులు",
                "కొయ్యమొద్దులు"
            ],
            "characters": [
                "రాజు",
                "పెద్ద భార్య (రాణి)",
                "చిన్న భార్య",
                "కవల పిల్లలు (రాజకుమారులు)",
                "అవ్వ",
                "దాసీలు"
            ],
            "locations": [
                "రాజ్యం",
                "దివాణం",
                "మామిడి తోట"
            ],
            "content": "అనగనగా ఒకదేశం, ఆ దేశానికి ఒక రాజు. ఆ రాజుకి ఓ చక్కటి రాణీ.\nఆ రాణికి, పాపం ఎంతకాలానికి బిడ్డలు పుట్టలేదు. అందువల్ల రాజుగారికి పెద్ద దిగులు పట్టుకుంది. రాజుగారు యింకో చక్కటి పిల్లనిచూసి పెళ్లిచేసుకున్నారు. ఆ పిల్ల చాల అందంగానూ, ఎంతో బుద్ధిమంతురాలుగానూ ఉండేది.\nరాజుగారు ఈ పిల్లని పెళ్లిచేసుకున్న కొద్దిరోజులకే ఆమె కడుపుతో వుంది.\nఈసంగతి పెద్దభార్య అయిన రాణికి తెలిసింది. ఆమె కోపానికి అంతులేకుండా పోయింది. అదీగాక చిన్నభార్య కడుపుతో వున్నదగ్గిర్నించి రాజు ఆమెని అదివరకటి కంటే యింకా ఎక్కువగా ప్రేమించటం మొదలెట్టాడు.\nనెలలు దొర్లిపోయినై. చిన్నభార్యకి తొమ్మిదినెలలు నిండినై. ఆరోజు రాజుగారు అడవికి వేటకు బయలుదేరారు. బయలు దేరేముందు, చిన్నభార్య దగ్గిరికివచ్చి, \"నేను వేటకుపోతున్నాను. ఇంక కాసేపటికి ప్రసవిస్తావనంగా, మన దివాణంలో గంట మ్రోగించు, అది వినంగానే నేను తిరిగివస్తాను\" అని చెప్పి రాజు అడవికి వెళ్లిపోయాడు.\nమరికొన్నిరోజులు గడిచినై, చిన్న భార్యకు కవలపిల్లలు పుట్టారు. ఇద్దరూ మగపిల్లలే. ఇదిచూసేసరికి పెద్దభార్యకు ఒళ్లు మండి పోయింది. చిన్నభార్యకు ఎదో మత్తు మందు యిచ్చింది. ఆమెకు తెలివితప్పి పోగానే ఆ కవలపిల్ల లిద్దర్నీ దాసీలకిచ్చి పక్కనేవున్న తోటలో పడుకోబెట్టించింది. చిన్నభార్య పక్కలో రెండు కొయ్య మొద్దులు పెట్టి వెంటనేవెళ్లి దివాణంగంట మోగించింది. దాసీలు ఈసంగతి బైట పెట్ట కుండా వుండేందుకు వాళ్ళకు బోలెడంత డబ్బు లంచం యిచ్చింది.\nదివాణం గంట, వేటాడుతున్న రాజు విన్నాడు. బిడ్డపుటాడుగదా అన్న సంతోషంతో వెంటనే రాజ్యానికి తిరిగివచ్చాడు. రాజు తిరిగిరాగానే పెద్దభార్య అతనిదగ్గిరికి వెళ్లి, \"మీ చిన్నభార్య రెండు కొయ్య మొద్దుల్ని కన్నది చూశారా!\" అన్నది, ఎంతో విచారపడుతున్నదానిలా. పాపం, రాజు నిజమేగదానని నమ్మాడు. అయినా ఏంచేస్తాడు? నాలుగురోజులువిచారించాడు.\nతర్వాత ఎలాగైతే నేం ఆసంగతి మరిచి పోయి మామూలుగా ఉంటున్నాడు.\nఇక అక్కడ మామిడితోటలో వున్న పిల్లలసంగతి ఏమైందో తెలుసా? ఒక అవ్వ ఆ పిల్లల్ని చూసి, వాళ్ళని తీసుకు పోయి పెంచుకుంటోంది. మంచి ఆహారం అదీ పెట్టి ఎంతో ముద్దుగా పెంచుతోంది. రోజులు గడిచినకొద్దీ రాజకుమారులిద్దరూ చక్కగా పెరిగి పెద్దవారైనారు. అదీగాక కవలపిల్లలు గనక చూసేవాళ్లకి ఎంతో ముద్దోస్తూండేవారు.\nఇలా అయిదేళ్లు గడిచిపోయినై. ఒక రోజున ఆ రాజ కుమారులు అవ్వని అడిగారుగదా, \"అవ్వా, అవ్వా! మా అమ్లా, నాన్నా ఎక్కడ వున్నారు? వాళ్ళని మాకు చూపిస్తావా?\" అని.\nఅప్పుడు అవ్వ ఏమని చెప్పిందంటే, “నాయనలారా, మీతండ్రి ఇంకెవరో కాదు. ఈవూరి రాజే! మీ తండ్రికి యిద్దరు భార్యలు. అందులో చిన్నభార్యే మీతల్లి. మీ పెత్తల్లే మిమ్మల్ని, మీరు పుట్టంగానే మీ తల్లికి తెలియకుండా తెచ్చి మామిడి తోటలో వదిలిపెట్టి వెళ్ళింది. మీ తండ్రితో, మీ అమ్మకు రెండు కొయ్యమొద్దులు పుట్టినై అనిచెప్పి మోసంచేసింది. నిజమే నని అని మీతండ్రి నమ్మాడు. ఆరోజు మొదలు నేనే మిమ్మల్ని పెంచు తున్నాను” అన్నది.\nఇది వినంగానే రాజకుమారులు \"అదా సంగతి\" అని, మామూలుగా ఆడుకోటానికి వెళ్లిపోయారు. వీళ్ళు ఆడుకునేచోటు రాజుగారి అంతఃపురంనించి బాగా కని పిస్తూ వుంటుంది. రోజూ రాజు వాళ్ళు ఆడుకుంటూ వుండటం మేడమీదనించి చూస్తుండేవాడు. వాళ్ళ ముద్దుమొహాలు కళకళలాడుతూ వుంటే రాజు అలాగే రెప్పవాల్చకుండా చూస్తుండేవాడు.\n\"ఇంతటి అందాల ముద్దుబిడ్డల్ని కన్న ఆ తలిదండ్రులెవరో! వాళ్లు ఏంపుణ్యంచేసి వీళ్ళని కన్నారోగదా! నాకర్మ యిలా రాసి వుంది కాబోలు. రెండోభార్య కడుపుతో వుందిగదా అని ఎంతో ఆశపడ్డాను. ఆ ఆశ చివరికి నిరాశ అయింది. పైగా రెండు కొయ్యమొద్దులు పుట్టట మే మిటి నాకు, అప్రతిష్టకు కాకపోతే !\" అని ఎంతో విచారించేవాడు.\nఇలావుండగా ఒకరోజున రాజు పళ్లు తోముకుంటూ షి కారుగా ఆ తోటలోకి వచ్చాడు. ఇంతలో రాజకుమారు లిద్దరూ ఆడుకుంటూ అక్కడికి వచ్చారు. ఒక పిల్లవాడు ఒక కొయ్య ఏనుగుని తాడుకట్టి లాగుతున్నాడు. రెండోవాడు ఒక మట్టి ఏనుగుని లాగుతున్నాడు. కొయ్య ఏనుగుని లాగుతున్న పిల్లవాడు ఏనుగుని ఒక నీళ్ళ గుంటదగ్గిరికి లాక్కుపోయి, \"ఏనుగమా, వినుగమ్మా ! నీళ్లుతాగు” అన్నాడు. అది చూసి రెండో పిల్లవాడుకూడా వినుగని గుంటదగ్గిరికి లాక్కొచ్చి, \"ఎనుగమ్మా, ఏనుగమ్మా ! నువ్వుకూడా నీళ్లు తాగు” అన్నాడు.\nఇదంతా అక్కడవున్న రాజు విన్నాడు విని, వాళ్లదగ్గిరికివచ్చి, \"అబ్బాయిలూ, ఎక్కడన్నా మట్టివినుగలు, కొయ్య ఏనుగలు నీళ్లుతాగుతయ్యా!\" అని అడిగాడు.\nవెంటనే పిల్లలిద్దరూ ఒక్కసారిగా ఏమన్నారో తెలుసా? \"ఎందుకు తాగవ్? మతిలేని రాజుకి కొయ్యపిల్లలు పుడితే, కొయ్య ఏనుగలూ, మట్టి ఏనుగలూకూడా నీళ్లుతాగుతై” అన్నారు.\nపిల్లలిద్దరూ యిలా తెలివిగా సమాధానం చెప్పేసరికి రాజు ఒక్కసారిగా ఆశ్చర్య పోయాడు, వాళ్ళమాటలు రాజుమనస్సుకి బాణాల్లా గుచ్చుకున్నాయి. అప్పుడు రాజు ఏమనుకున్నాడంటే \"వీళ్లు చూడబోతే యింకా అయిదేళ్ళన్నా నిండలేదే. నాచిన్న భార్యకు కొయ్యపిల్లలు పుట్టినసంగతి జరిగి అయిదేళ్ళకుపైన అయింది. వీళ్లకి ఆ సంగతి ఎలా తెలిసివుంటుంది. ఇందులో ఏదో రహస్యం తప్పకుండా వుంటుంది” అని అనుకుని, రాజు, \"అబ్బాయిలూ, మీరుచెప్పింది నిజమే. అయితే మీరు ఎవరి పిల్లలో చెబుతారా?” అని అడిగాడు.\nఅప్పుడు ఆయిద్దరు పిల్లలూ యిలా అన్నారు - \"మేము ఈదేశాన్ని ఏలుతున్న రాజు కొడుకులం. మేము పుట్టినప్పట్నించీ, మమ్మల్ని ఆయింట్లోవున్న అవ్వ పెంచు తోంది\" అని అవ్వ యింటివేపు చూపారు.\nరాజు వెంటనే అక్కడ్నించి అవ్వ యింటికివచ్చి, ఆ పిల్లల సంగతంతా అడిగి తెలుసుకున్నాడు. ఇంతలోకి పిల్లలిద్దరూ కూడా యింటికి తిరిగివచ్చారు. రాజుకి వాళ్ళని చూసేసరికి ఎంతో ఆనందం కలిగింది. అవ్వచెప్పిందంతా వినేసరికి, పెద్దభార్యచేసిన మోసానికి ఎంతో కోపం వచ్చింది.\nవెంటనే అంతఃపురా నికి తిరిగి వచ్చి పెద్దభార్యని పిలిచాడు. రాణివచ్చి రాజుఎదట నిలబడింది. అప్పుడు రాజు, \" నాకు కొయ్యపిల్లలు పుట్టినై అని చెప్పావు. అది నిజమా. అబద్ధమా?\" అని గద్దించి అడిగాడు. ఆప్రశ్న వినేసరికి రాణి తెల్ల బోయింది. జరిగిందంతా ఎంతో భయ పడుతూ రాజుకు చెప్పేసింది.\nఅంతాచెప్పి చివరికి పెద్దగా ఏడవటం మొదలెట్టింది. తర్వాత, రాజు కాళ్లమీద పడి, తనని క్షమించమని బ్రతిమాలుకుంది. ఇదంతా వింటున్న చిన్న రాణి రాజు ఎదటికివచ్చి, పెద్దరాణిని క్షమించమని రాజుని కోరింది. రాజు సరేనని పెద్దరాణిని క్షమించి, \"ఇకనించి అయినా ఒళ్లు దగ్గిర బెట్టుకొని బ్రతుకు. ఇంకోసారి నన్ను మోసం చెయ్యాలని ప్రయత్నించావంటే నిన్ను ముక్కలు ముక్కలుగా నరికి -పారేస్తాను” అని చెప్పాడు.\nతర్వాత ఒక మంచిరోజుచూసి రాజు అవ్వనీ, పిల్లల్నీ తన అంతఃపురానికి పిలి పించాడు. పిల్లల్ని చూడగానే చిన్నరాణి ఒక్కసారివెళ్లి వాళ్లని కావిలించుకుంది. తర్వాత అవ్వని కూడా రాజుగారి అంతః పురంలోనే వుండమని కోరారు. అవ్వ సరేనని అంది. ఆరోజు రాజ్యమంతటా చాటింపు వేయించి గొప్ప విందు జరిపారు.\nతర్వాత రాజు, రాణి, పిల్లలూ, అవ్వ సుఖంగా వున్నారు. పెద్దరాణి మాత్రం తలెత్తుకు తిరగలేక అంతఃపురంలోనే ఒక గదిలో వుంటూ ఎలాగో కాలం వెళ్లబుచ్చు తోంది. అంతటితో కధ కంచికి వెళ్లింది మనం యింటికివచ్చాం.",
            "book_page_end": 15
        },
        {
            "title": "వీరలక్ష్మి",
            "book_page_start": 16,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "హాస్యం/సాహసం",
            "moral": "తెలివైన ఉపాయంతో ధైర్యంగా సమస్యలను పరిష్కరించుకోవాలి.",
            "keywords": [
                "తెలివి",
                "ధైర్యం",
                "దొంగ",
                "వేషం",
                "మహంకాళి",
                "ప్రతీకారం"
            ],
            "characters": [
                "వీరలక్ష్మి",
                "దొంగ వెంకయ్య",
                "వెంకయ్య తల్లి",
                "వీరలక్ష్మి అక్కలు",
                "దుకాణంవాళ్లు"
            ],
            "locations": [
                "గ్రామం",
                "చెరువు",
                "దొంగ ఇల్లు"
            ],
            "content": "[గతనంచిక తరువాయి]\nఇంక తను, అక్కడ దణ్ణం మీదవేళ్లాడుతున్న పట్టుచీరల్లో ఒక మంచి జరీ బనారసు చీరతీసి కట్టుకుని, దానిపైన చింపిరి గుడ్డలన్నీ చుట్టుకుని తల విరబోసుకుని, మొహంనిండా పసుపు పూసుకుని, పెద్ద కుంఖంబొట్టు పెట్టుకుని, ఒక పళ్ళెంలో ఒక దివ్వె వెలిగించి నెత్తిమీదపెట్టుకుని, వేపమండల్ని హారాలుగాకట్టి, మెడలో వేసుకుని, చేతులో కొన్ని మండలుపట్టుకుని, మహంకాళి రూపంలాగ తయారయింది.\nఇంటిలోపల గడియవేసి దొడ్లో నిచ్చెన వేసుకుని గోడదూకి, తన యింటి వేపు బయల్దేరింది. వేపమండల్ని వూగించుకుంటూ.\nఈలోపున బాగా చీకటిపడింది. దొంగ వెంకయ్య ఏంచేస్తున్నాడు యింతసేపూ? కొత్త పెళ్లాం అడిగిందే చాలునని బజారుకి వెళ్లే ఒక దుకాణంకి పోవడం \"చాటలు కావాలి” అని అడగడం, చాటలు యిచ్చిన తరవాత, \"గీటలుగూడా యియ్యండి” అంటే, \"గీటలేంటి నీమొహం\" అని దుకాణంవాళ్లు తన్ని పంపించడం, ఇంకో దుకాణంకి వెళ్లడం, \"కొబ్బరి కాయ యియ్యండి” అని అడగడం, ఇచ్చిన తరవాత \"గిబ్బరికాయకూడా యియ్యండి\" అని అంటే, \"గిబ్బరికాయ ఏమిటి నీ మొహం\" అని తన్ని పంపించడం, యిట్లా ప్రతిదానికీ బాగా తన్నులుతిని, చివరికి దొంగ వెంకయ్య దొరికిన సామానులు మూట కట్టుకుని బయల్దేరేప్పటికి చీకటి పడిపోయింది.\nమధ్య దోవలో వాడికి ఎదురుగుండా మిణుక్కు మంటూ ఒక వెలుగూ, ఇటూ అటూ వూగుతూ ఓ నల్లని ఆకారం కన పడింది. \"ఓరి బాబో దెయ్యంలాగుంది రోయ్\" అని హడిలిపోయి నిలబడి పోయాడు. ఆకారం మెల్లిగా వీడివేపే వొస్తోంది. దగ్గిరకి రాగానే, మెరిసే బంగారం నగలూ, మొహాన పెద్ద కుంఖంబొట్టూ చూసి \"ఇది దెయ్యంకాదు దేవత రోయ్” అని అనుకుని, \"ఇంకేం, నాపంట పండింది. కావల్సినన్ని వరాలడుగుతాను” అని సంతోషించి, సాష్టాంగ నమస్కారం చేశాడు, మహంకాళి వేషంలోవున్న వీరలక్ష్మికి! కాని దొంగ వెంకయ్య వీరలక్ష్మిని ఆవేషంలో గుర్తుపట్టలేదు.\nవీరలక్ష్మి, శివంపూనినట్టు యింకా ఇటు అటూ వూగి, భీకర కంఠంతో ఇట్లాఅంది: \"ఓరీ, నీభార్య నోముకి కావల్సినవన్నీ తీసుకుని వొచ్చావా?”\n“ఓ, తెచ్చాను తల్లీ\" అన్నాడు దొంగ వెంకయ్య గజగజ వొణకుతో.\n\"అవన్నీ నాముందు పెట్టు.”\nఅన్నీ ముందర పెట్టాడు.\n\"సరే, కాటిక్కాయలున్నాయిగాని, గీటిక్కాయలేవి? పసుపు వుందిగాని, గిసుపుఏదీ?”\n\"తల్లీ రచ్చించమ్మా, గీటిక్కాయల కోస మడిగితే, గీటిక్కాలేంటిరా, అని చెంప పగలేట్టు కొట్టాడు. ఆ దుకాణం ముండాకొడుకు. గి బ్బరి కాయల కోస మడిగితేగూడా చెంపకాయలు వేశారు. అందరిచాతా తన్నులుతిని, చివరికి దొరికిన వేవో మూటకట్టుకుని వొస్తున్నాను” అన్నాడు వెంకయ్య,\n\"తన్ని పంపించారా, పాపం! అవి లేకుండా నోము ఎలాగూ చెయ్యటానికి వీలులేదు. మళ్లీ వెళ్లి ఆ దుకాణంవాళ్లనే అడుగు. నీవు అడిగినవన్నీ యిచ్చేట్లు వరం యిస్తున్నాను. పోయి అవికూడా తీసుకుని త్వరగా రా” అన్నది మహం కాళి,\n\"నువ్వు తల్చుకుంటే కానిదుందా తల్లీ\" అంటూ ఒక్క పరుగున వెళ్లాడు దొంగ వెంకయ్య, తను తెచ్చినవన్నీ అక్కడ వదిలి పెట్టి.\nవెంకయ్య అటు పోగానే వీరలక్ష్మి ఆవస్తువులన్నీ మూట కట్టుకుని అక్కడనుంచి త్వరగా వెళ్లిపోయింది. దొంగ వెంకయ్య దుకాణాలకిపోయి, గీటిక్కాయలు, గిసుపు, గీటలూ అడిగి మళ్లీ తన్నులుతిని ఏడుస్తూ మహంకాళితో చెప్పుకుందామని వచ్చాడు. వస్తే ఏముందీ, మహంకాళీ లేదూ, తను అక్కడ వదలిపెట్టి వెళ్లిన వస్తువులూలేవు.\n\"వరం యివ్వకపోగా యింతా కష్టపడి తన్నులుతిని సంపాయించిన వస్తువులు కూడా తీసుకు మాయమైంది. ఇదెక్కడో గడుసు దేవతలాగా వుంది\" అని తిట్టు కుంటూ యింటికి చేరుకున్నాడు వెంకయ్య.\nఇంటిముందుకు రాగానే లోపల్నించి చుయ్యి, చుయ్యి మనే శబ్దం వినపడింది.\nఅది వినేప్పటికి పాపం వెంకయ్యకి నోరూరింది. తలుపునెట్టాడు. లోపలగడియ వేసివుంది.\n\"అమ్మా, తలుపు తియ్యవే. నేను వెళ్లగా చూసి, నువ్వూ, కొత్త కోడలూ, అప్పచ్చు లొండుకుని తింటున్నారా” అని తలుపు బాదాడు. ఎవరూ పలకలేదు.\n\"నాకు పెట్టాల్సివొస్తుందేమోనని, తలుపు తియ్యకుండా అన్నీ మీరే మింగుతున్నారా?' అని అరిచాడు. మళ్లీ ఎవరూ పలకలేదు. తలుపు కొట్టి, కొట్టి యింక విసిగి తలుపు పగలగొట్టి లోపలికి వెళ్లాడు.\n\"ఓసి దొంగముండా, తడికచాటున కోడలికి మెక్క పెడుతూ, ఇక్కడే కూచుని పలకనన్నా, పలక లేదేమిటే! కొత్తకోడలిని చూసి అప్పుడే యింత మిడిసిపాటా.” అని గోడకి అనుకుని కూచున్న తల్లి మొండాన్ని ఒక్క తన్ను తన్నాడు. ఆ మొండెం ముందరికి దొర్లింది. తన తల్లికి తల లేక పోవడం చూసి గాభరాపడి, పిచ్చివాడిలాగ ఇల్లంతా తిరగటం మొదలు పెట్టాడు. పొయ్యిమీద భయంకరమయిన దృశ్యం కనపడింది. తన తల్లితల దూలానికి కట్టి వుంది. ఒక్కొక్క నెత్తురుబొట్టు బాణలిలో పడినప్పుడల్లా \"చుయ్యి చుయ్యి” మనే శబ్దం.\nఇవంతా వీరలక్ష్మి చేసిన మోసమే అని గ్రహించాడు దొంగ వెంకయ్య.\n\"ఓసి మాయలమారీ, ఎంతటిదానివే! నేనే అనుకుంటే నన్ను మించినదానివి లా గున్నా వు. దోవలో కనపడ్డదిగూడా నువ్వే! ఏ దెయ్యమో, దేవతో అని హడలి పోయినాను. చూసుకో, నీపని పట్టిస్తాను” అని తిట్టుకుంటూ దొంగ వెంకయ్య తన ముఠాతో పన్నాగాలు పన్నాడు.\nఇంక వీరలక్ష్మి, తన వూరి పొలిమేర చేరుకుని అక్కడ చెరువులో స్నానంచేసి, తన భయంకర రూపం తీసేసి, యింటికి వెళ్లింది.\n\"ఇదేమిటే, ఇట్లా వొచ్చావు? ఏం జరిగింది ? నీ మొగుడేడి?” అని ఆత్రంగా అడిగారు ఆమె అక్కలు,\n\"ఆయన, ముంచుకుపోతున్న వ్యవ హారంమీద, పొరుగూరు వెడుతూ, నీ అట్ల తద్ది నోము మీ ఇంట్లోనే చేసుకో అని, యివన్నీ ఇచ్చి నన్ను వూరిబయిటదాకా దిగబెట్టి ఆదోవనే ఆయన పొరుగూరు వెళ్లి పోయినారు\" అని అబద్ధమాడింది వీరలక్ష్మి. ఆమె తెచ్చుకున్న సామానూ, కట్టుకున్న చీరా చూసి, ఎంతో సంతోషించారు ఆమె అక్కలు. పైకి అట్లా అందిగాని లోపల భయంగానే వుంది వీరలక్ష్మికి, ఏ రాత్రి వేళో దొంగ వెంకయ్య తన ముఠాతోసహా వొచ్చి, కసి తీర్చుకుంటాడని. (ఇంకావుంది)",
            "book_page_end": 18
        },
        {
            "title": "పిసినిగొట్టు",
            "book_page_start": 19,
            "pdf_page_start": 19,
            "pdf_page_end": 21,
            "author": "గోకరాజు వెంకట్రాజు, జువ్వలపాలెం.",
            "genre": "నీతి కథ",
            "moral": "అతి లోభం మనిషిని నాశనం చేస్తుంది. డబ్బు కంటే మనుష్య సంబంధాలు ముఖ్యం.",
            "keywords": [
                "పిసినిగొట్టు",
                "లోభం",
                "స్వార్థం",
                "పెళ్లి ప్రయాణం",
                "నది",
                "శరీర త్యాగం"
            ],
            "characters": [
                "పిసినిగొట్టు (వడ్డీ వ్యాపారి)",
                "భార్య",
                "పిల్లాడు (బుడ్డాడు)",
                "పల్లె పెద్దయ్య"
            ],
            "locations": [
                "ఊరు",
                "ఉప్పుటేరు (నది)",
                "మెరకరేవు"
            ],
            "content": "అనగా అనగా ఒక ఊళ్లో ఒక పిసినిగొట్టు ఉండేవాడు. అతను వడ్డీవ్యాపారం మొద లైనవన్నీ చేసి లక్షలాది ధనం గడించాడు.\nకాని ఏంలాభం ? ఏ జన్మానా పిల్లికికూడా బిచ్చంవేసిన పాపాన పోలేదు. అందాకా ఎందుకు? తన కడుపుకైనా తినేవాడు కాదు.\nఇట్లా ఉండగా ఒకనాడు ప్రక్క ఊళ్లో. ఉన్న తన బంధువుల యింట్లో పెండ్లి అనీ, అందుకు బంధుమిత్ర సపరివారంగా రావలసినదనీ, శుభలేఖవచ్చింది.వచ్చిందే తడవుగా మన పిసినిగొట్టు యీ కరువు రోజుల్లో నాలుగురోజులు గడిచినా గడిచిందే ననుకొని పిల్లాణ్ణి, భార్యని, వెంటబెట్టుకొని యింకా పెళ్ళి నాలుగురోజు లుందనగానే ఆవూరికి బయలుదేరాడు. యించు మించు పది, పదిహేను రోజులు దాకా యింటి ముఖం చూడకుండా ఉండే యేర్పాటు తో బయలుదేరాడు కాబట్టి యింట్లో ఉన్న డబ్బూదస్కం, నోట్లు, గీట్లు అన్ని తీసుకొని కట్టకట్టి పెట్టెలో పెట్టుకొని, భార్యా పుత్రాదులతో దారిపట్టాడు పిసినిగొట్టు.\nబండి ఎక్కుతే బాడు గివ్వాలిగదా అని నెత్తిమీద పెట్టె, చంకలో సంచి, భుజం మీద బుడ్డాణ్ణి వేసుకొని భార్య వెంటరాగా బయలుదేరాడు.\nపిసినిగొట్టు వెళ్లవలసిన పెళ్లివారి ఊరికీ వీళ్ళ ఊరికి మధ్య ఉప్పుటేరు ఒకటి అడ్డంగా పారుతోంది. అది వేసవికాలంలో యెంత బక్కచిక్కి ఉంటుందో, వర్షా కాలంలో అంత బాగా బలిసి ఉంటుంది. ఆ ఏటిలో జనాన్ని దాటవెయ్యడానికి వో నావ వేసుకొన్నాడు పల్లెపెద్దయ్య. మన పిసినిగొట్టు ఎప్పుడు వెళ్లినా దిగే వెళ్లేవాడు గాని కానిడబ్బు యిచ్చి నావమీద దాటిన పాపాన పోలేదు.\nపిసినిగొట్టు భార్యా బిడ్డతో ఏటొడ్డుకు చేరుకున్నాడు. వీళ్ళని చూడగానే పల్లె పెద్దయ్యకు ఎక్కడలేని మంటా వచ్చింది. కారణం? ఆయన ఎప్పుడైనా ఓకాని డబ్బు యిచ్చి దాటితేగా ! ఆడవాళ్ళతో ఉన్నాడు కదా, ఎవరికోసరం యెక్కుతాడనుకొని పావలాయిచ్చి కాలు పెట్టమన్నాడు పడవలో.\n\"మనిషికి అణాచొప్పునేగదా పుచ్చుకొం టున్నావు? నేనూ అలాగే యిస్తాను” అని పైగా బుడ్డాణ్ణి కొసరన్నాడు పిసినిగొట్టు.\n“యీబేరాలు నా కాడచాగవు. ఎల్లవయ్యా, ఎక్కావు ! ఆ బేడ డబ్బులు నీ కా డే ఉంచుకో. నాలుగు రోజులుపాటు సుట్ట ముక్కకొత్తాది” అని గొణుగుకుంటూ పోయాడు పెద్దయ్య.\nసరే! పిసినిగొట్టు మాత్రం తక్కువా యేమిటి ? దిగువగా ఉన్న మెరకరేవుకు వెళ్లి యిదివరకు ఉన్న సామాను అలాగే ఉంచుకొని చుట్టుపట్ల ఎవరూ లేకుండా చూచుకొని మరో చంకలో పెళ్లానెత్తుకొని ఏట్లోకి దిగాడు. వీరు మంచి వడిలో ఉంది. పావలా డబ్బులు పారెయ్యలేని వీరిశెట్టి సగందూరం వెళ్లేసరికి పీఠదాకా పీనాసి వెనక్కిపోవడానికీ వీల్లేక, ముందుకు సాగ డానికి కాళ్ళాడక యింక నట్టేట్లో ఆలోచన మొదలెట్టాడు. బరువైనా భార్యని వదల్లేక \"చెటంటూ ఉంటే కాయలు ఎప్పుడైనా కాస్తుందికదా” అనుకొని బుజంమీదఉన్న బుడ్డాణ్ణి కాస్తా గంగపాలు చేసి కొంత బరువు తగ్గించుకొన్నాడు.\nతర్వాత, అలాగే మరి కాస్తదూరం వెళ్లేసరికి ఏరు వడి మరీజాస్తి అయింది. మళ్లీ ఆలోచనలోకి దిగాడు. \"డబ్బంటూ ఉంటే ఎంతమంది పెళ్ళాల్నైనా సంపా దించవచ్చు\" అనుకొని పెళ్ళాన్ని కాస్తా ఏటికొప్పగించాడు.\nఇంక మిగిలింది నెత్తిన పెట్టె, చంకలో డబ్బుసంచి. ఇకదాటవలసినది కూడా అట్టే ఉన్నట్టు కనిపించకపోవడంచేతముందుకు సాగడమే మంచిదనుకున్నాడు. కాని ఏటి వేగం హెచ్చసాగింది. యీసారి ఆ డబ్బు సంచీ, పెట్టెకూడా బరువే అయినై. \"బ్రతి కుంటే బలుసాకుతినొచ్చు ముందు ప్రాణాలు చూచుకోవాలనుకొని గత్యం తరంలేక ఆడబ్బుసంచి, పెట్టె కాస్తా ఏట్లో జారవిడిచాడు. యింక మిగిలింది వీరిశెట్టి. భగవంతుడు లేడూ?\nపాపలాడబ్బులు యిచ్చి పడవెక్ష లేక రెండు ప్రాణాలు ఏటి కొప్పగించిన పిసినిగొట్టును మాత్రం బ్రతకనిస్తాడా భగవంతుడు ?\nమరి కాస్త దూరం వెళ్లేసరికి అతను ఆయాసంతో మరి యీదలేక తనుకూడా వాళ్ళతోబాటే ఏటి గర్భంలోకి వొరిగాడు.\nచూచారూ ! తమ్ముళ్లూ ! పిసినిగొట్టు పెళ్లి ప్రయాణ మేమైందో ? పెద్దవాళ్లైన తరువాత మీరుమాత్రం ఆలా పిసినిగొట్టుల్లా ఉండకండేం.",
            "book_page_end": 21
        },
        {
            "title": "అమ్మపులి - నాన్నపులి",
            "book_page_start": 22,
            "pdf_page_start": 22,
            "pdf_page_end": 26,
            "author": "బి. వేణుగోపాల్, మదరాసు.",
            "genre": "నీతి కథ",
            "moral": "కేవలం బలంతోనే కాక, తెలివి, ఉపాయంతోనే లోకంలో నెగ్గుకురాగలం. మనిషి స్వార్థం, తెలివి జంతువులకంటే గొప్పవి.",
            "keywords": [
                "పులి",
                "మనిషి",
                "శక్తి",
                "తెలివి",
                "ప్రతీకారం",
                "సలహా"
            ],
            "characters": [
                "నాన్నపులి",
                "అమ్మపులి",
                "అన్న పులులు",
                "తమ్ముడు పులి",
                "ముసలి ఎద్దు",
                "ముసలి ఏనుగు",
                "కట్టెలు కొట్టే మనిషి"
            ],
            "locations": [
                "అడవి"
            ],
            "content": "అనగా అనగా ఒక అడవిలో అమ్మపులీ నాన్నపులీ వుండేవి. వాటికి మూడుపిల్లలు. మూడవ పిల్ల పుట్టిన కొద్దినెలలకే నాన్న పులికి పెద్దజబ్బు చేసింది. ఒకరోజున తన ముగ్గురు పిల్లల్ని దగ్గరకు పిలిచి నాన్నపులి యిలా చెప్పింది:\n\"నేను యీ క్షణానో మరుక్షణానో చచ్చి పోతాను. నేను చచ్చిపోయే ముందు మీకు కొన్ని విషయాలు చెప్పాలి. ఇవి మీరు ఎప్పుడూ మరచిపోకూడదు.\n\"అరణ్య సామ్రాజ్యానికి మనం రాజులం. వీర్య శౌర్యాలకి మనజాతి పుట్టి నిల్లు. ఈ కొననుండి అకొనవరకు యథేచ్చగా అరణ్యంలో సంచరిస్తూ, ఇష్టం వచ్చిన జంతువుల్ని వేటాడ్తూ ఉంటాము కాని \"మనిషి\" అనే మృగం ఒకటి మీకు తెలియనిది వుంది. అది చాలా జిత్తులమారి, శక్తిగలదిని. అమనిషిజోలికి మీరెప్పుడూ పోవ వ్దు. మనిషి చుట్టు ప్రక్కల వున్నాడూ అని మీరు ఎప్పుడైనా గ్రహిస్తే ఆప్రాంతాలనుండి యితర చోట్లకు తొలగిపొండి. ఇదే మీకు నా ఆఖరిసలహా.”\nఈమాటలు చెప్తూ నాన్నపులి ప్రాణాలు వదలిపెట్టింది.\nచాలా కాలంవరకు నాన్నపులి చెప్పిన సలహాప్రకారం పులిపిల్లలు మూడూ నడుచుకుంటూ వచ్చాయి. వాటికి రోజూ కావలసిన ఆహారంకోసం అడవిపందులు, జింకలు, లేళ్లు మొదలైనవాటిని వేటాడి తినేవి. కాని వినోదంకోసం అయిన మనిషిని వేటాడాలి అనే ఆలోచన అవి మనస్సులోకి రానిచ్చేవికావు. ఆ చుట్టు పట్ల ఎక్కడైనా నరసంచారం వున్నట్లు తెలుస్తే ఆచోటువిడిచి దూరంగా పోయేవి.\nపులిపిల్లలు మూటిలోనూ చిన్నదైన తమ్ముడుపులికి మాత్రం తండ్రిచెప్పి పోయిన సలహాలో నమ్మకం రోజు రోజుకి తగ్గిపోవటం ప్రారంభించింది. అన్నపులు లిద్దరికన్నా తమ్ముడు పులికి స్వతంత్రపు ఆలోచనా, సాహసమూ ఎక్కువ. కాస్త పెద్దదై కండలు గట్టిపడగానే, తండ్రి ఎంతో భయంకరంగా వర్ణించిన మనిషి-మృగాన్ని వెతికి వేటా డా ల న్న ప్రబలమైన కోర్కె త మ్ముడు పు లి మనస్సులో కలిగింది. ఈ దురాలోచన మ న స్సులో ఎప్పుడైతే ప్రవేశించిందో, ఆ క్షణమే మనిషిని వెతకడానికి అడవి సరిహద్దు ప్రాంత్రాలకి తర్లిపోవాలని తముడుపులి నిశ్చయించుకుంది.\nఈ సంగతి అన్నపులులు తెలుసుకొని అలా జరగకుండా ఆపాలని తమ్ముడు పులిని అనేక విధాల బుజ్జగిస్తూ బ్రతి మాలినై. చచ్చిపోతూ తండ్రిచెప్పిన ఉప దేశాన్ని జ్ఞాపకంచేశాయి. ఎన్ని విధాల నచ్చ చెప్పాలని ప్రయత్నంచేసినా తమ్ముడుపులి ' ససేమిరా నా పట్టును విడవను. మనిషి అంతు నేను తెలుసుకోవాలి' అంది. ఇంక చెప్పేది, చేసేది ఏమిలేక అమ్మపులీ అన్న పులులూ తమ్ముడుపులిని దాని కర్మానికి దాన్ని వొదిలేశాయి.\nఅంతు తెలుసుకోవాలీ, వేటాడాలీ అన్న యోచనేతప్ప తమ్ముడుపులి 'మనిషి'ని ఎప్పుడూ చూడనేలేదు. అందువల్ల మనిషి లక్షణాలు ఎలాగైనా ముందుగా తెలుసు కోవాలనుకుంది. వెళ్తూ వెళ్తూ వుండగా కొంతదూరంలో ఒక ముసలి ఎద్దు ఒంటి నిండా వాతలు, దెబ్బలు గుర్తులతో, బక్క చిక్కి, పచ్చిక మేస్తూ కనిపించింది. తమ్ముడుపులి దగ్గిరికి వెళ్లి \"ఇదుగో ఒక్క సారి తల ఎత్తు. మనిషంటారు. నువ్వేనా?” అని అడిగింది.\n\"అబ్బే - నేనుకాదు. చావుకి సిద్ధంగా వున్న ఒక ముసలి ఎద్దునినేను. మనిషితో నికేంపని?\" అంది బక్కచిక్కిన ఎద్దు.\n\"మరేంలేదు. మనిషిని వేటాడి, మాంసం రుచిచూడాలనుంది\" అంది తముడుపులి.\n\"అమ్మయ్యో! మనిషిని వేటాడటమే. యిటువంటి పిచ్చి పిచ్చి ఆలోచనల్ని కట్టిపెట్టు. నా స్థితి ఎట్లావుందో చూడు ! దీనికంతటికీ ఎవరు కారణ మను కున్నావ్? మనిషే! నాచేత బాగా చాకీరీ చేయించుకున్నంత కాలం చేయించుకుని నేనుముసలిదానినైపనిపాటలకుపనికిరాసని తోచగానే నన్ను యీ అడవిలోకి తోలే శాడు. స్వార్ధం, తెలివితో గూడిన బలం కల జంతువు మనిషితప్ప యింకొకటి ఉండబోదు. మనిషిజోలికి పోవద్దని నా సలహా” అంది బక్కచిక్కిన ఎద్దు.\nతమ్ముడుపులికి యీ మాటలు వింటే నవ్వువచ్చింది. మరి కొంత దూరం పోగా ఒక ముసలి ఏనుగు చర్మం వొళ్ళంతా వేళ్ళాడుతూ ఒంటరిగా కన్పించింది. తమ్ముడుపులి ఆగి \"మనిషంటారు. నువ్వేనా?” అని ఏనుగును అడిగింది.\nఏనుగు చేటల్లాంటి చెపుల్ని ఆడిస్తూ \"అబ్బే! నేను చావుకి సిద్ధంగావున్న ఏను గుని. నీకు మనిషితో ఏం పనో నేను తెలుసుకోవచ్చా?” అంది.\n\"ఓ, దానికేం... మరేంలేదు. నాకు మనిషిని వేటాడాలని వుత్సాహం. అందు కోసమే బయలుదేరాను.\" అన్నది తమ్ముడు పులి.\nఈ మాటలు విని ఏనుగు తన తొండాన్ని వూపుకుంటూ యిట్లా చెప్పింది. \"మంచిదానివి... నీకు పొయ్యేకాలం వచ్చింది కాబట్టే యిటువంటి దురాలోచన తట్టింది. చాలు చాలు. బ్రతికి బాగుండా లంటే వెనక్కి వెళ్లు. చూశావా ఇప్పటి నా స్థితికి మనిషే కారణం. నే నూ వయస్సులో మదించి. నా అంతటి వంతులూ, నన్ను ఎదిరించగల వాళ్ళూ ఎవ్వరూ లేరని విర్రవీగేదాన్ని. అరణ్యం అంతా విచ్చలవిడిగా సంచరించేదాన్ని. కాని ఏం లాభం. 'నువ్వు వెదకి వేటాడా లనుకుంటున్న మనిషే నన్ను గోతులో దించాడు. మచ్చిక చేశాడు. నావల్ల తనకు అనుకూలమైన పనులన్నీ చేయించుకునే వాడు. నాలో ఓపిక ఉన్నంత కాలం నేను తిన్నంతా యిచ్చేవాడు. నేను ముసలిదానినై పనికిరాసని తోచగానే అడవుల్లోకి తోలేశాడు. మనిషికన్నస్వలాభి, నేర్పరీ యింకొక జంతువు యీ సృష్టిలోనే వుండదు. నామాట విని, నువ్వు యీ ఆలోచన వదలిపెట్టు.\" అంది.\nతమ్ముడు పులి కి ముసలి ఏనుగు చెప్పింది ఏమీ నచ్చలా. పైగా బక్క చిక్కిన ఎద్దూ, ముసలి ఏనుగూ చెప్పిన సంగతులు విన్న తర్వాత మనిషిని వేటాడా లన్న కోరిక మరింత ఎక్కువైంది.\nకొంతదూరం వెళ్లగా దూరాస రంపంతో చెట్లని కోస్తున్న శబ్దం వినపడింది. ఆ శబ్దం విని, ఆ వైపుకే అడుగులో అడుగు వేసుకుంటూ తమ్ముడుపులి నడిచింది. అక్కడ ఒక పెద్ద చెట్టుని రంపంతో కోస్తూ ఒక కట్టెలుకొట్టేవాడు కనిపించాడు. తమ్ముడుపులి అతనిదగ్గరకువెళ్లి అతనివైపు ఎగాదిగా చూచి \"కాస్త పని కట్టిపెట్టి నా మాటకు జవాబుచెప్పు. మనిషంటారు, నువ్వేనే?\" అంది.\nఆ కట్టెలు కొట్టే మనిషి, రంపాన్ని నిలిపి, తమ్ముడుపులివైపు తిరిగి \"ఆఁ నేనే మనిషంటే, 'నాతో నీకేంపని?” అన్నాడు.\nఈ మాటలు వినేసరికి తమ్ముడుపులికి చెప్పలేనంత సంతోషం కలిగింది, ఇన్ని రోజులకి తను వెతుకుతున్న మనిషి జంతువు కనిపించాడని.\n\"నీకోసమే వెతుకుతున్నాను. నిన్ను చంపి, నీ మాంసం తినాలి\" అంది.\n\"పాపం అట్లాగా. నువ్వు వొద్ది పిచ్చి దానివిలాగా వున్నావే. ఒక పులిచేత చచ్చే టంత బలహీను డనుకున్నావా మని షంటే!\" అన్నాడు కట్టెలుకొట్టేవాడు.\nతమ్ముడుపులి పెద్ద పెట్టుగా నవ్వి \"నిన్ను చూస్తేనే తెలుస్తోంది, ఎంత బల వంతుడివో\" అంది.\n\"నా బలాన్ని గురించి నీకింకా ఏమి తెలియదన్నమాట. అలాగైతే నా వెంటరా, చూపిస్తాను” అన్నాడు ఆ మనిషి.\nతమ్ముడుపులి సరేనని అతని వెంట నడవసాగింది. కొంత దూరాన కొయ్య దుంగలతో కట్టబడిన చిన్న యింటిని చూపిస్తూ ఆ మనిషి \"అదిచూశావా! దాన్ని యిల్లు అంటారు. నేను కట్టాను. అందులో వుంటే ఎండ, వాన, చలి నన్ను ఏమీ చెయ్యలేవు. మీ సంగతి, అలా కాదు. అటువంటి యిల్లుకట్టుకొని ఎండని, వాసని, చలిని ఎదిరించలేనప్పుడు మీకు ఎంత బలంవుండి ఏమి లాభం!\" అంటూనే యింట్లోకి వెళ్లి తలుపు లోపల ఘడియ వేసుకున్నాడు.\nమనిషి చెప్పిన మాటలు వినేసరికి తమ్ముడుపులికి తగని కోపంవచ్చింది. ఆ కోపం పట్టలేక యిట్లా అంది. “నేను యీ అరణ్యానికల్లా రాజుని నాకన్న బలవంతులు ఎవరూ వుండరు. నా శరీరం ఎంత అందంగా వుందో చూడు! ఇంత అందం, బలం కలిగిన నేనే ఆ యింట్లో ఉండాలి. నేను వుంటేనే ఆ యింటికి శోభ. నీవంటి బలహీనపు జంతువ ఆ యింట్లో వుండకూడదు. నువ్వుబయటికివచ్చి యిల్లు నాకు అప్పచెప్పకపోతే చూసుకో ఏమి చేస్తానో” అని గర్జించింది తమ్ముడుపులి.\nఅప్పుడు ఆ కట్టెలు కొట్టేవాడు తలుపు తెరుచుకొని బయటికి వచ్చి \"నువ్వు చెప్పిన దంతా నిజం... ఈ యింట్లో నువ్వే వుండ టానికి తగినదానివి\" అన్నాడు.\nతమ్ముడుపులి వెంటనేయింట్లో ప్రవే శించి అరణ్యం అంతా ప్రతిధ్వనించేలాగు బిగ్గిరిగా గర్జించింది. కట్టెలు కొట్టే మనిషి తలుపుకు బైటగొళ్లెంబెట్టి తన దారిని తాను వెళ్లిపోయాడు.\nపాపం, తమ్ముడుపులి ఏం చేస్తుంది? బైటికి రాలేక అందులోనే వుండిపోయింది. అలా తిండీ నీళ్లూ లేకుండా నాలుగురోజులు వుండి అందులోనే చనిపోయింది.",
            "book_page_end": 26
        },
        {
            "title": "యజమానికితగ్గ నౌకరు",
            "book_page_start": 27,
            "pdf_page_start": 27,
            "pdf_page_end": 29,
            "author": "సి. ఆర్. చంద్రరావు, గుంటూరు,",
            "genre": "నీతి కథ/హాస్యం",
            "moral": "అతి లోభం, పిసినిగొట్టుతనం ఎప్పుడూ నష్టాన్నే కలిగిస్తాయి. లోభికి తగిన శాస్తి జరిగింది.",
            "keywords": [
                "లోభి",
                "యజమాని",
                "నౌకరు",
                "దొంగలు",
                "అడవి",
                "పావలా"
            ],
            "characters": [
                "భీమయ్య (వర్తకుడు)",
                "నౌకరు",
                "దొంగలు"
            ],
            "locations": [
                "ఊరు",
                "చిట్టడివి",
                "రస్తా"
            ],
            "content": "ఒక వూళ్లో భీమయ్య అనే ఒక వర్తకుడుండే వాడు. అతను తానింత తిని ఒకరికింత పెట్టి ఎరుగడు. అతనంటే ఎవ్వరికీ గిట్టదు. ఆ వూళ్లోకంతా అతనిదే పెద్ద కొట్టు. ఆ కొట్టు కంతటికీ ఒక్కడే నౌకరును వుంచు కుని వ్యాపారం చేసేవాడు. కొట్టుకి కావల సిన సామానులు తెచ్చుకోవాలంటే పక్క గ్రామానికి వెళ్ళవలసి వుండేది. ఆ గ్రామా నికి వెళ్లే దారిలో ఒక చిట్టడివి కూడా వుంది. అడవిగుండా పోవాలంటే దొంగల భయం ఎక్కువ. అందుచేత భీమయ్య కొట్టుకి కావలసిన సామగ్రి కొనుక్కోవా లనుకున్నప్పుడు తన నౌకరునుకుడా వెంట తీసుకుని వెళ్లేవాడు. పగటిపూట దొంగల భయం వుండదు కాబట్టి ఎప్పుడు వెళ్ళినా పగటిపూటే వెళ్ళి పనులు ముగించుకుని సాయింత్రానికల్లా యింటికి తిరిగి వచ్చేవాడు.\nఒకరోజు భీమయ్య తొందర పనుల మీద ప్రక్కగ్రామానికి పోవాల్సి వచ్చింది. కొట్టు మూసేసరికే మధ్యాహ్నం పన్నెండు గంటలు దాటిపోయింది. ఎలాగైనా ఆరోజు వెళ్ళక తప్పదు. నౌకరును వెంటబెట్టుకుని చరచరమని నడిచి వెళ్ళుతున్నాడు.\nవూరుదాటి అడివిదారి బట్టేసరికి ప్రొద్దు గూకి పోయింది కూడాను. ఒకరి మొహం యింకొకరికి కనిపించనంత చీకటి. ఇంకేం! భీమయ్యకు చీకట్లో ప్రయాణం సాగించడం అసలే అలవాటులేదు. బిక్క మొహం వేసుకుని నౌకరుతో \" అబ్బాయీ ! ఎలాగో చీకటికూడా పడింది. ఇకపైన నడిచి వెళ్లడ మనేది ఇప్పట్లో జరిగే పనికాదు ఇప్పుడు తిరిగి ఇంటికి పోవటమూ అంత మంచిపని కాదు. నాదగ్గిర వెయ్యి రూపా యిలదా కా డబ్బుంది. ఈ అడవిలో దొంగల భయం ఎక్కువట ! నేను ఆ మూల ఒక పొద మరుగున దాక్కుని పడుకుంటాను. నువ్వుమాత్రం ఈ రస్తామీదే తెల్లవారేదాకా మేలుకొని పడుకో. తెల్లవారగానే యిద్దరం బయలుదేరి పోదాం,” అని చెప్పి పైకొంగు లోనించి ఒక పావలాబిళ్లతీసి నౌకరు చేతులో పెట్టాడు. నోరుతెరిచి అడిగితేనే కానిడబ్బు యిచ్చేవాడు కాడు. అలాంటిది యిప్పుడు అడగకుండానే పావలాకాను యిచ్చేసరికి నౌకరు లోలోపల మురిసిపోయాడు. చీకట్లో తెల్లనాణెం తళ తళా మెరిసిపోతోంది. సరేనని నౌకరు దారి కడ్డంగా పడుకుని నిద్రపోయాడు. భీమయ్య అటువైపు పొదలచాటున పడుకుని దిక్కులు చూస్తున్నాడు.\nఇంతలో ఆ దారిన దొంగల చప్పుడు వినిపించింది. దారికి అడ్డంగా పడుకున్న నౌకరు చప్పున కళ్ళు మూసుకున్నాడు. దొంగలు చీకట్లో ఒకరి వెంబడి ఒకరు వెళ్ళుతూ నౌకరుమీద అడుగువేశారు. అయినా నౌకరు కదలక మెదలక పడుకునే వున్నాడు. అందులో ఒకదొంగ \"ఒరేయ్ ! యిదేమిటో పెద్ద కొయ్యమొద్దులాగుంది, అవతలికి లాగండర్రా” అని కేక వేశాడు,\nనౌకరుకు భయంవేసి \"నేను కొయ్య మొద్దూ కాదు, గియ్యమొద్దూ కాదు ఇదుగో చూడండి, నాదగ్గిర పావలాబిళ్ల వుంది - నేను నిజంగా మనిషినే” అని పడుకునే చెప్పాడు.\nఇది వినేసరికి దొంగలంతా పోగై చీకట్లో నౌకరుమ తన్ని ఆ పావలా బిళ్ళ కాస్తా కాజేశారు. నౌకరుకు కాళ్ళు వణికిపోయి \"నన్ను కొడితే మీకేం లాభం? అదుగో ఆ పొదలచాటున పడుకున్నాయనను కొట్టినా బోలెడంత డబ్బొస్తుంది” అన్నాడు.\nవెంటనే దొంగలు నౌకరును వదిలిపెట్టి పొదలచాటున దాక్కున్న భీమయ్యను పట్టుకుని చావబాది అతని దగ్గరున్న డబ్బంతా గుంజుకుని వెళ్ళిపోయారు. నేనే తిని మీరుమాత్రం వూరికే వుండటం ధర్మమా! అందుకని మీకూ కాస్త వడ్డించ మన్నాను. డబ్బుపోతే పీడాపోయింది. ఇక మనం ఇంటికి వెళ్ళేమార్గం చూడండి బాబూ” అని బ్రతిమాలాడు.\nఅక్కడే వున్న నౌకరు భీమయ్యను ఓదారుస్తూ వీపు పైన దుమ్మంతా దులిపాడు.\nభీమయ్యకు నౌకరుమీద పట్టలేనంత కోపంవచ్చి, \"ఒరేయ్ ! నువ్వు చచ్చేవాడివి చావక నా సంగతి ఎందుకు చెప్పావురా?” అని అడిగాడు.\n\"బలే బాగానేవుంది మీన్యాయం! అంతా నేనే తిని మీరుమాత్రం వూరికే వుండటం ధర్మమా! అందుకని మీకూ కాస్త వడ్డించ మన్నాను. డబ్బుపోతే పీడాపోయింది. ఇక మనం ఇంటికి వెళ్ళేమార్గం చూడండి బాబూ” అని బ్రతిమాలాడు.\nభీమయ్యకు వేరే మార్గం లేక కాళ్లు ఈడ్చుకుంటూ నౌకరుతో యింటిదారి పట్టాడు. తన యజ మాని పిసినిగొట్టు తనానికి తగినశాస్తి జరిగిందని నౌకరు ఊళ్లో వాళ్ళందరితో ఈ సంగతి చెప్పి భీమయ్యను చాలా అవమాన పరిచాడు.",
            "book_page_end": 29
        },
        {
            "title": "చెవిటి మేళం",
            "book_page_start": 30,
            "pdf_page_start": 30,
            "pdf_page_end": 31,
            "author": "బి. రంగాచార్య, తెనాలి – జి. శ్రీరామమూర్తి, గుంటూరు.",
            "genre": "హాస్యం",
            "moral": "చెవిటివాళ్లు వాదించుకుంటే అపార్థాలు జరిగి సమస్య పరిష్కారం కాదు.",
            "keywords": [
                "చెవిటి",
                "అపార్థం",
                "గొల్లవాడు",
                "బ్రాహ్మడు",
                "మునసబు",
                "వాదన"
            ],
            "characters": [
                "గొల్లవాడు",
                "బ్రాహ్మడు",
                "మునసబు",
                "గొర్రెల మంద"
            ],
            "locations": [
                "ఊరు",
                "అడవి",
                "మునసబు ఇల్లు"
            ],
            "content": "ఒక ఊళ్ళో ఒక గొల్లవా డుండేవాడు. వాడికి పుట్టెడు చెపుడు. ఒకనాడు వాడు అడవిలో గొర్రెలు కాస్తుండగా ఇంటికి వెళ్ళవలిసి వచ్చింది. తాను ఇంటికి వెళితే మంద నెవరుచూస్తారు ?\nఇంతలో ఒక మర్రిచెట్టుమీద ఆకులు కోస్తూ ఒకబ్రాహ్మడు గొల్లవాడికి కనిపిం చాడు. గొల్లవాడికి ప్రాణం లేచివచ్చింది.\n\"ఇదుగో, బాపనయ్యా ! నే నింటికి పోయి ఇప్పుడే వస్తాను. నేనొచ్చేదాకా నామందని చూస్తుంటివా, నీకో కుంటి మేక నిచ్చుకుంటాను.” అని బ్రాహ్మడిని కేక పెట్టి గొల్లవా డింటికి వెళ్ళాడు.\nఅ యి తే గొల్లవాడి కేక బ్రాహ్మడు వింటేగా? గొల్లవాడికి పుట్టెడు చెవుడయితే, బ్రాహ్మడికి రెండుపుట్ల చెవుడు.\nమళ్ళీ గొల్లవాడు తిరిగివచ్చే సమయా నికి బ్రాహ్మడు ఆకులు కోసుకుని మర్రి చెట్టు దిగివస్తున్నాడు. గొల్లవాడు తన మంద అంతా ఉండటం చూసి సంతో షించి, అన్న ప్రకారం ఒకకుంటి మేకను తీసుకుని, 'ఇదుగో, బాపనయ్యా ! నేనిస్తా నన్న ప్రకారం కుంటిమేక నిచ్చేస్తున్నాను. పట్టుకెళ్లు,\" అన్నాడు.\nగొల్లవాడు కుంటిమేకను తెచ్చి తన మొహంమీద పెట్టటంచూసి బ్రాహ్మడు, \"నీ మేకగొడవ నాకేం తెలీదు, ఫో!” అని కసిరాడు.\n\"అయ్య బాబో ! నీకు కుంటిమేక నిస్తా నని మొదటే చెప్పాను. నేనేం ఆడి తప్పే వాణ్ణిగాను . ఇదుగో కుంటిమేక !\" అని గొల్లవాడు దాని కుంటికాలు బ్రాహ్మడికి చూపించాడు.\n\"ఇది మరీబాగుంది! నేనెక్కడో చెట్టు మీద ఉన్నవాణ్ణి. నీ మేకకాలు నేనెట్లా విరగ్గొడతాను?” అన్నాడు బ్రాహ్మడు.\nబ్రాహ్మడిమాటలు గొల్లవాడికి గొల్లవాడి మాటలు బ్రాహ్మడికి తెలియలేదు. బ్రాహ్మడు చాలా ఆశాపాతకుడై మంచిమేక నిమ్మం టున్నా డనుకున్నాడు గొల్లవాడు. మేక కాలు తానే విరగ్గొట్టాడని గొల్లవాడంటు న్నట్టు బ్రాహ్మడికి అనుమానం. ఇద్దరూ వాదనలోకి దిగారు.\n\"కావలిస్తే ఈ కుంటిమేకను పట్టు కెళ్లు, మంచి మేకను చచ్చినా ఇవ్వను!” అని గొల్లవాడూ, \"నువు నూరుచెప్పు, లక్ష చెప్పు, నీ మేకకాలు నేను విరగ్గొట్టలేదు.” అని బ్రాహ్మడూ తగాదా పడుతూ మున సబుగా రింటివేపు వెళ్ళారు.\nమునసబుగా రింటోకూడా ఆ నా డు చాలా అల్లరిగా ఉంది. ఆయన పొద్దునలేచి పెళ్ళాంతో పోట్లాడి ఆమెను ఛడామడా తిట్టి అన్నం తిననని భీష్మించుకునివచ్చి వీధి అరుగుమీద కూచున్నాడు.\nసరిగ్గా యిదే సమమానికి గొల్లవాడూ బ్రాహ్మడూ ఆయన దగ్గిరికి వెళ్ళారు.\n\"చూడండి, మునసబుగారూ ! ఈ బ్రాహ్మడి. కామాత్రం న్యాయం ఉండ క్కర్లా ?” అని గొల్లవాడు తన కధ అంతా చెప్పాడు.\nమునసబుగారు మొహం మటమట లాడ్చుకుంటూ గొల్లవాడు చెప్పినదంతా విని బ్రాహ్మడికేసి చూశాడు.\nతనమీద గొల్లవాడు లేనిపోన్ ఫిర్యాదు చేసి ఆయనకు తనమీద కోపంతెప్పించా డని అనుమానంవేసి బ్రాహ్మడు పొద్దున్నే తను లేచినది లగాయతు జరిగిందంతా జాలిగొలిపేటట్టుగా చెప్పాడు.\nకాని ఇదంతా ఎవరువిన్నారూ? గొల్ల వాడికి పుట్టి, బ్రాహ్మడికి రెండుపుట్ల చెవు డయితే మునసబుకి మూడుపుట్ల చెపుడు!\nఅంతావిని ఆఖరుకు \"మీరు వెయ్యి చెప్పండి, లక్షచెప్పండి, నేనుమాత్రం దానిచేతి పచ్చి మంచినీళ్ళు తాగితేవొట్టే,” అన్నాడు మునసబు.",
            "book_page_end": 31
        },
        {
            "title": "వాతాపి - ఇల్వలుడు",
            "book_page_start": 32,
            "pdf_page_start": 32,
            "pdf_page_end": 33,
            "author": "బి. య౯. ప్రసాదరెడ్డి, నెల్లూరు.",
            "genre": "పౌరాణిక కథ",
            "moral": "మోసం చేస్తే, అదే మోసం తిరిగి మనకే వినాశనాన్ని తెస్తుంది.",
            "keywords": [
                "రాక్షసులు",
                "అగస్త్య మహాముని",
                "మోసం",
                "పొట్టేలు",
                "జీర్ణం",
                "శిక్ష"
            ],
            "characters": [
                "వాతాపి",
                "ఇల్వలుడు",
                "అగస్త్య మహాముని",
                "బాటసారులు"
            ],
            "locations": [
                "అడవి"
            ],
            "content": "పూర్వం వాతాపి, ఇల్వలుడు అని యిద్దరు రాక్షసులు వుండేవారు. వీళ్లిద్దరూ అన్న దమ్ములు. పెద్దవాడు ఇల్వలుడు, చిన్న వాడు వాతాపి,'\nవీళ్లు దారిన పొయ్యే బాటసారులను మోసగించి జీవించేవారు. వాళ్ళు మోస గింవె విధంకూడా చాలా గమ్మత్తుగా వుండేది. వాళ్ళ వాకిటిముందుగా ఎవరైనా వస్తున్న అలికిడి అయిందంటే వెంటనే వాతాపి దిట్టంగా బలిసిన పొట్టేలుగా మారిపోయేవాడు. ఇల్వలుడు ఆపొటేలును అటు రాగేనే, \"మాంఛి పొట్టేలుమాంసంతో భోజనం, బాబయ్యా. చాలా చౌక\" అని ఇల్వలుడు అతన్ని పిలిచేవాడు. నిజమే గదా అని బాటసారి ఆశపడి లోపలికి వచ్చేవాడు. . ఇల్వలుడు పొట్టెలును నరికి కూర వండి, బాటసారికి కడుపునిండా పెట్టేవాడు. బాటసారికూడా చాలా సంతో షించి తిరిగి తన దారిన వెళ్ళటానికి బయలుదేరేవాడు. ఇంతలో ఇల్వలుడు ముందుగానే వాకిట్లోకి వచ్చి \"వాతాపి, ఒకసారి బైటికిరా” అని కేకవేసేవాడు. ఇల్వలుడు యిలా కేక వెయ్యగానే బాటసారి కడుపులో గబగబ లాడేది. ఉన్నట్లుండి వాతాపి బాటసారి పొట్ట చీల్చుకుని బైటి కొచ్చేవాడు. పాపం, బాటసారి చనిపోయే వాడు. వెంటనే అన్నదమ్ము లిద్దరూ చేరి ఆ బాటసారిని చీల్చుకుని తినేవారు. ఇట్లా అమాయకపు బాటసార్లను మోసంచేసి ఆ రాక్షసు లిద్దరూ జీవిస్తుండేవాళ్ళు.\nఇలావుండగా ఒక రోజున అగస్త్య మహాముని ఆ దారిన పోతున్నాడు. అతను అగస్త్యుడని, పాపం మన రాక్షసులకు తెలియదు. అందరిలాగే యితనూ ఒక బాటసారే ననుకుని వాతాపి వెంటనే పొట్టేలుగా మారిపోయాడు. అందర్ని పిల్చి నట్లే అతన్నీ ఇల్వలుడు లోపలికిపిలిచాడు.\nఅగస్త్యుడు లోపలికి వచ్చాడు. ఇల్వ లుడు ఎప్పటిలాగానే పొట్టేలు రూపంలో వున్న వాతాపిని నరికి కమ్మగా కూరవండి పెట్టాడు. అగస్త్యుడుకూడా కడుపునిండా తిని బయలుదేరబోయాడు.\nఇంతలో కడుపులో గబగబలాడు తున్నట్లు అగస్త్యుడికి తోచింది. మహాముని గదా! అందుచేత తన దివ్యదృష్టివల్ల కడు పులో వాతాపి వున్నట్లూ, యిదంతా ఆ రాక్షసులు తనని చేసిన మోసమనీ అగ స్త్యుడు తెలుసుకున్నాడు. అంతేగాకుండా ఇల్వలుడు వాతాపి, ఒకసారి బైటికిరా' అని కేక వెయ్య బోతున్నాడని కూడా అగస్త్యుడు గ్రహించాడు. అందుకని వెంటనే అగస్త్యుడు తన పొట్టమీద చేతితో రాచుకుంటూ, “వాతాపి, జీర్ణం\" అన్నాడు.\nఅగస్త్యుడీమాటలు అనగానే లోపలవున్న వాతాపి, పాపం, లోపలివాడు లోపలే జీర్ణించిపోయాడు.\nపాపం తమ్ముడు కాస్తా అగస్త్యుడి కడుపులో జీర్ణించిపోయిన సంగతి ఇల్వ లుడి కేం తెలుసు ? అందుకని ఇల్వలుడు మామూలుగా \"వాతాపి ఒకసారి బైటికిరా” అని కేకవేశాడు. కాని వాతాపి రాలేదు. మళ్ళీ కేకవేశాడు. ఉహుఁ, రాలేదు,\n\"ఏమిటా సంగతి\" అని ఆలోచించసాగాడు.\nఅప్పుడు అగస్త్యుడు తను \"వాతాపీ జీర్ణం” అని పొట్టమీద రాచుకున్న సంగతి బైటబెట్టి తనదారిన వెళ్లిపోయాడు,\nతను యితరులను మోసం చెయ్య దలుచుకున్నందుకు తనకే మోసం జరి గిందిగదా అని ఇల్వలుడు చాల విచా రించాడు. అంతటితో కధ కంచికి వెళ్లింది, మన మింటికి వచ్చాం.",
            "book_page_end": 33
        },
        {
            "title": "గయ్యాళి భార్య గడుసుభర్త",
            "book_page_start": 34,
            "pdf_page_start": 34,
            "pdf_page_end": 39,
            "author": "సగురుపిళ్ల శ్రీరాములు పాత్రుడు, బెజవాడ.",
            "genre": "హాస్యం",
            "moral": "శక్తి కంటే యుక్తి గొప్పది. తెలివైన భర్త గయ్యాళి భార్యను సరిదిద్దగలిగాడు.",
            "keywords": [
                "గయ్యాళి",
                "గడుసు భర్త",
                "యుక్తి",
                "ప్రతీకారం",
                "తల గొరగడం",
                "దయ్యం"
            ],
            "characters": [
                "పేరి శాస్త్రులు",
                "పేరమ్మ",
                "నరసమ్మ (శాస్త్రులు చెల్లెలు)",
                "పేరమ్మ తల్లి",
                "మంగలి"
            ],
            "locations": [
                "బొర్రయపాలెం",
                "అత్తవారి ఇల్లు"
            ],
            "content": "పూర్వం బొర్రయపాలెమనే గ్రామంలో పేరిశాస్త్రులనే బ్రాహ్మడొక డుండేవాడు. అతని కోగయ్యాళి భార్య ఉంది. ఆమె పేరు పేరమ్మ. శాస్త్రులుగారు తన సంపాదనంతా తెచ్చి ఆమె చేతుల్లో పోస్తాడు. జమా, ఖర్చు లన్నీ ఆమె చేతులమీదనే సాగుతాయి. తన పుట్టింటితరఫు వారెవరయినా వచ్చారంటే వాళ్లకు నెలలపర్యంతము దోచిపెట్టు తుంది. తన భర్తతరఫు వారెవరయినా వస్తే పాపము, వాళ్లని పట్టుమని పదిగంట లయినా నిలువనివ్వదు. వచ్చిన మరుసటి రోజునే వాళ్లని ఏదో ఒక అవమానంచేసి పంపుతుంది. ఇప్పటికి ఆమె తన తల్లిని రప్పించుకొని రెట్టెలలయినా కావస్తోంది. అంతా తన తల్లికి ఇంట్లోదంతా దోచి పెట్టుతూనే ఉంది. శాస్త్రులుగారికి ఇదంతా నచ్చదు. కాని భార్యనోటికి దడిసి ఏమీ అనేవాడుకాదు. ఏమయినా అంటే తనని ప్రాణంతో నిలవనివ్వదని అతనికి తెలుసు. కాని, మన శాస్త్రులుగారు పైకి ఎంత అమాయకుడో, లోపల అంత యుక్తిపరుడు, విపనయినా దూరం ఆలోచించి చేస్తాడు.\nపేరిశాస్త్రులు గారికి ఒక తోబుట్టువుంది. ఆమె చాలా సాత్వికురాలు. బొర్రయ పాలెంకు నాలుగు మైళ్లదూరంలో నివసి స్తోంది. ఆమెపేరు నరసమ్మ. ఆమె చాల బీద కుటుంబీకురాలు. ఆమెభర్త భూస్వాముల పొలములను కవులుకు చేసుకుంటూ ఉంటాడు, నరసమ్మ ఎంత పేదరికములో ఉన్నా తన అన్నగార్ని ఏమీ సహాయము చేయమని అడిగేది కాదు. అన్నగారు ఎంత ధనవంతుడైనా భార్యచేతులోవాడని తెల్సు. నరసమ్మ కుటుంబము రాను రాను దారిద్య్ర్యస్థితిలో పడజొచ్చింది. ఆ ఏడు పంటలేమీ పండకపోపటంచేత ఆమె భర్త చాలా యిబ్బందిపడుతున్నాడు. తినటానికి తిండి దొరకటంకూడా కష్టమయింది. ఇక ఎట్లాగూ తన అన్నగారి సహాయమడగక తప్పిందికాదు. అందువల్ల అన్న గారిని ఏమయినా సహాయం చేయమని, వదినె గారికి తెలీకుండా అడుగుదామని, బొర్రయ పాలెం ప్రయాణమయింది పాపమామె దురదృష్టమో ఏమో ఆరోజునే శాస్త్రులు గారు ఏదో పనిమీద పొరుగూరు వెళ్లాడు.\nనరసమ్మ అన్నగారింటికి వెళ్లేసరికి, తన వదినెగారు, ఆమె తల్లీ ఇంట్లో ఉన్నారు. ఈమెను గుమ్మంలో చూడగానే తల్లీ కూతుళ్ళిద్దరూ, అప్పుడే సూటిపోటీ మాటలు అనడము మొదలుపెట్టారు. నరసమ్మ ఆమాటలు లక్ష్యపెట్టక ఇంట్లోకి వెళ్లి, \"వదినా, అన్నయ్యేడీ?\" అని పేరమ్మను అడిగింది. దానికి పేరమ్మ, \"నీవు వస్తావని మీఅన్నయ్య కలగనలేదు. 'అన్నయ్యా' అంటూ ఏదో మూటగట్టు కొచ్చావు పాపము! మీ అన్నయ్యలేడు\" అన్నది. నాలుగుమైళ్ల దూరము ఎవరి కొరకైతే తను నడిచివచ్చిందో, ఆ అన్నయ్య లేడనగానే నరసమ్మ నిలువున కృంగి పోయింది. పైగా రెండు రోజులనించీ తిండి కూడా లేదేమో, \"వదినా మొన్నతిన్న మెతుకులు...... ఇంత అన్నముంటే పెట్టావూ?” అని నోరుతెరిచి పేరమ్మను అడిగింది. దానికి పేరమ్మ నూరుసార్లు తిట్టి, చిన్న రాతిచిప్పలో పాచిపోయిన అన్నము పెట్టింది. నరసమ్మ ఆకలితో మాడుతూండటముచేత అన్నము పాచి వాసన వేస్తున్నా తినేసింది. పాపమామెకు ఆ అన్నము చాలలేదు. మళ్లీ అడిగితే తన వదినెగారు ఇంకెన్ని తిడుతుందో అని అంతటితోటే సరిపెట్టుకుంది.\nనాలుగుమైళ్ల దూరము నడిచివచ్చింది కాబట్టి ఆమెకు నిద్రవస్తోంది. అందువల్ల \"వదినా, నిద్రవస్తోంది ఒక చింకిచాప ఉంటే పారెయ్యి. ఇలా చేరగిలపడతాను” అన్నది నరసమ్మ. \"ఇప్పుడే గిన్నెడు అన్నం తిన్నావోలేదో అప్పుడేనిద్రా ! ఇక్కడ ఏదో ఉన్నదని తినడానికి వస్తారు రండలు, చాపాలేదూ, గీపాలేదు. ఆమూలపడుకో ” అంటూ పేరమ్మ తన తల్లితో యింట్లోకి పోయింది.\nవదినెగారి చేష్టలన్నీ చూస్తున్న నరసమ్మ, తన దౌర్భాగ్యాన్ని తానే తిట్టు కుని, చీరె కొంగు పరుచుకొని ఒక మూల పడుకుంది. ఆమెకు గాఢంగా నిద్రపట్టింది.\nగదిలోపల ఆ తల్లీ కూతుళ్లిద్దరూ, నర సమను ఎలాగ బయటకు సాగనంపుదామా అని ఆలోచించుతున్నారు. ఈమె తిరిగి తమ గుమ్మం ఎప్పటికీ ఎక్కకుండా ఉండేటట్లు చేయాలని వారి ఉద్దేశ్యం. నరసమ్మ ఏమి చేస్తోందోని ఆ తల్లి, కూతుళ్లిద్దరూ బయటకువచ్చి చూచారు. నరసమ్మ నిద్రపోతోంది ఓమూల. ఒక నాడైనా చమురురాయని ఆమె తలనుండి పేలు గోడమీదకు పాకుతున్నాయి. అది చూచి వాళ్లిద్దరూ విరగబడి నవ్వుకున్నారు. వాళ్లకు ఓ ఉపాయంతట్టింది. వెంటనే ఒక మంగలిని పిలిచి, ఆమె పునిస్త్రీయని అయినా సందేహించకుండా వాళ్లిద్దరూ నిద్రపోతున్న నరసమ్మను బలవంతంగా పట్టి, ఆమె తల గొరిగించేసారు. ఈ ఘోర అనవమానం భరించలేక పాపం నరసము దుఃఖంతో తిరిగి యింటికి పోయింది,\nఇదంతా జరిగిన మరుసటిరోజున పేరి శాస్త్రులుగారు వచ్చారు. తనభర్త తన్నేమీ చేయలేడనే ఉద్దేశ్యంతో పేరమ్మ తను చేసిన ఘనకార్యాన్ని భర్తతో గర్వంగా చెప్పింది. అదంతావిన్న శాస్త్రులుగారికి కడుపు మండిపోయింది.\nతనచెల్లెలుకు జరిగిన అవమానానికి బదులుగా, వారిద్దరికీ ప్రతిక్రియ చేయా లనుకున్నాడు. ఏమిచేద్దామా అని దీర్ఘంగా ఆలోచించసాగాడు.\nఇదిజరిగిన కొంతకాలానికి పేరమ్మతల్లి తన భర్తవద్దకు వెళ్లిపోయింది. సమయం కోసం ఎదురుచూస్తున్న శాస్త్రులుగారు సంతోషించాడు. ఏదో పనిఉందని భార్యతో చెప్పి శాస్త్రులుగారు బయటకు వెళ్లాడు. అక్కడక్కడ ఒకరోజుగడిపి ఇంటికివచ్చి, లేనివిచారాన్ని నటిస్తూ, కూర్చున్నాడు.\nఇంతలో పేరమ్మవచ్చి, \" ఏమండీ అలా ఉన్నారు?\" అని అడిగింది.\nదానికి శాస్త్రులు \"అబ్బా, ఏమనిచెప్పనే! నేను వెళ్లడము తిన్నగా మీ అమ్మదగ్గరకు వెళ్లాను. ఇక్కడనుంచి ఆమె వెళ్లిన లగా యతు చాలా ఇబ్బందులలో ఉన్నది. తిండికికూడా కష్టంగా వుందట. నిన్నేమైనా సహాయము చేయమన్నది.\" అని నిజంగా తను వెళ్లి వచ్చినట్లుగానే చెప్పాడు.\nఆ మాటలువిన్న పేరమ్మ ఏడుస్తూ, గబ గబా ఇంట్లోకెళ్లి, నాలుగు పట్టుచీరెలు, ముఫ్పై రూపాయలు తీసుకొచ్చి\" నేనిచ్చా ననిచెప్పి ఇవి మాఅమ్మకు ఇచ్చి రండి. త్వరగా వెళ్లండి\" అని అప్పటి కప్పుడే భర్తను తల్లివద్దకు ప్రయాణం చేసి పంపింది.\nతనతల్లికి ఇవ్వమని భార్యఇచ్చినది అంతా పుచ్చుకొని శాస్త్రి తిన్నగా తనచెల్లెలు వద్దకు వెళ్లి, ఆ పట్టుబట్టలు, ముఫై రూపా యిలు ఆమెకిచ్చి, వాళ్లను అవమానించ టానికి తాను వేసుకొన్న ప్లాస్ అంతాచెప్పి, క్షమార్పణ వేడుకున్నాడు. నరసమ్మ అన్న గారి యుక్తికి సంతోషించింది.\nశాస్త్రులుగారు ఇంటికివచ్చి భార్యతో \" నీ తల్లికి నీవు పంపినదంతా ఇచ్చాను. ఆమె చాలా సంతోషించింది” అని చెప్పాడు.\nకొంతకాలము జరిగాక శాస్త్రులు మళ్లా యిదేఎత్తువేసి, కొంతడబ్బు, కొన్నిబట్టలు అవీ తన చెల్లెలుకు చేర్చాడు. అన్నగారికి తనమీద ఉన్న ప్రేమకు నరసమ్మ దంపతులు చాలా సంతోషించారు. ఈ విధంగా కొంతకాలము జరిగింది.\nపేరిశాస్త్రుల్లు ఈదఫా అత్తగార్కి, భార్యకు అవమానంచేయాలని ఉద్దేశ్యంతో, భార్యతోచెప్పి, అత్తవారింటికి నిజంగా ప్రయాణమయ్యాడు. వెళ్లి అత్తగారితో ఈవిధంగా చెప్పాడు: \"అత్త, అత్తా! ఇంకేముంది? నాకొంప మునిగిపోయింది. మీ అమ్మాయికి ఈ మధ్య పెద్ద జబ్బు చేసింది. ఎన్ని మందు లిప్పించినా పోలేదు. కొందరు ఇది గాలిసంబంధమని చెప్పారు. వెంటనే భూతవైద్యుల్ని పిలిపించి చూపించాను. వాళ్లు ఈ జబ్బు కుదరడం చాలాకష్టమన్నారు. ఎట్లా నయమవుతుందో చెప్పమని వారిని కాళ్ల, వేళ్లాబడి బ్రతిమి లాడాను. దానికి వాళ్లు \" నవమాసములూ మోసి ఈమెను కన్నతల్లి, తన తల గొరిగించుకుని, పేడనీళ్లు ఈమె మొఖాన్న చల్లి, చీపిరితో బాదుతూ 'నా కూతుర్ని వదలిపోతావా పోవా?' అని, తన కూతుర్ని చావబాదాలి. ఆమె ఎంతగట్టిగా కూతురుని కొడితే, ఆమెను పట్టిన దెయ్యం అంత త్వరగా వలి పారిపోతుంది' అని భూత వైద్యులు చెప్పారత్తా!\" అని విచారము నటిస్తూ అన్నాడు.\nదెన్యూలమీద, దేవర్లమీదనమ్మకమున్న అత్తగారు ఇదంతా నిజమేనని నమ్మింది. వెంటనే కూతురి దగ్గరకు ప్రయాణం అయింది. అప్పుడు శాస్త్రి \"నీకూతుర్ని నేనే ఇక్కడకు తీసుకొనివస్తాను. నీవు రానవసరంలేదు. మేము వచ్చేసరికి నీవు తలగొరిగించుకుని నేను చెప్పినటుగా తయారైఉండు.” అని నేుగాభార్యవద్దకు వచ్చేసాడు.\nపేరమ్మ తన తల్లిక్షేమములు ఎట్లా వున్నాయని భర్తనడిగింది. వెంటనే శాస్త్రులు విచారంతో ఈవిధంగా చెప్పాడు. \"ఇంకేముందే! మనకొంప మునిగిపోయింది! మీ అమ్మకు గాలిసోకిందట. ఎన్ని మందు లిచ్చినా పోలేదట. భూతవైద్యుల్ని పిలి పించి చూపించాను. ఆమె కడుపునపుట్టిన కుమార్తె తల గొరిగించుకుని, చీపిరితో 'నాతల్లిని వదలిపోతావా, పోవా?' అని గొడ్డును బాదినట్లు, మీ అమ్మను బాదాలట. ఏమాత్రమయినా జాలిపడ కూడదట. ఆదెబ్బలు పడలేక దెయ్యం పారిపోతుంది అని భూతవైద్యులు చెప్పారు. లేకపోతే మీ అమ్మ ఇక దక్కదట\" అన్నాడు.\nపేరమ్మ అది అంతా నిజమేనని నమ్మి, గుండెలు బాదుకుంటూ, మంగలిని పిలిపించి తల గొరిగించుకుంది.. అప్పటి కప్పుడు భర్తతో ప్రయాణమయింది.\nశాస్త్రులుగారు భార్యను అత్తవారింటివద్ద దింపాడు. అత్తగారుకూడా తయారుగానే వుందిగదా! కూతురు బండిదిగి ఇంట్లో అడుగుపెట్టిందోలేదో, అప్పుడే తల్లి నున్నటి గుండుతో ఎదురై, కూతుర్ని చీపిరితో బాదుతూ, పేడనీళ్ళు మెఖాన కొట్టటం మొదలెట్టింది. ఇక పేరమ్మ తన తల్లి చేష్టలు చూచి, భర్త చెప్పిందంతా నిజమే అనుకొన్నది. వెంటనే బండిలోవున్న చీపిరి తీసి తనుకూడా తల్లిని బాదడం మొదలు పెట్టింది. రాను, రాను వాళ్లిద్దరిమధ్యా ప్రచండయుద్ధం జరిగింది. చర్మంపూడి రక్తం కారుతున్నా ఆగకుండా, కొట్టుకుం టున్నారు. ఈఫార్సు అంతాచూచి శాస్త్రులు విరగబడి నవ్వుతున్నాడు.\nఇరుగు, పొరుగు జనము అంతా అకడ గుమిగూడేరు. తల్లీకూతుళ్లమధ్య ఎందుకు ఇంత యుద్ధమొచ్చిందో ఎవరికీ అర్థం కాలేదు.“నాతల్లిని వదిలిపోతావా, పోవా?” అని కూతురూ, \"నాకూతురుని వదలి పోతావా, పోవా?” అని తల్లీ బాదుకుంటు న్నారు. పాపము వాళ్ల శరీరమంతా రక్త మయమే. శాస్త్రులు విరగబడి నవ్వుతూ, చూస్తున్నాడేగాని, విడిపించలేదు. ఇక ఆ తల్లీ, కూతుళ్లిద్దరూ అలిసిపోయి, ఆలోచన్లో పడ్డారు.\nఅసలువిషయంఎంత కాలందాగుతుంది. బండారం బయటపడి పోయింది. తల్లి కూతుళ్లిద్దరూ అంతాతెల్సుకున్నారు. ఇక వాళ్లకోపానికి అంతులేకుండా పోయింది శాస్త్రుల్ని నమిలి మ్రింగేద్దామా అనిపిం చింది. \"నీకేం పోయేకాలంవచ్చింది ! మమ్మలిని ఇలా ఏడిపించావు?” అంటూ వాళ్లిద్దరూ శాస్త్రులుమీద బడ్డారు.\nశాస్త్రులు ప్రజ్ఞ కు తప్పుకుని గంభీరంగా ఈ విధంగా సమాధానం చెప్పాడు— \"అదికాదు! మీతల్లీ కూతుళ్లిద్దరి నున్నట గుండ్లు చూస్తుంటే, ఆ రోజున మీరు నా చెల్లెలికి గొరిగించిన గుండు గుర్తుకొచ్చి నవ్వుతున్నాను.\" అన్నాడు. అతని చెల్లెలికి తాముచేసిన అవమానానికి ప్రతీకారంగా, తమని యుక్తిగా ఈ ఘోర అవమానం చేశాడని వాళ్ళు గ్రహించుకుని సిగ్గుపడిపోయారు.\nయు క్తికిమించిన శ క్తిలేదుకదా ! అసలు విషయము తెలుసుకొన్న ఇరుగు, పొరుగు వాళ్లు, అతని యుక్తికి సంతోషించారు.",
            "book_page_end": 39
        },
        {
            "title": "చిన్న-పెద్ద",
            "book_page_start": 38,
            "pdf_page_start": 40,
            "pdf_page_end": 42,
            "author": "డి. చంద్రశేఖర్, మద్రాసు.",
            "genre": "నీతి కథ",
            "moral": "చిన్నవైనా, పెద్దవైనా ప్రతి వస్తువుకూ దాని విలువ ఉంటుంది. అహంకారం పనికిరాదు.",
            "keywords": [
                "అహంకారం",
                "స్నేహం",
                "రావిచెట్టు",
                "మైలురాయి",
                "రెల్లు",
                "నాగుపాములు"
            ],
            "characters": [
                "రావిచెట్టు",
                "మైలురాయి",
                "రెల్లు",
                "బాటసారి",
                "కూలివాడు",
                "కాపు",
                "నాగుపాములు"
            ],
            "locations": [
                "అడవి"
            ],
            "content": "ఒక అడవిలో ఒక రావిచెట్టు ఒకమైలు రాయి, రెల్లుకలసి పక్క పక్కనే వుంటూ పుండటంవల్ల చాల స్నేహంగా వుండేవి. అవి ప్రతిరోజూ పొద్దున లేవగానే ఒకరి నొకరు కుశల ప్రశ్నలు వేసుకొని సంతోషంగా కాలం గడుపుతుండేవి.\nప్రతి కొత్తసంవత్సరం కొత్త ఆకులతో రావిచెట్టు నవనవలాడుతు వుండేది. రెల్లు చాల పొడుగు పెరుగుతూ తెల్లని వెన్ను లతో అందంగా వుండేది. మైలురాయి ప్రతి సంవత్సరం సున్నం పూసుకుని నామము పెట్టుకుని తన పుట్టిన రోజు పండగ చేసుకునేది. ఇలా ప్రతి సంవత్సరాది పండగకూడా చాలా సంతోషంతో గడుపు తుండేవి.\nఒకనాడు ఏమి జరిగిందో తెలుసా ! ఒక బాటసారి దోవనపోతూ ఆ రావిచెట్టు దగ్గరకు వచ్చి అన్నము తిని అక్కడవున్న మైలురాయిమీద తలవాల్చి కాసేపు నిద్ర పోయినాడు. నిద్రలేవగానే ఒక ఆవలింత ఆవలించి, \"అబ్బా! ఈ చెట్టు ఎంతమందికి తన ఆశ్రయము యిస్తోంది. అదీగాక దీని ప్రక్కననే ఈ రాయి ఉండటంవలన హాయిగా నిద్రపోవటానికి అనుకోవచ్చు.” అనుకున్నాడు. తర్వాత మూట సర్దుకొని తనదోవన తాను పోయినాడు,\nసాయంత్రం కాగానే రావిచెట్టు, మైలురాయీ రెల్లును చూచి నవ్వి, \"నీవు ఎందుకూ పనికి రావు. మేము మానవులకు, జంతువులకు ఎంత సహాయపడుతున్నామో చూడు \" అని హేళనచేసినై, ఆదిమొదలు రావిచెట్టు మైలురాయి, నిచులతో మాట్లాడ కూడదు అనుకుని, ఆ రోజునుంచి రెల్లుతో మాట్లాడటం మానివేసినై. పాపం రెల్లుకి ఏమిచెయ్యాలో తెలియక ఏడుస్తూ వూరుకుంది.\nఒకరోజున ఒక కూలివాడు వచ్చి చెట్టు దగ్గర ఉన్న మైలురాయిమీద జీడిపప్పు గింజలు తన గొడ్డలితో పగులకొట్టుకుని తిని, ఆ రావిచెట్టు ఎక్కి నాలుగు కొమ్మలు కొట్టుకొని' తన దోవన పోయినాడు. సాయం కాలం కాగానే తన తల బద్దలుకొట్టాడని మైలురాయీ, తన కొమ్మలు కొట్టినందుకు రావిచెట్టూ 'ఒకరిబాధ ఒకరికి చెప్పుకుని చాల సేపు దుఃఖించాయి.\nకొన్నాళ్ళకు రెండు నాగుపాములు వచ్చి ఆ రెల్లు పొదలో దూరినై. ఆ పాములు ఇక అక్కడనే ఉంటూవచ్చాయి. ఆ రెల్లు పాద చాల పెద్దదయింది. క్రమేణా దానిలో చాలా పాములు చేరినై.\nఒకనాడు ఒక పెద్ద కాపు ఇద్దరు కూలీలతో ఆ చెట్టును కొట్టుకుపొదామని ఆ చెట్టుదగ్గరకు వచ్చాడు. చెట్టుకు అడ్డంగా ఉన్న రాతిమీద తమ దగ్గరవున్న గొడ్డలిని ముట్టెవైపు తిప్పి ఒక దెబ్బ కొట్టాడు. రెండవవాడు రెల్లుపొద పక్కన నిలుచుని చెట్టుమొదలుమీద ఒక దెబ్బ కొట్టాడు. ఆ చప్పుడుకు పొదలోవున్న ఒక నాగుపాము, పొదపక్కన నిలుచునియున్న కాపును కరచింది. ఈ చప్పుడుకు ఆ పొదలోనుంచి యింకా రెండు పాములు బయిటికి పోవటం చూచి కూలీలు భయపడ్డారు. పాము కాటు వేయగనే ' అమ్తో ' అని అరుస్తూ కాపు కిందపడ్డాడు.\nవెంటనే కూలీలు కాపుదగ్గరకు వచ్చి చేతులమీద ఎత్తుకొని, 'అయ్యో సామీ! ఇది దేముడిచెట్టు. అందువల్లనే ఇక్కడ నాగుపాములు ఉన్నై. ఇదిగో యిక్కడనే పాము పుట్ట. బా బూ, సుబ్రహ్మణ్యేశ్వరస్వామీ! మా తప్పు క్షమించు. మా కాపును రక్షించు, అయ్యా!\" అని మొక్కుకుని వాళ్లు ఆ కాపును తీసుకొని ఇంటికి పోయారు.\nఆ రోజు సాయంత్రం ఆ రావిచెట్టు, ఆ మైలురాయి రెల్లుకు దణ్ణుపెట్టి, \"బుద్ధి తక్కువై నీతో యిన్నాళూ మాట్లాడలేదు. మమ్ము రక్షించినది ఆ పాములు. ఆ పాములకు ఆశ్రయము ఇచ్చినది నీవు. నీవలననే మా ప్రాణాలు దక్కినవి. అందువల్ల మమ్ము క్షమించి మా స్నేహ మును అంగీకరించు \" అని బ్రతిమాలు కున్నై. ఆదిమొదలు రెల్లు, రావిచెట్టు, మైలురాయి చాల స్నేహంగా వుండసాగినై,\nమరుసటిరోజున కాపు బతికాడు. తమ కాపు బ్రతికినందుకు కాపు ఇంటివారు, రైతులువచ్చి ఆ చెట్టుకు పాలుపోసి, ఆ రాతికి కుంకుమపెట్టి దణ్ణం పెట్టుకొని వెళ్ళిపోయినారు.\nఅప్పటినుంచి ఆ చెట్టు 'దేముడిచెట్టు ' అయింది.\nఆ నాటి నించీ ప్రతి నాగులచవితికీ వూళ్లోవాళ్లందరూ వచ్చి చెట్టుకూ రాతికీ పసుపు కుంకం పెట్టి పుట్టలో పాలుపోసి పోతూవుంటారు.",
            "book_page_end": 40
        },
        {
            "title": "గురు శిష్యులు",
            "book_page_start": 41,
            "pdf_page_start": 43,
            "pdf_page_end": 45,
            "author": "పి. విజయకుమార్, ఒంగోలు,",
            "genre": "హాస్యం",
            "moral": "ఎవరినీ తక్కువ అంచనా వేయకూడదు, తెలివిగా ఉండే వారితో జాగ్రత్తగా ఉండాలి.",
            "keywords": [
                "గురువు",
                "శిష్యుడు",
                "గయ్యాళి",
                "నూరు తప్పులు",
                "పందెం",
                "హాస్యం"
            ],
            "characters": [
                "గురువు",
                "శిష్యుడు",
                "శిష్యుడి భార్య"
            ],
            "locations": [
                "ఊరు",
                "గురువు ఆశ్రమం"
            ],
            "content": "వెనకటికి ఒక ఊళ్లో ఒక గురువు వుండే వాడు. ఆయనదగ్గిర ఒక శిష్యుడు చదువు కుంటుండేవాడు. గురువుగారి పెళ్లాం గయ్యాళితనానికి పెట్టింది పేరు. ఎప్పుడూ మొగుణ్ణి తిట్టి పోస్తుండేది. పాపం, గురువు గారు ఎదురు చెప్పకుండా ఆ తిట్లన్నీ సహిస్తుండేవాడు. శిష్యుడికి యిదంతా చాల ఆశ్చర్యంగా వుండేది. గురువుగారిని చూస్తే శిష్యుడికి ఎంతో జాలి వేసేది.\nఇలా వుండగా ఒకరోజున శిష్యుడు గురువుగారితో యిలా అన్నాడు- \"గురువు గారూ, గురువుగా రూ ! ఎంతకాలమని యిలా మీరు భార్యచేతిలో రోజూ చివాట్లు తింటారు? నేను మీ దగ్గిర చదువుమొదలు పెట్టినదగ్గిర్నించీ చూస్తున్నాను. ఆమెగారి తిట్లు ఆ రోజు కారోజుకి మితిమీరి పోతు న్నాయి. మరి కొన్నాళ్లు గడిస్తే చెయికూడా చేసుకుంటారేమో. అంతవరకు రాక ముందే మరో పెళ్లి చేసుకుని సుఖంగా వుండకూడదా?” అని.\nఅప్పుడు గురువుగారు యిలా అన్నారు: \"ఒరే, నువ్వు చెప్పింది బాగానేవుంది. కాని నా కిప్పటికే మూడువంతుల జీవితం గడిచి పోయింది. ఇంకెన్నాళ్లు బ్రతుకుతాను. ఈ భాగ్యానికి మరోపెళ్లి చేసుకోటం దేనికి. ఇలాగే మరో నాలుగేళ్లపాటు ముక్కు మూసుకున్నానంటే నా జీవితం వెళ్ల మారు తుంది. ఇప్పుడు ఎటొచ్చీ ఆలోచించ వలసింది నీ సంగతి. పెళ్లి చేసుకుని సుఖంగా వుండవలసినవాడివి నీవు. అందు కని నా సంగతి అలావుంచి, నీ మటుక్కు నువ్వు జాగ్రత్తగా బుద్ధిమంతురాలైన పిల్లని పెళ్లి చేసుకో. కాని, ఒక సంగతిమాత్రం నిజం. నువ్వు ఎంత బుద్ధిమంతురాల్ని చేసుకున్నా కొన్నాళ్లయేసరికి నీ మీద సవారి చెయ్యకుండా వుండదు. ఇది నా అనుభవంమీద చెబుతున్నాను. నీవు పెళ్లి చేసుకుని కాపురం చేస్తుండేటంతవరకు నేను బ్రతికివుంటే నీ పెళ్లాం ఎంత బుద్ధి మంతురాలో నేను చూడ క పోను.\"\n\"అలా అనకండి గురువుగారూ ! అప్పటి దాకా మీరు బ్రతికేవుండాలి గాని, నేను చేసుకునే పెళ్లాం ఎంత బుద్ధిమంతురాలో మీరే కళ్లారా చూస్తారు” అన్నాడు శిష్యుడు.\nకొంతకాలం గడిచింది. శిష్యుడి చదువు పూర్తిఅయింది. గురువుగారిదగ్గిర శలవు తీసుకుని తన స్వగ్రామానికి వచ్చేశాడు. మరి కొద్దిరోజులలోనే శిష్యుడికి పెళ్లి అయింది. మన శిష్యుడిపెళ్లాం గయ్యాళి తనంలో గురువుగారి పెళ్లాన్ని మించి పోయింది. పాపం, శిష్యుడు ఏం చేస్తాడు? గురువుగార్ని వెక్కిరించినందుకు తనకు మంచి ప్రాయశ్చిత్తంగా యిలాటి పెళ్లాం దాపరించిందని విచారించాడు. ఎలాగోరోజూ చివాట్లు తింటూ సంసారం సాగిస్తున్నాడు`\nఇలా వుంటుండగా గురువుగారు శిష్యుడి గ్రామంమీదుగా ఆ ప్రక్కవూరు వెళ్లవలసి వచ్చింది. శిష్య డెలావున్నాడో చూసిపోదా మని గురువుగారు శిష్యుడింటికి వచ్చారు.\nగురువుగారిని వాకిట్లో చూడగానే శిష్యుడికి పైప్రాణాలు పైనే పోయాయి. కాసేపటికి తెప్పరిల్లుకుని కుశలప్రశ్న లడిగాడు.\n\"ఫలానావూళ్లో పనివుండి పోతున్నాను. ఇక్కడిదాకా వచ్చేసరికి నీ సంగతి జ్ఞాపకం వచ్చి ఎలోవున్నావో చూసి పోదామని వచ్చాను” అన్నారు గురువుగారు,\nగురువుగారు ఆ పూటకి తన యింట్లో మకాం వెయ్యకుండా వెంటనే వెళ్లిపోతే బాగుండును అనుకున్నాడు శిష్యుడు మన సులో. కాని చూస్తూ చూస్తూ ఎలా వెళ్ల మంటాడు! అందుకని, తనకి యిష్టం లేక పోయినా, “ఈ పూటకి యిక్కడవుండి భోంచేసి సాయంత్రం వెళ్లురు గా ని” అన్నాడు శిష్యుడు.\n“సరే” నన్నారు గురువుగారు.\nఅప్పుడు శిష్యుడికి పెద్ద దిగులు పట్టు కున్నది. \"నా పెళ్లాం నన్ను రోజూలాగా ఇవాళకూడా ఛడామడా తిట్టి పోస్తుంది. గామాలే. గురువుగారిని వెక్కిరించిన నా బతుకు ఆయనముందరే బైట బడుతుందే’’ అని.\n\"ఇప్పుడే వస్తాను, కూర్చోండి” అని దొడ్లో అంట్లు తోముతున్న పెళ్లాందగ్గిరికి వెళ్లి “ఏమే, మా గురువుగారు వచ్చారు. ఈ పూటకి మనయింట్లోనే భోంచేస్తారు. సాయంత్రానికి ఆయన దారిన ఆయన వెళ్లి పోతారు. ఈ ఒక్కరోజుమాత్రం, ఆయన వెళ్లిపోయేదాకా నన్ను రోజూలాగా తిట్టి పొయ్యబోకు. నా బ్రతుకు నవ్వులపాలు అవుతుంది,” అని బ్రతిమాలుకున్నాడు.\nఅప్పటి శిష్యుడుమొహం చూసేసరికి ఆమెకి జాలివేసింది. \"అలాగే, కాని నువ్వు నీ యిష్టంవచ్చినట్లు వాగావంటే నీ పరువు దక్కదు. నూరు తప్పులవరకు మాత్రమే నిన్ను నేను క్షమించి వూరుకుంటాను. ఆ పైన ఒక్కతప్పు చేశావంటే నే నూరు కోను.\" అన్నది పెళ్లాం.\n\"సరే, నూరుతప్పులకు సెలవిస్తే ఇంకేం కావాలి!” అన్నాడు శిష్యుడు.\nతిరిగి గురువుగారిదగ్గిరికివచ్చి కూర్చుని మాట్లాడుతున్నాడు. మాటల్లో మధ్య మధ్య \"ఏమే, యింకా మడిగట్టుకు ఏడవలా” అనీ, \"యింకా ఆ రోటిదగ్గిరే అఘోరి స్తున్నావా?” అనీ తన యిష్టంవచ్చినట్లు వాగేస్తున్నాడు. శిష్యుడి పెళ్లాం నోరు మెదల్చకుండా పని చేసుకుంటూ వుండటం చూసేసరికి గురువుగారు, \"మొత్తా నికి నా శిష్యుడు మంచి పెళ్లాన్నే సంపా యించుకున్నాడే” అనుకున్నాడు. కాని అసలుసంగతి ఆయనకేం తెలుసు !\nపెళ్ళాం నూరు శనగగింజలు ఒళ్లో నుంచుంటావేం. ముందు గురువుగారికి వడ్డించు\" అన్నాడు శిష్యుడు. దాంతో నూట ఒకటోతప్పు అయింది. ఇంకేం, ఆమె కళ్లు ఉరుముతూ \"అలాగే వడ్డిస్తావుండు\" అని ఆ పులుసుచట్టితెచ్చి శిష్యుడునెత్తిన కొట్టింది. దాంతో శిష్యుడికి కపాళమోక్షం అయింది. చట్టి అడుగు వూడిపోయి అంచు మాత్రం శిష్యుడిమెళ్లో కంటెలాగా వుండి పోయింది. పెళ్ళాం ఆ కంటెపుచ్చుకుని, \"నూరుతప్పులకు సరే అన్నాకదానని నీ యిష్టం వచ్చినట్లు వాగుతావా? పులుసుపోతే పోయింది, ఆ చట్టిఖరీదు యిచ్చి మరీ కదులు విస్తరిముందునించి” అన్నది.\nగురువుగారికి ఈ ఒక్కముక్కతో వ్యవ హారమంతా తెలిసిపోయింది,\nఇక అక్కడవుంటే తనకి మూడుతుం దేమోనని గురువుగారు మజ్జిగైనా పోసుకో కుండానే లేచి వెనక్కితిరిగి చూడకుండా వెళ్లిపోయాడు.",
            "book_page_end": 43
        },
        {
            "title": "విఘ్నేశ్వరుని పెళ్లి",
            "book_page_start": 44,
            "pdf_page_start": 46,
            "pdf_page_end": 49,
            "author": "చాకలకొండ సూర్యం, కనిగిరి,",
            "genre": "పౌరాణిక కథ",
            "moral": "అహంకారం వినాశనానికి దారితీస్తుంది. వినయం చిన్నదైనా శ్రేయస్కరం.",
            "keywords": [
                "విఘ్నేశ్వరుడు",
                "పెళ్లి",
                "శాపం",
                "వాహనాలు",
                "ఎలుక",
                "విఘ్నాలు"
            ],
            "characters": [
                "విఘ్నేశ్వరుడు (గణయ్య)",
                "కోడిపుంజు",
                "గొర్రె",
                "పందికొక్కు",
                "పాపడు",
                "ఏనుగు",
                "గాడిద",
                "ఎలుక"
            ],
            "locations": [
                "వీధి",
                "మాలవాడ",
                "కంసాలి ఇల్లు"
            ],
            "content": "పెండ్లి అంటే విఘ్నేశ్వరు నికి బలేయిష్టం. పెళ్ళి చేయమని వాళ్ళమ్మని, నాన్నని రోజూ అడిగేవాడు. ఓ రోజు వాళ్ళమ్మ యీ పోరు పడలేక వినాయ కుడిని పెళ్ళికి కావలసిన పనులన్నీ చేసుకోమంది. వినాయకుడు చంకలుతట్టి, ఒక గంతువేసి యింట్లోంచి పరుగు పరుగునా వీధిలోకి వచ్చాడు. కాని యేం చెయ్యాలో తోచలేదు. అట్టే ఆ లో చిస్తూ నడుస్తూ వున్నాడు.\nకొంతదూరం వెళ్లేసరికి ఒక కోడిపుంజు ఎదు రైంది. \"ఓ కోడిపుంజూ ! నా పెళ్లికి సహాయం చెయ్యవా?” అని అడిగాడు.\n\"చిత్తం! ఏంచెయ్యాలో చెప్పండి\" అంది కోడి పుంజు.\nపెళ్లికూతురికి `కో క గావాలి, మాలవాడకుపోయి ఓ కొత్తకోక పట్టుకురా?\" అన్నాడు.\nసరేనని 'కొత్తకోకో' అని అరుచుకుంటూ బయలు దేరింది కోడిపుంజు. కాని మాలవాడఎక్కడో దానికి అంతు చిక్కలేదు. ఈ రోజువరకూ \"కొత్తకో కో\" అంటూ వెతుకుతునేవుంది. (అందుకనే మనకు \"కొక్స్లో రోకో” అని యిప్పటికీ విన బడుతుంది).\nతర్వాత విఘ్నయ్యకు ఒక గొజ్జె కనిపించింది. దాన్ని కూడా కోరాడు, సహాయం చెయ్యమని. సరే నందిగొజ్జె. \"కంసాలి దగ్గరికెళ్లి మంగళసూత్రం చేయించుకురా” అన్నాడు,\nసరేనని గొజ్జె కంసాలి ఇంటికెళ్లి మంగళసూత్రం చేయించుకొని తిరిగివస్తూ, మతి మరపుచేత దారిలో దాన్ని పోగొట్టింది. దాన్ని వెతుక్కుంటూ తల పంచుకొని నేల వైపు చూస్తూతిరుగుతోంది. కాని ఈరోజువరకూ మంగళ సూత్రం దొరకలా. (అందు కనే గొజ్జె నడుస్తున్నపుడు తల వంచి నడు స్తూ వుంటుంది).\nగణయ్య తిరిగిబయలు దేరాడు. కొంతసేపటికి ఓ కొక్కు రాయుడు ఎదు రయ్యాడు. దాన్ని కూ డా సహాయం కోరాడు. సరే నంది పందికొక్కు.\n“పిసనారివాళ్లు కొందరు నేలలో దాచి పెట్టిన వరహా లను తీసుకరా” అన్నాడు.\nసరేనని కొకు గోడలన్నీ త్రవ్వసాగింది. కాని ఈ రోజువరకూ వరహాలు కొడుకుదొరకలేదు. (అందు కనే పందికొక్కు గోడలకు నేలకు కన్నాలు త్రవ్వు తుంది).\nమరి కొంత దూరం పొయ్యేసరికి గణపతికి ఒక మంచంలో ఒక మూణ్ణాల్ల పాపడు కని పించాడు. వాడి ముఖం చందమామ లాగా కళ కళ లాడుతోంది. దగ్గ ర కెళ్లి సహాయం చెయ్యమన్నాడు. పాపడు నవ్వాడు.\n\"నువ్వు పెళ్లికి కుడు ములు చెయ్యి” అన్నాడు.\nపాపడు కుడుములు చేస్తూ పిడికిళ్లు గట్టి గా పట్టాడు కాని, యీ రోజు వరకు పిడికిళ్లు విప్పనూ లేదు; కుడుములు పూర్తి కానూలేదు. (అందుక నే మూడు నెలల పాపలు పిడికిళ్లు గట్టిగా పట్టుకొని వుంటారు.)\nసరే! యిక చుట్టాలను పిలవటానికి వెళ్లదామను కున్నాడు గణయ్య. ఐతే తన పెద్దపొట్టతో అట్టే దూరం నడపలేక చాలా అలసిపోయాడు.\nఇంతలో ఒక ఏనుగ ఎదురుపడింది. సంతో షంతో తన్నెక్కించుకోమని కోరాడు.\nఅప్పుడు ఏనుగు ఇలా అంది : \"గణయ్యా ! నీవు చాలా బరువు నిన్ను నేను మొయ్యలేను.. అదీ -గాగ నీకునాలాంటిముఖమే కాబట్టి నాపైన నీవెక్కడం నాకు అగౌరవం” అని.\nఇది వినేసరికి మన గణయ్యకు బలే కోపం వచ్చింది. \"అలాగ నా ! నన్ను ఎగతాళి చేశావు గనక నీవు మందబుద్ధిక లిగి - పోదువుగాక\" అని శపించి చరచరా వెళ్లిపోయాడు.\nఏనుగు విచారంతో మందబుద్ధిగలదై ఇప్పటికీ ఆ శాపాన్ని అనుభవిస్తోంది.\nకొంతదూరం వెళ్లేసరికి ఒక గాడిద ఎదురైంది. గణయ్యకు ఉత్సాహం గలిగింది. ఎక్షించుకోమని అడిగాడు,\n\"అమ్మ, బాబోయ్! నీబరువు మొయ్యటానికి నావల్లగాదు” అని గాడిద అరిచింది.\nగణయ్యకు ఎక్కడలేని కోపంవచ్చింది. “సరే ప్రపం చంలో మనుష్యులు నీచేత ఎప్పుడూ బరువులే మోయి స్తారు” అని శపించాడు.\n(అందుకనే పాపం గాడిద యిప్పటికీ బరువులు మొయ్యలేక తంటాలు పడుతోంది.)\nమరి కొంతదూరంపోగా గణయ్యకు ఒక ఎలుక ఎదురై నమస్కారం చేసింది. \"ఓ హెూ ! ఇది చిన్నదైనా, వినయంగలిగి వుంది\" అని అనుకొని తన్నెక్కించుకొని తిరుగ మన్నాడు. సరేనని ఎలుక ధైర్యంగా గణ య్య ను ఎక్కించుకుంది.\nఆరోజునించీ చుట్టాల్ని పిలవటానికి గ ణ య్య తిరుగుతున్నాడు, ఎలుక మీద. అయితే, - దారి న ఏదైనా తినుబండారాల వాసన తగిలిందంటేఅక్షడ ఆగి, అవి కొంచెం రుచి చూడంది ఎలుక కదలదు. అదీగాక; గ ణ య్య కు చుట్టాలు ముఫ్పైమూడు కోట్లమంది. వాళ్ళందరూ ఒక చోటలేరు కూడా: కాబట్టి ఎలుక ఇప్పటిదా కా గణయ్యను మోసుకుంటూ చుట్టాల గ్రామాలకు అక్ష డకు ఇక్కడకు పరుగులు తీస్తూ యింకా తిరుగు తూనే వుంది.\nపాపం, విఘ్నేశ్వరుడి పెళ్లికి అన్నీ విఘ్నాలే ! ఇంకా యిలాంటి వెన్నో జరిగినై! పాపలూ! మీరైనా సహాయంచేసి విఘ్నేశ్వరు నికి పెళ్లిచెయ్యరూ !!",
            "book_page_end": 47
        }
    ],
    "statistics": {
        "total_stories": 15,
        "author_counts": {
            "చందమామ బృందం": 3,
            "కంచర్ల చినగురువుశెట్టి, విశాఖపట్టణము": 1,
            "ఈదర బసవపూర్ణమ్మ, అయితానగర్, తెనాలి.": 1,
            "డి. రామచంద్రమూర్తి, భీమవరం.": 1,
            "గోకరాజు వెంకట్రాజు, జువ్వలపాలెం.": 1,
            "బి. వేణుగోపాల్, మదరాసు.": 1,
            "సి. ఆర్. చంద్రరావు, గుంటూరు,": 1,
            "బి. రంగాచార్య, తెనాలి – జి. శ్రీరామమూర్తి, గుంటూరు.": 1,
            "బి. య౯. ప్రసాదరెడ్డి, నెల్లూరు.": 1,
            "సగురుపిళ్ల శ్రీరాములు పాత్రుడు, బెజవాడ.": 1,
            "డి. చంద్రశేఖర్, మద్రాసు.": 1,
            "పి. విజయకుమార్, ఒంగోలు,": 1,
            "చాకలకొండ సూర్యం, కనిగిరి,": 1
        },
        "genre_counts": {
            "సంపాదకీయం": 1,
            "పౌరాణికం/గేయం": 1,
            "నీతి కథ/గేయం": 1,
            "జానపద గేయం": 1,
            "జానపద కథ": 1,
            "హాస్యం/సాహసం": 1,
            "నీతి కథ": 3,
            "నీతి కథ/హాస్యం": 1,
            "హాస్యం": 3,
            "పౌరాణిక కథ": 2
        }
    }
}