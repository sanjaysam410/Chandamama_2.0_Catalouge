{
    "book_id": "చందమామ_1948_12",
    "stories": [
        {
            "title": "కుంభకర్ణుడి యుద్ధం",
            "book_page_start": 11,
            "pdf_page_start": 11,
            "pdf_page_end": 12,
            "author": "చందమామ బృందం",
            "genre": "పౌరాణికం",
            "moral": "కుంభకర్ణుడి కథ కేవలం ఆయన మహాబలాన్ని, యుద్ధ పరాక్రమాన్ని తెలియజేస్తుంది.",
            "keywords": [
                "కుంభకర్ణుడు",
                "రాముడు",
                "యుద్ధం",
                "రామాయణం",
                "నిద్ర"
            ],
            "characters": [
                "కుంభకర్ణుడు",
                "రాముడు",
                "విభీషణుడు",
                "రావణుడు",
                "వానరులు"
            ],
            "locations": [
                "యుద్ధభూమి",
                "లంక"
            ],
            "content": "పాపాయిలూ! మీ రిదివరకు ఒకమాటు కుంభకర్ణుణ్ణి గురించి విన్నారుకదూ! అతను ఆరునెల్లు మేలుకుంటాడనీ, ఆరునెల్లు నిద్రపోతాడనీ, కొన్ని బళ్ల ఆహారం తింటాడనీ, కొన్ని పీపాల మద్యం తాగుతాడనీ, ఇదంతా జ్ఞాపకముందా?\n\nకుంభకర్ణుడు వుత్త తిండిపోతు కాదు. మహా బలశాలి. కొండలను పిండి చేయగలడు. అతను పట్టుకొనిలాగితే ఎంత గొప్ప వృక్షమైనా భూమిలోనించి పెళ్లగిలి రావలసిందే. ఇక వాటిని కొన్ని యోజనాల దూరం విసిరి పారవేయ గలడు, కుంభకర్ణుడు సరిగ్గా నిద్రపోయి లేస్తే అతన్ని జయించే వాడు ఈ ప్రపంచములోనే లేడు, అందుకనే విభీషణుడు రాముడితో చెప్పి కుంభకర్ణుడు నిద్రపోతున్న సమయంలో యుద్ధం మొదలుపెట్టించాడు. రావణుడుకూడా కొంతకాలం కుంభకర్ణుణ్ణి నిద్రలేపకుండానే యుద్ధం సాగించాడు. కాని అతనివల్ల కాలేదు. కొడుకు అందరూ చచ్చిపోయారు. ఇక కుంభకర్ణుడు తప్ప అతనికి దిక్కు కనిపించలేదు. విధిలేక నిద్రపోతున్నవాడిని లేపించాడు.\n\nకుంభకర్ణుడు అర్ధనిద్రలో లేచాడన్నమాటేకాని అతనికి పూర్తిగా మెలకువ రాలేదు. సగం కళ్లు మూసుకునే యుద్ధం చేశాడు. అతని చేతిలో ఎన్నో లక్షల వానరులు చచ్చారు. తక్కినవారు భయంతో వణికిపోతూ, రాముని వెనక దాగుకొన్నారు. కుంభకర్ణుడు రామునిమీదకు తలపడ్డాడు. రాముడు ఊపిరాడకుండా బాణాలు వేసినా, వాటిని లెక్క చేయలేదు. ఇది పనికాదని రాముడు వాయువ్యాస్త్రం వేసి, కుంభకర్ణుడి కుడిచేతిని, గదతో సహా పడకొట్టాడు. కుడి చేయి పోతే ఎడమ చేతితో యుద్ధం సాగించాడు కుంభ కర్ణుడు. అదీ పడకొట్టాడు రాముడు. కాళ్లతో పోరాడినాడు కుంభకర్ణుడు, కాళ్లుకూడ తెగవేశాడు రాముడు, పొడుగు పాటి నాలిక చాపి, గుహవంటి తన నోట్లోకి వానరసైన్యాలను లాగుకొన్నాడు. కుంభకర్ణుడు. ఆఖరుకు రాముడు ఆగ్నే యా స్త్రం ప్రయోగించి అతని తలా మొండెమూ వేరుచేశాడు.",
            "book_page_end": 12
        },
        {
            "title": "చక్కని తీర్పు",
            "book_page_start": 11,
            "pdf_page_start": 13,
            "pdf_page_end": 15,
            "author": "ఎ. నాగభూషణరావు, దుద్దుకూరు",
            "genre": "జానపద కథ",
            "moral": "ఊహల మీద ఆధారపడి, వాస్తవాన్ని తెలుసుకోకుండా తొందరపడి నిర్ణయాలు తీసుకోవడం తగదు. నిజాన్ని తెలుసుకున్న తరువాతనే స్పందించాలి.",
            "keywords": [
                "రైతు",
                "అద్దం",
                "అపార్ధం",
                "తగువు",
                "గురువు"
            ],
            "characters": [
                "రైతు",
                "రైతు భార్య",
                "మతగురువు"
            ],
            "locations": [
                "జపాను",
                "పల్లెటూరు",
                "దోవ"
            ],
            "content": "పాపాయిలూ !— మీ కిప్పుడు ఒక చిత్ర మైన జపానుకథ చెబుతాను. ఈ కధ జరిగేనాటికి, జపానువాళ్లు అద్దం చూచుకో వటమే ఎరగరు ! — మరి అద్దం చూచు కుంటేగాని, లేకపోతే మన ముఖం ఎలా గున్నదీ మన కెట్లా తెలుస్తుందీ? అందు కని, వాళ్ళ ముఖం ఎలా వుంటుందో వాళ్ళకి తెలిసేదే కాదు.\nఅటువంటి జపానుదేశంలో- ఒక వూళ్లో ఒక రైతు వుండేవాడు. ఒకనాడు అతను బజారుకు పోతూవుండగా దార్లో ఒక అద్దంముక్క దొరికింది. దాన్ని ఎత్తి చూశాడు. చూచేసరికి, ఏముంది? అందులో అతని రూపం కనపడింది. కాని- అది తన రూపమే అన్న సంగతి రైతుకి తెలియదు.\n'ఎవ్వరి మనిషి? నా వేపు ఎందుకు చూస్తున్నాడు? ఇతను ఎవరై వుంటాడు?' అని ఆశ్చర్యంతో చాలా సేపు ఆలోచించాడు. ఆలోచించి, చివరకు 'ఇతను మరెవరూ కాదు. నా చిన్నతనంలో చచ్చిపోయిన మా నాయన అయివుంటాడు' అని నిశ్చయించుకున్నాడు. 'ఐనా ఇంత కాలమైన తరవాత, ఇప్పుడీ రూపంతో ఎందుకు కనబడుతున్నాడు? నేను తనని మరచిపోయానని ఏమైనా కోపం వచ్చిం దేమో? నాకు ముఖాముఖిని కనిపించి బుద్ధి చెప్పా లనుకున్నాడేమో?' — ఇలా అనేక విధాల తలుచుకుని, తను చేసిన తప్పుకు లెంపలు వేసుకున్నాడు.\nఅయితే యిప్పుడు మరి నాయన్ను ఏం చేయాలి? మళ్లీ పారవేయాలా? పార వేస్తే ఆయనకు ఏంకోపం వస్తుందో? ఏం చేస్తాడో? అని భయపడి ఆ అద్దపుముక్కను తన జేబురుమాల్లో చుట్ట, జాగర్తగా ఇంటికి తెచ్చి పెట్టెలో పెట్టి తాళం వేశాడు. తాళం వేసినవాడు అంతటితో వూరుకున్నా పోయేది. ఇంటో భార్య లేకుండా చూసి, రోజుకు ఒకటి రెండుసార్లు వాళ్ళ నాయన వున్నాడో లేడోనని చూచుకుని మళ్లీ తాళం వేసేవాడు.\n\nఇలా వుండగా ఒకరోజున ఇది అతని భార్య కంటపడింది. ఎన్నడూ పెట్టెకు తాళం వెయ్యనివాడు తాళం వెయ్యటమూ, తను లేనప్పుడు పెట్టె తెరిచి చూచుకోవ టమూ ఆమెకు అనుమానం కలిగించినై. అందులో అతను ఏదో దాచివుంటాడని ఆమె నిశ్చయించుకుంది. మారుతాళం చెవి ఒకటి సంపాయించి భర్త యింటో లేనప్పుడు పెట్టె తెరిచి చూసింది. చూస్తే ఆమెకు మాత్రం కొత్తది ఏమి కనిపిస్తుంది, ఆ అద్దంముక్క తప్ప? 'ఓశ్! ఇదేనా, భాగ్యం?' అని తీసి చూసుకుంది! చూడ గానే ఆమెకు ఆడపిల్ల కనిపించింది. తన భర్త ఇంతకాలం దాచుకు చూస్తున్నది, ఒక పరాయిపిల్ల బొమ్మనా? ఈ సంగతి తెలిసేవరకు ఆమెకు కోపం వచ్చింది. మొహం అంతా ముడతలు పడింది. మళ్లీ అద్దంలో చూచింది. అందులో మొహం ఆమెకు అసహ్యంగా కనిపించింది? ఇలాంటి ఛండాలపు మొహందానినా తన భర్త ప్రేమించింది? ఆమెకు కోపం పెరిగిన కొద్దీ అందులో మొహం ఆసహ్యంగా కని పించింది, ఇక ఆమె వుండలేకపోయింది. భర్త ఎప్పుడు ఇంటికి వస్తాడా? ఎప్పుడు తను అడగవలసిన నాలుగు మాటలూ అడిగేసి పుట్టింటికి పోదామా? అని కని పెట్టుకు కూచుంది.\n\nమధ్యాహ్నం భర్త వచ్చాడు. అతను ఇంటో అడుగు పెట్టగానే ఆమె — “నేను మా పుట్టింటికి పోతున్నాను - నువ్వు నీ వుంపుడుగత్తెను తెచ్చుకుని ఈ యింటో ఊరేగు. నాకేం పట్టలేదు!” అన్నది ఫెడీమని.\nపాపం ! ఈమె మాటలు మొగుడి కేమీ అర్ధంకాలేదు. అతను ఎంతోసేపు బ్రతి మాలాడు సంగ తేమిటో చెప్పమని. చివ రకి ఆమె అద్దం సంగతి బయటపెట్టింది. “అద్దంలో ఆడమనిషి వుందా? మా నాయన కాదూ?” అన్నాడు మొగుడు.\n\n\"మీ నాయనా? ఇంకా నయం, మీ తాత అని చెప్పలేదు! మళ్లీ కళ్లు కడు క్కుని ఒకమాటు చూడు!\" అంటూ పెళ్లాం పోయి అద్దం తెచ్చియిచ్చింది.\nరైతు మళ్లీ చూచుకున్నాడు. చూస్తే ఏముంది? అందులో అతని మొహమే కని పించింది. అతను సంతోషంతో 'ఇదుగో, చూడూ ! ఇందులో వుంది మా నాయనే!” అని అద్దం మళ్లీ భార్యకు యిచ్చాడు.\nఆమె చూసుకుంటే ఏముంటుందీ? మళ్లీ తన మొహమే కనిపించింది. ఆమె ఇక కోపం పట్టలేక అద్దంముక్క ఆవతల వేసి పుట్టినింటికి బయలుదేరింది. మొగుడు అద్దంముక్క తీసుకుని బతిమాలుతూ ఆమె వెంటపడ్డాడు. ఇతను ఎంతచెప్పినా ఆమె నమ్మటంలేదు.\n\nఇద్దరూ వూరిబయటికి వచ్చేశారు. ఆ దారినే ఒక మతగురువు వస్తున్నాడు. 'మన యిద్దరం కలిసి గురువుగారు చెప్పినట్టు విందా'మన్నాడు మొగుడు. భార్య వొప్పు కుంది. ఇద్దరూ కలిసి గురువుగారికి తమ తగువు సంగతి చెప్పారు. గురువుగారు అంతా విని అద్దంలో చూశారు. అతనికి వారు చెప్పుతున్న ఇద్దరూ కనిపించలేదు! ఎవరో ముసలివాడు జాలిగా చూస్తున్నట్టు కనిపించాడు. నిరుడు ఈయన ఒక ముసలి వాడికి ఉరిశిక్ష చెప్పాడు. బహుశా ఈ ఆకారం అతనిదేమో ననుకున్నాడు.\n\n\"అర్థంలేకుండా మీ రిద్దరూ పోట్లాడ కండి. ఈబొమ్మ ఎవరిదనుకుంటున్నారు?- మీరు చెప్పిన ఇద్దరిదీ కాదు. నిరుడు నే నొక మనిషికి ఉరిశిక్ష చెప్పాను. అతనిది ఈ బొమ్మ. అతడే అందులో జాలిగా నా వేపు చూస్తున్నాడు\" అంటూ వారిని దీవించి పంపి, గురువుగారు ఆ అద్దపు ముక్కను చేతపట్టుకు చక్కాపోయాడు.\nగురువుగారు చెప్పిన తీర్పుతో, ఇ ం క దంపతుల మధ్య తగువు తెగిపోయింది. అప్పటినించి వారు ఏ పేచీలేకుండా హాయిగా కాపరం సాగిస్తూ వుంటున్నారు.",
            "book_page_end": 13
        },
        {
            "title": "జమ - ఖర్చు",
            "book_page_start": 14,
            "pdf_page_start": 16,
            "pdf_page_end": 17,
            "author": "ఏటుకూరి",
            "genre": "పద్య కవిత/హాస్యం",
            "moral": "అన్యాయంగా సంపాదించిన ధనం నిలబడదు. పోలయ పాల అమ్మగా వచ్చిన డబ్బుకు, నీళ్లు కలిపినందుకు నీటి పాల్లయ్యింది. అన్యాయం నిష్ఫలం.",
            "keywords": [
                "పోలయ్య",
                "కోతి",
                "పాలమ్ము",
                "డబ్బు",
                "అన్యాయం"
            ],
            "characters": [
                "పోలయ్య",
                "కోతి"
            ],
            "locations": [
                "చెఱువు",
                "చెట్టు కొమ్మ"
            ],
            "content": "పాలమ్ముకొనే పోలయ్యా\nపాడిగేదెలను గొనబోతు\nచిత్తెండకు తెపతెపలాడీ\nచెఱువుగట్టుపై చేరాడు.\nముల్లె మూట నొడ్డున బెట్టీ\nమోటు చెప్పులట దిగవిడచి\nచలిదిమూట నొకచే బట్టీ\nచల్లగ రేవుకు దిగినాడు.\nఆకటి తొందరచే నేమో?\nపైకము సంగతినే మఱచి\nచలిదిమూట కటునిటు నీళ్లూ\nచిలుకుతు లొట్టలు గొడుతుంటే\nపోటుమఱిపై కో తొక టా\nమూట నెత్తుకొనిపోయింది.\nపోలయ లబలబ లాడుతునే\nరాలు రప్ప లటు రువ్వాడు;\nకొమ్మ కొమ్మ కెగబ్రాకుతు నా\nకోతియు కిచకిచ లాడింది.\nకడ కాతని కెది తోచిందో\nగట్టున చతికిలబడ్డాడు,\nచలిదిమూట విడదీస్తూనే\nతొలి ముద్దోక టటు విసరాడు.\n\nకోతి యదేమోస్తరు చేసీ\nమూతి ముడుచుకొని కూర్చుంది!\nఆదమఱచి మన పోలయ్యా\nఆవలిముద్ద నిటు విసరాడు;\nఅది తపుక్కుమని నీళ్ళల్లో\nఅనుకోకే పడిపోయింది.\nఇక కో తేమని చెప్పేది ?\nఇటునటు రూకలు విసరింది:\nగుళుగుళు శబ్దము వింటుంటే\nకోతికి హుషారు హెచ్చింది !\nబుడబుడ మునింగి పోతుంటే\nపోలయ కేడుపు వచ్చింది.\nనీట బయట చెరిసగముగ నా\nమూట సాంతమయి పోగానే\nపోగా మిగిలిన వేరుతు మా\nపోలయ యిట్లనుకొన్నాడు:\n\"పాలు, నీళ్లు చెరిసగముగ సం\nపాదించిన వీ రూపాయల్\nనీళ్లవి నీళ్ల కె దక్కినవీ\nనీచానికి తలపడరాదు;\nపాలవి పాలకె దక్కినవీ\nపాడు సొమ్ము కేడువరాదు.”",
            "book_page_end": 15
        },
        {
            "title": "వర్ధమానుని విదేశ యాత్రలు",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సాహసం",
            "moral": "ఎప్పుడూ ఇతరుల సహాయంపై ఆధారపడకుండా, తన తెలివితేటలను ఉపయోగించి స్వేచ్ఛగా జీవించాలి. ధనాశ పరాకు పనికిరాదు.",
            "keywords": [
                "వర్ధమానుడు",
                "బుల్లిపాప",
                "రైతు",
                "రాణి",
                "గద్ద"
            ],
            "characters": [
                "వర్ధమానుడు",
                "చిత్పల",
                "రైతు",
                "రాణి",
                "రాజు",
                "మరుగుజ్జువాడు",
                "నౌకరు"
            ],
            "locations": [
                "లిల్లిపుట్ దేశం",
                "రాచనగరు",
                "అంతఃపురము",
                "సముద్రతీరం"
            ],
            "content": "ఈసారి \"బుల్లిపాప\" పెట్టెను ఇంకా అందంగా అలంకరించారు. అందులో చిత్పల తన బొమ్మల తొట్టికూడా పెట్టి ఆ తొట్టిలో వర్ధమానుణ్ణి పడుకోబెట్టింది. ఇట్లా చెయ్యటంవల్ల వర్ధమానుడి ప్రయాణం కొంతవరకు సుఖంగా జరిగింది. రైతు గుర్రం ఎక్కాడు. రైతు వెనకగా, చేతిలో పెట్టె పట్టుకుని, చిత్పలకూడా ఎక్కింది. గుర్రంబయలు దేరింది, బుల్లిపాప ఎక్కడ నలిగిపోతాడో అని చిత్పల దారిలో అనేక చోట్ల, తనకు ఆయాసంగా ఉందని వంక పెట్టి, తండ్రిచేత మజిలీలు వేయించింది.\nరైతు మొత్తంమీద చాలా గడుసువాడు. దారిలోనూ దారికి కాస్త ఎడంగానూ తగి లిన ప్రతి గ్రామంలోనూ ఆగి వర్ధమానుడి చేత ప్రదర్శనాలిప్పించి రెండుచేతులా బోలెడంత డబ్బుచేసుకున్నాడు. ఈధనాశ మూలంగా ఆ రైతు వెనకటిమాదిరిగా వర్ధ మానుడి కష్టసుఖాలు పాటించటంకూడా మానేసి తన డబ్బే చూచుకోసాగాడు. ఈ కారణంచేత వర్ధమానుని ఆరోగ్యం చెడి అతను నలతగానూ, బలహీనంగానూ తయారై, జాలిగొలిపేటట్టు కనపడటం మొదలుపెట్టాడు. అయితే రైతుకు వర్థ మానుడి వాలకం చూసి జాలికలగకపోగా చిరాకు వేసింది. చచ్చిపోతాడేమో, వచ్చే లాభమంతా పోతుందేమోనని భయంకూడా కలిగింది. ఇంకొక చాలా గ్రామాల్లో ప్రదర్శనా లివ్వవలసివుంది కదూ.\n\"అయ్యొ, బుల్లిపాపా! నీ ఆరోగ్యం బాగాలేదు. చచ్చిపోతావో ఏమిటో ! నేను సంపాదించే డబ్బంతా సంపాదించేలోగా చచ్చేవు సుమీ!” అన్నాడు రైతు వర్ధమా నుడితో. రాచనగరు చేరకపూర్వమే రైతు చాలా డబ్బు చేసుకున్నాడు. ఆఖరుకు రాచనగరు చేరారు.\n\nపట్టణంలో అనేకచోట్ల వర్ధమానుణ్ణి ప్రదర్శించటానికి ఏ ర్పాట్లు జరిగాయి. రైతు ఈప్రయత్నాలలో నిమగ్నుడై ఉండగా జనానాలో రాణీగారూ ఆవిడ చెలికత్తెలూ \"బుల్లిపాప”ను చూడటానికి తహతహ లాడుతున్నారనీ, వెంటనే వచ్చి అక్కడ ఒక ప్రదర్శనం ఇవ్వవలసిందని రాజ భటులు కబురు తెచ్చారు.\n\"నాపంట ఈనాటికి పండింది.” అను కున్నాడు రైతు. అతను ఈ మహాభాగ్యం కోసమే ఇన్నాళ్లూ కాచుకుని ఉన్నాడు. రాణిగారి పరివారం ఎదట బుల్లిపాపను ప్రదర్శించినందుకు ఎంత బహుమతి దొరుకునా అని రైతు ఆలోచించ సాగాడు.\n\nవర్ధమానుడికి తన యజమానిమీద ఇప్పుడు ఆవగింజంత అభిమానంకూడా మిగలలేదు. ఆ రైతుకు డబ్బుచేసి పెట్ట లేక అతని ప్రాణం విసిగిపోయింది.. ఈ ప్రయత్నంలోనే తన చావు రాసిపెట్టి వుందని వర్ధమానుడు నిశ్చయం చేసు కున్నాడు.\nరైతు వర్ధమానుణ్ణి పెట్టెలో పెట్టుకుని చిత్పలను వెంటబెట్టుకుని సాధ్యమైనంత వేగంగా రాణీగారి అంతఃపురానికి వెళ్లాడు. రాణీగారి ముందు రైతూ చిత్పలాకూడా వొంగి నమస్కారాలుచేసి బుల్లిపాపను చూపారు. అతన్ని చూడగానే రాణికి చాలా ముచ్చటయింది,\n\"నువు చూడటానికైతే చాలా ముద్దో స్తున్నావుగాని - ము ద్దు గా మాట్లాడటం కూడా నీకు చాతనవునా?\" అని రాణి వర్ధమానుణ్ణి అడిగింది.\n\n\"తమ భాష నాకు కొద్దిగా వచ్చును,” అని వర్ధమానుడు రాణీగారికి తగినట్టుగా • మాట్లాడి, ఆమె దర్శనంవల్ల తన జన్మ ధన్యమయిందన్నాడు. ఈ మాటలువిని రాణీ మరింత మురిసిపోయి, “ఈ పాపను వెయ్యి మొహర్లకు అమ్ముతావా?” అని రైతు నడిగింది.\nబుల్లిపాప ఇంక ఎంతో కాలం బతకడని రైతు అదివరకే నిశ్చయం చేసుకున్నాడు. అందుచేత వెయ్యి మొహర్లకు అతన్ని వది లించుకోవటం రైతుకు చాలా సంతోషం గానే ఉంది. కాని పైకి తన కెంతో కష్టంగా ఉన్నట్టు నటించి చివరకు ఒప్పుకున్నాడు.\n\"ఏం, బుల్లిపాపా? నీ యజమానిని వదిలి నాదగ్గిర ఉండిపోతావా?” అని రాణి వర్థమానుణ్ణి లాలించి అడిగింది.\n\n\"అంతకన్న మహాభాగ్యమా? అయితే ఈ చిత్పలనుకూడా నాదగ్గిర ఉంచగలరా? ఆమెను విడిచి ఉండలేను,” అన్నాడు వర్ధమానుడు.\n“చిత్పల నీదగ్గిరే ఉంటుంది. ఆమెను కూడా నేనే పోషిస్తాను,” అన్నది రాణి. ఈమాటకు రైతుకూడా సంతోషించాడు; తన కూతురి పంటకూడా పండిందను కున్నాడు. అతను రాణీగారిదగ్గిర సెలవు పుచ్చుకుని ఈ శుభవార్త భార్యకు చెప్ప టానికి బయలుదేరాడు.\nవర్ధమానుణ్ణి జాగర్తగా తన అరిచేతిలో పెట్టుకుని రాణీ తిన్నగా రాజుగారి దగ్గిరికి వెళ్లింది.\n\"ఇటువంటి వింత ఎక్కడన్నా చూశారా?” అన్నది రాణి వర్ధమానుణ్ణి రాజుకుచూపి. రాజుగారి ఆశ్చర్యానికి మేరలేదు.\n\"ఎవరు నువు? ఎక్కడినుండివచ్చావు? ఏమిటి నీ వృత్తాంతం?” అని రాజుగారు వర్ధమానుణ్ణి అడిగాడు. వర్ధమానుడు తన కధ యావత్తూ చెప్పగా విని రాజు మరింత ఆశ్చర్యపడ్డాడు.\nవర్ధమానుడికి అన్నిరకాల రాజభోగాలూ జరిగాయి. చిత్పల ఎప్పుడూ అతనిదగ్గిరే ఉండేది. అతనికోసం రాణీ చక్కనిపెట్టె చేయించి, దానికి అన్నిప్రక్కలా మెత్తలూ, వాకిళ్లూ, కిటికీలూ, అలమరులూ, అరలూ ఏర్పాటు చేయించింది. అందులో నే కుర్చీలూ, బల్లలూ, ఒక మంచంకూడా అమర్చారు.\nఅతనికోసం కమసాలివారిచేత బుల్లి వెండి పళ్లాలు చేయించారు. రాణీగారు భోజనంచేసే సమయంలో వర్ధమానుడు కూడా తన చిన్న పళ్లాలలో భోజనం చేసే వాడు. అతను భోజనం చేస్తుంటే చూడటం రాణీకి చాలా ముచ్చటగావుండేది.\nఒకనాడు భోజనాల వేళ వర్ధమానుడికి పెద్దగండం తప్పింది. అది ఎట్లా జరిగిం దంటే రాణీదగ్గర ఒక మరుగుజ్జువా దుండేవాడు. వాడుకూడా వర్ధమానుడి కంటె అయిదురెట్లు ఎత్తుండేవాడు. ఈ మరుగుజ్జువాడు ఎవరూ చూడకుండా వర్ధమానుణ్ణి పట్టుకుని ఎత్తి నేతిగిన్నెలో వేసి ఘనకార్యం చేసినవాడల్లే కేరింతాలు పెట్టి నవ్వుకుంటూ పారిపోయినాడు. కొన్ని క్షణాలపాటు రాణి, చిత్పలాకూడా విస్తు పోయి ఏమీ చెయ్యలేక పోయినారు. ఆ తరవాత చిత్పల అతన్ని రక్షించి పైకి తీసింది. వర్ధమానుడికి ఈత చాతకావటం వల్ల ప్రాణం దక్కింది.ప్పటికీ అతను చాలా నెయ్యి మింగి కొంత సేపటివరకూ తేరుకోలేక పోయినాడు.\n\nఆ తరవాత ఆ మరుగుజ్జును పట్టుకుని మెత్తగా తన్నారు. ఈ తన్నులు వాడికి వెనకనే తగిలివుండవలసింది. ఎందు కంటే కొంతకాలం క్రితం ఒకసారి భోజ నాల దగ్గిర ఈ మరుగుజ్జె వర్ధమానుణ్ణి ఒక ఎముకలో నడుమువరకూ దూర్చాడు. అప్పుడు మరుగుజ్జుకు శిక్షపడకుండా వర్ధమానుడే అడ్డపడ్డాడు. కాని ఈ తప్పుతో మరుగుజ్జుకు ఉద్వాసన అయింది.\nవర్ధమానుడు అంతఃపురంలో రెండు సంవత్సరాలు గడిపాడు. అతనికి మహా వైభవంగా జరిగింది. కాని ఈజీవితం అతనికి తృప్తికలిగించలేదు. ఈ రాక్షసుల దేశంనుంచి ఎట్లా తప్పించుకుని తన సాటి మానవులమధ్య స్వేచ్ఛగా జీవింతామా అని అతను ఆరాట పడసాగాడు.\n\nఇట్లా ఉండగా రాజూ, రాణి ఒకసారి సముద్రతీరాన ఉన్న ఒక గ్రామానికి రాచ కార్యంమీద వెళ్లవలసివచ్చింది. రాణీ వెంట చిత్పలా, తన పెట్టెలో వర్ధమానుడూ కూడా వెళ్లారు. ఆ ప్రయాణంవల్ల చిత్పలకూ వర్ధమానుడికీ కూడా చాలా బడలిక అయింది.\n\" నాకు శరీరంలో ఏమీ బాగాలేదు. ఒక్కసారి సముద్రపు గాలి తగిలితే బాగుండును!\" అన్నాడు వర్ధమానుడు. కనీసం సముద్రంచూసి అయినా సంతో షింతామని అతని ఆశ.\n\nచిత్పల అతన్ని వెంట పెట్టుకుని వెళ్లే స్థితిలో లేకపోవటంవల్ల ఆమె, ఒక నౌకరు కుర్రవాడికి బుల్లిపాప పెట్టె ఇచ్చి, జాగర్తగా కాపాడమని ఎంతో గట్టిగా చెప్పి పంపింది.\nకాని ఆ నౌకరు కుర్రవాడికి ఏమీ బాధ్యత తెలియదు. వాడు వర్ధమానుడి పెట్టెను సముద్రతీరాన రాళ్లమీద ఉంచి పక్షులగుడ్లు దొంగిలించటానికి వెళ్లి పోయాడు.\nఈ సమయంలో ఒక గద్దవచ్చి వర్ధ మానుణ్ణి పెట్టెతోసహా కాళ్లతో తన్నుకుని సముద్రంమీదికి ఎగిరిపోయింది.\n\"బుల్లిపాప”ను సముద్రం అలలు మింగేశాయని చిత్పలా, రాణీ అనుకుని దుఃఖించారు. కాని నిజానికి వర్ధమానుడు సముద్రంలో ముణిగిపోలేదు. అతన్ని తన్నుకుపోయిన గద్ద సముద్ర మధ్యంలో అతని పెట్టెను జారవిడిచింది.\n\nఆ పెట్టె చాలా సేపు అట్లాగే నీటిమీద తేలుతూఉండి దూరంగాపోయే ఒక ఓడ కంటపడింది. ఆ ఓడయజమానులు వర్ధ మానుణ్ణి రక్షించి అతని సమాచారం తెలుసుకుని ఆతన్ని వాళ్లదేశం చేర్చారు.\nఆ తరవాత వర్ధమానుడు దేశాలు తిరగటం మానివేసి పెళ్లాడి పిల్లల్నికని వ్యాపారం చేసుకుంటూ సుఖంగా బతి కాడు. అతని బిడ్డలూ, మ న మ లూ ఎప్పుడూ అతనిచేత ఈ వింతవింత విష యాలు చెప్పించుకుని ఎంతో ఆశ్చర్య పడుతూ వినేవారు. వర్ధమానుడి అనుభ వాలు మీకుమాత్రం ఆశ్చర్యకరంగా లేవూ ?\n(అయిపోయింది)",
            "book_page_end": 24
        },
        {
            "title": "ఆకతాయి కధ",
            "book_page_start": 25,
            "pdf_page_start": 27,
            "pdf_page_end": 34,
            "author": "మంగళగిరి వెంకయ్య, నెల్లూరు",
            "genre": "హాస్యం",
            "moral": "అతి గారాబం పిల్లలను ఆకతాయిలుగా, పనికిమాలినవారిగా మారుస్తుంది. దేవుడి సృష్టిలో పనికిరాని మనిషి లేదు; సరైన సమయం వచ్చినప్పుడు వారి సామర్థ్యం బయటపడుతుంది.",
            "keywords": [
                "ఆకతాయి",
                "గారాబం",
                "చెట్టు పీకుడు",
                "గురిగాడు",
                "కాలిచురుకు"
            ],
            "characters": [
                "ఆకతాయి",
                "ఆకతాయి తండ్రి",
                "పంతులు",
                "చెట్టు పీకుడు",
                "గురిగాడు",
                "ఊదుడుగాడు",
                "కాలిచురుకు",
                "రాజు",
                "రాజపుత్రి",
                "పేదరాసి పెద్దమ్మ"
            ],
            "locations": [
                "కపిలపురం",
                "అరణ్యం",
                "పట్టణం",
                "కొలను"
            ],
            "content": "కపిలపురంలో ఒక బ్రాహ్మణు డున్నాడు. అతనికి వరసన అందరూ ఆడపిల్లలే, పుట్టారు. అందుచేత, అతను ఎప్పుడున్నూ పుత్రుడో పుత్రుడో అని కలవరిస్తూ ఉండేవాడు.\nచివరికి అతనికోరిక నెరవేరింది. నలు గురు ఆడపిల్లల తరవాత పరప్రసాదమా అన్నట్టు, ఐదోసారి ఒక మగపిల్లవాడు కలిగాడు. లేకలేక కలిగిన ఈ పిల్లవాణ్ణి చూచుకుని, — ఆ దంపతులు చెప్పతరం కాని ఆనందం పొందుతూవున్నారు.\nపిల్లవాడు ఏం కావాలన్నా సరే, అడగ టమే తడవుగా ఎదట పెట్టేవారు. ఇలా గారాబంగా పెరగటంవల్ల వాడికి మకురు తనం ఎక్కువయింది. ఎప్పుడయినా వాడు అడిగింది తే లేక పో తే ఇంటిపెంకులు ఎగిరిపోయేటట్టు పోరు పెట్టేవాడు. మక్కువ కొద్దీ, ఎవళ్లేనా తనని ఎత్తుకోబోతే, వాళ్లనీ రక్కి, గిల్లి, పీకి పాకం పెట్టేవాడు.\nఇలా, అల్లరితోటీ ఆగడాలతోటీ అబ్బా యికి అయిదోయేడు వచ్చింది. వైభవంగా అక్షరాభ్యాసం జరిగింది. పిల్లవాణ్ణి బళ్లో వేశారు. బళ్లో మనవాడు చేసేపని యేమిటీ అని అడుగుతారేమో!- పలకలు, బల పాలు, పుస్తకాలు దొరికినమట్టుకి దొంగి లించటం; పంతులుమొహం చాటయితే సరి, అవతలకు పోయి తొక్కుడుబిళ్ళ, దాగుడుమూత, చెడుగుడు, గోలీకాయ లాటలు; ఆటల్లో అందరినీ తన్నుతూ ఉండటం. పంతులు వచ్చేవేళకు ఏమి ఎరగనివాడిలా కుదురుగా కూర్చోవటం. ఇవి వాడి చేష్టలు.\nకుర్రవాడికి దుడుకుతనం రోజు రోజుకీ ఎక్కువైపోతున్నది. వీడినిగురించి తక్కిన పిల్లలు కూడా చెడిపోతున్నారు. అందు చేత, పంతులు వీణ్ణి బడినించి యింటికి పంపించివేసి, మరెక్కడయినా చదువు చెప్పించుకోమని కుర్రవాడి తండ్రికి జాబు రాసి పంపాడు. ఇక విధిలేక మనవాణ్ణి తండ్రి, ప క్క నున్న ఒక చిన్న పల్లెటూరిబళ్లో వప్పగించి, పంతులింట్లోనే బస ఏర్పాటు చేశాడు. స్థలం మారింది, పంతులూ మారాడు. కాని, అబ్బాయి బుద్ధి మాత్రం మారలేదు.\nఈ కొత్తపంతులు మనవాణ్ణి నమ్మి బడి పెద్దగా వుంచాడు. ఇంకేం, వాడు ఆగడానికి తోడు అధికారం కూడా చెలాయించటం మొదలెట్టాడు, తోడి పిల్లలమీద. ఈ గోల పడలేక, పంతులు ఆకతాయిని బడికి పోనీకుండా ఇంటిదగ్గిరే నిలిపివేశాడు.\nఇంట్లోమాత్రం మ న వాడు ఊరికే ఉంటాడా?- ఒకనాడు పంతులు తల్లి, బియ్యం దంపుతూ వుంది. \"నా య నా, ముసలిదాన్ని, కాస్తంత సాయంచెయ్యరా” అన్నది. ఆకతాయి సరేనని ఒకసారి రెండు సార్లు సరిగ్గానే పోటువేసి, మూ డో సారి అవ్వ వే లు పచ్చడయ్యేటట్టు వేశాడు.\nమరునాడు గురువుగారు మనవాణ్ణి ఆప్యాయంగా పిలిచి, \"నాయనా! నాకు కొంచెం రొంపభారంగా వుంది. దబ్బున కాసిన్ని వేడినీళ్లు కాగబెట్టగలవుటోయ్?” అన్నారు. ఆకతాయి గబగబవెళ్లి గురువుగారి తాటాకు గ్రంథా లన్నీ పొయ్యి లో వే సి మంటబెట్టి, నిమిషములో నీళ్లు కాగబెట్టాడు.\nశిష్యుడి ప్రజ్ఞకి గురువు గారు సంతో షించారు. స్నానం అయినతర్వాత ఆయన దేముడి గదిలోకి వెళ్లి తీరా వెతుక్కుంటే, పారాయణపుస్తకం ఒక్కటి అగపడదు. పంతులకి గుండె నీరయిపోయింది, \"చాలుబాబూ నీ శిష్యరికం' అని అనుకొని, తక్షణమే వాణ్ని తీసుకుపోయి తండ్రికి పప్పగించి, ఒక్కనమస్కారం పెట్టాడు.\n\nచదువు ఎట్లానూ అబ్బేటట్టులేదు. పోనీ, సంసారబాధ్యత నెత్తిన వేసినట్టయితే బుద్ధి వస్తుందేమోనని ఆ శ ప డి, తండ్రి మనవాడికి ఇంటిపనులు వప్పగించాడు. సరి, మూడోరోజుకల్లా ఇంటి వ్యవహారాలన్నీ ఒక కొలిక్కి తీసుకువచ్చాడు మనవాడు.\nదీంతో కన్న తండ్రికి కూడా మనస్సు విరక్తి చెందిపోయింది. \"ఒక్క క్షణమైనా నువ్వు నా యింట ఉండటానికి వీల్లేదు. పో, ఆకతాయి వెధవా! పో--నీ కర్మం నీది” అని కసిరి, కొడుకుని ఇంట్లో నించి వెళ్ళగొట్టేశాడు.\nమొండితనం మన ఆకతాయి ఉగ్గు పాలతో నేర్చిందే. తండ్రిమాటలేమీ వాడు మనసుకి పట్టించుకోలేదు. \"జయ్ పర మేశ్వరా!” అని బయల్దేరాడు.\n\nవెళ్లగా వెళ్ళగా ఆకతాయి కి ఒక అరణ్యం అడ్డు తగిలింది. అక్కడ ఒక మనిషి వున్నాడు. వాడు రకరకాల చెట్లన్నీ పీకి గుట్టలువేసి మోపులు కడుతున్నాడు.\n\" అబ్బీ, నువ్వెవరవు?” అని అడిగాడు ఆకతాయి.\n\"అయ్యా, నేను చెట్టు పీకుడు గాణండి. మాది పెద్ద కుటుంబం. ఈ చెట్లు కొట్టి ఊళ్లో అమ్ముకుని. ఆలు బిడ్డల్ని పోషించుకో వాలండి” అని బదులు చెప్పాడు.\n\"చఛా, కట్టెలు మోసుకుపోయి అమ్ము కోవటం ఎంతకష్టం! దీనివల్ల జీవనం గడుస్తుంది గనకనా? నెలకి నూరు వరహాలు జీతమిస్తాను. నా వెంట రా” అన్నాడు ఆకతాయి. సంతోషపడ్డాడు చెట్టు పీకుడుగాడు. కలప యింట్లో పారేసివచ్చి, ఆకతాయితో కలిసి పోతున్నాడు.\n\nవీళ్లిద్దరూ కొంచెందూరం వెళ్లేసరికి, మరొక చిత్రమైన మనిషి కనపడ్డాడు. వాడు విల్లెక్కు పెట్టి గురిచూస్తున్నాడు.\n\"అబ్బీ, నువ్వెవరవు? ఏమిటి చూస్తు న్నావు ? \" అని అడి గాడు ఆకతాయి.\n\n\" అయ్యా! నా పేరు గురిగాడు. ఇక్క డికి ఆమడదూరాన ఒక మామిడిచెట్టు న్నది. ఆ చెట్టు కొట్టకొన కొమ్మ మీద గుబురుచాటున ఒక చిలుక వున్నది. దాని కుడికంటికి గురిచూస్తున్నా” నన్నాడు.\n\"అబ్బీ, ఇట్లా ఎన్ని చిలకల్ని చంపితే మాత్రం నీకు కడుపు నిండుతుంది గనకా! నాతో వచ్చేసెయి, నెలకి నూరువరహాల జీతమిస్తాను ” అని చెప్పేసరికి, సంతో షించి, వాడూ అ క తా యి తో కలిసి పోతున్నాడు.\n\nఈ ముగ్గురూ కలిసి పోగాపోగా, మరొక వింతమనిషి అగపడ్డాడు. ఒక చెట్టుకింద పండుకొని, వాడు ఎడంముక్కుతో కొంత సేపూ, కుడిముక్కుతో మరికొంత సేపూ వూదుతున్నాడు. \"ఓయి, నువ్వెవరోయ్, ఇదేమిటి, ఈ వూదడ మేమిటి?\" అని అడిగాడు ఆకతాయి.\n\"బాబూ! నా పేరు వూదుడుగాడు. ఇక్కడ వుండి ఎంతదూరాన కొలిమి అయినా వూదగలను. నన్నొక కమ్మరి పది వరాల జీతం మీద పెట్టుకున్నాడండి” అన్నాడు. ఊదుడుగాడ్నికూడా నెలకి నూరు వరహాల జీతంమీద వెంట తీసుకు పోతున్నాడు ఆకతాయి.\n\nనలుగురూకలిసి కొంచెందూరం పోయే సరికి దోవలో ఇంకో విచిత్ర మైనవాడు తారసపడ్డాడు! వాడు పాదాలు ఒక చెట్టుకి కట్టేసుకుని, మీగాళ్ళమీద బండ పెట్టు కొని పడుకున్నాడు.\n“ఇదేం వేషం? ఇట్లా పవ్వళించా వేమిటి? నువ్వెవరవోయ్ ? \" అని వాడిని పలకరించాడు ఆకతాయి,\n\n\"నన్ను కాలిచురుకుగా ఉంటారండి. కాళ్ల కట్లు విప్పితే చాలు, అదేపనిగా పరు గెత్తుతాయి. నా పరుగుతోపాటు ఎగరడం పక్షులకే చేతగాదు. మరి మనుష్యులమాట చెప్పేదేమిటి? \" అని జవాబు ఇచ్చాడు.\n\"భేష్. నువ్వు మాతో ఉండవలసిన వాడవు \" అని చెప్పి, వాడినీ నూరు వరా హాల జీతంమీద జట్టులో చేర్చుకుని, వెంట బెట్టుకు పోతున్నాడు ఆకతాయి.\n\nఅందరూ ఒక పట్టణం చేరుకున్నారు. పేదరాసి పెద్దమ్మ యింట్లో బసచేశారు. \"అవ్వా! మీ పట్టణంలో విశేషాలేమిటీ?” అని అడిగాడు ఆకతాయి.\n\n\"విశేషాల కేముంది నాయనా !- మా రాజుగారు కడు వృద్ధు. పురుష సంతతి లేదు. ఒక్కగా నొ క్క కూతురు కావటం చేత, ఒక కుర్రవాణ్ణి ఇంటల్లుడుగా తెచ్చు కొని వాడికి పట్టంకట్టాలని తాపత్రయం పట్టుకుంది. కానైతే, చక్కటి సంబం ధాలు ఎన్నివస్తేమట్టుకి యేంలాభం? 'నాతో సరిసమానంగా ఎ వ రైతే పరుగెత్తగలరో వాడినే పెళ్లాడతాను, లే క పో తే ఇట్లాగే ఉండిపోతాను' అనిచెప్పి రాజపుత్రి పంతం పట్టి కూర్చున్నది. రాజ్యం కోసం, రాజ కుమార్తెకోసం ఆశ పడి ఎందరెందరో ఎక్కడెక్కడినించో వ చ్చా రు. పందెం నెగ్గలేక ప్రాణాలు వదులుకున్నారు. ఏం చెప్పమంటావు నాయనా !” అం టూ, కోటలో జరుగుతున్న కధ యావత్తూ విని పించింది పేదరాసి పెద్దమ్మ.\n\nమర్నాడు మన ఆకతాయి సరాసరి రాజుదగ్గిరికి వెళ్లి \"మహారాజా! నీ కూతు రిని నాకిచ్చి పెళ్లి చెయవలిసిం” దని అడి గాడు, \"అల్లాగే చేస్తాను. మరి. మా అమ్మా యితో పాటు పరుగెత్తగలవా?\" అని అడి గాడు రాజు.\n\"ఓసి, ఈపాటిదానికి నే నెందుకూ, నా భటుణ్ణి పంపిస్తాను” అన్నాడు ఆకతాయి.\n\" అల్లానే పంపించు. కాని, పందెంలో నీ భటుడు వో డిపో యి నా, నిన్నే తల తీయించివేస్తాము సుమా! \" అని హెచ్చ రించాడు రాజు.\nధైర్యంతో 'సరే' నన్నాడు ఆకతాయి. పందెంలో నెగ్గిరావటానికి కాలి చురుకు గాణ్ణి వప్పగించాడు.\n\nరాజుగారు ఒకచోట కూర్చున్నారు. పందెగా ళ్లిద్దరకూ చెరివకటీ బంగారు లోటా లిచ్చారు. అక్కడికి కోసెడుదూరం లో వున్న కొలనులో నీళ్లు ముంచుకువచ్చి రాజుగారిని తాకాలి. ఇదీ పందెం.\nఇద్దరూ బయల్దేరారు. రాజపుత్రి కొలను చేరేలోగా అప్పుడే కాలిచురుకుగాడు నీళ్లు ముందుకుని స గం దూ రం వచ్చేశాడు. ముందుగా వచ్చేశాంకదా అనే ధైర్యం తో వాడు ఒక రాయి తలకింద పెట్టుకుని, తోవలో చెట్టుకింద పండుకున్నాడు.ఇంతలో రాజకుమార్తె నీళ్లు ముం చు కు వస్తూ, కాలిచురుకుగాడి లో టా లో నీళ్లు పార బోసేసి పరుగుచ్చుకుంది!\nఇది చూచి, ఆకతాయి బిక్కమొగం వేశాడు. 'అయ్యోపాపం!' అంటూ అందరూ జాలిపడ్డారు. ఈ సమయంలో కాలిచురుకు గాడి తలకింది రాతికి గురిపెట్టి, గురిగాడు బాణం వేశాడు. ఆ దెబ్బతో కాలిచురుకు గాడు నిద్దర లేచాడు. లో టా చూ చు కొన్నాడు. మోసంతెలుసుకున్నాడు. కను మూసి తెరిచేటంతలో మళ్లీ కొలనుకుపోయి, నీళ్లు నింపుకొని వచ్చి రాజపుత్రికంటె ముందుగా తాను రాజుని తాకాడు. అందరు \"శెభాస్” అని సంతోషించారు.\n\nమరిప్పుడు ఆకతాయే పందెం గెలిచి నట్టు. రాజపుత్రి నిచ్చి పెళ్లి చెయ్య క తప్పదు. కాని, వాడి కి వ్వ టం రా జు కి సుతరామూ ఇష్టంలేదు. ఆకతాయిని పిలి పించి ఇట్లా చెప్పాడు: \" అయ్యా, మీకు మా పిల్లనిచ్చి పెళ్లిచేస్తా మనుకోండి. మీదీ మాదీ ఒక కులంకాదు, ఒక గోత్రం కాదు, బంతిభోజనం లేని సంబంధంవల్ల వేడు కేమిటి, సంతోషమేమిటి? కాబట్టి మీరు మొయ్యగల ధనమిస్తాము. అది తీసుకుని వెళ్లి, పెళ్లిసంగతి మరిచిపొండీ!” అని వేడుకున్నాడు.\n\"సరే, రాజా! మీ మాటకి అడ్డుచెప్పను. ధనం మొయ్యడ మనేది గొప్ప పనికాదు. ఈపాటిదానికి నే నెందుకూ? నా భటుణ్ణి పంపుతాను \" అన్నాడు ఆకతాయి.\n\nఈ లోపుగా చెట్టుపీకుడుగాడు ఒక కోసెడు చతురం గల బ్రహ్మాండమయిన సంచీ తయారుచేయించి, అది పట్టుకొని కోటకు వెళ్లాడు. సoచి మూతి తెరిచి, \"పొయ్యండి, ఎంతధనం పొయ్యగలరో ఇందులో పొయ్యండి!\" అని తయారుగా కూర్చున్నాడు.\nరాజుగారి ఖజానా అంతా ఖాళీ అయి పోయింది! సంచీ నిండలేదు. ఇంకా ఎక్క డెక్కడి నించో బళ్లతో తెప్పించారు ధనం. అదంతా బళ్లతో సహా సంచిలో పడవేస్తు కుంటున్నాడు చెట్టు పీకుడు గాడు !! ఎంతకూ నిండదు సంచీ.\n\nకొంత సేపటికి రాజుమీద జాలిపడి, చెట్టుపీకుడుగాడు సంచీమూతి కట్టేసి, బంతిలాగ ఎగరేసుకుంటూ పట్టుకు పోయాడు.\nఇదంతా చూసి, రాజుకి కన్ను కుట్టింది. ఆకతాయిగాడూ, వాడి భటులూ పట్టణం పొలిమేర దాటకముందే మెత్తగా తన్ని, ఆ ద్రవ్యం అంతా తిరుగా తీసుకురమ్మని సైన్యాన్ని వెంబడే పంపించాడు.\nఆకతాయి బలే యుక్తిపరుడు. రాజు పన్నిన వ్యూహం ఇట్టే పసికట్టాడు. జట్టు దారులకి సంజ్ఞ చేశాడు. 'సైఁ' అన్నాడు. వెంటనే వూదుడుగాడు ఒక ముకు బిగబట్టి రెండో ముక్కుతో ఒక్కసారి వూదాడు. రాజుగారి సైన్యమంతా, ఉల్లిపొట్టులాగా రెండుకోసులు దూరానికి యెగిరీ చక్కా పోయింది!\nఒకడో యిద్దరో చచ్చి చెడి కొనవూపిరితో బయటపడ్డారు. వాళ్లు రాజుగారి పాదాల మీద పడి మొరపెట్టుకున్నారు. పడ్డబాధ లన్నీ అనేకవిధాల చెప్పుకోని యేడ్చారు. జరిగినదానికి రాజుగారూ విచారించారు.\n\nఇక అకతాయిగాడు — రెట్టింపుగా జట్టు దార్లకి జీతాలిచ్చి వాళ్ళని సంతోష పెట్టాడు. ఇప్పుడు ఈ సొమ్ము మోయటానికి మరి నూరువరహాలకు చెట్టు పీకుడుగా ణ్ణి మాటాడుకుని, బ్రహ్మాండమైన ఆ డబ్బు మూటతో ఇల్లు చేరుకున్నాడు. కుమారుడి ప్రయోజకత్వం చూచి త లి దండ్రులు పొంగిపొయ్యారు. అప్పట్నుంచీ అందరూ హాయిగా వుంటున్నారు.\nపాపలూ !— దేవుడిసృష్టిలో పనికిరాని మనిషి లేదు, పనికిరాని వస్తువు లేదు. ఒక మనిషి రాణించాలంటే కాలం, క ర్మం కలిసి రావాలి. అప్పుడే వాడి రేఖ బయట పడుతుం దంటారు పెద్దలు.",
            "book_page_end": 32
        },
        {
            "title": "పులిచారలు",
            "book_page_start": 33,
            "pdf_page_start": 35,
            "pdf_page_end": 40,
            "author": "గొబ్బూరి వెంకటానంద రాఘవరావు",
            "genre": "జంతు కథ",
            "moral": "ఇతరులకు కీడు తలపెట్టి, మోసంతో స్వార్థం నెరవేర్చుకో చూస్తే, ఆ మోసం ద్వారానే జీవితంలో మాయని మచ్చ పడుతుంది.",
            "keywords": [
                "పులి",
                "కుందేలు",
                "చారలు",
                "మోసం",
                "ఫలహారం"
            ],
            "characters": [
                "మెకమయ్య (పులి)",
                "మెకాలమ్మ (పులి భార్య)",
                "చెవలయ్య (కుందేలు)",
                "చెవలమ్మ (కుందేలు భార్య)"
            ],
            "locations": [
                "అడవి",
                "శ్మశానం"
            ],
            "content": "పూర్వం పెద్దపులి చెవులపిల్లీ ఒక అడవిలో ఇరుగుపొరుగున కాపరం ఉండేవి. మాట వరసకి, వాటికి ఇట్లా పేర్లు పెడదాం: పులి దంపతులకు మెకమయ్య, మెకాలమ్మ. కుందేలు దంపతులకు చెవలయ్య, చెవ లమ్మాను. వారూ వీరూ చాలా అన్యోన్యంగా ఉండేవారు. వాళ్ళస్నేహం ఇట్లాటిదీ అని నోటిమాటలతో చెప్పలేము. అంత అరమరా కల్లాకపటము లేకుండా కలిసివుండేవారు.\nఉభయుల ఇళ్లు కూడా పూరివి. ఇక వర్షాకాలం వస్తే చాలా ఇబ్బంది. అందుకని అడవిలోకి పోయి, అవురుగడ్డి తెచ్చుకొని, గుడిసెలు దిట్టంగా వేసుకో వాలి. లేకపోతే వానాకాలం నాలుగునెలలూ ఇబ్బందిపడవలసి వస్తుంది.\nఅందుచేత, మెకమయ్యగారూ చెవ లయ్యగారూ కొన్నాళ్ళపాటు రోజూ అడ వికి వెళ్లి, తాము మోసినంత గడ్డి తీసుకు రావాలని నిర్ణయించుకున్నారు.\nఇక ఆ మర్నాటినించి,ఇద్దరూ చీకటితోనే చద్దితిని మధ్యాహ్నం భోజనానికి ఫలహారం పట్టుకుపోయి, ఆ పగలంతా గడ్డికోసి సాయంకాలానికి ఇల్లు చేరుకునేవారు.\nమెకమయ్యగారికి 'పులిహోర' అంటే బలే యిష్టం. మరి, చెవలయ్యగారు మెక మయ్యగారికి ప్రాణస్నేహితుడేగా? ఆయ నకు ఏది యిష్టమో, ఈయనకూ అదే ఇష్టమన్న మాట మెకమయ్యగారికి భార్య పులిహోర ఫలహారం తయారుచేసి యిస్తే, చెవలయ్యగారికి ఆయన భార్యకూడా పులి హెూరే తయారుచేసి ఇచ్చింది!\nఎవళ్ళ మూట వాళ్లు చేతపట్టుకుని, పొడుగాంటి పిడివుండే కొడవళ్లు ఇద్దరూ చెరొకటీ భుజానవేసుకుని, మంచి శకునం చూసుకుని పనికి పోయారు. జట్టుగా వెళ్లిన నేస్తు లిద్దరూ గడ్డికోసి, వెంటితో కట్టి, పీపున వేసుకుని సాయంత్రానికి చక్కా ఇంటికి వచ్చేశారు.\n\nఇట్లా రెండు మూడు రోజులు బాగానే గడిచినై, కాని, కాలం ఒక్కలాగ వెళ్ళ దంటారుకదూ, పెద్దవాళ్లు! ఆ మాట అక్ష రాలా నిజమయింది ఇప్పుడు.\nఒక రోజున పులిదంపతుల మధ్యని ఏదో చిన్న పేచీ వచ్చింది. అది చిలికి చిలికి గాలివానైంది. మెకాలమ్మవారికి మొగుడు మీద గొంతువరకు కోపం వచ్చేసింది. 'నీ గడ్డి నీకు పెట్టి, నీ రోగం చప్పగా కుదురుస్తానుండు' అని ఆవిడ పంతం కట్టింది. అమ్మో! ఆడది అలిగితే ఇంకే మన్నా వుందా? మగవాడు వాడిగడ్డి వాడు కరచక ఏమిచేస్తాడూ ?\nకోపంతో కుమిలిపోతున్న మెకాలమ్మ గారు మర్నాడు ఏంజేసిందో తెలుసా ? — పులిహోర లేదు, గిలిహోర లేదు. ఫల హారపు మూటనిండా గడ్డి గాదం కూరి, పైకి కనపడకుండా గట్టిగా కట్టి మహా భక్తితో భర్తకి అందించింది. ఆ మూట పట్టుకుని మెకాలయ్యగారు ఎంతో వుత్సాహంతో అడవికి వేంచేశారు.\n\nఎండ మాడుస్తూవుంది. మధ్యాహ్నం రెండుఝాము లయ్యేసరికి మెకమయ్య గారికి కడుపులో ఎలికెలు గంతులు వెయ్యటం ప్రారంభించి నై. పాపం ఫలహారం తిందామని మూట తెచ్చుకుని చెట్టుక్రింద కూర్చున్నాడు. తీరా అది విప్పి చూచుకుంటే యేముందీ? అంతా గడ్డి. మరి ఏమిచేస్తాడు ఇప్పుడు ? ఆకలి దహిం చుకుపోతూవుండె: ఇక యిది కాదు పని అని ఆటు యిటు చూసి, ఎదట వున్న చెవాలయ్యగారి ఫలహారపు మూట తీసి, మెల్లిగా, లొట్టలు వేసుకుంటూ, అందులో వున్న పులిహోర కాస్తా కాజేశాడు.\n\nఇక చెవలయ్య కనుక్కోడూ ఈ దొంగ తనం? అందుకని మెకమయ్య మళ్లీ జాగర్తగా తన మూటలో గడ్డి వాడి మూటలో పెట్టి కట్టి తనకు ఏమీ తెలియనట్టు తప్పు కున్నాడు.\nఇంతలో —— అలసిపోయిన చెవలయ్య గారు ఆవురావురుమంటూ ఫలహారం తిందామని వచ్చారు. మూట విప్పారు గబ గబాలాడుతూ ఆత్రంగా, ఏముందిగనకా, అందులో?-\nఉసూరుమంటూ పోయి, ఆ దగ్గిరే వున్న చెలమలో ఇన్ని చల్లటినీళ్లు తాగి దప్పి తీర్చుకున్నాడు. కానైతే, ఈ దొంగపని చేసింది ఎవరు?—ఈ ప్రశ్నతో చెపలయ్యగారి మనస్సు ఉడికిపోతూంది,\nసాయంకాలానికి ప ని ముగించుకొని, ఉక్రోషంతో ఉరకలు వేసుకుంటూ కొంప చేరుకున్నారు. చెవలయ్యగారు. రాగానే భార్యని పిలిచి, \"ఏమే, చెవలపిల్లి! నీ కిదేం పాడుబుద్ధి? ఫలహారపు మూటలో గడ్డికట్టి ఇస్తావా? నాతో నీకు వేళాకోళమా? చూస్లో, నిన్ను డొక్క చీల్చి డోలు కడతాను...\" అంటూ ఇంటికప్పు ఎగిరిపొయ్యేటట్టు ఉరి మాడు, పళ్లు కొరుకుతూ,\n\"అయ్యో దేవుడా! నేనేపాపమూ ఎరగ నండీ. కమ్మటి పులిహోర చేసి కడితే, గడ్డి కట్టా నంటారేమిటీ? ఎక్క డన్నా వుందా అంత విడ్డూరం!\" అని గోలెత్తింది, ఆ అమాయికపు యిల్లాలు చెవలమ్మగారు.\nసరే, ఆనాటికి సద్దు అణిగింది. ఆలు మగలు సమాధానపడి, హా యి గా నిద్ర పోయారు.\n\nమళ్లీ ఆ మ ర్నా డూ ఇదే తంతు జరిగింది. మెక మయ్య భార్య భర్త తెగులు కుదర్చటానికని సంచిలో ఇవాళ కూడా గడ్డే కూరి ఇచ్చింది. భార్యను మంద లించుకోవటం చేతకాని మెకమయ్య ఏం చేస్తాడూ? లోకువగా వుండే చెవలయ్యని మోసం చేయసాగాడు.. ఇది గ్రహించక చెవలయ్య ఇంటికి పోయి భార్యమీద మళ్లీ మండిపడ్డాడు. ఆ మె ను చంపుతానని కూచున్నాడు,\nఅమాయకురాలైన చెవలమ్మ దేవుడి సాక్షిగా వొట్టేసుకుని, భర్తతో చివరకు ఒకమాట చెప్పింది: \" చూడండి! మీ మూటలో ఫలహారం తినేసి ఎవడో దొంగ రోజూ గడ్డి కూరుతున్నాడు. మధ్యాహ్నం పన్నెండుగంట లప్పుడు పొంచివుండి, అ దొంగ ఎవరో కనిపెట్టండి. కనిపెట్టి మెత్తగా తన్నండి. అంతేగాని, ఉ త్తపుణ్యానికి సన్ను అనుమానించి శిక్షిస్తానంటే నేనేం చేయ గలను?” అని యేడ్చి మొత్తుకున్నది.\n\nఅవును, ఇది నిజమే కావచ్చని తోచింది చెవలయ్యగారికి. మర్నాడు చె వ ల య్య అడివికి వెళ్లేటప్పుడు భార్య ఫ ల హా ర పు మూట విప్పి చూపి మరీ చేతికిచ్చింది.\nఈ రోజున చెవలయ్య దృష్టి అంతా ఫల హారపు మూటమీదనే వుంది కాని, పని మీద లేదు. ఎట్లాఆయినా దొంగని పట్టితీరా లని అతని పట్టుదల మామూలుగానే తన మూట ఆనవాలుగా దాచుకొని, గడ్డికోత ఆరంభించాడు. ఒక్క గంట సేపు తరవాత వచ్చి అవురు దుబ్బులచాటున దాక్షున్నాడు.\nకాసేపటికి మధ్యాహ్నమయింది. మెక మయ్యగారువచ్చి, మెల్లిమెల్లిగా చెవలయ్య మూటకి తలపడ్డాడు. మెకమయ్య చేసే చేష్ట లన్నీ కళ్లారాచూశాడు చెవలయ్య, ఆవురు దుబ్బు చాటున పొంచివుండి. \" ఆరి నీ దుంపతెగా, నువ్వేనా యింత గమ్మత్తూ చేస్తూంట! నిష్కారణంగా నా యిల్లాలు మీద నేను ఆ ను మా న ప డ్డాను. సరే, కానీ!!” అని మనస్సులో కోపగించు కొన్నాడు. మెకమయ్యమానాన మెక మయ్య రోజూలాగే పులిహోర తినేసి చల్లగా వెళ్లిపోయాడు. చెవలయ్య మాత్రం తొందరపడలేదు. ఆ రోజున కూడా ఇన్ని నీళ్లు తాగి పొట్ట నింపుకొన్నాడు.\n\nసాయంత్రం స్నేహితు లిద్దరూ కలుసు కున్నారు. ఇవాళ చెవలయ్య మామూలు కంటే ఎక్కువ గడ్డి కోసి, సిద్ధం చేశాడు. ఇక ఇద్దరూ ఇంటిముఖం పట్టివున్నారు.\nఇంతలో మెకమయ్య అడిగాడు: \"ఏం చెవలయ్యా! ఇవాళ అట్లాగున్నా వేం?” అని.\n\"ఏం చెప్పేది బాబూ! చలీ జ్వరం ఎగేసుకు వచ్చింది. ఇవాళ ఎలా కొంప చేరుకుంటానా అని బెంగపట్టుకుంది\" అంటూ జవాబు చెప్పాడు చెవలయ్య.\nమెకమయ్యకు కనికరంవేసింది. \"పోనీ చెవలయ్యా ! నీ గడ్డిమోపు నా వీపుమీద వేసి కట్టి దానిపైన నీవు కూర్చో, నాగడ్డివేరే ఆనవాలుగా పెట్టు, నేను నిన్ను ఇంటికి చేరుస్తాను” అని సలహా చెప్పాడు.\n\n\"ఓహెూ, మెకమయ్యా ! నీ ఉపకార బుద్ధి ఏమని చెప్పను? నిజంగా నువు ఆపద్బాంధవుడివి. అన్నవయినా తమ్ముడి వైనా నాకు నువ్వేను,\" అని అనేక విధా లుగా కృతజ్ఞత తెలుపుతూ — చెవలయ్య మూలుగుతూనే, పులి వీపుమీద ముందు పులి కోసిన గడ్డి పరిచాడు. ఆమీద తను కోసిన రెండురోజుల గడ్డి పరిచి, పక్కల్నీ పైనా దగ్గిరదగ్గిరగా వెంట్లువేసి మెక మయ్య వళ్లంతా కట్టేసి, దాని మీద చెవలయ్య ఎక్కి కూర్చున్నాడు, మహా రాజులాగ,\n\nమెకమయ్య మెల్లిగా అడుగులు వేసు కుంటూ ఊరి పొలిమేర సమీపించాడు. అక్కడనే శ్మశానం. ఆ శ్మశానంలో ఒక శవం తగలడుతూవుంది. చెవలయ్య మెక మయ్యకు తెలియకుండా దిగి అందు లోంచి ఒక చిన్న కాలేకాలే కట్టిపుల్ల తీసు కొచ్చి మెకమయ్య వీపుమీది గడ్డికి ముట్టించాడు. గడ్డివెంటి అంటుకుని, మెకమయ్య వళ్ళంతా తెగ కాలింది.\nమెకమయ్య శరీరం కాలిపోతూవుంటే, చెవలయ్య బుద్ధి చెప్పాడు: \"వోయ్ మెక మయ్యగారూ! మరెన్నడూ ఇతరుల మూటలో ఫలహారం కాజేసి గడ్డి దూర్చ కండేం?\" — ఇట్లా చెబుతూ, చెంగున దాటేశాడు చెవలయ్య.\n\nఅస లింతకీ, ముఖ్యమయిన సంగతి మీకు చెప్పటమే మరిచా. మొదట్లో పులికి చారలూ మచ్చలూ లేనేలేవుట!\nఇదుగో, - అది ఇట్లాటి దొంగపని చేసే టప్పటికి, కుందేలు దానికి పరాభవం చేసి బుద్ధిచెప్పడం జరిగింది. వెంటి అంటుకున్న దిక్కునల్లా ఆడ్డుగాను నిలువుగాను కాలి పోయి, మన మెకమయ్యగారికి నల్లటి చారలూ మచ్చలూ ఏర్పడ్డాయి. 'తాత చేసిన పాపం తరతరాలా పోదు' అన్నట్టుగా, ఈపాపం మన ఒక్క మెకమయ్యగారితో పోలేదు. పులిజాతి కంతకీ ఈ నల్లటి చారలూ మచ్చలూ శాశ్వతంగా అచ్చుపడి పోయినయి.\nఈ నల్లటి మచ్చలు పులిజాతికి మాయని మచ్చలుగా నిలిచివున్నాయి. ఈ మచ్చలే లేకుండావుంటే, పులిజాతి చక్కా పచ్చటి శరీరచ్ఛాయతో ఎంత అందంగా వుండేది !!\nఅందుక నే —— మనిషేకానీ జంతువేగానీ జీవితంలో మచ్చ రాకుండానే చూచుకో వాలె. వచ్చిందా అంటేమటుకి, మాపు చేయటం మనవల్ల కాదు.",
            "book_page_end": 38
        },
        {
            "title": "ఏం, నేస్తం ఎట్లావుంది?",
            "book_page_start": 39,
            "pdf_page_start": 41,
            "pdf_page_end": 42,
            "author": "కె. శారద, విశాఖపట్నం",
            "genre": "జంతు కథ",
            "moral": "నిజమైన స్నేహం మూడు లక్షణాలను కలిగి ఉండాలి: ఆనందాన్ని ఇవ్వడం (నవ్వించడం), బాధను పంచుకోవడం (ఏడిపించడం), మరియు అవసరాలను తీర్చడం (భోజనం పెట్టడం).",
            "keywords": [
                "నక్క",
                "పావురం",
                "స్నేహం",
                "జిత్తులమారి",
                "వేటకుక్కలు"
            ],
            "characters": [
                "నక్క",
                "పావురం",
                "బాటసారులు",
                "వేటకుక్కలు",
                "పల్లెపిల్ల"
            ],
            "locations": [
                "అడవి",
                "పొలం"
            ],
            "content": "అనగనగా ఒక అడవిలో ఒక పావురం. ఆ పావురానికీ ఒక నక్కకి మంచి స్నేహం. అయితే నక్క జిత్తులమారిది, పావురం వెర్రిబాగుల్దిన్ని.\nఒకనాడు నక్క, పావురాన్ని దగ్గిరికి పిలిచి అన్నదికదా—\"నేస్తం నేస్తం, ఒక సంగతి చెప్తా విను : ఎవరయితే నన్ను బాగా నవ్విస్తారో, ఎవరయితే బాగా ఏడి పిస్తారో, ఎవరైతే నా కు కడుపునిండా భోజనం తెచ్చిపెడతారో, వాళ్లే నాకు నిజ మయిన స్నేహితులు. నువు ఈ పనులు చేయగలిగితేనే నాకు నిజమయిన స్నేహితురాలివి, లేకుంటే కాదు” అని చెప్పింది.\n\"ఒశ్, ఇదేపాటి పని. చూపిస్తానుకదా నా తెలివితేటలు\" అని నమ్మబలికింది పావురం.\nపావురం పైన ఎగురుతూ, న క్క భూమిమీద నడుస్తూ, సాగిపోతున్నయి.\nఆ దారిని ఇద్దరు బాటసారులు వెళు తున్నారు: ముందు పోతున్నవాడి మూట మీద మెల్లిగా వాలింది పాపురం.\n'బలే బాగా వున్నదిరా ఈ పావురం పెంచుకోటానికి' అని చెప్పి రెండవ బాట సారి, పావురాన్ని పట్టడంకోసం చేతికర్ర విసిరాడు. అది వెళ్లి సరాసరి — మొదటి వాడి కాలికి తగిలింది. ఇంకేం, ఇద్దరి మధ్యనీ జగడం పడింది. ఇదంతా వినో దంగా చూసి నక్క పొట్ట చెక్కలయ్యేట్టు నవ్వింది.\nపావురం వచ్చి, \"ఏం నేస్తం, ఎట్లా వుంది?\" అని అడిగింది.\n\"చాలా బాగున్న\"దని అంటూ సంతో షాన్ని తెలిపింది నక్క.\n\nమరికొంచెం ముందుకి సాగిపోయినవి నక్కా, పావురమున్ను.\nఅక్కడ రెండు వేటకుక్కలు కని పించాయి. పావురం వెళ్లి, వాటిమీద వాలి, చురచురా పొడిచి వుసికొల్పింది. తను పోయి చెట్టుమీద కూర్చుంది. కోపంతో వున్న ఆ వేటకుక్కలు నక్క కంటబడ గానే దాన్ని పట్టి పల్లార్చి నానా హింసలూ పెట్టినయి. బాధకి తట్టుకోలేక, నక్క యేడిచి రాగాలెట్టింది.\nపాపురం దిగివచ్చింది. \"ఏం నేస్తం, ఎట్లా వుంది?\" అని పలకరించింది.\n\"ఏం చెప్పమంటావు, కుక్కలు నన్ను చంపి వదిలినయి. ఇట్లా ఏడుస్తున్నా” నన్నది.\nమళ్లీ మామూలుగా వెళుతున్నాయి. నక్కా పావురమున్ను.\nఒక పల్లెపిల్ల తట్టలో భోజనం పెట్టి పొలంలోకి పట్టుకువెళుతూంది. పావురం దానిమీద వాలి బుట్ట తిరగదోసింది.\nఇంతలో నక్క అగపడేసరికి, తట్ట అక్కడే వదిలేసి, ఆ అమ్మాయి హడిలి పారిపోయింది. నక్క హాయిగా కడుపు నిండా భోజనంచేసింది.\nపావురం వచ్చి, \"ఏం నేస్తం, ఎట్లా వుంది?\" అని అడిగింది.\n\"చాలా బాగా వుంది. నేస్తమంటే నువ్వే నిజమయిన నేస్తానివి\" అంటూ అనేక విధాలుగా పావురాన్ని నక్క పొగడటం ప్రారంభించింది.\nఅప్పటినించి ఆ రెండూ నిజమయిన నేస్తాలుగా ఉండిపోయినవి.",
            "book_page_end": 40
        },
        {
            "title": "పంచాంగశాస్త్రి",
            "book_page_start": 41,
            "pdf_page_start": 43,
            "pdf_page_end": 45,
            "author": "ఆలపాటి అమృతం, మచిలీపట్టణం",
            "genre": "జానపద కథ",
            "moral": "మోసగాడిని నమ్ముకుంటే వచ్చేది తాత్కాలిక లాభమే. ధర్మాన్ని తప్పి, అత్యాశతో ఇతరులతో చేరినప్పుడు ఫలితం చెడుతుంది.",
            "keywords": [
                "పంచాంగశాస్త్రి",
                "దొంగలు",
                "ముహూర్తం",
                "దొంగతనం",
                "అత్యాశ"
            ],
            "characters": [
                "పంచాంగశాస్త్రి",
                "దొంగలు (ఏడుగురు)",
                "రంగయ్య"
            ],
            "locations": [
                "అడవి",
                "రంగయ్య గారి ఇల్లు",
                "జైలు"
            ],
            "content": "అనగాసనగా ఒక అడవి. ఆ అడవిలో ఏడుగురు దొంగ లుండేవారు. ఒక రోజున వాళ్లు దొంగతనానికని బయల్దేరివస్తూండగా పంచాంగశాస్త్రి ఎదురుపడ్డాడు. ను న్న టి బోడిగుండు, గుండుమీద వంకాయముచ్చి కంత పిలక, వొంటినిండా విభూతిరేఖలు: చంకని విసినికర్ర, చేతులో వంచాంగం- ఇదీ శాస్త్రుల్లు వేషం.\nశాస్త్రి వేషంచూసి దొంగలు నవ్వారు. వాళ్లని ఎగాదిగా చూసి, వాళ్లు ఫలానావారు కదా అని శాస్త్రి తెలుసుకున్నాడు. ఆయన ఇప్పుడు దొంగలచేతుల్లో చిక్కుకున్నాడు. వాళ్లు పిలక ఊడగొట్టి చేతులో చెంబూ, బుజంమీది అంగవస్త్రం లాక్కున్నా తను చేసేది ఏమీలేదు.\nఇటువంటి సమయంలో శాస్త్రికి మంచి ఉపాయం తట్టింది. దొంగల్ని దగ్గిరికి పిలిచి \"వోయి అబ్బాయిలూ! ఇలా, వేళా పాళా లేకుండా మీ యిష్టం వచ్చినప్పుడల్లా దొంగతనానికి బయల్దేరితే లాభంలేదు. నేను పంచాంగంచూసి, మంచి ముహూర్తం పెట్టుతూవుంటాను. నేను చెప్పినట్టుగా చేశా రంటే, మీరు పట్టుపడరు. పైగా కోరినంత ధనం దొరుకుతుంది. మీరు హాయిగా కాల క్షేపం చెయ్యొచ్చు\" అని వాళ్ళకి సలహా ఇచ్చాడు.\nఈ మాటలు వినంగానే వాళ్ల కి వెళ్లు పరవశమైపోయింది. \"అంతకంటేనా బాబయ్యా! మీరు చెప్పినట్టే నడుచుకుం టాం. తప్పకుండా పంచాంగం చూసి లగ్నంపెట్టండి ” అన్నారు అందరూ,\nఆనాటినించీ పంచాంగశాస్త్రి ముహూర్తం పెట్టు తూ ఉండేవాడు. ఆ ప్ర కార మే దొంగలు కన్నాలువేస్తూ, చా లా ధనం సంపాదించుకుంటున్నారు. వాళ్లు తమకు దొరికిన ధనంలోనించి పంచాంగ శాస్త్రి కి పదేసివరాలు గురుకట్నం ఇస్తూవుండటం కూడా మామూలయింది. కట్నం ఇవ్వ టమే గాకుండా, దొంగలు ఆయన్ని ఎక్కు వగా గౌరవిస్తున్నారు.\n\nకొన్నాళ్ళయ్యేసరికి, పంచాంగశాస్త్రికి దుర్బుద్ధి పుట్టింది — 'మనకి వాళ్లిచ్చేకట్నం ఏమూల కొస్తుంది? ఇంతకంటే మనం వాళ్లతో చేరిపోయి వాటా పుచ్చుకొన్నట్టయితే ఎక్కువ వొస్తుంది, కొద్దిరోజులు సంపా దనతో చక్కగా కొడుకు పెళ్లి చేసుకోవచ్చు' అని అనుకున్నాడు. ఈ వుద్దేశం దొంగలకు చెప్పి, 'నేనూ మీతో వస్తాను, నన్ను కలుపు కొని వాటాఇవ్వండి' అని కోరాడు,\n\" ఎంతమాట అన్నారు బాబయ్యా! మీరీ కష్టాలు పడలేరు. కావాలంటే ఒక వెయ్యి వరహాలు తెచ్చి యిచ్చుకొంటాము. అబ్బాయిగారికి వైభవంగా పెళ్లి జరిపిం చండి, \" అని దొంగలు చెప్పారు.\nవెంటనే శాస్త్రి వంచాంగం చూసి, చిరు నవ్వుతో: \"రేపు ఏకాదశి తిథి బాగా వుంది. ఈ తడవ ఉత్తరదిశకు వెళ్లితే మంచి లాభం కలుగుతుంది. తప్పకుండా బయల్దేరండి. నేనూ మీతో వస్తా” సన్నాడు, వాళ్ళతో.\n\"మీకు ఎందుకొచ్చిన పాట్లు బాబూ! మీరు రా వద్దు. మీక్కావలసిన ధ నం యావత్తూ చేతులుకట్టుకు పట్టుకొచ్చి మీ పాదాలముందు పెడతాము \" అని అనేక విధాల బతిమలాడారు దొంగలు. ழூ మాటలు ఎంతమాత్రం వినక, శాస్త్రుల్లు కూడా వాళ్ల వెంట ప్రయాణమయ్యాడు.\n\nసరే, అనుకొన్నప్రకారం మర్నాడు రాత్రి వెన్నెట్లో, శాస్త్రితోసహా ఎనిమిదిమందీ ఉత్తరదిశకు బయల్దేరారు. ఒక వూరు చేరుకుని, ఆ గ్రామంలో ధనవంతు డైనటు వంటి రంగయ్యగా రింట చొరబడ్డారు.\nఆవేళ ఏకాదశి. రంగయ్యగా రింట్లో అందరూ ఉపవాసమున్నారు. మ ర్నా డు ద్వాదశి పారాయ ణ. తెల్లవారుజామునే వంటలు చేయటానికని కూరలూ ఆవ్వీ తరి గేసి, పప్పులూ వుప్పులూ సిద్ధం చేసుకుని పండుకున్నారు. దొంగలు ఇల్లంతా గాలించి పదివేలు విలు వ చే సే వస్తువాహనాలు, బోలెడంత రొ క్కం లంకించుకున్నారు.\n\nఇంకా యేమైనా దొరుకుతుందేమో నని వంటింటివద్దకు వ చ్చారు. తీరాచూస్తే వంటింట్లో మన పంచాంగశాస్త్రి మడికట్టు కుని, వంటచేస్తున్నాడు. వాళ్ళను చూడ గానే \"మడి తగలడిపోతుంది. లోపలికి రావద్దర్రా ” అని వాళ్లకి సంజ్ఞ చేసాడు.\n\"అయ్యో బాబో! మన మింక ఇక్కడ ఉండకూడదు. చాలా ప్రమాదం. పోదాం రావయ్యా ” అని దొంగలు బతిమాలారు.\n\"అదేమిటల్లా తొందరపడతారు! చిటికలో వంటయి పోతూంది. భోంచేసి పోదాం, వుండండి” అని అంటూ మనశాస్త్రి విస్తరాకులు వెతకబోయినాడు.\n\nసావిట్లోకి పోయేసరికి, దేవుడిమందిరం కంటబడింది. 'ఇంతాచేసి, దేవుడికి నివే దన చెయకుండా భోజనమేమిటి ? పాపం కూడా చుట్టుకొంటుంది' అనుకున్నాడు శాస్త్రి, యధావిధిగా దేవతార్చన ప్రారం భించి, గణ గణ గంట మోగించేసరికి, ఒక్కమాటు ఇంట్లోవాళ్ళందరూ గభీమని లేచారు.\nఅందరినీ పంచాంగశాస్త్రి కంగారుతో చూస్తున్నాడు. 'నువ్వెవరవు' అని రంగయ్య గారు అడిగేసరికి, తను వచ్చిన సందర్భం యావత్తూ పూస గుచ్చినట్టు చెప్పేశాడు శాస్త్రి. \"వోయి, పిచ్చి బ్రాహ్మడా ! ఎంతపని చేశావు?” అని రంగయ్యగారు శాస్త్రిని జాలి దలచి, పది వరహాలిచ్చి పంపాడు. పారి పోవటానికి వీల్లేక, దొంగ లు పట్టువడి పోయారు. వాళ్ళని జైల్లో వేశారు. దాంతో మన పంచాంగశాస్త్రికి దొం గల కీ జట్టు విడిపోయింది.",
            "book_page_end": 43
        },
        {
            "title": "మూడు వింతలు",
            "book_page_start": 44,
            "pdf_page_start": 46,
            "pdf_page_end": 49,
            "author": "డి. వి. ఏ. నరసింహారావు, పర్లాకిమిడి",
            "genre": "జానపద కథ",
            "moral": "సామర్థ్యం, జ్ఞానం, మరియు విలువైన వస్తువులు దేని గొప్పదనం దానిదే. ప్రతిదీ అవసరమైనప్పుడు ఉపయోగపడుతుంది. వాటి కలయిక వల్లనే జీవితం నిలబడుతుంది.",
            "keywords": [
                "రాజు",
                "కొడుకులు",
                "తివాసీ",
                "దుర్భిణీ",
                "మామిడిపండు"
            ],
            "characters": [
                "రాజు",
                "పెద్ద కుమారుడు",
                "రెండవ కుమారుడు",
                "మూడవ కుమారుడు",
                "రాజపుత్రి"
            ],
            "locations": [
                "భీమకోట",
                "రత్నపురం",
                "సింహపురి",
                "రాజభవనం"
            ],
            "content": "ఒక రాజుకి ముగ్గురు కొడుకులు. వాళ్లు ప్రపంచంలోకల్లా విలువయిందీ వింతయి ముగ్గురూ సమస్త విద్యలూ చక్కగా నదీ వస్తువు తీసుకురాగలరో, వాళ్ళకి నేర్చుకున్నారు. అన్ని విద్యల్లోనూ ముగ్గు రాజ్యం పప్పగించటానికి నిశ్చయించు రన్నదమ్ములూ సరిసమానంగానే ప్రజ్ఞ కున్నాను” అని తన మనసులో వుద్దేశం సంపాయించారు. ముగ్గురు కొడుకులమీదా రాజు ఒకేమోస్తరు గాప్రేమ, అభిమానమూ చూపుతూండేవాడు.\nరానురాను, రాజుకి ముసలితనం వచ్చే స్తున్నది. కొడుకుల్లో ఎవళ్ళకో ఒకళ్లకి తన రాజ్యం వప్పగించేసెయ్యాలి. అయితే- ఆయనకి ముగ్గురూ సమానమే. అందులో ఎవరికి వప్పగించటం? — ఈ ప్రశ్నకి ఆయనకు జవాబు తోచలేదు.\n\nచాలాదూరం ఆలోచించాడు రాజు, కొడుకులతో చెప్పాడు.\nతండ్రి చెప్పినమాటలు విని కొడుకులు ఉత్సాహపడ్డారు. సరేనంటే సరేనన్నారు.\nమర్నాడు ముగ్గురూ కావలసినంత ధనమూ, ఒకొక్క పంచకళ్యాణి గుర్రమూ తీసుకున్నారు. ఎక్కడ వున్నాసరే, మూడు నెలల లోపున ముగ్గురూ ఒకానొక జాగాలో కలుసుకోవాలని నిశ్చయం చేసుకుని, తలొక దారి పట్టిపోయారు.\n\nవెళ్లి వెళ్లి పెద్దవాడు భీమకోట అనే కొడుకులు ముగ్గురినీ దగ్గిరికి పిలిచి: వూరు చేరుకున్నాడు. పేదరాసి పెద్దమ్మ \"నాయనలూ, చూడండి, నాకు వృద్ధాప్యం యింట్లో బసచేసి, వూళ్లో విశేషా లేమిటో వచ్చేస్తున్నది. విశ్రాంతి తీసుకోవాలి కద? చూచివద్దామని బయల్దేరాడు. వెళుతూ అందుకని, మీ ముగ్గురిలో ఎవరు, వుండగా దారిలో ఒకడు విచిత్రమయిన తివాసీ అమ్ముతున్నాడు. \" అబ్బీ ! ఈ తివా నీలో వుండే చిత్రమేమిటి? ఇది ఎంత కిస్తావు?” అని అడిగాడు రాజకుమారుడు.\n\" అయ్యా! దీనిమీద కూర్చుంటే తల్చుకున్న చోటికి వాయువేగంతో తీసుకు పోతుందండి. వెల వెయ్యి వరహాలండీ” అని చెప్పాడు. వెంటనే వెయ్యివరహాలూ యిచ్చి ఆ తి వా సీ తీసుకున్నాడు రాజ కుమారుడు.\n\"లోకంలో దీన్నిమించిన వింతవస్తువు మరేమిటి వుంటుంది? మా తండ్రిరాజ్యం నాకే వచ్చేస్తుంది” అని ఉప్పొంగిపోతూ, ఇంటిముఖం పట్టాడు.\n\nకొన్నాళ్లు ప్రయాణంచేసి, రెండో రాజ కుమారుడు రత్నపురం చేరుకున్నాడు.\nఅన్నలాగానే అతనుకూడా, వూళ్లో వింతలు చూడబోయాడు. దార్లో ఒకడు చిత్రమైన దుర్భిణీ అద్దం అమ్ముతున్నాడు. ఆ అద్దంలో —— మనస్సున తలుచుకున్నవాళ్లు ఎంత దూరాన వున్నాసరే కళ్ళకి కట్టి నట్టు కనిపిస్తారు. ఇంతకు మించిన వింత లోకంలో మరెక్కడ ఉండబోతుందను కున్నాడు రాజకుమారుడు, రాజ్యం తనకే వస్తుందనే నమ్మకంతో ఆ అద్దాన్ని రెండు వేల వరహాలకుకొని, రెట్టింపు ఉత్సాహంతో ఇంటిముఖం పట్టాడు.\n\nఇంక, మూడో రాజకుమారుడు ఎన్నెన్నో అరణ్యాలు నదులు దాటి, సింహపురి అనే మహాపట్టణం చేరుకున్నాడు. భోజనంచేసిం తరవాత ఊళ్లో వింతలు చూచివద్దామని షికారు బయల్దేరాడు. దార్లో ఒకడు ఒక విచిత్రమయిన మామిడిపండు అమ్ము తున్నాడు. అయితే, దాని వెలయిచ్చి కొన గలిగినవా ళ్లెవళ్లూ కనబడటంలేదు. 'ఈ మామిడిపండులో వుండే చిత్రమేమిటీ?' అని అనుకున్నాడు రాజకుమారుడు. అది వాడదట. ఎంతకాలమున్నా కుళ్ళదట. దాన్ని వాసనచూస్తే చాలు, ఎటువంటి జబ్బు అయినాసరే, మాయమై చక్కా పోతుందట. వెంటనే మూడువేల వరహా లిచ్చి ఆ మామిడిపండు కొనేసి, 'ఇంత కంటె గొప్ప వింత ప్రపంచంలో మరెక్కడ ఉండబోతుంది గనకా? నాకే వస్తుంది నా తండ్రి రాజ్యం' అని సంతోషిస్తూ కడసారి వాడున్నూ ఇంటిముఖం పట్టాడు.\n\nరాజకుమారులు ముగ్గురూ, వాళ్లు ఏర్పాటు చేసుకున్న చోటున కలుసు కున్నారు. 'నా వస్తువు గొప్పదంటే నాదే గొప్ప'దని వాళ్లలో వాదన ప్రారంభ మయింది.\nఆఖరున రెండవవాడు అన్నాడుకదా: \"మనం ఇలా వాదులాడుకోవటం యేమీ బాగులేదు. నాదగ్గిర దుర్భిణీఅద్దం ఉండనే వున్నది. అందులో ఒక్కసారిచూచి, నాన్న గారి పరిస్థితి తెలుసుకుందాం” అని. ఈ మాటకి తక్కిన యిద్దరూ తల వూపి, భేష్ అంటే భేష్ అన్నారు. మనసులో తలుచు కొని అద్దంలో చూచారు. కొడుకులు ఎప్పటికీ రాకపోవటంచేత రాజు గారు బెంగ పెట్టుకుని మంచం పట్టినట్టు ఆ అద్దంలో ప్రత్యక్షంగా అగపడింది!\nక్షణమైనా అలస్యం చేయకుండా, పెద్ద వాడు కొన్న టువంటి తివాసీ యెక్కి ముగ్గురూ కోటలో వాలారు. మూడవవాడు గబగబా తనదగ్గిర వున్న మామిడి పండు తీసి తండ్రికి వాసన చూపించాడు.\n\nరాజుగారి జబ్బు చిటికలో నయమైపోయి, ఆయన గభీమని లేచి కూర్చున్నాడు. అందరూ ఆశ్చర్యపడటమే కాదు, ఎంత గానో సంతోషించారు.\nఇక్కడికి బాగానేవుంది. కానైతే, రాజుకి పట్టుకున్న సమస్యమాత్రం అప్పటికీ యిప్ప టికీ తేలనేలేదు. కొడుకులు తీసుకువచ్చిన వస్తువులు దేనిమట్టుకి అదే వింతయినదీ విలవయినదిన్నీ. మూడు వస్తువులూ గొప్పవే, మూడూ చిత్రమయినవే. వాటిల్లో ఇది ఎక్కువ, అది తక్కువ అని పోల్చి చెప్పటానికి వీలే కనపడదు. మూడు వస్తువులూ ఒక్కమారుగా కలిసిరావటం చేతనే రా జు ప్రాణాలు దక్కినాయి. అందులో ఏ వక్కటి లేకపోయినా, మాట దక్కకపోను.\n\nఅందుకనే రాజు గారి కి ఆలోచన తెగటంలేదు. ఇంకా యిప్పటికీ, దర్బారులు చేస్తూనేవున్నారు. సభలో పెద్దపెద్దల్ని సల హాలు అడుగుతూనేవున్నారు. సమాధానం చెప్పటానికి ఎవళ్ళవల్లా కాకుండావుంది. చివరకు ఏమన్నారో తెలుసా రాజుగారు ? - 'బాలవాక్యం బ్రహ్మవాక్యం.' 'చంద మామ చదివే పాపాయిలు రాజ్యం ఎవడికి ఇవ్వమంటే వాడికేనారాజ్యం ఇవ్వదలుచు కున్నాను—అని చెప్పారు. కనుక, రాజ కుమారులు ముగ్గురిలో ఎవరికి రాజ్యం ఇవ్వాలో మీరు నిర్ణయించి, ఇచ్చివెయ్యండి. లేకపోతే వాళ్లు పాపం కొట్టుకుంటారు.",
            "book_page_end": 47
        },
        {
            "title": "సాయిబు గడ్డం",
            "book_page_start": 48,
            "pdf_page_start": 50,
            "pdf_page_end": 50,
            "author": "ఈదర రాధ, అయితానగర్, తెనాలి; టి. అప్పారాయవర్మ, విజయవాడ.",
            "genre": "హాస్యం",
            "moral": "తెలివైన సమాధానంతో అవమానాన్ని కూడా తప్పించుకోవచ్చు. ఆత్మవిశ్వాసం, చాకచక్యం ముఖ్యం.",
            "keywords": [
                "సాయిబు",
                "గడ్డం",
                "కుర్రవాళ్లు",
                "తెలివి",
                "ముసలితనం"
            ],
            "characters": [
                "సాయిబు",
                "కుర్రవాళ్లు"
            ],
            "locations": [
                "పల్లెటూరు"
            ],
            "content": "ఆయనకు ఒక మూరెడు పొడుగు గడ్డం ఉన్నది. అవును, గడ్డం ఉన్నదికదా అని చెప్పి, ఆయన ఋషీశ్వరు డనుకుం టున్నారా? కాదు. ఆయనొక సాయిబు.\nఅయితే, సాయిబుకి నిండా అరవై ఏళ్లు ఉండటంచేత, తలా గడ్డం కూడా తెల్లగా నెరిసిపోయి, జనపనారని మరిపిస్తున్నాయి.\nమన సాయిబుకి తన గడ్డంమీద ఎంతో ప్రేమ. ఆ గడ్డానికి నిగనిగలాడే నల్లటి రంగు వేయటం, నూనె రాయటం, షోగ్గా దువ్వటం. ఆయనకు ఎంతసేపూ గడ్డం మీదనే మోజుకాని, తలనిగురించి తగినంత శ్రద్ధలేదు. అంచేత, గడ్డంమాత్రం నల్లగా నిగనిగలాడుతూ వుంది. తలమాత్రం తెల్ల గానే వుండిపోయింది.\nఆవూళ్లో కొంటె కుర్రవాళ్లు కొంతమంది సాయిబుగారి వాలకమంతా కనిపెట్టుతునే వున్నారు. ఆయన్ని ఎట్లాగయినా ఎగతాళి చేసి, తాటాకులు కడదామని వాళ్ళలో వాళ్లు నిశ్చయించుకున్నారు.\nఒకనాడు వాళ్లు వచ్చి, సాయిబుగారి చుట్టూ మూగారు. ఆ సమయానికి సరిగ్గా ఆయన, ఉక్కబోస్తుందికదా అని నెత్తిమీది టోపీ తీసి కింద ఉంచాడు.\nకుర్రవాళ్లు ఆమట్టున సాయిబుగారిని అడిగారు: \"ఏమండి సాయిబుగారూ ! — మా కొక సందేహం వచ్చింది. మీ తల యావత్తూ ముగ్గుబుట్టలాగ తయారయింది. కదా, మరి గడ్డం మాత్రం అంత నల్లగా వున్నదేమండీ?” అన్నారు.\nఈ ప్రశ్నకి సాయిబుగారు మండిపడతా రని ఆ ఆకతాయికుర్రాళ్ల ఉద్దేశం, వాళ్లు అనుకున్నట్టు ఆయనకు ఎంతమాత్రం కోపం రాలేదు. సాయిబుగారు చిరునవ్వు నవ్వుతూ నిదానంగా యిలా చెప్పాడు; —\n\" అబ్బాయిలూ! ఇందులో ఆశ్చర్యం ఏమిటుంది? తలవెంట్రుకలకంటె గడ్డం వెంట్రుకలు ఇరవై సంవత్సరాలు చిన్నవి. అందుకనే అవి నెరిసిపోయినాయి, ఇవి నల్లగా వున్నాయి...\" అని.\nసాయిబు చెప్పిన యీ సమాధానం విని కుర్రవాళ్లు సిగ్గుపడ్డారు.",
            "book_page_end": 48
        },
        {
            "title": "వీరబల్ వినోదాలు",
            "book_page_start": 50,
            "pdf_page_start": 52,
            "pdf_page_end": 53,
            "author": "'దా మూ'",
            "genre": "బుద్ధి కుశలత/హాస్యం",
            "moral": "తెలివైన జవాబు లేదా వ్యూహంతో పెద్ద కష్టాల నుండి కూడా బయటపడవచ్చు. బుద్ధిబలం మహాబలం.",
            "keywords": [
                "అక్బరు",
                "వీరబల్",
                "బుద్ధి కుశలత",
                "జంతువులు",
                "అల్లుడు"
            ],
            "characters": [
                "అక్బరు ఫాదుషా",
                "వీరబల్",
                "వీరబల్ కూతురు",
                "అల్లుడు",
                "కుక్క"
            ],
            "locations": [
                "దర్బారు",
                "కోటగుమ్మం"
            ],
            "content": "ఒకప్పుడు అక్బరుఫాదుషా ఇట్లా ఆజ్ఞా అనుకుంటూ సభలో అందరూ కలవర పించాడు: \"విరబల్ ! మేలుమరిచే జంతు పడుతున్నారు. ఈ స్థితిలో దర్బారు చాలిం పునీ, మేలు మరవని జంతువునీ — ఈ చారు. ఎవళ్ల ఇళ్లకు వాళ్లు వెళ్లారు.\nరెండింటినీ తీసుకువచ్చి రేపటిరోజున మా యెదట పెట్టాలి” అంటూ.\nఎంత ఆలోచించినా వీరబల్కు ఏం పాలుపోయిందికాదు. ఫాదుషా ఉగ్రుడై నాడు. \"రేపు సాయింత్రంవరకు గడు విస్తున్నాము. మేంచెప్పిన రెండు జంతు వుల్ని ఎదట పెడితే సరేసరి, లేని పక్ష మందు తలకొట్టి కోటగుమ్మానికి వేలాడ దీయిస్తా\"మని ప్రకటించాడు.\nఈ ప్రకటన విని, దర్బారులో యావ న్మందీ వణికిపొయ్యారన్నమాట ఏమంటే, ఫాదుషా అంత తీవ్రంగా చెప్పినాడాయిరి. వీరబలుడి శత్రువర్గమంతా 'భేష్ - వీర బలుడు ఈమారు సమాధానం చెప్పు కోవడం వట్టిమాట. తప్పకుండా, తల కొట్టివేయటమే జరుగుతుంది. మనకి పీడ వదుల్తుంది' అని చెప్పి భుజాలు ఎగర వేశారు. ఏం జరగబోతుందో భగవంతుడా వీరబలుడు ఇల్లు చేరు కున్నాడన్న మాటేగాని, నిజానికి మతిలేదు. మొహం వేలవేశాడు. తండ్రి విచారంగా ఉండటం కనిపెట్టింది వీరబలుడి కూతురు. విర బలుడి కూతురంటే సామాన్యురాలుకాదు. బుద్ధిబలంలో తండ్రిని మించిన తనయ, ఇహ దాపరిక మెందుకూ? తన మనసులో పట్టుకున్న బెంగకు. కారణం వెల్లడిం చేశాడు వీరబలుడు.\n\"నాన్నారూ! ఈపాటిదానికేనా ఇంత బెంగ? మీరేమీ దిగులుపడకండి. రేపు పొద్దుటికల్లా జవాబు చెప్పే పూచీ నాది. హాయిగా వుండండి మీరు,” అని వీరబలు డుకి కూతురు ధైర్యం చెప్పింది.\nకూతురి చాతుర్యం విరబలుడికి తెలుసు. ఇదివరకు ఎన్నోసార్లు ఇటువంటి గండాలు తప్పించింది. అందుకోసం, ఆమె ధైర్యం చెప్పగానే అతడికి ఎక్కడి బెంగ అక్కడనే వదిలిపోయింది.\n\nమర్నాడు వీరబల్ దర్బారుకు హాజరు కావాలి. కూతురు ఉపాయం చెప్పింది - తనతోకూడా అల్లుడినీ ఒక కుక్కనూ వెంటబెట్టుకు వెళ్లమని. అల్లాగే చేశాడు వీరబలుడు.\nవీరబల్ దర్భారుకుపోగానే అందరూ గొల్లుమని నవ్వారు ఎగతాళిగా. ఆ కుక్కా వేషమూ చూచి, వీరబలుడికి ఏమాత్రమో మతి చలించిందనుకున్నారు వాళ్లు.\nఅతి వినయంగా వంగి వీరబలుడు సలామ్ చేశాడు ఫాదుషాకు\n\"ఇవిగో దేవరా, తాము కోరిన రెండు జంతువులూ!\" అని విన్నవించాడు వీర బలుడు.\n\"ప్రభువులనే పరిహాసం చేస్తున్నావు టోయి వీరబల్!\" అని గద్దించాడు ఫాదుషా.\n\"ఎంతమాత్రమూ పరిహాసం కాదు ప్రభూ! నేను మనవిచేసుకునే రెండు ముక్కలు ఆలకించాలి ప్రభువులు, తాము కోరిన రెండు జంతువుల్లోనూ ఇదుగో, మా అల్లుడుగా రొకరు. ఈయనకి కనకాభి 'షేకం చేయించినా, తృప్తి అనేది లేదు. ఎప్పటి మేలు అప్పుడే పరగడుపు! ఇక - కృతజ్ఞత అనే సుగుణం ఈ శునకంలో మూర్తీభవించివున్నది. విడుగులు పడు తున్నా సరే, ప్రాణం పోతున్నాసరే లెక్క చేయక యజమాని అండనే వుంటుంది” అని జవాబు చెప్పాడు వీరబలుడు.\n\"మేలు మరిచే జంతువులు మన ఆస్థా నంలో ఉండటం నా కిష్టంలేదు. కనుక, మీ అల్లుడిగారిని తల తీయించివేస్తాము” అని వీరబలుడితో అన్నాడు ఫాదుషా.\nతడుముకోకుండా తక్షణమే చెప్పాడు వీరబలుడు: \"మహాప్రభూ! చాలా బాగు న్నది ఏలినవారి ఆజ్ఞ! అయితే, మనమూ ఒక యింటి అల్లుళ్ళమేనన్న సంగతి మరిచా రేమో ప్రభువులు. తమ ఆజ్ఞ, మన ఉభయులకూ వర్తిస్తుంది...”.\nఈ జవాబుకి ఫాదుషా సిగ్గుపడి, వీర బలుడికి కో కొల్లలుగా బహుమానా లిచ్చి సత్కరించాడు.",
            "book_page_end": 51
        }
    ],
    "statistics": {
        "total_stories": 11,
        "author_counts": {
            "చందమామ బృందం": 2,
            "ఎ. నాగభూషణరావు, దుద్దుకూరు": 1,
            "ఏటుకూరి": 1,
            "మంగళగిరి వెంకయ్య, నెల్లూరు": 1,
            "గొబ్బూరి వెంకటానంద రాఘవరావు": 1,
            "కె. శారద, విశాఖపట్నం": 1,
            "ఆలపాటి అమృతం, మచిలీపట్టణం": 1,
            "డి. వి. ఏ. నరసింహారావు, పర్లాకిమిడి": 1,
            "ఈదర రాధ, అయితానగర్, తెనాలి; టి. అప్పారాయవర్మ, విజయవాడ.": 1,
            "'దా మూ'": 1
        },
        "genre_counts": {
            "పౌరాణికం": 1,
            "జానపద కథ": 3,
            "పద్య కవిత/హాస్యం": 1,
            "సాహసం": 1,
            "హాస్యం": 2,
            "జంతు కథ": 2,
            "బుద్ధి కుశలత/హాస్యం": 1
        }
    }
}