{
    "book_id": "చందమామ_1948_08",
    "stories": [
        {
            "title": "పెద్ద పండుగ",
            "book_page_start": 7,
            "pdf_page_start": 7,
            "pdf_page_end": 8,
            "author": "చందమామ బృందం",
            "genre": "దేశభక్తి/సమకాలీన వ్యాసం",
            "moral": "జాతీయ సమైక్యతను, నాయకుల త్యాగాలను స్మరించుకోవాలి. మన దేశ ప్రగతికి పాటుపడాలి.",
            "keywords": [
                "స్వాతంత్య్ర దినం",
                "జాతీయ పండుగ",
                "నాయకులు",
                "భారతదేశం",
                "సమైక్యత"
            ],
            "characters": [
                "లోకమాన్య తిలక్",
                "మహాత్మా గాంధీ",
                "పండిత జవహర్ లాల్ నెహ్రూ",
                "సర్దార్ వల్లభ భాయి పటేల్"
            ],
            "locations": [
                "భారతదేశం"
            ],
            "content": "పాపలూ! మనకు ఎన్నో పండుగ లున్నై. సంవత్సరాది, సంక్రాంతి, దసరా, దీపావళి, శివరాత్రి కిస్మసూ, రంజానూ మొదలైనవి. కాని, ఇవి మన దేశంలోని ప్రజ లందరికీ పండుగలు కావు. కొన్ని మతాలవారికీ, కొన్ని జాతులవారికీ మాత్రమే పండుగలు. అయితే, మన దేశంలో ఉండే అన్ని మతాలవారూ, జాతులవారూ కలిసి చేసుకునే పండుగ ఒకటైనా లేదా ? అంటారేమో! ఉంది. అదే మన స్వాతంత్య్రదినం! మన పెద్ద పండుగ!\nక్రిందటి సంవత్సరం ఆగస్టు 15 వ తేదీన మనం స్వతం త్రుల మైనాము. ఆనాడు దేశమంతటా పెద్ద ఉత్సవాలు చేసుకున్నాము. తిరిగి ఆగస్టు 15వ తేదీ రాబోతున్నది. మళ్లీ ఆనాడు బ్రహ్మాండమైన ఉత్సవాలు చేసుకుంటాము,\nఅయితే, మీరీ పండుగ ఉత్సాహంలో వెనుక మీ పెద్దలు పడ్డ కష్టాలమాట మరిచిపోతారేమో! అది సహజం కూడా. కాని, మీ రొక్కమాటు మీ నాన్ననైనా, తాతయ్యనైనా అడిగి చూడండి.వారు చెప్పుతారు, తాము పడ్డ కష్టాలు.\nపాపాయిలూ! మనం ఈ పండుగ సందర్భంలో మన స్వాతంత్య్రంకోసం ప్రాణాలుధారవోసిన లోకమాన్య తిలక్, మహాత్త్మా గాంధీ మొదలైన వారి దివ్యనామాలు స్తరించుకోవాలి. వారు మన దేశానికిచేసిన సేవలో నూరో వంతైనా మనం చేయాలని సంకల్పించుకోవాలి. అప్పుడే మనం నిజంగా భారతీయుల మనిపించుకుంటాము.\nఈ నాడు మనం స్వతంత్రులం. మనది స్వతంత్ర ప్రభుత్వం. మన ప్రభుత్వాన్ని నడుపుతున్నది ప్రధాని పండిత జవహర్ లాల్ నెహ్రూ. ఉపప్రధాని సర్దార్ వల్లభ భాయి పటేల్, వీ రిద్దరి సారధ్యంక్రింద మనప్రభుత్వరథం కదిలిపోతున్నది. ఆ రథాన్ని మనమందరం కలిసిలాగాలి. మనం తలా వొకదోవకు లాగితే వారు రథాన్ని సరిగా నడప లేరు ! రండి, మన మందరం కలిసి ఒకే మార్గాన లాగుదాం.",
            "book_page_end": 8
        },
        {
            "title": "తెలివి తక్కువ పులి",
            "book_page_start": 7,
            "pdf_page_start": 9,
            "pdf_page_end": 11,
            "author": "కొలగొట్ల శాంతకుమారి, ఏలూరు",
            "genre": "జానపద కథ",
            "moral": "తెలివైన ఉపాయంతో గొప్ప ప్రమాదం నుండి తప్పించుకోవచ్చు.",
            "keywords": [
                "పులి",
                "రైతు",
                "ఉపాయం",
                "ఎద్దులు",
                "భార్య తెలివి"
            ],
            "characters": [
                "కాపు (రైతు)",
                "కాపు భార్య",
                "పులి",
                "ఎద్దులు",
                "ఆవు"
            ],
            "locations": [
                "ఒక ఊరు",
                "పొలం"
            ],
            "content": "అనగా అనగా ఒక పూరు. ఆ వూళ్లో ఒక\nరైతు వున్నాడు. అతను ఒకరోజున తన\nఎద్దులను తోలుకుపోయి పొలము దున్ను\nకొంటూ వుండగా ఒక పులివచ్చి, అతన్ని\nమర్యాదచేసి \" అంతా క్షేమమా?” అని\nకుశల ప్రశ్నల వేసింది.\nఆరైతు దైవకృపవల్ల తను క్షేమమేనని\nచెప్పాడు. పులి మళ్లీ యిలా అంది: “నీవు\nక్షేమంగావున్నందుకు నాకుచాలాసంతోషం.\nఇప్పుడు నీ రెండు ఎద్దులను తినమని\nదేవుడు నన్ను పంపాడు. దేవుడు ఎలా\nచెబితే అలా నీవుచేస్తావుగనక, నీ ఎద్దులను\nరెంటిని విప్పి నాకు ఆ హారంగా యివ్వు. ”\nపులి యిలా అనేసరికి కాపుకు తగని\nభయమేసింది. ఏమి చెయ్యటమా అని\nఆలోచించసాగాడు. అలా ఆలోచించగా\nకాపుకు ఒక ఆలోచనతట్టింది.\"పులిమామా!\nనీవు చెప్పింది ఏమాత్రమూ న్యాయం\nకాదు. ఏ దేవుడైతే నిన్ను నా ఎద్దులను\nతినమని పంపా డంటున్నావో ఆ దేవుడే\nనన్ను ఈ ఎద్దుల సహాయంతో భూమిని\nదున్నుకుని జీవించమన్నాడు.\nకనుక\nనువ్వు నీ ఆహారంకోసం యింకెక్కడైనా\nప్రయత్నించు ” అన్నాడు.\nకాని పులి అందుకు ఒప్పుకోలేదు.\n\" అదేమీ వీలుపడదు. అట్టే ఆలస్యం\nచెయ్యక వెంటనే ఎద్దుల్ని విప్పి నా\nముందర పెట్టు. లేకపోతే నేనే వాటి పని\nపడతాను” అని డబాయించింది,\nకాపు మళ్లీ ఆలోచన్లో పడ్డాడు, ఈ పులి\nబాధ ఎలా తప్పించుకోటమా అని. చటు\nక్కున ఒక ఉపాయం తోచింది. \"పులి\nమామా! నీకు ఆకలితీరటమే కదా కావల\nసింది. ఇంటిదగ్గిర నాకో మాంఛి బలిసిన\nఆవుంది. కాసేపు ఆగావంటే నేను ఇంటికి\nవెళ్లి ఆ ఆవుని తెచ్చి నీకు యిస్తాను.\nఎద్దుల్ని మాత్రం వదలిపెట్టు. ఎద్దులు\nలేకపోతే నాకు బ్రతుకేలేదు ” అన్నాడు.\nపులికి మాత్రం ఎద్దులే కావాలని\nలేదుగా. దానికల్లా తన కడుపు ఎలాగైనా\nనిండితే చాలు. అందుచేత \" సరే, అలాగే\nలేవయ్యా, అయితే త్వరగాపోయి నీ ఆవుని\nతోలుకురా \" అంది.\nఇప్పటికి ఈ గండం గడిచిందిగదా అని\nకాపు ఇంటిదోవ పట్టాడు. ఇంటికిచేరుకుని,\nభార్యతో జరిగిన సంగతంతా చెప్పి, తను\nఆవుని పులికి ఆహారంగా యిస్తానని చెప్పి\nవచ్చిన సంగతి కూడా చెప్పాడు. అంతా\nవిని కాపువాని భార్య మండిపడింది.\n\" చాలు చాల్లే. మహా తెలివైన పని చేసు\nకొచ్చావ్. ఆవుని యిచ్చివేస్తే పిల్లలకు\nపాలెక్కడినించి వస్తయ్యనుకొన్నావ్ ?\nఅదీకాక, నాకు పరమాన్నమంటే ఎంతో\nయిష్టం. పాలు లేకపోతే నాకు పరమాన్న\nమెలా వస్తుంది? అందుకని, ఆవుని యివ్వ\nటానికి ఏమాత్రమూ ఏల్లేదు. కావలిస్తే\nనీ ఎద్దుల్ని యిచ్చు కో ” అని మొండి\nకేసింది.\n\" ఓసి వెఱిదానా ! మనం ప్రాణాలు\nనిలుపుకోవాలంటే అన్నం కావాలిగాని,\nపరమాన్నం లేకపో తే చచ్చిపోతామా.\nఅన్నం కావాలంటే ధాన్యంకావాలి.\nధాన్యంకోసం పొలం దున్ని పండించాలి.\nపొలం దున్నటానికి ఎడ్లు కావాలి. కనక\nఎడ్లని యిచ్చుకుంటే మనం పస్తు\nలుండాల్సిందే. కాబట్టి ఆవుని యిచ్చుకుని\nఈ ఆపద నించి తప్పించుకుందాం.\nలేదా, నీ కింకేమైనా యింతకంటె మంచి\nఆలోచన తోస్తే చెప్పు, అలా చేస్తాను”\nఅన్నాడు కాపు.\nకాపుభార్య కా సేపు ఆలోచించింది.\nమెరుపులా ఆమెకి ఒక చక్కటి ఉపాయం\nతోచింది. \"సరే, నాకో మాంఛి ఉపాయం\nతట్టింది. దానివల్ల మనం, ఎద్దుల్నీ వదు\nలుకో అక్కర్లేదు, ఆవు నీ వదులుకో\nఅక్కర్లేదు. నువ్వు యిప్పుడే పులి దగ్గిరికి\nపోయి ' ఆవుని నా భార్య తీసు కుని\nవస్తోంది' అని చెప్పు\" అని కాపుని పులి\nదగ్గిరికి పంపింది.\nసరే నని కాపు పు లిదగ్గిరికి వచ్చి,\n\"ఇంటికి వెళ్లి అన్నీ ఏర్పాటు చేసివచ్చాను.\nనా భార్య ఆవుకి పూజ చేసి యిప్పుడే\nతెస్తుంది. కొంచెం ఆగు ” అని చెప్పాడు.\nసరేనంది పులి.\nఇంతలో కాపుభార్య, చీరె బిగించి కట్టి\nఒక గుఱ్ఱం మీ ద ఎ క్కి అక్కడ కు\nవచ్చింది. వస్తూనే, పులివైపు చూస్తూ,\n\"అబ్బా! ఇందాకటినించీ వెతుకుతున్నాను,\nమూడోపులి ఎక్కడ దొరుకుతుందా అని.\nనా అదృష్టం కొద్దీ, ఈ పులి దొరికింది.\nఇవ్వాల్టికి నాకు ఈపులితో పూర్తిగా కడుపు\nనిండుతుంది” అని బిగ్గిరిగా అంది.\nఈ మాటలు చెవినిబడగానే పులి\nవెనక్కుతిరిగి చూడకుండా ఒక టే పరుగు\nలంకించుకుంది. కాపు తన భార్య పన్నిన\nయు క్తికి సంతోషించాడు. మళ్లీ పులి ఆ\nచాయలకి రానేలేదు. కాపు తన ఎద్దులతో\nమామూలుగా పొలందున్ని పంటపండించు\nకుంటున్నాడు. కాపు భార్య, పిల్లలు ఆవు\nపాలతో ప్రతిరోజూ పరమాన్నం ఒండు\nకుని తృప్తిగా తింటూన్నారు.\nఅంతటితో కథ కంచి కెళ్లింది. కలం\nజేబు కెళ్లింది.",
            "book_page_end": 9
        },
        {
            "title": "ఎలుక చిక్కిందా?",
            "book_page_start": 10,
            "pdf_page_start": 12,
            "pdf_page_end": 13,
            "author": "ఏటుకూరి",
            "genre": "పద్యం/నీతి గీతం",
            "moral": "తెలివైన మాటలు ఇతరులను మోసం చేయగలవు.",
            "keywords": [
                "నక్క",
                "పిల్లి",
                "ఎలుక",
                "పద్యం",
                "ద్రాక్ష"
            ],
            "characters": [
                "నక్క",
                "పిల్లి",
                "పంది",
                "ఎలుక"
            ],
            "locations": [
                "ద్రాక్ష పందిరి"
            ],
            "content": "ఎలుక\nప్రొద్దు గ్రుంకే టప్పు\nడెద్దంత నక్క\nద్రాక్ష పందిరి క్రింద\nతారాడుతుంది.\nఎగిరింది పండ్ల కొఱ\n.కిండె దొలగింది\nతొంటి నీడుచుకొంటు\nత్రోవ పట్టింది.\nబాటలో పిల్లెదురు\nపడి యిట్టులంది :\n“నక్కబావా! కాలు\nచిక్కబట్టిందా?\nపరువెత్తి రాళ్లలో\nవిరుగబడ్డావా ?”\nనక్క : \" పరువెత్త లేదోయి\nవిరుగబడలేదు\nఈపాడు పందిట్లో\nఎలుక గఱచింది. ”\nపిల్లి : \" ఏదేది చూపింపు\nమెవ్వరను కొందొ ?\nడొక్కచీలిచి దాన్ని\nడోలు కట్టిస్తా.”\nనక్క: “ఆది గదిగొ ? కూర్చున్న ”\nదని కొంటెనక్క\nవిత్తు ముదిరిన ద్రాక్ష\nగుత్తి చూపింది.\nచిక్కిందా?\nపంది రెగబ్రాకింది\nబావురుం బిల్లి\nగుత్తి గాలిస్తూనె\nకొస కిట్టు లంది.\n“ఎలుక కన్పడ కున్న\nదేమోయి? బావ?”\nనక్క : \" కనపడుతుందిలే\nగాలింపవోయి :\"\nఅంటు రాలినపండ్ల\nనప్పశిస్తుంది.\nఎలుక చిక్కక పిల్లి\nఎగరొప్పు తుంటే,\nనక్క లోలోపల\nనవ్వి యిట్లంది.\n\"చీలికాడా? ఎలుక\nచిక్కెనా ? లేదా ?\nఊపూపు, మదిగో తో\nకూపుతుంటేను ”\nజంగు బిల్లింకా హు\nషారు చేసింది\nపండ్లన్ని దీని నక్క\nబాట పట్టింది.\nఉబ్బు లింగళ్లను\nఉబకేసి యిట్ల\nకొంప లాఱిపి కడుపు\nనింపు కొంటారు.",
            "book_page_end": 11
        },
        {
            "title": "పితృ ప్రేమ",
            "book_page_start": 13,
            "pdf_page_start": 15,
            "pdf_page_end": 18,
            "author": "మున్నంగి రాజగోపాలాచార్యులు",
            "genre": "కుటుంబ కథ/నీతి కథ",
            "moral": "కన్నతండ్రి ప్రేమకు, క్షమకు సాటిలేదు. పిల్లలు చెడు అలవాట్లకు దూరంగా ఉండాలి.",
            "keywords": [
                "పితృ ప్రేమ",
                "దురలవాట్లు",
                "ధర్మబుద్ధి",
                "నారాయణ",
                "క్షమాపణ"
            ],
            "characters": [
                "ధర్మబుద్ధి (షాహుకారు)",
                "నారాయణ (కొడుకు)",
                "నౌకర్లు",
                "స్నేహితులు"
            ],
            "locations": [
                "ఒక వూరు",
                "దుకాణం",
                "నది",
                "కొండ"
            ],
            "content": "కానొక వూళ్లో ఒక షాహుకారు\nవుండేవాడు. అతని పేరు ధర్మ\nబుద్ధి. పేరుకు తగ్గట్టుగా నే\nఅత ను ధ ర్మ గుణాలు గలవాడు,\nదైవభక్తితో నడుచుకునేవాడు. అబద్ధ\nమాడిగానీ, ఒకరిని ఒకమాట అనిగానీ,\nఒకరికి ఒక హాని తలపెట్టిగానీ ఎరగడు.\nఅతని మంచిగుణాలకు ఆవూళ్లోవాళ్ళంతా\nఅతన్ని మెచ్చుకొనేవారు.\nఇలాంటి మన ధర్మబుద్ధికి లేకలేక ఒక\nపుత్రుడు కలిగాడు. అతనికి నారాయణు\nడని పేరు పెట్టాడు. తండ్రి ఎంత మంచి\nవాడో నారాయణు డంత చెడ్డవాడుగా\nతయారయ్యాడు. ఒక ఏడు కొకవీడు పై\nబడ్డకొద్దీ నారాయణ చెడ్డఅలవాట్లు అల\nవరచుకో సాగాడు. దుర్మార్గుల స్నేహం\nచేయసాగాడు. లేకలేక పుట్టటంచేత ధర్మ\nబుద్ధి కొడుకుని ఏమీ అనేవాడు కాదు.\nఏదో చిన్నతనంవల్ల అలా చేస్తున్నాడని\nచూసి చూడనట్టు పోతుండేవాడు,\nనారాయణ పెరిగి పెద్దవాడైనకొద్దీ మరింత\nచెడుత్రోవల్ని నడవసాగాడేగాని మంచి\nమార్గాన పడలేదు. ధనవంతుడి బిడ్డ\nకనుక నారాయణ దగ్గిర ఎప్పుడూ డబ్బు\nవుంటు వుండేది. ఇది చూచిన స్నేహితులు\nనారాయణ స్నేహంకోసం మూగేవారు.\nఅతను వారి మాయలో పడి వారు ఆడించి\nనట్లల్లా ఆడుతూ, తండ్రి మాట లెక్క\nచెయ్యకుండా తిరిగేవాడు. జూదంమొదలైన\nచెడ్డ అలవాట్లు చేసుకున్నాడు. క్రమేణా\nనారాయణ ఆరోగ్యం క్షీణించసాగింది.\nఇంతవరకూ తనకొడుకు ఎన్ని దుర్గు\nణాలు నేర్చుకున్నా ధర్మ బుద్ధి, పుత్ర\nప్రేమచేత, ఏమీ అ న కుండా చూస్తూ\nసహించి వూరుకున్నాడు. కాని యిప్పుడు\nతన కొడుకు ఆరోగ్యమే పాడవుతున్నదని\nగ్రహించగానే ధర్మబుద్ధికి వూరుకో బుద్ధి\nపుట్టలేదు. వంటరిగా పిలిచి కొడుక్కి ఎన్నో\nవిధాల మంచిమాటలతో న చ్చ చెప్పి\nచూశాడు. ఉహుఁ, లాభంలేక పోయింది.\nతిట్టాడు, భయపెట్టాడు; కాని నారాయణ\nవాటిని కూడా లెక్కచేయలేదు. ఆరోజు\nమొదలు నారాయణకి డబ్బు అందకుండా,\nకట్టుదిట్టుమాత్రం చేశాడు, తండ్రి.\nఎప్పుడైతే నారాయణదగ్గిర డబ్బు సన్న\nగిలిందో అంతవరకూ వెంట వుంటున్న\nస్నేహితులు ఒక్క రొ క్కరే జారుకో\nసాగారు. ఆఖరికి నారాయణ ఒంటరివా\nడైనాడు. ఇంట్లో తండ్రి కూడా చీవాట్లు\nపెట్టటం ఎక్కువ కాసాగింది. నారాయణకి\nఆ వూళ్లో వుండ బుద్ధిపుట్టలేదు. ఒకనాటి\nరాత్రి ఎవరితోటీ చెప్పకుండ నారాయణ\nయిల్లువదిలి బయలుదేరాడు.\nతెల్లవారి లేచి చూచేసరికి కొడుకులేడు.\nధర్మబుద్ధి చాల వి చారించాడు. కన్న\nమరులు పొమ్మంటే పోతుందా? పైగా\nతన వంశం నిలబెట్టటానికిగాను అత\nడొక్కడే కొడుకు.\nధర్మబుద్ధి వెంటనే\nతన నౌకర్లని పిలిచి \"నారాయణ తెల్లవారే\nసరికి ఎటో పరారైపోయాడు. మీరు వాడికి\nతెలియకుండ వాడి వెంట వెంటనే పోతూ\nవాడికి కావలసిన తిండీ, తిప్పలూ, ఇతర\nసౌకర్యాలు అమరుస్తూ ఉండండి” అని\nచెప్పి పంపాడు. నౌకర్లు వెంటనే నారా\nయణని వెతుక్కుంటూ బయలుదేరారు.\nనారాయణ తను ఎక్కడికి పోవాలో,\nఏమి చెయ్యాలో ఆలోచించుకొని బయలు\nదేర లేదు. ఆ రోజు ఉదయం మొదలు\nసాయంత్రం వరకూ తిరిగి, తిరిగి చివరికి\nసాయంత్రానికి ఒకవూరు చేరుకున్నాడు.\nఆకలి దహించుకుపోతుంది. చేతులో రాగి\nదమ్మిడీ కూడా లేదు.\nఅలా పోతూ వుండగా ఒక మిఠాయి\nదుకాణం కనిపించి 0 ది. ఈ దుకాణం\nఎవరిదో కాదు. ధర్మబుద్ధి పంపిన నౌకర్లే\nనారాయణకంటె ముందక్కడికి చేరుకుని,\nనారాయణకు తిండీ అవీ సమకూర్చటానికి\nదుకాణం పెట్టుకు కూర్చున్నారు.\nనారాయణ దుకాణం దగ్గిరికి వెళ్లాడు.\n\"బాబూ, చాల దూరంనించి వస్తున్నాను.\nఆకలి వేస్తోంది. ఏమైనా కొనుక్కు తిందా\nమంటే నా దగ్గిర డబ్బు లేదు. నా మీద\nదయ తలచి ఏమైనా తింటానికి పెడితే\nమీ పేరు చెప్పుకుంటాను ” అన్నాడు.\nనారాయణ ఈ విధంగా అడగటమే\nతడవుగా నౌకర్లు అతనికి కావలసినన్ని\nఫ ల హారములు పెట్టి, ఇంకా మిగత\nసౌకర్యాలు ఏర్పాటుచేసి ఆ రాత్రి కి\nఅక్కడే పడుకోటానికి చోటు యిచ్చారు.\nతెల్లవారింది, నారాయణ ఆ దుకాణదార్ల\nసహాయానికి ఎంతో కృతజ్ఞత చూపి మళ్లీ\nతన దోవన బయలుదేరి పోసాగాడు.\nమధ్యాహ్న మయేసరికి నారాయణ ఒక\nఏరు దగ్గిరికి చేరుకున్నాడు. వీరు నిండుగా\nప్రవహిస్తోంది. అవతలిగట్టుకు చేరటం\nఎలాగా అని ఆలోచిస్తున్నాడు నారాయణ.\nఇంతలో ఆ పడవ అబ్బాయి వచ్చి \"రా,\nఅబ్బాయి. అవతలిగట్టుకు చేస్తాం\nఅన్నాడు. ఈ పడవవాళ్ళు ఎవరోకాదు.\nధర్మబుద్ధి నౌకర్లే.\n\" నేను మీ కేమీ డబ్బు యిచ్చుకో\nలేనే” అన్నాడు నారాయణ దీనంగా.\n\"పరవాలేదు. నిన్ను వూరికెనే తీసుకు\nపోతాము ” అని పడవవాళ్లు నారాయణని\nఏరు దాటించారు. నారాయణ మళ్లీ నడక\nసాగించాడు.\nసాయంకాలానికి నారాయణ ఒక పెద్ద\nకొండదగ్గిరికి చేరాడు. కొండకి ఆ ప్రక్కని\nఒక వూరుంది. నారాయణకి కడుపులో\nకాలుతోంది. ఎలాగైనా కష్టపడి ఆ ప్రక్క\nవూరు చేరగలిగితే యింత తినటానికి\nదొరుకుతుందేమోనని నారాయణ కొండ\nఎక్కసాగాడు. కాళ్లు నొప్పులుపుట్టసాగాయి.\nపైగా రోజల్లా తిండీ, నీళ్లులేవాయె! ఎలాగా\nభగవంతుడా అని నారాయణ దిక్కులు\nచూడసాగాడు.\nఇంతలో ధర్మబుద్ధి నౌకర్లు ఒకమేనాతో\nఅక్కడికి ప్రత్యక్షమైనారు. నారాయణ\nఅడగకుండానే, “దీంట్లో కూర్చో అబ్బాయ్\nనిన్ను కొండఅవతలికి చేరుస్తాం\" అన్నారు.\nనారాయణకి ఎంతో సంతోషం కలిగింది.\nవెంటనే మేనాలో ఎక్కి కొండ దాటాడు.\nఈలాగే నారాయణ ఎన్నో కష్టాలు\nఎదుర్కోవలసి రావటం, ధర్మబుద్ధి నౌకర్లు\nఅతన్ని ఆ కష్టాలనించి తప్పించి రక్షిం\nచటం జరుగుతోంది. ఆఖరికి ఒక రోజున\nనారాయణకి అనుమానం కలిగింది.\nఈ సందేహం కలగగానే నారాయణ ఒక\nరోజు తనకు సహాయంచెయ్య వచ్చినవారిని\nఅడిగాడు. \" మీ రెవరు? నా కెందు కిలా\nసహాయం చేస్తున్నారు ? ” అని.\nఅప్పుడు వాళ్లు జరిగినదంతా చెప్పారు.\nఅంతా విని నారాయణ చాల ఆశ్చర్య\nపోయాడు. తను ఎంత చెడుగా ప్రవర్తిం\nచినా, చివరికి ఇల్లు వదిలి వచ్చేసినా తన\nతండ్రిమాత్రం తనసుఖం, క్షేమంకోరేకదా\nఇలా సేవకుల్ని పంపి తనకు సహాయం\nచేయించాడు. అలాంటి తండ్రిమాట లక్ష్య\nపెట్టక పోవటం తన బుద్ధి తక్కువే నని\nగ్రహించాడు. వెంటనే సేవకులతోయింటికి\nతిరిగి వచ్చి తండ్రి పాదాల ముందు వాలి\nతననిక్ష మించమనీ, ఇకముందు బుద్ధిగలిగి\nబ్రతుకుతాననీ ఏడ్చాడు.\nఇప్పటికైనా తన కొడుకు మంచి మార్గా\nనికి వచ్చాడని ధర్మబుద్ధి ఎంతో సంతో\nషించాడు. తన వంశమర్యాద నిలబెట్ట\nటానికి తనకుగల్గిన ఒక్కగా నొక్క కొడు\nకును తను నిలుపుకోగలిగినందుకు ఎంతో\nగర్వించాడు. ఆనాటినించీ తండ్రీకొడుకులు\nసుఖంగా కాలం వెళ్లబుచ్చ సాగారు.",
            "book_page_end": 16
        },
        {
            "title": "కప్పరాజు",
            "book_page_start": 17,
            "pdf_page_start": 19,
            "pdf_page_end": 21,
            "author": "దీవి భానుమతీ దేవి",
            "genre": "జానపద కథ",
            "moral": "చేసిన వాగ్దానాన్ని తప్పక నిలబెట్టుకోవాలి. మాతృభక్తి గొప్పది.",
            "keywords": [
                "కప్పరాజు",
                "రోహిణి",
                "వాగ్దానం",
                "తపస్సు",
                "రాజకుమారుడు"
            ],
            "characters": [
                "రాజు",
                "రాణి",
                "రోహిణి (రాకుమార్తె)",
                "కప్ప (రాజకుమారుడు)",
                "పార్వతీ పరమేశ్వరులు"
            ],
            "locations": [
                "ఒక పట్టణం",
                "కోనేరు",
                "అడివి"
            ],
            "content": "అనం గనంగా పూర్వం ఒక పట్టణాన్ని\nమంచి, తెలివితేటలు గల రాజు పరిపా\nలిస్తుండేవాడు. పాపం! ఆయనకు పిల్లలు\nలేరు. ఆ పట్నపురాణ్ చేయని వ్రతము\nలేదు, పట్టనినోము లేదు. కాని ఏంలాభం!\nఎన్ని చేసినా పాపాయీలు పుట్టలేదు.\nపిల్లల్లేని దిగులుతో రాజు, రాణి కృశించి\nపోతున్నారు.\nఒకరోజున రాణిగారు, చెలికత్తెలు\nకలిసి, వాళ్ళ తోటలో వున్న కోనేరులో\nస్నానం చేస్తున్నారు. అప్పుడు బంగారంలా\nమెరుస్తున్న ఒక పెద్దకప్ప కనుపించింది.\nఅది పచ్చగ ధగ ధగ మెరుస్తూ నీళ్ళల్లో\nతేలుతూ - ముణుగుతూ, ఎగురుతున్నది.\nరాణిగారు చాలసేపు ఆ కప్పను చూచి\nతనలో యీ విధంగా అనుకున్నది.\n\"ఆహా ! ఆ కప్ప ఎంత చక్కగావుంది!\nనాకు ఆడపిల్ల పుడితే ఈ కప్పకిచ్చి పెండ్లి\nచేస్తునుగదా!\" అని. రాణి యిలా అనేసరికి\nకప్ప బెక బెక అరుస్తూ తనకోర్కె నెరవేరి\nనట్లు అదొక ర కంగా రాణిగారి వైపు\nకాస్సేపు చూచి, బుడింగుమని ముణిగింది.\nరాణిగారికి శరీరం పులకరించి నట్లయింది.\nఅది జరిగినమరుసటినెలకే రాణీగారు\nగర్భవతి అయింది. ఈ సంగతి వినగానే\nరాజుగారు, ఆయన పరివారం – ప్రజలు\nఅంతా సంతోషంగా పండుగ చేసుకున్నారు.\nతొమ్మిది మాసములు సంతోషంగా గడిపి\nరాణి అందాల భరణివంటి చక్కని ఆడ\nశిశువును కన్నది. రాజుగారి సంతోషం ఇక\nచెప్ప శక్యం కాకుం డా వుంది. ప్రజ\nలంతా ఆనందోత్సవాలతో మునిగి తేలు\nతున్నారు. పదవరోజున తల్లికీ పిల్లకూ\nచందనస్నానం చేయించి, పౌరోహితులు\n\"రోహిణి\" యని పేరుపెట్టి జాతకము\nవ్రాయించారు,\nరోహిణి దిన దినమున కొక్క చాయ\nచొప్పున శుక్లపక్షపు చంద్రునివలె సకల\nభోగములతో పెరిగి పదునారు సంవత్సర\nముల జవ్వనియైంది. ఈ సంతోషములో\nరాణి తను పూర్వం కప్పకు, మనస్సులో\nచేసిన వాగ్దానం మ ర చిపోయింది.\nఇప్పుడు రోహిణి కి పెళ్ళి చేయాలని\nప్రయత్నం చేస్తున్నారు.\nఈ సంగతి విన్న కప్ప, మండిపడుతూ\nకొలనంతా రొదచేస్తున్నది. ఒక రో జు\nరోహిణి, స్నానంచేయటానికి తన తల్లిగారి\nకోనేరు కొచ్చింది. సమయంకోసం ఎదురు\nచూస్తున్న కప్ప రోహిణిరాగానే ఎగిరి బుజా\nనెక్కింది. రోహిణి భయపడి దానిని విద\nలించి నీటిలోకి నెట్టివేసింది. కాని, కప్పమళ్లీ\nఎగిరి పై కెక్కింది. రోహిణి దాన్ని మళ్లీ\nనీటిలోకిత్రోసి వొడ్డుకొచ్చినా, కప్ప వెంట\nబడి భుజ మెక్కింది.\nరోహిణికి విసుగుపుట్టి ఆ కప్పను ఒళ్లో\nవేసుకొని యింటికొస్తున్నది. దార్లో అమ్మ\nలక్కలు \" నీ వొళ్లో దేమిటి ? ” అన్నారు.\nరోహిణి కేమీతోచక \"తమలపాకుల కట్ట”\nఅంది. ఈ మాటలు విని వొళ్లోవున్న కప్ప\nయెగిరి యివతలకు దూకి కోపంగా యిలా\nఅంది—\n“కప్పాయి, కప్పాయి, అనరాదా ?\nకాళ్ళగిజిగా డనరాదా ?\nమన్యపు సూర్యుం డనరాదా?\nమా యింటి మగవారనరాదా?\nతనకట. నేనట.తమలపాకుల కట్టనట!\nతందునా! తల పగుల ! ! ! \"\nఈమాట లంటూనే కప్ప ఎగిరి మళ్ళీ\nరోహిణి వొళ్లోకి దూరింది. అమ్మలక్కలంతా\nఆశ్చర్యంగా చుట్టూ చేరారు. రోహిణి\nసిగ్గుతో ఇంటికి పరుగెత్తి జరిగిన సంగతంతా\nవాళ్ళమ్మతో చెప్పింది. అప్పుడు వెనకటి\nసంగతంతా రాణి గారి కి జ్ఞాపకం వచ్చి,\nరోహిణితో పూర్వంజరిగినసంగతి చెప్పింది.\nరోహిణి తన తల్లిమాట నెరవేర్చటానికై\nకప్పను పెళ్లి చేసికోవటాని కిష్టపడింది.\nఅప్పుడు త న కూతురు మాతృభక్తి\nమెచ్చుకొని ఆకాశంఅంత పందిరి - భూదే\nవంత అరుగువేసి బ్రహ్మాండంగా - రోహి\nణిని కప్ప కిచ్చి పెళ్లి చేశారు.\nపెళ్లికాగానే రోహిణి తలితండ్రులవద్ద\nశలవుతీసికొని కప్పను బుజానెక్కించుకొని\nఒకఅడివిలో కెళ్లి, పార్వతీ పరమేశ్వరుల\nగురించి తపస్సుచేయడం మొదలు పెట్టింది.\nకొన్ని సంవత్సరాలకు భగ వ ం తు డు\nప్రత్యక్షమై నీ కేంకావాలో కోరుకోమన్నాడు.\nఅప్పుడు రోహిణి తన భర్తకు మనుష్య\nరూప మిమ్మని కోరింది. 'సరే'నని వారు\nమాయమైయారు. వెంటనే కప్ప చక్కని\nరాజకుమారుడుగా మారింది. రోహిణి సంతో\nషంతో భర్తను వెంటబెట్టుకొని యింటికి\nవచ్చింది. తల్లిదండ్రులు మిక్కిలి ఆనంద\nపడి తిరిగి మహావైభవంగా పెళ్లిచేశారు.\nఅంతా సుఖంగా కాలం గడుపుతున్నారు.\nకధ కంచికి మనం ఇంటికి,",
            "book_page_end": 19
        },
        {
            "title": "వర్ధమానుని విదేశ యాత్రలు",
            "book_page_start": 20,
            "pdf_page_start": 22,
            "pdf_page_end": 29,
            "author": "జోనాధన్ స్విప్టు వ్రాసిన గల్లివర్స్ ట్రావెల్సుకు అనుకరణ.",
            "genre": "సాహస కథ/ఫాంటసీ",
            "moral": "చిన్నవారైనా, బలహీనులైనా వారిని గౌరవించాలి. తెలియని ప్రదేశాలలో పరిస్థితులకు అనుగుణంగా నడుచుకోవాలి.",
            "keywords": [
                "వర్ధమానుడు",
                "వామనులు",
                "మనిషి పర్వతం",
                "లిల్లిపుట్",
                "సాహసం"
            ],
            "characters": [
                "వర్ధమానుడు",
                "వామన రాజు",
                "రాణి",
                "రాజభటులు"
            ],
            "locations": [
                "వామనుల దేశం (లిల్లిపుట్)",
                "రాజధాని"
            ],
            "content": "( గతసంచిక తరువాయి )\nవర్ధమానుడికి వామ నులు ' మనిషి\nపర్వతం' అని పేరు పెట్టారు. అతన్ని\nచూడటానికి వేలకు వేలు జనం వచ్చి\nదేవాలయం ముందు వీధుల్లో బారులు\nతీర్చి నిలబడ్డారు. దేవాలయంలోనికి ఎదు\nరుగా అయిదడుగుల ఎత్తు బురుజున్నది.\nరాజుగారూ, రాణిగారూ, వారి పరివారమూ\nఈ బురుజులో ఎక్కి వింత చూస్తున్నారు.\nవర్ధమానుడు దేవాలయం వాకిలికుండా\nలోనికి పాకిపోయి తన ఇల్లంతాచూసుకుని\nమళ్ళీ బయటికి వచ్చి, తన నిడివిని ప్రజ\nలకు చూపటానికి లేచినిలబడ్డాడు.\nఅక్కడ నిలబడితే చుట్టూ ఉన్న ప్రదేశ\nమంతా కొండపల్లి బొమ్మలాగా కనిపిం\nచింది. పొలాలలో నలభై అడుగుల చద\nరాల మళ్ళుకనిపించాయి. దూరాన ఆడవు\nలున్నాయి. అందులో మరీ ఎత్తయినచెట్లు\nఏడేసి అడుగు లున్నాయి. మరొక ప్రక్క\nబొమ్మరిల్లు అమర్చినట్టుగా పట్టణం ఉంది.\nరాజుగారు వర్ధమానుడితో మా ట్లా డ\nటానికి బురుజు దిగి తన గుర్రం ఎక్కి\nవర్ధమానుడి దగ్గిరికి వచ్చాడు. కాని వర్ధ\nమానుడి ఆకారం చూసి రాజుగారి గుర్రం\nబెదిరింది. మంచి రౌతుగనక ఆయన\nగుర్రం మీద నుంచి కింద పడకుండా,\nభటుల సహాయంతో ఉపాయంగా గుర్రం\nదిగి వర్ధమానుడి దగ్గరకి కాలినడకనే\nవచ్చాడు. రాజుగారి వీలుకోసరం వర్థ\nమానుడు నేలమీద పడుకున్నాడు. రాజు\nగారి చేతిలో దూసిన కత్తి ఒకటి ఉంది.\nఅది సరిగా వర్థమానుడి చిటికెన వేలంత\nఉంది. రాజుగారి నెత్తిమీద కిరీటం చిటి\nకెన వేలి ఉంగరమంత ఉంది. అందులో\nరత్నాలు మెరుస్తున్నాయి.\nరాజుగారు వర్థమానుడితో గొంతు\nచించుకొని ఏదో మాట్లాడాడు, కాని వర్థ\nమానుడికి అర్థంకాలేదు. వర్థమానుడికి\nచాలా భాషలు వచ్చు. సంస్కృతమూ.\nప్రాకృతమూ, పాళీ, పైశాచీ మొదలైన భాష\nలన్నిటిలోనూ రాజుతో మాట్లాడాడు. కాని\nఆ భాష లేవీ రాజుగారికి తెలియవు. రాజు\nగారి ఆస్థానకవులకు కూడా వర్థమానుడి\nభాష లేవీ అర్థం కాలేదు.\n\"ఇతడికి మనభాష రాదుగాని సాధువు\nలాగే కనిపిస్తున్నాడు. ఇతనివల్ల మనకు\nచాలా ప్రయోజనం ఉండవచ్చు. కనక\nఇతనికి సరిపడే ఆహారం ఇచ్చి జాగిర్తగా\nకాపాడండి ” అని రాజు తన భటులకు\nఆజ్ఞాపించాడు.\nరాజపరివారం వెళ్లిపొగానే భటులు\nవర్థమానుడికి అనేక బళ్ళమీద భక్ష్యాలూ,\nపానీయాలూ తెచ్చి భోజనంపెట్టారు.\nఅతన్ని చూడవచ్చిన జనం ఎంతకి వెళ్ల\nలేదు. అందులో కొందరు రాలుగాయిలు\nఅతనిమీద బాణాలు కూడా విసిరారు. ఇబ్లా\nచేసినవాళ్లను రాజభటులు బంధించి\nశిక్షించమని వర్థమానుడికి అందిచారు.\nవర్థమానుడు వారిని ఎత్తి తన జేబులో\nవేసుకున్నాడు. వాళ్ళని అతను నల్లులన\nరాచినట్టు రాచేస్తాడని ప్రజలుభయకంపితు\nలైనారు. కాని వర్థమానుడు వారితో ఆడు\nకొని చివరకు కట్లు విప్పి వారిని వలే\nశాడు. ఈ వార్త విని ఆస్థానంలో వర్థమాను\nడికి చాలా ప్రశంసలు వచ్చాయి.\nవర్ధమానుడికి ఒక పరుపు తయారు\nచేయమని రాజాజ్ఞ అయింది. రాజుగారి\nదర్జీలు ఈ పని ఎట్లా సాధ్యమవుతుందా\nఅని ఆలోచించటానికి సమావేశమై ఆఖ\nరుకు ఒక తీర్మానంచేశారు. ఆరువందల\nపరుపులు బళ్లమీద దేవాలయానికి చేర్చి\nవాటిని ఆ ఆవరణలోనే కలిపి కుట్టటానికి\nనిశ్చయించారు. నాలుగేసి చిన్నపరుపుల\nమందానా, నూటయాభై పరుపుల వి స్తీర్ణానా\nవర్ధమానుడి పక్క తయారయింది. ఇది\nకూడా అతనికి తగినంత మందంగా లేదు.\nఈ విధంగానే అతనికి దుప్పట్లు కూడా\nతయారుచేశారు. జేబురుమాల సైజున\nఉన్న మామూలు దుప్పట్లు అనేకవందలు\nకలిపి చేతికుట్లు కుట్టి. పక్కమీద పరుచు\nకోవడానికీ దుప్పట్లు తయారుచేశారు. ఈ\nదుప్పట్లు పది వనెండు వరసలు కుడితే\nగాని వర్ధమానుడికి చలికాసే దుప్పటి\nతయారు కాలేదు.\nఅనుకూలంగా వర్ధమానుడికి దు స్తు లు\nనిర్మించటానికి మూడువందలమంది\nదర్జీలు నియమించబడ్డారు. అతన్ని చూసి\nబెదరకుండా ఉండగలందులకు రాజుగారి\nఅశ్వాలకు వర్ధమానుడి సమక్షంలో రోజూ\nకవాతు ఇవ్వసాగారు.\n\"మనిషి పర్వతాన్ని\" చూడటానికి పల్లె\nపట్టులనుంచి తీర్థప్రజ కింద రాజధానికి\nరోజూ వస్తున్నారు. ఇట్లా వచ్చే మూర్ఖ\nప్రజవల్ల రాజమిత్రుడైన వర్ధమానుడికి\nఅపాయంతటస్థించే అవకాశం ఉంది.\nఅందుచేత పల్లెలనుండి రాజధానికి వచ్చే\nప్రజలకు \"పెర్మిట్లు\" ఏర్పాటు చేశాడు\nరాజుగారు, అవిలేనిదే ఎవరూ రాజధానిలో\nఅడుగుపెట్టరాదు. రాజుగారిలా చేయక\nపోతే దేశంలో ఉండే ప్రజలంతా పని\nపాటలు మానేసి వర్ధమానుడిదగ్గిరే యాత్ర\nచే సేవాళ్లు.\nసామాన్యప్రజలకు . వర్ధమానుడి మీది\nభయం క్రమంగా తొలిగిపోయింది. వాళ్లు\nఅతనిదగ్గిరకి చనువుగా రాసాగారు. అతని\nఅరిచేతమీద త డ వ కు అయిదారుగురు\nచొప్పున నృత్యాలు చేసేవారు. చిన్నపిల్లలు\nయధేచ్ఛగా అతనిజుట్టులో దాగుడుమూత\nలాడసాగారు.\nవర్ధమానుడికి దేశభాష వచ్చాక రాజు\nగారు అప్పుడప్పుడూ వచ్చి అతనిచేతిమీదా,\nభుజంమీదా ఎక్కి సంభాషించేవాడు.\nతన దేశప్రజలయెడల స్నేహంతో ఉన్నం\nదుకు అతన్ని అభినందించేవాడు.\n\"నన్ను తమరు అన్ని విధాలా ఎంతో\nచక్కగా చూస్తున్నారుగాని ఈ గొలుసులు\nవదిలించినట్టయితే నేనింకా తమకు కృత\nజ్ఞుడనై ఉండగలను \" అని వర్ధమానుడు\nరాజుగారికి విన్నవించుకున్నాడు.\n\"చూద్దాం, చూద్దాం!\" అంటూ రాజు\nగారు ఏది చెప్పకుండా మాట తప్పించి\nఇంటికి వెళ్లిపోయాడు.\nదీనికీ కారణం లేకపోలేదు. రాజుగారి\nఆస్థానంలో కొందరు వర్ధమానుణ్ణి నిర్మూ\nలించాలనే ఉద్దేశం కలిగిఉన్నారు. ఇంత\nబలిష్ఠుడివల్ల రా జ్యా ని కి ఎప్పటికైనా\nమొప్పేనని వాళ్ల నమ్మకం. ఈ సంగతి\nవర్ధమానుడు ఆనోటా ఆనోటా తెలుసు\nకున్నాడు. కాని, రాజుగారు త న ప ట్ల\nమిత్రుడై ఉండగా తన కేభయమూ లేదను\nకున్నాడు. ఈసారి మళ్లీ రాజుగారు తనను\nచూడటానికి వచ్చినప్పుడు తన విడుదల\nవిషయం అడిగాడు.\n\"స్వయంగా నాకేమీ అభ్యంతరంలేదు.\nకాని, ఇది పూర్తిగా నా చేతిలో ఉన్న పని\nకాదు. నా మంత్రులూ, అనుచరులూ నీ\nవిషయంలో భయంతో ఉన్నారు. వారి\nభయం పోగొట్టాలంటే నిన్ను నా భటులు\nవెతకటం తప్పని సరి. నీ సహకారం\nలేకుండా నా భటులు నిన్ను వెతకలేరు.\nదానికి సమ్మతమేనా? ” అన్నాడు రాజు.\nతనను రాజభటులు వెదకటానికి వర్ధ\nమానుడు అంగీకరించాడు. అతని దుస్తులు\nఅన్వేషించటానికి ఇద్దరుభటులు వచ్చారు.\nవర్ధమానుడు వారిని తన జేబు లన్నిటిలోకీ\nదింపాడు. వాళ్లు వెళ్లి రాజుగారితో ఈ\nవిధంగా విన్నవించుకున్నారు:\n\"ప్రభూ, మనిషిపరత్వంజేబుల్లో మాకు\nచాలా వింతవిషయాలు కనిపించాయి. ఒక\nజేబులో తమ పడకగదిలో పరచటానికి\nసరిపడే గోనెపట్టాలాటి ముతకగుడ్డ కని\nపించింది. (ఇది వర్ధమానుడి చేతి\nరుమాలు). ఆ జేబులోనే పెద్ద పెద్ద\nబంగారు దిమ్మెలు కనిపించాయి. వాటి\nమీద పెద్ద అక్షరాలూ బొమ్మలూ చెక్కి\nఉన్నాయి. (ఇవి బంగారు నాణెములు).\nమరొకజేబులో పెద్ద వెండిపెట్టె కనిపిం\nచింది. అది తెరిపించిచూడగా అందులో\nమోకాలిలోతున మట్టివంటి పొడి ఉంది.\nఅందులో మేము దిగేసరికి మాకు\nతుమ్ములు పట్టుకుని చాలా బాధకలిగింది.\n(ఇది వర్ధమానుడి నస్యం డబ్బీ). అతని\nదగ్గిర ఒక విచిత్రమైన నిచ్చెనలాటి వస్తు\nవున్నది. అయితే ఈ నిచ్చెనకు ఒకవైపే\nదూలం ఉన్నది. ఈ దూలంమీద భయం\nకర మైన ముళ్లు పలుగుల్లాగా నిలబడి\nఉన్నాయి. (ఇది దువ్వెన) బంధితుడి నడు\nమున బ్రహ్మాండమయిన దూలం వేలాడు\nతున్నది. అది లోహంతో చేసినట్టు కని\nపిస్తున్నది. దీని ఉపయోగమేమిటో తెలియ\nరాలేదు. (ఇది వర్ధమానుడి కత్తిఒర). '\nరాజుగారు మూడువేలమంది సాయుధ\nభటులను వెంటబెట్టుకొని ఈ జాబితాలో\nఉన్న వస్తువులన్నీ ఇవ్వమని వర్ధమానుణ్ణి\nఅడిగాడు, వర్ధమానుడు రాజభటులు\nచూపిన వస్తువులన్నీ ఇచ్చేస్తూ ఒరలో\nనుంచి కత్తిదూసి చూపాడు. ఎండలో\nకత్తి తళ తళ లాడుతూంటే రాజభటులు\nదిగ్భ్రామ చెందిపోయినారు. రాజుగారు\nఆ కత్తి మళ్లీ ఒరలో పెట్టించి దాన్నికూడా\nపుచ్చుకున్నారు.\nఇది జరిగినాక తనను బంధ విముక్తుణ్ణి\nచెయ్యవలసిందని వామనభాషలో వర్ధ\nమాను డొక అర్జీ పెట్టుకున్నాడు. కొన్ని\nషరతులమీద అతనికి బంధవిముక్తి కలి\nగించారు. ఆ షరతులేవంటే, వర్ధమానుడు\nరాజాజ్ఞ లేకుండా దేశంవిడిచి పోగూడదు.\nరాజధానిలో అడుగుపెట్టాలంటే రెండు\nగంటలు ముందుగా తెలియజేయాలి.\nజనం వీథుల న్నీ ఖాళీచేయటానికిగాను\nఇట్లా తెలియజేయాలి. వర్ధమానుడు రాజ\nవీథులలోతప్ప సంచరించరాదు. పచ్చిక\nబయళ్లలోను, పొలాలలోనూ అత ను\nపడుకోరాదు, ఎవరిమీదా, ఎవరి ఆస్తిమీదా\nకాలువేయరాదు. శత్రువులు మీద ప డే\nపక్షాన వర్ధమానుడు వామనులపక్షాన\nపోరాడాలి. ఈ షరతులకు ఒప్పుకుని\nవర్ధమానుడు బంధవిముక్తి పొందాడు.\n[ఇంకా వుంది]",
            "book_page_end": 27
        },
        {
            "title": "గడుసువాడు",
            "book_page_start": 28,
            "pdf_page_start": 30,
            "pdf_page_end": 31,
            "author": "విడియాల వెంకటరామలక్ష్మమ్మ, నీలూరు",
            "genre": "నీతి కథ/హాస్యం",
            "moral": "అతి తెలివి తేటలు అనర్థానికి దారితీస్తాయి. న్యాయం ఎప్పుడూ నిజాయితీ పక్షమే ఉంటుంది.",
            "keywords": [
                "నుయ్యి",
                "పుల్లయ్య",
                "బాపనయ్య",
                "గడుసుతనం",
                "కోర్టు"
            ],
            "characters": [
                "పుల్లయ్య",
                "బాపనయ్య",
                "జడ్జి"
            ],
            "locations": [
                "ఒక వూరు",
                "కోర్టు"
            ],
            "content": "మా వూళ్లో పుల్లయ్యగారి పెరటి దొడ్డిలో\nఒక పెద్ద నుయ్యి వుంది. ఆ నూతిని\nపుల్లయ్య, తన ప్రక్కయింటి బాపనయ్యకు\nరెండువందల రూపాయలకు అమ్మాడు.\nబాపనయ్య నుయ్యి కొనుక్కున్నా డన్న\nమాటేగాని, చాలరోజులవరకు ఆ నూతిలో\nనీళ్లు తోడు కోవ ల సిన అవసరం బాప\nనయ్యకు కలగలేదు.\nకొన్నాళ్లు గడిచినై. బాపనయ్య యింట్లో\nఏదో శుభకార్యం వచ్చింది. చుట్ట పక్షాలు\nచాలమంది వచ్చారు. వాళ్ళందరి స్నానా\nలకీ తను పుల్లయ్యదొడ్డిలో కొన్న నుయ్యి\nచూపించాడు. వాళ్లు స్నానాలు చేద్దామని\nపోతే వుల్లయ్య బాపనయ్యకు అడ్డ మొచ్చి,\n\" నూతిలో నీరు తోడుకోడానికి వీల్లేదు ”\nఅన్నాడు.\n-బాపనయ్య తెల్లబోయాడు. \" అదేమి\nటయ్యా, నూతిని నేను కొనుకొన్నానుగదా!\nనా నూతిలో నీరు తోడుకోవడానికి నీ యిష్ట\nమేమిటి? \" అన్నాడు.\n\" నువ్వు నూతిని కొనుక్కున్నమాట\nనిజమే. నేను నీకు నుయ్యి అమ్మానుగాని\nనూతిలో నీళ్లు అమ్మలేదు. అందుచేత\nనీళ్లు తోడుకోవటానికి వీల్లేదు\" అన్నాడు\nపుల్లయ్య.\n\" అదేమిటయ్యా. నేను నూతిని కొను\nక్కున్నది నీళ్ళకోసం గాకపోతే మరి దేని\nకనుకున్నావ్!\" అన్నాడు బాపనయ్య.\n\"అదంతా నాకు తెలీదు. నీవు మాత్రం\nనీళ్ళుతోడుకోటానికి వీల్లేదు” అని\nమొండిగా జవాబు చెప్పాడు పుల్లయ్య.\nవచ్చిన చుట్టపక్కాల ముందు యిలా\nఅవమానం జరిగేసకి బాపనయ్య చాల\nచిన్న పుచ్చుకున్నాడు. చుట్టాలు కూడా\nయిదంతా చూసి ఆశ్చర్యపోయారు.\nఆ మర్నాడు బాపనయ్య, పుల్లయ్య,\nమీద కోర్టులో దావా చేశాడు. కోర్టువారు\nవాళ్లిద్దర్నీ పిలిపించి విచారించారు.\n\"అయ్యా! ఈ పుల్లయ్య తన పెరటి\nదొడ్లోవున్న నూతిని నాకు అమ్మాడు. నేను\nకొనుక్కొన్న తర్వాత చాల కాలంవరకు\nనాకు ఆ నూతితో అవసరంలేక పోయింది.\nమొన్న మా యింట్లో ఒక శుభ కార్యం\nవచ్చి, చుట్టపక్కాల స్నానాలకి నూతిలో\nనీళ్లు తోడుకోబోతే 'నీకు నుయ్యి అమ్మాను.\nకాని, నూతిలో నీళ్లు అమ్మలేదు. అందు\nచేత నీళ్లు తోడుకోటానికి వీల్లేదు' అని\nఈ పెద్ద మనిషి మొండిగా అడొచ్చాడు.\nఇదేమి న్యాయమో తమరే విచారించండి”\nఅని చెప్పుకున్నాడు బాపనయ్య.\nతరువాత పుల్లయ్యని విచారించారు.\nబాపనయ్య చెప్పినదంతా నిజమే నని\nపుల్లయ్యకూడా ఒప్పుకున్నాడు.\n\" అయితే నువ్వు బాపనయ్యకు నీ\nనూతిని అమ్మి ఎన్నాళ్ళయింది ? ” అని\nఅడిగాడు జడ్జి.\n\"సుమారు ఆరునెలలు అయింది” అని\nచెప్పాడు పుల్లయ్య.\n\"అలాగైతే ఈ ఆరునెలల నించి నువ్వు\nబాపనయ్యనూతిలో నీ తాలూకు నీళ్ళు\n'వుంచినందుకు నె ల కు పది రూపాయల\nచొప్పున, ఆరునెలలకు అరవై రూపాయలు\nబాపనయ్యకు అద్దె చెల్లించి, నూతిలో వున్న\nనీళ్ళు యావత్తు తోడించుకొని అత ని\nనూతిని అతనికి కాళీ చేసి యివ్వు \" అని\nజడ్జీ తీర్పు చెప్పాడు.\nఈ తీర్పు విని పుల్లయ్య తెల్లబోయాడు.\nతన గడుసుతనానికి తగినట్లుగానే బుద్ధి\nచెప్పారని గ్రహించి, \"బాబూ ! నుయ్యి,\nనూతిలో నీరు కూడా నీవే. ఈ రోజు\nమొదలు నూతివిషయంలో నీజోలికి రాను.\nకోర్టువారు బాగా బుద్ధిచెప్పారు” అని కోర్టు\nవారి తీర్పుప్రకారం బాపనయ్యకు అరవై\nరూపాయలు దర్శించుకున్నాడు.\nచూశారా! పుల్లయ్య అతి గడుసుతనం\nఅరవైరూపాయలతో అణిగింది.",
            "book_page_end": 29
        },
        {
            "title": "మూడు బొమ్మలు",
            "book_page_start": 31,
            "pdf_page_start": 33,
            "pdf_page_end": 38,
            "author": "గొళ్లమూడి లక్ష్మీనారాయణ, గుంటూరు",
            "genre": "సాహస కథ/ఫాంటసీ",
            "moral": "తెలివితేటలు, పట్టుదల, మరియు ఇతరులకు చేసిన సాయం తప్పక విజయాన్ని చేకూర్చి, కష్టాలను తొలగిస్తాయి.",
            "keywords": [
                "రాజకుమారుడు",
                "పరుగుపందెం",
                "రాక్షసులు",
                "ఉపాయం",
                "పక్షి సహాయం"
            ],
            "characters": [
                "రాజకుమారుడు",
                "రాజకుమార్తె",
                "పేదరాసి పెద్దమ్మ",
                "పక్షిరాజు",
                "మీసాల రాక్షసుడు",
                "సారాయి రాక్షసుడు",
                "బండనిద్ర రాక్షసుడు"
            ],
            "locations": [
                "ఒక ఊరు",
                "అడవి",
                "పక్షి దర్బారు",
                "దీవి"
            ],
            "content": "అనగా అనగా ఒక రాజకుమారుడు. రాజకుమారునికి ఈ బొమ్మ లేమిటో అర్ధము\nఆ రాజకుమారునికి వయసు వచ్చాక, కాలేదు.\nప్రపంచమంతా తిరిగి వింతలు, విశేషాలు\nతెలుసుకోవాలని కుతూహలము కలిగి,\nదేశాలమీద వెళ్తున్నాడు.\nఅలా వెళ్తూండగా ఒక ఊరు అడ్డు\nవచ్చింది. ఆ ఊరిలో ఆ రాజకుమారుడు\nచూసిన వింత ఏమంటే - ఏ చెట్టున\nచూసినా, ఏ గోడన చూసినా ఏ మేడన\nచూసినా మూడు బొమ్మలు కనిపించాయి.\nమొదటి చిత్రపటము ఒక అందమైన ఆడ\nపిల్ల బొమ్మ; రెండోదాంట్లో ఆ అమ్మాయి\nఒక మగవానితో పరుగెత్తుతుంటుంది.\nమూడవ చిత్రపటాన్ని రెండు భాగాలు\nచేసారు. పైభాగములో వెనుకటి బొమ్మలో\nపరుగెత్తుతున్న మగవానికి ఉరివేస్తుంటారు.\nక్రిందిభాగములో అతనికే ఆ అమ్మాయి\nపూలమాల వేస్తుంటుంది. కొత్తగా వచ్చిన\nఆ రాత్రికి ఆ ఊర్లోని పేదరాసి పెద్దమ్మ\nఇంటిలో బస ఏర్పాటుచేసుకున్నాడు రాజ\nకుమారుడు. పేదరాసి పెద్దమ్మ 'ఏ ఊరు’\nమొదలైన ప్రశ్నలన్నీ వేశాక, రాజకుమా\nరుడు తను చూసిన వింతను చెప్పి 'ఏమి\nటవ్వా; ఈ విశేషము?' అని అడిగాడు.\n\" అదా, నాయనా ” అని యిలా\nచెప్పటము మొదలెట్టింది పెద్దమ్మ.\n\" ఈ ఊరి రాజుగారికో కూతురున్నది.\nఆమె రంభనిమించే అందగత్తె. ఆమెకి\nరాజుగారు చిన్ననాటి నుండి కత్తిసాము,\nవేట మొదలైనవన్నీ నేర్పాడు. ఆమెకి\nపెళ్ళంటే ఇష్టము లేదు. కాని, రాజుగారి\nమ న సు కష్టపడుతుందేమోనని పెళ్లి\nచేసుకుంటా నన్నది. ఎవరినంటే, తనను\nపరుగుపందెములో ఓడించినవారిని.\n\"ఇప్పటికి అనేకమంది. ఆమెని పెళ్ళి\nచేసుకుందామని వచ్చారు. కాని అది ఏమి\nమహత్తోకాని ఆమె నెవరూ ఓడించలేక\nపోయారు. పందెములో ఆమె ఒక షరతు\nపెట్టింది. అది ఏమంటే పందెములో\nఓడిపోయినవారికి ఉరిశిక్ష. పందెములో\nఆమెని ఓడిస్తే, ఆమెని పెళ్లాడవచ్చు.\n\" ఇప్పటికి నీకు తెలిసిందనుకుంటాను\nఆ మూడుబొమ్మల అర్థము. మొదటిబొమ్మ\nరాజకుమార్తె. రెండోబొమ్మలో ఆమెతో\nపందెములో పాల్గొనటము, మూడవదానిలో\nపైభాగములో ఓడిపోతే ఉరిశిక్ష క్రింది\nభాగములో పందెములో ఆమెని గెలిస్తే\nఆమెని పెళ్లిచేసుకుంటా రని.”\nపేదరాసి పెద్దమ్మ \" ఇలా చెప్పేసరికి\nరాజకుమారునికి మనసు మనసులోలేదు.\nఅతను ఏమైనాసరే ఆమెని పెళ్ళిచేసుకు\nతీరాల్సిందేనని నిశ్చయించుకొన్నాడు.\nమరి, ఆమె నెలా పెళ్లిచేసికోవాలో\nఏమో తోచక అలా షికారుకు బయలు\nదేరాడు. ఆలోచిస్తూ, ఆలోచిస్తూ, రాజ\nకుమారుడు తనకు తెలియకుండానే అడవి\nలోనికి ప్రవేశించాడు. తల ఎత్తి చూస్తే\nచుట్టూ అడివి. కొద్దిదూరములో కొన్ని\nపక్షులు వలలో చిక్కుకుని ఉన్నాయి.\nబోయవాడు ఎక్కడికి వెళ్ళాడో మరి, ఆ\nచుట్టుప్రక్కల లేడు. రాజకుమారుడు\nపోయి వాటిని విడిపించి తన దారిన తను\nతిరిగివస్తూంటే 'ఓ రాజకుమారా!’అన్నాయి\nపక్షులు. ఆశ్చర్యపోయి. వెను దిరిగి\nచూశాడు రాజకుమారుడు.\n\"నీవు మాకు చేసిన ఉపకారాన్ని\nమేము ఎన్నటికీ మరవము ప్రత్యుపకారం\nచేద్దామంటే ప్రస్తుతము మా దగ్గిరేమీ\nకానుకలు లేవు. మా రాజుగారి దగ్గిరికిరా.\nబహుమానమిప్పిస్తా\" మన్నాయి పక్షులు,\nయువరాజు పక్షులకున్న ప్రత్యుపకార\nబుద్ధికి సంతోషించి, పక్షుల వెంట పక్షిరాజు\nవద్దకి వెళ్లాడు.\nమంత్రి సామంతులంతా పరివేష్టించి\nఉండగా దర్బారుతీర్చి కూర్చున్నాడు పక్షి\nసామ్రాట్. పక్షులన్నీ రాజకుమారుడి\nగురించి ఎంతో ఎంతో చెప్పగా విని సంతో\nషించి పక్షిరాజు ఏమి వరము కావాలి\nకోరుకోమని రాజకుమారుడ్ని అడిగాడు.\nరాజకుమారుడు తలవంచుకుని ఆలో\nచించాడు. అలా ఆలోచించగా అత ని\nబుర్రకు తళక్కున తట్టింది రాజకుమార్తె\nఆలోచన. వెంటనే రాజకుమారుడు\n\"ఓరాజా! నాకేమీ కోరికలు లేవు కాని,\nఒక్కటిమాత్ర ముంది. అది తమరు\nతీర్చాలి మహాప్రభూ ! ఇక్కడికి పదిమైళ్ళ\nదూరములో ఒక రాజుగారున్నారు. ఆ\nరాజుగారి కూతుర్ని నేను పెళ్లిచేసుకో\nదలచాను. కాని ఒక అడ్డంకు మాత్ర\nముంది. ఆమెని పెళ్లిచేసుకోవాలంటే\nఆమెని ప రు గు పం దె ము లో ఓడించా\nలట. ఆమెని ఇంతవరకూ ఎవరూ ఓడించ•\nలేకపోయారు. ఉపాయము చెప్పండి,\nమహారాజా!\" అని అడిగాడు\nపక్షిరాజు కాసేపు ఆలోచించి, రెక్కల్ని\nవిదిలించి \"రాజకుమారా! అసాధ్యమైన\nకోరికే కోరావు. కాని ఏమిచేస్తాం? మీ\nమానవులలా ఆడితప్పేరకము కాదోయ్\nమేము ! ఆమెను పందెములో ఓడించటం\nకష్టం. దానికి ఒక్కటే మార్గముంది. సప్త\nమహాసముద్రాలు దాటాక ఒక దీవి కాన\nవస్తుంది. ఆ దీవి నడిమధ్యలో ఒక కొల\nనుంది. ఆ కొలను అట్టడుగున పాతాళ\nలో కానికి సొరంగముంది. ఆ సొరంగము\nగుండా వెళ్తే ఒక మహా భయంకరమైన\nచోట రెండు చెప్పులు వేళ్ళాడకట్టి\nవుంటాయి. వాటిని తొడుగుకొని పరుగెత్తితే\nనీవు ఆమెని ఓడించగలవు.” అన్నాడు.\n\" అంత కష్టమయిన పనిని నేనెలా\nచేయగలను స్వామీ! 3 పని గూడా\nతమరే చేసి పెట్టాలి.” అని జాలిగా\nప్రార్ధించాడు యువరాజు.\nపక్షిరాజుకు దయకల్గి \"అయితే మా\nసేనాధిపతిని పంపిస్తాము. ఆ దీవిలో\nనిన్ను దింప్ చక్కా తిరిగివస్తాడు.\nమా సేనాధిపతికి ఇక్కడ చాల పని\nఉంటుంది. అంచేత నిన్ను తిరిగి తీసుకు\nరావటానికి వీలులేదు.” అని చెప్పాడు.\n\"అదే పది వేలు\" అన్నాడు యువరాజు.\nరాజకుమారుడు పక్షుల సేనాధిపతిపై\nఎక్కి కూచున్నాడు. 'రయ్, రయ్'\nమంటూ, ఆకాశములోకి ఇట్టె ఎగిరి\nపోయి విమానముకన్నా తొందరగా ప్రయా\nణము సాగించాడు సేనాధిపతి. కన్నుమూసి\nకన్ను తెరచేలోపల సప్తసముద్రాలు దాటి\nద్వీపంలో దిగారు సేనాధిపతీ, యువరాజు.\nసేనాధిపతి తిరిగి వెళ్లిపోయాడు.\nయువరాజు ఆ దీవంతా కలయ వెద\nకాడు. ఒక రాక్షస స్త్రీ కనిపించింది. ఆమె\nఇవీ అవీ మాట్లాడి తనను పెళ్ళి చేసికోమని\nబలవంత పెట్టింది. తను వచ్చినపని చెప్పి.\nఆ పని పూర్తయ్యాక పెళ్లి చేసుకుంటానని\nనమ్మించాడు. ఆమె ఒక పసరుఇచ్చి, అది\nశరీరానికి రాసుకుంటే నీటిలో ఏమీ అపాయ\nముండదని, కళ్లుమూసుకున్నా సర్వమూ\nకనిపిస్తుందనీ చెప్పింది. అలాగే పసరు\nరాసుకొని, కొలనులోనికి దూకి, అట్టడు\nగునకు పోయి చూస్తే సొరంగములాంటి\nదొకటి కనిపించింది. దానికి తలుపు\nవకటి అడ్డముంది. ఏమిచేయాలా అని\nఆలోచిస్తూ ఇటూ అటూ పచార్లుకొడు\nతుంటే దానంతటది తలుపు తెరచుకుంది.\nఏమిటా అని చూస్తే అతని కాలిక్రింద\nకలువకాడ వంగిఉంది. కాలెత్తితే కలువ\nకాడ లేచింది. తలుపు మూసుకుంది.\nరహస్యము కనుగొని, కలువకాడ వంచి,\nసొరంగం గుండా ప్రయాణం చేయటం\nమొదలుపెట్టాడు. దారి అంతా చీకటిగా\nవుంది. అలాగే తముడుకుంటూ పోగా,\nపోగా అకస్మాత్తుగా వెలుతురువచ్చింది.\nఎదురుగా వాకిలిప్రక్కగా ఒక ముసలి\nరాక్షసుడు కునికిపాట్లు పడుతున్నాడు.\nవాడు నిద్రపోతూనే మీసాలు దువ్వుకుం\nటున్నాడు. కొండవీటి చేంతాడులా\nఉన్నాయి వాడి మీసాలు. వాడి పేరు\n'మీసాలరాక్షసుడు.' రా జంకు మారుడు\nమెల్లిగా వాడిదగ్గిరికి వెళ్లాడు. మీసాలు\nదువ్వితే వాడికి బాగా నిద్రపట్తుందని\nగ్రహించి మెల్లగా మెత్తగా దువ్వాడు. వాడి\nమీసాలను.\nమెల్లగా లోపలికి వెళ్లాడు. అలా\nవెళ్లంగా, వెళ్ళంగా ఒక గుహ ఒకటి అడ్డు\nఅడ్డువచ్చింది. అక్కడొక రాక్ష సుడు\nమెల్లిగా అటూ ఇటూ తిరుగుతున్నాడు.\nఆ గుహ చాలా భయంకరంగా ఉంది.\nచేతిలో కత్తిపట్టుకొని నిద్రపోతూనే కాపలా\nకాస్తున్నాడు ఆ రాక్షసుడు. వాడిపేరు\n‘బండనిద్ర రాక్షసుడు.' ఆ గుహ మధ్యలో\nరెండు చెప్పులు పక్షిరాజు చెప్పినట్లుగానే\nకీలలాగ కట్టబడియున్నాయి. నడిచివెళ్తా\nమంటే క్రింద నేలమీద బుసకొట్టుతూ\nపాములు పాకుతున్నాయి. తేళ్లు, మండ్ర\nగబ్బలు తిరుగుతున్నాయి, రాక్షసుణ్ణి\nఅయితే కరవవు గాని రాజకుమారుణ్ణి\nకరుస్తాయిగా అవి. అందుచేత ఏమి\nచేదామా అని ఆలోచించి ఒక గూడు\nఎక్కి, రాక్షసుడు అక్కడికి వచ్చినపుడు\nవాడి బుజాలమీదికి ఎక్కి కూచున్నాడు.\nవాడికి మెలకువవస్తే వెంటనే తల తెగ\nగొట్టాలని కత్తి సిద్ధముచేసుకున్నాడు కాని,\nవాడు బండనిద్ర రాక్షసుడాయె. వాడికి\nమెలకువరాలేదు. సరిగ్గా గుహమధ్యకు\nవచ్చేసరికి రాజకుమారుడు చెప్పులను\nఅందుకొన్నాడు. మళ్ళా గూటిదగ్గిరికి\nరాక్షసుడు వచ్చినపుడు గూట్లోకి దూకాడు\nరాజకుమారుడు.\nఆ చెప్పులు తీసుకొని మళ్లా తిరిగి\nవస్తూండగా దారిలో ఒక రాక్షసుడు\nసారాయిత్రాగుతూ కూచున్నాడు. అప్పటికే\nవాడికి బాగా మత్తెక్కి ఉంది. వాడి పేరు\nఏమిటో తెలుసా? 'సారాయి రాక్షసుడు'\nవాడిపేరు. రాజకుమారుడు వెళ్ళి రాక్ష\nసుడిచేత బాగా సారాయి త్రాగించాడు.\n'ఎవర్రా, అబ్బాయి! చాలా మంచి పిల్లవాడి\nవలె ఉన్నావే?' అని అడిగాడు రాక్షసుడు.\n\" నేనే మామా ! నీ అల్లుణ్ణి; నా పేరు\nసారాయి.” అన్నాడు రాజకుమారుడు.\n\"ఎక్క డుంటున్నావురా నీవు? \" అని\nఅడిగాడు రాక్షసుడు.\n\"సారాయి రాజ్యములో సౌరాయి వుర\nములో సారాయి. ఇంట్లో ఉంటున్నాను\nమామా! మా ఇంట్లో సారాయి చాలా\nఉంది మామయ్యా! వస్తావా? తీసుకెళ్తాను\nగాని” అని టోకరావేశాడు రాజకుమారుడు.\n\" ఆ వస్తానురా. ఇక్కడ సారాయి\nకోసము మొహము వాచిపోయాను. మీ\nసారాయి పురానికి వస్తే మీ ఇంట్లో ఉండే\nసారాయి బావిలోనే కాపురముంటా నేను.\"\nఇలా టోకరా వేశాక సారాయి రాక్షసుడి\nభుజాలమీదికి ఎక్కి కూచున్నాడు రాజ\nకుమారుడు. రాజ కు మా రుడు దారి\nచూపిస్తే, సప్తసముద్రాలు దాటి రాక్షసుడు\nరాజకుమార్తె ఊళ్ళో కాలు పెట్టాడు!\nఅప్పుడు రాజకుమారుడు\"మామా, మామా!\nఇవుడైతే, అంతా నిన్ను చూస్తారు. రాత్రికి\nరహస్యముగా మా ఇంటికి వద్దువుగాని.\nఅంతదాకా ఈ ఇంట్లో దాక్కొని ఉండమని .\nచెప్పి ఒక పెంకుటింటిలోనికి తీసుకువెళ్లి\nబయట గొళ్లెము పెట్టి; నిప్పంటించాడు.\nపాపం, రాక్షసుడు 'ఒరేయ్! సారాయ్.\nసారాయ్ !\" అని అరచి అరచి చని\nపోయాడు.\nతను తెచ్చిన వింత చెప్పులు\nతొడుగుకొని రాజకుమార్తెను పందెములో\nఓడించాడు. రాజకుమారుడు. అప్పుడు\nరాజకుమార్తె రాజకుమారుడ్ని పెళ్ళాడింది.\nరాజకుమారుడు వెంటనే ఏమి చేసా\nడంటే పూర్వము ఎక్కడబడితే అక్కడ\nకట్టబడిన ఆ మూడు బొమ్మలు తీసి\nవేయించి రాజకుమారునికి రాజకుమార్తె\nపూలమాలలు వేస్తున్నట్లుగా ఉన్న చిత్ర\nపటాలను రాజ్యమంతటా కట్టించాడు.",
            "book_page_end": 36
        },
        {
            "title": "పెద్ద దిక్కు",
            "book_page_start": 37,
            "pdf_page_start": 39,
            "pdf_page_end": 42,
            "author": "కె. శేషస్రభ, మద్రాసు",
            "genre": "హాస్యం/నీతి కథ",
            "moral": "తెలివితేటలు లేకపోయినా, అదృష్టం కలిసొస్తే పనులు పూర్తవుతాయి. అయినప్పటికీ, ఆలోచించి పనిచేయడం ముఖ్యం.",
            "keywords": [
                "అమాయకత్వం",
                "పెద్ద దిక్కు",
                "చైత్ర వైశాఖాలు",
                "గొలుసు",
                "దొంగలు"
            ],
            "characters": [
                "బ్రాహ్మడు",
                "బ్రాహ్మడి భార్య",
                "కాపులు (2)",
                "గడ్డిబొమ్మల వ్యాపారి",
                "దొంగలు"
            ],
            "locations": [
                "ఒక వూరు",
                "అడవి",
                "పుట్టినిల్లు"
            ],
            "content": "అనంగనంగ ఒక వూళ్లో బ్రాహ్మణ దంప\nతులు వుండేవారు. బ్రాహ్మడి భార్య,\nపాపం వర్థి అమాయకురాలు. ఎప్పుడూ\nఏదో ఒక తెలివి తక్కువపనిచేసి భర్త\nచేత చీవాట్లు తినేది. \"ఇలాటి తెలివి\nతక్కువ పెళ్లాన్ని కట్టుకున్నానే” అని\nబ్రాహ్మడు తనని తాను తిట్టుకుంటూ\nఎలాగో సంసారం సాగిస్తున్నాడు.\nఆ సంవత్సరం, వేసంకాలం వచ్చే\nముందే రెండునెల్లకు సరిపోయేట్లుగా,\nఉప్పు, చింతపండు, మెరపకాయలు,\nకందులు, పెసలు, మినుములు, ఒక\nటేమిటి యింటికి కావలసిన వెచ్చాలన్నీ\nతెచ్చిపడేసి, \"ఒసే! చైత్ర, వైశాఖాలు\nవస్తున్నయ్యి. అప్పుడు ఎండల్లో పోయి\nతేవటం కష్టమని కావలసిన వెచ్చాలన్నీ\nతెచ్చాను. అన్నీ యిప్పుడే వాడెయ్యకు,\nనేను మళ్లీ తేలేను” అని భార్యతో చెప్పాడు\nబ్రాహ్మడు.\nచైత్ర వైశాఖాలంటే ఎవరో మనుష్య\nలనుకుంది ఆ వెణ్ణి బాగుల్ది. \"అలాగే\nవుంచుతాలెండి\" అంది. ఆరోజు మొదలు\n\"చైత్ర వైశాఖాలు ఎప్పుడు మనింటికి\nవస్తారా, ఎప్పుడు ఈ సరుకులన్నీయిచ్చి\nపుణ్యం కట్టుకుంటానా” అని వీధుల్లో\nఎదురు చూడసాగింది బ్రాహ్మడి భార్య.\nఇలా వుండగా బ్రాహ్మడు ఏదో పనిమీద\nఆ ప్రక్కవూరికి పోవలసి వచ్చింది. వూరికి\nపోబోతూ భార్యని పిలిచి, \"ఒసేవ్! నేను\nతెచ్చిన సరుకులన్నీ వాడేవ్ సుమా. చైత్ర\nవైశాఖాలువస్తయ్” అని చెప్పిపోయాడు.\nఈ సంగతి బ్రాహ్మడి పక్కింట్లోవున్న\nయిద్దరు కాపులు విన్నారు. బ్రాహ్మడి\nభార్య వర్థి తెలివితక్కువదని వాళ్ళకికూడా\nతెలుసు. అందుచేత బ్రాహ్మడు వూరికి\nవెళ్లిన మర్నాడు, కాపు లిద్దరూ, కావిళ్లు\nవేసుకుని బ్రాహ్మడింటికి వచ్చారు. వచ్చి,\n\"మేము చైత్ర వైశాఖాలము. నీ భర్త\nమాకు వెచ్చాలు యిస్తానని చెప్పాడు,\nపట్టుకుపోదామని వచ్చాం” అన్నారు.\nఅమాయకురాలైన బ్రాహ్మడి భార్య\nపాపం, వాళ్లు చెప్పింది నిజమేనని నమ్మింది.\nవా ళ్లిద్దరినీ పీటవేసి కూర్చో పెట్టి, సరుకులన్నీ\nవాళ్లకి దర్శించుకుని పంపింది.\nమరి నాలుగు రోజులకి బ్రాహ్మడు తిరిగి\nవచ్చాడు. భర్తని వాకిట్లో చూడగానే,\n\"ఏమండోయ్! మీరు చెప్పిపోయినట్లే\nచైత్ర వైశాఖాలు మనింటికి వచ్చారు.\nమీరు వచ్చేదాకా వాళ్ళని ఆపట మెందు\nకని, మీరు వాళ్ళకోసం తెచ్చిన వెచ్చా\nలన్నీ యిచ్చి పంపాను.” అని చెప్పింది.\nబ్రాహ్మడు తెల్లబోయాడు. \"ఓసి నీ\nతెలివి మండా. చైత్ర వైశాఖా లేమిటీ,\nమనింటికి రావటమేమిటీ. చైత్ర వైశాఖా\nలంటే నెలల పేర్లు. ఆ రెండు నెలలూ\nఎండా కాలం. అందుకని చైత్ర వైశాఖాలు\nవస్తున్నయ్యని చెప్పాను. ఇదా నువ్వు\nచేసిన ఘనకార్యం!” అని నాలుగు తిట్టాడు.\nమళ్లీ రోజులు గడవసాగినై. బ్రాహ్మడి\nభార్య మాత్రం ఏదో ఒక తెలివి\nతక్కువపని చేసి, భర్తచేత చివాట్లుతినని\nరోజు లేదు. బ్రాహ్మడికి ప్రాణం విసి\nగెత్తింది. \"మన కొంపలో పెద్ద దిక్కు\nఅంటూ ఒకటి లేకపోవటంచేతనే నీ బుద్ధి\nయిలా బుగ్గి అవుతోంది. పెద్దదిక్కంటూ\nఒకటి కొంపలోవుంటే నీ ఆటలు యిలా\nసాగుతయ్యా” అని కసురుకున్నాడు.\nఇది వినగానే బ్రాహ్మడి భార్య ఆలో\nచన్లో పడింది, 'పెద్ద దిక్కు' అంటే\nఏమిటా అని, ఎలాగైనా ఒక 'పెద్దదిక్కు’ని\nతను నంపాయించ గలిగితే భర్తచేత\nచివాట్లు తప్పునుగదా అనుకుంది. ఇంటికి\nవచ్చేపోయేవారితో నల్లా “మాయింట్లోకూడా\nఒక పెద్దదిక్షు వుంటే ఎంత బాగుండును”\nఅని ఆనాటినించీ అంటూవుండేది.\nఇది తెలిసి బ్రాహ్మడి భార్యని మోస\nగించాలని ఒకడు తట్టనిండా గడ్డితో చేసిన\nబొమ్మల్ని పెట్టుకొని \"పెద్ద దిక్కో\nయమ్మ, పెద్ద దిక్కు\" అని కేక వేసు\nకుంటూ బ్రాహ్మడి యింటిముందుగా\nపోయాడు. ఈ కేక వినంగానే బ్రాహ్మడి\nభార్యకి ప్రాణం లేచివచ్చింది. వెంటనే\nఅ అబ్బిని పిలిచి బేరంచేసింది. ఒక్కో\nపెద్దదిక్కు రెండువందలు అ న్నా డు\nఅతను. \"అమ్మ బాబోయ్! రెండువందలు\nఎక్కడ్నించి తేగలను? కావలిస్తే యిదుగో\nనా మెళ్లో ఈ బంగారపుగొలుసు యిస్తాను\nపట్టుకెళ్ళు\" అంది.\nఆ వచ్చి నతను \"సరే అలాగే తీసుకో\nవమ్మా\" అని నిక్షేపంలాంటి ఆ బంగారు\nగొలుసు పుచ్చుకొని ఒక 'పెద్ద దిక్కు'\nయిచ్చి తనదారిన తాను పోయాడు.\nఈ గొడవంతా జరిగేటప్పుడు బ్రాహ్మడు\nయింటిదగ్గిరలేడు. బ్రాహ్మడి భార్య తాను\nకొన్న పెద్దదిక్కు కి అలంకారంచేసి,\nప సుపూ ' కుంకం పెట్టి పూజచెయ్యటం\nమొదలెట్టింది. ఇంత లో కే బ్రాహ్మడు\nయింటికి తిరిగి వచ్చాడు. భర్తని చూడ\nటంతోటే పూజచేస్తున్న బ్రాహ్మడి భార్య,\nచివాలున లేచి, \"ఏమండీ, పెద్ద దిక్కు\nలేదో, పెద్ద దిక్కు లేదోఅని రోజూ కసురు\nకుంటున్నారని నా మెళ్ళో గొలుసు యిచ్చి\nఒక పెద్ద దిక్కుని కొన్నాను.'' అని తను\nకొన్న గడ్డిబొమ్మని చూపింది.\nబ్రాహ్మడు నిలువునా నీరైపోయాడు.\n\"ఓసి దౌర్భాగ్యపుదానా. నీతో ఇంకెలా\nకాపురం చేసేది. నిక్షేపంలాంటి బంగారు\nగొలుసు కాస్తా వా డెవడి మొహానో పెట్టి\nఈ గడ్డిబొమ్మనా కొన్నావ్ ! ఇక నువ్వు నా\nఇంట్లొ ఒక్కక్షణం వుంటానికి వీల్లేదు. నీ\nపెద్దదిక్కూ, నువ్వూ కలిసి ఎక్కడైనా\nవూరేగండి” అంటూ భార్యని తరిమేశాడు.\nపాపం, బ్రాహ్మడి భార్య ఏంజేస్తుంది?\nతన తెలివితక్కువ తనానికి తనని తాను\nతిట్టుకుంటూ, పెద్దదిక్కుని తీసుకుని తన\nపుట్టినింటికి బయలుదేరింది.\nఅలా పో తూండ గా ఒక అడవి\nవచ్చింది. ఇంతలో చీకటి పడింది.\nఆ చీకట్లో ప్రయాణంసాగిస్తే ఏ పులో గిలో\nమీదపడి చంపుతుం దని, బ్రాహ్మ డి\nభార్య అక్కడే ఒక చెట్టుమీద ఎక్కి\nకూర్చుంది.\nనడిరాత్రివేళ కొంతమంది దొంగలు\nసరిగ్గా ఆ చెట్టుకిందికే వచ్చి తాము దొంగి\nలించిన సొత్తు భాగాలు పంచుకోసాగారు.\nవాళ్ళని చూడగా నే చెట్టుమీద వున్న\nబ్రాహ్మడిభార్యకి గుండెలు దడదడ కొట్టుకో\nసాగినై, చేతులూ కాళ్ళూ వణకసాగినై.\nఅమె చేతిలో వున్న పెద్ద దిక్కు కాస్తా\nచటుక్కునజారి దొంగలమధ్య పడింది.\nఆ చీకట్లో పెద్దచప్పడుతో ఏదో తమ\nమధ్యపడేసరికి దొంగలు, అదేదో దయ్యమో\nభూతమో నని జడిసి, ఇక అక్కడవుంటే\nప్రాణాలు దక్కవని తాము దొంగిలించి\nతెచ్చిన సొమ్ములూ, ధనంఅంతా అక్కడే\nవదిలి, వెనక్కి చూడకుండా పారిపోయారు.\nతెల్లవారింది. బ్రాహ్మడిభార్య చెట్టుమీది\nనించి దిగింది. దొంగలు అక్కడ వదిలి\nవెళ్లిన ధనం, నగలూ చూసి ఆశ్చర్య\nపోయి, అవన్నీ మూటకట్టుకుని, మళ్లీ తన\n'పెద్దదిక్కు'తో సహా భర్తదగ్గిరికిచేరుకుంది.\nఅక్కడ జరిగిన దంతా భర్తతో చెప్పి,\n\"ఇదంతా నేను కొన్న పెద్దదిక్కు మహ\nత్యమే. నేను మిమ్మల్ని ఎన్నోవిధాల నష్ట\nపెట్టినమాట నిజమే ననుకోండి. అయినా,\nదానికి మరి నాలుగురెట్లు సంపాయించు\nకొచ్చాను చూడండి\" అంటూ తను తెచ్చిన\nధనమూ, నగలూ చూపింది. బ్రాహ్మడు\nసంతోషించాడు. ఆ నాటినించీ బ్రాహ్మడి\nభార్యకూడా జాగ్రత్తగా, ఆలోచించి పనులు\nచేస్తూ లక్షణంగా కాపురం చేస్తోంది.\nఇందులో ఎవరి తెలివితేటలు మాత్రం\nవిమున్నై, ఏదో ఆ 'పెద్దదిక్కు' వచ్చిన\nవేళ మంచిది కనక అలా అదృష్టం కలిసి\nవచ్చింది కాని!",
            "book_page_end": 40
        },
        {
            "title": "దొంగ సన్యాసి",
            "book_page_start": 41,
            "pdf_page_start": 43,
            "pdf_page_end": 46,
            "author": "బి. వేణుగోపాల్, మద్రాసు",
            "genre": "జానపద కథ/సస్పెన్స్",
            "moral": "తెలియని వారి మాటలను, వారి సహాయాన్ని అంత త్వరగా నమ్మకూడదు. అత్యాశ తగదు.",
            "keywords": [
                "సన్యాసి",
                "మాత్రలు",
                "సంతానం",
                "షరతులు",
                "రాజు దుఃఖం"
            ],
            "characters": [
                "రాజు",
                "రాణి",
                "సన్యాసి",
                "గుఱ్ఱం",
                "కుక్క",
                "కుమారులు (3)"
            ],
            "locations": [
                "ఒక దేశం",
                "రాజ్యం"
            ],
            "content": "అనగా అనగా ఒక దేశాన్ని ఒక రాజూ\nరాణి పరిపాలిస్తూ వుండేవాళ్లు. వాళ్లకి\nసంతానం కలగలేదు. వారసులు లేకుం\nడానే చనిపోవలసి వస్తుందేమోనని వాళ్లు\nచాలా దిగులుపడ్డారు. వాళ్లు మ్రొక్కని\nదైవం, చెయ్యని పూజాలేదు. ఇక యజ్ఞా\nలకీ, యాగాలకీ, బైరాగి చిట్కాలకీ, అంతే\nలేదు. ఇన్ని చేసి నా, పాపం వారికి\nసంతానం కలగలేదు.\nఆ రాజు తన యితర సిబ్బందితోపాటు\nఒక ఆడగుఱ్ఱాన్నీ, ఒక ఆడ కుక్కని\nకూడా పెంచుతున్నాడు. ఆ రెంటియందూ\nరాజుకీ, రాణికీ మిక్కిలి ప్రేమ. అదేం\nచిత్రమోగాని ఆ రెండింటికి కూడా ఎంత\nకాలానికీ సంతానం కలగలేదు. రాజుకీ,\nరాణీకీ తమ సంగతీ వాటి సంగతీ చూసే\nసరికి చాల దుఃఖం వచ్చింది.\nచివరికి ఒకరోజున రాజు తన రాజ్యం\nలోనూ ఆ చుట్టుప్రక్కలవున్న రాజ్యాల\nలోనూ యిలా చాటింపు వేయించాడు\n\"తనకి, తను పెంచుతున్న గుఱ్ఱానికి,\nకుక్కకి సంతానం కలిగే ఉపాయం చెప్పిన\nవారికి గొప్ప బహుమతి యిస్తాను” అని.\nఈ చాటింపువిని, ఒక భూతవైద్యు\nలేనా, మంత్రగాళ్లేనా, బైరాగులేనా, ఎంతో\nమంది వచ్చారు. ఒకరు రక్షరేకు కట్టి\nపోయారు, మరొకరు ఏదో భస్మం\nమంత్రించి యిచ్చారు, యింకొకరు ఏవో\nమంత్రాలు పఠించమన్నారు, మరొకరు\nఏవో యజ్ఞాలు యాగాలు చెయ్యమన్నారు.\nఇలా రకరకాలుగా, ఎవరికి తోచినట్లు\nవాళ్లు చేసిపోయారు. రాజు ఆశతో అన్నీ\nచేసి చూచాడు. కాని ఏమీ ఫలితం కని\nపించకపోయేసరికి చాల నిరాశచెందాడు.\nఇది జరిగిన ఒక వారం రోజులకి\nరాజుగారిని చూడటానికి ఒక సన్యాసి వచ్చి\nసంతానం కలగటానికి తను ఒక\nఉపాయం చెబుతానన్నాడు. రాజు కి\nఅప్పటికే సన్యాసులంటే కొంచెంకూడా\nనమ్మకం లేకుండాపోయింది. కాని 'ఏ\nపుట్టలో ఏ పాముందో!' అనే ఆశ చొప్పున\nసన్యాసిని లోపల ప్రవేశపెట్టమన్నారు.\nసన్యాసి రాజు ఎదుటికివచ్చి, \"రాజా!\nనేను మీకు తొమ్మిది మాత్రలు యిస్తాను.\nఒక్కొక్కరికి మూడేసి మాత్రల చొప్పున\nరాణికీ, గుఱ్ఱానికీ, కుక్కకీ, వేయించండి.\nమూడు నెలలు పూర్తిఅయేసరికి రాణి,\nఒక చక్కటి మగపిల్లవాణ్ణి కంటుంది,\nగుఱ్ఱానికి ఒక పిల్ల పుడుతుంది. కుక్కకి\nఒక పిల్ల పుడుతు 0 ది. ఆ రోజు\nమొదలు మళ్లీ ఒక నెల పూర్తికాగానే\nఅలాగే ముగ్గురికీ సంతానం కలుగుతుంది.\nఇంకోనెల పూర్తిఅయేసరికి మళ్లీ అదే\nవిధంగా ముగ్గురికీ సంతానం కలుగు\nతుంది. మొత్తంమీద, ఈ మాత్రలు వేసు\nకున్న రోజు మొదలు అయిదు నెలలు\nపూర్తిఅయేసరికి మీకు ముగ్గురు కుమార్లు\nకలుగుతారు. గుఱ్ఱానికి మూడు పిల్లలు\nపుడతై. కుక్కకి మూడు పిల్లలు పుడతై.\nఇలా కలిగిన మీ అందరి సంతానం\nమూడేళ్లు పూర్తయేసరికి పెరిగి పెద్దవుతారు.\nకాని....\"అని యింకేమో చెప్పబోయినాడు.\nఇంతవరకూ, సన్యాసి చెబుతున్న సంగ\nతులు ఆరటిపండు వొలిచి చేతులో బెట్టిన\nట్లుండటంచేత రాజు ఆశతో నోరు తెరు\nచుని వింటున్నాడు. సన్యాసి 'కాని' అనే\nసరికి రాజు ఒక్కసారిగా ఖంగారుపడి,\n\"కాని ఏమిటి ?” అని అడ్డుతగిలాడు.\n\"మరేమీలేదు. పైన చెప్పినప్రకారం\nఒక్కొక్కరికి ముగ్గురు చొప్పున సంతానం\nకలుగుతుందికదా. నేను మళ్లీ మూడేళ్లు\nపూర్తికాగానే మీ దర్శనానికి వస్తాను.\nఅప్పుడు మీ కొమారులలో ఒకరినీ, గుఱ్ఱ\nప్పిల్లల్లో ఒకదాన్నీ, కుక్కపిల్లల్లో ఒకదాన్నీ\nనాకు యివ్వాలి. ఏ కొమారుణ్ణి, ఏ గుఱ్ఱ\nప్పిల్లని ఏ కుక్కపిల్లని యిచ్చినా నాకిష్టమే.\nఇందుకు మీరు ఒప్పుకుంటే నేను మీకు\nమాత్రలు యివ్వగలను” అన్నాడు సన్యాసి.\n\"ఇంతేకదా! నీ చలవవల్ల సంతానం\nకలగాలేగాని నీ కివ్వటానికి మాకేమి\nఅభ్యంతరం ఉంటుంది? అదీగాక\nఒక్కొక్కరినేగదా నీవు అడిగింది.\nఒకరుకూడా మాయిష్టం వచ్చినవాళ్లనే\nయివ్వమంటివి! అందువల్ల, నీ కోరిక\nప్రకారం మూడేళ్ల తర్వాత వచ్చి ముగ్గురినీ\nతీసుకుపోవచ్చు” అన్నాడు రాజు. సన్యాసి\nతొమ్మిది మాత్రలు రాజుకిచ్చి పోయాడు.\nసన్యాసి వెళ్ళగానే రాజు మూ డు\nమాత్రలు రాణికిచ్చి, మిగతావి మూడు\nగుఱ్ఱానికి, మూడు కుక్కకి వేయించాడు.\nమూడు నెలలు ఎప్పుడు పూర్తి అవు\nతయ్యా అని రాజు రోజులు లెక్కబెడుతూ\nకూచున్నాడు. చివరికి మూడో నెల పూర్తి\nఅయిన మర్నాడు రాణికి ఒక చక్కటి\nమగపిల్లవాడు పుట్టాడు. గుణానికి\nఒక పిల్ల పుట్టింది. కుక్కకి ఒక పిల్ల\nపుట్టింది. రాజుకి పట్టలేనంత సంతోషం\nకలిగింది.\nరాజు మళ్లీ రోజులు లెక్కపెట్టటం\nమొదలెట్టాడు, నెల ఎప్పుడు పూర్తి అవు\nతుందా అని. నెల రోజులు యిట్టే గడచి\nపోయినై, మళ్లీ రాణికి పిల్లవాడు వుట్టాడు.\nగుఱ్ఱానికి పిల్ల పుట్టింది. కుక్కకి పిల్ల\nపుట్టింది. మరో నెల పూర్తి అయేసరికి\nసన్యాసి చెప్పివెళ్లిన ప్రకారం మూడోసారి\nఅదే విధంగా రాణికి, గుఱ్ఱానికి, కుక్కకీ\nసంతానం కలిగాయి,\nరోజులు గడచినకొద్దీ రాజు ముగ్గురు\nకుమార్లూ త్వర త్వరగా పెరగసాగారు.\nవాళ్ళతోపాటే గుఱ్ఱప్పిల్లలూ, కుక్కపిల్లలూ\nకూడా పెరగసాగినై. రాజుకి సంతోషంతో\nపాటు పెద్ద దిగులుకూడా పట్టుకుంది.\n\"మూడేళ్లు పూర్తికాగానే ఆసన్యాసి వస్తాడు.\nనేను ఒప్పుకున్న ప్రకారం అతనికి నా\nముద్దుల కొడుకునీ, గుఱ్ఱప్పిల్లనీ, కుక్క\nపిల్లనీ యివ్వాల్సి వస్తుందే!” అని.\nఇదివరకల్లా రోజులు లెక్కపెడుతూ\nవచ్చిన రాజు యిప్పుడు మూడేళ్లు త్వరగా\nగడవకుండా వుంటే బాగుండునే అను\nకోటం మొదలుపెట్టాడు. కాని కాలం\nఆగుతుంది. గనకనా? చూస్తుండగానే\nమూడేళ్లూ యిట్టే గిఱ్ఱున తిరిగిపోయినై.\n[ఇంకా వుంది]",
            "book_page_end": 44
        },
        {
            "title": "కలిమి-లేమి",
            "book_page_start": 45,
            "pdf_page_start": 47,
            "pdf_page_end": 47,
            "author": "కనకం, పెద్దాపురం",
            "genre": "పద్యం/నీతి గీతం",
            "moral": "వినయం, విద్య, మరియు సంతృప్తి ధనవంతుల గర్వం కంటే గొప్పవి.",
            "keywords": [
                "కలిమి",
                "లేమి",
                "విద్య",
                "వినయం",
                "సంతృప్తి"
            ],
            "characters": [
                "కలవారి అమ్మాయి",
                "పేదవారి అమ్మాయి"
            ],
            "locations": [],
            "content": "కలవారి అమాయికి కాసుల్లదండ\nపేదవా రమాయికి గవ్వల్లదండ\nకాసుల్లదండలో గవ్వదండల్లో\nగవ్వల్లదండకే గారవము మెండు!\nకలవారి అమ్మాయికి కందిపప్పు బువ్వ\nపేదవా రమాయికి పెద్దవరిగంజి\nపప్పు బువ్వాలోను వరిగంజిలోను\nవరిగంజి బువ్వకే వచ్చింది రూచి!\nకలవారి అమ్మాయికి సిల్కు బట్టల్లు\nపేదవా రమ్మాయికి నూలుబట్టల్లు\nసిల్కుబట్టల్లోను నూలుబట్టల్లో\nనూలు బట్టల్లకే వచ్చెనందము!\nకలవారి అమ్మాయికి కలదు గర్వము\nపేదవా రమాయికి కలదు వినయము\nగర్విష్టి అమాయికి చదువు కరవాయే\nవినయంపు అమాయికి వచ్చె విద్యల్లు!\nవిద్యలే నమాయి వింతపశువాయె\nవిద్య నేర్చినబాల వీరబాలాయె!",
            "book_page_end": 45
        }
    ],
    "statistics": {
        "total_stories": 11,
        "author_counts": {
            "చందమామ బృందం": 1,
            "కొలగొట్ల శాంతకుమారి, ఏలూరు": 1,
            "ఏటుకూరి": 1,
            "మున్నంగి రాజగోపాలాచార్యులు": 1,
            "దీవి భానుమతీ దేవి": 1,
            "జోనాధన్ స్విప్టు వ్రాసిన గల్లివర్స్ ట్రావెల్సుకు అనుకరణ.": 1,
            "విడియాల వెంకటరామలక్ష్మమ్మ, నీలూరు": 1,
            "గొళ్లమూడి లక్ష్మీనారాయణ, గుంటూరు": 1,
            "కె. శేషస్రభ, మద్రాసు": 1,
            "బి. వేణుగోపాల్, మద్రాసు": 1,
            "కనకం, పెద్దాపురం": 1
        },
        "genre_counts": {
            "దేశభక్తి/సమకాలీన వ్యాసం": 1,
            "జానపద కథ": 2,
            "పద్యం/నీతి గీతం": 2,
            "కుటుంబ కథ/నీతి కథ": 1,
            "సాహస కథ/ఫాంటసీ": 2,
            "నీతి కథ/హాస్యం": 1,
            "హాస్యం/నీతి కథ": 1,
            "జానపద కథ/సస్పెన్స్": 1
        }
    }
}