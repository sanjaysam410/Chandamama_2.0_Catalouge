{
    "book_id": "చందమామ_1948_10",
    "stories": [
        {
            "title": "హైదరాబాదు",
            "book_page_start": 11,
            "pdf_page_start": 11,
            "pdf_page_end": 11,
            "author": "చక్రపాణి",
            "genre": "సంపాదకీయం",
            "moral": "దురాశ వలన ఉన్నది కూడా పోగొట్టుకోవడం సహజం. ప్రజలందరూ సంతోషంగా కలిసి ఉండాలి.",
            "keywords": [
                "హైదరాబాదు",
                "నవాబు",
                "దురాశ",
                "దసరా పండుగ",
                "ప్రజా పరిపాలన"
            ],
            "characters": [
                "నవాబు",
                "చందమామ బృందం"
            ],
            "locations": [
                "హైదరాబాదు",
                "భారతదేశం"
            ],
            "content": "మీరు హైదరాబాదు పేరు విన్నారు కదూ! దాన్నే మన వాళ్లు ఎగతాళికి ‘ఆదరా బాదరా’ అంటారు. దాని పరిపాల కుడు ఒక నవాబు, అతనికి చాల దురాశ. ఆయన అక్కడ వుండే హిందువులను హింసించటమేకాకుండా మనదేశాన్ని కూడా జయించాలని అనుకున్నాడు. పాపం! లేనిదానికి పోతే అతనికి ఉన్నది కూడా వూడిపోయింది. రేపటినించి హైదరాబాదును ఆ దేశపు ప్రజలే ఏలుకుంటారు. ఈ మాటు దసరా పండుగ మనమూ, హైదరాబాదు ప్రజలూ కలిసి సంతోషంగా చేసుకుందాము. ఏం? చక్కగా లేదూ!",
            "book_page_end": 11
        },
        {
            "title": "తాబేలు నక్క",
            "book_page_start": 10,
            "pdf_page_start": 12,
            "pdf_page_end": 13,
            "author": "ఏటుకూరి",
            "genre": "నీతి కథ",
            "moral": "నేరుపు కూరుపు లేని మలప లీ. తీరుగ చెడిపోతు.టారు. (తెలివి, సహనం లేనివారు తప్పక చెడిపోతారు.)",
            "keywords": [
                "తాబేలు",
                "నక్క",
                "తెలివి",
                "మోసం",
                "సామెత"
            ],
            "characters": [
                "తాబేలు",
                "నక్క"
            ],
            "locations": [
                "కోనేరు",
                "ఒడ్డు"
            ],
            "content": "కప్పర కప్పర చీకట్లో\nకప్పలు గూసే కోనేట్లో\nతాబే లొడ్డుకు చేరింది\nతల తోకను గదలిస్తుంది.\nఆతట్టునకే నక్కొకటీ\nపీతలు వెదకుచు వచ్చింది\nఏలా వాసన పట్టిందో?\nఎగిరి దానిపై దూకింది.\nతల తోక ముడిచింది\nతాబేటి మేటి\nగుండ్రాతివలె కదల\nకుండ పండింది.\nఇక నక్కపడ్డ పా\nస్లేమి చెప్పేది\nతాబేటి చిప్పపై\nతారసిల్లింది\nసొంగపడ్డ దాక కొరకి\nసొమ్మసిల్లెను ;\nపండ్లు సలుపు పుట్టి ఇట్లు\nపలుకరించెను.\nనక్క : \"నలగవేమి దోయి నీవు\nపలుగు రాతివా?\nకొరకి కొరకి దవడపండ్లు\nగుల్లలై నవి.”\nతాబేలు : \"గాలి కాఱి బిగిసిపోయి\nగడ్డ గట్టితి\nనానబెట్టవోయి వీటి\nలోనబావయా? \"\nన క్క : “పుండాకోర: మోసపుచ్చి\nపోవ జూతువా?”\nతాబేలు: “ముందుకాళ్లు వీపుమీద\nమోపరాదయా?\nఇంతలోనే మోసగించి\nఎటకు బోదును?”\nమంచి ఉపాయ మ్మనుకొని న క్కా\nమాదిరిగానే చేసింది.\nనక్క : కొంచె మ్మాగి “మతేమి? నానితివ\nగుజ్జు గుజ్జుగా లేదేమి?”\nతాబేలు: “అంతానానితి బావా? నీకా\nలానినచోటే మిగిలింది\nకొంచెముసళ్లమ్మ\"నగానక్కా\nకొసకా లటు గదలించింది.\nచరచర తాబే లరిగింది\nచురచుర నక్కటు చూచింది\nరెపరెప ప్రొద్దటు పొడిచింది\nతెపతెప కోనే రుబికింది.",
            "book_page_end": 11
        },
        {
            "title": "మా అమ్మ",
            "book_page_start": 13,
            "pdf_page_start": 15,
            "pdf_page_end": 18,
            "author": "శాంతసుందరి, మద్రాసు",
            "genre": "సాంఘిక కథ",
            "moral": "తల్లిదండ్రులు పిల్లల క్షేమాన్ని అన్నిటికంటే ఎక్కువ ప్రేమిస్తారు. పిల్లల కళ్ళకు వారి అమ్మే అందగత్తె.",
            "keywords": [
                "జాతర",
                "పిల్లల నిద్ర",
                "తల్లి ప్రేమ",
                "అందగత్తె",
                "తల్లిదండ్రులు"
            ],
            "characters": [
                "సీత",
                "సీత తల్లి",
                "సీత తండ్రి",
                "ముసలాడు"
            ],
            "locations": [
                "పొరుగూరు",
                "వీధి",
                "అరుగు"
            ],
            "content": "సీత వాళ్లమ్మతోనూ నాన్నతోనూ పొరుగూరు సంబరం చూడబోయింది. వూళ్లో ఆనాడు పెద్దజాతర జరుగుతుంది. వేలకువేలు జనం వస్తారు. రథం వూరేగుతుంది. భజనలవాళ్లు వస్తారు. ప్రభలు కట్టుకుని ఎద్దుల బళ్లమీద ప్రభలు వస్తాయి. ఎద్దుల కొమ్ములకు రంగులుపూసి మెడ లలో చింగుచింగుమనే మువ్వల పట్టాలు కడతారు. ఆడవాళ్ళూ, మగవాళ్ళూ పిల్లలూ రంగురంగుల బట్టలు కట్టుకుని తిరణాల చూడవస్తారు. వీధులవెంబడి దుకాణాలు పరుస్తారు. అందమైన వస్తువు లన్నీ అమ్ముతారు. అక్కడక్కడా తిను బండారాలుకూడా దొరుకుతాయి, పళ్ళూ, రబ్బరు బెలూనులూ, తూతూలూ, బొమ్మలూ అమ్ముతారు. రంగుల రాట్నా లుంటాయి. ఎంతో బాగుంటుంది.\nసీత వాళ్ల అమ్మతో నాన్నతో యివన్నీ చూసింది. భజనలు విన్నది. రంగుల రాటం ఎక్కి గిరగిరా గిరగిరా తిరిగింది. సీతకు ఆకలివేస్తే వాళ్లమ్మ చక్కిలాలు కొనిపెట్టింది. జనం చాలామంది ఉండ టంచేత సీత వాళ్లమ్మ వేలుపట్టుకుని విడవ కుండా తిరిగింది.\nపొద్దుకూకింది. కాని చీకటి పడలేదు. ఎందుకంటే దార్లపొడుగూతా దీపాలే. కాగడాలూ, ఇలాయిబుడ్లూ, గాసుదీపాలు కూడా పెట్టారు. అంతకంతకీ జనం ఎక్కు వవుతున్నారు. సీత వాళ్లమ్మ చెయ్యి గట్టిగా పట్టుకుని సంబరాలన్నీ చూస్తున్నది. ఒక చోట సీతా వాళ్ల అమ్మా కాస్సేపు హరి కథ విన్నారు. ఇంకోచోట తోలు బొమ్మలుచూశారు. మరొకచోట భజన విన్నారు.\nసీత పాపం, చిన్నది కాబట్టి అలిసి పోయింది. ఆమెకు నిద్రవచ్చింది. అమ్మతో చెప్పింది. సీతను ఒకచోట పడుకోబెట్టి తల్లి పక్కనే కూర్చుంది. అంత సందడిలోకూడ హాయిగా సీత కన్నుమూసి నిద్రపోయింది.\nసీత నిద్రలేచేదాక పాపం, సీత తల్లికి సంబరం చూసేగీత లేదు. కాని, తల్లికి పిల్లకంటె ఎక్కువేమిటి ?\nరెండుమూడు గంటలు గడిచింది. ఇంకా యిద్దరు ముగ్గురు అమ్మలక్కలు పిల్లలతోసహా అక్కడికి చేరారు. ఇంతలో సీత తండ్రి అక్కడికివచ్చి, \"దగ్గిరలోనే బుర్రకథ చెబుతున్నారు; కాస్సేపు విని వద్దాం ర”మ్మన్నాడు.\n\"పిల్ల ఎట్లా?\" అన్నది సీత తల్లి.\n\"నీ పిల్లను మేం చూస్తాంలే, పోయిరా, అమ్మా,” అన్నదొక మనిషి సీత తల్లితో.\nమళ్లీ ఒక పావుగంటలో వచ్చేద్దామని సీత తల్లి వెళ్లిపోయింది,\nఅరగంట గడచింది. సీత పడుకున్న చోట చేరిన అమ్మలక్కలుకూడా కాస్త నడుమువాల్చి గురక పెట్టి నిద్రపోసాగారు.\nమరి కాస్సేపటికి సీత లేచింది. తల్లి కోసం చూసింది. కనిపించలేదు. అంత దూరాన ఒకామె సీతకు తన తల్లిలాగే కని పించింది. సీత “అమా” అని కేకేసి అక్క డికి వెళ్లింది. ఆ మనిషి జనంలో ఎటో మాయమయింది. జనాన్ని తోసుకుంటూ సీత కనపడ్డ ఆడవాళ్లందర్నీ చూడసాగింది. కొందర్ని చూసి తన తల్లే అనుకుని చెయ్యి కూడా పట్టుకుంది. కాని, వాళ్లెవ్వరూ తన తల్లికాదు.\nఎంతోమంది పట్టుచీరెలు కట్టుకున్న వాళ్ళూ, పచ్చని బంగారుఛాయగల వాళ్ళూ సీతకు కనిపించారు. కాని ఒక్క మొహంకూడా సీతకు ఆనందం ఇవ్వ లేదు.\nతెల్లవారు తోంది. ఒక ఇంట్లోనించి ముసలాడు నిద్రలేచి తలుపు తీసుకుని బయటికొచ్చాడు. తన యింటి అరుగుమీద కూర్చుని ఏడుస్తూ \"అమ్మా, అమ్మా” అంటున్న సీతను చూశాడు.\n\"ఎవరే, అమ్మాయీ, నువూ ? మీఅమ్మ ఎవరు? ఏమయింది?” అని అడిగాడు ముసలాడు.\n\"మా అమ్మ కనిపించటంలేదు,” అని సీత, చెప్పింది.\n\"మీ అమ్మ పేరేమిటి? ఏం చీరె కట్టు కుంది? ఎట్లావుంటుంది?” అన్నాడు ముసలాడు.\n\"మా అమ్మ చక్కగా ఉంటుంది,” అని సమాధానం చెప్పింది సీత.\nఆ తర్వాత ముసలయ్య ఎన్ని ప్రశ్నలు అడిగినా \"మా అమ్మ కనిపించటంలేదు?” \"మా అమ్మ చక్కగా వుంటుంది\" అని మాత్రమే సీత చెప్పింది.\nఇంతలో న లుగురూ పోగయారు. రామయ్య గారింటోనూ, కామ య్య గా రింటోనూ, గోపాలంగారింటోనూ, తిరప తయ్యగారింటోనూ, ఇంకా డజను ఇళ్లల్లో వేడుక చూడవచ్చిన బంధువులు చాలా మంది ఉన్నారు. అందులో అందంగా వుండే ఆడవాళ్లందర్నీ పిలిపించి, \"వీళ్ళలో మీ అమ్మ వుందా?” అని అడిగాడు ముసలాడు.\nసీత ఒకర్నీ గుర్తుపట్టలేదు.\n\"మా అమ్మ ఇంకా బాగుంటుంది,\" అన్నది సీత.\n\"అంత భూలోకరంభ ఎవరబ్బా?” అనుకుంటూ ముసలాడు మనుషుల్ని ఇంకా దూరంపంపించి తిరణాలకి వచ్చిన పొరుగూరి ఆడవాళ్లలో అందగత్తెలను వందలకొద్దీ రప్పించాడు.\nఅందర్నీ చూసి సీత, “మా అమ్మ ఇంకా బాగుంటుంది,” అన్నది.\nముసలాడి ప్రాణం విసిగిపోయింది. సీత కింత అన్నం పెట్టాడు. అన్నం తిని సీత మళ్లీ వీధి అరుగుమీదే కూర్చుంది. ఆమె కళ్లు తల్లికోసం తహతహ లాడిపో తున్నాయి.\nఝాము పొద్దెక్కింది. వీధివెంట మళ్లీ జనం సాగారు. ఒకర్నికూడా బీరుపోనీ కుండా సీత అందర్నీ చూస్తున్నది. సీత దగ్గర ముసలాడూ మరో పదిమందికూడా ఉన్నారు.\nఅకస్మాత్తుగా సీత \"అమ్మా,” అని పెద్ద కేక పెట్టి జనంలోకి పరిగెత్తింది. చప్పున ఒక ఆడమనిషి దగ్గిరికిపోయి కాళ్లు వాటేసుకుంది. ఆ మనిషి సీతను ఎత్తుకుని రొమ్ముకేసి అదుముకుని ఏదో మాట్లాడ సాగింది.\nఅందరూ ఆశ్చర్యపోయినారు. ఆ మనిషి సీత తల్లేనట! సీత తల్లి అందగత్తె కానే కాదు. లావుపాటి శరీరమూ, గరుకైన చర్మమూ, నల్లటిరంగూ, మొహాన స్ఫోటకం మచ్చలూనూ.\nఅయితే ఏం? సీత చెప్పినమాట నిజం. సీత కళ్ళకు వాళ్లమ్మకన్న అందగత్తెలేదు. \nమీ అమ్మకన్న అందగత్తె ఎవరన్నా ఉందా? మీరు చెప్పండి !",
            "book_page_end": 16
        },
        {
            "title": "వర్ధమానుని విదేశ యాత్రలు",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సాహస కథ",
            "moral": "చందమామ బృందం.",
            "keywords": [
                "వర్ధమానుడు",
                "విదేశ యాత్ర",
                "తుపాను",
                "రాక్షసులు",
                "బృహత్కాయులు"
            ],
            "characters": [
                "వర్ధమానుడు",
                "నావికులు",
                "రాక్షసుడు",
                "కూలీ",
                "రైతు",
                "రైతు భార్య"
            ],
            "locations": [
                "సింహళద్వీపం",
                "పశ్చిమసముద్రం",
                "కొండల తీరం"
            ],
            "content": "[గతసంచిక తరువాయి]\nకొన్ని సంవత్సరాలు గడిచాయి. వర్ధ మానుడి ఓడలు స ముద్రాల న్నీ చుట్టి వ్యాపారం సాగిస్తున్నాయి. కాని అతని బుద్ధి వ్యాపారంమీద లేదు. ప్రపంచంలో ఉన్న వింతలు చూడాలనే అభిలాష అతన్ని వేధించసాగింది. వామన ద్వీపంలో అతనికి కలిగిన అనుభవాలు అందరికీ చెప్పి చెప్పి పాతబడిపోయాయి. మరొక విచిత్రానుభవంకోసం వర్ధమానుడు తహ తహ లాడసాగాడు.\nఒకనాడు వర్ధమానుడు వ్యాపారం వంక పెట్టుకుని తన ఓడలలో కల్లా మంచి ఓడమీద కొద్ది సరుకువేసుకుని తన దగ్గిర ఉండే మంచి కళాసులను వెంటబెట్టుకుని సింహళద్వీపానికి ప్ర యాణం కట్టాడు. అక్కడ తన సరుకంతా అమ్ముకుని ఆరు నెలలకు సరిపోయే ఆహారపదార్థాలు తీసు కుని ఓడను పశ్చిమాభిముఖంగా నడి పించాడు.\nపశ్చిమసముద్రం అతి ప్ర మాద క ర మైనది. అందులో నిత్యమూ తుపానులు రేగుతూ ఉంటాయి. ధైర్యశాలులైన నావి కులు సహితం ప్రాణా లరచేతబట్టుకుని ప్రయాణంచేస్తారు. వర్ధమానుడి ఓడ త్వర లోనే ఈ తుపానులలో చిక్కుకుని దాని యిష్టంవచ్చిన దిక్కు గా పోసాగింది. కళాసులుమట్టుకు ఓడ మునిగిపోకుండా చాలా జాగ్రత్తపడ్డారు. ఈ విధంగా పోయి పోయి అనేకవారాలకు ఓడ ముణిగిపో కుండా ఒక తీరం చేరింది. ఆ తీరం చూస్తే అది ద్వీపమో, ఖండమో తెలియ రాలేదు. కనుచూపు మేర వ ర కూ తీరం ఉత్తర దక్షిణాలకు విస్తరించి ఉంది.\nతీరమంతా గుట్టలమయంగా ఉంది. అందుచేత ఓడను కొంతదూరంలో నిలిపి, వర్ధమానుడూ అతని అనుచరులూ మంచి నీటి కోసం ఒడ్డుకువచ్చి అన్వేషించ సాగారు. దాపున ఎక్కడా మంచినీటిబావుల జాడలేదు. అందుచేత కొందరిని ఒక దిక్కుగా పంపి మరొకదిక్కుగా వర్థ మానుడు బయలుదేరాడు.\nఆప్రదేశమంతా గుట్టలమయంగా ఉంది. ఎంత తిరిగినా ప్రయోజనం లేకపోయింది. అందుకని వర్ధమానుడు తిరిగి ఓడ దగ్గిరికి రాసాగాడు. కాని అతను అంత దూరం నుంచే ఓడను చూచు ను గ దా, అది లంగరు ఎత్తి శరవేగంతో సముద్రంమీదికి వెళ్లిపోతున్నది!\nవర్ధమానుడుకి చెప్పరాని ఆగ్రహం వచ్చింది. తన అనుచరుల కు మతి పోయిందా? తనను వాళ్లుమోసంచేస్తున్నారా? తనను ఈ తెలియనిచోట వదిలేసి ఎందుకు వాళ్లట్లా పలాయనంచేస్తున్నారు? ఈవిధంగా అనుకుంటుండగానే అతనికి ఒక భయం కర దృశ్యం కనిపించింది. ఒక బ్రహ్మాండ మైన రాక్షసుడు సముద్రంలో దిగి తన ఓడను వెంటాడుతున్నాడు. వాడి ఆకారం చూస్తూనే వర్ధమానుడు కొయ్యబారి పోయి నాడు. ఈ రాక్షసుడు తనపడవను అందు కుంటాడేమో నని అతనికి భయంకూడా కలిగింది. కాని, అతని నావికులు చాలా సమర్థులు కావటంచేత త్వరలోనే కను చూపుమేర దాటిపోయినారు. ఆ రాక్షసుడు ఓడను పట్టుకునే ఆశవదిలి వెనక్కుతిరిగి రాసాగాడు. వాడు తనను ఎక్కడ చూస్తాడో అనేభయంతో వర్ధమానుడు కాలి బలంకొద్దీ పరుగెత్తి అడ్డం వచ్చిన ఒక గుట్ట ఎక్కాడు.\nగుట్టమీదినుంచి చూస్తే రాక్షసుడి జాడ తెలియరాలేదు. తను రాక్షసుణ్ణి చూసినది నిజమా భ్రమా అని సందేహం కూడా కలి గింది. చుట్టూతా మూడునిలువులఎత్తు రెల్లు కనిపించింది. కాని అది రెల్లు కాదు, గడ్డి. గుట్టకు అవతల వేపు గోధుమపొలం ఉంది. కాని తొమ్మిది నిలువుల ఎత్తుండటంవల్ల వర్ధమానుడికి అది పొలమని తెలియలేదు. ఈ పొలం మధ్యగా ఒక విశాలమైన రాస్తా కనపడింది. దానివెంట పోవటానికి వర్ధ మానుడు నిశ్చయించాడు. ఆ దారిన ఒక గంట నడిచేసరికి ఒకకంచె వచ్చింది. అది మామూలు కంచెకాదు, మూడు నాలు గంతస్థుల ఎత్తున్నది. ఆ కంచెలో ఒక గేటూ, దాని అవతల మరొక పొలమూ ఉన్నది. దానిమీదిగా యెక్కి అవతలికి దిగటం వర్ధమానుడికి అసాధ్యమయింది. అం దు చే త కంచెలో నుంచి దూరుదా మనుకున్నాడు.\nఅతను ఈ ప్రయత్నంలో ఉండగా దభీ మని చప్పుడయింది. మళ్లీ అటువంటి చప్పుడే అయింది. ఆ వేపు చూసేసరికి ఒక బ్రహ్మాండమైన రాక్షసుడు—తన ఓడను తరిమిన వాడివంటివాడే. — వస్తూ కనిపిం చాడు. ఈ భూతాన్ని చూచేసరికి వర్ధ మానుడికి గుండె జారిపోయింది. చప్పున మొక్కలచాటున దాక్కున్నాడు.\nఅ రాక్షసుడు గేటుదగ్గిరికివచ్చి గోధుమ పొలంకేసి కాస్సేపు చూచి ఉరుము ఉరిమి నట్టు పెద్ద పెడబొబ్బ పెట్టాడు. ఈ కేక విని మరో ఏడుగురు రాక్షసులు చేతుల్లో కొడవళ్లు పట్టుకొనివచ్చారు. కేక పెట్టిన వాడు రైతు. మి గి లి న వా ళ్లు కూలీలు. వాళ్లతో గోధుమపంట కొయ్యమని చెప్పాడు యజమాని.\nవాళ్లు గేటుదాటి పొలంలోకి వచ్చి కోత ఆరంభించారు. వర్ధమానుడికి చాల భయం వేసింది. ఆ బ్రహ్మాండమైన కొడవళ్ళనుంచి తప్పించుకోవటం ఎట్లా? తన గతి ఏమి కావాలి? అట్లాగే వర్ధమానుడు వాళ్ళ కాళ్ల కింద పడకుండా, కొడవళ్లకు అందకుండా తప్పించుకుంటూ పారిపోసాగాడు. కాని కొంత సేపటికి అతను ఒక మూల ఇరికి దారిలేకుండా పోయింది. అందుచేత వర్ధ మానుడు మునివేళ్లమీద నిలబడి కూలి వాని కేసి పెద్ద కేక పెట్టాడు.\nకోస్తున్న కూలీ ఈ కీచు కే క వి ని, కొయ్యటం ఆపి, పరికించిచూశాడు. కొంత సేపు చూడగా వర్ధమానుడు కనిపించాడు. వాడి కళ్లు ఆశ్చర్యంతో బయటికి వెళ్లు కొచ్చాయి. వర్ధమానుణ్ణి జాగ్రత్తగా రెండు వేళ్ళతోపట్టుకొని పైకెత్తి త న ము ఖం ముందు పట్టుకొని వింతగా చూడసాగాడు. పొరపాటున కిందపడేస్తాడేమో నని వర్ధ మానుడి ప్రాణా లు పిచపిచలాడాయి. కాస్సేపు ఇట్లా పరీక్షించి, ఆ కూలీ వర్ధ మానుణ్ణి తన తలగుడ్డ మడతలో దాచు కుని యజమానివద్దకు వెళ్లాడు.\n\"ఇదుగో, ఏమయ్యోవ్? చూశావా ఈ వింత? బుల్లిమడిసి ! మన బొటనవేలంత మడిసి! మనలాగే కాళ్లూ, చేతులూ, తలా అన్నీ ఉన్నై! \" అన్నాడు కూలీ.\n\" ఏడిచావులే, యెదవా ! పోయి పని చూచుకో ! ” అన్నాడు యజమాని. కూలి వాడు తన గుడ్డ మడతలో నుంచి వర్ధ మానుణ్ణి జాగ్రత్తగా పైకి తీసేసరికి యజ మాని ఆశ్చర్యానికి మేరలేదు. అందరూ చేరారు. ఇటువంటి వింత ఎవరూ చూడ లేదంటే చూడలే దనుకున్నారు. వాళ్లంతా చుట్టూ కూర్చుని మధ్యప్రదేశంలో వర్ధ మానుణ్ణి పెట్టి ఏంచేస్తాడో అని ఆత్రంగా చూశారు.\nవర్ధమానుడికి ఈ రాక్షసులభాష తెలి యదు గనక వాళ్లు ఏమనుకొన్నదీ అతనికి అర్థంకాలేదు. అతను తన భాషలో వాళ్లతో ఈ విధంగా చెప్పుకున్నాడు :\n\" నేనుకూడా మీలాటి మనిషినే. నాకూ భగవంతుడు బుర్ర ఇచ్చాడు. అందుచేత మీరు కరుణించండి. హింసించకండి.\"\nఅంత చిన్నమనిషికూడా మాటలునేర్చి మాట్లాడటం వాళ్లకి ముచ్చట వేసింది. అతని మాటలు అర్థంకాకపోయినా అతను పెదణ్ణాలు వారికి కొద్దిగా అర్థమయాయి. రైతు తన కూలీలను పనిలోకి తిరిగిపొమ్మని చెప్పి, వర్ధమానుణ్ణి చేతి గుడ్డలో చుట్టి జేబులో పెట్టుకుని తన పెళ్ళానికి పిల్లలకీ చూపించటానికి ఇంటికి వెళ్లిపోయినాడు.\nరైతు ఇల్లు చేరేటప్పటికి భోజనాల వేళ అయింది. రైతు తన భార్యదగ్గిరికి వెళ్లి, జేబులోనుంచి గుడ్డతీసి, వ ర్ద మా ను ణ్ణి ఆమెకుచూపించాడు. అంత చిన్న మనిషిని చూడగానే ఆమె తుళ్ళిపడి, కెవ్వున అరిచింది.\n\"ఆకారం చిన్నదిగాని జాగర్తగా చూస్తే అంతా మనవంటి మనిషే. భయంలేదు, చూడు!\" అంటూ రైతు వర్ధమానుణ్ణి భార్యచేతిలో పెట్టాడు. ఆమె కొన్నిసంజ్ఞలు చేసి అవి వర్ధమానుడికి అర్థమైనా యని తెలుసుకుని ముగ్ధురాలై పోయింది.\nఅతన్ని మధ్య పెట్టుకొని రైతూ, రైతు భార్యా, పిల్లలూ, ముసలమ్మా భోజనాలకు కూర్చున్నారు. అతని ముందుకూడా రెండు మెతుకులు వేశారు. అతను వాటిని రెండు చేతులా పట్టుకొని ఉపాయంగా, ముఖానికి అంటకుండా తింటుంటే వాళ్ళంతా విరగ బడి నవ్వుతూ సరిగా భోజనం చెయ్యలేక పోయినారు.\n[ఇంకా వుంది]",
            "book_page_end": 24
        },
        {
            "title": "శక్తికి మించిన కోరిక",
            "book_page_start": 25,
            "pdf_page_start": 27,
            "pdf_page_end": 31,
            "author": "వీరమాసునేని సంగమేశ్వరరావు, సంగంజాగర్లమూడి",
            "genre": "నీతి కథ",
            "moral": "శక్తికి మించిన కోరికలు కోరకుండా వున్న దాంట్లోనే తృప్తిపడితే సుఖంగా వుంటారు.",
            "keywords": [
                "దురాశ",
                "మోసం",
                "స్నేహం",
                "పశ్చాత్తాపం",
                "గుర్రం"
            ],
            "characters": [
                "చంద్రపాలుడు (రాజు)",
                "రాజశేఖరుడు (మిత్రుడు)",
                "బిచ్చగాడు",
                "పంచకళ్యాణి (గుర్రం)"
            ],
            "locations": [
                "కాంచీపురం",
                "కోట",
                "మార్గ మధ్యం"
            ],
            "content": "చంద్రపాలుడు కాంచీ పురాని కి రాజు. ఆయన జాలిగుండె కలవాడు, ధర్మదాత. దయ, శాంతి చంద్రపాలుడికి పెట్టనినగలు. అంచేతనే ఆ రాజ్యం రామరాజ్యమని పేరు పొందింది. కాంచీపురంలో ప్రజలు అన్ని విధాలా సుఖంగా జీవిస్తున్నారు.\nచంద్రపాలుడికి ఒక చక్కటి పంచ కళ్యాణీ గుర్రం ఉన్నది. ఆ గుర్రమంటే రాజుకి ప్రాణమన్న మాట. ప్ర తి రో జూ సాయంత్రం ఆయనకి పంచకల్యాణిపైన షికారు పోయిరావటం అలవాటు.\nఒకనాడు ఇట్లానే మామూలు ప్రకారం షికారు వెళ్లి చంద్రపాలుడు కోటకు తిరిగి వస్తున్నాడు. సందెచీకట్లు నలుపక్కలా కమ్ముకుంటున్నాయి. మార్గ మధ్యంలో రాజుకి ఒక దీనమైన కంఠస్వరం చెవిని బడింది. ఇదేమిటా అని గిరుక్కున ఆ ధ్వని వచ్చిన దిక్కుకి తిరిగి చూశాడు చంద్రపాలుడు.\nవా డొక బిచ్చగాడు. \"బాబా! దాగం దాగం!!\" అంటూ నాలిక చాపి చేత్తో చూపి స్తున్నాడు. గ బు క్కు న గుర్రం దిగాడు చంద్రపాలుడు. బిచ్చగాడి అవస్థ కళ్లార చూశాడు. ఇది కనిపెట్టి బిచ్చగాడు, మరీ ఎక్కువగా బాధపడుతున్నట్టు దొర్లాడటం ప్రారంభించాడు.\n'ఈ అబ్బికి పాపం నాలిక పిడచకట్టుకు పోయింది. కాసిన్ని నీళ్లు తెచ్చి గొంతు తడిపితేగాని బతికే ఎత్తు లేదు ' అని కని కరం పుట్టింది చంద్రపాలుడికి. ఇహ ఒక్క క్షణమైనా జాగుచేయలేదు. పక్కనున్న చెట్టుకి తన పంచకళ్యాణిని కట్టేసి, నీళ్లు ఎకడ దొరుకుతవా అని వెతుక్కుంటూ బయలుదేరాడు.\nరాజు కనుమరుగు కావటం కనిపెట్టి, బిచ్చగాడు ఏంచేశాడనుకున్నారు? దాహం లేదు, గీహంలేదు, అంతా దొంగఎత్తే, కపట నాటకం! చక్కగా దుస్తులు ముస్తాబుచేసు కున్నాడు. చెట్టుని కట్టివున్న పంచకళ్యాణిని విప్పేసి దానిపైన ఎక్కి, చల్ రంగా అంటూ ఉడాయించాడు ! !\nతిరిగి తిరిగి చంద్రపాలుడు ఎక్కడనో ఇన్ని నీళ్లు పుట్టిం చుకువచ్చాడు. వచ్చి చూచే సరికి ఇంకేమిటుందీ! దొర్లుతూ పండుకునివున్న బిచ్చగాడూ లేడు, చెట్టుకి కట్టిన పంచకళ్యాణీ కనబడదు!! రాజు ఆశ్చర్యపడ్డాడు. చుట్టుపక్కల వెతికాడు పంచకళ్యాణికోసం. ఎలుగెత్తి అరిచాడు. ఉహుఁ- ఏవిధమైన అలికిడీ లేదు. గుర్రం పరుగెత్తిన అడుగుజాడలబట్టి కొంతదూరం నడిచాడు. కాని, దానివల్ల ఏమీ ప్రయోజనం లేకపోయింది.\nపంచకళ్యాణికోసం పలవరించిపోతూ, రాజు ఒక రాత్రివేళకు కాలినడకనే కోట చేరుకున్నాడు. చేరుకున్నాడేగాని, అతని నోటికి భోజనం సహించదు. కంటికి నిద్దర రాదు. ఎన్నడూ పంచకళ్యాణిని ఎడబాసి ఎరుగడు చంద్రపాలుడు. అంత అల్లారుముద్దుగా చూచుకుంటున్న తన గుర్రం జాడ తెలియక పోయేసరికి ఆయనకి మతి పోయినట్టయింది.\nవాడవాడలా ప రి చార కుల్ని పంపిం చాడు పంచకళ్యాణిని పట్టితేవటానికి. కాని, వాళ్ళందరూ తిరిగి తిరిగి. విసిగి వేసారి మర్నాటికి మళ్లీ కోటచేరుకున్నారు. గుర్రం దొరకలేదనే ఓటిమాట వినేసరికి, రాజుకి ఆరాటం మరీ యెక్కువైపోయింది.\n* * *\nఅర్ధరాత్రి సమయం. పట్టణ మంతా మాటుమణిగింది. పంచకళ్యాణిని గురించే ఆలోచించుకుంటూ చంద్రపాలుడు, అయిదో అంతస్థుమీద అటూ యిటూ పచారు చేస్తున్నాడు.\nమునపటి మోస్తరుగానే, మేడ దిగువ నించి వినపడింది ఒక దీనాలాపం చంద్ర పాలుడి చెవులకు: \"బాబా, దాగం !బాబా, దాగం!!—\" అంటూ.\n\"పోరా దౌర్భాగ్యుడా! మిమ్మల్ని నమ్మకూడదు!!\" అని విసుగుతో అన్నాడు చంద్రపాలుడు.\n\" బాబా, దాగం ! దాగం ! ! సత్తున్నా!!!” అని మళ్లీ వెంటనే రెట్టించింది ఆ కంఠ స్వరం.\n\"ఇదేదో పూర్వంనిఁచీ పరిచయమైన గొంతులా వినబడుతూంది. అది ఎవరిదై వుంటుందా?” అని జ్ఞాపకంచేసుకోటానికి యత్నిస్తున్నాడు చంద్రపాలుడు.\nఇంతలో, పారావాళ్లూ భటులూ కలిసి కేకలు వేస్తున్నారు: \"పంచకళ్యాణి ! పంచకళ్యాణి!! \" అంటూ, పంచకళ్యాణి పేరు చెవినిపడిందే రాజు గబ గబా మేడ దిగి వచ్చేశాడు.\nరోజుకుంటూ రొప్పుకుంటూ అలిసి పోయిన పంచకళ్యాణి కంటపడేసరికి చంద్రపాలుడికి ప్రాణాలు లేచివచ్చాయి• గుర్రంపక్కనే తన బాల్యమిత్రుడు రాజ శేఖరు డున్నాడు!! అతన్ని చూచి మరీ ఆశ్చర్యమయింది రాజుకి.\n\"నేస్తం! నీ కెక్కడ చిక్కిందోయ్ నా పంచకళ్యాణీ?\" అని ఆత్రంతో అడిగాడు రాజు, మిత్రుడి ముఖంలోకి వాత్సల్యంగా చూస్తూ.\nరాజశేఖరుడి మనస్సు కలవరపడింది. మారుమాట చెప్పలేక, సిగ్గుతో తల వంచు కున్నాడు.\nఈ వాలకం గ్రహించాడు సూక్ష్మబుద్ధి గల రాజు. పంచకళ్యాణిని జాగర్తగా కని పెట్టమని భటులకు ఆజ్ఞాపించి, మిత్రుణ్ణి చేయిపట్టుకుని అంతఃపురంలోకి తీసుకు పోయాడు చంద్రపాలుడు,\nతరవాత కొంత సేపటికి రాజశేఖరుడు తేరుకున్నాడు. చంద్రపాలుడు కుశల ప్రశ్నలు వేస్తుండగా, ఆతడికి హఠాత్తుగా దుఃఖం పొంగి పొర్లి వచ్చింది,\nరాజు అతణ్ని అనేకవిధాల ఊరడించే సరికి, రాజ శేఖరుడు తన హృదయంలో వృత్తాంతం యావత్తూ దాపరికం లేకుండా చెప్పివేశాడు :\n\"మిత్రమా, చంద్రపాలా ! పంచ కళ్యాణపైన నీకు పంచప్రాణాలు అన్న సంగతి నాకు తెలుసు. అటువంటి గుర్రం సంపాదించుదామని నేను నానాపాట్లూపడి దేశదేశాలు తిరిగాను, కాని నాకు లభించ లేదు. చివరికి మోసం చేసైనాసరే, నీ గుర్రాన్ని కాజెయ్యాలని నాకు దుర్బుద్ధి పుట్టింది. అందుకనే ఈవేషం వేశాను. వేసినందుకు తగినట్టు బుద్ధి చెప్పింది పంచకళ్యాణి...\" అంటూ ఎంతో దీనంగా చూచాడు రాజు ముఖంలోకి,\n\" పడదొయ్యలేదుకద !” అని ఆత్రంగా అడిగాడు రాజు.\n\" పడదోసినా, పట్టు వదల్లేదు నేను మక్కువకొద్దీ\" అని అంటూ రాజశేఖ రుడు తన తలపైన వున్న గుడ్డ తీసి కింద పడవేశాడు,\nఅబ్బా, నెత్తిమీద యెంత గాయం తగి లిందో! ఇంకా రక్తం చిమ్ముతూనేవుంది!! చంద్రుపాలుడికి అది చూచి కళ్లు తిరిగి పోయినాయి. తక్షణమే వైద్యుణ్ణి పిలిపించి కట్టు కట్టించాడు.\nకొన్నాళ్లపాటు రాజ శేఖరుణ్ణి రాజు కోట లోనే అట్టేపెట్టి చికిత్స చేయించాడు. రాజ శేఖరుడికి ఇప్పుడిప్పుడు కొంచెం నిమ్మ ళించుతున్నది.\nఒకనాడు ఇష్టాగోష్ఠిగా మాటాడుకుం టున్నారు మిత్రు లిద్దరూ.\nచంద్రపాలు డిట్లా అన్నాడు: \"నేస్తం! మాటమాత్రం నాకు కబురుచేసి వుంటే పంచకళ్యాణిని నీకు పంపించి ఉందునే. అనవసరంగా ఎన్నెన్ని పాట్లు పడ్డావోయ్. ఇప్పుడైనా మిగిలిపోయిందిలేదు; సంతోష పూర్వకంగాదాన్ని నీకిస్తున్నా, తీసుకువెళ్లు.\"\n\"చంద్రపాలా! నువు అడ్డుచెప్ప వని నాకు తెలుసు. అయినా, ఇక ఆ విషయం తలచవద్దు. నాకు సరదా తీరిపోయింది. 'శక్తికి మించిన కోరిక' పనికిరాదనే పెద్దల వాక్యం నాకు అనుభవమైంది,” అని రాజశేఖరుడు జవాబు చెబుతూ మిత్రుడి దగ్గర సెలవు తీసుకొన్నాడు.",
            "book_page_end": 29
        },
        {
            "title": "గయ్యాళి గౌరి",
            "book_page_start": 30,
            "pdf_page_start": 32,
            "pdf_page_end": 35,
            "author": "ముక్కామల నరసింహారావు — గుంటూరు",
            "genre": "సాంఘిక కథ",
            "moral": "అహంకారం, ధన గర్వం వలన ఆపదలు వస్తాయి. తప్పు తెలుసుకుని పశ్చాత్తాపపడితే మేలు జరుగుతుంది. ",
            "keywords": [
                "గయ్యాళి",
                "అహంకారం",
                "బెస్తవాడు",
                "వివాహం",
                "శిక్ష",
                "పశ్చాత్తాపం"
            ],
            "characters": [
                "గౌరి",
                "రాజు (తండ్రి)",
                "బెస్తవాడు/భర్త",
                "గుఱ్ఱపుశాల యజమాని"
            ],
            "locations": [
                "అంతఃపురం",
                "సెలయేరు",
                "చిన్న గ్రామం",
                "గుఱ్ఱపుశాల"
            ],
            "content": "అనగా, అనగా ఒక రాజుండేవాడు. ఆ రాజుకు ఒక్కతే కూతురు. ఆ అమ్మాయి పేరు గౌరి. గౌరికి చిన్నతనంలో తల్లి చని పోయింది. తండ్రి గారాబు పెంపకంలో గౌరి హద్దూపద్దూ లేకుండా పెరిగింది. ఏ పట్టు పడితే, అదే మూర్ఖపుపట్టు. తండ్రి, గౌరిచెప్పిన మాటే నమ్ముతాడు, శిరసా వహిస్తాడు. రాజకీయ విషయాలలో గూడ, గౌరిదే పైచెయ్యి. రాజోద్యోగులకు గౌరంటే సరిపడేది కాదు. కాని పైకి ఏమీ అనలేక లోలోపల \"ఏ నక్షత్రాన పుట్టిందమ్మా, ఇంత గయ్యాళి గంప!” అని సణుగు కునే వారు.\nగౌరి గయ్యాళిదైనా, చాల అందమైన పిల్ల. ఆ అమ్మాయి నాట్యంచేస్తున్నా, పాట పాడుతున్నా ఎంతో మురిపెంగా ఉండేది. \"ఇంత చక్కటి విగ్రహంలో, ఈ పెంకి తనం ఎట్లా దాక్కుందో”నని చాలామంది ఆశ్చర్యపడేవారు.\nఇప్పుడు గౌరికి పదహారో ఏడు. ఒక నాడు అంతఃపురం మూడో అంతస్తుమీద పచార్లు చేస్తూండగా కింద సెలయేటిలో చేపలుపడుతున్న ఒక యువకుడు గౌరికి కనిపించాడు. అతడూ, చాలా అందమైన వాడు. చేపల అమ్మకమే అతని జీవనము. గౌరి అతనిని సమీపించి, చేపలు బేరంచేసి తీసుకుని, మామూలుకన్నా నాలుగింతలు బంగారమిచ్చింది. ఎందుకు అధికంగా ఇచ్చిందో అతనికి అర్థంగాక పోయినా, సంతోషించి, సవినయంగా నమస్కారం చేశాడు. ఇలాగే గౌరి ప్రతిరోజూరావడమూ, అధికంగా బంగారమిచ్చి, అతను ఆ నాడు పట్టిన చేపలన్నీ కొనడమూ జరిగిపోతోంది,\nఒకనాడు హటాత్తుగా గౌరి ఆ బెస్త వాడి ని \" నన్ను పెళ్లి చేసుకుంటావా?” అని అడిగింది.\nఒక మహారాజు కూతురి నోటివెంట యిలా మాటలు రావటం వినేసరికి బెస్త వాడు నిర్ఘాంతపోయాడు. చివరకు తెప్పరిల్లి: \" మరి నేను బెస్తవాడినే.... మీరు మహ రాజులు...మీ నాన్నగా రేమంటారో....” అన్నాడు.\nగౌరి నవ్వుతూ అన్నది: \"అదంతా నీ కెందుకు? నే చెప్పినదానికి మా నాన్న ఎదురు చెప్పడు. నా మాటప్రకారం జరిగి తీరవలసిందే!\" అతడు మౌనంతో తన అంగీకారం సూచించాడు.\nవెంటనే గౌరి తండ్రిని ఒప్పించి, నిశ్చ యించింది పెళ్లి. అతనికి దుస్తులకుగాను, ఒక పెట్టెతో బంగారం పంపింది. అతడు సర్వాలంకారాలు చేసికొని పెళ్లికి తరలి వచ్చాడు. రాజమర్యాదల ప్రకారం పెళ్లి జరిగింది.\nపెళ్లినాటిరాత్రి విందులో, రాజమర్యాద ప్రకారము వధూవరు లిద్దరూ బంగారు పళ్ళెంలో కలిసి భుజించాలి. కాని, గౌరికి అది యిష్టంలేదు. పెద్ద పెద్ద రాజోద్యో గులు, సామంత రా జు లు, విందుకు పంక్తిలో నున్నారు. గౌరికి, అయిష్టమైనా ఆచారప్రకారం బంగారుపళ్లెంలో ఇద్దరికీ వడ్డించారు. గౌరికి మితిలేని అహంకార మొచ్చింది. వరుడికి వేరే పళ్ళెము పెట్ట మన్నది. కాని పెద్దలు ఒప్పుకోలేదు.\nశివమెత్తినదానికి మల్లే, గౌరి: \" రాచ మర్యాద పాటించడం, వధూవరు లిద్దరూ రాజకుటుంబీకు లయినప్పుడుగాని వరుడు బెస్త వాడయినప్పుడు గాదు” అని అరిచింది.\nఇది వినేసరికి అంతా తెల్లబోయారు. విందుకొచ్చిన పెద్దలలో గుసగుసలు బయలుదేరినై. రాణివాసపు స్త్రీలంతా ముక్కున వేలేసుకున్నారు. అందరూ ఒక్కమాటుగా పెళ్లికుమారుని వైపు ఎగా దిగా చూచారు. వెయ్యిశూలాలతో పొడిచి నట్లయింది అతనికి. అతను వెంటనే అక్కణ్ణించి లేచి, వెనక్కి తిరిగి చూడ కుండా వెళ్ళిపోయాడు. విందులో కల్లోలం బయల్దేరింది. గౌరికళ్ళల్లో నీరునిండింది. పసిపిల్ల మాదిరిగా పెద్దగా ఏడవసాగింది. పాపం! గౌరి, అతనిని నిజంగా ప్రేమిం చింది. కాని తన అహంకారమూ, ధన గర్వమే, యిలా జరగటానికి కారణమని గ్రహించి చాలబాధపడ్డది. ఈ హడావిడిలో వరు డెటుపోయాడో ఎవ్వరూ చూడలేదు.\nగౌరి ఈ అవమానాన్ని భరించ లేక పోయింది. ఆ రాత్రే అంతఃపురం వదలి అతనిని వెతకడానికి బయలుదేరింది.\nవేళకుతిండిలేక, దిగులుతో సగమయి, అలా భర్తని వెతు కు తూ పోగా పోగా, కొన్ని రోజుల కు ఒ క చిన్న గ్రామంలో గౌరికి తన భర్త కనిపించాడు. అతడు చాలా మారిపోయాడు. ప ట్టుదల అతని కళ్ళల్లో తాండవిస్తూంది. అతడు గౌరిని గుర్తించాడు. కాని మా ట్లా డ కుండా తిరిగిపోయాడు.\nగౌరికి రోషమొచ్చింది. అయినా అత నికి తెలియకుండానే అతనిని అనుసరించి వెళ్లి, చివరకి అతను ఒక గుఱ్ఱపుశాలలో పనిచేస్తున్నట్లు తెలుసుకుంది. ఆ గుఱ్ఱపు శాల యజమానిని సమీపించి, అతనిదగ్గర పనిచేస్తున్నది తన భ ర్తేననీ, తనమీద కోపం చేత తనతో మాట్లాడటం లేదనీ చెప్పింది.\nఅందుకు యజమాని పెద్దగా నవ్వి : \"భలేదానివే ! మహా చక్కటికధ అల్లావ్! అతడు మూగవాడు ... బ్రహ్మకూడా అతన్ని మాట్లాడించలేడు ” అన్నాడు.\nఇది వినేసరికి గౌరికి కోపమొచ్చింది; యజమాని తననిమోసగిస్తున్నాడని తెలుసు కుంది. \"తప్పకుండా మాట్లాడిస్తా”నంది. \"పుట్టుమూగను పలికించడం నీచేతగా” దన్నాడు యజమాని.\n\"అలాగాదు నాకు మూడురోజులు గడు వివ్వండి. ఈ మూడు రోజులలో పలికించ లేకపోతే.... నాకు ఏ శిక్షయినా విధించండి” అంది గౌరి,\n\"ఎందుకమ్మాయ్, వృధాగా ప్రయత్నం చేసి ఓడిపోతావ్. నీకు తెలియదేమో, ఈ వూరిలో పందె మొడ్డి ఓడిపోయినవాళ్ళకి శిరచ్ఛేదన” అన్నాడు యజమాని.\n\"అందుకు కూడా సిద్ధమే” అంది గౌరి,\nగౌరి ఆనాటినించి అతన్ని మాట్లాడించ టానికి అనేక ప్రయత్నాలు చేసింది. అతను ఉలకలేదు; పలకలేదు. రోష మొచ్చి అతనిని దూషించింది. అతను దీనికికూడా ఏమీ మాట్లాడలేదు. తిరిగి వెళ్లిపోయాడు. గౌరి పెద్దగా ఏడ్చింది.\nరెండవరోజు, గౌరి తన చాకచక్యమంతా వినియోగించి బ్రతిమాలింది. త ను అతనిని ప్రేమించిన మధురక్షణాలు జ్ఞాప కము చేసింది. కాని అతడు చలించలేదు.\nమూడవరోజు కూడా గౌరి తన పంతం నెగ్గించుకొనలేకపోయింది. పందెము ఓడిపోయింది. \"శిక్ష విధించాలి \" అని నిశ్చయించారు.\n* * *\nఆరోజు గౌరికి ఉరిశిక్ష. గౌరి కన్నీళ్లతో భర్తవైపు చూసింది. అతను గంభీరంగా ఉన్నాడు. చూడవచ్చినవారిని అందరినీ వేడుకుంది. కాని ఎవ్వరూ జాలిపడలేదు. పెద్ద పెట్టున ఏడ్చింది. ఇప్పుడు గౌరికి తన తప్పు తెలిసింది. తన అహంకారమే తన్నీగతికి తెచ్చిందని గ్రహించింది.\nతలారి గౌరిని శిరచ్ఛేదనకై వెంటబెట్టు కొని వెళ్లాడు. కాని సమయానికి \"ఆపండి ...వధ ఆపండి” అని ఒక కేకవినబడింది.\nఆ గొంతు ఆమెభర్తదే! పుట్టుమూగ ఎట్లా పలికాడా అని అందరూ ఆశ్చర్యపడ్డారు.\nఅప్పుడు గౌరిని ఆదరంగా దగ్గరికి తీసి కొని ఆమెభర్త జరిగిన కధంతా చెప్పాడు. 'గయ్యాళికి తగిన శాస్తి జరిగిందన్నారు వచ్చినవారంతా.\nగౌరికి కోపంరాలేదు. తనతప్పు క్షమించ మని భర్తను వేడుకొంది, భార్యా భర్త లిద్దరూ తిరిగి తమరాజ్యం చేరారు. అంద రికీ బ్రహ్మానందమైంది. \"అప్పుడు గాదు ఇప్పు\"దని సకల వైభ వం గా వారిద్దరికీ వివాహంచేశారు. కథ కంచికి, మనమింటికి.",
            "book_page_end": 33
        },
        {
            "title": "తగిన శాస్తి",
            "book_page_start": 34,
            "pdf_page_start": 36,
            "pdf_page_end": 39,
            "author": "టి. సత్యవతీదేవి — తాడేపల్లిగూడెం",
            "genre": "రాజ కథ",
            "moral": "నిజాయితీ, ధైర్యం కలవారికి ఆపదలు రావు. దుర్బుద్ధి, ఆశ కలిగిన వారికి తగిన శిక్ష తప్పదు. ",
            "keywords": [
                "కుట్ర",
                "శిక్ష",
                "రాజు",
                "మంగలి",
                "బ్రాహ్మడు",
                "ఎలుగుబంటి"
            ],
            "characters": [
                "రాజు",
                "చిన్నరాణి",
                "మంగలి",
                "పేద బ్రాహ్మడు",
                "ఎలుగుబంటి"
            ],
            "locations": [
                "కోట",
                "అంతఃపురం",
                "చిట్టడవి",
                "పల్లెటూరు"
            ],
            "content": "ఒక వూళ్లో ఒక రాజున్నాడు. ఆ రాజుకి యిద్దరు భార్యలు. వాళ్లిద్దరిమీదా రాజు సమానమైన ప్రేమ కలిగివుంటున్నాడు. కాని, చిన్న రాణికిమాత్రం రాజంటే ప్రేమ లేదు. పైగా- రాజునీ, పెద్దరాణీనీ ఎలాగైనా చంపించివేసి తనే రాజ్యం ఏలుదామని దురుద్దేశంతోవున్నది.\nఈ వుద్దేశంతోనే రోజూ రాజుగారికి క్షవరంచేసే మంగలిని పిలిపించింది. కారణమేమైఉంటుందా అని భయపడుతూ మంగలి చిన్నరాణి అంతఃపురానికి వెళ్లాడు.\nఆత్రంతో వేచిఉన్న చిన్నరాణి, వాడు కనబడగానే దాసీవాళ్ళ నందర్నీ అవతలకి పొమ్మని ఆజ్ఞాపించింది. వాళ్లందరూ వెళ్లి పోగానే మంగలిని పిలిచి ఇలా చెప్పింది :\n' ఓయి మంగలీ ! నే నొక పని చెప్తాను. చెప్పినట్టు చేశావో వెయ్యిరూపాయలిస్తాను. నువు కోరుకున్న భూములిస్తాను. చెయ్యక పోయావంటే త ల కొట్టి కోటగుమ్మానికి వేలాడదీయిస్తాను.’\nమంగలి వణికిపోతూ, “చెప్పండి తల్లీ! తప్పకుండా నడుచుకుంటాను” అన్నాడు.\nఅప్పుడుచిన్నరాణి మంగలితో, “ఒరేయ్, నేను చెప్పబోయేది చాలా రహసం్య. పిట్టకయినా తెలియనివ్వకూడదు సుమా ” అని హెచ్చరించి, ఇట్లా చెప్పింది:\n\" నువు రాజుగారికి క్షవరంచే సేటప్పుడు గురిచూసి, వారి కంఠం కోసెయ్యాలి. తెలి సిందా ? ” అని చెప్పి, వెయ్యిరూపాయల సంచి వెంటనే చేతికిచ్చింది. పని జరిగిన తరవాత కోరుకున్న భూము లిస్తానన్నది.\n'ఈ పని జాగర్తసుమా!' అని మంగ లిని మరి మరి హెచ్చరించి పంపింది.\nబహుమానాలకు ఆశపడిన మంగలి, రాజు గారికి మళ్ళీ ఎప్పుడా క్షవరంచేయడం అని సమయంకోసం ఎదురుచూస్తున్నాడు.\n* * *\nరాజుగారి బస్తీకీ మధ్యని ఒక చిట్టడవి ఉంది. ప్రతిరోజూ ఆ అడవి దాటి అయిదు మైళ్లూ నడిచివచ్చి, బ్రాహ్మడు రాజుగారి బస్తీలో ' సీతారామాభ్యాంనమః' అని అంటూ భిక్షాటన చెయ్యాలి. ఆ వూళ్లో దొరి కిన బియ్యపుగింజలు పట్టుకుపోయి, భార్యా బిడ్డల్ని పోషించుకోవాలి.\nఒకనాడు మా మూలు ప్ర కారం బ్రాహ్మడు తెల్లవారుఝామునే లేచి అడవి మార్గంపట్టి వెళుతున్నాడు,కొంతదూరంలో ఒక ఎలుగ్గొడ్డు కనపడింది. అది దాని వీపు ఒక చెట్టు మొదలుకి పెట్టి రాసుకుంటూ వుంది. తనవైపే వస్తుందనుకున్నాడు. బ్రాహ్మడు. భయంచేత అతనికి ముచ్చెమ టలూ పోసేసి, కాళ్ళూ చేతులూ కంపించండం ప్రారంభించింది.\nసరే, పైన దేముడున్నాడుకదా అనిచెప్పి గుండె నిబ్బరం చేసుకుని, బ్రా హ్మ డు ధైర్యంతో యిట్లా ఎలుగ్గొడ్డును వర్ణిస్తూ పాట మొదలెట్టాడు :\n\" రాస్తావ్ రాస్తావ్. చూస్తావ్\nచూచి-చూచి-ఏం చేస్తావ్ ? ”\nకొంత సేపటికి ఎలుగుబంటి దాని దారిని అది పోయింది. బ్రాహ్మడు సంతోషపడ్డాడు. ఆ సంతోషంలో బ్రా హ్మ డు, త న మా మూలు ' సీతారామాభ్యాంనమః ' అనటం మరిచిపోయి, ఊళ్లో యాయ వారానికి వెళ్లినప్పుడు కూడా—\n\" రాస్తావ్-రాస్తావ్ చూస్తావ్\nచూచి చూచి, ఏం చేస్తావ్ ? ”\nఅని పాడుతూ భిక్షాటన చేస్తూవచ్చాడు.\nఊళ్లోపని ముగించుకుని బ్రాహ్మడు కోట లోకి వెళ్లాడు. అక్కడా ఈకొత్తపాటే పాడే సరికి మామూలుప్రకారం అతడికి ఎవరూ సంభావన ఇవ్వలేదు. కనిపెట్టుకుని కని పెట్టుకుని విసుగొచ్చింది బ్రాహ్మడికి. చివ రికి, అక్కడ కిందని ఒక బొగ్గు అగపడేసరికి దానితో కోట గోడమీద తను నిలబడ్డచోటున ఆ పాటనే రాసేసి ఇంటికి వెళ్లిపోయాడు.\nఆ మరసనాడు రాజు క్షవరం చేయించు కోటానికని మంగలిని పిలిపించాడు. సమయం చిక్కిందికదా అని వాడు చాలా సంతోషపడ్డాడు.\nబ్రాహ్మడు పాట రాసిన గోడకి ఎదురు గానే రాజుగారు కుర్చీ వేయించుకుని క్షవ రాని క్కూచుని, మంగలివేపు చూచారు.\nమంగలి పొదినుంచి కత్తితీసి నూరటం ప్రారంభించాడు, కాని చేతులు వణికాయి. మళ్ళీఎట్లానో ధైర్యంతెచ్చుకుని, చాలాసేపు కత్తి పదును పెట్టి, రాజుగారి మెడవైపు ఒక సారి తనకత్తి వేపు ఒకసారిచూస్తూవున్నాడు.\nఇంతలో రాజు, తన ఎదట గోడమీద ఉన్న పాట చూచి పైకి చదివాడు.\nరాజు పాడగానే మంగలి, తననిగురించే అనుమానించి ఇట్లా పాడుతున్నా డనుకుని, చేతిలో కత్తీ, పొదీ అక్కడే విడిచిపెట్టేసి, తుర్రుమన్నాడు.\nనలుగురూకలిసి మంగలినిపట్టి బంధిం చారు. రాజుయెదుట నిలబెట్టారు. ఒక్క ముక్క కూడా దాపరికం లేకుండా ఉన్న దున్నట్టు మంగలి చెప్పేశాడు.\nచిన్నరాణీ చేసిన మోసంతెలిసి, సభలో అందరూ ఆశ్చర్యపోయారు, రాజుకిఆగ్రహం కలిగింది. చిన్న రాణిని నిలబడ్డపాటున లాక్కురమ్మని ఆజ్ఞాపించాడు.\nచిన్నరాణివచ్చి - \"తెలియక చేశాను. ఈ తప్పు క్షమించండి!\" అంటూ ఎంతో ప్రాధేయపడింది.\n\" ఇటువంటి దుష్టురాలిని ఎంత మాత్రమూ క్షమించరాదు. అరణ్యంలోకి తీసుకువెళ్లి తల నరికితెచ్చి కోటగుమ్మానికి వేలాడతీయవలసింది. ఈ మంగలిని ఒక పుష్కరంవరకు చెరసాలయందు ఉంచ వలిసింది” అని రాజు శిక్షలు విధించాడు.\nఇదంతా జరిగిన తరువాత రాజుకి ఒక చిన్న సందేహం కలిగింది : 'ఈ కోటగోడ మీద వున్న పాట చూడడంవల్లకదా నా ప్రాణాలు తక్కినాయి? ఇటువంటి పాట ఎవరు రాశారు, ఎందుకు రాశారు? '-అని.\n'ఈ పాట ఎవరు రాశారో వారికి వెయ్యి నూటపదహార్లు బహుమానం యిస్తామని చాటింపు వేయించ ' మని ఆజ్ఞాపించాడు.\nఅట్లానే వేయించారు. ఆ చాటింపు విన్నవాళ్లందరూ ఆ రాసింది నేనే, నేనే అంటూ దెబ్బలాడుకుంటూ రా జు గా రి కోటలో ప్రవేశించారు. రాజు వీళ్ళ నందరినీ చూచి, \"సరే, బాగానే వుంది. ఈ పాట రాసిన కారణం యేమిటి?” అని అడిగే సరికి సమాధానంచెప్పలేక, తెల్లమొహంవేసి ఒక్కొక్కళ్లే జారుకున్నారు.\n* * *\nమరునాడు మామూలుగా మన బ్రాహ్మడు ఊళ్ళోకి వచ్చాడు యాయవార కోసం. ఎవళ్లు చూసినా ఆ గోడమీది పాటనిగురించే వింతగా చెప్పుకుంటుకున్నారు.\nకోటలోకి వెళ్లి బ్రాహ్మడు ఒక భటుణ్ని పిలిచాడు. ' ఈ కోటగోడమీద పాట రాసిన బ్రాహ్మడు వచ్చాడు' అని వర్తమానం చేశాడు రాజుగారికి,\nరాజు సంతోషంతో బ్రాహ్మణ్ని లోపలికి పిలిపించి, ఈపాట రాసిన కారణం ఏమిటని ప్రశ్నించాడు. బదులుగా అడవిలో ఎలుగు బంటి కధఅంతా పూసగుచ్చినట్టు చెప్పాడు బ్రాహ్మడు.\nఇది విని రాజు, బ్రాహ్మడికివేయిన్నూట పదార్లు బహుమానమియ్యటమే గాకుండా, తన కొలువులో ఉద్యోగం యిప్పించాడు. అంతటితో బ్రాహ్మడి దరిద్రం తీరిపోయింది. చక్కా ఉద్యోగం చేసుకుంటూ భార్యా బిడ్డలతో హాయిగా కాలక్షేపం చేస్తున్నాడు.",
            "book_page_end": 37
        },
        {
            "title": "గోరింక కధ",
            "book_page_start": 38,
            "pdf_page_start": 40,
            "pdf_page_end": 42,
            "author": "నంది నూ క రాజు — పెద్దాపురం",
            "genre": "నీతి కథ",
            "moral": "దురాశ దుఃఖానికి చేటు. ఇచ్చిన మాట తప్పడం, ఇతరుల సొమ్ముపై ఆశ పడటం తప్పు.",
            "keywords": [
                "గోరింక",
                "కొండపిట్ట",
                "దురాశ",
                "రహస్యం",
                "రాక్షసి",
                "శాపం"
            ],
            "characters": [
                "గోరింక",
                "కొండపిట్ట",
                "రాక్షసి"
            ],
            "locations": [
                "ఆకాశం",
                "చెట్టు",
                "గుహ"
            ],
            "content": "పాపాయిలూ ! -\nనల్లనల్లగా కనపడే గోరింకపిట్టని చూశారు కద! ఎగిరి యెగిరి, మిడతల్ని దండుకుంటూ అస్తమానం మన పెరళ్లల్లోనే తచ్చాడుతూ వుంటుంది; గోరింకని ఎవరెరుగరూ?\nగోరింక మన కీనాడు నల్లటి రంగుతో కనబడుతున్నదేకానీ, మొదట్లో అసలు దాని రంగు నలుపు కానేకాదు.\nపూర్వకాలమందు అది చాలా అందం గానూ, హంసకంటె కూడా తెల్లగానూ వుండేది. అయితే మరి, యిప్పుడది ఎంచేత నల్లబడిపోయిందీ అని అడుగుతారేమో? దీన్ని గురించి ఒక గమత్తయిన గాధ వుంది, చెబుతా :\nఒక రోజున గోరింక ఆకాశమార్గాన ఎగురుతూ, చెట్టుమీద పనిచేసుకుంటున్న కొండపిట్టని చూసి కిందికి దిగింది. ఆ కొండపిట్టముందు తళతళా మెరసిపోతూ వెండి బంగారాలు కుప్పలు గా పోసి వున్నయి.\nతక్కిన పక్షులు వేటి కంటా పడకుం డానే ధనరాసులు దాచేసుకుందామని కొండపిట్ట ప్రయత్నిస్తోంది. కాని, ఇంత లోనే గోరింక అక్కడ వాలడంచేత దాని రహస్యం కాస్తా బయటపడ్డది.\nపోనీ, వెళ్లిన గోరింక నా కెందుకని ఊరుకోవచ్చా? ఉహుఁ— ఆరా తీయటం ప్రారంభించింది: \"అక్కా అక్కా! ఈ ధన మంతా నీకు ఎవరిచ్చారు? ఎట్లా వచ్చింది?\" అంటూ ఒక లక్ష ప్రశ్నలు వేసింది.\nకొండపిట్టకైతే రహస్యం చెప్పడం ఇష్టం లేదు. ఎవరికిమాత్రం ఇష్టం వుంటుంది. ఇంటిగుట్టు వెల్లడిచేసుకోవటం? కాని, ఈ గోరింకకు చెప్పకపోయినట్టయితే, ఇ పోయి తక్కిన పక్షు లన్నింటికీ చెప్పేస్తుం దేమో! అందువల్ల మ న కు చాలా ప్రమాదం కలుగుతుందే, అని భయం పట్టుకుంది.\nచేసే దేముంది? చెప్పక తప్పదు. సరే, గోరింకచేత ఒక వంద ఒట్లు వేయించు కుని, కొండపిట్ట, తనకి ధనం దొరికిన విధం ఇట్లా వెల్లడిచేసింది:\n\"చెల్లీ! చూడు, నీకు నే నొక పెద్ద గుహ ఆనవాలు చెబుతాను. ఆ గుహలో నించి పోగా పోగా ఒక గది అగపడుతుంది. అందులో వెండిరాసు లుంటాయి. కాని వాటివైపే చూడవద్దు. ఇంకా వెళ్లగా మరొక గది కనిపిస్తుంది. దాన్లో బంగారపు రాసు లుంటాయి. అదీ తాకవద్దు. మరికొంచెం దూరం పోతే మూడవ గది అగుపిస్తుంది. అందులో ఒక రాజు ఉంటాడు. ఆ రాజు నడిగావంటే నువు కోరినంత ధనం కురిపిస్తాడు ” అని చెప్పింది.\nసరేనని గుట్టు తెలుసుకుని, గోరింక బయల్దేరింది. గుహలోకి ప్రవేశించింది. కొంతదూరం పోగా వెండిరాసులున్న గది వచ్చింది. 'ఇవన్నీ నాకుంటే మహబాగా ఉండును' అనుకుని ఉవ్విళ్ళూరింది. కానైతే, కొండపిట్ట చెప్పిన మాటలు జ్ఞాప కానికి వచ్చినై.\nఇంకా వెళ్ళేవరకు మరోగదిలో బంగారు రాసులు అగపడినయి. ఇహ వాటిని చూడ గానే మనసు ఉండబట్టింది కాదు. ఎట్లా గైనా వాటిని ఎత్తుకుపోవాలనే దురాశ తో బంగారాన్ని ముక్కుతో ముట్టుకున్నది.\nగోరింక ముక్కు బంగారానికి తగలడ మేమిటి!! ముక్కులోంచి పొగలు కక్కు కుంటూ భయంకరమైన రాక్షసి రాసిలో నించి రావడమేమిటి !!!\nఆ రాక్షసి వచ్చేసరికి గది అంతటా పొగలు కమ్మేశాయి. గోరింకకు కంగారు పుట్టింది.\n\"నువ్వు ఎవరవు? ఈ గదిలోకి ఎట్లా వచ్చావు? ఈ బంగారపు రాసి ఎవరి దను కున్నావ్? అది ఎందుకు ముక్కుతో పొడి చావ్ ? చెప్పు చప్పున ? చెప్పకపోయినా వంటే యేంచేస్తానో చూసుకో!” అంటూ ఆ రాక్షసి గోరింకని గద్దించింది.\nవణికిపోతూ గోరింక — తను కొండపిట్ట వద్దకు దిగిరావడమూ, గుట్టుమట్టులల్లా తెలుసుకోవటమూ, గదిలోకి రాగానే తనకి మనస్సులో దుర్బుద్ధి పుట్టడమూ ఈ సంగతి సందర్భాలన్నీ మాయా. మర్మం లేకుండా చెప్పివేసింది.\n\"సరే, నువు అడగ్గానే నిజం చెప్పేశావు గనక, క్షమించి నిన్ను మింగెయకుండా విడిచిపెడుతున్నాను. కాని, నీకు మన స్సులో దురాశ కలగడంచేత అందుకు తగిన శిక్ష పొందితీరవలసిందే. తప్పించుకో వీల్లేదు. ఫో, ఇంకముందైనా బుద్ధి కల్గి మసులుకో” అని రాక్షసి కసిరి కొట్టింది గోరింకని. గోరింకకు ఊపిరాడక బయటికి వచ్చేసింది. రాక్షసి ఇచ్చిన శాపం వల్ల చక్కగా తెల్లగా వుండేటటువంటి ఆ గోరింక శరీరం యావత్తూ నల్లబడి పోయింది! ఐతే ముక్కుతో బంగారపు రాశిపొడిచిందికదూ. అందుకని బంగారం దాని ముక్కుకి అంటుకొని ఆ కాస్తమేర పచ్చగా వుండిపోయింది.",
            "book_page_end": 40
        },
        {
            "title": "దొంగ సన్యాసి",
            "book_page_start": 41,
            "pdf_page_start": 43,
            "pdf_page_end": 48,
            "author": "బి. వేణుగోపాల్ — మద్రాసు",
            "genre": "సాహస కథ",
            "moral": "తెలివి, ధైర్యం ఉపయోగించి సమస్యాత్మకమైన శత్రువులను ఓడించవచ్చు. మంచి ఉపాయంతో పనిచేస్తే విజయం లభిస్తుంది.",
            "keywords": [
                "రాక్షసుడు",
                "సన్యాసి",
                "రాజకుమారుడు",
                "ఉపాయం",
                "ప్రాణం",
                "పునర్జీవి"
            ],
            "characters": [
                "రాజకుమారుడు",
                "రాజకుమార్తె",
                "రాక్షసుడు (దొంగ సన్యాసి)",
                "కుర్రవాడు"
            ],
            "locations": [
                "కోట",
                "చీకటి గది",
                "సింహాసనం హాలు",
                "రాజకుమారుడి రాజ్యం"
            ],
            "content": "[గతసంచిక తరువాయి]\nరాజకుమార్తె చెప్పినదంతా వినేసరికి రాజ కుమారుడికి చాల ఆశ్చర్యంవేసింది.\n\"అలాగేపోతాను. కాని ఈసారిఅతను ఏపని చెబుతాడో నీకు తెలుసా? \" అని అడిగాడు.\n\"తెలుసును. ఈసారి అతను నిన్కొక చీకటి గదిలోకి తీసుకుపోతాడు. ఆ గదిలో ఒక పెద్ద గొయ్యివుంటుంది. నిన్ను ఆ గోతి చుట్టూ మూడుసార్లు ప్రదక్షిణం చెయ్య మంటాడు. 'నేను చెయ్యను' అని నీవు అంటే నిన్ను చంపేశక్తి అతనికి వస్తుంది గదా. అందుకని నువ్వు అలాగే ప్రదక్షిణం చేస్తావు. చీకట్లో అతను నీ వెనకనే వచ్చి నిన్నుగోతిలోకి తోస్తాడు. తిండీతిప్పలూ లేక గోతిలోవాడివి గోతిలోనే చస్తావు. అప్పుడు నీ గుండె కాయ తింటాడు. ” అని చెప్పింది రాజకుమా ర్తె.\n\"అలాగైతే ఈ అపాయంనించి తప్పించుకునే మార్గం ఏమైనా నాకు చెప్ప గలవా?” అని అడిగాడు రాజకుమారుడు.\nఅప్పుడు రాజకుమా ర్తె యిలా చెప్పింది :\n\"అతను నిన్ను గదిలోకి తీసుకువెళ్లి గోతి చుట్టూ తిరగమంటాడు. అప్పుడు నువ్వు, 'ఈచోటు నాకు కొత్త. పైగా ఈ చీకట్లో నేను గోతిచుట్టూ ఎలా తిరగగలను. కాని, నువ్వు ముందు దారిచూపుతుంటే నీ వెన కడితే నేనూ వస్తూ అలాగే మూడుసార్లు ప్రదక్షిణం చేస్తాను' అని చెప్పు. అతను చేసేదిలేక అలాగే ముందు నడుస్తుంటాడు. అప్పుడు నువ్వు నీ కత్తితో సవ అతన్ని పొడువు. ఒకవేళ అలా చెయ్యలేక పోయినా యివాల్టికి నీ గండం గడుస్తుంది. రేపు ఏంపని యిస్తాడో ఈ రాత్రి నేను అతన్ని అడిగితెలుసుకుంటాను. రేపు మళ్లీ నా దగ్గిరికి వచ్చి ఆ సంగతి తెలుసుకో. ఇప్పు డతను వచ్చే వేళ అయింది. పువ్వు నా చెవిలోపెట్టి వెళ్లిపో” అన్నది రాజకుమార్తె.\nరాజ కుమారుడు అలాగే గులాబీ పువ్వును తిరిగి రాజకుమార్తె చెవిలో పెట్టాడు. ఆమె వెంటనే స్పృహతప్పి అదివరకటిలాగానే పడుకుండిపోయింది. రాజకుమారుడు బైటికివచ్చి ఆవరణలో కూర్చున్నాడు.\nమరి కాసేపటికి రాక్షసుడు తిరిగి వచ్చాడు. ఈమారు అతను అదివరకటి లాగా సన్యాసి వేషంలోరాలేదు. అతని అసలు రాక్షసరూపంతో వచ్చాడు. రాజ కుమారుడు యింకా బ్రతికే వుండటం చూసేసరికి అతనికి ఆశ్చర్యం వేసింది. కాని ఆ ఆశ్చర్యాన్ని బైటికి కనపర్చకుండా, రాజకుమారుణ్ణి తన వెంట ఒక చీకటి గదిలోకి తీసుకుపొయ్యాడు. రాజకుమార్తె చెప్పినట్లుగానే రాక్షసుడు, రాజకుమారుణ్ణి గోతిచుట్టూ ప్రదక్షిణం చెయ్యమన్నాడు.\n\"అలాగే ప్రదక్షిణం చేస్తాను. కాని, ఈచోటు నాకు అసలే కొత్త. అందులో యిక్కడ అంతా చీకటి గబ్బగయ్యంగా వుంది. దారి నాకు కొంచెంకూడా తెలియ టంలేదు. అందుకని నువ్వు ముందు దారి చూపుతూ నడువు. నీ వెనకనే నేనూ నడు స్తాను” అన్నాడు రాజకుమారుడు.\nతన పాచిక పారనందుకు రాక్షసుడు మనసులో విచారించాడు. అయినా చేసేది లేక అలాగే ముందు దారి చూపుతూ నడి చాడు. రాజకుమారుడు అతని వెనకనే కత్తి సిద్ధంగా పుచ్చుకుని నడుస్తున్నాడు. కాని రాక్షసుడు చాలా తొందరగా తిరగటంవల్ల రాజకుమారుడు అ త ని ని అందుకో లేక పో యా డు. అందువల్ల తను పొ డ వ లేక పోయాడు. ఎలాగైతేనేం, ఆరోజుకి గండం గడిచి బ్రతికి బైటపడ్డాడు.\nతర్వాత రాక్షసుడు రాజకుమారుణ్ణి అక్కడే వదిలేసి రాజకుమార్తెవున్న గది లోకి వెళ్లిపోయాడు.\nతెల్లవారేవరకూ రాజకుమారుడు అక్షడే ఆ చీకట్లోనే వుండిపోయాడు.\n* * *\nతెల్లవారింది. రాక్ష సుడు మళ్లీ సన్యాసి వేషం వేసుకుని ఎక్కడికో వెళ్లిపోయాడు,\nరాక్షసుడు వెళ్లిపోగానే, రాజకుమారుడు ఎకాయెకిని రాజకుమార్తె దగ్గిరికి వెళ్లి, ఆమె చెవిలో పువ్వు తీశాడు. ఆమె లేచి కూర్చుని, \"ఏమి జరిగింది, రాత్రి?” అని అడిగింది.\n\"నీవు చెప్పినట్లే చేశాను కాని అతను చాల తొందరగా నడిచాడు. అందువల్ల నీ ఉపాయం ప్రకారం అతన్ని పొడవలేక పోయాను. ఎలాగైతేనేం, నీదయవల్ల బ్రతి కాను. ఈసారి ఏంపని చెబుతాడో కను కున్నావా?\" అని అడిగాడు కుమారుడు.\nఅప్పుడు రాజకుమార్తె యిలా చెప్పింది:\n— \"సాయంత్రానికి అతను తిరిగివస్తాడు. రాగానే నిన్ను ఒక పెద్ద హాలులోకి తీసుకు పోతాడు. ఆ హాల్లో ఒక సింహాసనం వుంటుంది. అతను దానిమీద కూర్చుని నిన్ను తన పాదాలదగ్గిర వంగి మూడు సార్లు దణ్ణం పెట్టమంటాడు. అప్పుడు నువ్వు - 'అయ్యా, నేను గొప్పవంశాన పుట్టిన సంగతి మీకు తెలిసినదే కదా! ఈ రోజువరకూ ఆ వంగివంగి దణ్ణాలు పెట్టట మంటే ఏమిటో నేను యెరగను. మీరు కనుక అలా చేసి చూపెడితే తర్వాత నేను అలాగే చేస్తాను' అని చెప్పు. అతను చేసేదిలేక అలాగే మూడుసార్లు వంగి దణ్ణం పెడతాడు. ఆ మూడుసార్లలో మంచి సమయంచూసి నీ కత్తితో అతని తల నరికివెయ్యి\" అని సలహా చెప్పింది రాజకుమార్తె రాజకుమారుడు చాల సంతోషించి పువ్వు ఆమె చెవిలోపెట్టి తను వెళ్లి మళ్లీ చీకటిగదిలో కూర్చున్నాడు.\nసాయంత్రానికి రాక్ష సుడు తిరిగి వచ్చాడు. రాజకుమారుణ్ణి తనవెంట ఒక పెద్దహాలులోకి తీసుకువెళ్లాడు. అక్కడ ఒక సింహాసనంవుంది. దాంట్లో రాక్షసుడు కూర్చుని రాజకుమారుణ్ణి తన పాదాల దగ్గిర వంగి మూడుసార్లు దణ్ణం పెట్ట మన్నాడు. రాజకుమార్తె చెప్పిన సలహా ప్రకారం రాజకుమారుడు రాక్షసుణ్ణి మొదట దణ్ణం పెట్టి చూపమని అడిగాడు. రాక్షసుడు సరేనని మొదటిసారి వంగాడు. రాజకుమారుడు కత్తి సిద్ధంగా వుంచు కున్నాడు. రెండోసారి రాక్షసుడు వంగాడు. రాజకుమారుడు కత్తి రాక్షసుడి మెడపైకి ఎత్తి తయారుగా వుంచుకున్నాడు. మూడో సారి రాక్షసుడు వంగటం, రాజకుమారుడి కత్తి రాక్షసుడి తలనీ మొండాన్నీ వేరు వేరుగా ఖండించటం ఒక సారిగాజరిగాయి.\nఈ పని పూర్తికాగానే రాజకుమారుడు సంతోషంతో రాజకుమార్తె గదికి ఒక్క పరుగున వెళ్లి, ఆమె చెవిలో పువ్వుతీసి లేపాడు. రాక్షసుణ్ణి చంపినందుకు రాజ కుమార్తె రాజకుమారుణ్ణి చాల మెచ్చు కున్నది. అప్పుడు రాజకుమారుడు అడి గాడు—\"ఇంతటితో మనకు వాడి పీడ వదిలినట్లేనా?” అని.\n\"అప్పుడే ఏమయింది. రాక్షసుణ్ణి నువ్వు చంపావన్నమాటేగాని అతని ప్రాణం వేరే యింకోచోట వుండనేవుంది. ఆ ప్రాణాన్ని కూడా చంపావంటే అప్పటికి రాక్షసుడు పూర్తిగా చచ్చినట్లు. లేకపోతే యింకో గంటలో అతను మళ్లీ బ్రతుకుతాడు” అని చెప్పింది రాజకుమార్తె.\n\"ఆ ప్రాణం ఎక్కడవుందో చెప్పరాదా. ఆ పనికూడా పూర్తిచేస్తాను” అని అడి గాడు రాజకుమారుడు. అప్పుడు రాజ కుమార్తె యిలా చెప్పింది :\n\"ఇప్పుడు రాక్షసుణ్ణి చంపిన హాలుకు ప్రక్కనే నీకు కొన్ని మెట్లు భూమిలోకి పోతూ కనిపిస్తవి. నీవు ఆ మెట్లన్నీ దిగి పోవాలి. చాలా లోతుకుపోవాలి. అలా పోతూవుంటే దారిలో నీకు తొమ్మిదిగదులు ఒకదాని తర్వాత ఒకటి కనిపిస్తె తొమ్మిదో గది దాటంగానే నీ దారికి ఒక గోడ అడ్డు తగులుతుంది. అప్పుడు నువ్వు నీ కత్తి కొనతో ఆ గోడమీద 'తోలిగిపో గోడా' అని మూడుసార్లు కొట్టు. మూడోసారి కొట్ట గానే గోడ తొలిగి పోతుంది. అప్పుడు నీ కెదురుగా ఒక గది కనిపిస్తుంది. ఆ గదిలో ఒక సింహాసనంమీద ఒక పదేళ్ళకుర్రవాడు కూర్చునివుంటాడు. అతనిచేతిలో ఒక గిన్నె వుంటుంది. ఆ గిన్నెనిండా ఒక ద్రావకం వుంటుంది. రాక్షసుడిప్రాణం ఆకుర్రవాడే. నీవు సరాసరి వెళ్లి ఆ కుర్రవాణ్ణి నీ కత్తితో పొడువు. అతడు చనిపోతాడు. దాంతో రాక్ష సుడు చనిపోయిన ట్లవుతుంది, కుర్రవాణ్ణి చంపిన తర్వాత అతని చేతిలో వున్న గిన్నె నాదగ్గిరికి తీసుకురా. దాంట్లోవున్న ద్రావకం ఒక్కొక్కబొట్టు యిదివరకు రాక్షసుడి చేతిలో చనిపోయినవారి ప్రాణాలన్నమాట. అందుకని నువ్వు ఆ ద్రావకం ఒక్కబొట్టు కూడా కింద పడనీయకుండా నా దగ్గిరికి తీసుకురావాలి.”\nరాజకుమారుడు వెంటనే మెట్లు దిగి వెళ్లాడు. రాజకుమా ర్తె చెప్పినట్లు తొమ్మిది గదులూ, దాని తర్వాత గోడ తగిలాయి. గోడమీద క త్తితోకొట్టగానే గోడ తొలిగిపోయి గది కనిపించింది. రా జ కుమా రు డు ఎకాఎకిని వెళ్లి గదిలో సింహాసనంమీద కూర్చున్న కుర్రవాడి గుండెల్లో ఒక్కపోటు పొడిచాడు. కత్తి వీపులోంచి దూసు కు పోయింది. కాని ఆ కుర్రవాడు మాత్రం అలాగే కొయ్యబారిపోయాడు.\nతర్వాత రాజకుమారుడు ద్రావకం గిన్నె తీసుకుని రాజకుమార్తెని కలుసుకున్నాడు. రాజకుమార్తె సంతోషించింది.\nతర్వాత ఆ ద్రావకం తీసుకుని రాజ కుమార్తె రాజకుమారుణ్ణి వెంటబెట్టుకుని ఒక పెద్ద గదిలోకి తీసుకుపోయింది. అక్కడ రాక్షసుడిచేతిలో చనిపోయిన దుర దృష్టవంతుల పీనుగలు వరుసగా ఉన్నై. అందులో పిల్లలున్నారు, పెద్దవా ళ్లున్నారు, ఆడవాళ్లున్నారు. దాదాపు వెయ్యిపీనుగులు దాకా వున్నయ్. రాజకుమార్తె తనుతెచ్చిన ద్రావకం ఒక్కొక్క బొట్టే ఒక్కొక్క పీనుగమీద వేసింది. వెంటనే అందరూ వరసగా తిరిగి బ్రతికారు. వాళ్లు జరిగిన సంగతంతా తెలుసుకుని రాజకుమార్తెనీ. రాజకుమారుణ్ణి ఎంతో మెచ్చుకున్నారు. తర్వాత, ఎవరిళ్లకు వాళ్లు చేరుకున్నారు.\nరాజకుమార్తె రాజకుమారుణ్ణి తనతో పాటు తన తలిదండ్రుల దగ్గిరికి తీసుకు పోయి జరిగినదంతా చెప్పింది. వాళ్లు చాల సంతోషించారు. రాజకుమారుడి తలి దండ్రులకు కూడా కబురుచేసి పిలిపిం చారు. ఒక సుముహూర్తాన రాజకుమార్తెని రాజకుమారుడి కిచ్చి వైభవంగా పెళ్ళి చేశారు. తర్వాత రాజకుమారుడు, భార్యని తీసుకుని తన రాజ్యానికి వచ్చి వెయ్యేళ్లు సుఖంగా బ్రతికారు.\n[అయిపోయింది]",
            "book_page_end": 46
        },
        {
            "title": "గర్వించిన మేకలు",
            "book_page_start": 47,
            "pdf_page_start": 49,
            "pdf_page_end": 50,
            "author": "చెరుకుమూడి రాధాకృష్ణమూర్తి",
            "genre": "నీతి కథ",
            "moral": "మనిషికయినా పశువుకై నా గర్వం కూడని గుణమనీ, వినయం గొడుగులా కాపాడుతుందనీ అంటారు పెద్దలు.",
            "keywords": [
                "గర్వం",
                "వినయం",
                "మేకలు",
                "గొజ్జెలు",
                "కసాయివాడు",
                "శిక్ష"
            ],
            "characters": [
                "కాపు",
                "మేకలు",
                "గొజ్జెలు",
                "కసాయివాడు"
            ],
            "locations": [
                "వూరు",
                "పొలం"
            ],
            "content": "ఒకవూళ్లో ఒక కాపు. ఆ కాపుదగ్గిర చాలా మేకలున్నాయి. ఆ మేకలతోపాటు కొన్ని గొజ్జెలు కూడా వుండేవి. ఆ మేకలనీ, గొజ్జెలనీ శ్రద్ధతోనూ ప్రేమతోనూ కాపాడు తున్నాడు కాపు. ప్రతిరోజూ వాటి నన్నిటినీ ఒకేసారి మేతకు తోలేవాడు.\nతలలు పైకి ఎత్తి పెట్టుకొని బహు దర్జాగా సాగిపోయేవి మేకలన్నీ. గొజ్జెలు మాత్రం తలలు వొంచుకొని మెల్లగా నడిచి పోయేవి. అవి వినయంగా ఉండటంచేత గొజ్జెలంటే దర్జా తెలియని మూర్ఖజంతువు లుగా ఎంచి, ఏవగించుకునేవి మేకలు.\n' మేము బలవంతులం. మా బలగం పెద్దది. మేము తల పైకెత్తి ఠీవితో నడవ గలం. ఈ గొజ్జెలు చూడబోతే ఆటేలేవు. పైగా అవి అవమానంతో ఎప్పుడూ తల దించుకొనే వుంటాయి. ఈ గొజ్జెల కూ మాకూ పోలిక యెక్కడ? మా మధ్యని దోస్తీ కుదరదు' అని అంటూండేవి మేకలు.\nఆహారం కావలసివస్తే మేకలు ఎత్తయిన పొదలనుండి ఆకులు తుంపేవి. అందక పోతే ఒక్కొక్కప్పుడు వెనక్కాళ్ళమీద నిల్చొని మరీ ఆకులు లాగి తినేవి.\nమొక్కలకు ముళ్లు వున్నా పౌరుషంకొద్దీ లక్ష్యపెట్టేవికావు మేకలు.\nగొట్టెలకుమాత్రం ముళ్లు అంటే తగని అసహ్యం. అవి భూమిమీద దొరికే మెత్తటి పసిరిక మేసి అంతటితోనే తృప్తిపడేవి.\n' గొజ్జెలు ఎప్పుడూ తలలు వొంచుకొనే వుంటాయి. ఎప్పుడూ పచ్చిగడ్డిమాత్రమే పెరుక్కు తింటూవుంటాయి. మేము ఎంత ఎత్తున ఉన్నదానినయినా అందుకుని తిన గలము గొట్టెలకంటె గొప్పవాళ్లం మేము' అని బడాయికొట్టేవి మేకలు.\nఒకరోజున కాపు గొజ్జెలకుండే ఉన్ని నంతా కత్తిరించివేశాడు. పాపం అవి చాలా వికారంగా తయారయ్యాయి. ఇది చూచి మేకలు వాటిని మరీ అసహ్యించుకున్నాయి, 'మా బొచ్చును ఎవ్వరూ తాకరు. గొట్టెల వంటి మూర్ఖజంతువులు మాత్రమే తమ బొచ్చును పోగొట్టుకుంటాయి. గొజ్జెలకంటే మే మెంతో హెచ్చు' అన్నాయి మేకలు.\nఇట్లా వుంటూండగా —\nకాపుని చూడ్డానికి ఒకనాడు కసాయి వాడు వచ్చాడు. 'నీదగ్గిర మంచి గొట్టె లున్నాయి కదా. వాటిని నేను కొనుక్కుం టాను' అన్నాడు కసాయివాడు.\n' ఉహుఁ వాటి నివ్వటానికి వీలులేదు. వాటిని ఎన్నటికీ అమ్మను. పాపం అవి నా కెంత వుపయోగకారు లనుకున్నావు! అయినా, వాటి ఉన్ని అమ్ముకుని మేము జీవనం గడుపుతున్నామాయె. అదేమాకు వ్యవసాయం. కనుక గొజ్జెలగురించిమాత్రం నీవు ఎటువంటి ఆశ పెట్టుకోవద్దు' అని కచ్చితంగా చెప్పివేశాడు.\n'పోనీ మరి, మేకల్నిస్తావా?' అని అడి గాడు కసాయివాడు.\n'అట్లానే, కొనుక్కుపో' అని అంగీకారం తెలిపిాడు కాపు.\nకసాయివాడు అడిగినంతడబ్బూ కాపుకి చెల్లించి మేకలను తోలుకుపోయాడు.\nఅమాయికపుగొట్టెలు అట్లానే హాయిగా కాల క్షేపం చేస్తూ యజమాని దొడ్లో చిరకాలం ఉంటున్నవ్వి. మిడిసిపడి కోతలుకోసే మేకల్ని కసుక్కున పీక కోసిపారవేశాడు కసాయివాడు.",
            "book_page_end": 48
        },
        {
            "title": "ఆంధ్ర రాష్ట్రము (దసరా గీతిక)",
            "book_page_start": 49,
            "pdf_page_start": 52,
            "pdf_page_end": 53,
            "author": "ధూళిపాళ వెంకటసుబ్రహ్మణ్యం, జాస్తి వెంకటనర సయ్య",
            "genre": "సాంస్కృతిక వ్యాసం/గీతం",
            "moral": "తెలుగువారంతా కలిసి తమ సంస్కృతిని, శక్తిని కాపాడుకుంటూ ఆంధ్రరాష్ట్రంలో స్వరాజ్యం సాధించి సుఖంగా ఉండాలి.",
            "keywords": [
                "ఆంధ్ర రాష్ట్రం",
                "దసరా గీతిక",
                "తెలుగు సీమ",
                "కవులు",
                "స్వరాజ్యం"
            ],
            "characters": [
                "సోదరులు (ఆంధ్ర ప్రజలు)"
            ],
            "locations": [
                "తెనుగు సీమ",
                "విజయనగరం",
                "కృష్ణ",
                "గోదావరి",
                "తిరుపతి",
                "హంపి"
            ],
            "content": "[దసరా గీతిక]\nశ్రీలకెల్లను పుట్టినిల్లయి\nశీలసంపద కాస్పదంబయి\nమేలులొసగెడి తెనుగు సీమను\nమేలుకొల్పుము సోదరా.\n1\nమూఁడుకోటుల తెలుగు బిడ్డలు\nమోదమలరగ సంచరించుచు\nవాడి మగటిమి జూపి తిరుగగ\nవాదమేలర సోదరా.\n2\nపాడిపంటల కొదువ లేదూ\nపైరు పచ్చల తరుగు లేదూ\nపైడిపంటలె పండు నెలవులు\nబాగుగా గను సోదరా.\n3\nకృష్ణ గోదావరి నదులు\nతృష్ణదీరగ నమృత మొసగుచు\nఉష్ణతాపము వాప నాంధ్రులు\nజిష్ణులైరిర సోదరా.\n4\nతుంగభద్రానదీ జల ము\nత్తుంగమై యాకసమునంటు త\nరంగపంక్తుల తెనుగు నేలను\nరంగుమీరెర సోదరా.\n5\nతూర్పునను రత్నాకరేంద్రుడు\nధూర్తులకు గంభీరుడై యతి\nనేర్పుమీరగ తెలుగుతల్లిని\nనెనరునను గను సోదరా.\n6\nవిజయనగరం బుత్తరంబున\nవిజయనగరము దక్షిణంబున\nవిజయవాడయి మధ్య వెలసెను\nవిజయరాష్ట్రము సోదరా.\n7\nఒక్కదిశ మన కరవ సోదరు\nలొక్కదెస కన్నడ భ్రాతలు\nనొక్కవైపున ఓడ్ర యనుజులు\nచక్కగా గను సోదరా.\n8\nఇరుగు పొరుగు సహెూదరాళిని\nనెసక మెసగగ మైత్రితోడుత\nకరముప్రేమను గాంచి రాష్ట్రపు\nగౌరవము గను సోదరా.\n9\nతెలుగువీరుల శ క్తిచిహ్నము\nతెలుపుచున్నది విజయనగరము\nతెలుగు కవులను రాణ్మ హేంద్రమె\nతెలుపుచున్నది సోదరా.\n10\nతిరుపతియు శ్రీశైలతీర్థము\nస్థిరముగను భద్రాద్రిక్షేత్రము\nలరయగను మన తెనుగుసీమను\nఆలరుచుండెర సోదరా.\n11\nశిల్పకళలకు తెలుగుగడ్డయె\nశ్రేష్ఠమైనది భారతావని\nఅల్పమే యది దేశదేశా\nలాక్రమించెర సోదరా.\n12\nఎల్లోరా అజంత గుహలలొ\nఎంత పనితన మలరియున్నది ?\nమెల్లగా నీవడిగి గనుగొని\nమేలునొందుము సోదరా.\n13\nహంపియందున రాజసభలో\nకంపమొందిన స్తంభరాజము\nసొంపుగను సప్తస్వరమ్ముల\nనింపుగూర్చును సోదరా.\n14\nదాక్షిణాత్యుల గానపటిమకు\nదారి నొసగిన త్యాగరాయలు\nసాక్షిరా మన తెనుగుగానపు\nశక్తి తెలుపగ సోదరా.\n15\nకవితలో గానంబులోపల\nప్రవిమలంబగు భక్తిసంపద\nవివిధకళల ప్రశ స్తిగాంచిన\nదవుర! కనుగొను సోదరా.\n16\nదేశభాషలయందు మిక్కిలి\nతెలుగు లెస్సని మెప్పు వడసెను\nదేశభాష తెనుంగుసీమను\nతీర్చిదిద్దర సోదరా.\n17\nఆంధ్రరాష్ట్రమునంది రాజ్యము\nఆంధ్రముననే నడుపుకొనరా\nఆంధ్రమే నీ కోర్టుభాషగ\nఆదరింపర సోదరా.\n18\nతెలుగువారలు కష్టసుఖములు\nతెలుగులో అధికారులకును\nతెలుపగలుగ స్వరాజ్య మదియగు\nతెలిసికొనరా సోదరా.\n19\nఆంధ్ర మంత్రులు ఆంధ్రనాయకు\nలాంధ్రులెల్లను సర్వశుభముల\nఆంధ్రరాష్ట్రమునందు వెలయుత\nఅధిక జయముల సోదరా.\n20",
            "book_page_end": 50
        }
    ],
    "statistics": {
        "total_stories": 11,
        "author_counts": {
            "చక్రపాణి": 1,
            "ఏటుకూరి": 1,
            "శాంతసుందరి, మద్రాసు": 1,
            "చందమామ బృందం": 1,
            "వీరమాసునేని సంగమేశ్వరరావు, సంగంజాగర్లమూడి": 1,
            "ముక్కామల నరసింహారావు — గుంటూరు": 1,
            "టి. సత్యవతీదేవి — తాడేపల్లిగూడెం": 1,
            "నంది నూ క రాజు — పెద్దాపురం": 1,
            "బి. వేణుగోపాల్ — మద్రాసు": 1,
            "చెరుకుమూడి రాధాకృష్ణమూర్తి": 1,
            "ధూళిపాళ వెంకటసుబ్రహ్మణ్యం, జాస్తి వెంకటనర సయ్య": 1
        },
        "genre_counts": {
            "సంపాదకీయం": 1,
            "నీతి కథ": 4,
            "సాంఘిక కథ": 2,
            "సాహస కథ": 2,
            "రాజ కథ": 1,
            "సాంస్కృతిక వ్యాసం/గీతం": 1
        }
    }
}