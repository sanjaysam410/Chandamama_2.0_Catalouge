{
    "book_id": "చందమామ_1948_06",
    "stories": [
        {
            "title": "పాపాయిలూ! (లంకిణి కథ)",
            "book_page_start": 7,
            "pdf_page_start": 7,
            "pdf_page_end": 8,
            "author": "చందమామ బృందం",
            "genre": "పౌరాణికం",
            "moral": "చిన్నవారైనా, బలహీనులైనా తక్కువ అంచనా వేయకూడదు. అహంకారం పనికిరాదు.",
            "keywords": [
                "హనుమంతుడు",
                "లంకిణి",
                "రావణాసురుడు",
                "లంక",
                "రామాయణం"
            ],
            "characters": [
                "హనుమంతుడు",
                "లంకిణి",
                "రావణాసురుడు",
                "సీతాదేవి"
            ],
            "locations": [
                "లంక"
            ],
            "content": "క్రిందటిమాటు కుంభకర్ణుణ్ణి గురించి విన్నారు కదూ?\nఈమాటు లంకిణిని గురించి చెపుతాను వినండి.\nలంకిణి చాలా బలంకల రాక్షసి. అందుకనే రావణా\nసురుడు దాన్ని లంకకు కాపలా పెట్టాడు. దానికి తెలియ\nకుండా ఒక్కచీమ లంకలో దూరటానికి వీల్లేదు!\nఆంజనేయుడు సీతమ్మవారిని వెతుకుతూ లంకకు\nవచ్చాడు. మరి లంకలోకిపోయి ఎవరికీ తెలియకుండా\nసీతాదేవి జాడ తీయాలి. ఎట్లా? అందుకని హను\nమంతుడు చిన్నవాడయి లంకలోకి పోబోయాడు.\nకాని లంకిణి పోనిస్తుందా? అతన్ని నిలవేసి “ఎవరు\nనువ్వు? ఎక్కడికి పోతున్నావు? అని గర్జించింది.\n\nహనుమంతు డేవి భయపడలేదు. పైగా దానికి ఎదురు\nప్రశ్న వేశాడు: \"నువ్వెవరు? నాకెందు కడ్డం వస్తావు?”\n\"నేను రావణాసురుని బంటును. ఈ లంకకు కాపలా\nఉన్నాను. నన్ను జయించికాని ఈ లంకలో ఎవరూ\nఅడుగుపెట్టలేరు. ఇప్పుడు చెప్పు? నువ్వెవరు ?\"\n\"నేను లంక చూసిపోదామని వచ్చాను. ఇక్కడ\nమేడలూ, మిద్దెలూ, తోటలూ, దొడ్లూ చూసి వెళ్లి\nపోతాను!\" అని హనుమంతుడు లోపలికి పోబోయాడు.\nలంకిణి ఊరుకుంటుందా ? \"ఎక్కడికి పోతావు, నన్ను\nఎదిరించి?” అని గుప్పిటితో హనుమంతుడి నెత్తివిద\nగుద్దింది. హనుమంతుడు 'అబ్బా' అని అరిచి, తను\nపెరగటం మొదలుపెట్టాడు. లంకిణికూడా అతన్నిచూసి\nపెరిగింది. కాని హనుమంతుడు బాగా పెరిగి పెరిగి లంకిణి\nనెత్తిమీద ఒక గుద్దు గుద్దాడు. ఆ దెబ్బకు ల్డంకిణి\n'భే' మని అరిచి చచ్చింది.\nలంకిణిని చంపిన తర్వాతనే హనుమంతుడు లంకలో\nప్రవేశించి సీతమవారిని చూసి, లంకను తగలబెట్టి,\nశ్రీరాముడికి ఆ వార్తలు చెప్పింది.",
            "book_page_end": 8
        },
        {
            "title": "రోకంటి పాటలు",
            "book_page_start": 7,
            "pdf_page_start": 9,
            "pdf_page_end": 9,
            "author": "ఈదర బసవ పూర్ణమ్మ",
            "genre": "జానపద గేయం",
            "moral": "బంధుత్వాలు, మానవ సంబంధాలను లోతుగా అర్థం చేసుకోవాలి.",
            "keywords": [
                "రోకలి",
                "పాటలు",
                "సవతి",
                "బంధుత్వం",
                "నీతి"
            ],
            "characters": [
                "సవతి",
                "తమ్ముడు",
                "సీతమ్మ",
                "అన్నకొడుకు",
                "బావకొడుకు"
            ],
            "locations": [],
            "content": "సవతివిద సవతి నిచ్చేటికన్న\nసముద్రమెంత లోతొ దిగిచూడరన్న!\nమారు బిడ్డలమీద మనువిచ్చెకన్న\nమండల మెంత లోతొ దిగిచూడరన్న!\nపచ్చి పసుపుకొమ్ము పాలవరి దుబ్బు\nపట్టింది సీతమ్మ పాండవుల నోము.\nతమ్ముడు ఎంతయిన తగు మాటకాడు,\nతలుపు చాటుకు పిలిచి తగుమాటలాడి,\nతగువాడి పుచ్చుకుంది తమ్ముడి కూతురిని.\nసూర్యుడు పెండ్లాయె శుభలగ్నమాయె,\nమా యన్న పెండ్లాయె మాకు వేడుకాయె.\nఅన్నకొడు కెంతయిన ఆత్మీయుడె కాని,\nపైన జలకము చల్ల పాత్రుడు కాడు.\nబావకొడు కెంతయిన పగవాడె కాని\nపైన జలకము చల్లితే పాపములు పోను.\nసంపాదన : ఈదర బసవ పూర్ణమ్మ.",
            "book_page_end": 7
        },
        {
            "title": "పులి - దోమ",
            "book_page_start": 8,
            "pdf_page_start": 10,
            "pdf_page_end": 11,
            "author": "ఏటుకూరి",
            "genre": "పద్య కావ్యం",
            "moral": "గర్వం పనికిరాదు. ఎంతటి వారైనా కాలకర్మకు లోబడవలసిందే.",
            "keywords": [
                "పులి",
                "దోమ",
                "పోరాటం",
                "గర్వం",
                "సాలెపురుగు"
            ],
            "characters": [
                "పులి",
                "దోమ",
                "సాలెపురుగు"
            ],
            "locations": [
                "పొద",
                "సాలిగూడు"
            ],
            "content": "పులి—–దోమ\nఏటుకూరి\nపులిగాడు రేయంత కొలుపు సాగించి\nపొదలోన గుఱువెట్టి నిడురపోతుంటే;\nదోమ మెల్లగ వచ్చి తొంగి చూచింది,\nగూబలో చొరబడి గోల చేసింది.\nపులి చెవి జాడించి బోకరిస్తుంటె\nదోమ కెక్కడలేని తామసము వచ్చి\n\"తోక తొండ మ్మున్న దొరగారి నోయి?\nఘంఖరిస్తే గుండె గిడత పారాలె”\nపులి\n\"ఏడ్చా వవతల కేగుము లేదా\nఎముక లేరుతా జాగ్రత్త !”\nదోమ:\n\"మిణికావయితే యుద్ధానికిరా\nకణతలు కన్నులు పెరికస్తా”\nఅంటూ తలపడినవి రెండాపో\nర:నిము సమ్మే సాగింది.\nముక్కు దోమ తొమ్ము విఱచి\nతెక్కలార్చుచు,\nకన్ను లడర గుట్టి యెట్టు\nలున్నదన్నది.\nగోళ్లు విప్పి కనులు రక్కు\nకొన్నదా పులి,\nతల మునుంగ నెత్రుగారి\nతన్నుకొన్నది.\nనిక్కుకొంటు ముక్కుదోమ\nనింగి కెగసెను,.\nపల్లటీలు గొట్టుకొంటు\nబయలుదేరెను.\nదారిచప్పి సాలిగూట\nదగులుకొన్నది,\nదీని మ్రింగి సాలెపురుగు\nత్రేపుచున్నది.\nగర్వ పడకు డెవ్వడయిన గడచి బ్రతికిరా?\nకాలకర్మ మన్నియెడల గలసి వచ్చునా?",
            "book_page_end": 9
        },
        {
            "title": "గుఱ్ఱము - గాడిద",
            "book_page_start": 10,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "పద్య కావ్యం",
            "moral": "బాధ్యతను (లేదా భారమును) తెలిసినవారు హాయిగా జీవిస్తారు. గర్వం పనికిరాదు.",
            "keywords": [
                "గుఱ్ఱము",
                "గాడిద",
                "దొంగలు",
                "బాధ్యత",
                "గర్వం"
            ],
            "characters": [
                "గుఱ్ఱము",
                "గాడిద",
                "దొంగలు"
            ],
            "locations": [
                "మజిలీ",
                "ఎడారి"
            ],
            "content": "మరాటి దండూ కదలిందీ,\nమజిలీ లెన్నో చేసింది.\nఅందులో\nబడాయి గుఱ్ఱ మ్మొకటుందీ\nబంగరు సంచులు మోస్తుంది.\nకంచరి గాడిద యొకటుందీ\nమంచము, మట్రా మోస్తుంది.\nపసిండి మోసే గుఱ్ఱాన్నీ\nపట్ట పగ్గములు లేవండి!\nగాడిద వంకకు చూస్తుందీ\nగల్లంతుగ సకిలిస్తుంది.\nగాడిద తలపంకించిందీ\nకానీ లెమ్మని గొణిగింది.\nఎడారి చెంతకు రాగానే\nఅడవి దొంగ లెగబడ్డారు.\nమూటలు, ముల్లెలు దోచారు\nముక్కులు, డొక్కలు చెక్కారు.\nపసిండి కోసము గుఱ్ఱాన్నీ\nప్రక్కలు వ్రిలగ బొడిచారు.\nత్రాడూ పేడెందుల కంటూ\nగాడిద నవలకు ద్రోలారు.'\nగోడిగ కన్నీర్వెట్టిందీ\nగాడిద దాన్నోదార్చింది.\nబాధ్యత తెలియక పడతారా !\nప్రాణము మీదికె వస్తుంది.\nఅన్ని వైదొల గుంటారా ?\nహాయిగ జీవిస్తుంటారు,",
            "book_page_end": 10
        },
        {
            "title": "జోల పాటలు",
            "book_page_start": 11,
            "pdf_page_start": 13,
            "pdf_page_end": 13,
            "author": "దీవి భానుమతీదేవి",
            "genre": "జానపద గేయం",
            "moral": "చదువు సౌఖ్యాన్ని, ఆట ఆరోగ్యాన్ని ఇస్తుంది. మంచివారితో స్నేహం అమృతం, చెడ్డవారితో స్నేహం హానికరం.",
            "keywords": [
                "జోలపాట",
                "కుటుంబం",
                "చదువు",
                "స్నేహం",
                "ఆరోగ్యం"
            ],
            "characters": [
                "అత్త",
                "అల్లుడు",
                "సారంగధరుడు",
                "వదినల్లుడు",
                "మరదలు"
            ],
            "locations": [
                "అత్తింటి"
            ],
            "content": "ఒంటికణతా నొప్పి ఒరగాలితీపు\nపంటిపోటూ వద్దు పగవాడికైన,\nఓ చెలికి తగిలింది మోచేతిదెబ్బ\nఅత్తింటి సౌఖ్యమ్ము అంగలార్చింది.\nమారు తల్లీచేత మాటపడలేక\nసారంగధరుడమ్మ చావుకొచ్చాడు\nఅత్తపోసినగంజి సత్తువేలేదు\nఅల్లుడూ సిరిపురపు గట్టెక్కలేడు!\nదంపు దంపనగానె దంపెంత సేపు? -\nధాన్యరాసులమీద చెయివేసినట్లు.\nవంట వంటనగానె వంటెంత సేపు?\nవదినల్లు మరదళ్లు వాదించినట్లు.\nచింతచెట్టుక్రింద చిగిలింతగడ్డి\nమెయ్యదుగ మా ఆవు మండల్లకెల్ల\nఆవుపాలూతెచ్చి పరమాన్న మొండి\nకుడువదుగ మా అమ్మ కూతుళ్లకన్న.\nఉంగరములు పెట్టి ముంగురులుదువ్వి\nఒద్దపెట్టుకు తల్లి ముద్దులాడింది.\nపలక బలపములిచ్చి పద్యాలుపాడి\nసరసపెట్టుకు తండ్రి చదువు నేర్పాడు.\nపిల్లలందరురండి బళ్లోకిపోయి\nచల్లన్ని గాలిలో చదువుకొందాము\nవిసరు విసరూగాలి విసరవేగాలి\nమల్లెపూలాగాలి మామీద విసరు,\nఅరటిపండూ తీపి ఆవుపాల్తోపి\nమాచిన్ని అబ్బాయి మాటల్లుతీపి.\nచదువుకో నాయన్న చదువుకోతండ్రి\nచదువుకొంటే నీకు సౌఖ్యమబ్బేను;\nఆడుకో నాయన్న అడుకోతండ్రి\nఆడుకుంటే నీకు ఆరోగ్యమబ్బు.\nకానివారీతోను కావించుచెలిమి,\nకట్టెవిరిచీ పొయిని పెట్టినట్లుండు;\nఅయినవారీమాట కంట్లోని నలుసు\nఅయినవారీమాట అమృతపుతేట,\nనంపాదన : దీవి భానుమతీదేవి",
            "book_page_end": 11
        },
        {
            "title": "గుడ్లగూబల పజిల్",
            "book_page_start": 14,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "వినోదం",
            "moral": "",
            "keywords": [
                "గుడ్లగూబలు",
                "గమ్మత్తుపోలికలు",
                "తేడాలు",
                "పజిల్"
            ],
            "characters": [],
            "locations": [],
            "content": "అబ్బాయిలూ, అమ్మాయిలూ!\nపైన తొమ్మిది గుడ్లగూబలు వున్నై చూశారూ. తొమ్మిది ఒకే మోస్తరుగా\nవున్నట్టు కనిపిస్తున్నయ్యికదూ. కాని అలాతేవు. వాటిలో రెండుమాత్రమే ఒక్కరకంగా\nవున్నై మిగతా ఏ.కూ ఏడురకాలుగా వున్నై. ఒకేరకంగావున్న ఆ రెండు గుడ్లగూబలు\nఏవో కనుక్కోండి. మీరు కనుక్కోలేకపోతే జవాబుకోసం 52 వ పేజీలో చూడండి.",
            "book_page_end": 14
        },
        {
            "title": "దెయ్యాల్ని జయించిన బ్రాహ్మడు",
            "book_page_start": 13,
            "pdf_page_start": 15,
            "pdf_page_end": 17,
            "author": "రాళ్లపల్లి వెంకట సత్యనారాయణ, విశాఖపట్నం",
            "genre": "జానపద కథ",
            "moral": "ధైర్యం, మొండితనం మరియు తెలివితేటలతో భయపెట్టే వారిని కూడా జయించవచ్చు.",
            "keywords": [
                "బ్రాహ్మడు",
                "దెయ్యాలు",
                "వల్లకాడు",
                "నువ్వులు",
                "తెలివితేటలు"
            ],
            "characters": [
                "బ్రాహ్మడు",
                "రాజు",
                "ముసలిదెయ్యం",
                "దెయ్యాలు"
            ],
            "locations": [
                "రాజసభ",
                "వల్లకాడు"
            ],
            "content": "ఒక బ్రాహ్మణుడు రోజూ రాజుగారి సభకు\nవచ్చి రాజుగారిని ఆశీర్వదించి కొంతసేపు\nఉండి పోతూండేవాడు. ఏమీ అడిగేవాడు\nకాడు. రాజుగారికి ఇతని చర్య ఆశ్చర్య\nకరంగా ఉండేది.\nబ్రాహ్మడిపట్టుదల చూచేసరికి రాజు\nగారికి నవ్వువచ్చింది. ఆ సంతోషంలో \"సరే,\nతీసుకోవయ్యా ఆ వల్లకాడు!” ఆన్నారు.\nఒకనాడు బ్రాహ్మ డు మామూలు తుప్పలూ ఉన్నాయి. “సరే ముందు ఈ\nప్రకారం రాజుగారికి నమస్కారంచేసి చెట్లూ తుప్పలూ నఱికేస్తే తరవాత ఏదైనా\nతిరిగి వెళ్లిపోవడానికి వెనక్కి తిరుగు\nతున్నాడు. అప్పుడు రాజుగారు \"ఏమయ్యా\nబ్రాహ్మడా! రోజూ ఎందుకిలాచేస్తున్నావు?\"\nఅని అడిగారు.\n\"ఏదో ప్రభువువారిని ఆశ్రయిస్తే... ఏదైనా\n...చిన్న భూమి... దయచేయిస్తారని”\nఅన్నాడు బ్రాహ్మడు నట్టుతూ.\nవెంటనే బ్రాహ్మడు వల్లకాటి భూమి\nవద్దకు వెళ్లాడు. అక్కడ పెద్దపెద్ద చెట్లూ\nపండించుకోవచ్చు\" అని అనుకున్నాడు.\nఒక పెద్ద గొడ్డలితెచ్చి అక్కడవున్న ఒక\nపెద్ద చింతచెట్టు కొట్టడం మొదలెట్టాడు.\nచెట్టు సగం తెగకముందే దానిమీదవున్న\nదెయ్యాలన్నీ దిగివచ్చాయి.\n\"ఏమయ్యా చెట్టు కొడుతున్నావు?\nనిన్నే మిచేస్తామోచూడు” అని దెయ్యాలు\n\"ఏం భూములయ్యా, వల్లకాటి బ్రాహ్మణ్ణి బెదిరించాయి.\nభూములు! అందరూ భూములు దయచే\nయించ మనేవారే! దాచ బెట్టినట్టు” అని\nవిసుక్కున్నారు రాజుగారు.\nబ్రాహ్మడు అంతటితో ఊరుకుంటేగా!\n\"చిత్తం...ఆ వల్లకాటి భూమి అయినా\nదయచేయిస్తే...\" అన్నాడు.\nబ్రాహ్మడు మాట్లాడలేదు. \"ఏమయ్యా\nమాట్లాడవేం? అని గడించాయి దెయ్యాలు.\nఆ మాటలకి బెదరకుండా \"నాయిష్టం.\nనాకీ భూమిఅంతా రాజుగారిచ్చేశారు.”అని\nమొండిగా సమాధానం చెప్పి బ్రాహ్మడు\nతిరిగి చెట్టునరకటం మొదలెట్టాడు.\nఇంకా ఊరుకుంటే తమకి వుండటానికి\nచోటేలేకుండా పోతుందేమోనని దెయ్యాలు\nభయపడి బ్రాహ్మణ్ణి ఇలా అడిగాయి :\n\"ఏమయ్యా, చెటుకొటేసి ఏంచేస్తావు?\"\n“నాయిష్టం. నేను ఇందులో నువ్వుచేను\nవేసుకొని సాలుకు నాలుగు గరిసెలు\nనువ్వులు పండించుకుంటాను” అన్నాడు.\n\"పోనీలేవయ్యా, చెట్టుకొట్టెయ్యకు. ఆ\nనాలుగు గరిసెల నువ్వులూ ఏటేటా\nమే మిచ్చు కుంటాంలే” అన్నాయి\nదెయ్యాలు. “సరే” అని బ్రాహ్మడు ఇంటికి\nపోయాడు.\nఅప్పటినుంచీ ఏటేటా శ్రమలేకుండా\nనాలుగు గరిసెల నువ్వులూ కాళ్లముందుకు\nవస్తూంటే హాయిగా పూలరంగడులాగ\nకాలక్షేపం చేస్తున్నాడు బ్రాహ్మడు.\nకొన్ని సంవత్సరాలు పోయిన త ర్వాత\nఆదెయ్యాల ఇంటికి ముసలిదెయ్యం ఒకటి\nచుట్టరికానికి వచ్చింది. సరిగా అవి\nనువ్వులు ఇవ్వవలసిన రోజులు - కాబట్టి\nదెయ్యాలన్నీ మంచి హడావిడిగా నువ్వులు\nపోగుజేస్తున్నాయి. ఇదంతా చూచి ముసలి\nదెయ్యం \"ఏమిటీ కథ?” అని దెయ్యాల్ని\nఅడిగింది. అవి సంగతంతా చెప్పాయి.\nఅప్పుడా ముసలిదెయ్యం \"ఏమిటీ!\nమీకు మతులుపోయినట్టున్నాయి! ఒక\nబ్రాహ్మడికి జడిసి ప్రతియేటా ఒళ్లు\nపులిసేటట్టు నువ్వులు పోగుచేసి వాడికి\nసమర్పించడమా? ఉండండి! ఇప్పుడే\nవెళ్లి అబ్రాహ్మణ్ణి బెదరగొట్టి ఈ రోజు\nనుంచీ నువ్వులు ఇచ్చుకో అఖర్లేకుండా\nచేస్తాను\" అంది.\nముసలిదెయ్యం మాటలువిని దెయ్యా\nలన్నీ సంతోషించి దాన్ని ప్రయాణంచేసి\nబ్రాహ్మడింటికి పంపేయి,\nమన బ్రాహ్మడికి పనీ పాటూ ఏమీ\nలేదు గనక ఇంట్లో కూర్చొని హాయిగా\nపాదులు పెట్టి కూరగాయలు పండిస్తున్నాడు.\nఅక్కడికి రోజూ ఒక గేదెవచ్చి ముందు\nవాకిట్లో పెట్టిన బచ్చలిపాదు తినేస్తుండేది.\nఆనాడు బ్రాహ్మడు. గేదెపనిపడదామని\nతలుపుచాటున పెద్ద కఱ్ఱపట్టుకొని నిల్చు\nన్నాడు. అతనికి ఏదో గుమ్మం దాటుతూన్న\nఅలికిడి వినిపించింది — వెంటనే బలంగా\nకఱ్ఱతో ఒక్కపెట్టు పెట్టేడు...\"అమ్మో!”\nఅంది ముసలిదెయ్యం. పాపం బ్రాహ్మడ్ని\nబెదరించడానికివచ్చి దెబ్బతింది.\n\"గేదెఅనుకొని దెయ్యాన్ని కొట్టేశానే!\"\nఅని బ్రాహ్మడు మనస్సులో విచారించాడు.\nకాని పైకి ఏమీ కనబరచకుండా,\nగంభీరంగా \"ఏం? ఎందుకొచ్చావ్?” అని\nగట్టిగా అడిగాడు.\nఇంకా చేతులోనే ఉంది కఱ్ఱ. మళ్లా మరలింది. కాని దాని మనస్సు లో\nకొడతాడేమో? అనే భయంతో ముసలి బాధగానే ఉంది.\nదెయ్యం \"ను...వ్వు... లు” అంది.\n\"ఏవీ? తెచ్చావా?” అని దబాయించి\nఅడిగాడు బ్రాహ్మడు.\nఅప్పుడు దెయ్యం, \"కాదు, నువ్వులు\nఇమ్మన్నారా? లేక... నువ్వుల పప్పు\nఇమ్మన్నా రా ...అని .. అడగడానికి\nవచ్చేను” అంది జడుస్తూ.\n\" సరే, నువ్వుల పప్పే తెమ్మను”\nఅన్నాడు బ్రాహ్మడు.\nబ్రతుకు జీవుడా అని ముసలిదెయ్యం\nబ్రాహ్మ డి దగ్గరనుండి ఇంటి వేపు\nఇంటికి రాగానే దెయ్యాలన్నీ సంతో\nషంతో దానిచుట్టూచేరి \"ఏంజరిగింది ?\nబెదిరించావా? ఏమన్నాడు?” అని ఊపిరి\nసలపకుండా ప్రశ్నలు వేశాయి.\nముసలి దెయ్యం నీళ్లునమలుతూ\n\"నన్ను చితకగొట్టాడు... నువ్వులు అఖర్లేదు\nనాలుగు గరిసెలూ నువ్వులపప్పు\nతెమ్మని మీతో చెప్పమన్నాడు” అంది.\nదాంతో అవన్నీ చేరి ముసలి దెయ్యాన్ని\n\"నువ్వు వెళ్లి మాకు చేసుకొచ్చిన ఉపకారం\nఇదా?\" అంటూ కోపంతో పీకి చంపేశాయి.",
            "book_page_end": 15
        },
        {
            "title": "మూడు కొబ్బరికాయలు",
            "book_page_start": 16,
            "pdf_page_start": 18,
            "pdf_page_end": 22,
            "author": "జయలక్ష్మి, మద్రాసు",
            "genre": "నీతి కథ",
            "moral": "ఉన్నదానితో తృప్తి పడాలి. అత్యాశ, అహంకారం ప్రమాదకరం.",
            "keywords": [
                "విద్వాంసుడు",
                "భార్య",
                "కొబ్బరికాయలు",
                "సన్యాసి",
                "అత్యాశ"
            ],
            "characters": [
                "విద్వాంసుడు",
                "విద్వాంసుడి భార్య",
                "సన్యాసి",
                "రాజకుమారుడు",
                "ఎలుగ్గొడ్డు"
            ],
            "locations": [
                "విద్వాంసుడి ఇల్లు",
                "అంతఃపురం మేడ"
            ],
            "content": "మూడు కౌబ్బరికాయలు\nఒక వూళ్లో ఒక విద్వాంసుడు ఉండేవాడు.\nచక్కదనంలో, పాండిత్యంలో అతనికి\nమించినవాడు ఇంకొకడు లేడని అందరి\nవద్దా మంచి పేరు సంపాయించుకొన్నాడు.\nఇలాంటి గొప్ప విద్వాంసులకి పాపం,\nఎప్పుడూ దరిద్రం తాండవిస్తూ వుంటుంది!\nకొద్దో గొప్పో సంపాయించిన డబ్బు ఆ\nరోజు బత్యానికే సరిపొయ్యేది. ఇంక\nమిగిలే డేముంది?\nపైగా అతనికి నల్లటి భార్య దొరికింది.\nఅతను దీ ని కి చాలా విచారిస్తూ\nవుండేవాడు. \"అయ్యో దేముడా! నేను\nఇంత వివ్య సంపాయించాను. అందరి\nవద్దా మంచి పేరు తెచ్చుకున్నాను. కాని\nఏం ప్రయోజనం-కాకి ముక్కుకి దొండ\nపండులాగ నల్ల పెళ్లానికి నేను భర్తకావాల్సి\nవచ్చింది. నాభార్య ఎర్రగా వుంటే ఎంత\nబాగుండేది” అని విచారించేవాడు.\nఒకరోజు విద్వాంసుడింటికి ఒక సన్యాసి\nఅతిధిగా వచ్చాడు. భార్యాభర్త లిద్దరూ\nసన్యాసికి కాళ్లుగడిగి షడ్రసోపేతంగా\nభోజనం పెట్టారు. సన్యాసి భోజనంచేసి,\nబయట అరుగుమీద కూర్చున్నాడు.\nఅప్పుడు విద్వాంసుడు బయటికి వచ్చి\nసన్యాసికి వినయంగా నమస్కరించాడు'\nఅతని భక్తికి సంతసించి సన్యాసి తన\nవద్దవున్న మూడు కొబ్బరికాయల్ని\nవిద్వాంసుడి చేతికిచ్చి \"నీవు ఏదైనా ఒక\nకోరిక తల్చుకుని ఒక కొబ్బరి కాయను\nపగులగొట్టావంటే నువ్వు తల్చుకున్న\nకోరిక సిద్ధిస్తుంది. అలాంటి మూడు కోరి\nకలను ఈ మూడు కొబ్బరికాయలు తీరు\nస్తయ్. వీటిని జాగ్రత్తగా వుంచుకో” అని\nచెప్పి సన్యాసి తన దారిని వెళ్లిపోయాడు.\nవిద్వాంసుడు కాయల్ని పుచ్చుకొని\nలోపలికెళ్లాడు. భార్యను పిల్చి \"ఏమేవ్ !\nఈ కొబ్బరికాయల సంగతి నీకు తెలుసా?\nమనం ఏవైనా కోరుకుని ఈ కాయల్ని\nకొట్టామంటే మనం కోరుకున్న కోరిక నేర\nవేరుతుంది. నువ్వు నల్లగా వున్నావు.\nగనక ముందు నీకు ఎర్రటి శరీరం వచ్చేట్టు\nతల్చుకుని ఒక కొబ్బరికాయను కొడ\nతాను-నీకు యిష్టమేకదా!” అని అడిగాడు.\nభార్య ఆ మాట కు ఒప్పుకో లేదు.\n\"ముందు మన సంసారం గట్టెక్కేమార్గం\nచూడండి! అదీగాక మూడు కొబ్బరి\nకాయలు వున్నైకదా! మొదటికాయ,\nమనం ధనవంతులం కావాలనీ, రెండో\nకాయ నేను ఎర్రగా మారాలనీ, మూడో\nకాయ ఇంకేమైనా కావాలని కొడితే\nబాగుంటుంది.” అని బదులు చెప్పింది.\nభార్య మాటలు విద్వాంసుడి కేమి నచ్చ\nలేదు. \"నీకేం మతి పోతోందా ! ముందు\nనువ్వు ఎర్రగా అందగత్తెవైతే తర్వాత\nమనం కోరుకునేవాటికి రెండు కొబ్బరికాయ\nలున్నైకదా! అంచేత నువ్వు యిప్పుడు\nఎర్రగా మారాలి” అని విద్వాంసుడు తన\nమనస్సులో తల్చుకొని ఒక కొబ్బరి\nకాయను ఠపీ మని కొట్టాడు.\nఎంత ఆశ్చర్యం ! వెంటనే విద్వాంసుడి\nభార్య శరీరం నిమ్మపండులాంటి రంగుకు\nమారింది. విద్వాంసుడికి పట్టరాని సంతోషం\nకలిగింది. ఒక్కసారి భార్యవంక ఎగా\nదిగా చూశాడు. నిజంగా ఆమె శరీరం\nమెరిసిపోతోంది. ఈ సంగతి వూళ్లో వాళ్లకి\nతెలిసింది. వాళ్లందరూ విద్వాంసుడి\nభార్యను చూసి ఆశ్చర్యపోయారు. \"ఇదే\nమిటి వింత! నిన్నటిదాకా నల్లగానే వున్నది,\nఈ రోజు ఎలా ఎర్రగా మారిపోయిందో !'\nఅని ముక్కు మీద వేళ్లేసుకొని అమ్మలక్క\nలంతా ఎంతో వింతగా చెప్పకో సాగారు.\nవిద్వాంసుడు మాత్రం \"ఆహా! నా భార్య\nఎంత అందంగా ఉంది. రాణికూడా\nఇంత అందంగా వుండదు. నే నెంతో\nభాగ్యశాలిని; సన్యాని పుణ్యం కట్టు\nకున్నాడు” అని అనుకుంటూ రోజూ\nమురిపోతుండేవాడు..\nఒక రోజు విద్వాంసుడు ఏదో ముఖ్య\nమైన పనిమీద ప్రక్క ఊరికి వెళ్లాల్సి\nవచ్చింది. తన భార్యను పిల్చి \"ఏమేవ్!\nనేను పొరుగూరు వెళ్లుతున్నాను. రెండు\nమూడు రోజుల్లో తిరిగి వస్తాను, జాగర్తగా\nఇంట్లొవుండు!\" అని చెప్పి వెళ్లిపోయాడు.\nఆ మరుసటిదినం ఆ వూరి రాజకుమా\nగుడు విద్వాంసుడు వుంటున్న వీధివైపు\nగుర్రంమీద స్వారిచేస్తూ వచ్చాడు. అదే\nసమయంలో విద్వాంసుడి భార్య వీధి\nగుమ్మంలో నిల్చుని ఏదో ఆలోచిస్తూ\nవుంది. ఆ రాజకుమారు డంటే నే\nవూరి ఆడవారికి అమిత భయంగా వుండేది.\nఅంచేత ఆ వీధిలోని \"వా రెవ్వరూ బయటికి\nరాలేదు. కాని విద్వాంసుడి భార్య రాజ\nకుమారుడు వస్తూండటం చూడలేదు.\nరాజకుమారుడు సరిగ్గా ఆమె దగ్గరికివచ్చి\nనిలబడ్డాడు. ఆమె అందాన్ని చూసి ముగ్ధు\nడయ్యాడు. రా జ కుమారుణ్ణి చూసి\n“విద్వాంసుడి భార్య భయంతో వణికి\nపోయింది. రాజకుమారుడు ఆమె చేతిని\nగట్టిగా పట్టుకుని \"ఇదుగో! నా అంతః\nపురానికి రా! నిన్ను పెళ్లిచేసుకుంటాను”\nఅని బలవంతం చేశాడు.\nఆమె రాజకుమారుడికి ఏమీ బదులు\nచెప్పలేదు. ఎట్లానో చేతిపట్టు తప్పించు\nకుని లోపలికి వెళ్లింది. కాని రాజకుమా\nరుడు ఆమెను బలవంతంగా లాగి గుర్రం\nమీద ఎక్కించుకుని అంతఃపురానికి తీసుకు\nపోయాడు. ఒక చక్కని మేడలో ఆమెను\nఒంటరిగా వుంచాడు. రాజభటుల్ని పిలిచి\n\" ఎవ్వరూ ఈ మేడవైపు రాకూడదు సుమా!\nఎవ్వరైనా వచ్చారంటే వాళ్ళ తల తీయి\nస్తాను జాగ్రత్త” అని ఆజ్ఞాపించాడు.\nవిద్వాంసుడి భార్య రెండు రోజులవరకు\nఅన్నం నీళ్లూమాని మేడలో ఏడుస్తున్నది.\n\"అయ్యో! ఆ పాడు సన్యాసి మా\nకెందుకు కొబ్బరికాయలు ఇవ్వాలి? నే\nనెందుకు అందగత్తె కావాలి? ఈ కర్మ\nనా కెందుకు పట్టాలి?\" అని సన్యాసిని\nతిట్టిపోసుకుంది.\nఇలా వుండగా పొరుగురు వెళ్లిన\nవిద్వాంసుడు ఇంటికి తిరిగి వచ్చాడు.\nవచ్చీ రావడంతోనే తన భార్యను రాజ\nకుమారుడు చెరపట్టి తీసుకు వెళ్లాడన్న\nసంగతిని విన్నాడు. \"ఓరి, దుర్మార్గుడా!\nఇంతవరకూ వచ్చిందా నీ సంగతి. ఇప్పుడే\nనీపని పట్టిస్తాను చూడు!\" అని కండ్లెర్ర\nజేసి లోపలికి వెళ్లి ఒక కొబ్బరికాయతెచ్చి\n\"నా పెళ్లాం ఎలుగ్గొడ్డుగా మారాలి” అని\nచెప్పి కొట్టాడు. వెంటనే రాజుగారిమేడలో\nవున్న విద్వాంసుడి భార్య ఎలుగ్గొడ్డుగా\nమారిపోయింది. అసలే ఆకలితో మాడిపో\nతుండటంచేత ఎలుగ్గొడ్డుకి కోపం ఎక్కు\nవయింది. మేడలోని బీరువాలు, గాజు\nదీపాలు, సీసాలు అన్నిటినీ ఒక్కసారిగా\nముక్కలు ముక్కలు చేసింది. 'గుర్,\nగుర్' మని గర్జించడం మొదలుపెట్టింది.\nఇక ఆ రాత్రి విద్వాంసుడి భార్యను\nచూడటానికి రాజకుమారుడు బాగా అలంక\nరించుకుని పెళ్లికొడుకులాగా తయా\nరయ్యాడు. ఎవ్వరికీ తెలియకుండా మేడ\nతలుపులు తీసి లోపలికి వెళ్లాడు. మేడ\nలోని ఎలుగ్గొడ్డు రాజకుమారుణ్ణి చూడగానే\nఅమాంతంగా మీదపడి గోళ్లతో రాజకుమా\nరుడి దేహమంతా చీల్చింది. అతను\n'కుయ్యో మొర్రో' మని మొత్తుకున్నాడు.\nకాని, రాజభటులుకూడా మేడలోకి\nరాకూడదని రాజకుమారుడు యింతకు\nముందు ఆజ్ఞాపించినందువల్ల వాళ్లు\nకూడా రాలేదు. ఎలుగ్గొడ్డు మాత్రం రాజ\nకుమారుణ్ణి చీల్చి రక్తం బాగా జుర్రుకుని\nగుర్గుర్ మంటూ గదిలో తిరుగుతున్నది.\nమామూలు ప్రకారం మేడను కాపలా\nకాయడానికి రాజభటులు వచ్చారు. వారికి\n'గురుర్' మనే ఎలుగ్గొడ్డు శబ్దం విని\nపించింది. వెంటనే వారు గది దగ్గిరికి\nవెళ్లి చూశారు. \"ఇదేమిటీ వింత ! లోపల\nఎలుగ్గొడ్డు వుందే!\" అని వెర్రికేకలు పెట్టి\nలోపలికి వెళ్ళారు. అక్కడ రాజకుమా\nరుడు కూడా చచ్చిపడి వుండటంచూసి\nభయపడ్డారు. ఎలుగ్గొడ్డు. రాజభటుల\nమీదికి ఉరికింది. కాని రాజభటులు\nతప్పించుకుని ఒక్క పరుగుతో అంతః\nపురానికి చేరుకున్నారు. ఎలుగ్గొడ్డు మాత్రం\nవీధులవెంబడి -కేకలు పెడుతూ పరుగెత్త\nసాగింది. దారిన వెళ్లే పిల్లల్ని, పెద్దవాళ్లని\nకూడా గోళ్లతో చీలుస్తూ పెద్ద గందరగోళం\nచేస్తూ విద్వాంసుడి యింటిదగ్గిరికి వచ్చింది.\nఎలుగ్గొడ్డుని చూసి విద్వాంసుడికి విచారం\nవేసింది. \"అయ్యో నా భార్యకు ఎంత\nఅవస్తపట్టింది! అందంగా వుండటంవల్లనే\nకదా దీని కీ గతి? నల్లగా వుంటే\nఎంత హాయిగా వుండేది! నాకుకూడా\nసుఖంగా వుండేది కదా!” అని అనుకుని\nమూడో కొబ్బరికాయను బయటికి తెచ్చి\n\"నా భార్య పూర్వంలాగే మారిపోవాలి!\"\nఅని చెప్పి పగులగొట్టాడు-వెంటనే ఎలు\nగ్గొడ్డు, మామూలు మనిషి అయింది.\nభార్యను చూసి విద్వాంసుడు ఎంతో\nసంతోషించి దగ్గరికి లాక్కుని \"అయ్యో\nపాపం! నువ్వు ఎంత కష్టపడ్డావే? ఈ\nపాడు కొబ్బరికాయలవల్లనే కదా నీ కీ గతి\nసంభవించింది. మనం వున్నదాంతో తృప్తి\nపడాలి. లేకపోతే ఇలాంటి కష్టాలే\nకలుగుతై\" అని చెప్పి భార్యను ఓదార్చి\nఆనాటనించి ఆమెతో సుఖంగా కాలం\nవెళ్లబుచ్చసాగాడు.",
            "book_page_end": 20
        },
        {
            "title": "వీరలక్ష్మి",
            "book_page_start": 21,
            "pdf_page_start": 23,
            "pdf_page_end": 26,
            "author": "చందమామ బృందం",
            "genre": "సాహసం",
            "moral": "ఆపదల్లో ధైర్యం, తెలివితేటలు, మరియు దైవబలం ఉంటే విజయం సాధించవచ్చు.",
            "keywords": [
                "వీరలక్ష్మి",
                "దొంగవెంకయ్య",
                "దొంగలు",
                "భావి",
                "చాకచక్యం"
            ],
            "characters": [
                "వీరలక్ష్మి",
                "దొంగవెంకయ్య",
                "దొంగలు",
                "వెంకయ్య (భర్త)",
                "వర్తకులు"
            ],
            "locations": [
                "వీరలక్ష్మి ఇల్లు",
                "అడవి",
                "పాడుభావి"
            ],
            "content": "వీరలక్ష్మి\nపెద్దక్కయ్య\n[గతసంచిక తరువాయి ]\nచలికాలం వెళ్లి ఎండాకాలం ప్రవే\nశించింది. ఈలోగా దొంగవెంకయ్య మళ్లీ\nఆలోచనలు ప్రారంభించాడు, ఏవిధంగా\nవీరలక్ష్మి మీద కసితీర్చుకుందామా ? అని.\nతన తోడిదొంగలతోపాటు ఎన్నో పన్నాగాలు\nపన్నాడు. కాని, వాళ్లకి వీరలక్ష్మి అంటే\nహడలు ఇంకా పోలేదు గనక, \"ఇప్పటికి\nబాగా బుద్ధిచెప్పింది. మే మా రాక్షసి\nజోలికి మళ్లీరాము బాబూ\" అన్నారు. కాని\nవెంకయ్యమాత్రం తన మొండిపట్టు విడవ\nలేదు. ఎట్లాగయినా వీరలక్ష్మి అంతు\nకనుక్కోవాలని నిశ్చయించుకొన్నాడు.\nఎన్నో విధాల తన స్నేహితులకి ప్రోత్సాహ\nమిచ్చాడు. \"ఈమాటు తప్పకుండా మన\nమాయలో పడుతుంది. ఈపాటికి అది,\nమనం మళ్లీ రాకపోయేటప్పటికి, మనం\nయిక రాముగదా అని నిర్భయంగా తిరుగుతో\nవుంటుంది. మనం పొంచివుండి, దాన్ని\nవొంటరిగా పట్టుకుని మన కసితీర దానికి\nతగిన శాస్తి చేద్దాం.” అని అన్నాడు. వాళ్లు\nసరేనని గంతు లేశారు.\nఒక మంచిరోజు చూసుకుని దొంగ\nలందరూ రాత్రివేళ వీరలక్ష్మి యింటికి\nబయల్దేరారు. ఇంటి వెనక దొడ్డి గోడఎక్కి\nతొంగిచూశారు. ఆరు బయట చల్లగాలికి\nమంచంమీద పడుకుని గాఢంగా నిద్రపో\nతున్నది వీరలక్ష్మి.\n“చిక్కిందిరా మనచేతుల్లో ఈసారి” అని\nదొంగలు సంతోషంతో చంక లెగరేసి, గోడ\nదూకి వీరలక్ష్మి మంచాన్ని గోడదాటించి\nమోసుకుపోతున్నారు. సగం దోవలో వీర\nలక్ష్మికి మెలుకువవచ్చి, \"ఏమిటా ఇట్లా\nకదులుతున్నాను\" అనుకుని లేచి\nకూచుంది. ఆమెకి మంచం అడుగునించి\nఈమాటలు వినపడ్డాయి. \"ఒరేయ్ దీన్ని\nఈసారి ప్రాణాలతో వొదిలామా, మన\nప్రాణాల్ని మింగుతుందిరా! అందుకని, ఈ\nమంచంతో సహా దీన్ని వూరిబయట పాడు\nపడ్డ భావిలో పడేద్దాంరా” అని. ఇదీ విని,\nవీరలక్ష్మి హడలిపోయింది. \"అమ్మో! ఈ\nకిరాతకుల చేతుల్లో మళ్లీ చిక్కాను, ఇంక\nతప్పించుకోవడం ఎలాగో?\" అని ఆలో\nచించసాగింది. కొంత సేపటికి ఓ చక్కటి\nఉపాయం తట్టింది. మెల్లిగా మంచం\nనవారు సందుల్లోంచి చెయ్యి దూర్చి, ఒక్కొ\nక్కడి పిలకే బయిటికిలాగి, ఒకడి పిలక\nఇంకొకడి పిలకకి ముడేసి మంచం\nనవారుకి కట్టింది.\nఈ మంచాన్ని మోసుకుంటో, దొంగలు,\nఒక అడవిలోంచి వెడుతున్నారు. పోగా,\nపోగా, ఒక పెద్ద చింతచెట్టు వొచ్చింది.\nఇదే సమయమని వీరలక్ష్మి ఆ చింతచెట్టు\nకొమ్మలు పట్టుకుని చెట్టు ఎక్కిపోయి\nఆకుల చాటున దాక్కుంది.\nపాపం దొంగలు, ఆ వుత్త మంచాన్ని\nభావి దగ్గరకు మోసుకునిపోయి, \"చావు\nముండా, మ మ్మ ల్ని ఎన్ని తిప్పలు\nపెట్టావు? ఇంక పీడ వొదిలిపోయింది” అని\nఆ మంచాన్ని విసురుగా ఆ భావిలో పడే\nసారు. ఆ మంచంతోపాటూ ఆ ఆరుగురు\nదొంగలుకూడ భావిలోపడ్డారు. \"అసాధ్యపు\nముండ, ఈమాటూ మనని ఏమార్చి,\nతప్పించుకుందిరా, బుద్ధి తక్కువయి దీని\nజోలి కొచ్చాం. దీన్ని ఏ మొనగాడూ\nజయించలేడు. యింకా నయం, మన\nఅదృష్ట వశాత్తు కాళ్లూ చేతులు, విరగ\nలేదు.\" అని ఒకళ్ల కొకళ్లు బుద్ధి చెప్పు\nకుంటూ, ఒకడి మొలనున్న కత్తి తీసు\nకుని పిలకలన్ని కోసుకుని, అట్లా ఆ\nభావిలోనే కూచున్నారు, ఏ దారిపోయేవా\nడన్నా వాళ్లని బయటికి తీస్తాడేమోనని.\nచివరికి, ఆ అడవిలోంచి ప్రయాణం\nచేస్తున్న కొందరు వర్తకులు, దాహమేసి,\nఆ పాడుభావి దగ్గిరకు వెళ్లి నీళ్లు వున్నాయో\nలేవోనని తొంగిచూసారు.\nఈ ఆరుగురు దొంగలూ వాళ్లని చూసి,\n\"అయ్యా, మమ్మల్ని బయిటికి తియ్యండి,\nమీకు ఎంతో పుణ్యం వుంటుంది.\" అని\nబతిమాలుకున్నారు.\nఆ వర్తకులు జాలిపడి వాళ్లని బయిటికి\nతీశారు. \"ఈ భావిలో ఎట్లా పడ్డారు మీరు\"\nఅని వర్తకులు అడిగారు దొంగలని. వాళ్లు\nజరిగిందంతా చెప్పకండా \"వీరలక్ష్మి అనే\nవంచకురాలు, మమ్మల్ని మోసంచేసి,\nముక్కులుకోసి, మా ఆవుల్ని దొంగిలించి\nచివరికి ఈ పాడుభావిలో పడేసిపోయింది”\nఅని చెప్పుకున్నారు. ఆ వర్తకులలో వీరలక్ష్మి\nనిజమయిన భర్త వెంకయ్య ఒకడు. దేశ\nదేశాలు వర్తకంచేస్తూ తిరిగి, పెళ్లాన్ని తనతో\nతీసుకువెడదామని ఈ వూరుమీదుగా\nవస్తూవున్నాడు. వీరలక్ష్మిని గురించి\nఈవిధంగా వినేటప్పటికి చాల కోపం\nవచ్చింది అతనికి. వెంటనే అత్తవారింటికి\nబయలుదేరాడు పోట్లాడడానికి.\nఈలోపల వీరలక్ష్మి, తెల్లవారగానే,\nతను అంతసేపూ కోసిన చింతచిగురు వొళ్లో\nకట్టుకుని, ఇంటికి బయలుదేరి వచ్చి, తన\nఅక్కలచేత చింతచిగురు పప్పు\nచేయించింది. అక్కా చెల్లెళ్లంతా భోజ\nనాలు చేసి తీరిగ్గా కబుర్లు చెప్పుకుంటూ\nకూచున్నారు.\nఇంతలో వీరలక్ష్మి భర్త వెంకయ్య\nఅక్కడికి వచ్చాడు. ముందర వెంకయ్య\nగారిని ఎవరూ గుర్తుపట్టలేదు. దాంతో\nవెంకయ్యగారికి, మరీ కోపం వొచ్చింది.\n\"నన్ను అప్పుడే మరవనుగూడా\nమరిచారన్నమాట! నేను లేకపోవడం\nచూసి మీ చెల్లెలు బాగా చెలరేగింది. నా\nపరువంతా తీసేసింది.” అని అలిచాడు.\nవీరలక్ష్మి అక్కలూ, బావలూ, వెంకయ్య\nగారి మాటల్నిబట్టి, ఆయన రూపాన్ని బట్టీ,\nఅతనే అసలు వెంకయ్య అనీ, వీరలక్ష్మిని\nతీసికెళ్ళింది, ఎవడో మోసగాడనీ తెలుసు\nకుని, అతన్ని మంచిగా బతిమాలుకుని,\nఅంత కోపానికి కారణమేమని అడిగారు.\n\"ఏమి కారణమా ! పాపం, ఆరుగురు\nఅమాయకుల్ని మీ చెల్లెలు మోసంచేసి,\nముప్పుతిప్పలూ పెట్టి, ఆఖరికి వాళ్లని పాడు\nభావిలో పడేసిందట. ఈ సంగతి వూరంతా\nతెలిస్తే నా కింక మర్యాద వుంటుందా?\"\nఅని అరిచాడు వెంకయ్య.\nతమ కేమీ తెలీదనిన్నీ, వీరలక్ష్మినే కను\nక్కోమని వాళ్లు చెప్పారు. వెంకయ్య వీర\nలక్ష్మీని పిలిచి అడిగాడు. \"మీ కెవరు\nచెప్పారు?” అని అడిగింది వీరలక్ష్మి.\n\"ఎవరు చెప్పేదేమిటి? వాళ్లని\nస్వయంగా, మేము వర్తకులందరం కలిసి\nభావిలోంచి బయటికి తీశాం. ఎవరు పడేశా\nరంటే నీ పేరు చెప్పారు. పయిగా నువ్వు\nచేసిన మోసాలన్నీ చెప్పుకుని మొత్తు\nకున్నారు. నలుగురులో తలెత్తడానికి సిగ్గు\nచేటనిపించింది నాకు” అన్నాడు వెంకయ్య.\n\"అవును నేనే పడేసినమాట నిజం.\nకాని అలా ఎందుకు చేశానో మీ రందరూ\nవినండి” అని, వీరలక్ష్మి దొంగ వెంకయ్య\nతనని ఎట్లా మోసంచేసి ఎత్తుకుపోయాడో,\nతను దొంగలందరిని ఎట్లా ఏడిపించిందో\nఅంతా చెప్పింది. అందరూ చాల ఆశ్చర్య\nపడి, వీరలక్ష్మి ధైర్య సాహసాలకి ఎంతో\nమెచ్చుకున్నారు. మ ర్నాడు, అసలు\nవెంకయ్యగారు వీరలక్ష్మిని తనతో తన\nవూరికి తీసుకుని వెళ్లిపోయినాడు.\n[అయిపోయింది]",
            "book_page_end": 24
        },
        {
            "title": "చెవిటి అల్లుడు",
            "book_page_start": 25,
            "pdf_page_start": 27,
            "pdf_page_end": 30,
            "author": "ప్రసాద్— మద్రా సు",
            "genre": "హాస్యం",
            "moral": "ఎదుటివారి మాటలు వినకుండా, ఊహించుకుని సమాధానాలు చెప్పడం ఎప్పుడూ ఇబ్బందికరమైన ఫలితాలనే ఇస్తుంది.",
            "keywords": [
                "చెవిటి",
                "అల్లుడు",
                "మామగారు",
                "పొరపాటు",
                "హాస్యం"
            ],
            "characters": [
                "చెవిటి అల్లుడు",
                "మామగారు",
                "అత్తగారు",
                "పిల్లలు"
            ],
            "locations": [
                "మామగారి ఇల్లు"
            ],
            "content": "అనగా అనగా ఒక ఊళ్లో ఒక చెవిటి\nఅతను ఉన్నాడు. అతను ఈమధ్యనే\nపెళ్లిచేసుకుని కొత్త అల్లుడయ్యాడు. ఒక\nరోజున అతనికి మామగారిదగ్గరినించి ఒక\nజాబువచ్చింది. అందులో ఆయనకు\nజబ్బుగా ఉందనీ అల్లుణ్ణి ఒకమాటు వచ్చి\nచూసిపొమ్మనీ ఉంది.\nచెవిటి అల్లుడికి ఆఉత్తరం చూసు\nకునేవరకు దుఃఖానికి బదులు సంతోషమే\nవచ్చింది. అది ఎందుకో తెలుసా? అత్తగా\nరింటికిపోతే భార్యని ఒకమాటు చూచుకు\nరావచ్చునని.\nతీరా\nబయలుదేరబోయే ముందు\nఅల్లుడికి ఒక సందేహంకలిగింది. నాకు\nచెవుడు దాపరించిందికదా! మామగారు\nమాట్లాడేది నాకెలా తెలుస్తుంది? ఒక వేళ\nవినపడక వారు ఒకటి అడిగితే నేనింకొక\nసమాధానమిస్తే మనసంగతి బయటపడి\nపోదా? కాబట్టి, ముందుగా నేనే “ఏమండీ\nమామగారూ! ఇప్పుడు వొంట్లో ఎలా ఉంది?”\nఅని అడిగితే, అప్పుడు ఆయన - \"ఫర్వా\nలేదు, కొంచెం నయమే!” అంటాడు.\nఆతర్వాత \"అయితే మీకు ఇప్పుడు ధారక\nమేమిటి?” అని అడిగేస్తాను. వారు \"ఏదో\nగంజినీళ్లు తాగుతున్నా” నని సమాధాన\nమిస్తారు. అప్పుడు ఇక సులభంగా \" సరే,\nఅదే తీసుకోండి; కాని ఏవైద్యుడి దగ్గర\nమందు తీసుకుంటున్నారు?” అని అడిగి\nవెయ్యవచ్చును. ఆయన ఏదో పేరుచెప్పి\nవారిదగ్గర పుచ్చుకుంటున్నానని చెప్పు\nతాడు. అప్పుడు \"సరే, వారిదగ్గరే పుచ్చు\nకోండి!\" అంటాను. అంతటితో నాపని\nతీరిపోతుంది. చక్కగా పెళ్లాందగ్గరికిపోయి\nమాట్లాడి ఆవిడను వెంటబెట్టుకుని ఇంటికి\nవచ్చేస్తాను, అనుకున్నాడు.\nచెవిటి అల్లుడు చల్లగా మామగారి\nఊరు చేరుకున్నాడు. ఆఊళ్లోనే ఒకచోట\nఒక మనిషి కూరగాయలు అమ్ము\nతున్నది. అది చూడగానే మామగారి\nపిల్లలకి ఏదైనా తీసుకుపోవాలని జ్ఞాపకం\nవచ్చింది. అయితే ఏవి తీసుకుపోవాలి?\nఅక్కడవున్న కూరగాయలలోకెల్లా పండు\nమిరపకాయలు ఎర్ర గా అందంగా\nఉన్నాయి. ఇంకేం అవి ఒక అణాకు తీసు\nకుని మామగారి ఇంటికి చేరుకున్నాడు.\nఅతను వాకిట్లో అడుగు పెట్టాడోలేదో\nబావమరదులు వచ్చి అతని కాళ్లకు చుట్టు\nకున్నారు. వాళ్ళచనువు చూసేవరకు\nఅల్లుడు సంతోషం పట్టలేకపోయాడు. తన\nచేతిలో మిరపకాయలు తలా నాలుగూ\nపంచిపెట్టి, ఇంకోనాలుగు మామగారికోసం\nఅట్టే పెట్టాడు.\nఇంతలో ఒక్కొక్క పిల్లవాడూ మిరప\nకాయలు కొరకటమూ ఏడవటమూ మొదలు\nపెట్టారు. మన చెవిటి అల్లుడు పిల్లలు\nకాయలు చాలక ఏడుస్తున్నారనుకుని తన\nచేతిలో ఉన్న ఆ నాలుగు కాయలుకూడా\nవాళ్ళకే ఇచ్చాడు. పిల్లలు ఏడుపు మాన\nలేదు. ఇంతలో అతని అత్త బయటికివచ్చి\nసంగతంతా చూసి \"భలే సరసమాడావులే\nబాబూ! ఆ నోరుతెలియని పిల్లలతో! నీ\nకెవరూ పెద్దవారు దొరకలేదా నీచాతుర్యం\nచూపించటానికి” అని కోపపడింది.\nపాపం అల్లుడి మొహం తెల్లబడి\nపోయింది. జరిగిన పొరపాటుకు మనసులో\nతిట్టుకుని, చల్లగా మామగారి దగ్గరికి\nవెళ్లాడు. అల్లుణ్ణి చూడగానే మామ\nమొహం వికసించింది. కూర్చోమని\nచేతితో సైగచేశాడు.\nఅల్లుడు మామగారి పక్కమీద కూచుని\nఅదివరకు వల్లించుకు వచ్చిన ప్రకారం\n\"ఏమండీ మామగారూ ! ఇప్పుడు వొంట్లో\nఎలా ఉంది?” అని అడిగాడు.\n\"ఏమిచెప్పేది నాయనా ! నా స్థితి\nచూస్తే ఇవ్వాళో, రేపో అన్నట్టువుంది.\nఇంతకీ మనచేతిలో ఏముందీ?” అన్నాడు\nభావిలోనించి మాట్లాడినట్లు.\nఅల్లుడికి ఆ మాటలు ఒక్కటికూడా\nవినపడలేదు. అయినా ఆ వెనక అనుకుని మీ ఆరోగ్యం బాగుపడుతుంది.” అని చిరు\nవచ్చిన మాటలు ఒక్కటొక్కటే అన నవ్వుతో-\"మరి మీకిప్పుడు మందు ఎవరూ\nసాగాడు: \"అయితే మీకిప్పుడు ధారకం ఇచ్చేది?” అని అడిగాడు.\nఏమిటి ?”\nమామకు ఈమాట వినేవరకు అసహ్యం\nవేసింది. \"ధారకంకాదు, నాపిండాకూడు\nతింటున్నాను!” అన్నాడు విసుగుతో.\nఈమాట వినేవరకు మామకు గొంతు\nవరకు కోపంవచ్చింది. అది అంతా ఆయన\nదిగమింగుకుని “ఎవరా?యమధర్మరాజు.\"\nఅల్లుడికి ఈ మాటా వినపడలేదు. అని కళ్లుమూసుకున్నాడు.\nఅయినా విన్నట్టు సంతోషించి. “ఐతే మరీ\nమంచిది. కొన్నాళ్లు అదే తీసుకోండి. దగ్గరే మందు, పుచ్చుకోండి.\n\"అయితే ఇకేం! నిర్భయంగా వారి-\nవారిని\nనమ్ముకున్నవాళ్ళకి ఏమీ భయంలేదు.”\nఅన్నాడు.\nమామకు కోపంవచ్చి ఇక ఏమీ\nమాట్లాడలేదు. ఇక తను వచ్చిన పని\nఅయిపోయింది కదా, భార్యనైనా చూద్దా\nమని అల్లుడు ఇంట్లోకి పోయాడు. అతనికి\nభార్యబదులు అత్త ఎదురైంది. అల్లుడిని\nచూడగానే ఆమెకు ఎక్కడలేని కోపమూ\nవచ్చింది.\n“ఏం బాబూ ! మళ్ళీ ఏం తెచ్చావు ?\nపిల్లలు నీ మూలాన నోరు మండి చస్తు\nన్నారు?\" అని మందలించింది.\nఈమాటు పిల్లలు బావచుట్టూ చేరి\nచొక్కా లాగీ, పంచె లాగీ గోలచేయటం\nమొదలు పెట్టారు.\nమామగారు. ఈ గోల అంతా మంచం\nమీదనించి విని భార్యతో - \"మనకి భలే\nఅల్లుడు దొరికాడు! నేను యమధర్మ\nరాజు దగ్గరికిపోతే బాగుంటుందట వీడికి!”\nఅన్నాడు.\nఈ మాట వినేవరకు అత్తకు ఏడుపు\nవచ్చింది. \"మనకు తెలియక ఆ చిన్న\nదాని గొంతు కోశామో!\" అని ఏడవటం\nమొదలు పెట్టింది.\nపాపం చెవిటి అల్లుడికి ఇదంతా ఏమీ\nఅర్థంకాలేదు. ఇప్పుడే బయటికి వెళ్ళి\nవస్తానని అత్తతో చెప్పి తిన్నగా ఇంటిదారి\nపుచ్చుకున్నాడు. పాపం! ఆవాళ అతనికి\nతిండికూడా లేదు. ఇల్లు చేరుకునేవరకు\nఅతని తాతలు దిగివచ్చారు !",
            "book_page_end": 28
        },
        {
            "title": "జంగందేవర కథ",
            "book_page_start": 29,
            "pdf_page_start": 31,
            "pdf_page_end": 33,
            "author": "పడవల సీతారామయ్య, ఈడేపల్లి",
            "genre": "నీతి కథ",
            "moral": "మోసం, అబద్ధాలు ఎక్కువ కాలం నిలబడవు. అబద్ధం చెప్పినవాడికి తగిన శిక్ష తప్పదు.",
            "keywords": [
                "జంగందేవర",
                "కొంగ",
                "రాజు",
                "రాజకుమార్తె",
                "మోసం"
            ],
            "characters": [
                "జంగందేవర",
                "రాజు",
                "రాజకుమార్తె",
                "కొంగ"
            ],
            "locations": [
                "వూరు",
                "తోట",
                "రాజుగారి మేడ",
                "కైలాసం (అబద్ధం)"
            ],
            "content": "అనం గనంగా ఒక వూరు. ఆ వూళ్లో\nఒక బీద జంగందేవర వుండేవాడు. అతను\nప్రతిరోజు ప్రొద్దున్నే లేచి, స్నానంచేసి,\nఒంటినిండా విభూదిరేఖలు పెట్టుకుని\nవూళ్లో భిక్షాటనకి పోయి, ఆ వచ్చిందాంతో\nపొట్ట నింపుకుని జీవిస్తుండేవాడు.\nఆ వూరికి ఒక రాజు వున్నాడు. పాపం\nఆ రాజుకి ఎంతకాలానికి పిల్లలు కలగ\nలేదు. చివరికి, ఎన్నో పూజలు, పున\nస్కారాలు చెయ్యగా, చెయ్యగా అతనికి\nఒక కొడుకు పుట్టాడు. రాజు సంతోషానికి\nఅంతులేదు. పెద్ద విందు ఏర్పాటుచేసి\nఆవూళ్లో అందరినీ పిలిచాడు.\n*\n*\n*\nవిందు పూర్తిఅయింది. రాజుగారికి ఒక\nపెద్ద తోటకూడావుంది. అందులో రక\nరకాల పళ్లచెట్లు, రకరకాల పిట్టలువున్నై.\nవిందుకు వచ్చినవారితో రాజు \"నా తోటలో\nమీకు ఎవరికి ఏది కావలిస్తే అది పట్టుకు\nపొండి,\" అన్నాడు. ఇంకేం, ఒకరు ఒక\nమామిడిచెట్టుని వున్న కాయలన్నీ రాల్చు\nకున్నారు, మరొకరు ఒక సపోటా చెట్టుని\nవున్న కాయలన్నీ కోసుకున్నారు. ఇలా\nఅందరూ ఎవరికి కావలసినవి వారు.\nతీసుకుపోయారు. ఇక మన జంగందేవర\nఏంచేశాడో తెలుసా? ఆ తోటలో ఒక కొంగ\nపిల్ల కనిపించింది. దాన్ని తీసుకుని\nయింటికి వెళ్లి పెంచుతున్నాడు.\nకొన్నాళ్లు గ డిచి నై. కొంగపిల్ల పెరిగి\nపెద్దదైంది. అప్పుడు మన జగందేవర\nదాని మెడకి ఒక చిన్నరాయి కట్టి ఎగర\nవేశాడు. అది ఎగిరి, ఎగిరి సాయంకాలా\nనికి యింటికి తిరిగొచ్చింది. .. మర్నాడు\nయింకొంచెం పెద్దరాయి కట్టి ఎగరేశాడు.\nమళ్లీ అలాగా ఎగిరి ఎగిరి తిరిగివచ్చింది.\nరోజు యిలాగే, ఒక రోజుకంటే యింకో\nరోజు పెద్దపెద్ద రాళ్లు కట్టి ఎగరవేస్తూ\nవచ్చాడు. కొంగకూడా ఆ బరువుకు అల\nవాటుపడి ఆ రాతితోపాటే ఎగురుతూ\nసాయంకాలానికి యింటికి తిరిగివచ్చేది.\nఆఖరికి ఒక రోజున మన జంగందేవర\nతనే కొంగమీద కూర్చున్నాడు. వెంటనే\nకొంగ రోజులాగానే, ఆకాశానికి ఎగిరిపోయి\nతిరిగి యింటికి తీసుకునివచ్చి దించింది.\nఆరోజు మొదలుకొని జంగందేవర కొంగ\nమీదే షికార్లకి పోతూవుండేవాడు.\nఒక రోజున మన జంగందేవర మామూ\nలుగా స్నానంచేసి, ఒంటినిండా విభూది\nరేఖలు ధరించి కొంగమీద ఎక్కి షి కా\nరుకు బయలుదేరాడు. అలా పోతూ\nపోతూ వుండగా రాజుగారి మేడ వచ్చింది.\nసరిగ్గా అదే సమ యా న\nకూతురు మేడమీద తలార్చుకొంటూవుంది.\nఆకాశాన వస్తున్న మన జంగందేవరని\nచూసింది. ఒంటినిండా విభూదిరేఖలు\nఅవీ చూసి కైలాసంనించి శివుడే దిగి\nవస్తున్నా డనుకొని నమస్కారంచేసి మేడ\nమీదికి దిగమని కోరింది. వెంటనే మన\nజంగందేవర దిగాడు.\n\"తమ రెవరో తెలుసుకోవచ్చా? చూడ\nబోతే తమరు పరమశివునిలా వున్నారే!”\nఅని అడిగింది రాజు కూతురు.\n\"అవును, నేను పరమశివుడినే. భూలో\nకంలో సంచారం చేద్దామని కైలాసంనించి\nవస్తూన్నాను.” అని బొంకాడు జంగం\nదేవర.\n\"అలాగైతే మీరు నన్ను వివాహ\nమాడాలి. మిమ్మల్ని తప్ప యింకొకర్ని\nపెళ్లిచేసుకోను” అని పట్టుబట్టింది. రాజు\nకూతురు.\n\"సరే, అలాగే. మళ్లీ రేపు ఈ వేళకు\nవస్తాను. ఈలోగా నీతలిదండ్రులతో చెప్పి.\nసిద్ధంగా ఈ మేడమీదనేవుండు. నేను\nవచ్చి నిన్ను నాతోకూడా తీసుకుపోతాను”\nఅని చెప్పి జంగందేవర తిరిగి కొంగమీద\nఎక్కి యింటికి వెళ్లిపోయాడు.\nఈ సంగతంతా రాజుకూతురు తలి\nరాజుగారి దండ్రులకు చెప్పింది. \"పరమశివు\nడేమిటి, కైలాసంనించి దిగిరావట మేమిటి?\nఒక వేళ వచ్చినాకూడా, నిన్ను పెళ్లాడట\nమేమిటి?\" అని రాజు ఎంతో ఆశ్చర్య\nపోయాడు.\n\"కాదు. రేపు ఈవేళకి మనం అందరం\nమన మేడమీద వుండాలి. అప్పుడు మీ\nకళ్లతో మీరే చూస్తారు నే చెప్పింది నిజమో\nఅబద్ధమో!\" అంది రాజుకూతురు.\n“సరే, అలాగే చూద్దాం” అని రాజు ఈ\nసంగతివూల్లో చాటింపు వేయించాడు.\nతెల్లవారేసరికల్లా వూళ్లో జనాభా అంతా\nఈ వింత చూద్దామని రాజుగారి మేడ\nచుట్టూ మూగారు. రాజు, రాణి, తమ\nకుమార్తెతో మేడమీద పరమశివుని రాక\nకోసం కాచుకుని వున్నారు.\nఇంతలో మన జంగందేవర, రోజూ\nకంటె యింకా ఎక్కువగా విభూదిరేఖలు\nధరించి, ఒక చేత్తో త్రిశూలం, మరొక\nచేత్తో కత్తి పట్టుకుని, కొంగమీద మేడ\nపైగావచ్చాడు. రాజు, రాణి సంతోషం\nపట్టలేక \"స్వామీ, దిగిరండి” అని\nఆహ్వానించారు.\nమన జంగందేవరకికూడా ఎక్కడలేని\nసంతోషం కలిగింది. ఆ సంతోషంలో\nతన చేతిలోవున్న కత్తిని దర్జాగా అటూ\nయిటూ త్రిప్పాడు. కొంగకి చేప లంటే\nయిష్టంగదూ! ఆ ఎండకు క త్తి తళుకుమని\nఒక చేపలా కనిపించింది కొంగకి, దాన్ని\nపట్టుకుందామని కొంగ గబుక్కున మెడ\nముందుకు జాపింది. ఇంకేముంది? పదు\nనైన ఆ కత్తి తగలగానే కొంగమెడ కాస్తా\nతెగిపోయింది. దాంతో, మన టక్కరి\nజంగందేవర \"హరహనా” అంటూ మేడ\nమీదికిపడి ప్రాణాలు విడిచాడు.\nవచ్చినవా ళ్లంతా జంగందేవర చేసిన\nమోసం గ్రహించి మోసానికి తగినశాస్తి\nజరిగిం దనుకుంటూ ఎవ రిళ్లకు వాళ్లు\nవెళ్లారు. మనమూ మన యింటికి వచ్చాం.",
            "book_page_end": 31
        },
        {
            "title": "గూనన్న కథ",
            "book_page_start": 32,
            "pdf_page_start": 34,
            "pdf_page_end": 39,
            "author": "గొల్లకోట సూర్యప్రకాశరావు, పెద్దాపురం",
            "genre": "జానపద కథ",
            "moral": "బుద్ధిబలం, ధైర్యం ఉంటే మోసగాళ్లను సైతం ఓడించవచ్చు. అత్యాశ పనికిరాదు.",
            "keywords": [
                "గూనన్న",
                "తమ్ములు",
                "గేదె",
                "మోసం",
                "రూపాయలు"
            ],
            "characters": [
                "గూనన్న",
                "పెద్దమ్మ",
                "గూనన్న భార్య",
                "గూనన్న తమ్ములు",
                "వర్తకుడు",
                "గొల్లవాడు"
            ],
            "locations": [
                "వూరు",
                "అడవి",
                "గొయ్యి",
                "ఏరు"
            ],
            "content": "గూనన్న కథ\nపూర్వం ఒక వూళ్లో ఒక పెద్దమ్మ\nవుండేది. ఆ పెద్దమ్మకి ఏడుగురు కొడు\nకులు. ఏడుగురిలో పెద్దకొడుకు గూని\nవాడు. అంచేత ఆరుగురు తమ్ములూ\nఅన్నని 'గూనన్న' అని పిలిచేవాళ్లు. అతన్ని\nచూస్తే తమ్ములకెవరికీ సరిపడేది కాదు.\nకొంతకాలానికి పెద్దమ్మ తన ఏడుగురు\nకొడుకులకీ పెళ్లిళ్లు చేసింది. పాపం, మన\nగూనన్న ఖర్మానికి తగ్గట్టు పెళ్లాంకూడా\nగూనిదే దాపరించింది. ఇది చూసి తమ్ములు\nయింకా ఎగతాళి చెయ్యటం మొదలెట్టారు.\nఅయినా గూసన్న ఏంచేస్తాడు? వాళ్ళు\nఎన్ని అన్నా ఎదురుచెప్పకుండా\nవూరుకునేవాడు.\nమరి కొంతకాలానికి అన్నదమ్ము\nలందరూ భా గాలు పంచుకున్నారు.\nపెద్దమ్మకి ఏడు గేదెలుకూడా వున్నై.\nవాటిలోకూడా ఒక గేదె గూనిది. పాపం\nగూసన్న భాగంలో గూని గేదే వచ్చింది.\nతనూ, తన పెళ్లాం గూనివాళ్లు అయి\nనప్పుడు యిక గేదె గూనిదైతేమాత్రం తప్పు\nతుందా అనుకుని గూనన్న దాంతోనే తృప్తి\nపడి వూరుకున్నాడు. పెద్దమ్మకికూడా\nగూనన్న అంటే గిట్టేదికాదు. అంచేత\nభాగాలు పంచుకున్న తర్వాత పెద్దమ్మ\nమిగిలిన ఆరుగురు కొడుకుల వైపే\nచేరింది.\nగూనన్న తన గూని పెళ్లాంతోటీ గూని\nగేదెతోటీ వేరే కాపురం వుంటున్నాడు.\nరోజూ పాలు పితకటం గూనన్న వంతు.\nగేదె గూనన్న పెళ్లాన్ని దగ్గిరికే రానిచ్చేది\nకాదు.\nఇలా వుంటుండగా ఒకరోజున గూనన్న\nఏదో పనిమీద పొరుగూరు వెళ్లవలసి\nవచ్చింది. మరి తను వూరికి వెడితే పాలు\nఎవరు పితుకుతారు! అందుకని ఆపని తన\nతమ్ముల్లో ఎవరికైనా వప్పజెబుదా మను\nకున్నాడు. అనుకుని పెళ్లాన్ని పిలిచి,\n\"ఏమే, నేను వూరికి వెడుతున్నాను. మళ్లీ\nరెండు రోజుల్లో తిరిగొస్తాను. ఈ రెండు\nరోజులు పాలు పితకటానికి నా తమ్ముళ్ల\nనెవరినైనా రమ్మను” అని చెప్పి గూనన్న\nవూరికి వెళ్లిపోయాడు.\nసరే గూనన్న పెళ్లాం తన మరదులలో\nఒకరిని పిలిచి పాలు పితికిపెట్టమని అడి\nగింది. సరే నన్నాడు మరిది. అప్పుడు\nగూనన్న పెళ్లాం ఒక్కొక్కటి మూడుశేర్లు\nపట్టే మూడు తప్పేలాలు మరిది కిచ్చింది,\nపాలు పితకటానికి, మరిది పాలు పితకటం\nమొదలెట్టాడు. మూడు త ప్పేలాలూ\nనిండినై, ఇంకా పాలు వున్నై. ఇంతలోనే\nగూనన్న పెళ్లాంవచ్చి \"ఇంక చాలు, మిగి\nలిన పాలు దూడకి వదిలెయ్యి.\" అంది.\nఇది వినేసరికి మరిది ఆశ్చర్యపోయాడు!\nఎంచేతనంటే తమ గేదెలన్నీ కూడ శేరుకు\nమించి పాలు యివ్వటంలేదు. అలాంటిది,\nఒక గూనిగేదె తొ మ్మి ది శేర్ల పాలు\nయిచ్చింది. పైగా యింకా యిస్తూవుంటే\nగూనన్న పెళ్లాం 'దూడ తాగుతుంది, వది\nలెయ్య' మంది. అసలే గూనన్న అంటే\nగిట్టదుకదా ! - పైగా యిది చూసేసరికి\nగూనన్న తమ్ముడికి ఎక్కడలేని ఓర్వలేని\nతనం వచ్చింది. ఎలాగైనా గూనన్న గేదెని\nచంపివెయ్యా ల ను కు న్నా డు.\nఅనుకోటమే తడవుగా తన మిగత అయిదు\nగురు అన్నలదగ్గిరికిపోయి \"చూశారర్రా,\nమన గేదెల్లో ఒకటికూడా శేరుకు మించి\nపాలు యివ్వటంలేదు. అలాంటిది మన\nగూనన్న గెదె యివ్వాళ తొమ్మిది శేర్లకు\nపైగా పొలిచ్చింది. ఎలాగైనా దాన్ని\nచంపెయ్యాలి\" అని చెప్పాడు. వాళ్లూ\nసరేనంటే సరేనన్నారు.\nతోలుకు వెళ్తున్నాం. నీ గేదెనికూడా\nతీసికెళ్లమన్నావా?” అని అడిగాడు. పాప\nమా వెర్రిబాగులదానికి తన మరదులు\nపన్నిన కుట్ర ఏమి తెలుసు? అంచేత\n“అలాగే నాయినా! మీరు మేపుకొస్తానంటే\nనేను కాదంటానా” అని గేదెని పంపింది.\nఈలోగా మిగిలిన నలుగురు తమ్ములు\nవూరిబయట ఒక అడవి వుంటే అందులో\nఒక పేద్ద గొయ్యితవ్వి దానినిండా సీసపు\nపెంకులు, మేకులు అవీ పాతి సిద్ధంగా\nవున్నారు. కాసేపటికి గూని గేదెని తీసు\nకుని అయిదోవాడు వచ్చాడు. అయిదు\nగురూ చేరి పాపం అ గూనిగేదెని గొయ్యి\nలోకి త్రోసేశారు. గాజు పెంకులు అవీ\nగుచ్చుకుని గేదె ఒళ్ళంతా రక్తం వరద\nలుగా కారిపోతోంది. ఈవిధంగా వాళ్లు తమ\nఅన్నమీది కసి పాపం నోరులేని ఆ గేదె\nమీద తీర్చుకున్నారు.\nఇక్కడిలా వుండగా పొరుగూరు వెళ్లిన\nగూనన్న 858 తిరిగి 'వచ్చాడు.\nజరిగిన సంగతంతా తెలుసుకుని తన\nగేదెని వెతుక్కుంటూ బయలుదేరాడు.\nవెతుకుతూ, వెతుకుతూ, చివరికి గేదె వున్న\nగోతిదగ్గిరికి వచ్చాడు. గూనన్న వస్తున్న\nఅలికిడి విని మిగతా అయిదుగురు\nతమ్ములూ ఉడాయించారు.\nగోతిలో గేదె కనిపించింది. పాపం\nగూనన్న చాల విచారించాడు. ఇదంతా తన\nతమ్ములు చేసిన మోసమేనని గ్రహించి\nఎలాగైనా వాళ్లకి బుద్ధి చెప్పాలని నిశ్చ\nయించుకున్నాడు.\nతర్వాత ఒక మాదిగవాణ్ణి పిలిచి గేదెని\nబైటికి తీయించాడు. చర్మం మాదిగవాడి\nకిచ్చి, మాంసం అంతా బస్తాల్లో కెత్తి\nకుట్టించి ఒక గుఱ్ఱంమీద వేసుకుని\nబయలుదేరాడు.\nఅలా పోయి, పోయి ఒక చెట్టునీడన\nఆగి అక్కడ విశ్రాంతి తీసుకుంటున్నాడు.\nఇంతలో మరో వర్తకుడు గుఱ్ఱంమీద ఏదో\nబస్తాలు వేసుకుని ఆ దారివెంటే వచ్చాడు.\nగూసన్నని చూసి దిగాడు. 'మీ దేవూరు’\nఅంటే 'మీ దేవూరు' అనీ 'నీ బసాల్లో ఏ\nమున్నై' అంటే 'నీ బస్తాల్లో ఏమున్నై'\nఅని ప్రశ్నించుకున్నారు. తర్వాత ఇద్దరూ\nచెట్టుకింద విశ్రాంతి తీసుకుందామని పడు\nకున్నారు. గూనన్న మాత్రం నిద్రపో\nతున్నట్టు నటిస్తూ పడుకున్నాడు. వర్తకుడు\nకాసేపట్లో నిద్రపోయాడు. వెంటనే గూనన్న\nతన గుఱ్ఱాన్ని మాంసం బస్తాల్ని అక్కడ\nవదిలి, వర్తకుడి గుఱ్ఱంమీద అతని రూపా\nయల బస్తాలతో ఉడాయించాడు. వర్తకుడు\nలేచి చూసుకుని జరిగిన మోసానికి విచా\nరించాడు.\nగూనన్న రూపాయల బస్తాలతో యింటికి\nచేరాడు. గూనన్న పెళ్ళాన్ని పిలిచి,\n\"ఒసే, మా తమ్ముళ్ల యిళ్లకుపోయి ఎవరి\nదగ్గిరైనా కుంచం వుంటే పట్టుకురా,\nరూపాయలు కొలిచి మళ్లీ యిచ్చేద్దాం\"\nఅన్నాడు. సరేనని గూనన్న పెళ్లాం ఒక\nమరిది యింటికి వెళ్లి కుంచం యిమ్మని\nఅడిగింది. గూనన్న ఏమి కొలుస్తాడో\nతెలుసుకోవాలని మరిది కుంచం అడుగున\nచింతపండు పెట్టి యిచ్చాడు. గూనన్న\nరూపాయలుకొలిచి కుంచం తిరిగియిచ్చి\nవేసాడు. కుంచం అడుగున చింతపండు\nవుంటంచేత ఒక • రూపాయి దానికి\nఅతుక్కుంది. అది చూసి గూనన్ని\nతమ్ముడు ఆశ్చర్యపోయి మన గూనన్నకి\nకుంచాలతో కొలవవలసినంతగా\nరూపాయలు ఎక్కడివో తెలుసుకోవా\nలనుకుని, వచ్చి గూనన్నని అడిగాడు.\n\"ఒరే, మీరు కుట్రపన్ని నా గేదెని\nచంపారు గదా. అయినా నేను మాత్రం\nతెలివి తక్కువవాడినా. గేదె మాంసం\nఅంతా ముక్కలు ముక్కలుచేసి బస్తాల\nకెత్తి ముక్క రూపాయి చొప్పున అమ్ము\nకొచ్చాను” అని చెప్పాడు.\nతమ గేదెల్నికూడా చంపి వాటి\nమాంసంకూడా ముక్క రూపాయి చొప్పున\nఅమ్ముకోవచ్చుగదా అనుకుని మిగతా\nఅయిదుగురు తమ్ములుగూడా తమ గేదెల్ని\nబలవంతాన చంపి వాటి మాంసం అయిదు\nబస్తాల కెత్తి, వూళ్లో అమ్మటానికి బయలు\nదేరారు. వూళ్లోవాళ్లు 'బస్తా ఎలా?' అని\nఅడిగారు. ఇలా అడిగేసరికి వాళ్లకి ఎంతో\nఆశ్చర్యంవేసింది. 'ఇదేమిటి? మా అన్న\nముక్క రూపాయి చొప్పున అమ్ముకొస్తే\nమీరు బస్తా ఎంతని అడుగుతున్నా రేమిటి?”\nఅన్నారు. ఆఖరికి ఎలాగైతేనేం బస్తా\nరూపాయ చొప్పున అయిదు బస్తాలూ\nఅయిదు రూపాయలకి అమ్ముకుని యింటికి\nవచ్చారు. గూనన్న తమని యిలా మోసం\nచేసినందుకు ఎలాగైనా కసి తీర్చుకోవా\nలనుకున్నారు. అయిదుగురూ చేరి ఆరాత్రికి\nగూనన్న యిల్లు తగలబెట్టాలనుకున్నారు.\nఈ సంగతి గూనన్న చెవిన ఎలాగో\nపడ్డది. తన యింటో సామానుతోసహా\nపెళ్లాన్ని కూడా తీసుకుని వూరిబైట అడివికి\nచేరుకున్నాడు. గూనన్న అటు పోగానే\nఅతని అయిదుగురు తమ్ములూ వచ్చి,\nగూనన్న యింట్లోనే వున్నా డనుకుని\nవెంటనే యింటికి నిప్పు అంటించి,\n\"చావరా, గూనన్న! ఇవ్వాల్టితో నీ కీ\nభూమ్మీద రుణం తీరింది. మమ్మల్ని\nమోసం చేసినందు కిదే శాస్తి\" అని చంక\nలెగరేసుకుంటూ తమ యి ళ్ల కు\nచేరుకున్నారు.\nతెల్లవారింది. గూనన్న పెళ్ళాంతోపాటు\nతిరిగి వచ్చాడు. ఇల్లు కాలి బూడిదై\nపోయివుంది. మరో యిల్లు అద్దెకు తీసు\nకున్నాడు. కర్రా గిర్రా కాలగా బొగ్గులు\nమిగిలినై. గూనన్న ఆ బొగ్గులన్నీ మళ్లీ\nబస్తాల్లోకి నింపి మళ్లీ అదివరకటి లాగానే\nవూళ్లోకి గుఱ్ఱంమీద బయలుదేరాడు.\nగూనన్న అదృష్టంకొద్దీ ఈసారికూడా\nయింకో వర్తకుడు గుఱ్ఱంమీద రూపాయల\nసంచులు వేసుకునివస్తూ కలిశాడు. అది\nవరకులాగానే ఈ వర్తకుడుకూడా గూనన్న\nచేతిలో మోసపోయాడు. గూనన్న తన\nబొగ్గుల బస్తాలు అక్కడ వదిలి వర్తకుడి\nరూపాయల బస్తాలతో తిరిగి యింటికి చేరు\nకున్నాడు. మళ్లీ తమ్ముల నడిగి కుంచం\nపట్టుకురమ్మని భార్యని పంపాడు.\nతమ్ములంతా పరుగెత్తుకుంటూ వచ్చి,\n\"ఈసారి ఎలా సంపాయించావ్, ఇన్ని\nరూపాయలు? అసలు నువ్వు బతి కెలా\nవున్నావ్! నిన్ను యింట్లో పెట్టి యిల్లు\nతగలబెట్టాం గదా?” అని అడిగారు.\n\"ఒరే, నేనేనా వెర్రివాడిని? మీరు\nయిల్లు తగలబెట్టాలని ప్లాను వేసుకున్న\nసంగతి నాకు ముందే తెలిసి జాగ్రత్త\nపడ్డాను. తర్వాత యిల్లు కాలగా మిగిలిన\nబొగ్గులు బస్తా వందరూపాయల చొప్పున\nఅమ్మివేశాను.\" అని చెప్పాడు గూనన్న.\nపాపం, యిదంతా నిజమేనని నమ్మారు\nతమ్ములు. తమ యిళ్ళుకూడా తగల\nబెట్టుకుని ఆ వచ్చిన బొగ్గులన్నీ బస్తాల\nకెత్తి వూళ్లో అమ్మటానికి బయలుదేరారు.\nకాని ఎవరినడిగినా 'బస్తాకి రూపాయికంటే\nఎక్కువ యివ్వం' అనేవాళ్లే. \"ఈసారి\nకూడా మనకి టోపివేసాడు, వీడి తాడు\nతెగ” అని గూనన్నని తిట్టుకుని\nఅయిదుగురు తమ బస్తాలు రూపాయి\nచొప్పునే అమ్ముకుని యిళ్ళకి చేరు\nకున్నారు. మళ్లీ ఆలోచనలు ప్రారం\nభించారు, గూనన్నని ఎలాగైనా చంపాలని.\nఆరోజు రాత్రి గూనన్న నిద్రపోతుండగా\nఈ అయిదుగురు తమ్ములూ చేరి గూనన్నని\nఒక పెట్టెలో పెట్టి తాడు బిగించి ఆ వూరి\nపక్కగా ఒక ఏరువుంటే అందులో\nపారెయ్యటానికి. మోసు కు పోసాగారు.\nపెట్టెని కొంతదూరం మోసుకువచ్చేసరికి\nవాళ్ళకి దాహంవేసింది. ఆ చుట్టుప్రక్కల\nఎక్కడైనా మంచినీళ్ళు దొరుకుతయ్యేమో\nనని అయిదుగురూ పెట్టెని అక్కడపెట్టి\nనీళ్ళకోసం బయలుదేరారు.\nవాళ్లు అటువెళ్లిన కా సేపటి కొక గొల్ల\nవాడు మేకల్ని మేపుకుంటూ అక్కడి\nకొచ్చాడు. పెట్టెలోవున్న గూనన్న “ఒద్దంటే\nపెళ్లి, ఒద్దంటే పెళ్ళి\" అంటూవున్నాడు\nఇదివిని గొల్లవాడు। పెట్టె తెరిచి\nచూచి, \"ఎవరుమీరు? దీంట్లో. ఎందు\nకున్నారు?” అని అడిగాడు.\n\"నా అన్నలు నాకు పెళ్లిచెయ్యాలని\nపట్టుబట్టారు. నాకు పెళ్ళిచేసుకోవాలని\nఏ మాత్ర మూ లే దు. అన్న నన్ను\nబలవంతాన ఇందులో పెట్టి ఈ పక్క\nవూల్లో వున్న ఒక అమ్మాయికిచ్చి నన్ను\nపెళ్ళిచేద్దామని తీసుకెడుతున్నారు” అని\nచెప్పాడు గూనన్న.\n'నీకు పెళ్లి అఖర్లేదనివుందిగదా! నాకు\nపెళ్లి కావాలనివుంది. నీబదులు నేను ఈ\nపెట్టెలో కూర్చుంటాను' అన్నాడు గొల్లవాడు.\nగూసన్నకి అంతకంటే ఇంక ఏం\nగావాలి. గొల్లవాణ్ణి పెట్టెలో పెట్టి, తాడుతో\nబిగించి తను మేకల్ని తోలుకుపోయాడు.\nఈలోగా గూనన్న అయిదుగురు\nతమ్ములు తిరిగొచ్చి పెట్టిని మోసుకుపోయి\n“చావు, గూనివెధవా” అంటూ ఏట్లో పడేసి\nయింటికివచ్చారు. దారిలో గూనన్న మేకలు\nతోలుకుంటూ వస్తూ ఎదురైనాడు.\n“ఏట్లో పడేశామే, మళ్లీ ఎలా వచ్చావు?\nఈ మేక లెలా వచ్చినై?” అని అడిగారు.\n\"మీరు నన్ను ఏట్లోకి త్రోసినతర్వాత\nపెట్టెలోవుండే 'బుడకాం కోమేక,\nబుడకాం కోమేక' అంటూవున్నాను. అలా\nపదిసార్లనేసరికి పెట్టె ఒడ్డుకి కొట్టుకొచ్చి\nముక్కలు ముక్కలుగా పగిలింది. పగిలిన\nఒక్కోముక్క ఒక్కో మేక అయింది.\" అని\nచెప్పాడు గూనన్న.\nఈసారికూడా ని జ మేనని నమ్మారు\nగూనన్న తమ్ములు. \"అయితే మమ్మల్ని\nకూడా ఒక పేద్ద పెట్టెలో పెట్టి విట్లో\nపడేస్తావా ? మాకూ చాలా మేకలు\nప స్తయ్యి” అని అడిగారు.\nగూనన్న సరేనని ఒక పేద్ద పెట్టె\nచేయించి అయిదుగురు తమ్ముల్ని\nఅందులో పెట్టి తాడుతో బిగించి, ఒక\nబండిమీద ఏటిదగ్గిరికి తీసుకు పోయి\nఅందులో పడేశాడు. ఈవిధంగా ఆమా\nయకుడైన అన్నని చంపాలనుకుని అయిదు\nగురు తమ్ములూ చనిపోయారు. ఆతర్వాత\nగూనన్న హాయిగా బ్రతుకుతున్నాడు.",
            "book_page_end": 37
        },
        {
            "title": "దొంగ ఉపవాసము",
            "book_page_start": 38,
            "pdf_page_start": 40,
            "pdf_page_end": 42,
            "author": "సి. హెచ్. శ్రీరామమూర్తి, అమలాపురం",
            "genre": "హాస్యం",
            "moral": "నిజాయితీ లేకపోవడం, ఆత్రం పనికిరాదు. మనుషులు నటించినా వారి చర్యలు నిజం చెబుతాయి.",
            "keywords": [
                "ఉపవాసం",
                "బ్రాహ్మణుడు",
                "భార్య",
                "పాయసం",
                "దొంగతనం"
            ],
            "characters": [
                "బ్రాహ్మణుడు",
                "బ్రాహ్మణుడి భార్య"
            ],
            "locations": [
                "బ్రాహ్మణుడి ఇల్లు"
            ],
            "content": "అనగా అనగా ఒక పూళ్లో బ్రాహ్మణ\nదంపతులు వుండేవారు. వారికి పిల్లా\nజెల్లా లేరు. బ్రాహ్మణుడు కొంచెం దైవ\nభక్తుడు; ఆచారవంతుడు. ప్రతి ఏకాదశీ\nఉపవాసం వుండేవాడు.\nఒక ఏకాదశికి బ్రాహ్మణుడు తన అల\nవాటు ప్రకారం ఉపవాసం వున్నాడు.\nరోజు బ్రాహ్మణుడి భార్య తనుకూడా ఉప\nవాసం వుంటానంది.\n\"ఒసే, నాకు అలవాటుకనక నేను\nఉపవాసం వుంటున్నాను. నీ కెందుకు ఈ\nబాధ. నీవు ఉపవాసం వుండలేవు\"\nఅన్నాడు బ్రాహ్మణుడు.\n\"చాలు చాల్లెండి. మీరేగామాలు మహ\nఉపవాసం వుండగలిగేది. నేను మాత్రం\nఎందుకు వుండలేను ? అడగక, అడగక -\nయివ్వాళ అడిగితే యిదా మీరు చెప్పేది.\nనేను ఏమాత్రం ఒప్పుకోను. ఏమైనాసరే\nనేనూ ఉపవాసం వుంటాను” అని పట్టు\nబట్టింది భార్య.\n“సరే, నీ యిష్టంవచ్చినట్లు చెయ్యి.\nనువ్వు ఆకలి ఆపుకోలేవేమోనని, నీ\nమంచికే చెప్పాను. ఆ తర్వాత నీ యిష్టం”\nఅన్నాడు బ్రాహ్మణుడు. బ్రాహ్మణుడి\nభార్య తనుకూడా ఉపవాసం వుండి తీరా\nలనే నిశ్చయించుకుంది.\nఆరోజు యిద్దరూ ఉపవాసం వున్నారు.\nబ్రాహ్మణుడికి అలవాటుకనక ఎప్పటిలాగే\nవుండగలిగాడు. కాని బ్రాహ్మణుడి భార్యకి\nమాత్రం కడుపులో చురచుర కాలుతోంది.\nఅయినా, పైకిమాత్రం బెట్టుగా తనకి ఆకలే\nలేనట్లు నటించసాగింది.\nసాయంకాలం అయింది. ఇద్దరూ\nరోజల్లా ఉపవాసం వున్నారు కనక పెంద\nరాళే పడుకున్నారు. కొంత సేపటికి బ్రాహ\nణుడు నిద్రపోయాడు. కాని, బ్రాహ్మణుడి\nభార్యకి మాత్రం ఎంత సేపటికీ నిద్రరాలా.\nఅవును మరి, ఒక చెంప కడుపులో కాలు\nతుంటే నిద్రెలా పడుతుంది ?\n\"పంతానికిపోయి అనవసరంగా ఈ ఉప\nవాసం నే నెందుకున్నానా భగవంతుడా!”\nఅని బ్రాహ్మణుడి భార్య ఎంతో విచా\nరించింది. అంత కంతకీ ఆకలి జాస్తి\nఅవుతోంది. బ్రాహ్మణుడి భార్య యిక\nవుండలేక పోయింది. \"కాసిని పచ్చిపా\nలన్నా తాగంది యిక నేను వుండలేను.\nఆయ నెలాగో నిద్రపోతున్నారు కనక నేను\nపాలు తాగినట్లు ఆయనకి తెలియదు\nకూడా.\" అనుకుంది.\nవాళ్లకి చాల గేదెలు, ఆవులుకూడా\nవున్నై . బ్రాహ్మణుడి భార్య నెమ్మదిగా\nలేచివెళ్లి ఒక శేరు పాలు పితుక్కుని\nతెచ్చుకుంది. తెచ్చుకుని, \"పాలు ఎలాగో\nపిండానుగదా, రవంత నిప్పురాజేసి కొద్ది అక్కడున్న ముంతెడు నెయ్యీ\nఅందులో కుమ్మరించింది.\nకాచుకుతాగితే ఎంత బాగుండును.” అను\nకుని నిప్పంటించి పాలుకాచింది. తర్వాత,\n\"కాచినదాన్ని ఎలాగో కాచాను, కాసిని\nబియ్యం పోస్తే బాగుండును” అనుకుని\nకాసినిబియ్యం పోసింది. తర్వాత,\n\"బియ్యం, ఎలాగో పోశాను. కాస్త బెల్లం\nకూడా వేస్తే కమ్మగావుంటుంది” అనుకుని\nఒక బెల్లపు అచ్చుతెచ్చి అందులో వేసింది.\nదాంతో\nగిన్నెడు వేడి వేడి పాయసం తయారైంది.\nఇక ఆలస్యంచేస్తే మొగుడు లేస్తాడేమో,\nయింత కష్టపడీ చేసుకున్న పాయసం\nతనకు తినేయోగం లేకుండా పోతుందేమో\nనని, బ్రాహ్మణుడి భార్య ఆపాయసమంతా\nఒక పీటమీద పోసి చల్లార్చుకుంటూ గబ\nగబా తినేసింది. అప్పటికి ఆమె కడుపు\nచల్లబడి, మళ్లీ ఏమీ ఎరగనట్టు పచ్చి\nపడుకోబోయింది.\nఇంతలో ఆమెకి ఒక అనుమానం\nఅంతటితో వూరుకుండా? ఉహుఁ, \"ఇంతా\nచేసి దీంట్లో నెయ్యిలేకపోతే ఏం బాగుం\nటుంది?\" అనుకుని తన కడుపులో ఆత్రం వేసింది, తననోరు పాయసం వాసన\nకొడుతుందేమో? అని. అంచేత అక్కడ\nపొక చెక్కల డబ్బాలోది ఒక పోక చెక్క\nవేసుకుంది, పాయసం వాసన కొట్టకుండా.\nఅయినా ఆమెకి యింకా గుండెల్లో బెదురు\nపోలా. \"తమలపాకులుకూడా వేసుకుంటే,\nయింకా మంచిది, అసలు కొంచెంకూడా\nవాసన కొట్టదు” అనుకుంది. అనుకుని,\nకాసిని ఆకులు సున్నంరాసి వేసుకుంది.\nఅప్పటికి బ్రాహ్మ ణు డ్\nమనస్సు కుదుటబడింది.\nభార్య కి\nఎకాయెకిని\nగదిలోకివచ్చి దీపం ఆర్పి, గదితలుపు\nఘడియవేసి ఏమీ ఎరగనిదానిలా భర్త\nదగ్గిరికివచ్చి, \"ఏమండి, అప్పుడే అంత\nనిద్దరేమిటీ? నాకు నిద్దరరావటం లేదు,\nఏదైనా కధ చెప్పండి” అంటూ లేపింది.\nనిజానికి బ్రాహణుడు నిద్రపోవటం\nలేదు. తనభార్య మొదట పాలుపితకటానికి\nలేచివెళ్లినప్పుడు, ఆ అలికిడికి మెళుకువ\nవచ్చింది.. కాని అప్పట్నించీ కూడా నిద్ర\nపోతున్నట్టే నటిస్తూ భార్య చేసినదంతా\nచూస్తూనేవున్నాడు. భార్యవచ్చి యిలా\nఅనేసరికి, బ్రాహ్మణుడు యింకా నిద్ర\nపోతున్నట్టే నటిస్తూ, కళ్ళు నులుము\nకుంటూ, \"అబ్బా. చంపకే. ఉపవాసం\nవుండటాన నీరసంగావుంది.. నీకు నిద్ర\nరాకపోతే కూర్చో. నేనుమాత్రం యిప్పుడు\nకధ చెప్పలేను.” అన్నాడు.\n\"మీదంతా మరీ విచిత్రమండీ! నాకు\nలేని నీరసం మీకెందుకొచ్చిం దేమిటి ?\nవేషాలు బోక, కధ ఏదైనా చెప్పండి” అని\nబలవంతం చేసింది బ్రాహ్మణుడి భార్య.\nఅప్పుడు బ్రాహ్మడు, \"అయితే చెబు\nతున్నా విను\" అంటూ యిలా పాడాడు.\n\"కథ కథ, కాటుక రాయుడు;\nపీటెడు పాయసం నోటికి రాయుడు\nకడ ముంతెడు నెయ్యి ఘటుక్కు\nఆకు అటుక్కు, పోక పోటుక్కు\nదివ్వె దిటుక్కు, ఘడియ ఘటుక్కు\nనువ్వు అటుక్కు- నేను యిటుక్కు!\"\nఅని యింకోవైపు తిరిగి పడుకున్నాడు.\nఇది వినే స రి 6 బ్రాహ్మణుడి భార్య\nతెల్లబోయింది. తను పాలుపితకటం\nదగ్గిర్నించి, జరిగిందంతా భర్త కనిపెట్టా\nడని తెలుసుకుని, మళ్లీ నోరెత్తకుండా\nకుక్కిన పేనులా తనూ నిద్రపోయింది.\nఆరోజు మొదలు బ్రాహ్మణుడిభార్య\nమళ్లీ ఉపవాసముంటానని అడిగితే ఒట్టు.\nబ్రాహ్మణుడుమాత్రం తన అల వాటు\nచొప్పున ఉపవాసం వుంటూనేవున్నాడు.\nఅంతటితో కధ కంచికి మనమింటికి.",
            "book_page_end": 40
        },
        {
            "title": "సొట్ట - పొట్టి - పిట్ట",
            "book_page_start": 41,
            "pdf_page_start": 43,
            "pdf_page_end": 45,
            "author": "లై. రామారావు, బరంపురం",
            "genre": "నీతి కథ",
            "moral": "స్నేహం, కృతజ్ఞత, మరియు ఇతరులకు సాయం చేయడం మనిషి జీవితంలో ముఖ్యమైన లక్షణాలు.",
            "keywords": [
                "పిట్ట",
                "సొట్టకాలు",
                "చెరువు",
                "స్నేహం",
                "కృతజ్ఞత"
            ],
            "characters": [
                "సొట్ట-పొట్టి-పిట్ట",
                "చెరువు"
            ],
            "locations": [
                "ముళ్లతుప్ప",
                "చెరువు",
                "పొలాలు"
            ],
            "content": "ఒక ముళ్ళతుప్ప చాటున ఒక పొట్టి పిట్ట\nవుండేది.. పొట్టిపిట్ట పుట్టిన కొద్దిరోజులకే\nదాని తలిదండ్రులు చనిపోయారు. పైగా\nపుట్టుకతోనే మన పొట్టిపిట్టకు ఒక కాలు\nసొట్ట. రెక్కలు బాగా ఎదగకముందే తలి\nదండ్రులు చనిపోవటంపల్లనూ, పైగా\nసొట్టకాలు కావటంచేతనూ మన\nపొట్టిపిట్ట పాపం అలాగే కుంటుకుంటూ,\nకుంటుకుంటూ తిరిగి అక్కడా అక్కడా\nఒక గింజో గితకో తెచ్చుకుతింటూవుండేది.\nఇలాగే కొంత కాలం కష్టపడుతూ\nవచ్చింది. క్రమేణా రెక్కలు ముదిరి\nపొట్టిపిట్ట ఎక్కడికి పడితే అక్కడికి ఎగిరి\nవెళ్ళకలుగుతూవుంది.\nఒకరోజున అలా ఎగురుతూ, ఎగురుతూ\nమన పొట్టిపిట్ట ఒక చెరువుదగ్గిరికివచ్చి,\nచెరువులో ఎగురుతున్న చేపల్ని చూస్తూ\nనుంచుంది.\nమన పొట్టిపెట్టకి ఒక్కకాలు మాత్రం\nసొట్ట అన్న మాటేగాని దానంత అంద\nమైన పిట్ట ఆ చుట్టుప్రక్కల లేదు.\nబంగారంలా మెరిసిపోతుండేది, దాని\nశరీరం. అలాంటి పిట్టని చెరువు అంతకు\nముందెప్పుడూ చూసివుండలేదు. అందుకని\nపొట్టిపెట్టని చూసి, \"ఎవరు నుఫ్వ? ఎందు\nకిలా పచ్చావు?” అని అడిగింది చెరువు.\n“నేను ఆ కనపడే ముళ్లతుప్పుల వెనక\nవుంటున్నాను. వూరికే యిలా వచ్చాను”\nఅంది పిట్ట.\n\"నీకు తల్లిదండ్రులు లేరూ?” అని\nఅడిగింది చెరువు.\nసరిగ్గా యింక బుద్ధితెలియక మునుపే\nతలిదండ్రులు చనిపోవటంచేత, తల్లి\nదండ్రు'లంటే ఏమిటో పొట్టిపిట్టకు అర్థం\nకాలేదు. అందుకని \"తల్లిదండ్రు లెవరు?”\nఅని అడిగింది.\nపెట్ట యిలా అడిగేసరికి చెరువుకు నవ్వూ\nవచ్చింది, జాలి వేసింది. \"అయ్యో, అదే\nమిటి! అంతమాత్రమైనా తెలియదా ?\nనిన్ను కని, పెంచి, పెద్దచేసినామె నీ 'తల్లి'.\nఆమె భర్తే నీ 'తండ్రి.' అలాంటివాళ్లెవరూ\nనీకు లేరా?” అని అడిగింది చెరువు.\n\"ఇప్పుడు అలాంటివాళ్ళెవరూ నాకు\nలేరే! కాని, నా చిన్నతనంలో వాళ్ళను\nచూసినట్లు ఏదో కొద్దిగా జ్ఞాపకం,” అన్నది\nపొట్టిపిట్ట.\n\"బహుశా నువు పుట్టినతర్వాత నీకు\nబాగా వూహ తెలియకపూర్వమే చనిపోయి\nవుంటారు” అన్నది చెరువు.\nఇది వినేసరికి, \"మరైతే యిక నాకెవరు\nదిక్కు \" అని పొట్టి పెట్ట పాపం ఏడవటం\nమొదలెట్టింది.\nచెరువుకి చాల జాలివేసింది. \"ఎందు\nకలా ఏడుస్తావు? ఏడిస్తేమటుకు చని\nపోయిన నీ తలిదండ్రులు తిరిగి బ్రతికి\nవస్తారా, ఏమన్నానా! కష్టాలు అందరికీ\nవస్తూనేవుంటై. కష్టాలు వచ్చినప్పుడే\nమనం ధైర్యంగావుండాలి. నీ తల్లీ దండ్రి\nలేకపోతేమాత్రమేమి? ఇవాళనించీ నేను\nనీకు తోడుగావుంటాను. రోజూ నా దగ్గిరికి\nవచ్చి చేపలు తినిపోతూవుండు. ఒకరి\nకొకరం సహాయంగా వుంటూవుందాం.”\n* అని ధైర్యంచెప్పింది చెరువు.\nచెరువు చెప్పినదంతా విన్నతర్వాత\nపొట్టిపిట్ట ధైర్యం తెచ్చుకుని, సంతోషంగా\nఎగురుకుంటూ వెళ్లిపోయింది, ఆ రోజు\nమొదలు పొట్టిపిట్ట చెరువుదగ్గిరికి వచ్చి\nకాసిని చేపలు తిని, చెరువునీళ్ళలో తన\nనీడ చూసుకొని తన అందానికి తనే\nమురుసుకుంటూ, చెరువు చుట్టూతా కాసేపు\nపచార్లు చేసి, తిరిగి యింటికి వచ్చేసేది.\nఇలా కొన్నాళ్ళు గడిచినై. అది వర్షా\nకాలం. మామూలుగా పొట్టిపెట్ట ఒకరోజు\nప్రొద్దున్నే చెరువుదగ్గిరికి వచ్చింది. అప్పుడు\nచెరువు యిలా అంది. \"ఇన్నాళ్ళనించీ నీకు\nఆహారం యిస్తూ నీకు తోడుగా వుంటు\nన్నాను గదా ! ! నేను నిన్నొక్క సహాయం\nఅడుగుతాను చేసిపెడతావా?”\n\"అలాగే చేస్తాను. నువ్వు తప్ప నాకు\nమాత్రం యింకెవరు వున్నారు. ఏం సహాయం\nకావాలో చెప్పు\" అన్నది పొట్టిపిట్ట.\n\"ఏ మీ లే దు. నా ఆయుస్సు చాల\nతక్కువ. ఈ వర్షాలు పూర్తి ఆయాక,\nచలికాలం వస్తుంది. తర్వాత వచ్చేది\nఎండాకాలం. ఎండాకాలం పూర్తయేసరికి\nనా ఆయుస్సూ పూర్తవుతుంది. రోజురోజుకి\nఎండి చివరికి పూర్తిగా ఎండి చచ్చిపోతాను,\nఅలా ఎండిపోకుండా ఏదైనా ఉపాయం\nచెప్పగలవా?” అని అడిగింది చెరువు.\nపొట్టిపిట్ట కాస్సేపు ఆలోచించి, ఒక్క\nసారిగా ఎగిరిపోయి మరి కాస్సేపటికి\nముక్కుతో ఎవో కొన్ని గింజలు కరుచుకు\nవచ్చి వాటిని చెరువు చుట్టూతా పడేసింది.\nతర్వాత వర్షాలు కురిసినై. పొట్టిపిట్ట\nవేసిన గింజలు మొక్కలు మొలిచి రోజు\nరోజుకూ పెరగసాగినై. అలా పెరిగి పెరిగి\nఎండాకాలం వచ్చేసరికి చెరువు చుట్టూతా\nపెద్ద పెద్ద చెట్లుగా తయారై చెరువు ఎండి\nపోకుండా నీడతో కప్పేసినై. ఎండాకాలం\nరానూ వచ్చింది. పోనూ పోయింది. చెరువు\nమాత్రం ఎండిపోకుండా ఎప్పటిలాగా నీళ్లతో\nనిండివుంది. చెరువు చాల సంతోషించి\nపొట్టిపెట్టకు చేపలు ఆహారం యిస్తూవుంది.\nచూపించింది. పొట్టిపిట్ట సంతోషించి\nఅందులో వుంటూవుంది.\nకాని భగవంతుడు అవి రెండూ\nసుఖంగా వుండటం చూడలేకపోయాడో\nఏమో! వర్షాకాలం వెళ్ళి శీతాకాలం\nవచ్చింది. ఆ దగ్గర్లోవున్న పొలాలకి నీరు\nకావల్సి వచ్చి, చెరువునించి కాలవలు\nత్రవ్వి నీళ్లు తోడి వేసారు. అది చూసి\nగుండెలు బద్దలయ్యేట్లు ఏడ్చింది పొట్టిపిట్ట.\n\"నా ప్రాణానికి తనప్రాణం : యిచ్చే\nనా స్నేహితుడే లేనప్పుడు యిక నేను\nమాత్రం బ్రతికేమి లాభం?” అనుకుని\nతనుకూడా నీటిలోపడి మిత్రుణ్ణి చేరుకుంది.",
            "book_page_end": 43
        },
        {
            "title": "గుభేలు దస్త్రం",
            "book_page_start": 45,
            "pdf_page_start": 47,
            "pdf_page_end": 49,
            "author": "కొఱగొట్ల శాంతకుమారి, ఏలూరు",
            "genre": "జానపద కథ",
            "moral": "ఊహించుకున్న విషయాలను (దస్త్రాలను) నమ్ముకోవడం వలన అదృష్టం లభించినా, నిజాయితీ లేకపోతే అవి విడ్డూరంగా కనిపిస్తాయి.",
            "keywords": [
                "బ్రాహ్మణుడు",
                "దస్త్రం",
                "తాటియాకులు",
                "దొంగతనం",
                "గుభేలు"
            ],
            "characters": [
                "బ్రాహ్మణుడు",
                "రాజు",
                "మంత్రి",
                "దొంగలు",
                "రాజభటులు"
            ],
            "locations": [
                "వీధి అరుగు",
                "కోటగుమ్మం",
                "భావి"
            ],
            "content": "గుభేలు దస్త్రం\nనిన్నగాదు, మొన్నగాదు, ఎన్నో వందల\nసంవత్సరాల క్రిందటి సంగతి.\nఒక వూళ్లో ఒక బ్రాహ్మణుడు వుండే\nవాడు. అతను బాగా చదువుకున్నవాడు.\nఅన్ని శాస్త్రాలలోనూ ఆరితేరినవాడు.\nఅతనికి పెళ్లాం బిడ్డలు లేరు: అయినా\nఒక్క పొట్ట నింపుకోటానికే బ్రాహ్మడు\nచాల కష్టపడేవాడు. పోనీ తెలివితేటల\nకేమన్న తక్కువా అంటే అదీ లేదు.\nఅతన్ని మించిన పాండిత్యంగలవాళ్లు\nఅ చుట్టుప్రక్కల ఎక్కడాలేరు. అయినా,\nపాపం అదేమి దురదృష్టమో అతనికి\nఎక్కడా నౌకరీ దొరకలేదు.\nఇప్పటిలాగ ఆ రోజుల్లో వ్రాసు\nకునేందుకు కాగితాలు, కలాలు వుండేవి\nకావు, తాటియాకులమీద గంటంతో\nవ్రాసుకునేవారు.\nమన బ్రాహ్మణుడికి ఏమీ తోచేది కాదు..\nఒకరోజు రెండురోజులైతే ఎలాగో కాలం\nవెళ్లబుచ్చవచ్చుగాని నెలలు, సంవత్సరాలు\nవూరికే ఏమీ పనిలేకుండా కూర్చోటానికి\nవీలవుతుందా? అంచేత బ్రాహ్మణుడు\nయెన్ని తాటియాకులు ముందువేసుకుని\nతనయింటి వీధి అరుగుమీద కూర్చుని,\nతన మనస్సుకు ఏది తోస్తే అదల్లా\nవ్రాయడం మొదలెట్టాడు. తన కళ్ళకు\nఏది కనపడ్డా, చెవులకు ఏది వినపడ్డా\nఅన్నీ వెంటనే వ్రాసేవాడు. వీధిలో కుక్క\nమొరిగితే వ్రాసేవాడు; పొలంలో నక్క\nకూస్తే వ్రాసేవాడు. ఒకటేమిటి చెట్ల\nఆకులు గలగలమని గాలికి చప్పుడు\nచేసినాకూడా ఆ సంగతి బ్రాహ్మణుడు\nవ్రాయసాగాడు.\nఇలా వుంటుండగా ఒరోజురాత్రి ఆవూరి\nరాజుగారింట్లో దొంగలు పడి జమ్హరీ అంతా\nఎత్తుకుపోయారు, రాజుగారి భటులు ఎంత\nవెంబడించినా చిక్కకుండా దొంగలు\nపారిపోయారు. దొంగల్ని పట్టుకో లేక\nపోయామని రాజుగారి ఉద్యోగస్తులంతా\nచాల విచారించారు. ఇంతలో వాళ్ళలో\nఒకరికి ఒక ఆలోచన తట్టింది, \"రాత్రిం\nబగళ్లు ఏది జరిగినా, ఆఖరికి చీమ\nచిటుక్కుమన్నాకూడా వ్రాసే మన దస్త్రాల\nబ్రాహ్మణుడి దగ్గిరికెళ్లి. అడిగితే ఏమైనా\nఆచూకీ దొరుకుతుందేమో\" అని.\nఈ ఆలోచనతో రాజుగారి భటులు\nమన బ్రాహ్మణుడి దగ్గిరికి వచ్చి అడిగారు.\nవెంటనే బ్రాహ్మణుడు తను ఆ రోజు\nవ్రాసిన తాటియాకుల దస్త్రం విప్పి\nవెతికాడు. వెతగ్గా, వెతగ్గా ఒకచోట ఈ\nవాక్యం వుంది \"రాత్రి రెండుజాములకు\nమా యింటికి పడమరగావున్న నూతిలో\n'గుభేల్' మన్నది.”\nఇంకేంగావాలి? \"బహుశా దొంగలు\nపారిపోతూ జవరీ అంతా ఆ భావిలో\nపారేసివుంటారు.\" అనుకుని భావి లో\nవెతకటం మొదలెట్టారు. చివరికి, ఒక్క\nపూస పోకుండా పోయిన సొమ్మంతా\nభావిలో దొరికింది. వెంటనే ఈ సంగతి\nఒకరువెళ్లి\nరాజుగారికి తెలియజేశారు.\nఎల్లా దొరికిందంటే, దస్త్రాల బ్రాహ్మణుడి\nకధంతా చెప్పారు.\nరాజుగారు ఎంతో ఆశ్చర్యపోయారు.\nవెంటనే మంత్రినిపిలిచి, \"ఇటువంటి\nబ్రాహ్మణుడు ఒకడుండటం మన రాజ్యా\nనికే ఎంతో గొప్ప గౌరవం. ఇవాళనించీ\nబ్రాహ్మణుడికి మన కోటగుమ్మం దగ్గిరి కూడా ఏర్పరిచారు. పైగా కొంత భూమి\nఠాణాలో ఉద్యోగం ఏర్పాటుచేయించు. కూడా యిచ్చి ఈ దస్త్రం వ్రాసే పని వంశ\nఅతనికి ఒక డవాలీ బంట్రోతూ యింకా సారంపర్యంగా వచ్చేటట్టు ఏర్పాటుచేశారు.\nకావలసిన రాజ చిహ్నాలు కూడా ఏర్పాటు\nచేయించు” అని ఆర్డరువేశారు.\nమంత్రి, ఈ ఏర్పాటు బ్రాహ్మణుడికి\nతెలియజేశాడు. బ్రాహ్మణుడికి చెప్పలే\nనంత సంతోషం కలిగింది. ఆరోజు మొదలు\nబ్రాహ్మణుడు తన పూరిగుడిశె వదిలి\nఠాణాలోనే వుండసాగాడు. అది వ ర కు\nఅనుకున్నప్రకారం, ఒక బిళ్ల బంట్రోతుని\nఆరోజునించి బ్రాహ్మణుడిని\n\"గుభేలు దస్త్రం శాస్త్రి” అని పిలిచేవాళ్ళు.\n\"ఎలా పిలిస్తే నాకేం, నా కడుపులో చల్ల\nకదలకుండావుంది. అంతే చాలు” అని\nతృప్తిపడి బ్రాహ్మణుడు హాయిగా\nకాలక్షేపం చేస్తున్నాడు.\nఅంతటితో కధ కంచివెళ్లింది, మనం\nయింటికి వచ్చాం.",
            "book_page_end": 47
        },
        {
            "title": "భాషలు వేఱు",
            "book_page_start": 48,
            "pdf_page_start": 50,
            "pdf_page_end": 51,
            "author": "కపిల వెంకట్రావు",
            "genre": "హాస్యం",
            "moral": "భాషలు వేరైనా, కోరికలు ఒకటే కావచ్చు. అపోహల వల్ల గొడవ పడకూడదు.",
            "keywords": [
                "ఫకీరు",
                "శిష్యులు",
                "ద్రాక్షపండు",
                "అపోహ",
                "భాష"
            ],
            "characters": [
                "ఫకీరు",
                "గ్రీకు శిష్యుడు",
                "తుర్కీ శిష్యుడు",
                "అరబ్బీ శిష్యుడు",
                "పర్షియా శిష్యుడు"
            ],
            "locations": [
                "అంగడి"
            ],
            "content": "ఒక ఫకీరుకు నలుగురు శిష్యలుండేవారు. \"ఉజుమ్ పండ్లు చాలా శ్రేష్ఠమైనవి.\nఆ నలుగురు నాలుగుదేశాల వాళ్లు, ఒకడు అవి తిననివాడి జన్మ ఎందుకు” అని\nగ్రీసు దేశ ము నుండి వచ్చినవాడు. తురక అన్నాడు.\nమరొకడు తుర్కీ దేశపువాడు. ఇంకొకడు\nఅరేబియావాడు. నాలుగవవాడు పర్షియా\nదేశస్థుడు. ఎవడి భాష వాడికితప్ప మరొక\nభాష తెలియదు. ఫకీరుకుమాత్రము\nఛప్పన్న భాషలు వచ్చును. ఆయన ఎన్ని\nదేశాలో కాలినడకను తిరిగినవాడు.\nశిష్యులు నలుగురికి ఒకనాడు డబ్బు\nసంచి ఒకటి దొరికినది. అది తీసుకుని\nపోయి వాళ్లు గురువుగారి కిచ్చినారు.\nఆయన \"ఈ సొమ్ము పెట్టి మీ కిష్టమైన\nమంచి పళ్లు కొని తినండి\" అని చెప్పారు.\nగ్రీకు అన్నాడు. \"నాకు అస్త ఫీల్ కొని\nపెట్టండి. అంత మంచి పండు ప్రపం\nచంలో మరి లేదు..\"\nఅరబ్బీవాడు అందుకొని \"పండంటే\nపండు అన్నాబ్. అది కొని తిందాము”\nఅన్నాడు.\n\"మీకేం తెలుసును. అంగూర్ ను\nమించిన పండు లేనేలేదు. అంగూర్\nకొనండి” అని పర్షియావాడు చెప్పినాడు.\nఫకీరు నవ్వడము ఆరంభించినాడు.\nనేను కోరిన పండే మంచిదంటే నేను\nకోరినది మంచిది అని శిష్యులు నలుగురు\nపెద్ద పోట్లాట పెట్టుకున్నారు. ఎవడి\nమట్టుకు వాడు తాను కోరిన పండుయొక్క\nగొప్పతనము వర్ణించినారు.\nఫకీరు పకపక నవ్వుతున్నాడు.\nశిష్యులు తగవులాడి, జుట్టు జుట్టు\nపట్టుకునే స్థితికి వచ్చినారు. వాళ్ళను\nఆపుచేసి ఫకీరు\"మీకు కుదరలేదు. కనుక\nనేనే ఏదో ఒక పండు కొంటాను. దానితో\nమీరంతా తృప్తిపడి ఉండాలి” అని చెప్పి\nవాళ్లను ఒప్పించి, అంగడికిపోయి నాలుగు\nగుత్తుల ద్రాక్షపండ్లు తెచ్చినాడు.\nపళ్ళు చూచీ చూడడముతోటే శిష్యులు\nగంతులు వేయడము మొదలుపెట్టినారు.\n\"నా మాట నెగ్గింది. అదుగో అస్తఫీల్”\nఅన్నాడు గ్రీక్కు.\n\"చూసుకోండి, నేనే గెల్చాను.” అని\nతుర్కీవాడు,\n\"అదీ. అదుగో అన్నాబ్. నేనేం\nచెప్పాను” అని అరబ్బీయుడు కేక వేశాడు.\n\"అరెరే, గురువుగారు అంగూర్ తెచ్చారే.\nఅంగూర్, అంగూర్.” అని పర్షియావాడు\nచప్పట్లు కొట్టినాడు.\n\"మీరు నలుగురు కోరినదీ ఒకటే\nపండు. ఒకరి భాష ఒకరు తెలుసుకో\nకుండా అంతసేపు తన్నుకున్నారు. ఇప్పు\nడైనా కాస్త ఓరిమి నేర్చుకోండి” అని\nఫకీరు చెప్పి ఒక్కొక్కడికి ఒక్కొక్క\nపళ్ల గుత్తి ఇచ్చి వేసినాడు. వాళ్ళు ఎంత\nబ్రతిమాలినా తాను మాత్రము ఒక్క\nపండైనా తినలేదు.",
            "book_page_end": 49
        },
        {
            "title": "పజిలు",
            "book_page_start": 52,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "వినోదం",
            "moral": "",
            "keywords": [
                "పజిల్",
                "క్రాస్‌వర్డ్",
                "భాషాభివృద్ధి",
                "సాధన"
            ],
            "characters": [],
            "locations": [],
            "content": "ఆ ధా ర ము లు\nఅడ్డము :\n2. ఒక నది పేరు\n4. నక్షత్రము\n6. పడిపోవుట\n7. ప్రాణి\n8. ఖడ్గము\n10. అమృతము\n12. ధనుస్సు\n14. లక్ష్యము\n15. కౌరవుల మేనమామ\nనిలువు :\n1. సుభాస్ చంద్రబోసు\n2. శరీర భాగము\n3. రాజులకు ప్రియ\nమైన క్రీడ\n5. స్త్రీలు ధరింతురు\n6. అంతఃపురము\n9. అవకుంఠనము\n11. భూమి\n12. చిన్న కత్తి\n13. కార్యము\n12 వ పేజీలోని గుడ్లగూబల బొమ్మకు జవాబు :\n3, 4 నెంబర్లుగల రెండు గుడ్లగూబలూ ఒక్క మోస్తరువి.",
            "book_page_end": 52
        }
    ],
    "statistics": {
        "total_stories": 17,
        "author_counts": {
            "చందమామ బృందం": 5,
            "ఈదర బసవ పూర్ణమ్మ": 1,
            "ఏటుకూరి": 1,
            "దీవి భానుమతీదేవి": 1,
            "రాళ్లపల్లి వెంకట సత్యనారాయణ, విశాఖపట్నం": 1,
            "జయలక్ష్మి, మద్రాసు": 1,
            "ప్రసాద్— మద్రా సు": 1,
            "పడవల సీతారామయ్య, ఈడేపల్లి": 1,
            "గొల్లకోట సూర్యప్రకాశరావు, పెద్దాపురం": 1,
            "సి. హెచ్. శ్రీరామమూర్తి, అమలాపురం": 1,
            "లై. రామారావు, బరంపురం": 1,
            "కొఱగొట్ల శాంతకుమారి, ఏలూరు": 1,
            "కపిల వెంకట్రావు": 1
        },
        "genre_counts": {
            "పౌరాణికం": 1,
            "జానపద గేయం": 2,
            "పద్య కావ్యం": 2,
            "వినోదం": 2,
            "జానపద కథ": 3,
            "నీతి కథ": 3,
            "సాహసం": 1,
            "హాస్యం": 3
        }
    }
}