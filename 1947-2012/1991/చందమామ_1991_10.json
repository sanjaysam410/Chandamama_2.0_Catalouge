{
    "book_id": "చందమామ_1991_10",
    "stories": [
        {
            "title": "సత్యాన్వేషణ",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "మహాత్మాగాంధీ సిద్ధాంతాలకు న్యాయం సమకూర్చాలంటే, ఏ సమస్యకైనా అహింసా మార్గంలో పరిష్కారం సాధించాలి.",
            "keywords": [
                "గాంధీ",
                "అహింస",
                "సత్యాగ్రహం",
                "శాంతి",
                "దేశభక్తి"
            ],
            "characters": [
                "మహాత్మాగాంధీ",
                "చక్రపాణి",
                "నాగి రెడ్డి"
            ],
            "locations": [
                "దక్షిణాఫ్రికా",
                "భారతదేశం"
            ],
            "content": "యేటా అక్టోబర్ నెలలో సభలూ, సమావేశాలూ ఏర్పాటుచేసి గాంధీజయంతి ఉత్సవాలు దేశమంతటా జరుపుకుంటున్నాము. మహాత్మాగాంధి పేరు వినగానే మనకు 'సత్యాగ్రహం' అన్న మాట స్ఫురిస్తుంది.\nఇరవైయ్యవ శతాబ్దారంభంలో, మోహన్దాస్ కరంచంద్ గాంధి, బారిష్టర్— దక్షిణాఫ్రికా ప్రభుత్వం ఆ దేశంలో భారత జాతీయులకు వ్యతిరేకంగా పాటించిన వివక్షతను వ్యతిరేకించి శాంతియుత పోరాటం సాగించారు.\nఆయన భారత దేశానికి తిరిగివచ్చాక, స్వాతంత్ర్యోద్య మా నికి నాయకత్వం వహించారు. సత్యమే లక్ష్యంగా అహింసా మార్గంలో సాగిన సహాయ నిరాకరణోద్యమానికి గాంధీజీ 'సత్యా గ్రహం' అని పేరు పెట్టారు. సత్యాగ్రహం అంటే సత్యాన్వేషణ, సత్యశోధన, సత్యం కోసం సాగించే సాత్వికపోరాటం !\nఈ సత్యాన్వేషణలో హింసకు ఏమాత్రం స్థానంలేదు. గాంధీజీ దీనినే ఆత్మశక్తి అని కూడా అన్నారు. ఆత్మశక్తితో అంటే మనోబలంతో సాధించలేనిది ఏదీ లేదని బాపూజీ తన జీవితంలో నిరూపించారు.\nస్వాతంత్ర్యానంతరం, మనదేశంలో కొందరు సత్యాగ్రహం పేరు చెబుతూ, తమ లక్ష్యాలను సాధించడానికి హింసాత్మక పద్ధతులను అనుసరిస్తున్నారు. ఇది బాపూజీ సిద్ధాంతాలకు, బోధనలకు పూర్తిగా విరుద్ధమైనది. ఏ సమస్యకైనాసరే ఒక పరిష్కారం ఉంటుంది. దానిని అహింసా మార్గంలో సాధించి నప్పుడే మనం మహాత్మాగాంధీ సిద్ధాంతాలకు న్యాయం సమ కూర్చినవారమవుతాము.",
            "book_page_end": 7
        },
        {
            "title": "ప్రపంచ శాంతికోసం",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "వ్యాసం",
            "moral": "అగ్రరాజ్యాలు ఆయుధ పోటీని విరమించుకోవడం విశ్వశాంతికి దోహదపడుతుంది.",
            "keywords": [
                "అణ్వాయుధాలు",
                "శాంతి",
                "ఎస్ టి ఏ ఆర్టి",
                "అమెరికా",
                "సోవియట్ రష్యా"
            ],
            "characters": [
                "జార్జి బుష్",
                "గోర్బచేవ్"
            ],
            "locations": [
                "మాస్కో",
                "అమెరికా",
                "సోవియట్ రష్యా"
            ],
            "content": "అత్యధికమైన అణ్వాయుధాల నిలువలు గల అగ్రరాజ్యాలయిన అమెరికా, సోవి యట్ రష్యాలు — ఆయుధాలు తగ్గించ డానికిఒక ఒడంబడికకుదుర్చుకున్నాయి. జూలై 31వ తేదీన ఉభయదేశాల నేతలు మాస్లోలో సమావేశమై ఆయుధాల తగ్గింపు ఒడంబడిక (ఎస్ టి ఏ ఆర్ టి)లో సంత కాలు చేశారు. చరిత్రాత్మకమైన ఈ సంఘ టన, మరొక ప్రపంచ యుద్ధం రాకుండా చేయడానికి దోహదం చేయగలదని పరిశీ లకులు భావిస్తున్నారు !\nఅమెరికా అధ్యక్షుడు జార్జి బుష్, సోవి యట్ అధ్యక్షుడు గోర్బచేవ్ ఒకరినొకరు కలుసుకోవడం ఇదే ప్రధమం కాదు.\nఅయినా, వారిరువురు జూలై నెలాఖరులో మాసోలో సమావేశం కావడంతో - దాదాపు యాభైసంవత్సరాలుగా పరస్పర అనుమా నంతో, ఒకరినొకరు దెబ్బతీయడానికి ఉభయదేశాలమధ్య సాగిన ఆయుధ సేకరణ పోటీ అంతమయింది.\nఅగ్రరాజ్యాల మధ్య రోజురోజుకూ పెరిగి పోతూన్న ఆయుధపోటీ కారణంగా, మరొక ప్రపంచ యుద్ధం సంభవించే అపాయం వుందనీ, అందువల్ల ఆయుధ సేకరణకు ఉభయదేశాలూ స్వస్తి చెప్పాలనీ, అనేక ప్రపంచదేశాలూ, ఐక్యరాజ్యసమితీతరచూ కోరుతూ వచ్చాయి. దాని ఫలితంగా యాభైశాతం ఆయుధాలు తగ్గించుకోవా\nలన్న ఆశయంతో ఉభయదేశాల మధ్య 1982 వ సం॥లో చర్చలు ప్రారంభ మయ్యాయి.\nతొమ్మిదేళ్ళ పరస్పర చర్చల అనం తరం ' ఎస్ టి ఎ ఆర్టి' ఒడంబడిక ద్వారా 30 శాతం అణ్వాయుధాలు తగ్గించడానికి ఉభయదేశాలు అంగీకరిం చాయి. దాని ప్రకారం సోవియట్ యూనియన్ 35 శాతం, అంటే 9000 వేల అణ్వాయుధాలనూ, అమెరికా 25 శాతం, అంటే 7000 అణ్వాయుధాలనూ తగ్గిస్తాయి !\nకేవలం 4000 అణ్వాయుధాలు ఏ దేశం దగ్గర వున్నా, అది మరొక దేశానికి తీరని నష్టం కలిగించే శక్తి కలిగి వుంటుందని యుద్ధ నిపుణులు అభిప్రాయ పడుతున్నారు. ఈ ఒడంబడిక ద్వారా ఒక్కొక్క దేశంలోనూ 1600 ఆయుధ వాహకాలు తగ్గుతాయి. అంటే, ఒక్కొక్క దేశం దగ్గరా కావలసినన్ని రాళ్ళున్నాయి గాని, వాటిని విసరడానికి అవసరమైన వడిసెలలు లేవు !\nఈ ' ఎస్ టి ఏ ఆర్టి' ఒడంబడిక పదిహేనేళ్ళ వరకు అమలులో వుంటుంది. ఆతరవాత ఐదేళ్ళకొకసారి ఒడంబడికను పునరుద్ధరించుకోవచ్చు. ఈ ఒప్పందం ప్రకారం ఉభయదేశాలలోని ఆయుధా లను పరిశీలించడానికి ఉమ్మిడి కమిటీ నొకదాన్ని ఏర్పాటుచేస్తారు.\nఈ ఒడంబడిక ద్వారా ప్రపంచం, విశ్వశాంతికేసి రెండడుగులు ముందుకు వేసిందని విశ్వసించవచ్చు !",
            "book_page_end": 10
        },
        {
            "title": "అల్లరిభూతం",
            "book_page_start": 11,
            "pdf_page_start": 11,
            "pdf_page_end": 16,
            "author": "ఎన్. శివనాగేశ్వరరావు",
            "genre": "జానపద కథ",
            "moral": "అల్లరి లేదా దుష్కార్యాలు తాత్కాలిక సంతోషాన్ని ఇవ్వవచ్చు, కానీ చివరికి జ్ఞానవంతుల ముందు అవి శిక్షార్హమవుతాయి.",
            "keywords": [
                "భూతం",
                "అల్లరి",
                "లంచం",
                "జ్ఞానదీప్తుడు",
                "దొంగలు"
            ],
            "characters": [
                "చిలిపిక",
                "ఏడుకొండలు",
                "రామనాధం",
                "చెంచయ్య",
                "కాంతమ్మ",
                "కన్నడు",
                "భీముడు",
                "జ్ఞానదీప్తుడు"
            ],
            "locations": [
                "లలితాపురం",
                "మర్రిచెట్టు",
                "పండ్ల తోట"
            ],
            "content": "లలితాపురం అనే గ్రామం చెరువుకట్ట మీద, వందేళ్ళనాటి పెద్ద ఊడలమర్రి ఒకటున్నది. ఒక రోజున చిలిపిక అనే భూతం ఎక్కడినుంచో వచ్చి, ఆ మర్రి చెట్టు మీద చేరింది. అది వట్టి అల్లరి భూతం. ఇతర్లను ఆటపట్టించడమంటే, దానికి మహదానందం.\nఒకనాటి సాయం కాలంవేళ ఏడు కొండలు, రామనాధం అనే గ్రామస్థు లిద్దరు, మర్రిచెట్టు కిందికి వచ్చి కూర్చు న్నారు. ఏడుకొండలుకు పెద్ద పిలక వున్నది. చిలిపిక వాడి దగ్గిరకు పోయి, పిలక పట్టుకుని లాగింది.\nఏడుకొండలు అబ్బా అంటూ మూలిగి, రామనాధం కేసి కొరకొరా చూస్తూ, \"ఏరా ! నా పిలకపట్టుకుని లాగుతావా?\" అని రామనాధం చెంప మీద గట్టిగా కొట్టాడు.\nదానితో రామనాధం రెచ్చిపోయి, \"ఛీ. నీ చచ్చుపిలక నేను లాగడం ఏమిటి? అయితే ఉండు, అంత పనీ చేస్తాను!\" అంటూ ఏడుకొండలు పిలక పట్టుకుని బలంగా గుంజాడు.\nతర్వాత ఇద్దరూ కలబడి తిట్టుకుంటూ కొంతసేపు తన్నుకుని గ్రామ మునసబు దగ్గిరకు బయలుదేరారు. చిలిపిక పట్టలేని ఆనందంతో గాలిలో అదృశ్యంగా తేలుతూ వాళ్ళను అనుసరించింది. వాళ్ళు వెళ్ళే సరికి మునసబు చెంచయ్య రచ్చబండ మీద కూర్చుని చుట్టకాలుస్తూ అక్కడ చేరినవాళ్ళతో మాట్లాడుతున్నాడు.\nఏడుకొండలు మునసబుకు జరిగిన సంగతి చెప్పి, \"అయ్యా, నాకు చేసిన అవమానానికిగాను, తమరు ఈ రామ నాధంగాణ్ణి గట్టిగా శిక్షించాలి!\" అని కోరాడు.\nఅప్పుడు రామనాధం, మునసబుతో, ''అయ్యా, వీడు చెప్పేవన్ని పచ్చి అబద్ధాలు. చేయనినేరం, నా మీద మోపి చెంపమీద కొట్టాడు. నేను కోపం పట్టలేక వీడి పిలక లాగాను,\" అన్నాడు.\nవాళ్ళు చెప్పేది వింటూ మునసబు కాలుతున్న చుట్టను పక్కన పెట్టాడు. ఇది చూసిన చిలిపికకు, మునసబును కూడా ఆటపట్టించాలన్న బుద్ధిపుట్టింది. అది కాలుతున్న చుట్టను తీసి, మునసబు చొక్కాజేబులో వేసింది.\nఏదో తీర్పు చెప్పబోయిన మునసబు, తన జేబులోంచి పొగరావడం చూసి కంగారుపడి, జేబులో చెయ్యి పెట్టేసరికి, కాలుతున్న చుట్ట, అతడి చేతిని చురుక్కు మనిపించింది. దానితో మునసబు లేచి నిలబడి చెయ్యి విదిలిస్తూ, ఏడుకొండలు, రామనాధాల మీద మండిపడి, “అసలీ సంవత్సరం మీరు భూమిశిస్తు కట్టాలను కుంటున్నారా, ఎగ వేయాలనుకుంటు న్నారా? రేపీపాటికి కట్టకపోతే, మీ భూములు జప్తుచేస్తాను. ఇక ఇక్కణ్ణించి పొండి !\" అన్నాడు.\nతర్వాత మునసబు చొక్కా మార్చుకోవ డానికి, ఇంటికి బయలుదేరాడు. అల్లరి భూతం కూడా అతడి వెనక బయలుదేరింది.\nమునసబు భార్య కాంతమ్మ పరమ గయ్యాళి. ఆవిడభర్త చొక్కాజేబు కాలి వుండడం చూసి, \"ఆ దిక్కుమాలిన చుట్టలూ, నువ్వూ! బంగారు లాంటి చొక్కా తగలబెట్టుకువచ్చావా?\" అంటూ అరవసాగింది.\nచిలిపికకు ఆ భార్యాభర్తల మధ్య గొడవ మరింతగా పెంచి వినోదించా లనిపించింది. అది మునసబు చేతిలోని కర్రను ఎత్తి, కాంతమ్మ వీపు మీద బలంగా కొట్టింది. తన ప్రయత్నం ఏమీ లేకుండా, ఇలా జరిగినందుకు మునసబు విస్తుపోయాడు.\nదెబ్బ తింటూనే కాంతమ్మ శివమెత్తిన దానిలా కేకలు పెడుతూ, \"నా మీద చేయి చేసుకుంటావా ? చూడు, నీ అంతు తేలుస్తాను ! మొన్నటికి మొన్న కట్టకింది గురవయ్య దగ్గిర, ఐదువందల వరహాలు లంచం తీసుకుని అతడికి అనుకూలంగా తీర్పు చెప్పిన సంగతి, పదిమందికీ చెప్తాను.\" అంటూ వీధిలోకి పోయి, జనాన్ని పోగుచేసి, భర్త లంచగొండితనం గురించి అందరికీ చెప్పేసింది.\nదానితో గ్రామంలో పలుకుబడి వున్న నలుగురూ చేరి, చర్చలు జరిపి, లంచ గొండి మునసబును పదివి నుంచి తొలగిం చాలని పై అధికారులకు వినతిపత్రం పంపారు. వాళ్ళు మూడోనాటికల్లా చెంచయ్యను పదవి నుంచితొలగించి, మరొ కరిని గ్రామమునసబుగా నియమించారు.\nఇది జరిగిన వారం తర్వాత, చిలిపిక మర్రిచెట్టు కొమ్మల్లో కునుకు తీస్తుండగా, చెట్టుకింద ఇద్దరు మనుషులు చేరి గుసగుస లాడుకుంటున్నారు. చిలిపిక చెట్టు దిగి వాళ్ళపక్కన చేరింది. వాళ్ళ మాటలను బట్టి, వాళ్ళిద్దరూ దొంగలనీ, ఒకడి పేరు కన్నడూ, మరొకడి పేరు భీముడూ అని చిలిపిక గ్రహించింది.\nదొంగలిద్దరూ కొద్ది సేపు తర్వాత, అక్కణ్ణించి బయలుదేరారు. చిలిపిక వాళ్ళను అనుసరించింది. వాళ్ళు వడ్డీ వ్యాపారి చండీదాసు ఇంటికి పోయి, ప్రహరీగోడ దూకి, ఇంటికి కన్నం వేశారు. భీముడు లోపలికి పోయే ప్రయత్నంలో వుండగా, కన్నడు కాపలాకోసం దూరంగా వెళ్ళాడు.\nచిలిపిక ఇదే అదను అను కుని, కన్నంలో దూరిన భీముడి కాలొకటి పట్టు కున్నది. ఎవరైనా అటుగా వస్తున్నారేమో, అందుకే హెచ్చరికగా కన్నడు తన కాలు పట్టుకున్నాడనుకుని, భీముడు బయటికి రాబోయాడు. అయితే, చిలిపిక వాడు బయటకు రాకుండా, లోపలికి పోకుండా కాలు బిగించింది. భీముడు కాలువదల మని విదిలించసాగాడు. వాడికి కన్నడి మీద చాలా కోపం వచ్చింది.\nఅంతలో కన్నడు అక్కడికి వచ్చాడు. చిలిపిక భీముడి కాలు వదిలేసింది. కన్నడు,కన్నంలో గింజుకుంటున్నభీముణ్ణి “చూసి, వాడు కన్నంలో ఇరుక్కుపోయి వుంటాడనుకుని, సాయంపడదామని వాడి కాలు పట్టుకున్నాడు. భీముడు కోపం కొద్దీ వాణ్ణి బలంగా ఒక్క తన్ను తన్నాడు.\nఆ దెబ్బకు కన్నడు ఒక చావుకేక పెట్టాడు. దానితో చండీదాసు ఇంటిలోని వాళ్ళేకాక, పక్క ఇళ్ళల్లోని వాళ్ళుకూడా మేలుకుని, దొంగలిద్దర్నీ దాపులనున్న పట్నంలోని కొత్వాలుకు అప్పగించారు.\nకొత్వాలు, ఆ ఇద్దర్నీ చెరసాలకు తీసుకుపోయి, “వెధవల్లారా! అయిన దానికి, కానిదానికి ఇలా దొరికిపోతూంటే, \nనెలసరి మామూళ్ళు ఎలా ఇవ్వ గలరు? ఎక్కడ దొంగతనం చేస్తారో, నాకు తెలీదు. రేపు రాత్రికి వెయ్యి వరహాలు తెచ్చివ్వాలి. అలా జరక్క పోతే, మీరెక్కడున్నా వెదికి పట్టుకుని, తన్ని చెరసాలలో పారేస్తాను, జాగ్రత్త!'' అని హెచ్చరించి వదిలేశాడు.\nఇది చూసిన చిలిపికకు కొత్వాలు ఎంత లంచగొండో అర్థమైంది. అది కొత్వాలుకు తగినవిధంగా బుద్ధి చెప్పాలని నిశ్చయించుకున్నది.\nమర్నాటి రాత్రి కన్నడూ, భీముడూ అర్ధరాత్రివరకూ ఎక్కడైనా దొంగతనం చేసేందుకు ప్రయత్నించి, సాధ్యపడక వచ్చి, మర్రిచెట్టు కింద దిగులుపడుతూ కూర్చున్నారు. ఇది గమనించిన చిలిపిక జమీందారింటికి పోయి, కొన్ని నగలు మూటకట్టుకుని వచ్చి, చెట్టుపై నుంచి దాన్ని వాళ్ళ మీదికి జార్చింది.\nఆ మూటలోని నగలు చూసి దొంగ లిద్దరూ, ఏ దేవతో తమను కరుణించి వాటిని ప్రసాదించిందనుకుంటూ పోయి, కొత్వాలుకు కొన్ని నగలను మామూలు కింద ఇచ్చారు.\nకొత్వాలు భార్యకు నగలపిచ్చి జాస్తి. ఆమె ఆ నగల్ని అలంకరించుకుని, సాయంత్రంవేళ జమీందారింటికి పేరం టానికి వెళ్ళింది. జమీందారు భార్య. తన నగలు కొత్వాలు భార్య ఒంటి మీద వుండడం చూసి ఆశ్చర్యపోయి, తన నగల పెట్టె తెరిచి చూసుకున్నది. అందులో నగలంటూ ఏమీ లేవు.\nజమీందారు భార్య ద్వారా సంగతి తెలుసుకుని, కొత్వాలు భార్యను గట్టిగా ప్రశ్నించిన మీదట, ఆమె ఆ నగలు రాత్రి తన భర్త తెచ్చినట్టు చెప్పింది. జమీం దారు కొత్వాలును పిలిపించాడు. ఇంతలో కన్నడూ, భీముడూ తమవంతు నగలను అమ్మబోయి దొరికిపోయారు.\nఈ విధంగా దొంగలతోపాటు కొత్వాలు కూడా చెరసాల పాలయ్యాడు. ఇది చూసి చిలిపికకు కలిగిన ఆనందం అంతా ఇంతా కాదు.\nఒకనాడు నలుగురు గ్రామస్థులు, మర్రి చెట్టు కింద కూర్చుని పిచ్చాపాటీ మాట్లాడు కుంటున్నారు. మాటల సందర్భంలో వాళ్ళల్లో ఒకడు, గ్రామంలోని పండి తుడూ, మంత్రవేత్తా అయిన జ్ఞానదీప్తుడి ప్రసక్తి తెచ్చాడు. ఆయనకు తన నాలుగేళ్ల మనమడంటే ప్రాణంతో సమానం. ఒక్క క్షణం కూడా వాణ్ణి విడిచి వుండలేడు.\nచెట్టు పైన వుండి ఇది విన్న చిలిపికకు, ఆ పండితుణ్ణి ఒక ఆటపట్టించాలన్న కోర్కె కలిగింది. అది తక్షణం బయలు దేరి, ఇంటి పెరట్లో ఆడుకుంటున్న పండి తుడి మనవణ్ణి తీసుకుని, ఒక పండ్లతోట చేరింది. అక్కడ అది, పిల్లవాడి ముందు కొన్ని జామపండ్లూ, మామిడిపండ్లూ వుంచి, ఏమి జరుగుతుందో చూద్దామని, దాపులనున్న ఒక మామిడిచెట్టు పైకి పోయి కూర్చున్నది.\nకొంత సేపటికి జ్ఞానదీప్తుడు మనమణ్ణి వెతుకుతూ నలుగురు గ్రామస్థులతో అక్కడికి వచ్చి, పండ్లుతింటూ కూర్చుని వున్న మనమణ్ణి చూసి ఆశ్చర్యపోయాడు. పిల్లవాడు ఇక్కడికి చేరడం వెనక ఏదో నిగూఢరహస్యం వున్నదన్న అనుమానం ఆయనకు కలిగింది.\nవెంటనే జ్ఞానదీప్తుడు పక్కన వున్న వాళ్ళను దూరంగా వెళ్ళమని చెప్పి, కర్రతో నేల మీద ఒక వలయం గీసి, మంత్రం పఠించి చిలిపికను రప్పించాడు. చిలిపిక వణికిపోతూ, పండితుడి పాదా లకు నమస్కరించి నిలబడింది.\nజ్ఞానదీప్తుడు, ఆ అల్లరి భూతాన్ని ప్రశ్నించి, అది మర్రిచెట్టు మీద చేరి చేసిన అన్ని పనులూ బయట పెట్టించాడు. తర్వాత ఆయన చిలిపికతో, ''ఇంత వరకూ నువ్వు చేసిన అల్లరి పనులవల్ల గ్రామానికి చాలా మేలు జరిగింది. లంచ గొండులైన మునసబూ, కొత్వాలూ తగిన విధంగా శిక్షించబడ్డారు. కాని ఇప్పుడు నువ్వు, నా మనమణ్ణి అపహరించి ఇక్క డికి తీసుకురావడం మాత్రం, చాలా చెడ్డపని. అందుకుగాను నీకు స్వల్పమైన శిక్ష విధించబోతున్నాను,'' అన్నాడు.\n\"స్వల్పమైన శిక్షా? అదేమిటో సెల వివ్వండి, స్వామీ !'' అన్నది అల్లరిభూతం భయపడుతూ.\n“నువ్వీ మరుక్షణాన, ఈ ప్రాంతాల నుంచి వెళ్ళిపోవాలి. ఈ గ్రామానికి చుట్టూ పది ఆమడల దూరంలో ఎక్కడా కనిపించకూడదు!\" అన్నాడు జ్ఞానదీప్తుడు.\nఆ వెంటనే చిలిపిక, \"మహాప్రసాదం, స్వామీ!'' అంటూ గాలిలోకి లేచి, ఆక్క డికి ఇరవై ఆమడలదూరంలో వున్న కొండలకేసి ఎగిరిపోయింది.",
            "book_page_end": 16
        },
        {
            "title": "అపూర్వుడి సాహసయాత్రలు - 8",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "ఫాంటసీ/సాహసం",
            "moral": "ఇతరులకు మేలు చేయాలనే స్వచ్ఛమైన కోరికతో చేసే పనులు, సరైన మార్గదర్శకత్వం ఉంటే, గొప్ప ఫలితాలను ఇస్తాయి.",
            "keywords": [
                "అపూర్వుడు",
                "సమీరుడు",
                "శిలాద్వీపం",
                "నిధి",
                "సముద్ర దొంగలు"
            ],
            "characters": [
                "అపూర్వుడు",
                "సమీరుడు",
                "కుర్రవాళ్ళు",
                "గండుమీనాలు",
                "సముద్రపు దొంగలు"
            ],
            "locations": [
                "సముద్రతీరం",
                "శిలాద్వీపం",
                "గుహలు"
            ],
            "content": "[అపూర్వుడి ఆదేశానుసారం, నమీరుడు, సముద్రపు దొంగలపాలైన ఐదుగురు కుర్రవాళ్ళను\nకాపాడడానికి ఆయనతోపాటు గండుమీనం మీదెక్కి ఓడను చేరుకున్నాడు. వర్తకుల ఓడను\nదోచుకోవడానికి గరళనాభుడి నాయకత్వంలో సముద్రపు దొంగలు వేసిన పథకం బెడిసికొట్టింది.\nవర్తకుల సాయంతో సమీరుడూ, అయిదుగురు కుర్రవాళ్ళూ తీరం చేరారు. —తరవాత]\nసురక్షితంగా తిరిగివచ్చిన పిల్లలను చూసి, వాళ్ళ తల్లిదండ్రులూ, బంధు మిత్రులూ అమి తానందం చెందారు. దుర్మార్గులైన సముద్రపుదొంగలు పట్టు బడడంతో, ప్రజలందరూ పరమానందం చెందారు. రాజు దొంగలను కారాగారంలో బంధించి, ఐదు గు రు కుర్ర వాళ్ళ ధైర్యాన్ని ఎంతగానో మెచ్చుకున్నాడు. సమీరుణ్ణి ఘనంగా సత్కరించాడు. సమీ రుడి తెలివితేటలనూ, ధైర్యసాహసాలనూ అందరూ వేనోళ్ళ పొగిడారు.\nసమీరుడికి వారి పొగడ్తలు ఇబ్బంది కలిగించాయి. ఎందుకంటే, అపూర్వుడి కరుణవల్లే, కుర్రవాళ్ళను సముద్రపు దొంగల నుంచి సమీరుడు రక్షించగలి గాడు. తాను అపూర్వుడి చేతిలో కేవలం చిన్న ఆయుధం మాత్రమే అన్న విషయం అతడికి ఒక్కడికే తెలుసు.\nసత్కారాల హడావుడి సద్దుమణిగిన తరవాత, సమీరుడు తమ ఇంటి సమీ పంలో వున్న ప్రశాంత స్థలానికి ఒంటరిగా వెళ్ళాడు. ఏకాగ్రచిత్తంతో ఎప్పుడు పిలిచినా వస్తానని అపూర్వుడు మాట ఇచ్చాడు. ఇప్పుడు ఆయనను చూడా లనుకుని, సెలయేటిపక్కన వున్న బండ మీద కూర్చుని, అపూర్వుణ్ణి తలుచుకుని కళ్ళు మూసుకోబోయాడు. ఆ క్షణమే, \"నేను ఇక్కడే ఉన్నాను. సమీరా!\" అన్న మధురకంఠస్వరం వినిపించింది.\nమందహాసంతో ఎదుట నిలబడిన అపూర్వుణ్ణి చూడగానే సమీరుడు చేతులు జోడించి నమస్కరించాడు.\n\"సమీరా, నువ్వు నన్ను చూడాలను కున్నదానికి ముందే నేనూ, నిన్ను చూడా లనుకున్నాను. అందుకే ఇలా వచ్చాను.\" అన్నాడు అపూర్వుడు.\nసమీరుడు చాలా సంతోషంగా, 'ఆహా ఆహా....!\" అన్నాడు తప్ప మరేమీ మాట్లాడలేకపోయాడు.\n“మనం అనుభవిస్తూన్న ఈ ఆనందాన్ని ప్రజలందరికీ పంచాలి. ముఖ్యంగా మీ గ్రామంలోని పేద ప్రజల పరిస్థితి మరీ దీనంగా ఉన్నది. తినడానికి తిండిలేక, కట్టుకోవడానికి బట్టలేక, రోగాలకు వైద్యం చేయించుకోలేక కటికదరిద్రంతో వాళ్ళు అలవికాని బాధలు అనుభవిస్తున్నారు. నువ్వు వాళ్ళకేమైనా సాయం చేయ లేవా?\" అని అడిగాడు అపూర్వుడు.\n“నేనేం సహాయం చేయగలను, స్వామీ! నాకూ వాళ్ల బాధలు పోగొట్టాలనే వున్నది. అయితే, వాళ్ళ బాధలన్నిటికీ మూలం దరిద్రం. ధనం వుంటే తప్ప, నేను వాళ్ళ దరిద్రాన్నీ, బాధలనూ పోగొట్టలేను. మరి నా దగ్గర ధనం లేదుకదా?\" అన్నాడు సమీరుడు.\n\"నీకు కావలసిన ధనం నేను సమ కూరుస్తాను అదిసరే, నన్ను స్వామీ అని పిలువకూడదని ఎప్పుడో చెప్పాను. మరోసారి అలా పిలిచావో నేను నీతో మాట్లాడను.\" అన్నాడు అపూర్వుడు మందలిస్తూన్నట్టు.\n“మీ ఆజ్ఞను పాటిస్తాను, మిత్రమా ! ఇంతకూ నాకు ధనం ఎలా సమ కూరుస్తావు?\" అని అడిగాడు సమీరుడు.\n“నేను ఓడలో ఉన్నప్పుడు, సముద్రపు దొంగలు, శిలాద్వీపంలో దాచిన నిధిని గురించి మాట్లాడుకోవడం విన్నాను. దాదాపు పదేళ్ళక్రితం, ఒకానొక యువ రాణి, పెళ్ళి చేసుకుని, అత్తవారింటికి వెళుతున్నప్పుడు పెద్ద దొంగల ముఠా వాళ్ళపైబడి ఆభరణాలను దోచుకున్న దట!'' అని అపూర్వుడు ఇంకేదో చెప్పబో యేంతలో, సమీరుడు అడ్డుపడి \" అవు నవును. ఆ దోపిడీని గురించి మా పెద్దలు కూడా తరచూ కథలు కథలుగా చెప్పు కునేవాళ్ళు!'' అన్నాడు పట్టరాని ఉత్సా హంతో.\n\" నిజమే! మణులు మాణిక్యాలు పొదిగిన యువరాణి ఆభరణాలనూ, ఇతరుల నుంచి దోపిడీ చేసిన మరిన్ని అమూల్యమైన నగలనూ, బంగారాన్నీ దొంగలు శిలాద్వీపంలోని గుహలో దాచారు. అంతలో హఠాత్తుగా వాళ్ళమధ్య తగాదా ఏర్పడి, దొంగలు రెండు ముఠాలుగా చీలి పోయి, ఒకరిపై ఒకరు కత్తులు దూశారు. నిధి తమకు చెందాలంటే తమకే చెందా\nలని ఇరు వర్గాల మధ్య ఘర్షణలు బయలు దేరడంతో, ఏ ముఠావాళ్ళుగాని నిధిని వశపరుచుకోలేకపోయారు. ఇటీవల జరిగిన ఒక ఘర్షణలో ఒక ముఠాదొంగలు, శత్రు వర్గంలో చాలామందిని హతమార్చారు. ఏదో కొందరు మాత్రమే తప్పించుకుని పారి పోయారు. జయించిన ముఠాకు చెందిన దొంగలనే నువ్వు మొన్న రాజుగారికి అప్పగించావు. వాళ్ళు వర్తకుల ఓడను దోచుకున్న తరవాత ఆ నిధిని వశ పరచుకోవాలని పథకం వేశారు గాని, ఆ దురాశాపరులందరూ ప్రస్తుతం జైళ్ళ పాలయ్యారు!\" అన్నాడు అపూర్వుడు చిన్నగా నవ్వుతూ.\n\"అంటే సురక్షితంగా వున్న ఆ నిధిని ఇప్పుడు మనం వశపరచుకోవచ్చన్న మాట!'' అన్నాడు సమీరుడు.\n\"అవును. అయినా, అది అక్కడ ఎంతో కాలం సురక్షితంగా వుండే అవకాశం లేదు. ఎందుకంటే ప్రాణాలతో తప్పించు కున్న దొంగలకు తమ శత్రువులు జైళ్ళ పాలయ్యారని తెలియగానే, వాళ్ళు ఆ నిధిని వశపరచుకోవడానికి త్వరపడ వచ్చు.'' అన్నాడు అపూర్వుడు.\n\"అది సరే, మనం ఆ శిలాద్వీపాన్నికను గొనడం ఎలా ?\" అని అడిగాడు సమీరుడు.\n\"మొన్న మనల్ని ఓడదగ్గరికి తీసుకు వెళ్ళిన గండుమీనాలకు ఆ శిలాద్వీపం ఎక్కడున్నదీ తెలుసనుకుంటాను. నా ఆలోచనలను పసిగట్టి, వాటికి అనుగు ణంగా నడుచుకునే స్నేహితులు ఆగండు మీనాలు. ఈ విషయంలోనూ అవి మనకు తప్పకుండా సాయపడగలవని భావిస్తు న్నాను. రేపు నిండు పున్నమి. మనం శి లా ద్వీపాన్వేష ణ కు బయలుదేర డానికి తగిన సమయం,\" అన్నాడు అపూర్వుడు.\nఆ మాటలు విని సమీరుడు అమితో త్సాహంతో, ''మనతోపాటు ఆ ఐదుగురు మిత్రులను కూడా తీసుకువెళదామా ? మిమ్మల్ని చూడాలనీ, మీతో కలిసి సాహస యాత్ర చేయాలనీ వాళ్ళు కుతూహల పడుతున్నారు.'' అని అడిగాడు.\nఅపూర్వుడు కొంతసేపు ఆలోచించి, సరేనని చెప్పి వెళ్ళిపోయాడు.\nసమీరుడు కుర్రవాళ్ళ తల్లిదండ్రుల అనుమతి తీసుకుని, వాళ్ళను వెంటబెట్టు కుని మరునాడు సాయంకాలం సముధ్ర తీరానికి బయలుదేరాడు. ఐదుగురు మిత్రులూ అపూర్వుణ్ణి చూడ డానికి ఉరకలు వేసే ఉత్సాహంతో వచ్చారు. వాళ్ళుసముద్రతీరం చేరేసరికి అపూర్వుడు అక్కడే ఉన్నాడు. కుర్రవాళ్ళు ఆయనకు నమస్కరించారు. అపూర్వుడు చిరు నవ్వుతో పలకరించాడు.\nతూర్పు దిక్కున నిండుచంద్రుడు వెన్నెలలు వెదజల్లుతూండగా, అపూర్వుడు ఒక్కక్షణం కళ్ళుమూసుకుని గండు మీనాలను స్మరించాడు. మరు క్షణ మే అలలకు ఆవల ప్రశాంతంగా ఉన్న సముద్ర జలాలను పైకి చిమ్ముతూ గండు మీనాలు ఎగిరి దూకడం కనిపించాయి. కొంత సేపటికల్లా అవి తీరాన్ని సమీపించి, ప్రయాణానికి సంసిద్ధతను తెలియజేసే విధంగా వింత ధ్వనులు చేశాయి. వాటిలో పెద్దదిగా ఉన్న గండుమీనం వీపు మీదికి అపూర్వుడు చేరాడు. ఆయన ఆజ్ఞ కాగానే, సమీరు డూ, ఐదుగురు మిత్రులూ వేర్వేరు గండుమీనాల మీదికి ఎక్కి కూర్చున్నారు. మరో పన్నెండు గండుమీనాలు వాళ్ళకు రక్షణగా వచ్చాయి. అన్నీ కలిసి కట్టుగా సముద్రం లోకి దూసుకుపోసాగాయి.\nఅపూర్వుడు ఎక్కిన గండుమీనం మిగతావాటికి దారి చూపుతూ ముందు ఈ దసాగింది. ప్రశాంతంగా ఉన్న సముద్రం మీద గాలి మెల్లమెల్లగా వీచ సాగింది. అపూర్వుడి తలకు పైన కొన్ని సముద్రపు కాకులు గిరికీలు కొడుతూ ఎగర సాగాయి. అలాచాలా సేపుప్రయాణంచేసి, చంద్రుడు నడినెత్తిమీదికి వచ్చిన సమ యానికి, వాళ్ళు సముద్రజలం మధ్య నిటా\nరుగా నిలబడిన రాక్షసుల గుంపులాగా కని పించే శిలాద్వీపాన్ని సమీపించారు. గండు మీనాలు ఆ శిలలను ఆనుకుని ఆగాయి.\nఅపూర్వుడూ, ఆయన ఆరుగురు మిత్రులూ గండుమీనాలపై నుంచి దిగి శిలాద్వీపంలో అడుగు పెట్టారు. పెద్ద పెద్ద బండల వంటి శిలల మధ్య అసంఖ్యాక మైన గుహలు కనిపించాయి. సముద్రపు దొంగలు దాచిన నిధి ఏ గుహలో ఉన్నదో తెలుసుకోవడం ఎలా? అది అంత సులభంగా కనిపించలేదు.\nకుర్రవాళ్ళు ముందున్న గుహలోపలికి తొంగిచూశారు. అక్కడ ఏదో తళతళా మెరుస్తూకనిపించడంతో, సమీరుడు వంగి, మెల్లగా గుహలోపలికి జొరబడ్డాడు. చుట్టూ చీకటి, నేల చిత్తడిగా ఉన్నది. సమీరుడు మోకాళ్ళ మీదికి వంగి, ముందుకు పాక సాగాడు. కాని, గుహలోపలి బొరియలలోని పాములు బుస్సు మనడంతో వాడు భయపడి వెనక్కు వచ్చేశాడు!\n“సరే, ఇప్పుడు ఎలాగో ఈ శిలాద్వీపాన్ని కనుగొన్నాం. మరొకసారి వచ్చి, నిధిని నింపాదిగా వెతికి వెలికి తీయవచ్చు. ఇప్పుడు తిరిగి వెళ్ళిపోదాం,\" అన్నాడొక కుర్రవాడు సమీరుణ్ణి ఓదారుస్తూ.\n\"అరవకండి!\" అని సైగచేసి, \"ఈ బండ చాటున దాక్కుందాం రండి,\" అంటూ అపూర్వుడు ముందుకునడిచాడు.\nక్షణంలో ఏడుగురూ గుట్టు చప్పుడు కా కుండా, పెద్దబండ చాటు న దాక్కున్నారు.\nబండకవతలి వైపునుంచి, ఎవరో బిగ్గ రగా నవ్వడం వినిపించింది. అపూర్వుడు ఆ శబ్దాన్ని జాగ్రత్తగా వినసాగాడు.\n“ఈనాటికి, అంటే పది సంవత్సరాల తరవాత, మన కోరిక నెరవేరింది. మన కలలు ఫలించి, నిధి మనవశమయింది. మనకు అడ్డుపడిన శత్రువులు ఈపాటికి నరకంలో ఏడుస్తూ వుంటారు!\" అన్న కఠోర కంఠస్వరం వినిపించింది.\n\"అందరూ నరకంలో లేరు గురూ, ఇంకా కొందరు జైళ్ళలోనే ఉన్నారు!\" అన్నాడు మరొకడు నవ్వుతూ.\n\"ఆలస్యం చేయకండి. త్వరగా మనం నిధిని పడవలోకి చేర్చాలి !\" అని ఆజ్ఞా పించాడు ఒకడు దృఢమైన కంఠస్వరంతో.\n“నాకు ఆకలి వేస్తున్నది. మొదట కడుపునిండా తినాలి. ఆ తరవాతే మరొక పని. మన వశమైన నిధి రెక్కలొచ్చి ఎక్కడికీ ఎగిరిపోదులే!\" అన్నాడు ఇంకొకడు.\n\"ముందు, వచ్చిన పని పూర్తిచేయండి. నిధిని పడవలోకి చేర్చి. ఆ పిమ్మట కావలసినంత తినవచ్చు, తాగవచ్చు !\" అని ఆజ్ఞాపించాడు మొదటివాడు.\nఅపూర్వుడు బండల మధ్య సందు గుండా తొంగి చూశాడు. బండకు అవతలి వైపున ఐదుగురు దృఢకాయులు నిలబడి ఉన్నారు. నగలు నిండిన పెట్టెలు గుహ లోపలి గోతులలో ఉన్నాయి. సముద్రపు దొంగలు ఆ పెట్టెలను ఒక్కొక్కటిగా వెలుపలికి తీసి, పడవలోకి చేర్చడం కనిపించింది.\nవాళ్ళ పని పూర్తికావడానికి అరగంట సేపు పట్టింది.\n\"సరే. ఇప్పుడు రండి భోజనం చేద్దాం!\" అని ఆజ్ఞాపించాడు వాళ్ళ నాయకుడు.\nఇద్దరు దృఢ కాయు లు, పాత్రల నిండుగా వున్న వంటకాలనూ, పీపాల నిండా వున్న పానీయాన్నీ పడవ నుంచి దించి, తెచ్చి ఒక చదునైన బండ మీద పెట్టారు. వాటి చుట్టూ కూర్చుని దొంగలు, సంతోషంగా తింటూ, తాగుతూ, ఆడుతూ, పాడుతూ పట్టరాని ఆనందంతో విచ్చల విడిగా ప్రవర్తించసాగారు. కొంత సేపటికి సద్దుమణిగింది. వాళ్ళందరూ స్పృహ కోల్పోయి అలాగే నిద్రపోయారు!\n\"రండి, మనం తప్పించుకోవడానికిదే సరైన తరుణం!\" అన్నాడు అపూర్వుడు ముందుకు నడుస్తూ.\n''గండుమీనాలెక్కడ?\" అన్నాడు ఒక కుర్రవాడు.\n\"అవి సముద్రంలో హాయిగా ఉన్నాయి. అయినా, మనం ఇప్పుడు అమూల్యమైన నిధిగల ఆ పడవలో ప్రయాణం చేద్దాం!'' అంటూ అపూర్వుడు దొంగలు తెచ్చిన పడవకేసి చేయి చూపుతూ అటుకేసి నడిచాడు.\nకుర్రవాళ్ళు అమితోత్సాహంతో పరుగున వెళ్ళి, పడవలోకి ఎక్కారు. మరుక్షణ మే గండుమీనాలు వచ్చి తమ తలలతో పడవను ముందుకు తోశాయి. కుర్రవాళ్ళు తెడ్లనుఅందుకున్నారు. సముద్రపుదొంగలు తప్పతాగి, స్పృహతప్పి పడిపోయిన శిలా ద్వీపాన్ని వదిలి, పడవ తీరం కేసి వేగంగా కదలసాగింది. ",
            "book_page_end": 24
        },
        {
            "title": "అధికారదాహం!",
            "book_page_start": 25,
            "pdf_page_start": 25,
            "pdf_page_end": 30,
            "author": "డా|| తాటిచెర్ల గురురామప్రసాద్",
            "genre": "వేతాళ కథ",
            "moral": "నిజమైన త్యాగాలు, దేశం లేదా ప్రజల శ్రేయస్సు కోసం కష్టపడి పనిచేయడం ద్వారా కీర్తి, అధికారం దానంతట అవే వస్తాయి, కానీ వాటిని కోరుకోవడం ద్వారా కాదు.",
            "keywords": [
                "విక్రమార్కుడు",
                "బేతాళుడు",
                "కీర్తికాంక్ష",
                "అధికారదాహం",
                "లోకనాధుడు"
            ],
            "characters": [
                "విక్రమార్కుడు",
                "బేతాళుడు",
                "లోకనాధుడు",
                "కోసలరాజు",
                "గ్రామాధికారి",
                "మండలాధ్యక్షుడు"
            ],
            "locations": [
                "శ్మశానం",
                "చంద్రగిరి గ్రామం",
                "సిరిపురం మండలం",
                "కోసల రాజ్యం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవ సాగాడు.\nఅప్పుడు శవంలోని బేతాళుడు “రాజా, నువ్వెవరికోసం, ఇంత అర్ధరాత్రి వేళ ఇన్ని శ్రమలకు గురి అవుతున్నావో. నాకు తెలియడం లేదు. ఈ లోకం చాలా చిత్ర మైంది. కీర్తిదాహంతో, అధికారవ్యామో హంతో స్వజనాన్ని పణం పెట్టినవాడు కూడా, ఒక్కొక్కసారి కొందరు స్వార్థ పరులచేత మహాత్యాగీ, సధర్ముడూ అని శ్లాఘింపబడతాడు. ఒకవేళ నువ్వు సార హీనమైన అలాంటి కీర్తికాంక్షగలవాడి వైతే, హెచ్చరికగా వుండేందుకు లోకనాధు డనేవాడి కథ చెబుతాను, శ్రమ తెలియ కుండా, విను,\" అంటూ ఇలా చెప్ప సాగాడు :\nఒకానొకప్పుడు కోసల రాజ్యమందలి సిరిపురమండలంలోని చంద్రగిరి అనే గ్రామంలో, లోకనాధుడనేవాడు గ్రామాధి కారి దగ్గిర నౌకరుగా వుండేవాడు. ఒక నాడు వాడు గ్రామాధికారితో, ''అయ్యా, సంసారసాగరాన్ని నేనొక్కణ్ణి ఈద లేకుండా వున్నాను. దయతలచి నా పెద్ద కొడుక్కు ఏదైనా పని ఇప్పించండి.\" అన్నాడు.\nగ్రామాధికారి నవ్వి, \"నీకు తెలియని ఉద్యోగం, ఈ చిన్న గ్రామంలో ఏమున్నది? అంత కావాలనుకుంటే ఒక పని చెయ్యి. నీ ఉద్యోగం మానెయ్యి, దాన్ని నీ కొడుక్కు ఇస్తాను.\" అన్నాడు.\nఈ విషయం తెలిసి లోక నా ధు డి భార్య, భర్తతో గొడవపడింది. తన భర్తకు ఉద్యోగం పోతే, గ్రామంలో ఆయన అంటే ఎవరూ లెక్కచేయరనీ, కోడలు తనను చులకన చేస్తుందనీ ఆవిడ భయం. కాని, లోకనాధుడు భార్య మాట పెడచెవిని పెట్టి, తన ఉద్యోగాన్ని పెద్ద కొడుక్కు ఇప్పించాడు.\nఉద్యోగం పోయాక లోకనాధుడు, అదనంగా కొంత పొలం కౌలుకు తీసు కుని, చిన్నకొడుకుతో కలిసి సాగు చెయ్య సాగాడు.\nఆ సమయంలో అనుకోకుండా, ఆ గ్రామానికి ఏదో పనిబడి, సంపన్నుడైన లోకనాధం దూరపుబంధువు `వచ్చాడు. మాటల సందర్భం లో లోకనాధుడు, ఆయనతో, \"ఎన్ని వుంటేనేం, ఎంతో ముఖ్యమైన గ్రంథాలయం మాత్రం, మా గ్రామంలో లేదు. విద్య లేనివాడు వింత పశువుకదా! నువ్వు పూనుకుంటే గ్రంథాలయం ఎంతపని!'' అన్నాడు.\nలోకనాధుడి బంధువు తలాడిస్తూ, \"సరే, లోకనాధా ! గ్రంథాలయ భవనం కట్టించి, మంచి పుస్తకాలు కూడా తెప్పించి ఇస్తాను. దాన్ని నడిపేందుకు ఎవరైనా ఉచితంగా పని చేస్తారేమో చూడు వాడికి జీతభత్యాలు కూడా, నన్నే ఇచ్చుకో మంటే మాత్రం పొసగదు.\" అన్నాడు.\nలోకనాధుడు గ్రామంలోని నలుగురు పెద్దల్నీ కలిసి, గ్రంథాలయంలో ఉచి తంగా పని చేసేవాడెవడైనా దొరుకుతాడా, అని అడిగాడు.\n\"చేతిలో వెన్న పెట్టుకుని, నెయ్యి కోసం దేవురించడం దేనికి? నీ చిన్న కొడుకు చదువుకున్నవాడేకదా! వాడినే ఆ పని చెయ్యమను.\" అని వాళ్ళు ఉచిత సలహా ఇచ్చారు.\nకొత్తగా కట్టిన గ్రంథాలయం బాధ్యత వల్ల, లోకనాధుడి చిన్న కొడుకు తండ్రికి పొలం పనుల్లో సాయం చేయలేక పోయాడు. ఇంటి బాధ్యత అంతా లోకనాధుడి ఒక్కడిమీదేపడింది. దానితో ఋణభారం పెరగసాగింది.\nఒకనాడు సిరిపుర మండలాధ్యక్షుడు, చంద్రగిరి గ్రామాధికారిని పిలిపించి, \"మీ గ్రామ భూముల్లో అభ్రకం వుందని తెలియవచ్చింది. మీ గ్రామస్థుల్ని ఎక్కడి కైనా తరలించి, అక్కడ తవ్వకాలు ప్రారంభించు,\" అన్నాడు.\n. \"క్షమించండి ! మా గ్రామస్థులకు అన్యాయం చేయలేను. మీరు చెప్పినపని చేయడం, నావల్ల కాదు.\" అన్నాడు గ్రామాధికారి.\nఈ వార్త తెలిసి, మర్నాడే లోకనాధుడు సిరిపురం మండలాధ్యక్షుణ్ణి కలిసి, \"అయ్యా, ఆ పని నాకప్పగించండి, చేయిస్తాను,'' అన్నాడు వినయంగా.\nమండలాధ్యక్షుడు అప్పటికప్పుడే, లోకనాధుడికి సంబంధించిన అధికారా లను ఆదేశిస్తూ ఉత్తర్వులు జారీ - చేశాడు. లోకనాధుడు గ్రామస్థుల్ని ఇళ్ళు ఖాళీ చేయమన్నాడు. ఇందుకు వాళ్ళు ఒప్పుకోక ఎదురు తిరిగారు. అయితే, లోకనాధుడు ఏమాత్రం సంకోచించ కుండా, పెద్ద సంఖ్యలో రాజభటుల్ని పిలిపించి, తన గ్రామస్థులందర్నీ వేరే ప్రాంతానికి తరలించాడు. అలా ఇళ్ళు\nఖాళీ చేసిన పోయినవారికి, తనకు తోచిన విధంగా నష్టపరిహారం ఇప్పించాడు.\nఅయితే, గ్రామస్థులంతా అతణ్ణి నానా దుర్భాషలాడారు.\nఇది జరిగాక సిరిపురం మండలాధ్య క్షుడు, లోకనాధుణ్ణి బహిరంగ సభలో ఎంతగానో శ్లాఘించి పునరావాస కార ణంగా కొత్తగా ఏర్పడిన గ్రామానికి, అతణ్ణి అధికారిగా నియమించాడు.\nకొంతకాలం జరిగింది.\nకోసలరాజు, సిరిపుర మండలం గుండా ప్రవహించే ఒక నది మీద, ఆనకట్ట కట్ట దలిచాడు. దానివల్ల, ఆ మండలంలోని ఎన్నో గ్రామాలు నీట మునిగిపోతాయి. ఆ విషయం గురించి చర్చించడానికి, కోసలరాజు సిరిపురం మండలాధ్యక్షుణ్ణి పిలిపించాడు.\n\"మహారాజా, క్షమించాలి! ఈ ప్రయత్నానికి ప్రజల మద్దతు వుండదు. బలప్రయోగం ద్వారా, ఈ పని పూర్తి చేయాలనుకుంటే, ప్రజల్లో కల్లోలం బయలుదేరుతుంది.\" అన్నాడు మండలా ధ్యక్షుడు వినయంగా.\nకోసలరాజు, తన పథకాన్ని ఏవిధంగా నైనా అమలుచేయాలనే కృత నిశ్చయంతో వున్నాడని విని. లోకనాధుడు వెళ్ళి ఆయన దర్శనం చేసుకుని, “మహారాజా, తమరి ఆజ్ఞ అయితే, ఈ ఆనకట్ట నిర్మాణాన్నినేనుపూర్తిచేయించగలను,” అన్నాడు.\nరాజు సంతోషించి, ప్రజల్లో కల్లోలం బయలుదేరుతుందని చెప్పిన మండలా ధ్యక్షుణ్ణి తొలగించి, ఆస్థానంలో లోక నాధుణ్ణి నియమించాడు.\nపదవీబాధ్యతలు స్వీకరించగానే లోక నాధుడు, నీటి ముంపుకు గురి అయ్యే గ్రామాల ప్రజల్ని బలవంతంగా ఇళ్ళ నుంచి ఖాళీ చేయించబోయాడు. మండల ప్రజల్లో తీవ్రమైన అసంతృప్తి కలిగి, వాళ్ళు తిరుగుబాటుకు పూనుకున్నారు. కాని, లోకనాధుడు వందల సంఖ్యలో రాజభటుల్ని రప్పించి, ఆ తిరుగుబాటును అణచివేశాడు. సిరిపురం మండలవాసులు లోకనాధుణ్ణి స్వార్థపరుడనీ పదవికోసం ఎంతకైనా తెగిస్తాడనీ నిందించారు.\nకొన్ని నెలల తర్వాత ఆనకట్ట నిర్మాణం పూర్తయింది ప్రారంభోత్సవం నాడు కోసలరాజు, లోకనాధుణ్ణి త్యాగి అనీ, ప్రజా సేవకుడనీ, సధర్ముడనీ కొని యాడాడు.\nబేతాళుడు ఈ కథ చెప్పి, \"రాజా, లోకనాధుడి ప్రవర్తన గురించి, నీ అంచనా ఏమిటి? అతడు ఒక్క పెద్ద కొడుకు విషయంలో మాత్రం, తన ఉద్యోగాన్ని త్యాగం చేసి, వాడికిప్పించాడు. తర్వాత అతడు చేసినవన్నీ కీర్తికాంక్షా, అధికార దాహం కొద్దీ చేసిన వేగదా? అధికార పదవిలో ఒక్కొక్కమెట్టే పైకెక్కేందుకు, అతడు తన గ్రామప్రజల్నీ, మండల వాసుల్నీ — అందర్నీ నానా ఇబ్బందుల\nపాలు చేశాడు. వాళ్ళ అసంతృప్తిని బల ప్రయోగం ద్వారా అణచివేశాడు. అలాంటివాణ్ణి, రాజు అంతగా పొగడడం అర్థరహితం కాదా ? అది ఆయన స్వార్థ బుద్ధినీ, ప్రజలపట్ల అతడికి గల నిరాదర ణనూ తెలియజేయడం లేదా? ఈ సందే హాలకు సమాధానం తెలిసి కూడా చెప్పక పోయావో, నీ తల పగిలిపోతుంది,\" అన్నాడు.\nదానికి విక్రమార్కుడు, \"లోకనాధు డికి అధికారదాహం, కీర్తివ్యామోహం; అలాగే రాజుకు స్వార్థచింతనా, ప్రజల పట్ల నిరాదరణా అంటగట్టడం ఏమాత్రం న్యాయంకాదు. ఆభ్రకం అనేది చాలా అరుదైన ఖనిజం. దానివల్ల దేశ ఆర్థిక వ్యవస్థ ఎంతగానో బలపడుతుంది. నదుల జలాలు వృధాగాపోయి సముద్రంలో కలవకుండా, వాటికి ఆనకట్టలు కట్టడం ద్వారా, దేశంలో మరింతగా వ్యవసాయాభి వృద్ధి కలిగించవచ్చు. దాని ద్వారా దేశ సంపద మరింత పెరుగుతుంది. ఈ ప థ కాల\nవల్ల మొదట్లో ప్రజల్లో కొందరికి ఇబ్బందులు కలిగినా, ఆ తర్వాత దేశం సుసంపన్న మౌతుంది. కోసలరాజు ఇదంతా ఆలో చించే, అందుకు తగిన పథకాలు తయారు చేశాడు. అయితే, వాటి అమలు విషయం వచ్చినప్పుడు, ముందు గ్రామాధికారీ, తర్వాతమండలాధ్యక్షుడూ ప్రజలకోపానికి భయపడి, తమ బాధ్యతలనుంచి వైదొలి గారు. లోకనాధుడు మాత్రం, ఈ పథకాల వల్ల ఆదిలో ప్రజలు అసంతృప్తులైనా, తర్వాత వాటి ప్రయోజనాన్ని గుర్తించగల రనే విశ్వాసంతో వాటి అమలుకు పూను కున్నాడు. కొందరు వ్యక్తులు అధికారం కోసం గొప్ప పనులు చేయరు. కాని, గొప్ప పనులు చేసేవారికి అధికారం, కీర్తీ రెండూ వెన్నంటి నీడలా వస్తాయి. లోకనాధుడి విషయంలో జరిగింది ఇదే!'' అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)\n[ఆధారం : డా|| తాటిచెర్ల గురురామప్రసాద్]",
            "book_page_end": 30
        },
        {
            "title": "నిజాయితీకి బహుమతి",
            "book_page_start": 31,
            "pdf_page_start": 31,
            "pdf_page_end": 32,
            "author": "చందమామ బృందం",
            "genre": "జానపద కథ",
            "moral": "నిజాయితీని ప్రదర్శించిన వారికి తగిన గౌరవం, బహుమతి లభిస్తాయి, మోసగాళ్ళు అవమానానికి గురవుతారు.",
            "keywords": [
                "ఖలీఫా",
                "అబ్దుల్ అజీజ్",
                "నిజాయితీ",
                "బహుమతి",
                "షావుకారు"
            ],
            "characters": [
                "అబ్దుల్ అజీజ్",
                "బీద యువకుడు",
                "బీద యువకుడి భార్య",
                "బషీర్",
                "మంత్రి"
            ],
            "locations": [
                "బాగ్దాద్"
            ],
            "content": "ఖలీఫా హారూన్ అలరషీద్ తర్వాత బాగ్దాద్ నగరాన్ని పరిపాలించిన వారిలో అబ్దుల్ అజీజ్ ముఖ్యుడు. ఆయన స్వత హాగా మంచివాడు. అంతేగాక దాన ధర్మాలు చేయడంలో అతని చేతికి ఎముక లేదని ప్రతీతి. ఆ పాదుషా విధించే శిక్షలు చిత్రంగా ఉండేవి. కొరడా దెబ్బలు, కారాగారశిక్ష, ఉరిశిక్ష వంటివి విధించే వాడు కాదు. ప్రజలు చేసిన తప్పుపని వారి మనసులో బాగా నాటుకుపోయేట్టు తెలిసేటట్టు చేసి చాతుర్యంగా తీర్పు చెప్పేవాడు. దానితో తప్పు చేసినవాడికి అవమానమై తిరిగి అటువంటి పని జన్మలో చేసేవాడు కాదు. ఆ రాజులో ఉన్న మరో గుణమేమిటంటే నిజాయితీగా నడుచుకునే వారికి తగిన బహుమానా లిచ్చి సత్కరించేవాడు. అందువల్ల అతని కాలంలో దొంగతనాలుగాని, ఇతర అవినీతికరమైన పనులుగాని చాలా తక్కువ జరిగేవి.\nఒక రోజు అబ్దుల్ అజీజ్కు చాలా కాలం తర్వాత మగపిల్లవాడు పుట్టడంతో సంతోషంగా పేదప్రజలకు విరివిగా దాన ధర్మాలు చేశాడు. అలా ఆయన వద్ద నుంచి ఒక బస్తా ధాన్యం తీసుకున్న ఓ పేద వాడు ఇంటికి పోయి బస్తా విప్పాడు. ధాన్యం లోపల వాడికి ఒక బంగారు నాణెం కనబడింది. వాడి భార్య అది చూసి, \"ఎక్కడిది ఆ బంగారు నాణెం?\" అని అడిగింది. వాడు జరిగినది చెప్పి, ఆ నాణాన్ని తిరిగి పాదుషాకు ఇవ్వాలను కుంటున్నానని అన్నాడు.\n\"నీ మొహం! నీ బుద్ధిగాని గాలికి ఎగిరిపోలేదు కదా! నిక్షేపంగా వచ్చిన బంగారునుతిరిగిపాదుషాగారికి ఇస్తావా?\" అన్నది వాడి భార్య.\n\" నువ్వూరుకో! పొర పాటు పల్ల ఆ నాణెం ధాన్యం మూటలో వచ్చింది. అది మనం ఉంచుకొనడం న్యాయం కాదు. మంచిగా ఉన్నవాడికే ఏనాటికైనా న్యాయం లభిస్తుంది.\" అని వాడు, భార్య ఎంత మొత్తుకుంటున్నప్పటికీ వినక తీసు కెళ్ళి పాదుషాకిచ్చాడు.\nఅబ్దుల్ అజీజ్ ఆ పేద యువకుడి నిజాయితీకి మెచ్చి నూరు బంగారు నాణెములు ఇచ్చాడు.\nఇదంతా గమనించిన బషీర్ అనే ఓ షావుకారు బీదవాడి వేషం వేసుకుని యాభై బంగారు నాణెములు తన సొంతవి తీసుకొని పాదుషా వద్దకు వెళ్ళి ఎంతో వినయం నటిస్తూ, \"మహాప్రభూ! మీరు నిన్న నాకు ఇచ్చిన ధాన్యం మూటలో ఈ ఏభై బంగారు నాణెములు దొరికాయి. వీటిని న్యాయంగా తిరిగి తెచ్చాను. దయ చేసి స్వీకరించండి.\" అన్నాడు. తనకు తిరిగి ఐదువందల బంగారు నాణెములు వస్తాయన్న ఆశతో.\nఅప్పుడు అబ్దుల్ అజీజ్ బషీర్ కేసి ఆశ్చర్యంగా చూశాడు. బషీర్ భోజన ప్రియుడు కావడంవల్ల మనిషి బొద్దుగా, సుష్టుగా, బలంగా ఉన్నాడు. పైగా పేద వాడి వేషం ధరించినా. కుడిచేతికున్న నాలుగు బంగారపుటుంగరాలూ, ఎడమ చేతికున్న రెండు వజ్రపుటుంగరాలూ తీయడం మరిచిపోయి అలానే వచ్చాడు. అవే అతని అసలు స్వరూపాన్ని పట్టి ఇచ్చాయి. బషీర్ నిజమైన పేదవాడు కాదనీ, ఎక్కువ బంగారు నాణెములు సంపాదించేందుకు వచ్చాడనీ గ్రహించ డానికి పాదుషాకు ఎంతోసేపు పట్టలేదు. అప్పుడాయన తన మంత్రితో, \"మంత్రి గారూ! ఇతడు ఇచ్చిన బంగారు నాణె ములు తీసుకొని ఖజానాలో వేయండి. నిజాయితీగా వాటిని తిరిగి తెచ్చాడు గనుక ఇతని పేర ఓ నిజాయితీ పత్రం వ్రాసి ఇతనికిచ్చి పంపండి.'' అన్నాడు.\nబషీర్ ముఖంలో కత్తివాటుకు నెత్తురు చుక్కలేదు !",
            "book_page_end": 32
        },
        {
            "title": "హనుమంతుడు",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "పురాణం/పరిచయం",
            "moral": "హనుమంతుడి జీవితం భగవద్భక్తి, ధైర్యం, సాహసం, వినయవిధేయతలకు నిదర్శనం.",
            "keywords": [
                "హనుమంతుడు",
                "శివాంశసంభూతుడు",
                "ఆంజనేయుడు",
                "రామకార్యం",
                "సంజీవనీ"
            ],
            "characters": [
                "హనుమంతుడు",
                "శివుడు",
                "వాయుదేవుడు",
                "అంజనాదేవి",
                "రాముడు"
            ],
            "locations": [
                "భారతదేశం"
            ],
            "content": "హనుమంతుడు నిర్మలమైన భక్తితో, దివ్యత్వాన్ని సాధించిన విశిష్ట దివ్యస్వరూపుడు. హను మంతుడు శివాంశసంభూతుడు. శివశక్తియుతమైన దివ్యఫలాన్ని వాయుదేవుడు, తపోధను రాలయిన అంజనాదేవికి ప్రసాదించాడు. దాని పర్యవసానంగా ఆమెకు హనుమంతుడు జన్మిం చాడు. అందుకే ఆయనకు ఆంజనేయుడు అని పేరు వచ్చింది.\nభగవద్భక్తితో సాధించలేనిది లేదని నిరూపించిన భక్తశిఖామణి హనుమంతుడు. నూరు యోజనాల సముద్రాన్ని అవలీలగా దాటి, సీతను కనుగొని ఆమెను ఓదార్చి, రావణుడి గర్వ మణచి, సంజీవనీ పర్వతాన్ని సమూలంగా తీసుకువచ్చి లక్ష్మణుడి ప్రాణాలు రక్షించిన ధీరుడు వాయుకుమారుడైన హనుమంతుడు!\nఅద్భుతమైన శక్తియుక్తులకూ, అపూర్వమైన ధైర్యసాహసాలకూ, వినయవిధేయతలకూ పేరెన్నికగన్న మహనీయుడు హనుమంతుడు. అసంఖ్యాకులయిన భక్తులు చేసే నిరంతర రామనామస్మరణ వినడానికే అంజనేయుడు చిరంజీవిగా వెలుగొందుతున్నాడని భక్తులు విశ్వసిస్తారు. భక్తిశ్రద్ధలతో కొలిచేవారి బాధలు పోగొట్టే దివ్యమంగళస్వరూపుడు హనుమంతుడు అని భక్తులు భావిస్తారు !",
            "book_page_end": 33
        },
        {
            "title": "టైప్లోటింగ్లో ఛాంపియన్",
            "book_page_start": 34,
            "pdf_page_start": 34,
            "pdf_page_end": 34,
            "author": "చందమామ బృందం",
            "genre": "వ్యాసం",
            "moral": "కఠోరమైన కృషి, నిరంతర సాధన, తల్లిదండ్రుల ప్రోత్సాహం వలన గొప్ప విజయాలు సాధించవచ్చు.",
            "keywords": [
                "అభిషేక్ జైన్",
                "టైప్రైటింగ్",
                "ఛాంపియన్షిప్",
                "రికార్డు",
                "గిన్నిస్ బుక్"
            ],
            "characters": [
                "అభిషేక్ జైన్",
                "అభిషేక్ తండ్రి"
            ],
            "locations": [
                "బ్రుసెల్స్",
                "జలంధర్",
                "ఇస్టానబుల్"
            ],
            "content": "బెల్జియం రాజధాని బ్రుసెల్స్ గత జూలై\nనెలలో 'ఇంటర్నేషనల్ ఫెడరేషన్ ఫర్ షార్టండ్\nఅండ్ టైప్స్టింగ్' 39వ మహాసభ జరిగింది.\nఆ సందర్భంగా 'ఇంటర్ స్టెనో 1991 ఛాంపియన్\nషిప్ పోటీలు జరిపారు. ఆ పోటీలలో మన దేశానికి\nచెందిన అభిషేకైజైన్ అనే విద్యార్థి జూనియర్\n(20 యేళ్ళకు లోబడినవారికి నిర్దేశించినది)\nచాంపియన్ షిప్ను సాధించాడు !\nపంజాబు రాష్ట్రంలోని\nజలంధర్ జిల్లా గొరయా.\nపట్టణానికి చెందిన అభిషేక్\nజై నవయసు పదమూడేళ్ళే!\nఅభిషేక్ నిమిషానికి 109.2\nపదాలు టైప్ చేశాడు.\n99.93 శాతం నిర్దుష్టంగా\nఉన్నది. ఇది ఇర వై\nసంవత్సరాలకు పై బడిన\nవారికి జరిపిన పోటీలో\nపాల్గొని, ద్వితీయ స్థానం\nసాధించిన యువకునికన్నా\nఉత్తమమని పరిశీలకులు\nఅభిప్రాయ పడ్డారు.\nఅభిషేక్ నిమిషానికి 546 'స్ట్రోక్స్' వేగంతో టైపు\nచేయగలడు. వాటిలో 511 'స్ట్రోక్స్' నిర్దుష్టంగా\nఉన్నాయి.\nఅభిషేక్ పదవ తరగతి చదువుతున్నాడు\nకాబట్టి, అతన్ని మన దేశంలో ఇంకా 'లోయర్\nగ్రేడ్' పరీక్షలకు కూడా అనుమతించలేదు!\nఅభిషేక్ తండ్రి, టైప్రోటింగ్, షార్టండ్\nనేర్పే ఒక 'కమర్షియల్ ఇన్స్టిట్యూట్ను' నడుపు\nతున్నాడు. అభిషేక్ రోజూ బడినుంచి రాగానే,\nఇన్స్టిట్యూట్కు వెళ్ళి, టైప్రోటర్ దగ్గర కూర్చుని\nటైపు చేస్తూండేవాడు. దానిని గమనించిన తండ్రి\nకుర్రవాడికి అడ్డు చెప్పలేదు; ప్రోత్సహించాడు. ఇలా\nఐదారు సంవత్సరాలు గడిచాయి. ఆలోగా అభిషేక్\nజాతీయస్థాయి ఛాంపియన్షిప్ పోటీలలో పాల్గొనే\nస్థాయికి ఎదిగాడు. 1987వ సం॥లో జాతీయ\nబహుమతిని సాధించాడు. ఆ తరవాత కూడా తల్లి\nదండ్రుల ప్రోత్సాహంతో అతడు వివిధ పోటీలలో\nపాల్గొంటూ వచ్చాడు.\nఒక సుప్రసిద్ధ 'టైప్\nరైటర్ కంపెనీ' ప్రోత్సా\nహంతో, అభిషేక్ జూలై లో\nబ్రుసెల్స్ లో జరిగిన\nఅంతర్జాతీయ టై బ్రైటింగ్\nఛాంపియన్షిప్ పోటీలలో\nపాల్గొన్నాడు. అందరి మన్న\nనలూ పొందాడు !\nఅభిషేక్ హిందీలో\nనిమిషానికి 75 పదాలూ,\nపంజాబీలో 80 పదాలూ\nటైపు చేయగలడు. టర్కీ\nలోని ఇస్టాన బుల్ లో\n1993 లో జరుగనున్న 'ఇంటర్లొనో' పోటీలలో\nపాల్గొని, సరికొత్త రికార్డును సృష్టించి, 'గిన్నిస్\nబుక్'లో స్థానం సంపాదించాలని అభిషేక్ కృషి\nచేస్తున్నాడు. ప్రస్తుతం అమెరికాలోని ఒక సంస్థ,\nతాను నిర్వహిస్తూన్న ఎలక్ట్రానిక్ ఛాంపియన్షిప్\nపోటీలలో పాల్గొనమని అభిషేక్ను ఆహ్వానించింది.\nఅందువల్ల అతడు, ఇప్పుడు ఎలక్ట్రానిక్ టైప్\nరైటింగ్ లో శిక్షణ పొందుతున్నాడు. అభిషేక్ కృషి\nజయప్రదం కావాలని కాంక్షిస్తున్నాము!",
            "book_page_end": 34
        },
        {
            "title": "అచ్చయ్య మంచితనం",
            "book_page_start": 37,
            "pdf_page_start": 37,
            "pdf_page_end": 41,
            "author": "వసుంధర",
            "genre": "నీతి కథ",
            "moral": "ఇతరుల దృష్టిలో మంచివాడిగా కనిపించడం ముఖ్యం కాదు. నిస్వార్థంగా, స్వచ్ఛమైన మనసుతో సహాయం చేయడం లేదా జాలి చూపడమే నిజమైన మంచితనం.",
            "keywords": [
                "మంచితనం",
                "అహంకారం",
                "రామశాస్త్రి",
                "సాధువు",
                "నిస్వార్థం"
            ],
            "characters": [
                "అచ్చయ్య",
                "రామశాస్త్రి",
                "గ్రామాధికారి",
                "బుచ్చయ్య",
                "భద్రయ్య",
                "రమణయ్య",
                "సాధువు"
            ],
            "locations": [
                "గ్రామం",
                "మర్రిచెట్టు"
            ],
            "content": "అచ్చయ్య అనే వాడికి చిన్నతనంలోనే తల్లి పోయింది. తండ్రి వాణ్ణి ముద్దుగా పెంచాడు. అచ్చయ్య కూడా అల్లరిచిల్లరగా వుండక, తండ్రి చెప్పిన మాటే వింటూ బుద్ధిమంతుడనిపించుకున్నాడు. అయితే వాడికి వ్యవహారజ్ఞానం బొత్తిగా లేదు. స్వంతంగా ఏ పనీ చేయలేక అన్నిటికీ తనమీదనే ఆధారపడిన కొడుకు గురించి తండ్రికి బెంగగా వుండేది. అవసానదశలో ఆయన కొడుకును దగ్గిరకు పిలిచి, “నాయనా! నీకు అన్ని పనులూ వచ్చు. దురలవాట్లులేవు. నలుగురితో మంచిగా వున్నావంటే చాలు. నీకేలోటూవుండదు.\" అని చెప్పి కన్నుమూశాడు.\nఈ మాటలు అచ్చయ్య తలకెక్కాయి.\nఒక రోజున వాడు, రామశాస్త్రి అనే పండితుడికి రాజసన్మానం జరిగిందని తెలిసి, పనిగట్టుకుని ఆయన ఇంటికి వెళ్ళి, ''అయ్యా! తమరు మహా పండి తులు. రాజసన్మానానికి తగినవారు. మీకు జరిగిన సన్మానానికి, నాకెంతో సంతోషంగా వుంది.\" అన్నాడు.\nమంచివాళ్ళు ఎదుటివారి అదృష్టానికి సంతోషించాలని వాడి ఉద్దేశ్యం!\nఅయితే రామశాస్త్రి వాడికేసి కళ్ళెర్ర చేసి చూసి, \"పాండిత్యం గురించి నీకేం తెలుసు? నేను రాజసన్మానానికి తగిన వాడినో, కాదో నిర్ణయించే అర్హత నీకుందా? ఇంకెప్పుడూ నీకంటే గొప్ప వాళ్ళ దగ్గర ఇలా ఆలోచించకుండా మాట్లాడకు.\" అన్నాడు.\nఅచ్చయ్య చిన్నబుచ్చుకుని అక్షణ్ణించి వచ్చేస్తూంటే, దారిలో వాడికి గ్రామాధి కారి కనిపించాడు. ఆయన చుట్టూ గ్రామ పెద్దలున్నారు. అంతకు ముందురో జు గ్రామాధికారి ఏదో తగాదా విషయంలో\nచక్కని తీర్పు ఇచ్చాడని, వాళ్ళు ఆయ నను అదేపనిగా మెచ్చేసుకుంటున్నారు. అచ్చయ్య మాత్రం ఆయనకు నమస్క రించి వూరుకున్నాడు.\nగ్రామాధికారి వాడివంక గుర్రుగా చూసి, \"ఏరా, నా తీర్పు గురించి నీకేమీ అనిపించలేదా? అలా చూస్తూ బెల్లంకొట్టిన రాయిలా వుండిపోయావు.'' అన్నాడు.\nఏం చెప్పాలో తెలియక, అచ్చయ్య చల్లగా అక్కణ్ణించి జారుకున్నాడు.\nకొందరు సరిసమానుల నుంచే పొగడ్తల నాశిస్తారు. కొందరు ఎలాంటివారు పొగిడినా సంతోషిస్తారు. కానీ ఈతేడా తెలుసుకోవడ మెలా ?\nఅచ్చయ్య సాటిరైతు బుచ్చయ్య వద్దకు వెళ్ళి, “వ్యవసాయంలో నీకు నువ్వేసాటి. నీ చేతిలో ఏదో మంత్రముంది. నువ్వు నాటిన విత్తనాలు బంగారం పండిస్తాయి,\" అన్నాడు.\nబుచ్చయ్య నవ్వి, \"ఏమిటి అచ్చయ్యా, ఈ రోజు వచ్చీరాగానే, అదేపనిగా పొగిడే స్తున్నావు. నాతో ఏమైనా పని వుందా ?\" అన్నాడు.\nఅచ్చయ్య చిన్నబుచ్చుకుని, “పనుంటే కానీ పొగడకూడదా? నీలో గొప్పతన ముంటే, ఒక మంచి మాట అనకూడదా?\" అని అడిగాడు.\n“నీకంతగా పొగడాలనుంటే, మన గ్రామాధికారిని పొగుడు. పనులున్నవాళ్ళు అడ్డమైనవాటికీ ఆయన్ని పొగిడి కార్యం సాధించుకు వస్తూంటారు. అలా పొగిడే వాళ్ళను కాకారాయుళ్ళని అంతా హేళన చేస్తారు. నువ్వలా కా కా రా యు డి వనిపించుకోవాలనుందా?\" అన్నాడు బుచ్చయ్య.\nసరిసమానులనైనా సరే పొగిడితే హేళ నగా వుంటుందని అచ్చయ్యకు అర్థమై, ఇంకెవర్నీ దేనికీ పొగడ కూడద ను కున్నాడు.\nఒక రోజున అచ్చయ్యకు కడుపు నొప్పిగా వుంటే, వైద్యుడి వద్దకు వెళ్ళాడు.\nవైద్యుడా సమయంలో బాగా దెబ్బలు తిన్నవాడి కొకడికి, గాయాలను శుభ్రం చేసి కట్లు కడుతున్నాడు.\n\" గాయాలెలాగయినై ?\" అని అడి గాడు అచ్చయ్య.\nరెచ్చిపోయిన ఎదొకటి వాణ్ణి తరిమి తరిమి కుమ్మిందిట! విషయం విని అచ్చయ్య మౌనంగా వూరుకుంటే\nవైద్యుడు కోపంగా, ‘‘అచ్చయ్యా! అయ్యో, పాపమని జాలిగా ఒక మాటయినా అనాలని, నీకు తెలియదా?\" అని మంద లించాడు.\nకష్టాల్లో వున్నవాళ్ళను చూసి జాలి పడినా, అది మంచితనమేనని అచ్చయ్య కర్థమయింది.\nఆ తర్వాత వాడు ఇల్లు కాలిపోయి ఏడుస్తున్న భద్రయ్య అనే వాడి వద్దకు వెళ్ళి, \"అయ్యో. పాపం! ఇల్లు కాలి నీకున్నదంతా పోయినట్టుంది. నీ పరిస్థితి చూస్తుంటే నాకు చాలా బాధగా వుంది,\" అన్నాడు.\nభద్రయ్య మండిపడుతూ, ''అడ్డమైన వాళ్ళూ వచ్చి నాలుగు జాలికబుర్లు చెప్పే వాళ్ళే! దమ్మిడీ సాయం చేసేవాళ్ళు మాత్రం లేరు.\" అన్నాడు.\nఅచ్చయ్య దగ్గర డబ్బు లేదు. అందు కని వాడు కిమ్మనకుండా అక్కణ్ణించి వెళ్ళిపోతూ, ‘‘కష్టాల్లో వున్నవాళ్ళ మీద జాలిపడితే చాలదు. సాయపడగలప్పుడే ఆ పని చేయాలి !\" అనుకున్నాడు.\nఇలా వుండగా లక్షాధికారి రమణయ్య ఇంట్లో దొంగతనం జరిగి పాతికవేల వరహాలు పోయాయి. ఆయన లబోదిబో మంటూంటే, ఒక్కొక్కరే ఆయనింటికి వెళ్ళి ఓదార్చివస్తున్నారు.\nఅచ్చయ్య కూడా రమణయ్య ఇంటికి వెళ్ళి, \"అయ్యా! జరిగిందేదో జరిగి పోయింది. విచారించి ఏం ప్రయోజనం ? తమకు కలిగిన నష్టం సామాన్యమైనది కాదు. ఏదో విధంగా మీకు సాయపడాలని వుంది. కావాలంటే ఈ సంవత్సరం తమ పొలాల్లో రెండెకరాలు ఉచితంగా దున్ని పెట్టి, తమకు నా వంతుగా సాయపడ గలను,\" అని తన మాటగా చెప్పాడు.\nఅంత దుఃఖంలోనూ రమణయ్య దీనికి మండిపడి, “ఏరా ! పాతిక వేల వరహాలు పోగానే అడుక్కుతినేవాణ్ణియిపోయానను కుంటున్నావా? నీచేత సాయం చేయించు కునేటంత దిగజారిపోయాననుకుంటు న్నావా ? నీ స్థితికి నేను దిగజారిపోవాలని నీ వెధవకోరిక అయితే, ఇప్పుడే చెబు తున్నాను, విను ! ఇలాంటి దొంగతనాలు పది జరిగినా, నేను నీకంటే వెయ్యిరెట్లు గొప్పగానే వుంటాను. తెలిసిందా? '' అన్నాడు.\nఅక్కడున్న వాళ్ళందరూ కూడా దుఃఖంలో వున్న పెద్దవాళ్ళతో మాట్లాడే పద్ధతి అదేనా అంటూ, అచ్చయ్యను గట్టిగా మందలించారు.\nఇంత జరిగాక అచ్చయ్యకు, ఈ లోకంలో మంచిగా ఎలా జీవించాలా అన్న దిగులు పట్టుకుంది.\nఒక రోజు వాడు. ఊరి చివర మర్రి చెట్టుకింద కూర్చుని ఆలోచిస్తూండగా, సాధువొకడు వాణ్ణి చూసి, “ఏం నాయనా! అలా దిగులుగా వున్నావు?\" అంటూ పలకరించాడు.\nఅచ్చయ్య, సాధువుకు తన బాధ చెప్పుకున్నాడు.\nసాధువు చిన్నగా నవ్వి, \"నీలో మంచి వాడనిపించుకోవాలనే తాపత్రయం\nఎక్కువగా వుంది. అందుకే నువ్వు నలుగురి మధ్య నవ్వుల పాలయ్యావు.\" అన్నాడు.\n\"స్వామీ, నా కోరికలో తప్పుందా?\" అని అడిగాడు అచ్చయ్య.\n\"నీ కోరికలో తప్పులేదు. కానీ ఎదుటి వాడిలో వున్న మంచితనాన్ని గుర్తించక, లేని చెడ్డతనాన్ని ఊహించుకునేవారే ఎక్కువ. అది లోకం తీరు.\" అన్నాడు సాధువు.\n“కానీ మా నాన్న నన్ను నలుగురితోనూ మంచిగా వుండమని చెప్పి, చనిపోయాడు. అది నాకు సాధ్యం కాదా ?\" అన్నాడు అచ్చయ్య.\n\"ఎందుకు సాధ్యం కాదు? నువ్వు మంచివాడి వనిపించుకోవడం కోసం. ఎవరినీ పొగడనక్కర్లేదు, పనిగట్టుకుని ఎవరిమీదా జాలిపడనక్కర్లేదు.\" అన్నాడు సాధువు.\n\"మరేం చెయ్యాలి?\" అని అడిగాడు అచ్చయ్య.\n\"అందరితోనూ మంచిగా వుండు, అంతే!'' అన్నాడు సాధువు.\n“అదెలాగో నాకు తెలియదు, స్వామీ!\" అన్నాడు అచ్చయ్య.\n\"నీ కెవరినైనా మెచ్చుకోవాలనిపిస్తే మెచ్చుకో. ఎవరిమీదైనా జాలికలిగితే జాలిపడు. అంతేగాని, కేవలం మంచి వాడనిపించుకునేందుకు మాత్రం, ఆ పనులు చెయ్యకు. అడిగినవాళ్ళకు చేత నైన సాయం చెయ్యి. నిన్ను తిట్టిన వాళ్ళను క్షమించు. అకార ణంగా నువ్వెవరినీ తిట్టకు. నువ్వు మంచిగా వున్నంతకాలం నీ గురించి ఎవరేమను కున్నా బాధపడకు. అర్థమయిందా ?\" అన్నాడు సాధువు.\nదానితో అచ్చయ్యకు జ్ఞానోదయ మయింది. స్వతహాగా మంచి వాడు కావడంపల్ల, వాడు సాధువు చెప్పినట్లే నడుచుకుని, ఊళ్ళో అందరిచేతా మంచి వాడనిపించుకుని కలకాలం సుఖంగా జీవించాడు.",
            "book_page_end": 41
        },
        {
            "title": "దానఫలం",
            "book_page_start": 42,
            "pdf_page_start": 42,
            "pdf_page_end": 44,
            "author": "దాసరి వెంకటరమణ",
            "genre": "నీతి కథ/ధర్మ సందేహం",
            "moral": "దానఫలం డబ్బు ఇచ్చే వ్యక్తికి కాక, దానం చేయాలనే సద్గుణాన్ని కలిగి ఉండి, ఆ పనిని నెరవేర్చేందుకు పూనుకున్న వ్యక్తికే చెందుతుంది.",
            "keywords": [
                "దానం",
                "ధర్మం",
                "సర్వోత్తముడు",
                "సుమేధుడు",
                "విదూషకుడు"
            ],
            "characters": [
                "సర్వోత్తముడు",
                "సుమేధుడు",
                "ధరహాసుడు",
                "మొదటి బాటసారి",
                "రెండవ బాటసారి",
                "అవిటివాడు"
            ],
            "locations": [
                "మలయవతీ రాజ్యంలో నగరంలో"
            ],
            "content": "మలయవతీరాజు సర్వోత్తముడికి, అప్పు డప్పుడూ మంత్రి సుమేధుడితో కలిసి, మారువేషంలో తన రాజ్యపౌరులమధ్య తిరుగుతూ, వాళ్ళ కష్టసుఖాలు ప్రత్య క్షంగా తెలుసుకునే అలవాటుండేది.\nఈ విధంగా ఒకసారి ఆయన నగరంలో సంచరిస్తూండగా, ఒక సంఘటన జరిగింది. బాట మీద ఇద్దరు స్నేహితులు వెళుతూ, పక్కన చెట్టుకింద కూర్చుని అడుక్కుంటున్న ఒక అవిటివాణ్ణి చూశారు. ఆ సమయంలో మొదటివాడు అవసరానికి తన దగ్గిర డబ్బు లేకపోవ డంతో, రెండవవాడి వద్ద ఒక కాసు అడిగి తీసుకుని, ఆ అవిటివాడికి ధర్మం చేశాడు.\nఆ కాసును ఇంటికి వెళ్ళాక తిరిగి ఇస్తానని మొదటివాడు అంటే, దానికి రెండవవాడు ఒప్పుకోక, \"ఆ డబ్బు నువ్వు దానం చేశావు కాబట్టి, నాకేం తిరిగి ఇవ్వవలసిన అవసరం లేదు. ఒక వేళ నువ్వు ఇచ్చినా, నేను తీసుకోను.\" అన్నాడు.\nఈ సంఘటన సర్వోత్తముణ్ణి చాలా ఆలోచింపచేసింది. ఆ ఇద్దరిలో ఎవరికి, ఆ కాసును దానం చేసిన ఫలం దక్కు తుంది? అన్నది ఆయనకు ఎదురైన ప్రశ్న. ఆ రాత్రంతా ఎంత ఆలోచించినా ఆయనకు సంతృప్తికరమైన సమాధానం తట్టలేదు.\nమర్నాడు ఆయన సభికుల సమక్షంలో, ఆ సంఘటనను వివరించి, \"ఆ ఇద్దరిలో ఎవరికి, ఆ దానఫలం చెందుతుంది?'' అని ప్రశ్నించాడు.\nసభికులంతా ఆలోచనలో పడ్డారు. \"దానం చేసినవాడు మొదటివాడు కాబట్టి. అతడికి ఆ దానఫలం చెందుతుంది.'\" అన్నారు కొందరు.\nఅయితే మరికొందరు, ఆ డబ్బు రెండవవాడిది కాబట్టి, అతనికే ఆ దాన ఫలం చెందుతుంది. అన్నారు.\nఒకరు దానం చేశారు; మరొకరు డబ్బిచ్చారు. అందువల్ల, ఆ ఇద్దరికీ దాన ఫలం సమానంగా దక్కుతుంది, అన్నారు ఇంకొందరు.\nసభికులు చెప్పిన, ఈ సమాధానాలేవీ సర్వోత్తముడికి రుచించలేదు.\nఆయన సభికులకేసి, ఒకసారి పరిశీల సగ్గా చూసి, ''మీ సమాధానాలేవీ, నాకు తృప్తికరంగా లేవు. మరొకసారి సావ ధానంగా ఆలోచించి చూడండి. ఆ దాన ఫలం ఎవరికి చెందుతుందో కాకుండా, ఎందుకు చెందుతుందో తార్కికంగా, హేతుబద్ధంగా బాగా అలోచించి చెప్పండి.\" అన్నాడు.\nసభికులు ఎంత ఆలోచించినా, సర్వోత్త ముడికి తృప్తికలిగించే సమాధానం ఇవ్వ లేక పోయారు.\nఅప్పుడు సర్వోత్తముడు, మంత్రి సుమేధుడివంక చూసి \"మహామంత్రీ ! ఆ సంఘటన మీరూ చూశారు గదా! మీ అభిప్రాయం ఏమిటో చెప్పండి\" అన్నాడు.\n''ప్రభూ ! నా దృష్టిలో దానం చెయ్య గలిగినంత ఆర్థిక స్థోమతు కలిగి వుండడం కన్నా. దానం చేయాలన్న మనస్తత్వం కలిగివుండడం గొప్పదనం. ఆ కారణం వల్ల ఆ దానఫలం తప్పక దానం చేసిన\nమొదటివాడికే చెందుతుంది.\" అన్నాడు మంత్రి.\nఆ వెంటనే ఆస్థాన విదూషకుడైన ధరహాసుడు లేచి నిలబడి, \"ప్రభూ ! మహామంత్రిగారి అభిప్రాయంతో నేను సగం మాత్రమే ఏకీభవిస్తున్నాను. ఎందు కంటే— ఒక కాసును దానం చేసిన పుణ్యం మొదటి వాడికే లభిస్తుంది. అయితే, దానితోపాటు రెండవవాడికి ఒక కాసును ఎగవేసిన పాపం కూడా మొదటి వాడికి చుట్టుకుంటుంది.'' అన్నాడు.\nఇది విని సర్వోత్తముడు నవ్వి, మంత్రి సుమేధుడి వంక చూశాడు.\nసుమేధుడు చిన్నగా నవ్వి, \"మొదటి వాడు బుద్ధిపూర్వకంగా కాసు ఎగవేయ లేదు. తాను తిరిగి ఇస్తానన్నా. రెండవ వాడు అందుకు ఒప్పుకోలేదు. అందువల్ల, మొదటివాడికి కాసును ఎగవేసిన పాపం ఏమాత్రం చుట్టుకోదు,'' అన్నాడు.\nధరహాసుడు మళ్ళీ లేచి నిలబడి, “మరయితే, ఇందులో రెండవవాడికి లభించేదేమిటి? అతడిది ఒక కాసు ఖర్చయింది. దానిని మొదటివాడికి దానం చేసినట్లా? అలా అయితే, అతడి కి ఆ కాసును మొదటివాడికి దానం చేసిన పుణ్యం అయినా లభిస్తుందికదా!\" అన్నాడు.\n\"లభించదు ! ఎందుకంటే, దానం ఇస్తున్నానన్న అభిప్రాయం రెండవ వాడిలో, దానం తీసుకుంటున్నా నన్న ఉద్దేశ్యం మొదటివాడిలో, లేదు. ఈ జరిగినదానిలో రెండవవాడు నిమిత్త మాత్రుడు మాత్రమే. కాసు తిరిగి తీసు కోవడానికి, అతడు నిరాకరించాడు కాబట్టి, ఒక్క కాసుకు అతడిదే బాధ్యత. దానం చెయ్యాలనే మంచి గుణం మనిషిలో లేనప్పుడు. అతడికి ధానఫలం దక్కే ప్రసక్తిలేదు !'' అన్నాడు సుమేధుడు.\nఈ సమాధానానికి సర్వోత్తముడు తృప్తిగా తలాడించి, సుమేధుణ్ణి ఘనంగా సత్కరించాడు.",
            "book_page_end": 44
        },
        {
            "title": "వీరహనుమాన్ - 17",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణిక కథ",
            "moral": "రాముడి పట్ల అచంచలమైన భక్తి, నిబద్ధతతో పాటు అద్భుతమైన ధైర్యసాహసాలు కలిగి ఉండటం, అత్యంత కష్టమైన పనులను కూడా సులభంగా పూర్తి చేయిస్తుంది.",
            "keywords": [
                "హనుమంతుడు",
                "సీత",
                "లంక",
                "మైనాకుడు",
                "మధువనం",
                "రామకార్యం"
            ],
            "characters": [
                "హనుమంతుడు",
                "రాముడు",
                "లక్ష్మణుడు",
                "సుగ్రీవుడు",
                "జాంబవంతుడు",
                "అంగదుడు",
                "మైనాకుడు",
                "సురస",
                "సింహిక",
                "దధిముఖుడు"
            ],
            "locations": [
                "మహేంద్రపర్వతం",
                "లంక",
                "మధువనం",
                "చిత్రకూటపర్వతం"
            ],
            "content": "హనుమంతుడు సీతను తలుచుకుని ఒక తరవాత, సర్పమాత అయిన సురస\nనమస్కారం చేసి, ఇలా చెప్పాడు:\n“నేను మ హేంద్రపర్వతం మీది నుంచి\nఎగరటం మీరందరూ చూశారుగదా. నేను\nఆకాశంలో పోతూండగా ఒక అందమైన\nబంగారు శిఖరం నా దారికి అడ్డంగా పైకి\nలేచింది. నేను దాన్ని బద్దలు కొట్టుదా\nమనుకున్నాను. కాని అది నన్ను ఎంతో\nవాత్సల్యంతో ప ల క రించి, నా తండ్రి\nవాయు దేవుడు తనను ఇంద్రుడి బారి\nనుంచి కాపాడాడనీ, తన పేరు మైనాకు\nడనీ. రామకార్యం మీద పోతున్న నాకు\nసహాయం చేస్తాననీ అన్నది. నేను తొంద\nరలో ఉన్నానని చెప్పి, మైనాకుడి వద్ద\nసెలవు పుచ్చుకుని, ముందుకు వెళ్ళాను.\nనన్ను మింగుతానని వచ్చింది. నేను అతి\nపవిత్రమైన పని మీద పోతున్నాననీ, పని\nతీరగానే వచ్చి తనకు ఆహారమవుతాననీ\nచెప్పినా ఆమె వినిపించుకోలేదు. నేను\nఅంగుళం ప్రమాణం గల దేహంతో సురస\nనోట దూరి, మరుక్షణం బయటికి వచ్చే\nశాను. తరవాత సురస నన్ను దీవించి\nమరీ పంపింది. మరి కొంతదూరం\nవెళ్ళాక నా నీడను ఏదో పట్టుకున్నది.\nఅది సముద్రంలో ఉన్న ఒక భయంకర\nరాక్షసి. నేను చేసేదిలేక అతి చిన్న\nరూపంతో దాని లోపలికి ప్రవేశించి, దాని\nగుండె చీల్చి, బయటికి వచ్చాను. దాని\nపేరు సింహిక అని విన్నాను.\n“తరవాత నేను లంక చేరి, రహస్యంగా\nలంకానగరం ప్రవేశించాను. అక్కడ\nలంక గొప్ప రాక్షసి మాపంలో నా ముందు\nనిలబడింది. నేను దాన్ని జయించి, సీత\nకోసం వెదకసాగాను రావణుడి ఇంట\nసీత లేదు. ఆమె నాకు ఒక గొప్ప ఉద్యా\nనంలో కనిపించింది. ఆమె కృశించి,\nజుట్టంతా జడ కట్టుకుపోయి, శోకదేవత\nలాగా, భయంకరులైన రాక్షసస్త్రీల మధ్య\nకనిపించింది.”\nఈ విధంగా హ నుమంతుడు తాను\nచూసినదీ చేసినదీ పూసగుచ్చినట్టు\nవానరుల కు చెప్పాడు. చిట్టచివరకు\nఅతను ఇలా అన్నాడు.\n\"సీత మహా పతివ్రత. ఆమెను చూడ\nగానే నాకు ఆమెపట్ల ఎంతో భక్తి కలిగింది.\nఆమె వీరపత్ని. తన భర్తే రావణుణ్ణి\nచంపాలని ఆమె పట్టుదల. నేను ఒక\nమాట మీతో చెప్పాలని వచ్చాను.\nరావణుణ్ణి చంపటానికి మనం చాలుతాం.\nమనం అలాచేసి, సీతతో సహా రామలక్ష్మ\nణుల వద్దకు పోవటం మంచిదని\nనా ఉద్దేశం. నిజానికి నేనే రావణుణ్ణి\nచంపగలను. ఇంద్రజిత్తు ప్రయోగించే\nఅస్త్రాలు నన్నేమీ చెయ్యలేవు. మీరు\nసరేనంటే నేను ఇంద్రజిత్తును కూడా\nచంపేస్తాను. జాంబవంతుడూ, అంగ\nదుడూ ఒంటరిగా రాక్షసులనందరినీ హత\nమార్చగలరు. ఎవరిచేతనూ చావకుండా\nవరం పొందిన మైందుడూ, ద్వివిదుడూ\nఅనే మహాబలులైన రాక్షసులున్నారు.\nమీరు ఏమంటారు?''\nఅంగదుడు హనుమంతుడు చెప్పిన\nదానికి వెంటనే ఒప్పుకుని, “ఔను!\nమనం సీతాదేవిని చూసినమీదట ఆమెను\nవెంట తీసుకుపోకుండా రాముడి దగ్గిరికి\nవెళ్ళటం చాలా తప్పు. 'సీతాదేవిని చూశాం\nగాని, ఆమెను తీసుకు రాలేదు.' అని\nరాముడితో ఎలా అనగలం? రాక్షస\nముఖ్యులనందరినీ హనుమంతుడు\nచంపనే చంపాడు. ఇక మనకు మిగిలినది\nమాత్రం ఏమిటి? సీతాదేవిని తీసుకు\nపోదాం,'\" అన్నాడు.\nజాంబవంతుడు అంగదుడితో, \"నువ్వు\nచెప్పినదంతా బాగానే ఉన్నది. కాని\nమనం రాముడి ఆజ్ఞ ప్రకారమే నడుచుకో\nవలసిన వాళ్ళంకదా. అలా చేద్దాం,\" అన్నాడు.\nరాముడు వానరులతో సీతను చూసి\nరమ్మన్నాడుగాని, సీతను తీసుకురమ్మన\nలేదు. సీత వాళ్ళ వెంట రావటానికి\nసిద్ధంగా లేదని హనుమంతుడు వానరు\nలకు చెప్పాడు కూడా.\nఅందరూ ' జాంబవంతుడి ఆలోచనకు\nసమ్మతించారు. ఇక వాళ్ళు శీఘ్రంగా\nరాముడి వద్దకు తిరిగి వెళ్ళి, సీత కని\nపించిన వార్త చెప్పవలసి ఉన్నది. వానరు\nలందరూ ఆకాశమార్గాన బయలుదేరి,\nభూలోకానికి నందనవనం అనదగిన\nమధువనం చేరారు. మధువనాన్ని\nకాపాడటానికి సుగ్రీవుడు తన మేనమామ\nఅయిన దధిముఖుడు అనేవాణ్ణి నియ\nమించాడు.\nమధువనం చేరగానే వానరులు\nమధువు తాగటానికి అంగదుడి అనుమతి\nకోరారు. అంగదుడు సరేనన్నాడు. సీత\nకనిపించిన ఆనందంలో వానరులు మధువు\nతాగి, ఒకరినొకరు ఇంకా, ఇంకా తాగమని\nప్రోత్సహించుకుంటూ, నృత్యాలు చేశారు;\nకొందరు వెర్రి నవ్వులు నవ్వారు; మరి\nకొందరు ఒళ్ళు తెలియకుండా పడి\nపోయారు: కొందరు పరుగులు తీశారు;\nకొందరు ఎగిరారు; మరికొందరు కేకలు\nపెట్టారు; కొందరు చిన్న గుంపుగా\nభుజాలూ, భుజాలూ పట్టుకుని తిరిగారు;\nకొందరు రహస్యాలు చెప్పుకున్నారు:\nకొందరు పాడారు; ఒకళ్ళ మీద ఒకళ్ళు\nతూలుతూ తప్పటడుగులు వేస్తూ పడ్డారు.\nఒక్కడికి కూడా ఒంటి మీద సరిఅయిన\nస్పృహలేదు.\nవానరులు వనంలో ఉన్న మధువంతా\nతాగెయ్యటమేగాక, చెట్లు కూడా పాడు\nచెయ్యటం చూసి దధిముఖుడు ఆగ్ర\nహించి, వానరుల నందరినీ వనంలో\nనుంచి పొమ్మన్నాడు. ఎవరూ వినిపించుకో\nలేదు. అతను నయానా, భయానావాళ్ళను\nహెచ్చరించయత్నించాడు. వాళ్ళు అతని\nమీదపడి గిల్లి, రక్కి, నానావిధాలుగా\nపీడించారు.\nహనుమంతుడు వానరులతో, \"మీరు\nతాగండి. ఎవరు అడ్డం వస్తారో చూస్తాను.\" అంటూ ప్రోత్సాహం ఇచ్చాడు.\n\"హనుమంతుడు చెడ్డపని చెయ్య\nమన్నా చేస్తాను; మంచిపని చెయ్యమంటే\nఎందుకు చెయ్యనూ ?\" అన్నాడు అంగ\nదుడు, మైకంలో.\nఅంగదుడి మాటలకు వానరులు\nహర్షించారు. వాళ్ళు తమకు అడ్డం\nవచ్చిన కావలివాళ్ళను కొట్టి, మధువు\nతాగుతూ చెట్ల మీది పళ్ళన్నీ తిన్నారు.\nవాళ్ళను అడ్డేవాళ్ళు లేకపోయారు.\nమొత్తం మీద మధువనం నాశన\nమయింది.\nదధిముఖుడు ఈ దురాగతాన్ని చూస్తూ\nఊరుకోలేక, తన బలగాన్ని తీసుకుని\nభయంకరంగా అరుస్తూ, వానరుల మీదికి\nయుద్ధానికి వచ్చాడు.\nఅంగదుడు, దధిముఖుడు తన తాత\nఅన్నది కూడా పాటించకుండా, అతన్ని\nచావగొట్టాడు. ఇక చేసేది లేక దధి\nముఖుడు తన వాళ్ళను వెంటబెట్టుకుని\nసుగ్రీవుడి వద్దకు వెళ్ళాడు.\nదధిముఖుడు వచ్చి తన కాళ్ళ మీద\nపడగానే సుగ్రీవుడు, ఏం కొంప ముని\nగిందోనని భయపడి, \"అయ్యో, నా కాళ్ళ\nమీద పడ్డావేమిటి? లే, లే! నీ కేమీ\nభయం లేదు. ఏం జరిగిందో చెప్పు. మధు\nవనంలో అల్లరి ఏమీ లేదు గద ? ' అన్నాడు.\n\"రాజా, నీ తండ్రి ఋక్షరజుడి\nకాలంలోగాని నీ కాలంలోగాని ఎవరూ\nచెయ్యసాహసించని అన్యాయం మధు\nవనానికి ఈనాడు జరిగింది. అంగదుడు\nమొదలైన వానరులు అందులోకి ప్రవే\nశించి, అడ్డం వచ్చినవాళ్ళను చావగొట్టి,\nతాగినంత మధువుతాగి, పారబోసినంత\nపారపోశారు. నీ భయం కూడా వాళ్ళకు\nలేకుండా పోయింది.\" అన్నాడు దధి\nముఖుడు.\nదధిముఖుడు సుగ్రీవుడి వద్దకు వచ్చి\nనది, అతని వెంట రామలక్ష్మణులున్న\nచోటికి. దధిముఖుడు దేనికి వేదనపడు\nతున్నాడో అర్థం కాక లక్ష్మణుడు సుగ్రీ\nవుణ్ణి, “ఇతను ఏమిటి చెబుతున్నాడు?”\nఅని అడిగాడు.\nసుగ్రీవుడు లక్ష్మణుడితో, \"మనం\nసీతను వెతకటానికి దక్షిణంగా పంపిన\nవానరులుమధువనం చేరి అక్కడ మధువు\nతాగి, నిర్లక్ష్యంగా ప్రవర్తిస్తున్నారట.వాళ్ళు\nసీతను చూసి ఉండాలి; లేకపోతే వాళ్ళు\nమధువనాన్ని చెరిచేటంత సాహసం\nచెయ్యరు. వారిలో హనుమంతుడు తప్పక\nసీత జాడను తెలుసుకోగలిగి ఉంటాడు.\nఈ పని అతని వల్ల తప్ప మరొకరి వల్ల\nకాదు. జాంబవంతుడూ, అంగదుడూ,\nహనుమంతుడూ ఏకమైతే అపజయం\nఉండదు. లక్ష్మణా, నువ్వు కూడా ఆలో\nచించు, వాళ్ళు సీతను చూసి ఉండక\nపోతే ఇలా ప్రవర్తించరు. మధువనం\nనా తండ్రికి బ్రహ్మదేవుడు ఇచ్చినది!\" అన్నాడు.\nఈ మాట విని రామలక్ష్మణులు చాలా\nఆనందించారు.\nసుగ్రీవుడు దధిముఖుడితో, ''వాన\nరులు మధువు తాగితే తాగనీ, పని చేసు\nకుని వచ్చారు గనుక నేను వారిని\nక్షమించగలను. వాళ్ళు వెళ్ళిన పని\nఎలా చేసుకు వచ్చారో వినాలని నేనూ,\nరామలక్ష్మణులూ కుతూహలపడు\nతున్నాం,\" అన్నాడు.\nదధిముఖుడు సుగ్రీవుడికీ, రామ,\nలక్ష్మణులకూ నమస్కారాలు పెట్టి,\nదిగులు తీరిపోయి వచ్చినట్లుగానే తిరిగి\nమధువనానికి వెళ్ళి ''అంగదుడా, మా\nవాళ్ళు నిన్ను అడ్డగించారని కోపం పెట్టు\nకోకు. నువ్వా యువరాజువు! ఈ మధు\nవనం మీద నీకు ఎంత అధికారమైనా\nఉన్నది. మాదే పొరపాటు! క్షమించు,\nమీరంతా ఇక్కడికి విచ్చేశారని సుగ్రీ\nవుడు ఎంతో సంతోషించాడు. మిమ్మల్నం\nదరినీ వెంటనే పంపమని చెప్పాడు.” అన్నాడు.\nఅంగదుడు వానరులతో, “మనం\nఇక్కడికి వచ్చిన వార్త రాముడికి తెలిసి\nనట్టున్నది. మనం ఇక వెళ్ళకపోవటం\nమంచిదికాదు. అందరూ మధువు తాగి\nసేదదేరారు గనక, ఇక్కడ మన కింకేం\nపని?\" అన్నాడు.\nవానరులు బయలుదేరటానికి సిద్ధం\nగానే ఉన్నారు. అంగదుడు ఆజ్ఞాపించక\nపోయినా, అతని మాట వారికి ఆజ్ఞే.\nఅంగదుడు ఆకాశంలోకి లేవగానే\nవానరులంతా లేచారు. వాళ్ళు మేఘాల\nలాగా గర్జిస్తూ సుగ్రీవుడి వద్దకు బయలు\nదేరారు.\nఈ సమయంలో సుగ్రీవుడు రాముడితో,\n\"వానరులు సీతను చూసి వచ్చారన\nటానికి సందేహం ఏమీ లేదు. నేను పెట్టిన\nగడువు దాటిపోయిన ఇంత కాలానికి\nవాళ్ళు తిరిగి రానేరారు. అంగదుడు\nపని పూర్తి చెయ్యకుండా నన్ను చూడ\nలేడు; మొదలు, మధువనంలో అలా\nప్రవర్తించడు. సీత సమాచారం తెలిసిందే\nఅనుకోవచ్చు. ఇక నీ దుఃఖం తీరినట్టే!\" అన్నాడు.\nఅదే సమయంలో వానరులు ఆకాశంలో\nఎగురుతూ చేసే సింహనాదాలు విన\nవచ్చాయి. మరి కొద్దిక్షణాలు గడిచేసరికి\nవానరులందరూ సుగ్రీవుడి ముందు\nవాలారు.\nహనుమంతుడు రాముడికి సాష్టాంగ\nనమస్కారం చేసి, ''చూశాను సీతను !\nఆమె క్షేమంగా ఉన్నది.\" అన్నాడు.\nరాముడు అతనికేసి ఎంతో ఆప్యాయంగా\nచూశాడు.\nఅతను వానరులతో, వానరులారా,\nసీతాదేవి ఎక్కడ ఉన్నది? నాపట్ల ఆమె\nభావం ఎలా ఉన్నది? ఏమీ దాచకుండా\nఅంతా నాకు వివరంగా చెప్పండి.\" అన్నాడు.\nమిగిలిన వానరులు హనుమంతుడితో,\n\"నువ్వు చెప్పు.\" అన్నారు.\nహనుమంతుడు సీత ఉన్న దిక్కుకు\nతిరిగి దణ్ణం పెట్టి, ఆమె తనకు ఇచ్చిన\nమణిని రాముడికి ఇచ్చి, తాను సీతాదేవిని\nఎలా చూసినదీ చెప్పాడు :\n\"నేను నూరు యోజనాలు గల\nసముద్రాన్ని దాటి సీతాదేవిని వెతకటానికి\nవెళ్ళాను. అక్కడ రావణుడు ఉండే\nలంకాపట్టణం ఉన్నది. ఆ లంకలో\nసీతాదేవి రాక్షసస్త్రీల నడుమ కృశించి\nజీవిస్తున్నది. ఆమె అనుభవిస్తున్న\nకష్టాలు ఆమెకు రావలసినవి కావు. నేను\nఆమెను చూసే సమయానికి ఆమె ఆత్మ\nహత్య చేసుకోవాలని నిశ్చయించుకుని\nఉన్నది. నేను ఎలాగో ఆమెకు నమ్మకం\nకలిగించి, ఆమెతో మాట్లాడాను. మీరు\nచిత్రకూటపర్వతం మీద ఉండగా జరిగిన\nఒక కాకి వృత్తాంతం నీకు గుర్తుగా\nచెప్పింది. ఆమె నీ చూడామణిని ఎంతో\nశ్రద్ధగా కాపాడిందట. తాను ఇంక ఒక్క\nనెల మాత్రమే జీవించి ఉండ గ ల న ని\nనీకూ, సుగ్రీవుడికి చెప్పమన్నది. అందు\nచేత, సముద్రం దాటే ఉపాయం ఏదో\nఆలోచించండి.”\nహనుమంతు డిచ్చిన చూడామణిని\nరొమ్ము మీద పెట్టుకుని, రాముడు భోరున\nఏడ్చాడు. అతనితో బాటు లక్ష్మణుడు\nకూడా ఏడ్చాడు. కళ్ళనీళ్ళు కార్చుతూనే.\nరాముడు సుగ్రీవుడితో, ''ఈ చూడా\nమణిని చూడగానే నా గుండె ద్రవించి\nపోతున్నది. దీన్ని జనకుడు సీతకు\nఇచ్చాడు. పెళ్ళిసమయంలో సీత దాన్ని\nతలలో పెట్టుకున్నది. దీన్ని చూస్తే నాకు\nద శ ర ధు కో, జనకుణ్ణి చూసినట్టుగా\nఉన్నది; సీతను చూసినట్టు కూడా\nఉన్నది.\" అన్నాడు.",
            "book_page_end": 52
        },
        {
            "title": "తెలివిపరీక్ష",
            "book_page_start": 53,
            "pdf_page_start": 53,
            "pdf_page_end": 53,
            "author": "కోలార్ కృష్ణ అయ్యర్",
            "genre": "నీతి కథ/తెలివైన సమాధానం",
            "moral": "అత్యంత ప్రమాదకరమైన పరిస్థితుల్లో కూడా తెలివిగా, హాస్యం జోడించి సమాధానం చెప్పడం ద్వారా ప్రాణాలను కాపాడుకోవచ్చు.",
            "keywords": [
                "తెలివి",
                "పరీక్ష",
                "విజయసేనుడు",
                "శివయ్య",
                "ప్రాణభయం"
            ],
            "characters": [
                "విజయసేనుడు",
                "శివయ్య"
            ],
            "locations": [
                "శిళ్ళంగేరి రాజ్యం"
            ],
            "content": "శిళ్ళంగేరి రాజు విజయసేనుడికి, తన పరివారంలో అందరికన్నా తెలివైనవాడెవడో తెలుసుకోవా\nలన్న బుద్ధిపుట్టింది. ఆయన వాళ్ళను పిలిపించి, “మీరు నాతోపాటు అగ్నిగుండంలో దూక\nమంటే దూకుతారా? సముద్రంలో దుమకమంటే దుముకుతారా?” అని అడిగాడు.\nఇది విని అందరూ తెల్లబోయి చూస్తూండగా, శివయ్య అనేవాడు రాజుతో, \"ప్రభూ! మీతో\nపాటు అగ్నిగుండంలో దూకడానికి సిద్ధంగా వున్నాను. కాని, మీతోపాటు సముద్రంలో దుమక\nడానికి మాత్రం పదిహేను రోజుల వ్యవధి కావాలి!” అన్నాడు.\nఈ జవాబుకు రాజు ఆశ్చర్యపోయి, \"నిజం చెప్పు ! నీకు ప్రాణం మీద ఆశలేదా ? నాతో\nపాటు అగ్నిగుండంలో దూకడానికి సిద్ధంగా వున్నవాడివి, సముద్రంలో దుమికేందుకు పదిహేను\nరోజుల వ్యవధి ఎందు కడుగుతున్నావు ?\" అని ప్రశ్నించాడు.\n“క్షమించండి, ప్రభూ ! భార్యాబిడ్డలున్నవాణ్ణి. ప్రాణమంటే గంపెడాశ. అందుకే అలా\nఅన్నాను. మీరు ఎలాగూ అగ్నిగుండంలో దూకి ప్రాణం పోగొట్టుకోరు. అందువల్ల, ఆ భయం\nనాకు లేదు. మీకు ఈత వచ్చు గనక, సముద్రంలో దుమికే అవకాశం వున్నది. మరి, నాకు\nఈత రాదు. అది నేర్చుకునేందుకు పదిహేను రోజుల వ్యవధి అడిగాను,\" అన్నాడు శివయ్య.\nరాజు పెద్దగా నవ్వి, శివయ్యను గొప్ప తెలివైనవాడివంటూ మెచ్చుకున్నాడు.\n—కోలార్ కృష్ణ అయ్యర్",
            "book_page_end": 53
        },
        {
            "title": "ఐదు రొట్టెలు",
            "book_page_start": 54,
            "pdf_page_start": 54,
            "pdf_page_end": 56,
            "author": "చందమామ బృందం",
            "genre": "నీతి కథ/గణితం",
            "moral": "న్యాయం కేవలం సమాన పంపిణీ కాదు, ఇచ్చిన దాని విలువను బట్టి న్యాయంగా పంపిణీ చేయాలి.",
            "keywords": [
                "సోమయ్య",
                "కామయ్య",
                "న్యాయం",
                "రొట్టెలు",
                "పిసినిగొట్టుతనం"
            ],
            "characters": [
                "సోమయ్య",
                "కామయ్య",
                "రామయ్య",
                "న్యాయాధికారి",
                "పేదరాసి పెద్దమ్మ"
            ],
            "locations": [
                "గ్రామం"
            ],
            "content": "ఒకనాడు సోమయ్యా, కామయ్యా అనే\nబాటసారు లిద్దరు దూరప్రయాణం చేస్తూ\nఒక ఊళ్ళో పేదరాసి పెద్దమ్మ ఇంటకలుసు\nకున్నారు. మర్నాడు ఉదయం వారు\nబయలుదేరేటప్పుడు పేదరాసి పెద్దమ్మ\nవారికి దిబ్బరొట్టెలు మూటలు కట్టి\nఇచ్చింది. సోమయ్య కొంచెం ఉదార బుద్ధి\nకలవాడు. కామయ్య కాస్త పిసినిగొట్టు.\nఅందుచేత పేదరా పెద్దమ్మ సోమయ్య\nమూటలో మూడు రొట్టెలు పెట్టి, కామయ్య\nమూటలో రెండే ఉంచింది.\nకొంతదూరం పాటు ఇద్దరి దారులూ\nఒక టే కావటంవల్ల సోమయ్యా, కామయ్యా\nకలిసేబయలుదేరి, మిట్టమధ్యాన్నం వేళకి\nఒక చెరువుగట్టున చెట్టు నీడను చేరు\nకున్నారు.వాళ్లుచెరువులో కాళ్లూ, చేతులూ,\nముఖాలూ కడుక్కొని, చెట్టు నీడలో\nకూర్చుని రొట్టెలు తినటానికి మూటలు\nవిప్పేసరికి సోమయ్య మూటలో మూడు\nరొట్టెలూ, కామయ్య మూటలో రెండు\nరొట్టెలూ కనిపించాయి.\n\"చూశారా, పేదరాసి పెద్దమ్మ పక్ష\nపాతం? నా మూటలో రెండే రొట్టెలు\nపెట్టింది.\" అన్నాడు కామయ్య.\nసోమయ్య నవ్వి, \"రెండు రొట్టెలు\nమాత్రం తినగలమా? కానివ్వండి, అంతగా\nతినగలిగితే అయిదు రొట్టెలూ ఇద్దరమూ\nసమంగా పంచుకుని తిందాం. నాకేమీ\nఅభ్యంతరంలేదు.'' అన్నాడు.\nవాళ్ళు భోజనానికి కూచోబోయే సమ\nయానికి ఆ చెట్టునీడకు రామయ్య అనే\nమూడో బాటసారి వచ్చాడు.\n\"అయ్యలారా ! ఆకలి దహించుకు\nపోతోంది. మీ ఆహారంలో కొంత నాకు యిస్తే\nమీ రుణం వుంచుకోను!'' అన్నాడు\nరామయ్య.\n\"మీరు కూడా మాతోపాటు భోజనం\nచేద్దురుగాని, మా రొట్టెలు ముగ్గురికీ సరి\nపోకపోవు,'' అన్నాడు సోమయ్య.\nఅడగటమే తడవుగా రామయ్య కూడా\nవారితోబాటు కూచున్నాడు. ఉన్న రొట్టె\nలను ముగ్గురూ పంచుకుని తృప్తిగా తిని\nచెరువునీరు తాగారు. రామయ్య మిగిలిన\nఇద్దరికీ తన కృతజ్ఞత చెప్పుకుని సోమయ్య\nచేతిలో డ బ్బులు పెట్టబో యాడు.\nసోమయ్య ఎంత వద్దన్నా వినకుండా\nఅయిదణాలు అతడి చేతిలో పెట్టి తన\nదారిన వెళ్ళిపోయాడు.\nసోమయ్య ఆ అయిదణాలలో రెండు\nతీసి కామయ్యకిస్తూ, \"మీవంతు మీరు\nపుచ్చుకోండి. నావి మూడు రొట్టెలు. మీవి\nరెండు రొట్టెలు. ఇందులో రెండణాలు\nమీకు చెందటం న్యాయం.\" అన్నాడు.\n\"ఇది చాలా అన్యాయం. రామయ్యకు\nమనం రొట్టెలు అమ్మలేదు. ఆయనే\nకృతజ్ఞతాపూర్వకంగా మన ఇద్దరికీ అని\nఅయిదణాలిచ్చాడు. అందులో సగం\nమీదీ, సగం నాదీ. నాకు మరో అర్ధణా\nవస్తుంది. దయచేసి ఇవ్వండి.\" అన్నాడు\nకామయ్య.\nసోమయ్యకు అర్ధణా గురించి కాపీనం\nలేకపోయినప్పటికీ, కామయ్య పిసినిగొట్టు\nతనం చూసి ఒళ్ళు మండుకొచ్చింది.\n\"పదండి. మనం దగ్గిర గ్రామానికి\nవెళ్ళి న్యాయాధికారినడిగి న్యాయం\nతేల్చుకుందాం. మీరు చెప్పేది నాకేమీ\nన్యాయంగా కనబడటం లేదు.\" అన్నాడు\nసోమయ్య.\nఇద్దరూ కొంతదూరం నడిచి ఒక\nగ్రామం చేరుకుని ఆ ఊరి న్యాయాధికారి.\nవద్దకు వెళ్ళి జరిగినదంతా చెప్పారు.\nన్యాయాధికారి ఇద్దరి మాటలూ విని,\nకామయ్య కేసి తిరిగి, \"న్యాయం చెప్పా\nలంటే, రామయ్య ఇచ్చిన అయిదణాలలో\nసోమయ్య వంతు నాలుగణాలు. నీవంతు\nఒక అణా. కనుక నీవు సోమయ్యకు ఒక\nఅణా ఇచ్చి వెయ్యి!\" అన్నాడు.\nఈ తీర్పు విని కామయ్య నిర్ఘాంత\nపోయాడు. న్యాయాధికారి మరొక అర్ధణా\nఇప్పిస్తాడనుకుంటే తననే ఒక అణా\nసోమయ్య కిమ్మంటున్నాడు !\n\"అయ్యా, ఇదేం న్యాయం? మా మా\nరొట్టెల సంఖ్యను బట్టి చూసినా నాకు\nరెండణాలు రావాలికదా? నన్ను అణా\nమాత్రమే తీసుకోమంటారే?\" అన్నాడు\nలోభి అయిన కామయ్య.\n\"అవును నేను చెప్పినదే న్యాయం. అది\nఎలా న్యాయమో చెబుతాను. ఐదు రొట్టె\nలను ముగ్గురు ఎలా పంచుకున్నారు?\" అని అడిగాడు న్యాయాధికారి.\n\"చిత్తం ! ఒక్కొక్క రొట్టెనూ మూడేసి\nభాగాలు చేశాం. పదిహేను భాగాలనూ\nముగ్గురమూ మూడయిదులుగా తిన్నాం,\"\nఅన్నాడు కామయ్య.\n“నీ రొట్టెలను భాగించగా ఎన్ని ముక్క\nలయాయి?\" అన్నాడు న్యాయాధికారి.\n\"చిత్తం ! ఆరండి,\" అన్నాడు\nకామయ్య.\n\"అందులో అయిదు నీవే తిన్నావు.\nఒకటి మాత్రం రామయ్య కిచ్చావు.\nసోమయ్య తెచ్చిన మూడు రొట్టెలూ\nతొమ్మిది రొట్టెలయాయి. అందులో\nఅయిదు మాత్రం తాను తిని నాలుగింటిని\nరామయ్య కిచ్చాడు.\n\"రామయ్య తాను తిన్న అయిదు\nముక్కలకూ అయిదణాలు ఇచ్చాడు.\nఅతడు తిన్న అయిదు ముక్కలలో ఒక\nముక్క మాత్రం నీది, నాలుగు ముక్కలు\nసోమయ్యవి. కాబట్టి రామయ్య ఇచ్చిన\nఅయిదణాలలో నాలుగు సోమయ్య కు\nచెందుతాయి, ఒకటి మాత్రమే నీకు\nచెందుతుంది.\" అని న్యాయాధికారి\nవివరించాడు.\nసోమయ్య తనకిచ్చిన రెండణాలలో\nఒకటి తిరిగి ఇచ్చేసి కామయ్య తన పేరా\nశను నిందించుకుంటూ, తన దారిన తాను\nవెళ్ళాడు. న్యాయాధికారి కుశాగ్రబుద్ధిని\nమెచ్చుకుంటూ సోమయ్య కూడా తన\nప్రయాణం సాగించాడు.",
            "book_page_end": 56
        },
        {
            "title": "పిచ్చికుదిరింది!",
            "book_page_start": 57,
            "pdf_page_start": 57,
            "pdf_page_end": 57,
            "author": "వక్కలంక 'కిషోర్'",
            "genre": "హాస్యం/వ్యంగ్యం",
            "moral": "మూఢనమ్మకాలు ఎంత ప్రమాదకరమంటే, వాటిని విడిచిపెట్టమని బోధించిన తరువాత కూడా, ఆ బోధన మంచి శకునం వల్లే జరిగిందని నమ్మడం! ",
            "keywords": [
                "శకునం",
                "మూఢనమ్మకం",
                "హాస్యం",
                "గోపాలం",
                "గోవిందం"
            ],
            "characters": [
                "గోపాలం",
                "గోవిందం",
                "సాధువు"
            ],
            "locations": [
                "వీరవరం",
                "సంత"
            ],
            "content": "వీరవరంలోని గోపాలం, గోవిందం ఒకనాటి సాయంత్రం పక్క ఊరి సంతకు బయల్దేరారు.\nఇంతలో ఎవరో పాలబిందెతో వాళ్ళకు ఎదురువచ్చారు.\n\"పాలబిందె చాలా మంచి శకునం! మనకు మంచి జరిగి తీరుతుంది,\" అన్నాడు'\nగోపాలం.\nఅతడికి శకునాలపై నమ్మకం ఎక్కువ.\n“అంతా నీ వెర్రి! జరిగేదెలాగూ జరుగుతుంది. ఇలాంటి పిచ్చినమ్మకాలు వదిలెయ్యి,” అన్నాడు గోవిందం.\nవాళ్ళు పక్క ఊరు చేరేసరికి, దాని పొలిమేరల్లో ఒక పెద్ద సభ ప్రారంభం కాబోతున్నది.\nహిమాలయాల నుంచి వచ్చిన గొప్ప సాధువొకాయన అక్కడ ధర్మోపన్యాసం ఇవ్వబోతున్నాడు.\nమిత్రులిద్దరూ అది వినేందుకు అక్కడే ఆగిపోయారు.\nకొంతసేపు తర్వాత సాధువు వచ్చాడు. మూఢనమ్మకాలను నిరసిస్తూ అనర్గళంగా సాగిన\nఆయన ఉపన్యాసం అక్కడ చేరినవాళ్ళనందరినీ ముగ్ధుల్ని చేసింది. శకునాలనూ, తుమ్ము\nలనూ నమ్మడం మూర్ఖత్వమంటూ, ఆయన బోధ చేసిన తీరు అద్భుతంగా వుంది.\n\"ఎంతో మేలు చేసే విషయం! సాధువు బోధలు వినగలగడం మన అదృష్టం ! ఇక\nమనలో మూఢనమ్మకాలకు చోటే లేదు,\" అన్నాడు గోవిందం.\n\"అవును, చూశావా! నేను ముందే చెప్పలేదూ? పాలబిందె శకునం వల్ల మంచి జరుగు\nతుందని!\" అన్నాడు గోపాలం.\n— వక్కలంక 'కిషోర్ '",
            "book_page_end": 57
        },
        {
            "title": "వైద్యుడు-వైద్యపండితుడు",
            "book_page_start": 58,
            "pdf_page_start": 58,
            "pdf_page_end": 63,
            "author": "జొన్నలగడ్డ రామలక్ష్మి",
            "genre": "నీతి కథ/వృత్తి ధర్మం",
            "moral": "రోగికి నయం చేయాలనే లక్ష్యం, వారి నమ్మకాన్ని కాపాడటం అనేది వైద్యుడికి అహంకారం కంటే, శాస్త్ర పరిజ్ఞానం కంటే ముఖ్యం.",
            "keywords": [
                "వైద్యుడు",
                "పాండిత్యం",
                "అహంకారం",
                "రోగి నమ్మకం",
                "శుశ్రూష"
            ],
            "characters": [
                "శ్రీముఖుడు",
                "దివ్యాత్ముడు",
                "సదానందుడు",
                "వైద్యులు",
                "రోగి"
            ],
            "locations": [
                "దండకారణ్యం",
                "చిత్రపురం"
            ],
            "content": "శ్రీముఖుడనే యువకుడికి గొప్ప వైద్యుడు\nకావాలని కోరిక. దండకారణ్యంలో వున్న\nదివ్యాత్ముడనే మహామునికి, వైద్యశాస్త్రంలో\nతెలియని రహస్యాలు లేవని విని, వాడు\nకష్టపడి, ఆయనవద్దకు వెళ్ళాడు.\nదివ్యాత్ముడు, శ్రీముఖుడి శ్రద్ధాసక్తు\nలకు ఎంతో సంతోషించి, నాలుగు\nసంవత్సరాలపాటు వాడికి శరీరశాస్త్రం\nగురించీ, వనమూలికల గురించి ఎన్నో\nరహస్యాలు విపులీకరించి చెప్పి, చికిత్సా\nవిధానాలు బోధించాడు.\nఒక రోజున దివ్యాత్ముడు శ్రీముఖుడికి\n“నాయనా ! చదువు పట్ల నీ శ్రద్ధాసక్తులకు\nఎంతో సంతోషించాను. సాధారణంగా పది\nసంవత్సరాలుపట్టే విషయాన్ని నువ్వు,\nనాలుగు సంవత్సరాలలోనేనేర్చుకున్నావు.\nఇక నీ వి ద్యాభ్యాసం పూర్తయింది.\nఅయితే వైద్యం ప్రారంభించేముందు,\nనువ్వు సమర్థుడనిపించుకున్న వైద్యుడికి\nకొంతకాలం శుశ్రూష చేయడం అవ\nసరం,\" అని చెప్పాడు.\nశ్రీముఖుడు గురువుకు పాదాభివందనం\nచేసి, చిత్రపురమనే నగరంచేరుకున్నాడు.\nఅక్కడ పేరు పొందిన వైద్యులు నలుగు\nరున్నారు. ఆనలుగురిలోనూ సదానందుడు\nసర్వసమర్థుడుగా పేరు పొందాడు.\nశ్రీముఖుడు, సదానందుణ్ణి కలుసుకుని\nమాట్లాడాలంటే, నిరంతరం తనవద్దకు\nవచ్చే రోగులతో క్షణం తీరికలేకుండా\nవున్నాడు. అందువల్ల, శ్రీముఖుడు మిగతా\nముగ్గురు వైద్యులనూ కలుసుకున్నాడు.\nవారిలో ఏ ఒక్కరికీ కూడా వైద్యవిద్యలో\nపాండిత్యం లేదని శ్రీముఖుడికి అర్థ\nమయింది.\nశ్రీముఖుడు ఆ ముగ్గురు వైద్యులనూ\nవిడివిడిగా, \"అయ్యా ! వైద్యం చేసేవాడికి\nశరీరశాస్త్రం గురించీ, రోగలక్షణా ల\nగురించీ, మూలికల గుణాల గురించీ\nక్షుణ్ణంగా తెలియాలి. నా గురువు సమర్థు\nడైన వైద్యుడికి కొంతకాలం శుశ్రూష చేసి\nఅప్పుడు నన్ను వైద్యం ప్రారంభించమని\nచెప్పాడు. నువ్వు పాండిత్యంలో నన్ను\nమించినవాడివి కాదు. కాబట్టి, నన్ను\nసదానందుడికి పరిచయం చేయ గోరు\nతున్నాను,\" అని చెప్పాడు.\nదీనికి బదులుగా ప్రతి వైద్యుడూ\nకూడా, \"ఆ సదానందుడికి అదృష్టం\nబాగుండి పేరు వచ్చింది తప్పితే, వాడికి\nనామాత్రం పాండిత్యం కూడా లేదు.\nవాడిచ్చే మందులన్నీ వాళ్ళనూ, వీళ్ళనూ\nఅడిగి తెలుసుకున్నవే! మొదట్లో వాడి\nమోసం తెలియక, నేను కూడా వాడికి\nసాయపడ్డాను. నా సాయంతో వాడిప్పుడు\nనన్నే మించిన పేరు తెచ్చుకున్నాడు.\nఇప్పుడు కూడా వాడు సంపాదన లేని\nకొందరు పేద వైద్యుల సాయం తీసుకుని\nరోగులకు మందులిచ్చి, పేరు తెచ్చు\nకుంటున్నాడు.\" అని చెప్పాడు.\nశ్రీముఖుడికిది నమ్మబుద్ధి కాలేదు.\nకొద్ది రోజులపాటు వాడు సదానందుడి\nఇంటిపై నిఘావేసి, మిగతా వైద్యుల\nమాటల్లో నిజముండి వుండవచ్చని అను\nమానించాడు. ఆ విషయం తేల్చుకునేం\nదుకు వాడు, తనూ ఒక రోగిలా సదానం\nదుడి వద్దకు వెళ్ళి, వైద్యశాస్త్రంలో మహా\nపండితులైనవారికి తప్ప తెలియని రోగ\nలక్షణాలు చెప్పాడు. సదానందుడు,\nశ్రీముఖుణ్ణి నాలుగు రోజుల తర్వాత\nకనిపించమన్నాడు.\nనాలుగు రోజులు గడిచాక తనవద్దకు\nవచ్చిన శ్రీముఖుడితో. సదానందుడు,\n\"నీ జబ్బును తగ్గించడానికి మూడు\nమార్గాలున్నాయి. ఏ మందులూ వాడ\nకుండా నేను చెప్పిన కాయగూరలు\nమాత్రమే పథ్యంగా తింటూ సంవత్సరం\nపాటు గడపాలి. ఇది మొదటి మార్గం.\nరెండవదేమిటంటే — నేనిచ్చిన మందులు\nవేసుకుంటూ నాలుగు మాసాలపాటు\nపథ్యం చేయాలి. మూడవ మార్గంలో,\nఈ జబ్బు వారమంటే వారం రోజుల్లో\nనయం చేయవచ్చు. మొదటి మార్గంలో\nవెయ్యి వరహాలు, రెండవ మార్గంలో\nమూడువేల వరహాలు, మూడవ మార్గంలో\nఅయిదువేల వరహాలు, నాకిచ్చుకోవాలి.\nఇందులో నీకేది అంగీకారమో చెబితే,\nనీ మీద కొన్ని పరీక్షలు జరిపి వైద్య\nనిర్ణయం చేయవలసి వుంటుంది.\" అన్నాడు.\nఅప్పుడు శ్రీముఖుడికి కలిగిన ఆశ్చర్యం\nఅంతా, ఇంతా కాదు. వాడు సదానందుడి\nవంక మెచ్చుకోలుగా చూసి, నువ్వు\nసామాన్యుడివి కాదు. ఈ జబ్బుకు ఇంత\nకాలం రెండేరెండు నయం చేసే మార్గా\nలుండేవి. నా గురువు దివ్యాత్ముడు రెండు\nమాసాలక్రితమే మూడవ మార్గాన్ని పరిశో\nధించి తెలుసుకున్నాడు. అది నీకు\nఎప్పుడో తెలియడం విశేషమే!\" అన్నాడు.\nసదానందుడు వెంటనే, \"నువ్వు\nదివ్యాత్ముడి శిష్యుడు శ్రీముఖుడివేనా ?\nఈ జబ్బుకు వైద్యం గురించి తెలుసుకుని\nరమ్మని, నేను 3 మనిషిని ఆయన\nవద్దకు పంపాను. ఆయన నీ గురించి\nకూడా తన సమాధానంలో రాశాడు.\nఅయితే నీకింతలో, ఈ జబ్బెలా వచ్చింది?\nపైగా ఈ జబ్బుకు వైద్యం తెలిసి కూడా\nనువ్వు నావద్ద కెందుకు వచ్చావు?” అని అడిగాడు.\nశ్రీముఖుడాయనకు తన అనుభవం,\nఉద్దేశ్యం చెప్పి. \"నువ్వు వైద్యశాస్త్రం\nఎవరివద్ద అభ్యసించావు ? నగరంలో నీకే\nఇంత పేరు రావడానికి కారణమేమిటి?\nనువ్వు వైద్యానికి అందరికంటే ఎక్కువ\nడబ్బు తీసుకునేందుకు కారణమేమిటి?\" అని అడిగాడు.\nఅప్పుడు సదానందుడు, శ్రీముఖుడికి\nతన కథ ఇలా చెప్పాడు.\nసదానందుడు స్వతహాగా వైద్యుడు\nకాదు. కొన్నేళ్ళక్రితం పొట్టపోసుకోవడం\nకోసం, ఆయన ఒక వైద్యుడి వద్ద\nమందులు నూరే పనికి చేరాడు.\nవైద్యుడేం చేస్తున్నదీ శ్రద్ధగా గమనించి\nరోగాల గురించీ, మందుల గురించీ\nకుతూహలంగా అడిగి తెలుసుకునే\nవాడు. ఉన్నట్లుండి వైద్యుడు మరణిం\nచాడు. వైద్యుడి దూరపు బంధువులు\nవచ్చి, ఆయన ఆస్తి పట్టుకుపోయారు.\nవైద్యుడి వద్ద చికిత్స పొందుతున్న వారం\nదరికీ, ఆ చికిత్సావిధానం క్షుణ్ణంగా\nతెలిసిన సదానందుడు వైద్యం కొనసాగిం\nచాడు. అతడి హస్తవాసి మంచిదనీ, చని\nపోయిన వైద్యుడి కంటే బాగా వైద్యం\nచేస్తాడనీ పేరు వచ్చింది. కానీ శాస్త్రం\nతెలియకుండా వైద్యం చేయడం సదా\nనందుడి కిష్టం లేదు. అలాగని ఎక్కడికో\nపోయి వైద్యశాస్త్రం నేర్చుకోనూ లేదు.\nఆయన తన భార్యాబిడ్డల్ని పోషించా\nలంటే ఏదో మార్గం వెతుక్కోవాలి. అందు\nకని, ఆయన ఆ ఊరు వదిలిపెట్టి చిత్ర\nపురం చేరుకుని, తెలిసినవాళ్ళను ఏదైనా\nపని ఇప్పించమని అడిగాడు.\nఅలా సదానందుడికి తెలిసినవాళ్ళలో\nఒక వైద్యుడు, ‘‘బాబూ! నాకు వైద్య\nశాస్త్రంలో చాలా గొప్ప రహస్యాలు\nతెలుసు. కానీ వైద్యుడుగా పేరు తెచ్చుకో\nలేకపోయాను. అందువల్ల నీకు మందులు\nనూరే పని కూడా ఇవ్వలేని దౌర్భాగ్యపు\nస్థితిలో వున్నాను. నీ హస్తవాసి మంచిది.\nనేను నీకొక సలహా ఇస్తాను. ఇప్పటికే\nమంచి వైద్యుడిగా నీకు, నీ ఊళ్ళో\nపేరుంది. ఇక్కడ చిత్రపురానికి కొక\nమహావైద్యుడు వచ్చాడని ప్రచారం\nచేస్తాను. నీవద్దకు వచ్చే రోగుల జబ్బుకు\nవైద్యం చెప్పి, నేను నీకు సాయపడతాను.\nనీకు వచ్చే ఆదాయంలో నాకు కొంత\nవాటా ఇవ్వు!\" అన్నాడు.\nసదానందుడు దీనికి అంగీకరించి,\n\"నా అజ్ఞానం కారణంగా ఏ రోగికైనా\nఅన్యాయం జరిగితే, నేను వైద్యం\nమానేస్తాను,\" అన్నాడు.\nఆనాటి నుంచీ సదానందుడు తనకు\nతెలియని విశేషాలను ఇతర వైద్యుల\nనుంచి డబ్బిచ్చి తెలుసుకుంటూ పెద్ద\nపేరు తెచ్చుకున్నాడు.\nతన కథ అంతా చెప్పి సదానందుడు,\nశ్రీముఖుడితో, ''గురువు దగ్గిరకంటే,\nవైద్యుల దగ్గిర నుంచి నేర్చుకోవడానికి\nఖర్చెక్కువ. అందుకే నా వైద్యం ఖరీ\nదైనది. ఇప్పుడు నా శాస్త్ర పరిజ్ఞానం మీద,\nనాకు గురి కూడా కుదిరింది.\" అన్నాడు.\nశ్రీముఖుడు, సదానందుడివద్ద శుశ్రూష\nచేస్తానన్నాడు. దీనికి సదానందుడు నొచ్చు\nకుని, \"నువ్వు దివ్యాత్ముడి శిష్యుడివి.\nఒక సంవత్సరంపాటు నాతోనే వుంటూ\nసలహాలివ్వు. వైద్యుడిగా నాకు పరిపూర్ణత\nలభిస్తుంది,\" అన్నాడు.\nఇందుకు శ్రీముఖుడు అంగీకరించాడు.\nఆ రోజు నుంచీ వాడు సదానందుణ్ణి\nశ్రద్ధగా గమనిస్తూ వచ్చాడు. రోగులతో\nసదానందుడు మాట్లాడే పద్ధతి వాడికెంతో\nనచ్చింది.\nఒక రోజున సదానందుడి వద్దకు ఒక\nవ్యక్తి వచ్చి, ''అయ్యా! తమరిచ్చిన\nమందు చాలా బాగా పని చేస్తున్నది.\nరోజూ భోజనం చేసిన వెంటనే పూట కొక\nసారి చొప్పున వేసుకుంటున్నాను,\" అన్నాడు.\nఇది విని శ్రీముఖుడు కంగారుగా.\n\"ఈ మందు పని చేయాలంటే భోజనానికి\nఅరగంటముందు కానీ, అరగంట వెనక\nగానీ వేసుకోవాలి. నువ్వు చాలా పొరబాటు\nపని చేశావు.\" అని ఇంకా ఏదో అన\nబోతూండగా, సదానందుడు కలగజేసు\nకుని రోగితో, \"ఇతడు వైద్యానికి కొత్తలే!\nనువ్వు నిశ్చింతగా మరొక రెండు రోజులు\nమందు వేసుకుని మళ్లీ నాకు కనిపించు, '' అన్నాడు.\nరోగి వెళ్ళిపోయాక శ్రీముఖుడు ముఖం\nచిన్నబుచ్చుకుని, సదానందుడేదో చెబు\nతున్నా వినిపించుకోకుండా, పక్క గది\nలోకి వెళ్ళిపోయాడు.\nరెండు రోజుల తర్వాత రోగి వచ్చి\nనప్పుడు సదానందుడు, అతడితో,\n\"నీకిప్పుడు మందు మారుస్తున్నాను. ఈ\nమందు రోజూ భోజనానికి అరగంట\nముందుగానీ వెనకగానీ పుచ్చుకోవాలి,\" అన్నాడు.\nరోగి వెళ్ళిపోయాక శ్రీముఖుడు,\n\"నువ్వు మందు మార్చలేదు. నీ తప్పును\nదిద్దుకున్నావు. రెండురోజుల క్రితం నీ\nతప్పు గురించి చెబితే ఒప్పుకునేందుకు\nఅహంకారం అడొచ్చింది. నీకు. వైద్యుడికి\nఅహంకారం పనికిరాదు. రోగి బాగోగుల\nకంటే, అహంకారమే ముఖ్యమనుకోవడం\nతప్పుగదా!'' అన్నాడు.\nఅందుకు సదానందుడు ఏమాత్రం\nచలించకుండా, ‘‘నా రోగి నన్నునమ్మాడు.\nనేను మందిచ్చి ముఖ్య విషయం చెప్పడం\nమరిచాను. అందువల్ల రోగికి అన్యాయం\nజరిగితే, నేను నా తప్పు ఒప్పుకుని రోగికి\nఅసలు విషయం చెప్పాలి. కానీ ఏకారణం\nవల్లనో, ఆ మందు రోగికి అలా కూడా పని\nచేసింది. అలాటప్పుడు నావల్ల పొరబాటు\nజరిగిందని తెలిస్తే రోగికి నామీద నమ్మకం\nపోయి రోగం మళ్ళీ తిరగబెట్టవచ్చు.\nఅందువల్ల మరొక రెండు రోజులు మందు\nనలాగే కొనసాగనిచ్చి, అప్పుడు మార్చాను.\nవైద్య వృత్తిలో, వైద్యుడికి రోగి నమ్మకం\nవైద్యం కంటే కూడా ముఖ్యమైనది.\nఎలాంటి పరిస్థితుల్లోనూ నేను, రోగికి నాపై\nనమ్మకం పోనివ్వను. మందు పనిచేయ\nనప్పుడు తప్పొప్పుకోవాలి కానీ, పనిచేసి\nనప్పుడు తప్పొప్పుకోకూడదు. అర్థమ\nయిందా?\" అన్నాడు.\nశ్రీముఖుడు, సదానందుడికి రెండు\nచేతులూ జోడించి నమస్కరించి, \"వైద్యు\nడికీ, వైద్యపండితుడికీ తేడా ఇప్పటికి\nనాకు తెలిసింది. వైద్యుడుగా పేరు తెచ్చు\nకునేందుకు కాక, రోగికి నయం చేయాలని\nవైద్యం చేసే నీవే నాకు ఆదర్శం!\" అని\nఆయనవద్ద సెలవు తీసుకుని, మరొక\nనగరానికి వెళ్ళి వైద్యుడుగా గొప్ప కీర్తి\nసంపాదించాడు.",
            "book_page_end": 63
        }
    ],
    "statistics": {
        "total_stories": 15,
        "author_counts": {
            "చందమామ బృందం": 8,
            "ఎన్. శివనాగేశ్వరరావు": 1,
            "డా|| తాటిచెర్ల గురురామప్రసాద్": 1,
            "వసుంధర": 1,
            "దాసరి వెంకటరమణ": 1,
            "కోలార్ కృష్ణ అయ్యర్": 1,
            "వక్కలంక 'కిషోర్'": 1,
            "జొన్నలగడ్డ రామలక్ష్మి": 1
        },
        "genre_counts": {
            "వ్యాసం": 3,
            "జానపద కథ": 2,
            "ఫాంటసీ/సాహసం": 1,
            "వేతాళ కథ": 1,
            "పురాణం/పరిచయం": 1,
            "నీతి కథ": 1,
            "నీతి కథ/ధర్మ సందేహం": 1,
            "పౌరాణిక కథ": 1,
            "నీతి కథ/తెలివైన సమాధానం": 1,
            "నీతి కథ/గణితం": 1,
            "హాస్యం/వ్యంగ్యం": 1,
            "నీతి కథ/వృత్తి ధర్మం": 1
        }
    }
}