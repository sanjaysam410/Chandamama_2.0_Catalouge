{
    "book_id": "చందమామ_1991_08",
    "stories": [
        {
            "title": "మన నూతన ప్రధాని",
            "book_page_start": 3,
            "pdf_page_start": 3,
            "pdf_page_end": 3,
            "author": "చందమామ బృందం",
            "genre": "సమాచారం",
            "moral": "ప్రజాసేవకు దక్షత, అనుభవం అవసరం.",
            "keywords": [
                "పి. వి. నరసింహారావు",
                "ప్రధానమంత్రి",
                "రాజకీయాలు",
                "ఆంధ్రప్రదేశ్"
            ],
            "characters": [
                "పి. వి. నరసింహారావు"
            ],
            "locations": [
                "భారతదేశం",
                "ఆంధ్రప్రదేశ్"
            ],
            "content": "భారతదేశ తొమ్మిదవ ప్రధానమంత్రి శ్రీ పి. వి. నరసింహారావుగారికి చందమామ స్వాగతం పలుకుతున్నది !\n\nప్రతిష్ఠాత్మకమైన ప్రధానమంత్రి పదవిని, ఆంధ్ర రాష్ట్రానికి చెందిన ఒక మేధావి చేపట్టడం ఎంత యినా సంతోషించతగ్గ విషయం !\n\n1957 వ సం||లో రాష్ట్ర శాసనసభ సభ్యుడుగా తన రాజకీయజీవితం ప్రారంభించిన శ్రీ పాముల పర్తి వెంకట నరసింహారావు గారు, రాష్ట్రంలో మంత్రిగానూ, ముఖ్యమంత్రిగానూ దక్షతతో అనేక గురుతర బాధ్యతలు నిర్వహించి, 1977 వ సం||లో పార్లమెంటు సభ్యుడుగా జాతీయ రాజ కీయ రంగంలో ప్రవేశించారు. 1980 నుంచి కేంద్రంలో మంత్రిగా విదేశాంగ, రక్షణ, మానవ వనరుల అభివృద్ధి, ఆరోగ్యం - కుటుంబసంక్షేమం మొదలైన వివిధ శాఖలను సమర్థ వంతంగా నిర్వహించారు.\n\nదాదాపు నాలుగు దశాబ్దాలుగా, వివిధ హెూదాలలో దేశ ప్రగతికి కృషి చేస్తూన్న శ్రీ పి. వి. నరసింహారావుగారు వ్యక్తిగత కారణాలవల్ల, ఈ ఎన్నికలలో పోటీ చేయలేదు. అయినా, రాజీవ్ గాంధి దారుణ హత్యానంతరం, ఆయన కాంగ్రెస్పార్టీ అధ్యక్షపదవిని చేపట్టవలసి వచ్చింది. ఎన్నికల అనంతరం, ఆయనను ప్రధానమంత్రి పదవిని చేపట్టమని కాంగ్రెస్పార్టీ, ముక్త కంఠంతో ఆహ్వానించింది.\n\nశ్రీ పి.వి. నరసింహారావు కేవలం రాజకీయ నాయకుడు మాత్రమే కాదు. దాదాపు పది— దేశ, విదేశ భాషలలో పాండిత్యం గల సాహితీవేత్త !\n\nరేపటి పౌరులైన, నేటి బాలలను ప్రతిభావంతులుగా తీర్చిదిద్దడానికి అనువుగా, 1986 వ సం||లో నూతన జాతీయ విద్యావిధానాన్ని రూపొందించడంలో శ్రీ పి. వి. నరసింహారావుగారు చేసిన కృషి ప్రశంసనీయమైనది.\n\nఅనుభవజ్ఞులూ, బహుముఖ ప్రజ్ఞాశాలి అయిన శ్రీ పి. వి. నరసింహారావుగారి నాయకత్వంలో మన దేశం ప్రస్తుత క్లిష్టపరిస్థితిని అధిగమించి, సత్వర అభివృద్ధిని సాధించాలని ఆశిస్తూ, ఆయనకు హృదయపూర్వక అభినందనలు తెలియజేస్తున్నాము.",
            "book_page_end": 3
        },
        {
            "title": "మానవత్వపు విలువలకు ప్రధమస్థానం!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "సనాతన ఋషులు ప్రబోధించిన మానవత్వపు విలువలను పాటించాలి.",
            "keywords": [
                "మానవత్వం",
                "విలువల క్షీణత",
                "దేశభక్తి",
                "మత విశ్వాసం"
            ],
            "characters": [
                "జస్టిస్ భగవతి"
            ],
            "locations": [
                "అమెరికా",
                "భారతదేశం",
                "బొంబాయి"
            ],
            "content": "ఈ సంవత్సరారంభంలో అమెరికాలో జరిపిన ఒక సర్వేలో, అక్కడి ప్రజలలో అధిక సంఖ్యాకులు మతపరమైన విశ్వాసాలకు అధిక ప్రాధాన్యత ఇస్తున్నట్టు తెలియవచ్చింది. ఆరోగ్యానికి రెండ వ స్థానమూ, విద్యకు మూడవస్థానమూ, సంపదకు నాలగవస్థానమూ ఇస్తున్నట్టు ఆ సర్వే ద్వారా వెల్లడయింది. 1775-83 మధ్య జరిగిన స్వాతంత్ర్య సమరంలో మాతృభూమి అయిన ఇంగ్లండుతో సంబం ధాన్ని తెగతెంపులు చేసుకుని అమెరికాలో స్థిరపడిన ప్రజలు ఆర్థిక ప్రగతే ప్రధాన లక్ష్యంగా భావించి కృషిచేసి. రెండువందల సంవత్స రాలలో జాతీయస్థాయిలోనూ. వ్యక్తిపరంగానూ అద్భుతమైన ప్రగతిని సాధించారు. ఇప్పుడు వాళ్ల దృష్టి మత విశ్వాసాలవైపు మళ్లడంలో ఆశ్చర్యం లేదు.\n\nమనకు స్వాతంత్ర్యం వచ్చి నలభైనాలుగేళ్ళు పూర్తయ్యాయి. ఈనాడు మన ప్రజల పరిస్థితి ఎలా ఉన్నది? ఈ విషయం గురించి ప్రస్తావిస్తూ, సుప్రీంకోర్టు మాజీ ప్రధాన న్యాయమూర్తి జస్టిస్ భగవతి బొంబాయిలో - ఇవాళ మనలో చాలా మందికి దేశభక్తి తగ్గి పోతున్నది. తీరని అధికారదాహం, సంపదలపై వ్యామోహం వీటి కారణంగా మానవత్వపు విలువలు నానాటికి తరిగిపోతున్నాయి — అని తన విచారాన్ని వ్యక్తం చేశారు.\n\nకాబట్టి, పరిస్థితి విషమించక ముందే మనం జాగ్రత్తపడాలి. మన గత వైభవాన్నీ, సంస్కృతినీ గుర్తు తెచ్చుకుని. సనాతన ఋషులూ, మునులూ ప్రబోధించిన మానవత్వపు విలువలను పాటించినట్టయితే, ప్రస్తుత దుస్థితి తొలగిపోయి దేశ భవిష్యత్తు మూడు పువ్వులూ ఆరు కాయలుగా విరాజిల్లుతుంది!",
            "book_page_end": 7
        },
        {
            "title": "కంబోడియాలో శాంతి",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "అంతర్జాతీయ వార్తలు",
            "moral": "శాంతి స్థాపన కోసం అంతర్జాతీయ సహకారం అవసరం.",
            "keywords": [
                "కంబోడియా",
                "అంతర్యుద్ధం",
                "ఐక్యరాజ్యసమితి",
                "ఆంగ్కర్ వాట్"
            ],
            "characters": [
                "ప్రిన్స్ సిహానౌక్",
                "హెంగ్ సామ్రిన్",
                "హున్ సేన్"
            ],
            "locations": [
                "కంబోడియా",
                "వియత్నాం",
                "థాయ్లాండ్",
                "బ్యాంకాక్",
                "ఆంగ్కర్ వాట్"
            ],
            "content": "కంబోడియాలో గత పన్నెండేళ్ళుగా వుండేది. 1945 వ సం॥లో జపాన్ ఓడి\nసాగిన అంతర్యుద్ధం ఒక విధంగా అంత పోవడంతో, అది మళ్ళీ ఫ్రాన్స్ వశ\nమయింది. ఐక్యరాజ్యసమితి తీసుకున్న మయింది. కాని, 1953వ సం॥లో\nశాంతి చర్యల ఫలితంగా, ఆ సంస్థ ఫ్రాన్స్ అక్కడి నుంచి వైదొలగడంతో\nఅధ్వర్యంలో ఏర్పడనున్న ' సుప్రీం అది స్వతంత్రదేశమయింది.\nనేషనల్ కౌన్సిల్ 'లో పాలుపంచుకోవ\nడానికి, పోరాటం సాగిస్తూన్న మూడు\nతిరుగుబాటుదారుల సంస్థలూ ఒక ఒప్పం\nదానికి రావడంతో శాంతి సాధ్యమయింది!\n\nకంపూచియా అని పిలువబడే కంబోడి\nయాను, రెండవ ప్రపంచయుద్ధకాలంలో,\nజపాన్ ఆక్రమించుకునేంతవరకు, అది\nఫ్రెంచ్ ఇండో-చైనాలో అంతర్భాగంగా\nఅయితే, అమెరికా మద్దతు గల\nలాన్నోల్. 1970వ సం॥లో హఠాత్తుగా\nఎదురు తిరగడంతో అంతవరకు సాగిన\nప్రిన్స్ సిహానౌక్ పరిపాలన అంతమయింది.\nసిహానౌక్ దేశాన్ని వదిలి పెట్టాడు. ఐదేళ్ళ\nతరవాత, ఖేమర్గ్ నాయకత్వంలోని\nగెరిల్లాలు అధికారాన్ని హస్తగతం చేసు\nకున్నారు. కాని, అసంఖ్యాకమైన ఆకలి\nచావులూ, దారుణమైన హత్యాకాండ\nకారణంగా వాళ్ళ పాలన కూడా మూడేళ్ళ\nముచ్చటే అయింది. పొరుగు దేశమైన\nవియత్నాం, సేనలను పంపి, 1979 వ\nసం॥లో హెంగ్ సామ్రిన్ నాయకత్వంలో\nనూతన ప్రభుత్వం ఏర్పాటు చేసింది.\nఅయితే, కంబోడియా నుంచి, వియత్నాం\nసేనలు వైదొలగడం ప్రారంభించగానే\nమళ్ళీ అంతర్యుద్ధం ప్రారంభమై, దాదాపు\nపన్నెండేళ్ళపాటు, వ్యవసాయ దేశమైన\nకంబోడియా ఆర్థికస్థితిని దెబ్బ తీసింది.\n\nఇండొనేషియా రాజధాని జకార్తాలోమా,\nథాయ్ లాండ్ లో నూ జరిగిన చర్చల\nద్వారా, పోరాడుతూన్న మూడు గ్రూపుల\nమధ్య ఒక ఒప్పందం ఏర్పడింది. ప్రిన్స్\nసి హా నౌక్ కూ, ఖేమర్గ్్కూ, ఖేమర్\nపీపుల్స్ నేషనల్ లిబరేషన్ ఫ్రంటూ\nమద్దతునిచ్చే మూడు సంస్థలూ సుప్రీమ్\nనేషనల్ కౌన్సిల్లో చోటు చేసుకుం\nటాయి. ప్రిన్స్ సిహానౌక్ అధ్యక్షుడు\nగానూ, ప్రస్తుత ప్రధాన మంత్రి హున్ సేన్\nఉపాధ్యక్షుడుగానూ వుంటారు.\n\nసీహానౌక్, నవంబర్ నెలలో మాత్రమే\nస్వదేశానికి తిరిగి రాగలనని ప్రకటించడం\nవల్ల, సుప్రీం నేషనల్ కౌన్సిల్ సమా\nవేశం ఆగస్టులో థాయ్లాండ్ రాజధానీ\nనగరం బ్యాంకాక్ లో జరుగుతుంది.\n\nమన దేశానికీ, కంబోడియాకు ప్రాచీన\nకాలం నుంచీ సన్నిహిత మైత్రీసంబంధా\nలున్నాయి. ప్రపంచంలోకెల్లా అతి పెద్ద\nఆలయ ప్రాంగణం ' ఆంగ్కర్ వాట్ '\nకంబోడియాలోనే ఉన్నది. పన్నెండవ\nశతాబ్దంలో నిర్మించబడిందని భావించబడే\nఈ బ్రహ్మాండమైన ఆలయంలో, భవనాలూ\nహైందవ ఆలయాలూ, బౌద్ధమందిరాలూ\nవున్నాయి. అవి ఇప్పుడు శిథిలావస్థలో\nఉన్నాయి. ఆంగ్కర్ ఒకప్పుడు ఖేమర్\nసామ్రాజ్యానికి రాజధానిగా ఉండేది !",
            "book_page_end": 10
        },
        {
            "title": "తెలివిగలవాడు",
            "book_page_start": 11,
            "pdf_page_start": 11,
            "pdf_page_end": 15,
            "author": "చందమామ బృందం",
            "genre": "హాస్యం/కథ",
            "moral": "తెలివి, యుక్తి బలం కంటే గొప్పవి.",
            "keywords": [
                "తెలివి",
                "యుక్తి",
                "బాకీ వసూలు",
                "మౌనవ్రతం",
                "అమల"
            ],
            "characters": [
                "వీరప్ప",
                "భూషయ్య",
                "రామన్న",
                "సూరయ్య",
                "అమల"
            ],
            "locations": [
                "ఊరు"
            ],
            "content": "భూషయ్య అనే భూస్వామికి ఆస్తి వ్యవహారాలు చూసేందుకు మనిషి కావలసి వచ్చిందని తెలిసి, వీరప్ప అనే యువకుడు వెళ్ళాడు.\n\nభూషయ్య వాణ్ణి వ చ్చినపనేమిటో అడిగి తెలుసుకుని, \"సరే, నువ్వు నాకంటే తెలివైనవాడివని ఋజువైతే నిన్ను పనిలోకి తీసుకుంటాను. అందుకు నువ్వు మూడు పనులు చేయాలి. శివాలయం వీధిలో వుండే రామన్న నాదగ్గిర రెండువందల వరహాలు అప్పు తీసుకుని, రెండేళ్ళుగా బాకీ తీర్చడం లేదు. వడ్డీ లేకుండా అప్పిచ్చానన్న కృతజ్ఞత కూడా లేని వాడిదగ్గిర్నుంచి, బాకీ వసూలు చేయడం నావల్ల కాకుండా వుంది. నువ్వు ఆ బాకీ వసూలుచేస్తే, తర్వాత మిగిలిన రెండు పనులూ ఏమిటో చెబుతాను.\" అన్నాడు.\n\nవెంటనే వీరప్ప, \"మీరు కాసేపాగి రామన్న ఇంటికి రండి. మీ బాకీ తీరి పోతుంది,\" అని భూషయ్యకు చెప్పి, రామన్న ఇంటికి వెళ్ళి \"రామన్నా! ఉన్నపళంగా రెండువందల వరహాలు అవసరపడ్డాయి. నెలకు నూటికి పది వరహాలు వడ్డీగా ఇచ్చుకోగలనని పత్రం రాసిస్తాను. నువ్వు నాకు అప్పిచ్చి ఆదుకో వాలి.\" అన్నాడు.\n\nఎక్కువ వడ్డీ వస్తుందని ఆశపడి, రామన్న వెంటనే లోపలగదిలోకి వెళ్ళి, రెండువందల వరహాలు ఎంచి తెచ్చి, వీరప్పకు ఇచ్చి \"నువ్వు డబ్బు లెక్క పెట్టుకుంటూండు నేను పత్రం తయారు చేస్తాను.\" అన్నాడు.\n\nవీరప్ప డబ్బు లెక్క పెడుతూండగా, అక్కడికి భూషయ్య వచ్చాడు. రామన్న భూషయ్యను చూసి తడబడ్డాడు. వీరప్ప మాత్రం భూషయ్యవంక చూసి, \"అయ్యో! అవసరంలోపడి అసలు సంగతి మర్చి పోయాను. భూషయ్యగారు నన్నిక్కడికి బాకీవసూలుకు పంపారు,\" అంటూ తన వద్ద వున్న డబ్బును భూషయ్య కిచ్చి. \"బాబూ, సరిగ్గా లెక్కపెట్టుకోండి, రెండు వందల వరహాలు !\" అన్నాడు.\n\nభూషయ్య ఆశ్చర్యపోయాడు. రామన్న కంగారుగా, “వీరప్పా! ఆ డబ్బుభూషయ్య గారి బాకీ తీర్చాలని అట్టేపెట్టాను. నువ్వు అవసరంలో వున్నావుకదా అని జాలిపడి, అదే నీకు అప్పుగా ఇవ్వాలనుకున్నాను. ఇప్పుడు నీకివ్వడానికి నా దగ్గిర ఒక్క వరహా కూడా లేదు,'' అన్నాడు.\n\n“దానికేముందిలే, హెచ్చువడ్డీకి ఇంకెవ రైనా అప్పివ్వకపోరు. మరొకచోట ప్రయత్నిస్తాను,\" అంటూ వీరప్ప అక్కణ్ణించి వెళ్ళిపోయాడు.\n\nతర్వాత భూషయ్య, వీరప్పను 'మెచ్చు కుని, ''ఈ ఊళ్ళో నాకు రెండిళ్ళు వున్నాయి. ఒకదాంట్లో నేనుంటున్నాను. రెండోదాంట్లో సూరయ్యఅద్దెకుంటున్నాడు. వాడు నెలనెలా అద్దె కడతాడు కానీ, ఇల్లు ఖాళీ చేయమంటే చేయడు. మూడు వారాల్లో నా అల్లుడు, కూతురు వచ్చి ఈ ఊళ్ళో వుండబోతున్నారు. వాళ్ళొచ్చే సరికాయిల్లు సూరయ్యచేత ఖాళీ చేయిం 'చాలి,” అన్నాడు.\n\nవీరప్ప వెళ్ళి, సూరయ్యను కలుసుకుని మాట్లాడాడు. వాడు నిజాయితీపరుడేగానీ మొండివాడని వీరప్ప కర్థమయింది. ఇల్లు ఖాళీ చేయమని భూషయ్య, వాడితో అమర్యాదగా మాట్లాడాడట ! అందుకని సూరయ్య ఇప్పట్లో ఇల్లు ఖాళీ చేయనని భీష్మించుకుని కూర్చున్నాడు. ముందుగా పత్రం రాసుకోవడంవల్ల, మరొక రెండు సంవత్సరాలదాకా సూరయ్య ఇల్లు ఖాళీ చేయనక్కర్లేదు.\n\nవీరప్ప, సూరయ్యతో మూడు రోజుల పాటు స్నేహంగా తిరిగాడు. రోజూ వాడి కుటుంబానికి తినడానికి మిఠాయిలిస్తూండే వాడు. సూరయ్య పిల్లలు వీరప్పను మామా అని పిలవసాగారు.\n\nఈలోగా వీరప్ప ఊళ్ళోని షాహు కారును కలుసుకుని, \"సూరయ్య ఇల్లు మారతాడట. నీ ఇల్లు అద్దెకిస్తావా?'' అని అడిగాడు.\n\nషాహుకారు ఇల్లొకటి చాలా కాలంగా ఖాళీగా వుంటున్నది. ఎవరైనా అద్దెకు వస్తే బాగుండునని, ఆయన ఎదురు చూస్తున్నాడు. వీరప్ప మాటలు విని షాహుకారు ఎగిరి గంతేసినంతపనిచేశాడు. \"సూరయ్య అదొకరకం మనిషి. లేడికి లేచిందే పరుగు అన్నట్లు తోచిన వెంటనే పనైపోవాలి. నీ ఇంటి తాళాలు నాకివ్వు,\" అని వీరప్ప, షాహుకారునడిగి తాళాలు తీసుకున్నాడు.\n\nకొంత సేపటికి వీరప్ప, సూరయ్య ఇంటికి వెళ్ళి. \"నేనంతా గమనిస్తున్నాను. ఈ ఇల్లు మీకు అచ్చిరాలేదు. ఇంకా ఇక్కడే వుంటే, మీ కుటుంబాన్నే భూతమో ఆవహించి బాధిస్తుంది. నామాట విని, షాహుకారిల్లు ఖాళీగా వుంది, అక్కడికి మారిపొండి.\" అని చెప్పాడు.\n\nరోజూ మంచిగా మాట్లాడే వీరప్ప ఇలా అనగానే, సూరయ్య భార్యాబిడ్డలు భయ పడ్డారు. కానీ, సూరయ్య మాత్రం నిబ్బ రంగా, “నిన్నా భూషయ్యే పంపివుంటాడు. ఎట్టిపరిస్థితుల్లోనూ నేనీ ఇల్లు వదలను. భూషయ్య రాసిచ్చిన పత్రం నా దగ్గి రుంది.\" అంటూ ఆ పత్రం తెచ్చి చూపించాడు.\n\nవీరప్ప ఆ పత్రం చదివి, “ఏమో, నీ మంచికోసం చెప్పాను. విన్నావా నీ ఇష్టం! లేకుంటే నాకేం నష్టం లేదు.” అంటూ అందరికీ మిఠాయిలు పంచిపెట్టాడు.\n\nఆ మిఠాయిల్లో ఈసారి వీరప్ప మత్తు మందు కలపడంవల్ల, మొత్తం సూరయ్య కుటుంబమంతా స్పృహలేకుండా పడి పోయారు.\n\nఅప్పుడు వీరప్ప, భూషయ్య సాయంతో బండినీ, మనుషుల్ని ఏర్పాటు చేయించి, మొత్తం సూరయ్య ఇంటి సామానంతా షాహుకారింటికి తరలించి, అక్కడ శుభ్రంగా సర్దించాడు. తర్వాత సూరయ్య కుటుంబాన్ని అక్కడి మంచాల మీదికి చేర్చి, ఖాళీ ఇంటిని భూషయ్య కప్పగిం చాడు. ఆయన వెంటనే తన సామాను కొంత అక్కడికి పంపి, తన ఇంట్లో వాళ్ళను కొందరిని అక్కడే వుండ మన్నాడు.\n\n.ఈలోగా వీరప్ప, సూరయ్యవద్ద వున్న పత్రాన్ని చించేశాడు. సూరయ్యకు స్పృహ వచ్చేసరికి, తను వేరే ఇంట్లో వున్నానని గ్రహించి తెల్లబోయాడు. కానీ వాడిక చేయగలిగిందేమీ లేదు !\n\nభూషయ్య తన ఇల్లు తన పరమై నందుకు, వీరప్ప నెంతగానో మెచ్చుకుని, \"ఇక నువ్వు చేయాల్సిన మూడవపని ఏమిటంటే — నా భార్యను ఒక రోజంతా మౌనవ్రతం పాటించేలా చేయడం! ఇది 'చాలా కష్టమైనపని. నేను నా భార్యకు నగలు చేయిస్తానన్నాను, పట్టుచీరలు కొంటానన్నాను, పట్నం వింతలు చూపుతా నన్నాను. కానీ ఆమె కొద్దిక్షణాలు కూడా మౌనవ్రతం పాటించలేకపోయింది. ఎలా సాధిస్తావోమరి !'' అన్నాడు.\n\nవీరప్ప ఆ సాయంత్రమే భూషయ్య భార్యను కలుసుకుని ఒక తాయెత్తు యిచ్చి, ''అమ్మా! ఇది కుడిచేతికి కట్టు కుని ఒక రోజంతా మౌనవ్రతం పాటించా రంటే, మీ చుట్టుపక్కలవారందరికంటే రెట్టింపు వైభవంగా వుంటారు. ఈ తాయెత్తు మహిమ ఎంత గొప్పదంటే, మీ వైభవం పెర గనిపక్షంలో చుట్టుపక్కలవాళ్ళ వైభవం తగ్గిపోతుంది! ఆ విధంగా ఎల్లప్పుడూ మీ వైభవం చుట్టుపక్కల వాళ్ళకు రెట్టింపు వుండి తీరుతుంది.\" అని చెప్పాడు.\n\nభూషయ్య భార్య ముందు కాసేపు వీరప్పను అనుమానించింది. కానీ కాసే పాలోచించి. \"ఇందులో నాకేమీ నష్టం లేదు. ఒక రోజు మౌనవ్రతం పాటిస్తాను. తాయెత్తులో మహిమ లేకపోతే సరేసరి ! మహిమ వుంటే మాత్రం చుట్టుపక్కల వాళ్ళకంటే వైభవంగా వుండవచ్చు కదా!'' అనుకున్నది.\n\nతన భార్య ఒక రోజంతా మౌనవ్రతం పాటించే సరికి, భూషయ్య వీరప్పను మెచ్చుకుని, \"నువ్వు నాకంటే తెలివైన వాడిననుకుంటున్నావు. కానీ నేను తెలివిగా నీచేత నా పనులు చేయించుకున్నాను. తెలివైనవాడు ముందుగా ప్రయోజనం పొందకుండా, నీ మాదిరిగా ఎవరికీ సాయ పడడు. కాబట్టి నిన్ను. నేను పనిలోకి తీసుకోలేను.'' అన్నాడు.\n\nవీరప్ప తొణకకుండా, \" అయ్యా! తమరు చెప్పింది న్యాయమే కానీ, చెప్పిన కారణం సబబుగా లేదు. తెలివైనవాడు తనకంటే తెలివైనవాడిని, తనవద్ద పనిలో వుంచుకోడు. నేను మీకంటే తెలివైన వాడినని గ్రహించి, మీరు నన్ను పనికి తీసుకోవడం లేదు. ఈ విషయం ఒప్పు కుంటే, నేను తమను పని ఇప్పించమని అడగనే అడగను,” అన్నాడు.\n\nభూషయ్య వాడు చెప్పిందానికి 'అంగీ కరించి, \"నువ్వు నాకంటే తెలివైన వాడివి. నీ తెలివితేటలతో నువ్వు స్వతంత్రంగా బతకగలవు. నేను నా పరీ క్షలో ఓడినవాడికే తప్ప నెగ్గినవాడికి పనివ్వకూడదని ముందే నిర్ణయించు కున్నాను.\" అన్నాడు.\n\nఅంతలో లోపలినుంచి, ఆయన చిన్న కూతురు అమలవచ్చి, “నాన్నా ! నీకంటే తెలివైనవాడికి నన్నిచ్చి పెళ్లి చేస్తానన్నావు. అందుకే ఈ వీరప్ప నన్ను పెళ్ళి చేసు కుంటానంటే, నీచేత నీకంటే తెలివైన వాడివి అనిపించుకోవాలన్నాను. వీరప్ప అది సాధించాడు. కాబట్టి నువ్వు మా పెళ్లి జరిపించాలి.\" అన్నది.\n\nభూషయ్య వీరప్పతో, ‘“నువ్వు నాకంటే తెలివైనవాడివి, సందేహం లేదు. ఇంత తెలివైన నిన్ను పెళ్ళి చేసుకుంటానని. నా కూతురంటే ఎలా కాదంటాను?\"అన్నాడు.\n\nవీరప్ప, అమలను పెళ్ళి చేసుకుని కలకాలం సుఖంగా జీవించాడు.",
            "book_page_end": 15
        },
        {
            "title": "చివరి అవకాశం",
            "book_page_start": 16,
            "pdf_page_start": 16,
            "pdf_page_end": 16,
            "author": "ఎం. డి. సౌజన్య",
            "genre": "నీతి కథ",
            "moral": "శత్రుత్వం కంటే మానవ సంబంధాలే ముఖ్యం; వారికి చివరి గౌరవాన్ని ఇవ్వాలి.",
            "keywords": [
                "మతాధిపతి",
                "ప్రత్యర్థి",
                "మృత్యువు",
                "పరమత సహనం",
                "యశపాలుడు"
            ],
            "characters": [
                "దేవయ్య",
                "యశపాలుడు"
            ],
            "locations": [
                "భూలోకం"
            ],
            "content": "పూర్వం దేవయ్య అనే మతాధిపతి, దైవభక్తి, అహింస, పరమతసహనం, సర్వమానవ సమానత్వం మొదలైన వాటిని గురించి తీవ్రంగా ప్రచారం చేసేవాడు.\n\nఅయితే, అతడికి ప్రత్యర్థిగా వుండే యశపాలుడు మాత్రం, కరుడుకట్టిన ఛాందన భావాలతోపాటు, హింస, నాస్తికత్వం అంటూ ప్రచారం చేస్తూండేవాడు. దీనితో \"యశపాలుడు దేవయ్యల మధ్య బద్ధ శత్రుత్వం వుండేది.\n\nఇలా వుండగా, ఒకసారి దేవయ్య తీవ్రమైన వ్యాధిగ్రస్తుడై మృత్యు ముఖంలో వున్నాడు. దాదాపు అపస్మారక దశలో వున్న దేవయ్య, ఎవరినీ చూసే స్థితిలో లేకపోయినా, తన ప్రత్యర్ధి యశపాలుడిని మాత్రం గది లోపలికి రమ్మనమన్నాడు.\n\n\"ఈ స్థితిలో ఎవరినీ కలుసుకోవడానికి ఇష్టపడని నువ్వు, నాతో మాట్లాడాలని పిలిపించడం ఆశ్చర్యంగా వుందే!” అన్నాడు యశపాలుడు.\n\nఅప్పుడు దేవయ్య చిన్నగా నవ్వి, \"ఈ లోకం విడిచిన ఎవరినైనా, రేపు నేను స్వర్గంలో నైనా కలుసుకోగలను! ఈ భూలోకంలో తప్ప నిన్ను మళ్ళీ కలిసే అవకాశం లేదుకదా! అందుకే నీకీ అవకాశం యిచ్చాను,” అన్నాడు.",
            "book_page_end": 16
        },
        {
            "title": "అపూర్వుడి సాహసయాత్రలు",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "సాహసం/ఫాంటసీ",
            "moral": "స్వచ్ఛమైన మనసుతోనే దివ్య శక్తులను వినియోగించగలం.",
            "keywords": [
                "అపూర్వుడు",
                "సమీరుడు",
                "గండుమీనులు",
                "సముద్ర దొంగలు",
                "బానిస వ్యాపారం"
            ],
            "characters": [
                "అపూర్వుడు",
                "సమీరుడు",
                "ముఠా నాయకుడు",
                "ఉపనాయకుడు",
                "కుర్రాళ్ళు",
                "గండుమీనులు"
            ],
            "locations": [
                "సముద్ర తీరం",
                "ఓడ",
                "దూర ద్వీపాలు"
            ],
            "content": "[నదానందముని యజ్ఞం నుంచి సృష్టించిన అద్భుతశక్తులు గల విచిత్రవ్యక్తి అపూర్వుడు, ముని ఆదేశానుసారం, పేదలనూ, సాధువులనూ, అమాయకులనూ దుర్మార్గుల నుంచి రక్షించడానికి పూనుకున్నాడు. దీర్ఘవ్యాధిని పోగొట్టే సాకుతో, రాకుమారిని పెళ్ళాడడానికి ఎత్తుగడ వేసిన దుష్ట మాంత్రికుణ్ణి, నీచుడైన వాడి శిష్యుణ్ణి రాజుకు పట్టిచ్చాడు. —తరవాత]\n\n\"సమీరా,\" అన్న పిలుపు విని, మంచం మీద పడుకున్న సమీరుడు, ఉలిక్కిపడి లేచాడు. అపరాత్రి వేళ అపూర్వుణ్ణి చూడగానే, ఆయనకు భక్తితో నమస్క రించాడు.\n\n\"నువ్వొక చిన్న సాయం చేయాలి,” అన్నాడు అపూర్వుడు,\n\n\"మీకోసం ప్రాణాలివ్వమన్నా సంతో షంగా ఇస్తాను,\" అన్నాడు సమీరుడు.\n\n“నా కోసం కాదు. నలుగురు కుర్రాళ్లు ఆపదలో చిక్కుబడిపోయారు. వాళ్ళను రక్షించాలి!\" అన్నాడు అపూర్వుడు.\n\n\"మీ ఆజ్ఞను పాటించడానికి సిద్ధంగా ఉన్నాను,'' అన్నాడు సమీరుడు.\n\n“మాటలకిది సమయం కాదు. వెంటరా,\" అంటూ అపూర్వుడు చేయి పట్టుకుని వెలుపలికి నడిచాడు. సమీరుడు ఆయన్ను ఉత్సాహంగా అనుసరించాడు.\n\nనడక వేగం హెచ్చుతూన్నకొద్దీ, సమీరుడికి గాలిలో తేలిపోతున్నంత తేలికగా అనిపిం చింది. కొంత సేపటికల్లా ఇరువురూ సముద్రతీరం చేరుకున్నారు. సముద్రంలో నది సంగమిస్తూన్న స్థలానికి కొద్ది దూరంలో ఒక ఓడ లంగరు దించబడి నిలబడి ఉన్నది.\n\n\"అయిదుగురు కుర్రాళ్ళు విహార యాత్రకని ఇటుకేసి వచ్చారు. దూరంలో ఓడ కనిపించగానే వాళ్ళకు దానిని సమీ పించి చూడాలన్న ఉత్సాహం కలిగింది. దానిని ఆసరాగా తీసుకుని ఓడయజమాని, వాళ్ళను మంచి మాటలతో ఓడ లోపలికి తీసుకు వెళ్ళాడు. ఓడలోని గదులనూ, వాటిలోని వింత వస్తువులనూ చూపాడు. ఓడ నడిచేవిధానాన్నీ, లంగరు దించే పద్ధ తినీ విడమరిచి చెప్పాడు. తీరా, కుర్రాళ్ళు ఇంటికి తిరిగి వెళ్ళాలనుకున్నప్పుడు, ఓడ యజమాని వాళ్ళకు తియ్యటి పానీయం ఇచ్చాడు. దానిని తాగగానే వాళ్ళు స్పృహకోల్పోయి నిద్రమత్తులో పడిపోయారు. ఇక కొంతసేపట్లో ఓడ బయలుదేరుతుంది. ఆ కుర్రాళ్ళను దూర ద్వీపాలకు తీసుకుపోయి, బానిసలుగా విక్రయించాలని ఓడ యజమాని పథకం వేశాడు,” అని వివరించాడు అపూర్వుడు.\n\n\"ఇవన్నీ మీకెలా తెలిశాయి?'' అని అడిగాడు సమీరుడు.\n\n\"ఆ కుర్రాళ్ళు చిన్న పడవలో ఓడను సమీపించడం చూశాను ఓడ యజమాని ఉద్దేశాన్ని శంకించి, రహస్యంగా వాళ్ళను వెంబడించి వెళ్ళాను. చాటు నుంచి వాళ్ళ మాటలను విన్నాను.\" అన్నాడు అపూర్వుడు.\n\n\"మీరా ఓడలోకి ఎలా వెళ్ళారు?\" అని అడిగాడు సమీరుడు.\n\n“ఇప్పుడు మనం ఎలా వెళ్ళనున్నామో. అలాగే వెళ్ళాను. అక్కడ నేను చాటు నుంచి ఏం చేయాలో నీకు సూచిస్తాను. నువ్వా కుర్రాళ్లకు బయటపడే మార్గం చూపాలి!” అన్నాడు అపూర్వుడు.\n\n\"మీరేమో చాటుగా వుంటారు. మరి నేను నావికుల కంటబడకుండా కుర్రాళ్ళ కెలా దారి చూపగలను ? వాళ్ళకు పట్టు బడి పోగలను కదా?\" అన్నాడు సమీ రుడు అనుమానంగా.\n\n\"నీకా అనుమానం వద్దు. నువ్వూ పట్టుబడిన కుర్రాళ్ళలో ఒకడుగా కలిసిపో. కుర్రాళ్ళ సంఖ్య విషయంలో నావికులకు అనుమానం కలగవచ్చు. అయినా, అదీ ఒక తమాషాగానే వుంటుంది. సరే, నువ్విప్పుడు సముద్రయానానికి సిద్ధమే కదా?'' అని అడిగాడు అపూర్వుడు.\n\n\"సిద్ధమే!\" అన్నాడు సమీరుడు.\n\nఅపూర్వుడు సముద్రం కేసి చూస్తూ ఈలవేశాడు. మరుక్షణమే ఉవ్వెత్తున లేస్తున్న అలలపై, నీళ్ళను పైకి చిమ్ముతూ నాలుగు గండుమీనులు లేచిపడి ఒడ్డుకు ఉరుకుతూ వచ్చాయి. అపూర్వుడు సమీరుడికి చేయి అందించాడు. ఇరువురూ చెరొక గండుమీనం మీదికి ఎక్కారు. ఆ రెండు గండుమీనులూ శర వేగంతో ఓడకేసి బయలుదేరాయి. వాటికి రక్షణగా రెండు వైపులా మరి రెండుగండుమీనులు ఈదుతూ వెళ్ళాయి.\n\n\"ఈ గండుమీనుల్ని ఎలా మచ్చిక చేసు కో గ లిగారు?\" అని అడిగాడు సమీరుడు.\n\n“నేను వీటిని మచ్చిక చేసుకోలేదు. విశ్వమంతటాదివ్యాత్మవ్యాపించి ఉన్నది. మానవులలో, జంతువులలో, పక్షులలో, సర్వప్రాణికోటిలోనూ ఈ దివ్య అంశ ఆధారభూతంగా, అతిసూక్ష్మంగా వ్యాపించి ఉన్నది. ఆ అంశను స్పృశించి, సందే శాన్ని పంపామంటే, మన ఉద్దేశం మంచిదయినప్పుడు, ఆ ప్రాణి మన సందేశానుసారం నడుచు కుంటుంది. నేనా సూక్ష్మ అంశం ద్వారానే, ఈ గండు మీనులను ఆదేశించాను,\" అని వివరిం చాడు అపూర్వుడు.\n\n\"అలాగా ! మరయితే, మానవహృద యాలలోనూ మీరా సహకారభావాన్ని కలిగించగలరన్నమాట!'' అన్నాడు సమీరుడు.\n\n\"మనుషులందరిలోనూ అలాంటి సహ కార భావాన్ని కలిగించలేము. ఎందు కంటే మనిషి మిగతా జంతుజాలం లాగా కేవలం ప్రకృతికి అధీనమైనవాడు కాడు. మానవజీవితంలో మనసు ప్రధానమైన పాత్ర వహిస్తున్నది. మనసులో అనుక్షణం ఎన్నో అనుమా నా లూ, ఆలోచనలూ, ప్రశ్నలూ సముద్ర తరంగాల్లాగా వస్తూ వుంటాయి. అయినప్పటికీ, సత్యసంధులూ, మాయమర్మాలెరుగని స్వచ్ఛమైన మనసు కలిగినవారూ నా పిలుపును వినగలరు!\" అన్నాడు అపూర్వుడు.\n\nఇంతలో వాళ్ళు ఓడను సమీపించారు. చుట్టూ చీకటి. గండుమీనులకుకృతజ్ఞతలు చెప్పి, ఇద్దరూ ఓడలోకి ఎక్కారు. కిటికీ నుంచి లోపలికి తొంగిచూశారు. ఆ గదిలో కుర్రాళ్ళు హాయిగా నిద్రపోతున్నారు. ఇంకా వాళ్ళకు పానీయం మత్తు వదల లేదు. ఆ గది తలుపులు మూసి, తాళం వేసి ఉన్నది.\n\nనిశ్శబ్దంగా, ఇద్దరూ పక్క గదిలోకి తొంగి చూశారు. అక్కడ ఓడ యజమాని, కూర్చుని తన సహచరులతో చర్చలు జరుపుతున్నాడు. ఆ గది నిండా, కత్తులూ, ఈటెలూ, కర్రలూ మరికొన్ని వింత ఆయుధాలూ ఉన్నాయి. వాళ్ళ మాటలను బట్టి, ఆ ఓడ సముద్రపు దొంగలముఠాకు చెందినదనీ, ఓడయజమాని దొంగల ముఠా నాయకుడనీ, అపూర్వుడు గ్రహించాడు.\n\n'ఆ పిల్లల తల్లిదండ్రులు వాళ్ళను వెతుక్కుంటూ వచ్చేలోగా, మనంఇక్కడి నుంచి వెళ్ళిపోవాలి.\" అన్నాడు ముఠా నాయకుడు.\n\n\"వాళ్ళు వస్తే మాత్రం ఏం చేయ గలరు ? మన అనుమతి లేకుండా ఓడను సమీపించ లేరు గదా ?'' అన్నాడు ఉప నాయకుడు.\n\n\"మనల్ని గురించి ఎవరికీ అనుమానం రాకూడదు. అందుకు మనం ఏమాత్రం అవ కాశం ఇవ్వకూడదు.\" అన్నాడు నాయకుడు కోపంగా.\n\nవాళ్ళిద్దరూ ఆ గది నుంచి బయటకు వచ్చారు. అపూర్వుడూ, సమీరుడూ వాళ్ళ కంట బడకుండా చీకటిలో దాక్కున్నారు. నాయకుడు ఆజ్ఞాపించగానే అనుచరులు లంగరెత్తారు. ఓడ కదిలింది. నాయకుడు వెళ్ళి, పిల్లలున్న గది తలుపులు తెరిచాడు.\n\n\"సముద్రంలో దూకి తిమింగిలాలకు ఆహారమై పోవాలనుకుంటే తప్ప, ఈ కుర్రాళ్ళు మన నుంచి తప్పించుకోలేరు !\" అన్నాడు ఉపనాయకుడు ఉత్సాహంగా.\n\nఇద్దరూ తలుపు దగ్గిరి నుంచి, మరొక వైపుకు కదిలారు.\n\n''ఆఁ, ఇదే మంచి సమయం. నువ్వు వెళ్ళి, కుర్రవాళ్ళ మధ్య పడుకో.\" అన్నాడు అపూర్వుడు సమీరుడి చెవిలో.\n\nసమీరుడు మెల్లగా వెళ్ళి కుర్రవాళ్ళ మధ్య పడుకున్నాడు.\n\n\"వీళ్ళను రత్నద్వీపానికే కదా తీసుకు వెళుతున్నాము?'' అని అడిగాడు ఉప నాయకుడు.\n\n\"కాదు. మరొక చిన్న ద్వీపానికి చేర్చాలి. అక్కడికి నాలుగయిదు ప్రాంతాల నుంచి బానిసవ్యాపారులు వస్తారు. ఆ ద్వీపంలో మనం అడిగిన ధర పలుకుతుంది!\" అన్నాడు నాయకుడు.\n\nగది నుంచి ఏదో శబ్దం వినిపించింది. ఉపనాయకుడు తొంగి చూశాడు. దీపం మరీ గుడ్డిగా వెలుగుతున్నది. వాడు లోపలికి వెళ్ళి వత్తిని ఎగదోశాడు.\n\n\"ఒక్క కుర్రవాడు వంద దీనారాలు పలుకుతాడు. ఐదుగురు, ఐదువందల దీనారాలు!'' అన్నాడు నాయకుడు ఉత్సా హంగా మీసాలు దువ్వుతూ.\n\n\"లెక్కలు వేయడంలో నువ్వు మరీ అంత అధ్వాన్నమని నాకు తెలియదు. వందను ఆరుతో పెంచితే ఐదువందలెలా వస్తాయి?\" అన్నాడు ఉపనాయకుడు.\n\n\"మూర్ఖుడా, కుర్రాళ్ళు అయిదుగురే; ఆరుగురు కాదు.\" అన్నాడు నాయకుడు. ''కాదు, ఆరుగురు !\" అన్నాడు ఉప నాయకుడు.\n\n\"నువ్వు గాలిలోంచి ఒకణ్ణి కొత్తగా సృష్టించావా ఏమిటి?\" అని కోపంగా అడిగాడు నాయకుడు.\n\n“వచ్చి నువ్వే లెక్కించి, చూడు!\" అని రెట్టించాడు ఉపనాయకుడు.\n\nనాయకుడు లోపలికి వెళ్ళి, పిల్లలను లెక్కించాడు. నిజంగానే ఆరుగురున్నారు. నమ్మలేక దీపాన్ని చేతిలోకి తీసుకుని వెళ్ళి, పిల్లల ముఖాలను పరిశీలించి చూశాడు. మరొకసారి లెక్కించాడు.\n\n\"మరీ విచారించకు. ఎక్కువమంది వుంటే మనకే లాభం. ఐదువందల దీనా రాలకన్నా. ఆరువందల దీనారాలు లాభ సాటి కదా! ఇప్పుడు తెలిసింది కదా ఎవడు మూర్ఖుడో? నన్ను మూర్ఖుడివి అన్నందుకు క్షమాపణ చెప్పాలి!\" అన్నాడు ఉపనాయకుడుగట్టిగా నవ్వుతూ.\n\n\"నన్ను మూర్ఖుడనడానికి నీకెన్ని గుండెలు?'' అంటూ నా య కు డు నడుముకు వేలాడుతూన్న కత్తి దూశాడు.\n\n\"నేను అనలేదు. నువ్వన్నమాటను నీకే అప్పగిస్తున్నాను!'' అన్నాడు ఉప నాయకుడు.\n\n“ఒక్కసారి కాదు. వందసార్లంటాను! నువ్వు మూర్ఖుడివి! మూర్ఖుడివి!\" అని అరిచాడు నాయకుడు.\n\nవాళ్ళ అరుపులు విని, ఓడలోని అనుచరు లందరూ బిలబిలమంటూ అక్కడికి చేరారు. నాయకుడికి. ఉపనాయకుడికీ మధ్య ద్వేషం, పగ ఉన్నాయని తెలుసు గాని, ఇంత దారుణంగా బయటపడ గలరని ఎవరూ ఊహించలేదు.\n\n\"నీ మొండి కత్తిని చూసి హడలి పోవడానికి నేనేం అమాయకుణ్ణి కాను ! నీబెదీరింపులు నాదగ్గర సాగవు, జాగ్రత్త!\" అని హెచ్చరించాడు ఉపనాయకుడు.\n\n\"ఏమిటీ! ఇది మొండికత్తా? దాని పదును చవిచూపిస్తాను చూడు!'' అని అరుస్తూనాయకుడు ముందుకు ఉరికాడు.\n\nఉపనాయకుడుఒక్క అడుగు వెనక్కు వేసి, మెరుపువేగంతో పక్కనున్న కత్తిని అందుకుని, నాయకుడి రొమ్ములోకి దించాడు. నాయకుడు కీచుమని అరుస్తూ కిందికి ఒరిగిపోయాడు.\n\nఅనుచరులందరూ భయంతో, మౌనంగా శిలల్లా నిలబడిపోయారు!\n\nఉపనాయకుడు బిగ్గరగా నవ్వుతూ, \"ఈ దుర్మార్గుడికి తగిన శిక్షే పడింది. ఈ నీచుడు, మన పాతనాయకుణ్ణి ఎలా వంచనతో చంపాడో మీరు మరిచిపోలేదు కదా? నేను వీణ్ణి మోసంతో చంపలేదు. ప్రాణరక్షణకే కత్తిని ఉపయోగించాను. పైగా, ఐదుకూ, ఆరుకూ తేడా తెలియని మూర్ఖుడు మనకు నాయకుడుగా ఉండ డానికి తగడు. ఆ దుర్మార్గుడి శవాన్ని సముద్రంలోకి విసిరి మీమీ పనులకు వెళ్ళండి!'' అని ఆజ్ఞాపించాడు.\n\nవాడి ఆజ్ఞానుసారం కొందరు అను చరులు నాయకుడి మృతదేహాన్ని, సాము ద్రంలోకి నెట్టారు.\n\nఓడలోని కేకలు విని, గదిలోని కుర్ర వాళ్ళు మేలుకొని లేచి కిటికీగుండా వెలు పలికి చూడబోయారు. వెంటనే సమీరుడు దీపం ఆర్పి. వాళ్ళతో మెల్లగా ఇలా అన్నాడు: “సముద్రపు దొంగలు మిమ్మల్ని తరలించుకుని వెళ్ళి, దూరద్వీపంలో బానిసలుగా అమ్మడానికి పథకం వేశారు. నా మాట విన్నారంటే ఈ గండం నుంచి బయటపడే ఉపాయం చెబుతాను. ఇప్పుడు నిద్రపోతూన్నట్టు అలాగే పడుకుని కళ్ళు మూసుకోండి. దొంగల పథకంగాని, ఇంతవరకు జరిగిన గొడవలో దొంగల నాయకుడు చచ్చిన విషయంగాని మనకు ఏమాత్రం తెలియనట్టుగా నే నడుచుకోవాలి. దొంగల ఉద్దేశాన్ని మనం పసిగట్టినట్టు వాళ్ళు గ్రహిస్తే మనల్ని బంధించవచ్చు. అది మరీ ఆపాయం !''\n\nఆ మాటలు విని కుర్రాళ్ళు భయాశ్చ ర్యాలతో ఏమీ మాట్లాడలేకపోయారు. సమీరుడు చెప్పినట్టు అలాగే పడుకుని కళ్ళుమూసుకున్నారు. —(ఇంకా వుంది)",
            "book_page_end": 24
        },
        {
            "title": "బేతాళ కథలు: అగ్నిసిద్ధుడి కథ",
            "book_page_start": 25,
            "pdf_page_start": 25,
            "pdf_page_end": 31,
            "author": "ఎన్. శివనాగేశ్వరరావు",
            "genre": "బేతాళ కథ",
            "moral": "గొప్ప లక్ష్యాన్ని సాధించడానికి రాజనీతి, వ్యక్తిత్వ గౌరవం అవసరం.",
            "keywords": [
                "విక్రమార్కుడు",
                "బేతాళుడు",
                "సత్యదీపుడు",
                "రాజనీతి",
                "స్వయంప్రభ"
            ],
            "characters": [
                "విక్రమార్కుడు",
                "బేతాళుడు",
                "అగ్నిసిద్ధుడు",
                "సోమశేఖరుడు",
                "సత్యదీపుడు",
                "స్వయంప్రభ",
                "సింహకేసరి",
                "రవిచంద్రుడు"
            ],
            "locations": [
                "శ్మశానం",
                "అగ్నిధరరాజ్యం",
                "విదేహ రాజ్యం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవ సాగాడు.\n\nఅప్పుడు శవంలోని బేతాళుడు \"రాజా, భీతికొలిపే విష సర్పాల బుసలతో, నక్కల ఊళలతో, గుడ్లగూబల అరుపు లతో, అతి భయానకంగా వున్న శ్మశా నంలో, ఈ అర్ధరాత్రివేళ తిరుగుతున్నా వంటే, అందుకు అతి ముఖ్యమైన కారణ మేదో వుండి వుండాలి. అయితే, తీరా కార్యం సిద్ధించాక, అగ్నిసిద్ధు డనే రాజు లాగా, మొత్తం ఫలితాన్ని అయోగ్యులూ, హాని తలపెట్టిన వాళ్ళపాలు కాకుండా కాపాడుకోగలవో లేదో అన్న అనుమానం కలుగుతున్నది. ఏది ఏమైనా నీకు ముందు హెచ్చరికగా వుండేందుకు, ఆ అగ్నిసిద్ధుడి కథ చెబుతాను, శ్రమ తెలియకుండా, విను.\" అంటూ ఇలా చెప్పసాగాడు :\n\nఅగ్నిధరరాజ్య పాలకుడైన అగ్ని సిద్ధుడు గొప్ప వీరుడైనప్పటికీ ఏమాత్రం రాజ్యకాంక్ష లేనివాడు. అతడి పరిపాల నలో అగ్నిధరరాజ్యం, అన్ని విధాలా అభివృద్ధి చెందింది. అయితే, ఆ రాజ్యానికీ పొరుగున వున్న విదేహ రాజ్యానికీ తరతరాలుగా శత్రుత్వమున్నది. ఆ కారణంవల్ల, అగ్ని సిద్ధుడు రాజ్యం రాబడిలో ఎక్కువభాగం సైన్యానికి కేటా యించవలసి వస్తున్నది.\n\nఒకసారి అగ్నిసిద్ధుడు బాగా ఆలో చించి, విదేహరాజైన సోమశేఖరుడికి- తాత, ముత్తాతలనాటి పాతపగలు మరిచి స్నేహంగా మెలుగుదామని, శాంతి రాయ బారం పంపాడు.\n\nఅయితే, సోమశేఖరుడు మూర్ఖంగా అగ్నిసిద్ధుడితో స్నేహానికి సమ్మతించక, \"మా వంశానికి, మీ తాత ముత్తాతలు చేసిన హాని మరవలేను. మన శత్రుత్వం సమసిపోదు !\" అని కబురు పంపాడు.\n\nకొన్ని సంవత్సరాలు గడిచాయి. ఒక నాడు సోమశేఖరుడు వేటకు పోయి, అక్కడ జరిగిన ప్రమాదంలో మరణిం చాడు. అతడి కుమారుడైన సత్యదీపుడు రాజయ్యాడు. అతడు శాంతస్వభావుడు. గతంలో, తన తండ్రితో స్నేహానికి అగ్ని సిద్ధుడుచేసినప్రయత్నం, అతడికితెలుసు. తమ రెండు రాజ్యాల మధ్య శత్రుత్వం చల్లారి, మైత్రి నెలకొనడం ఎలా అని ఆలోచించసాగాడు. ఆ సమయంలో అత డికి అగ్నిసిద్ధుడి కుమార్తె అయిన స్వయం ప్రభను గురించి తెలియవచ్చింది.\n\nస్వయంప్రభ గొప్ప సౌందర్యవతేగాక, విద్యాబుద్ధులు నేర్చిన యువతి. ఆమెను వివాహమాడి అగ్నిధర, విదేహరాజ్యాల మధ్య శత్రుత్వం రూపుమాపాలని, సత్య దీపుడు నిశ్చయించాడు.\n\nతన అభిప్రాయం తెలియబరుస్తూ, సత్యదీపుడు రాయబారి ద్వారా అగ్ని సిద్ధుడికి లేఖ పంపాడు. ఇందుకు అగ్ని సిద్ధుడు చాలా సంతోషించాడు. పగ తీర్చుకోవాలనే తండ్రిబాటలో కాక, ఇరుగుపొరుగు రాజ్యాల మధ్య శాంతిని కోరే సత్యదీపుడు, అగ్నిసిద్ధుడికి చాలా యోగ్యుడుగా కనిపించాడు. అతడికి తన కుమార్తె నిచ్చి వివాహం జరపాలన్న నిర్ణయానికి వచ్చాడు.\n\nఅయితే, అగ్నిసిద్ధుడి కుమారుడైన సింహకేసరికి తండ్రి నిర్ణయం నచ్చలేదు. శత్రువుతో వియ్యమందడం అతడికి అవమానంగా తోచింది. కాని, తన ఈ అభిప్రాయాన్ని తండ్రికి మాత్రం చెప్ప లేదు.\n\nయువరాజుతో సఖ్యంగా వుంటూ, అతడికి సలహాలిచ్చే రాజపరివారంలోని ముఖ్యులు కొందరు సంగతి గ్రహించి, సింహకేసరి మనసులో విషబీజాలు నాటారు. స్వయంప్రభను వివాహమాడతా ననడంలో, సత్యదీపుడి కేదో దురాలోచన వున్నదనీ, దానికి సమ్మతించిన మహా రాజుకు మతి చలించిందనీ, ఇప్పుడు చూస్తూ వూరుకుంటే అగ్ని ధర రాజ్య సింహాసనం సింహకేసరికి దక్కదనీ నూరి పోశారు.\n\nసింహకేసరి, తండ్రిని తొలగించి సింహాసనం ఆక్రమించుకోవడానికి పథకం వేశాడు. దాని ప్రకారం, ఒకనాటి అర్ధ రాత్రి సమయంలో రాజు అగ్నిసిద్ధుడు ఖైదు చేయబడ్డాడు. ఒక శుభ ముహూర్తాన సింహకేసరి రాజయ్యాడు.\n\nచెరసాలపాలయిన అగ్నిసిద్ధుడు జరిగిన దానికి ఖిన్నుడయ్యాడు. తనను ఖైదు చేయడం సింహ కేసరికి పుట్టిన బుద్ధి కాదనీ, రాజోద్యోగుల కుట్రకు లొంగి పోయాడనీ గ్రహించాడు.\n\nసింహకేసరి రాజవుతూనే, సత్యదీపుడికి ఒక దూత ద్వారా ఇలా వర్తమానం పంపాడు: “నా చెల్లెలిని వివాహం ఆడి, మమ్మల్ని వెన్నుపోటు పొడవాలని నువ్వు ప్రయత్నించావు. తాత, ముత్తాతలనాటి శత్రుత్వాన్ని సాధించడానికి, వివాహం అడ్డం పెట్టుకున్న నిన్ను శిక్షించ కుండా వదలను వెంటనే యుద్ధానికి సిద్ధంకా !''\n\nఈ జరిగినదానికి సత్యదీపుడు ఎంత గానో విచారించాడు. యుద్ధంలో సింహ కేసరిని ఓడించి, తిరిగి అగ్నిసిద్ధుణ్ణి రాజుగా చేయాలని అతడు నిశ్చయించు కున్నాడు.\n\nఇంతలో అగ్నిధరరాజ్య ప్రజల్లో పెద్ద అలజడి బయలుదేరింది. మహారాజును బంధించి, యువరాజు రాజయినందుకు తిరుగుబాటు ప్రారంభమయింది. దానికి రవిచంద్రుడనే యువకుడు నాయకత్వం వహించాడు.\n\nఇంట గెలిచి, రచ్చగెలవాలన్న ఉద్దేశ్యంతో సింహకేసరి ముందుగా రాజ్యంలో చెలరేగిన తిరుగుబాటును అణచివేసి, తర్వాత సత్యదీపుడితో యుద్ధానికి తలపడాలని భావించాడు. ఇందుకుగాను రవిచంద్రుణ్ణి బంధించ డానికి తీవ్రప్రయత్నాలు చేయసాగాడు.\n\nఈ తిరుగుబాటు గురించి విన్న సత్య దీపుడు, యుద్ధానికి అదే అదనుగా భావించి, సైన్యంతో బయలుదేరాడు. సింహకేసరి పరిస్థితి అడకత్తెరలో పోక చెక్కమాదిరయింది. అతణ్ణి రెచ్చగొట్టి సింహాసనం ఎక్కించిన రాజోద్యోగులు, యుద్ధంలో సింహకేసరి ఓడితే, సత్యదీపు డితో సంధి ఒడంబడిక చేసుకుని, తమలో ఒకరు రాజు కావాలని కుట్ర సాగించారు. ఇది తెలుసుకున్న సింహకేసరికి తనెంత పొరబాటుచేశాడో అర్థమైంది. అతడు కుట్ర దారులందర్నీ బంధించి కారాగారంలో వేయించాడు.\n\nవిజయమో, వీరస్వర్గమో తప్ప మరొక మార్గం లేదని తెలుసుకున్న సింహకేసరి, సైన్యంలో బయలుదేరి, సత్యదీపుడి తో తలపడ్డాడు. రెండు సైన్యాల మధ్య భయంకరమైన పోరు జరిగింది. అయితే, ఖైదు చేయబడిన తమ రాజుపట్ల అభి మానం గల చాలామంది సైనికు లు, తమకు తాముగా సత్యదీపుడికి లొంగి పోయారు. దానితో సింహకేసరి, సత్య దీపుడి చేతిలో చిత్తుగా ఓడిపోయాడు.\n\nసత్యదీపుడు, సింహకేసరిని బంధించి, కారాగారం నుంచి రాజు అగ్నిసిద్ధుణ్ణి విడుదల చేయించాడు.\n\nఅగ్నిసిద్ధుడు, సత్యదీపుణ్ణి కౌగలించు కుని, \"సత్యదిపా! నీకెలా కృతజ్ఞలు చెప్పాలో తెలియడం లేదు. నీ సహాయం మరవరానిది.\" అన్నాడు.\n\nఅందుకు సత్యదీపుడు, '' ఇందులో కృతజ్ఞత చెప్పడానికేముంది, మహారాజా! తమరులోగడ నిర్ణయించినట్టు, నన్నుతమ అల్లుడుగా స్వీకరించండి,'' అని కోరాడు.\n\nఅగ్నిసిద్ధుడు తన మందిరానికి వెళ్ళి స్వయంప్రభకు కబురు పంపి, ఆమె రాగానే సత్యదీపుడితో ఆమె వివాహం గురించి ప్రస్తావించాడు.\n\nస్వయంప్రభ కొద్ది సేపు మౌనంగా వుండి, తర్వాత తండ్రితో. \"నాన్నా. నా మనసులోని మాట చెబుతున్నాను. మీరు ఖైదు చేయబడినప్పుడు, ప్రజలలో మీపట్ల రాజభక్తిని రేకెత్తించి, తిరుగుబాటులో ప్రాణాలకు సైతం తెగించి నిలబడిన రవిచంద్రుణ్ణి వివాహమాడాలనుకుంటు న్నాను. కాని, ఈ సంగతి తెలిస్తే సత్య దీపుడు, మీకు హాని చేయగలడని భయంగా వున్నది,\" అన్నది.\n\nఅగ్నిసిద్ధుడు ఒకటి. రెండు క్షణాలు ఆలోచించి, \"అమ్మా, నీకలాంటి భయం అక్కరలేదు. నీ వివాహం, నువ్వు కోరి నట్టు రవిచంద్రుడితో జరిపిస్తాను.\" అని చెప్పి, తర్వాత సత్యదీపుణ్ణి కలుసుకుని, ఈ విషయం వివరించాడు.\n\nఅయితే, సత్యదీపుడు, స్వయంప్రభ అనుకున్నట్లు ఆగ్రహించక, స్వయంగా దగ్గిర వుండి, రవిచంద్రుడితో ఆమె వివాహం జరిపించి, తన రాజ్యానికి వెళ్ళి పోయాడు.\n\nఇది జరిగిన కొద్ది రోజులకే. అగ్ని సిద్ధుడు రాజ్యాన్ని తన కుమారుడైన సింహకేసరికి కట్టబెట్టి, వానప్రస్థాశ్రమం స్వీకరించి అరణ్యానికి వెళ్ళి, ఆశ్రమం ఏర్పరుచుకున్నాడు.\n\nబేతాళుడు ఈ కథ చెప్పి, “రాజా, సత్యదీపుడు యుద్ధంలో జయించి కూడా, అగ్ని ధర రాజ్యాన్ని ఆక్రమించుకోక పోవడం అటుంచి, కోరిన రాజకుమారి స్వయంప్రభను కూడా వివాహం ఆడ కుండా ఎందుకు తిరిగి వెళ్ళాడు. ఇది అతడిలోని రాజనీతి లోపం కాదా ? ఇక అగ్నిసిద్ధుడు, ప్రజలను రెచ్చగొట్టి తిరుగు బాటు చేయించడం తప్ప, మరేయోగ్యతా లేని రవిచంద్రుడితో తన కుమార్తె వివాహం జరిపించడం. అతడి రాజసానికి మచ్చకాదా? మరొక సంగతి : తండ్రి అన్న పూజ్యభావం లేకుండా, తనకు హాని చేసిన సింహాకేసరికి సింహాసనం అప్ప గించడం, ఏమన్న రాజనీతిజ్ఞత అనిపించు కుంటుంది? ఈ సందేహాలకు సమాధానం తెలిసి కూడా చెప్పకపోయావో నీ తల పగిలిపోతుంది,'' అన్నాడు.\n\nదానికి విక్రమార్కుడు \" అగ్ని సిద్ధుడూ, సత్యదీపుడూ - ఇద్దరూ గొప్ప రాజనీతిజ్ఞులనడంలో సందేహం ఏమీ లేదు. ఎలా అంటే- విదేహ, అగ్నిధర రాజ్యాలమధ్య పాతపగలు మాన్పి. స్నేహ సంబంధాలు ఏర్పరచడం అనేదే. సత్య దీపుడి ప్రధాన లక్ష్యం. రాజకుమారి స్వయంప్రభను వివాహమాడడం అనేది, ఈ లక్ష్యసాధనలో ఒక భాగం మాత్రమే. సింహకేసరి ఓటమి వల్లా, రాజు అగ్ని సిద్ధుడి ప్రవర్తన ద్వారా, ఆ లక్ష్యాన్ని అతడు సాధించాడు. అటువంటప్పుడు, మరెవరినో ప్రేమించిన రాకుమారిని తాను ఆశించటం, ఆటవిక లక్షణం అవుతుంది. అందువల్లనే, అతడు ఆమె వివాహాన్ని స్వయంగా దగ్గిర వుండి జరిపించి, తన దారిన వెళ్ళిపోయాడు. ఇదే నిజమైన రాజ నీతి. ఇక, అగ్నిసిద్ధుడు, రవిచంద్రుణ్ణి తన అల్లుడుగా చేసుకోవడం గురించి, ఎటువంటి సామాన్యుడైనా తన సొంత బలదర్పాలతో నాయకుడు కాగలిగి నప్పుడు, అతడు అందరిచేతా గొప్ప యోగ్యుడుగానే పరిగణింపబడతాడు. ఆ సంగతి తెలిసినవాడే గనక, అగ్ని సిద్ధుడు రవిచంద్రుణ్ణి తన అల్లుడుగా చేసుకున్నాడు. ఇందువల్ల, అతడి రాజ సానికి మచ్చ అంటూ వుండదు. సింహ కేసరి స్వతహాగా మంచివాడు. రాజోద్యో గుల కుట్ర గ్రహించ లేక, అతడు తండ్రికి ద్రోహం తలపెట్టాడు అందుకుగాను అతడు, అటు ప్రజలనుంచీ, ఇటు సత్య దీపుడివల్లా తగిన శిక్ష అనుభవించాడు: ఈ అనుభవంతో అతడు ప్రజాక్షేమం కోరే రాజు కాగలడని విశ్వసించే, అగ్నిసిద్దుడు అతడికి పట్టం కట్టాడు.'' అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 31
        },
        {
            "title": "మతిమరుపు",
            "book_page_start": 32,
            "pdf_page_start": 32,
            "pdf_page_end": 32,
            "author": "దానరి వెంకటరమణ",
            "genre": "హాస్యం",
            "moral": "అతి మతిమరుపు వలన కలిగే ఇబ్బందులు హాస్యాస్పదంగా ఉంటాయి.",
            "keywords": [
                "మతిమరుపు",
                "సీతారామయ్య",
                "చెప్పులు",
                "హాస్యం",
                "గుడి"
            ],
            "characters": [
                "సీతారామయ్య",
                "సీతారామయ్య భార్య"
            ],
            "locations": [
                "గుడి",
                "ఇల్లు"
            ],
            "content": "సీతారామయ్యకు పుట్టెడు మతిమరుపు. ఈ క్షణంలో ఏ పని చేసిందీ, మరుక్షణంలో గుర్తుండేది కాదు. ఎక్కడ పెట్టిన వస్తువులు అక్కడే మరిచిపోయేవాడు. ఇందువల్ల, అతడి కుటుంబ సభ్యులు నానా ఇబ్బందులు పడేవాళ్ళు. అతడి భార్య వెంటవుండి అన్ని పనులూ చేయించేది.\n\nప్రతిరోజూ గుడికి వెళ్ళి, అక్కడ రామాయణ పారాయణం వినివచ్చే సీతారామయ్య, రోజూ తన చెప్పులో లేక ఉత్తరీయమో, గొడుగో అక్కడ మరిచి వచ్చేవాడు. తర్వాత ఇంట్లో వాళ్ళలో ఎవరో ఒకరు వెళ్ళి తీసుకువచ్చేవారు.\n\nభర్త మతిమరుపుతో బాగా విసిగిపోయిన సీతారామయ్య భార్య, ఒకరోజు కోపంకొద్దీ అతణ్ణి గట్టిగా చివాట్లు పెట్టింది.\n\nభార్య పెట్టిన చివాట్లు సీతారామయ్యకు చాలా బాధకలిగించినై. ఆరోజు సాయంకాలం అతడు గుడినుంచి ఇంటికి తిరిగివచ్చి, భార్యను కేకవేసి పిలిచి, \"నన్ను మతిమరుపువాడి వంటూ తెగ చివాట్లు పెట్టావుగదా! ఈరోజు చూడు, గుడిలో మరిచిపోకుండా చెప్పులు తొడుక్కువచ్చాను,” అన్నాడు.\n\nసీతారామయ్య భార్య, అతడి కాళ్ళవంక ఆశ్చర్యంగా చూసి, “మీ మతిమరుపు మండి నట్టే వుంది. ఈరోజు మీరు అసలు గుడికి చెప్పులు తొడుక్కుని వెళ్ళలేదు!” అన్నది.",
            "book_page_end": 32
        },
        {
            "title": "ప్రపంచ పురాణగాథలు: ప్రథమ కృషీవలుడు!",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "పురాణ కథ",
            "moral": "శ్రమించి నేర్చుకోవడం ద్వారా గొప్ప ప్రయోజనాలు సాధించవచ్చు.",
            "keywords": [
                "సిరీస్ దేవత",
                "ప్లూటో",
                "ప్రాస్పర్పైన్",
                "ట్రిప్టోల్మస్",
                "వ్యవసాయం"
            ],
            "characters": [
                "సిరీస్ దేవత",
                "ప్లూటో",
                "ప్రాస్పర్పైన్",
                "సిలియస్",
                "ట్రిప్టోల్మస్"
            ],
            "locations": [
                "టార్టారస్ (పాతాళ లోకం)",
                "సైయాన్ నది",
                "గ్రీకు దేశం"
            ],
            "content": "ఒకానొకప్పుడు టార్టారస్ అనబడే పాతాళ లోకాన్ని పాలించే ప్లూటో, ప్రాస్పర్ పైన్ అనే అందాల దేవతను చూశాడు. ఆమె అందానికి పరవశుడై, ఆమెను బలవంతంగా ఎత్తుకుని, త్రిశూలంతో సైయాన్ నదిని చీల్చుకుని పాతాళ లోకం చేరాడు.\n\nప్రాస్పర్పైన్ తల్లి సిరీస్ దేవత, తన కుమార్తె కనిపించకపోయేసరికి, విచా రంతో కొండలూ, కోనలూ, అడవులూ, లోయలూ అంటూ ఎక్కడెక్కడో వెతికింది. కాని ప్రయోజనం లేక పోయింది.\n\nసిరీస్ దేవత, తీరని విచారంతో ఒక వృద్ధురాలి రూపంలో ఒక గుట్టమీద కూర్చున్నది. తొమ్మిది పగళ్ళూ, తొమ్మిది రాత్రులూ కదలా మెదలక అలాగే విచార వదనంతో కూర్చున్న ఆమెను సిలియస్ అనే ఒక పేదవాడూ, అతని కూతురూ చూసి జాలిపడి, తమ ఇంటికి రమ్మని పిలిచారు.\n\nతండ్రీ కూతుళ్ళ దయాగుణానికి సంత సించిన సిరీస్ దేవత వాళ్ళవెంటబయలు దేరింది. మార్గమధ్యంలో, తన చిన్న కొడుకు దీర్ఘకాలంగా తీరని వ్యాధితో బాధపడుతూన్న విషయాన్ని సిలియస్ ఆ దేవతకు వివరించాడు.\n\nఇంకా మామూలు వృద్ధురాలు లాగానే వున్న, సిరీస్ దేవత వ్యాధిగ్రస్తుడైన కుర్రాణ్ణి ప్రేమతో స్పృశించి, నుదుట ముద్దుపెట్టింది. ఆ క్షణమే పసివాడిలో నూతనోత్తేజం కలిగింది. వాడి ముఖం కళకళలాడింది. తమ బిడ్డ నవ్వు చూసి, తల్లిదండ్రులు అంతులేని ఆనందం పొందారు.\n\nఆ రోజు రాత్రి అందరూ నిద్రలో వుండగా, సిరీస్ దేవత లేచి, కుర్రవాణ్ణి లేపి, ఏవో మంత్రాలు వల్లించసాగింది. యధాలాపంగా మేలుకున్న కుర్రవాడి తల్లి, ఆ దృశ్యాన్ని చూసి అమితా శ్చర్యం చెందింది.\n\nసిరీస్ దేవత మంత్రం పఠిస్తూ, దాపుల నున్న కుర్రవాణి బూడిద రాశిమీద పడుకోబెట్టింది. మరుక్షణమే ఆ కుర్ర వాడి తల్లి భయంతో కీచుమని అరుస్తూ, బిడ్డను బూడిద పైనుంచి దూరంగా లాక్కున్నది.\n\nఆ తరవాత కొంత కాలానికి సిరీస కు, తన కుమార్తె ప్రాన్పర్్పన్, ప్లూటోను వివాహమాడి టార్టారస్కు రాణి అయిం దన్న సమాచారం అందింది. ఆమె పరిస్థితులను అర్థంచేసుకుని, ఆపైన విచారించడం మానేసింది.\n\n\" ఎంతపనిచేశావు తల్లీ! కొంతసేపు ఓర్పు వహించివుంటే మీ బిడ్డను చిరంజీవిని చేసి వుండేదాన్ని. మధ్య లోనే అడ్డు తగిలావు. అయినా, నీ కొడుకు అపురూప ధైర్యశాలిగా పెరిగి ప్రజలకు మేలు చేయగలడు!\" అని చెప్పి సిరీస్ దేవత అక్కడినుంచి వెళ్ళి పోయింది.\n\nసిరీస్, ఆ యువకుణ్ణి, రెక్కల జంతు వులు పూన్చిన రథంలో వివిధ ప్రాంతా లకు తీసుకు వెళ్ళింది. ట్రిప్టోల్మస్ ఆయా ప్రాంతాల వారికందరికీ వ్యవసాయ పద్ధతులను నేర్పాడు.\n\nకొన్నేళ్ళు గడిచాయి. తను విచారంగా వున్నప్పుడు తనపై కనికరం చూపిన పేదవాళ్ళ కుటుంబాన్ని చూడాలనుకుని సిరీస్ అక్కడికి వెళ్ళింది. కుర్రవాడు ఇప్పుడు ట్రిప్టోల్మస్ అన్న పేరుతో సాహాన వంతుడయిన యువకుడుగా పెరిగాడు. సిరీస్ దేవత ఆ యువకుడికి, నాగలి ఉపయోగాన్నీ, వ్యవసాయాన్నీ నేర్పింది. ట్రిప్టోల్మస్ ప్రపంచంలో మొట్టమొదటి రైతు అయ్యాడు!\n\nట్రిప్టోల్మస్ తన స్వస్థలంలో సిరీస్ దేవతకు బ్రహ్మాండమైన ఆలయం నిర్మిం చాడు. కాలక్రమేణా, ఆ ఆలయంలో ఉత్సవాలు భారీ ఎత్తున జరగడం ఆరంభమయింది. ఆ సంప్రదాయాన్ని గ్రీకులు చిరకాలం కొనసాగించారు.",
            "book_page_end": 40
        },
        {
            "title": "వికటమైన నవ్వు",
            "book_page_start": 41,
            "pdf_page_start": 41,
            "pdf_page_end": 44,
            "author": "చందమామ బృందం",
            "genre": "దొంగల కథ/సాహసం",
            "moral": "తెలివికి, యుక్తికి ముందు దుర్మార్గం నిలబడదు.",
            "keywords": [
                "దొంగల నాయకుడు",
                "యుక్తి",
                "గడ్డిబొమ్మలు",
                "వికటమైన నవ్వు",
                "యోగి"
            ],
            "characters": [
                "యోగి పుంగవుడు",
                "దొంగల నాయకుడు",
                "ఉపనాయకుడు",
                "వర్తకుడు",
                "దండనాయకుడు"
            ],
            "locations": [
                "భద్రాచలపు అడవులు",
                "ఆశ్రమం",
                "సత్రం"
            ],
            "content": "చాలాకాలం కిందట భద్రాచలపు అడవు లలో దారిపక్కనే ఒక ఆశ్రమం వుండేది. ఆ ఆశ్రమంలో ఒక యోగి పుంగవుడు తపస్సు చేసుకుంటూ ఉండేవాడు. ఆయన మంచి దృఢశరీరం కలవాడు. నిగనిగ లాడే నల్లటి మూరెడు గెడ్డం కలవాడు. ఆ మహానుభావుడి దర్శనం చేసేసరికి ఎవళ్ళకైనాసరే, చెయ్యెత్తి మ్రొక్కుదా మనిపించేది.\n\nఐతే, ఆ యోగి పుంగవుడు ఎవరితోనూ మాటాడడు. ఆయన మౌన వ్రతుడు. ఆశ్రమంలో ఎత్తయిన మండపంమీదపద్మా సనం వేసుకొని కూర్చొని వుంటాడు. ఆయ నకు ఈ ప్రపంచంతో సంబంధమే లేదా అనే అనిపిస్తుంది చూసేవాళ్ళకు. అందు చేత, వచ్చేపోయేవాళ్ళంతా తమకు తోచిన తృణమో పణమో భక్తిపూర్వకంగా ఆ మండపం మీద వుంచి, స్వామికి ఒక్క సారి మ్రొక్కి మరీ పోతూ వుండేవారు.\n\nఆ యోగీశ్వరుడు ఈ అరణ్యంలోకి ఎప్పుడు వచ్చాడో, ఎలా వచ్చాడో. ఈ ఆశ్రమంఎలా స్థాపించాడో. పిట్టకైనా గుట్టు తెలియదు. తెలియకపోవటంచేతలోకులు తలకొక మాటగా చెప్పుకునేవారు. ఎవరే మనుకొన్నా, ఆయన లోకం ఉద్దరించ టానికి విచ్చేసిన మహానుభావుడని మాత్రం అందరూ నమ్మారు. తరణోపాయం కోసం ఆయనను ఆశ్రయింపజూశారు.\n\nఈ విధంగా, దోపిడిదొంగలతో నిండి వున్న ఆ మహారణ్యంలో ఆ యోగీశ్వరుడి మూలానజనసంచారంరోజురోజుకీ ఎక్కువ కాజొచ్చింది. దీని ఫలితంగా అరణ్య ప్రాంతంలో దోపిడీలూ, దొంగతనాలూ తగ్గి పోవలసింది కాని, అలాటిదేమీ కనిపించ లేదు సరికదా, అంతకంతకు చోరీలు మరీ ఎక్కువవుతూ వచ్చినై.\n\nఒకనాటి రాత్రి పదకొండు గంటలకు ఆ మార్గాన ఒక బండి పోతున్నది. ఆ బండిలో ముగ్గురు స్త్రీలూ, ఇద్దరు పురు షులూ, ఒక పిల్లవాడూ ఉన్నారు. ఆ స్త్రీల వంటినిండా ఆభరణాలున్నవి. హఠాత్తుగా ఒక దొంగలనాయకుడు బండిని ఆటకా యించాడు. వాడి తలగుడ్డ, మెరిసే కను గుడ్లూ, కోరమీసాలూ, చేత దుడ్డుకర్ర- ఈ వేషం చూస్తే బండిలో వాళ్ళకు పైప్రాణాలు పైనే ఎగిరిపోయేటంత హడలు పుట్టింది. ఒక్కళ్ళకూ నోటమాట పెగలలేదు.\n\nదొంగల నాయకుడు దుడ్డుకర్రతో నేల మీద టక్టక్ మని కొడుతూ, వాళ్లను సమీ పించి, “నా మాటలు జాగ్రత్తగా వినండి. నేను వృత్తిచేత దొంగనే. ఐనా, నాదంతా ఒక పద్ధతి. నాకు కావలసింది మీ ధనం. అంతే. ప్రాణాలు కాదు. మాటాడక, నగా నట్రా తీసి ఇక్కడ పెట్టి వేశా రంటే మీకేమీ భయం ఉండదు. కాదూ కూడదూ అని. మీరు ఎదురు తిరిగినా, గోల చేసినా, అదుగో ఆ పొదల చాటున వున్న నా జట్టు వాళ్ళు చూశారా, ఆ పదిమందీ వచ్చేసి, చేయవలసిన పని అంతా చేసిపోతారు. ఒక్కసారి వాళ్ళకి సంజ్ఞ చేశానో, మరి చూసుకోండి....” అని హెచ్చరించాడు.\n\nబండిలో వాళ్ళు ఒకసారి ఆ దొంగల నాయకుడు చూపించిన పొదవైపు చూశారు. అందులో భయంకరమైన తలలు కనిపించేసరికల్లా వాళ్ళకు గుండె ఆగిపోయినంత పని జరిగింది. చేసేది లేక పురుషులు తలలు వంచుకొన్నారు. స్త్రీలు తమ నగలన్నీ ఒలిచి నాయకుడి ఎదుట పెట్టారు. అప్పుడు నాయకుడు వారిని \"ఇక వెళ్ళండి.\" అని హెచ్చరించి ఆ ధనం పట్టుకొని అక్కడ నుంచి మాయ మయ్యాడు.\n\nతరువాత మరికొంత సేపటికి అదేదారిని ఒక వర్తకుడు కాలినడకను వస్తున్నాడు. యధాప్రకారం దొంగల నాయకుడు అతడికి అడ్డం వెళ్ళి, \"డ బ్బూ, లేకుంటే నీ ప్రాణం!\" అని బెదరిం చాడు. ఆ వర్తకుడు చాలా మొండివాడూ, యుక్తిపరుడున్నూ. వాడు దొంగ మాట లకు బదులుగా, \"ఉన్నది నా వద్ద కొంచెం డబ్బు. ఐతే, అది నాది కాదు,” అన్నాడు, నదురూ బెదురూ లేకుండా.\n\nదొంగల నాయకుడు వినిపించుకోలేదు. అప్పుడు వర్తకుడు తన దగ్గిర ఉన్న డబ్బు నాయకుడి చేతులలో పెడుతూ, \"పొదల మాటున ఉన్న పెద్ద మను షుల్లారా—మీ నాయకుడి చేతికి వెయ్యి వరహాలు ఇచ్చాను. మీరు దగాపడక, మీమీ వంతులు గుంజుకోండి.\" అంటూ కేక పెట్టాడు. ఇలా అరిచిన వర్తకుడికి నాయకుడు దుడ్డుకర్రతో రెండు ఇచ్చాడు. దెబ్బతో వర్తకుడు పారిపోయి, అరణ్యం దాటి ఒక సత్రం చేరుకున్నాడు.\n\nఅక్కడ సత్రంలో ఆ సమయాన రాజ భటులూ, దండనాయకుడూ విడిసి ఉన్నారు. వర్తకుడు వాళ్ళతో తన సంగతి వెళ్ళ బోసుకొన్నాడు. అప్పుడు రాజభటులు అతనితో, “వాడెక్కడోమాకు చూపవయ్యా. నిమిషంలో పట్టేస్తాం\" అన్నారు.\n\nఅంతా కలిసి, దొంగలుండే ఆ ప్రాంతా నికి చేరుకొన్నారు. రాజభటులు ఒకచోట దాగివున్నారు. వర్తకుడు ముందునడుస్తూ, అతని వెంట దండనాయకుణ్ణి మాత్రం తీసుకువెళ్లాడు. ఇద్దరే రావడం గమనించి, దొంగల నాయకుడు వాళ్లను అటకాయించ టానికి ముందుకు వచ్చాడు. \"డబ్బూ ! లేదా ప్రాణం! అదుగో, చూశారు కదా పొదల మాటున మా పటాలం!'' అన్నాడు, దుడ్డుకర్రతో నేలమీద టకటకమని కొడుతూ.\n\nదండనాయకుడు కత్తిసాము, గరిడీలు నేర్చిన మొనగాడు. వెంటనే ఈల వేసి, దొంగల నాయకుడి పైన కలియబడ్డాడు. వాడిని కింద పడగొట్టి, ఉడుంపట్టు లాగా గట్టిగా పట్టివుంచి. \"వీడి పని నే చూస్తా. మీరు పోయి, ఆ పొదలమాటున పొంచి వున్న వీడి ముఠావాళ్ళ పని పట్టండి!\" అని భటులకు ఆజ్ఞాపించాడు.\n\nరాజభటులు ఉరకలేసుకొంటూ పొదలమాటున పొంచిఉన్న దొంగల ముఠా మీదికి వెళ్ళారు. వాళ్ళలో ఒక్కడూ కదలలేదు. మెదలలేదు. ఎదురుకోలేదు. తప్పించుకోబోలేదు. రాజ భటులు వాళ్ళను కర్రలతో కొట్టినా ఎక్కడివాళ్లు అక్కడనే ఉండిపోయారు!\n\nఇదేమిటా అని పరిశీలించిచూస్తే, ఆ మనుషులుగా కనబడే వాళ్ళంతా వట్టి గడ్డిబొమ్మలు! తలకాయలకు మాత్రం మనుషులకు లాగానే పెద్ద పాగాలు చుట్టి వున్నాయి.\n\nదొంగల నాయకుడి తెలివికి అందరూ ఆశ్చర్యపోయారు.\n\nయోగీశ్వరుడి ఆశ్రమం అక్కడికిదగ్గర లోనే ఉన్నది కనుక రాత్రికి ఆశ్రమంలో కాలక్షేపం చేద్దామనుకొని అంతావెళ్ళారు. చూడబోతే అక్కడ స్వామి లేడు.\n\nదండనాయకుడి ఆజ్ఞప్రకారం భటు లందరూ పోయి ఆశ్రమమంతా గాలింప సాగారు. ఆశ్రమంలో రకరకాల దొంగ సొమ్ములు కొల్లలుగా కనిపించినై. అవన్నీ వాళ్ళు చిక్కించుకొన్నారు. తర వా త ఇంకా బాగా వెతికేసరికి. నిగనిగలాడే మూరెడు నల్లటి `గెడ్డం ఒక గోడకు వేలాడుతూ కనబడింది. అందరూ దానిని వింతగా చూడసాగారు.\n\nఅప్పుడు చేతులు బంధించబడి వున్న దొంగల నాయకుడు వాళ్ళనుద్దేశించి, \"ఏమిటయ్యా, వింతగా చూస్తున్నారు ? అది నా పగటివేషం. ఆ వేషంలోనే నేను మౌనం తాల్చి వుండగా భయంతో నన్ను పూజించి కానుకలు ఆర్పిస్తున్నారు మీరు. ఇది నా రాత్రి వేషం. ఇప్పుడీ విధంగా సత్కరిస్తున్నారు. ఎన్నాళ్ళు మోసగించినా ఒక రోజు పట్టుబడక తప్పదుకదా! సరే కానీండి. ఇది కాకపోతే మరో నాటకం! మరొక వేషం! \" అంటూ వికటమైన నవ్వు నవ్వాడు.",
            "book_page_end": 44
        },
        {
            "title": "వీరహనుమాన్",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణికం",
            "moral": "ధైర్యం, భక్తి, వివేకం అసాధ్యాలను సైతం సుసాధ్యం చేస్తాయి.",
            "keywords": [
                "హనుమంతుడు",
                "రావణుడు",
                "ఇంద్రజిత్తు",
                "రాక్షసులు",
                "బ్రహ్మాస్త్రం",
                "లంక"
            ],
            "characters": [
                "హనుమంతుడు",
                "రావణుడు",
                "ఇంద్రజిత్తు",
                "జంబుమాలి",
                "అక్షకుమారుడు",
                "మంత్రి పుత్రులు"
            ],
            "locations": [
                "లంక",
                "అశోకవనం ద్వారం",
                "ఆకాశం"
            ],
            "content": "రాక్షస స్త్రీలు చెప్పిన మాటలు విని రావణుడికి కోపం వచ్చింది. అతను బలవంతులూ, శూరులూ అయిన రాక్షసు లను పిలిచి, హనుమంతుణ్ణి పట్టుకోమని ఆజ్ఞాపించాడు. ఆ రాక్షసులు ఆయుధాలు తీసుకుని హనుమంతుడి మీదికి బయలు దేరారు. వారికి హనుమంతుడు అశోక వన ద్వారం వద్ద కనిపించాడు. వాళ్ళు అతన్ని చుట్టుముట్టారు. అప్పుడు మహా కాయుడైన హనుమంతుడు తోకతో నేలను కొట్టి, గట్టిగా అరిచి, తన భుజం చరుచుకున్నాడు. ఆ ధ్వని లంక అంతటా వినిపించింది.\n\nతరవాత హనుమంతుడు కళ్ళెర్రచేసి, ఇలా అరిచాడు:\n\n\"రామలక్ష్మణులకు జయం! రాముడి ప్రాపుగల సుగ్రీవుడికి జయం! కోసల రాజైన రాముడి దాసుణ్ణి! శత్రు నాశ కు! వాయు పుత్రుడైన హనుమంతుణ్ణి! చెట్లతోనూ, రాళ్ళతోనూ యుద్ధం చేస్తూ వెయ్యి మంది రావణులను ఎదిరించ గలను. రాక్షసులు చూస్తూండగానే లంకా పట్టణం ధ్వంసంచేసి, సీతకు నమస్క రించి, రాముడి వద్దకు పోతాను.\"\n\nఅది విని రాక్షససైనికులు భయపడి కూడా, రాజాజ్ఞ చొప్పున యుద్ధం చేయ నిర్ణయించి, హనుమంతుడి పైన అనేక ఆయుధాలు ప్రయోగించారు. హనుమం తుడు ఆ ద్వారం సమీపంలో ఉన్న ఇనుప పరిఘ తీసుకుని, రాక్షసుల నంద\nరినీ చంపి, తిరిగి ద్వారంవద్ద నిలబడ్డాడు. భయపడి పారిపోయిన రాక్షసులు వెళ్ళి రావణుడితో సైనిులు చచ్చిన వార్త చెప్పారు.\n\nరావణుడు మరింత మండిపడి హను మంతుడి మీదికి మహావీరుడైన ప్రహస్తుడి కొడుకును పంపాడు.\n\nఈ లోపుగా హనుమంతుడి దృష్టి చైత్యప్రాసాదం మీద పడింది. దాన్ని ఎందుకు ధ్వంసం చెయ్యకూడదనుకుని, అతను దాని పైకి దూకి, దాన్ని నాశనం చేసి, సింహనాదం చేశాడు. ఇంతలో చైత్యప్రాసాద రక్షకులు ఆయుధాలతో అతని పైకి వచ్చారు. హనుమంతుడు ఒక స్తంభాన్ని పెరికి, దాన్ని గిరగిరా తిప్పి: నూరు మంది రాక్ష సుల ను చంపాడు.\n\nఇంతలోపల ప్రహస్తుడి కొడుకు జంబు మాలి విల్లూ, బాణాలూ తీసుకుని హను మంతుడి మీదికి గాడిదలు కట్టిన రథం మీద వచ్చాడు. అతన్ని చూడగానే హను మంతుడు యుద్ధోత్సాహంతో సింహనాదం చేశాడు.\n\nద్వారం పైన ఉండే దూలం మీద కూర్చుని ఉన్న హనుమంతుడి పైన జంబుమాలి బాణాలు వేశాడు.- అవి ముఖానా, నెత్తినా, చేతులకూ తగిలి, రక్తం మూలంగా హనుమంతుడు మరింత ఎర్రగా కనిపించాడు. అతను తన పక్కనే ఉన్న పెద్దరాయి ఎత్తి, జంబుమాలి మీద గట్టిగా విసిరాడు. జంబుమాలి ఆ రాతిని బాణాలతో పడగొట్టాడు. అలాగే అతను హనుమంతుడు విసిరిన సాలవృక్షాన్ని కూడా బాణాలతో నరికి, మరి కొన్ని బాణాలతో హనుమంతుణ్ణి కొట్టాడు. హనుమంతుడు అమితమైన కోపంతో పరిఘను తీసుకుని, గిరిగిరా తిప్పి, జంబుమాలి మీదికి విసిరాడు. దాని దెబ్బకు జంబుమాలీ, అతని రథమూ, గాడిదలూ గుర్తించరాకుండా నుగ్గు అయి పోయాయి.\n\nజంబుమాలి చచ్చాడని వినగానే రావణుడికి కోపంతో కణతలు అదిరాయి. అతను తన మంత్రి పుత్రులను ఏడుగురిని అగ్ని హెూత్రాల వంటి తేజస్సుగల వారిని, సైన్యంతో సహా పంపాడు. హనుమంతుణ్ణి నేను చంపుతానంటే, నేను చంపుతానని ఒకరి మీద ఒకరు పోటీలు ప డుతూ, వాళ్ళు గుర్రాలు పూన్చిన రథాల మీద బయలుదేరారు.\n\nవాళ్ళు అశోకవన ద్వారం చేరుతూనే హనుమంతుడి మీద బాణవర్షం కురిపిం చారు. హనుమంతుడు ఆ బాణాలు తనకు తగల కుండానూ, వాళ్ళ గురికి అంద కుండానూ ఆకాశంలో అటూ, ఇటూ ఎగిరాడు. అతని అరుపులకు రాక్షసులు భయపడ్డారు. హనుమంతుడు వాళ్ళను చేత్తో కొట్టి, కాళ్ళతో తన్ని, పిడికిలితో పొడిచి, గోళ్ళతో చీరాడు. చాలామంది రాక్షసులు ఇలా చచ్చారు. చచ్చినవాళ్ళు చావగా, మిగిలిన వాళ్ళు ఆర్తనాదాలు చేస్తూ పారిపోయారు.\n\nహనుమంతుడు తిరిగి ద్వారం వద్దకు చేరాడు. అతనికి ఇంకా యుద్ధం చెయ్యా లని ఉన్నది.\n\nమంత్రి పుత్రులు కూడా హనుమంతుడి చేతిలో చచ్చారనే సరికి రావణుడికి కొంచెం భయం కలిగింది. కాని అతను దాన్ని పైకి కనబడనియ్యక, తన సేనా నాయకులలో అయిదుగురిని, విరూ పాక్షుడూ, యూ పాక్షుడూ, దుర్ధరుడూ, ప్రఘసుడూ, భావకర్ణుడూ అనేవాళ్ళను ఉద్దేశించి, '' మీరందరూ రథాలతోనూ ఏనుగులతోనూ వెళ్ళి ఆ వానరుణ్ణి శిక్షించండి. అతని విషయంలో మీరు ఏ మాత్రమూ అలక్ష్యంగా ఉండవద్దు. అతను వానరుడని నాకు అనిపించటం లేదు. అదేదో మహాబలం గల భూతంలా గున్నది. ఏ ఇంద్రుడైనా తపస్సు చేసి మనని చంపటానికి ఈ భూతాన్ని సృష్టిం చాడేమో; నాకు లోగడ వాలి, సుగ్రీవుడూ, జాంబవంతుడూ, నీలుడూ, ద్వివిదుడూ మొదలైన వానరవీరులు బాగా తెలుసు. వారెవరికీ ఇంత బలమూ, శక్తి లేవు. మీరు మీ శ క్తినంతా ధారపోసి ఈ వానరుణ్ణి ఎలాగైనా పట్టుకోండి. ఆత్మరక్షణ చేసు కోవటం విషయంలో మీరు అజాగ్రత్తగా ఉండకండి,\" అని హెచ్చరించాడు.\n\nరాజాజ్ఞ శిరసావహించి అయిదుగురు సేనాపతులూ రథాలనూ, ఏనుగులనూ, గుర్రాలనూ, రకరకాల ఆయుధాలనూ తీసుకుని హనుమంతుడున్న చోటికి వచ్చారు. వాళ్ళు హనుమంతుణ్ణి చుట్టు ముట్టి, అతని మీద అనేక ఆయుధాలు ప్రయోగించారు. వాళ్ళ బాణాలు కొన్ని హనుమంతుడి తలకు గుచ్చుకున్నాయి. వెంటనే హనుమంతుడు సింహనాదం చేస్తూ ఆకాశంలోకి ఎగిరాడు. అప్పుడు దుర్ధరుడు ఆకాశంలోకి వందల కొద్దీ బాణాలు వేశాడు. హనుమంతుడు వాటిని తప్పుకుంటూ, శరీరం పెంచి, పిడుగు పడినట్టుగా దుర్ధరుడి రథం మీదికి దూకాడు. ఆ దెబ్బకు దుర్ధరుడి రధపు గుర్రాలు ఎనిమిదితోపాటు దుర్ధరుడు కూడా చచ్చాడు.\n\nతరవాత హనుమంతుడు ఒక మద్ది చెట్టు పెరికి, దానితో విరూపాక్షుణ్ణి, యూపాక్షు చంపాడు. తరవాత ప్రఘ సుడూ, భావకర్ణుడూ హనుమంతుడితో యుద్ధం చేశారు. ఒక పర్వతశిఖరం పెకలించి, హనుమంతుడు దానితో వారిద్ద రిని, సేననూ చంపాడు.\n\nతరవాత అతను మళ్ళీ ద్వారం వద్ద నిలబడ్డాడు.\n\nఅయి దు గురు సేనానాయ కు లూ చచ్చిన వార్త రాగానే రావణుడు తన కొడుకైన అక్షడి కేసి చూశాడు. యుద్ధం అంటే అమితమైన ఆసక్తిగల అక్షుడు, తండ్రి చూపే ఆజ్ఞగా భావించి, చప్పున లేచాడు. అతను ఒక బంగారు రథం మీద హనుమంతుడున్న చోటుకు వెళ్ళాడు. ఎనిమిది గుర్రాలుగల అక్షుడి రధం నేలను అంటకుండానే పోగలది. దాని నిండా ఎప్పుడూ ఆ యు ధా లు ఉంటాయి.\n\nఅక్షుడు హ నుమంతుణ్ణి చూస్తూనే అతను అసాధారణ వీరుడన్న సంగతి గ్రహించి, పెద్ద ఎత్తున యుద్ధానికి సిద్ధ పడ్డాడు. ఇద్దరూ చాలా తీవ్రమైన యుద్ధం ప్రారంభించారు. అక్షుడు వేసిన రకరకాల బాణాలు హనుమంతుడికి తగిలి, అతని యుద్ధోత్సాహాన్ని పెంచాయి. అతను ఆకాశంలోకి ఎగిరాడు. అక్షుడు కూడా తన రథంతోపాటు ఆకాశంలోకి లేచి, హనుమంతుడి మీద బాణాలు వేయ సాగాడు. హనుమంతుడు వాటిని తప్పు కుంటూ ఆకాశంలో తిరుగుతూ, అక్ష కుమారుణ్ణి చంపే మార్గం ఆలోచించాడు. చిన్నతనంలోనే ఇంత పరాక్రమం గల అక్షుడు, చంపకుండా విడిచి పెడితే, ముందు ముందు ఎంతైనా బాధిస్తాడు. అందుచేత, హనుమంతుడు ఉపాయంగా, తలవని తలంపుగా, అక్షుడి కాళ్ళు పట్టు కుని, గిరగిరా తిప్పి, బలంగా నేలకేసి కొట్టాడు. 3 దెబ్బకు అక్షుడు చచ్చి పోయాడు.\n\nఅక్షుడి చావు వినగానే రావణుడికి దుఃఖమూ, కోపమూ కూడా కలిగాయి. ఆయన దుఃఖాన్ని అణచుకుని. తన కొడుకైన ఇంద్రజిత్తును చూసి, “ఈ వాన రుడు ఇప్పటికి జంబుమాలినీ, మంత్రి పుత్రులనూ, అయిదుగురు సేనాపతు లనూ, చాలా సేననూ, నీ తమ్ముడైన అక్షుణ్ణి చంపాడు. అందుచేత అతని బలం సరిగ్గా అంచనా వేసుకుని యుద్ధం చెయ్యి. నువ్వు యుద్ధంలో నా అంత వాడివి, దేవతలను కూడా జయించ గలవు. నువ్వు సేనలను తీసుకుపోవద్దు; నీ అస్త్రాలను మాత్రమే నమ్ముకో. నిన్ను నువ్వు తేలికగా రక్షించుకోగలవని పంపు తున్నాను,'' అన్నాడు.\n\nఇంద్రజిత్తు తండ్రికి ప్రదక్షిణ చేసి, యుద్ధానికి బయలుదేరాడు. అతను రథం మీద వెళ్ళి త్వరలోనే హనుమంతుణ్ణి చేరుకున్నాడు. ఇంద్రజిత్తు రావటం చూసి హనుమంతుడు సంతోషంతో సింహనాదం చేశాడు.\n\nఇంద్రజిత్తు తన పైన బాణాలు వెయ్య నారంభించగానే, హనుమంతుడు ఆకాశం లోకి ఎగిరి, ఆ బాణాలను తప్పుకుంటూ సంచరించసాగాడు. తాను వేసిన ఒక్క బాణమూ హనుమంతుడికి తగలకపోయే సరికి ఇంద్రజిత్తు చిరాకు పడ్డాడు. హను మంతుణ్ణి చంపటం అసాధ్యమని అతనికి తెలిసిపోయింది. కనీసం హనుమంతుణ్ణి పట్టుకునే ఉద్దేశంతో అతను బ్రహ్మాస్త్రం సంధించాడు. దానితో హనుమంతుడు కట్టుపడి, ఆకాశంలో నుంచి కిండ పడిపోయి, ఏమీ చెయ్యలేని స్థితిలో ఉండిపోయాడు.\n\nతాను బ్రహ్మాస్త్రంతో పట్టుబడ్డట్టు హను మంతుడు గ్రహించాడు. ఏ అస్త్రంచేతా పట్టుబడకుండా బ్రహ్మదేవుడు తనకు వరం ఇచ్చి ఉన్న సంగతి జ్ఞాపకం తెచ్చు కుని, హనుమంతుడు కొంతసేపు బ్రహ్మా స్త్రానికి కట్టుబడి ఉండ నిశ్చయించాడు. తనను, బ్రహ్మా, దేవేంద్రుడూ, వాయువూ రక్షిస్తారుగనక ప్రమాదం కలగదని కూడా అతను నమ్మాడు. అదీగాక ఇప్పుడు తనకు రావణుడితో మాట్లాడే అవకాశం కూడా కలుగుతుంది.\n\nకదలకుండా పడి ఉన్న హనుమంతుణ్ణి రాక్షసులు సమీపించి, అతన్ని తాళ్ళతో బంధించారు. హనుమంతుడు బంధించ బడగానే బ్రహ్మాస్త్రం అతన్ని వదిలేసింది. ఇతర బంధాలున్న చోట బ్రహ్మాస్త్ర బంధం నిలవదు. ఇంద్రజిత్తు ఈ సంగతి ఎరిగి ఉండడంచేత, అజ్ఞానులైన రాక్ష సులు హనుమంతుణ్ణి నారతాళ్ళతో బంధించి నందుకు విచారించాడు. అయితే రాక్ష సులు తనను తీసుకుపోతున్నప్పుడు కూడా, తనను బ్రహ్మాస్త్రం విడిచిన సంగతి హనుమంతుడెరగడు.\n\nరాక్షసులు హనుమంతుణ్ణి కర్రలతో కొట్టుతూ, పిడికిళ్ళతో పొడుస్తూ, విజయో త్సాహంతో కేకలు పెడుతూ రావణుడి వద్దకు తీసుకుపోయారు.\n\nఇంద్రజిత్తు హనుమంతుణ్ణి రావ ణుడికీ, సభికులకూ చూపి, \"ఇతనే ఆ వానరుడు,” అని పరిచయం చేశాడు. మదించిన ఏనుగులాగున్న హనుమంతుణ్ణి చూసి, రావణాసురుడి సభలో వాళ్ళు తమలో తాము, \"ఎవడీ వానరుడు? ఎవరి తరఫున వచ్చాడు? ఇక్కడికి ఎందుకు వచ్చాడు? ఏం పని మీద వచ్చాడు? ఈ లంకలో ఎవరితో పని ఉండి వచ్చాడు?\" అంటూ ఒకరినొకరు ప్రశ్నించుకున్నారు.\n\nరావణుడి సభలోకి రాక్షసులు తీసుకు వచ్చిన హనుమంతుడు ఒక్కసారి రావణుడి కేసి, అతని చుట్టూ ఉన్న రాక్షసుల కేసి చూశాడు. రావణుడి కళ్ళు కోపంతో ఎర్రబడి ఉన్నాయి. అతను ఆజ్ఞాపించిన మీదట అతని మంత్రులు హనుమంతుణ్ణి ఇలా అడిగారు :\n\n\"నువ్వు ఇక్కడికి ఎందుకు వచ్చావు? నిన్ను ఎవరు పంపారు?”\n\n\"నేను వానర రాజైన సుగ్రీవుడి దూతను. అతను పంపగా వచ్చాను.” అని హనుమంతుడు జవాబిచ్చాడు.\n\n\"ఇక్కడికి ఎందుకు వచ్చాడో. అశోకవనాన్ని ఎందుకు ధ్వంసం చేశాడో, రాక్షస స్త్రీలను ఎందుకు భయపెట్టాడో, మన సైనికులతో యుద్ధం ఎందుకు చేశాడో అడుగు,\" అని రావణుడు ప్రహస్తుడితో అన్నాడు.",
            "book_page_end": 52
        },
        {
            "title": "దేవతాసర్పం",
            "book_page_start": 53,
            "pdf_page_start": 53,
            "pdf_page_end": 57,
            "author": "రావినూతల సువర్నాకన్యస్",
            "genre": "కుటుంబ కథ/నీతి కథ",
            "moral": "పిసినారితనం మంచికాదు; వున్నది అనుభవించాలి.",
            "keywords": [
                "పార్వతమ్మ",
                "కోడళ్ళు",
                "పిసినారితనం",
                "పిండివంటలు",
                "దేవతాసర్పం"
            ],
            "characters": [
                "పార్వతమ్మ",
                "కోడళ్ళు నలుగురు",
                "సాధువు"
            ],
            "locations": [
                "కలవగుంటు గ్రామం",
                "పాడుబడ్డ మండపం",
                "అడవి"
            ],
            "content": "కలవగుంటు అనే గ్రామంలో, పార్వతమ్మ అనే సంపన్నురాలుండేది. ఆమెకు నలు గురు కొడుకులు. భర్త పోయినప్పటి నుంచీ, తల్లీతండ్రీ తానే అయి, వాళ్ళను ఆప్యాయంగా పెంచి పెద్దచేసి, పక్కన వున్న పట్నంలో వాళ్ళచేత పెద్ద బట్టల దుకాణం ఒకటి పెట్టించింది. తర్వాత కొడుకులు నలుగురికీ తగిన సంబంధాలు చూసి పెళ్ళి చేసింది.\n\nపార్వతమ్మ మనసు మంచిదే కానీ, తగని పిసినారి. ఇంట్లో లక్షలు మూలుగు తున్నా, పైసా ఖర్చుపెట్టడానికి కటకట లాడిపోయేది. తిండిక్కూడా సరిగా ఖర్చు పెట్టనిచ్చేది కాదు. ఆమె మనస్తత్వానికి కొడుకులయితే అలవాటు పడిపోయారు కానీ, కోడళ్ళకు మాత్రం చాలా బాధగా వుండేది. వాళ్ళు పిండివంటలక్కూడా మొహం వాచిపోయారు. భర్తలకు చెప్పు కున్నా ఫలితం లేకపోవడంతో, వాళ్ళు తమలోతాము మనస్తాపం చెందసాగారు.\n\nఎప్పుడైనా అత్తగారు ఏ ఊరైనా వెళితే అప్పుడు తమ కిష్టమైన పిండి వంటలన్నీ చేసుకు తినాలనుకునేవారు. అయితే, పార్వతమ్మ ఒక పట్టాన ఎక్కడికీ వెళ్ళేది కాదు.\n\nఒకసారి, పార్వతమ్మకు పక్క ఊళ్లోనే వున్న తమ్ముడి దగ్గిరనుంచి కబురొచ్చింది. ఆమె మర్నాడు ప్రయాణం పెట్టుకున్నది. ఆ క్షణం నుంచీ కోడళ్ళ ముఖాలు వెలిగి పోయాయి. కళ్ళతోనే మాట్లాడుకున్నారు; గుసగుసలాడుకున్నారు.\n\nతెలివైన పార్వతమ్మ ఇదంతా గ్రహిం చింది. అయినా, ఏం తెలియనట్టు అమాయ కంగా వుండిపోయింది.\n\nరాత్రి పార్వతమ్మ పడుకున్న తర్వాత, నలుగురు కోడళ్ళూ పెరట్లోని తులసికోట దగ్గిర సమావేశమయ్యారు ఇంట్లో అత్తగారుండని రెండు రోజులూ, తమ కిష్టమైన వంటకాలన్నీ చేసుకు తినెయ్యాలని నిర్ణయించుకున్నారు. పెద్ద కోడలు తనకు నేతిగారెలు తినాలని వున్నదన్నది. రెండో కోడలు తనకు జీడి పప్పుపాకం అంటే ప్రాణం అన్నది. నాకు కోవాకజ్జికాయలంటే ఇష్టం అన్నది మూడో కోడలు. హల్వాపూరీలంటే, అబ్బ! అంటూ నాలుక చప్పరించింది నాలుగో ఆవిడ.\n\nఇలా మాట్లాడుకుని, ఎవరి గదుల్లోకి వాళ్ళు వెళ్ళి పడుకున్నారు. మర్నాడు తినబోయేవాటి గురించి ఆలోచిస్తున్న వాళ్ళెవరికీ నిద్రరాలేదు. అయితే, నిద్ర నటించి వాళ్ళ మాటలన్నీ అత్తగారు చాటు నుంచి విన్నదన్న సంగతి, పాపం వాళ్ళకు తెలియదు.\n\nతెల్లవారుతూనే పార్వతమ్మ, తమ రెండెడ్లబండిలో ప్రయాణమై వెళ్ళి పోయింది. ఆమె ఎప్పుడు వెళ్తుందా, ఎప్పుడు పిండివంటల ఏర్పాటు చేసు కుందామా అని ఎదురు చూస్తున్న కోడళ్లు నలుగురూ, ఆమె వెళ్ళిన కాస్సేపటికే, తమకు కావలసిన సరుకులన్నీ తెప్పించు కున్నారు. గారెలకు పప్పు నానబోసు కున్నారు. నాలుగు కూరలూ, నాలుగు పచ్చళ్ళూ, పప్పుచారులాంటివి తయారు చేసి, భర్తల విస్తళ్ళలో వడ్డించారు.\n\nవాళ్ళకు చాలా రోజుల తర్వాత మంచి భోజనం చేస్తున్నామని ఆనందంగా వున్నా, తల్లికి తెలిస్తే ఏమంటుందో అని హడలి పోసాగారు. అయితే, నలుగురు కోడళ్ళూ వాళ్ళకు రకరకాలుగా నచ్చజెప్పి, అత్త గారికి ఈ సంగతి చెప్పమని, వాళ్ళ నుంచి వాగ్దానాలు తీసుకున్నారు.\n\nఅన్నదమ్ములు నలుగురూ పట్నానికి ప్రయాణమయ్యాక, కోడళ్ళుపిండివంటల పని ప్రారంభించారు. ముందుగా నెయ్యి కరిగించారు. తర్వాత పప్పు రుబ్బారు. ఇక పొయ్యి వెలిగిద్దామనుకుంటూండగా, ఎవరో వీధితలుపు తట్టిన శబ్దం అయింది.\n\nపెద్ద కోడలు వెళ్ళి తలుపు తెరిచి చూస్తూనే కొయ్యబారిపోయింది. ఎదురుగా అత్త పార్వతమ్మ !\n\nపార్వతమ్మ చేతిలో ఒక బుట్ట పట్టు కుని ఆయాసపడుతూ, \"అబ్బ ఏం ఎండలు! ఏం ఎండలు! ప్రయాణం అర్థాంతరంగా అపుకుని తిరిగి రావల సొచ్చింది.'\" అంటూ లోపలి కొచ్చింది.\n\nఅత్తగారి గొంతు వింటూనే, కోడళ్ళు నిలువునా వణికిపోతూ మైదారవ్వ, పంచ దార లాంటివన్నీ గబగబా దాచేసి నడవా లోకి వచ్చారు.\n\n\"ఏమిటే, ఈ నేతివాసన?\" అన్నది పార్వతమ్మ ముక్కు పుటాలు పెద్దవి చేస్తూ.\n\n\"అబ్బే, ఏం లేదత్తయ్యా! నెయ్యి అయిపోతే వెన్న కరగబెట్టా,” అన్నది పెద్ద కోడలు.\n\nమిగతా ముగ్గురు కోడళ్ళూ ఆమెకు వంత పాడారు.\n\n\"అన్నట్టు — నెయ్యంటే గుర్తొచ్చింది! మధ్యలోనే ఆగిపోయిన, నా ప్రయాణంలో ఒక తమాషా జరిగింది.\" అన్నది పార్వతమ్మ. దగ్గిర్లో వున్న కుర్చీలో కూర్చుంటూ.\n\n“ఏమిటా తమాషా, అత్తయ్యా!\" అంటూ కోడళ్ళు నలుగురూ ఆమె చుట్టూ చేరారు.\n\n\"నేను మన బండిలో బయలు దేరానా — సరిగ్గా మా తమ్ముడి ఊరుకు బయలుదేరాను. కొద్ది దూరంలో పెద్ద పెద్ద కోవాకజ్జికాయల్లాంటి గుడ్లుకొన్ని కని పించాయి. అవి దేనిగుడ్లో అర్థం కాక, మరి కాస్త ముందుకు నడిచాను. అంతే, నా గుండె దడదడలాడింది !\" అని ఆగింది పార్వతమ్మ.\n\n“అక్కడ ఏం కనిపించింది, అత్తయ్యా?\" అని అడిగింది. కోవాకజ్జి కాయల మాట వినగానే అదురుకున్న మూడో కోడలు, తన అదురును కప్పి పుచ్చుకుంటూ.\n\n“ఆఁ, అదే చెప్పొస్తున్నాను. అక్కడ ఒక గోధుమవన్నె తాచు పడగవిప్పి ఆడు తున్నది. దాని పడగ ఎలా వున్నదను కున్నారు ? ఇంత పెద్దగా — అచ్చం హల్వా పూరీలా నిగనిగలాడిపోతున్నదనుకోండి!\" అన్నది పార్వతమ్మ.\n\nఇవతల వున్న అడవి చేరేసరికి, అక్కడ మన ఎద్దుల్లో ఒకదాని కాల్లో పెద్ద ముల్లొ కటి గుచ్చుకున్నది. దాంతో అది కాలు తీసి కాలు వేయలేకపోతూంటే, పాలేరు ముల్లు తీసేందుకు పూనుకున్నాడు. నేను అంత దూరంలో వున్న ఒక పాడుబడ్డ మండపం దగ్గిర కెళ్ళాను. కాసేపు కూర్చుందామని. చిత్రంగా అక్కడ నేతి గారెలవాసన గుప్పున కొట్టింది!'' అంటూ క్షణం ఆగింది. పార్వతమ్మ.\n\nనేతిగారెల మాట వింటూనే తుళ్ళిపడి సర్దుకున్నది పెద్ద కోడలు.\n\nపార్వతమ్మ చిన్నగా నవ్వి, \"సంగ తేమిటో తెలుసుకుందామని, నేనటుకేసి సర్పమనీ, అదున్నచోట నేతి గారెల వాసన వస్తుందనీ, దాని పడగ అచ్చం హల్వాపూరీలా వుంటుందనీ, దాని గుడ్లు ఇతర పాముల గుడ్లలా కాక, చాలా పెద్దవిగా, చూడ్డానికి కోవాకజ్జికాయల్లా వుంటాయనీ చెప్పాడు. తర్వాత ఆయన తన చేతిలోని పొట్లం విప్పి, పాము ముందర పెట్టాడు. అదేమిటనుకున్నారు? బంగారం రంగులో వున్న జీడిపప్పు పాకం !\" అన్నది పార్వతమ్మ.\n\n\"జీడిపప్పు పాకమా?\" అని తడారి పోయిన గొంతుతో అని, వెల వెల పోయింది, అది ఇష్టమని చెప్పిన రెండో కోడలు.\n\n\" అవును ! ఆ దేవతాసర్పం దాన్ని వాసన చూశాక, ప్రసాదంగా స్వీకరిస్తాడట సాధువు,” అన్నది పార్వతమ్మ.\n\nఇంత విన్నాక కోడళ్ళు నలుగురికీ తాము వేసిన పథకం అత్తగారికి తెలిసి పోయిందనీ, అందుకే, ఈ పాము కథ అల్లిందనీ తెలిసిపోయింది. వాళ్ళు నలు గురూ క్షమించమంటూ, అత్తగారి పాదాల మీద పడిపోయారు.\n\nపార్వతమ్మ అప్యాయంగా అందర్నీ లేవదీసి, “అది సరేగాని, ముందు ఈ బుట్టలో ఏమున్నదో బయటికి తీయండి,” అన్నది ఆజ్ఞాపిస్తున్నట్టు.\n\nకోడళ్ళు బుట్టలోని వాటిని బయటికి తీశారు. వాళ్ళకు ఎంతో ఆనందం, బుట్ట నిండుగా వాళ్ళ కిష్టమైన పిండివంటలు ! ఆనందాశ్చర్యాలతో తన కేసి చూస్తున్న కోడళ్ళతో, పార్వతమ్మ, “క్షమించాల్సింది నేను కాదు; మీరే నన్ను క్షమించాలి. కొండంత సంపదవున్నా. మిమ్మల్ని తిండిక్కూడా మొహం వాచేలా చేశాను. ఉన్నది అనుభవించడానికి కాక పో తే మరెందుకు? ఈనాటి నుంచీ మీకేం కావాలన్నా నిర్భయంగా, నిస్సంకోచంగా చేసుకుతినండి నాక్కూడా ఇంత పెట్టండి.\" అన్నది.\n\nఅత్త మాటలకు కోడళ్ళు ఎంతగానో మురిసిపోయారు.",
            "book_page_end": 57
        },
        {
            "title": "చేప నవ్వింది!",
            "book_page_start": 58,
            "pdf_page_start": 58,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "సమస్యల పరిష్కారానికి వివేకం, సమయస్ఫూర్తి అవసరం.",
            "keywords": [
                "చేప నవ్వు",
                "రాజ రహస్యం",
                "మంత్రి కుమారుడు",
                "రైతు కూతురు",
                "మోసం"
            ],
            "characters": [
                "రాణి",
                "రాజు",
                "మంత్రి",
                "మంత్రి కుమారుడు",
                "రైతు",
                "రైతు కూతురు",
                "చేప"
            ],
            "locations": [
                "కాశ్మీరు రాజనగరం",
                "రాజభవనం"
            ],
            "content": "ఒకనాడు కాశ్మీరులో ఒక చేపలమ్ముకునేది రాజభవనానికి వెళ్ళింది. రాణిగారు చేపలు బేరం చేస్తూండగా బుట్టలోని చేపల్లో ఒకటి ఎగిరెగిరి పడసాగింది.\n\n\"నాకు ఆడచేపలు కావాలి. ఆ చేప మగదా, ఆడదా ?\" అని రాణి అడి గింది.\n\nరాణిగారు ఆ మాట అడగగానే చేప పెద్దగా నవ్వింది. చేపలమ్మే మనిషి తన దగ్గిర అన్నీ మగచేపలేనని చెప్పింది. రాణి ఆ మనిషిని పంపేసింది. కాని తనను చూసి ఒక చేప నవ్వటమా అన్న ఆగ్ర హంతో రాణిగారు కోపగృహం ప్రవేశిం చింది.\n\nరాజుగారు ఆమె కోపకారణం తెలుసు కున్నారు. మంత్రిని పిలిపించారు. ''ఒక సామాన్యపు చేప; రాణిగారిని చూసి నవ్విందట. దీనికి కారణం ఏమిటో నెల లోగా తెలుసుకోలేనిపక్షంలో నీతల తీయిం చేస్తాను.” అని హెచ్చరించాడు.\n\nమంత్రి గుండెల్లో రాయిపడింది. ఆయన విచారంతో ఇంటికి వెళ్ళాడు. ఎందరో మేధావులనూ, జ్యోతిష్కులనూ, యోగు లనూ, మాంత్రికులనూ తన ఇంటికి రప్పించి, \"ఒక సామాన్యపు చేప రాణీ గారిని చూసి నవ్వింది. దీనికి కారణం ఏమై వుంటుందో మీరెవరైనా చెప్ప గలరా?\" అని అడిగాడు.\n\nఒక్కరూ చెప్పలేకపోయారు. దానితో మంత్రికి తనకు చావు తప్పదనిపించింది. ఆయన మనోవ్యాధితో మంచమెక్కాడు.\n\nమంత్రి కుమారుడు చాలా తెలివి గల వాడు. తండ్రికి కావలసిన సమాధానం కొరకు తానే స్వయంగా బయలుదేరాడు. అతను కొన్ని రోజులు ప్రయాణం చేశాక దారిలో ఒక ముసలి రైతు తటస్థపడ్డాడు.\n\nరైతుతోబాటే మంత్రి కుమారుడు కూడా నడవసాగాడు.\n\nకొంతదూరం పోయాక మంత్రి కుమా రుడు రైతుతో, ‘“మనం ఇలా నడిచేకన్న ఒకరి భుజాల మీద ఒకరిని మోసు కుంటూ పోతే ఇద్దరికీ నడక సులువవు తుంది గదా ! ఏమంటావు?'' అన్నాడు.\n\nరైతు అతనికి సమాధానం చెప్పలేదు. తన వెంట వచ్చే కుర్రాడికి మతి సరిగా లేదు కాబోలని మాత్రం మనసులో అనుకున్నాడు.\n\nమరికొంత దూరం పోయాక మంత్రి కుమారుడు కోతకు సిద్ధంగా వున్న చేనొకటి చూసి, \" దీనినింకా తిని వెయ్యలేదే మబ్బా?\" అని అడిగాడు.\n\nదానికీ రైతు జవాబు చెప్పలేదు. ఈ మాటతో రైతు అనుమానం మరింత ఎక్కువయింది.\n\nఇంకొంత దూరం పోయాక ఒక అడవి వచ్చింది. మంత్రి కుమారుడు రైతుకు తన బాకు తీసి ఇచ్చి \"ఇది తీసుకు పోయి రెండు గుర్రాలు తీసుకురాగలవా? మనకు ఉపయోగ పడతాయి. బాకు మాత్రం పోగొట్టవద్దుసుమా! చాలా ఖరీ దైనది.” అని చెప్పాడు.\n\nదానికి కూడా రైతు ఏమీ జవాబు చెప్పలేదు. తనతో ఈ విధంగా మాట్లాడే కుర్రవాడికి నిజంగా పిచ్చేనని రూఢి మాత్రం చేసుకున్నాడు.\n\nఅడివి దాటి ఇద్దరూ ఒక నగరం ప్రవే శించారు. ఆ నగరంలోని వారెవరూ వీరిని పలకరించలేదు. మంత్రి కుమారు డు చుట్టూచూస్తూ, \"ఎంత పెద్దశ్మశానమో!\" అన్నాడు.\n\nఈ మాటకు రైతు నవ్వుకున్నాడు.\n\nనగరం దాటుతూనే వారిద్దరూ శ్మశానం దగ్గిరికి వచ్చారు. శ్మశానంలో శవదహనం జరుగుతోంది. చచ్చిపోయినవాడి బంధు వులు వచ్చే పోయేవారికి ఏవేవో తిను బండారాలిస్తున్నారు. వీరిద్దరికీ కూడా ఇచ్చారు.\n\nరెండడుగులు వేసి మంత్రికుమారుడు, చుట్టూ కలయజూసి, \"ఇది ఎంత దివ్య మైన నగరం!\" అన్నాడు.\n\nకొద్దిదూరంలో వాగు ఒకటి అడ్డచ్చింది. రైతు చెప్పులు చేత పట్టుకొని, ధోవతి పైకి కట్టుకొని వాగు దాటాడు. మంత్రి కుమా రుడు మటుకు ఇదేదీ చేయకుండానే వాగు దాటాడు.\n\nఎలాగైతేనేం రైతు గ్రామం చేరు కున్నాడు. తన వెంట వచ్చిన యువకుడు ఎంత వెర్రివాడైనా, చాలాదూరం తన వెంట కలిసి నడిచాడు గనక రైతు అతన్ని తన ఇంటికి భోజనానికి రావలసిందిగా పిలిచాడు.\n\nదానికి మంత్రి కుమారుడు, \"మీ ఇంటికి అలాగే వస్తాను గాని, మీ ఇంటి వాసాలు బలమైనవో కావో ఆలోచించుకుని మరీ పిలవండి !'' అన్నాడు.\n\n\"ఈ పిచ్చివాడితోటి మాట్లాడటమే తప్పు!\" అనుకొని రైతు తానొక్కడే ఇంటికి వెళ్ళాడు. తన భార్యకూ, బిడ్డలకూ తన వెంట వచ్చిన పిచ్చి కుర్రవాణ్ణి గురించిన సంగతి వివరంగా చెప్పాడు.\n\nరైతు కూతురు చాలా తెలివిగలది. తండ్రి చెప్పినదంతా విన్న తరవాత ఆ పిల్ల అతడితో ఈ విధంగా అన్నది:\n\n“నాన్నా, ఆ కుర్రవాడు పిచ్చివాడు కాదు చాలా తెలివిగలవాడు. అందుకే అతని మాటలు నీ కర్థం కాలేదు. ఒకరి భుజాల మీద ఒకరిని మోసుకుంటూ పోదా ! మనటంలో అతని ఉద్దేశం ఒకరికొకరు కథలు చెప్పుకుంటూ నడుద్దామని ! పొలాన్నింకాతినివెయ్యలేదేమబ్బాఅంటే, రైతులకు సామాన్యంగా ఉండే అప్పుల వాళ్ళు పంట కాజెయ్యలేదేమిటా అని! బాకు తీసుకుపోయి రెండు గుర్రాలు తీసుకురమ్మనటంలో అతని ఉద్దేశం రెండు దుడ్డుకర్రలు నరుక్కురమ్మనీ, అవి అడవిలో ఏదైనా వస్తే అండగా ఉంటా యనీనూ! నగరంలో ఎవరూ పలకరించ నందున అది అతనికి శ్మశానంలా కని పించింది; శ్మశానంలో ఆతిథ్యం దొరికింది గనక దాన్ని నగరం అన్నాడు! వాగు దాటేటప్పుడు నీటిలో ఏముంటుందో తెలీదు గనక అతను పాదరక్షలు విప్పలేదు. ధోవతి పైకి కట్టలేదు ! అతను చాలా తెలి వైనవాడు. మన ఇంటి వాసాలు బలమైన వని చెప్పిఉంటే తప్పక వచ్చేవాడు. ఇల్లు తనను భరిస్తుందో లేదోనని తెలుసుకొన డానికే ఆయన అలా అడిగాడు. నే నాయ కు ఆతిథ్యం ఇస్తానుండు!'”\n\nరైతు కూతురు ఒక చిన్న గిన్నెనిండా నెయ్యీ, పన్నెండు చపాతీలూ, ఒక దుత్త నిండా పాలూ, నౌకరు చేతికిచ్చి మంత్రి కుమారుడి కి పంపిస్తూ, ఒక చిన్న కుని, దానికి సమాధానం నౌకరు ద్వారా ఉత్తరంలో ఈ విధంగా రాసింది :\n\n\"మిత్రమా, చంద్రుడు సంపూర్ణుడు. సంవత్సరానికి పన్నెండు నెలలు. సము ద్రుడు చెలియలికట్టను దాట యత్ని స్తున్నాడు.'' \n\nరైతు కూతురిచ్చిన వస్తువులను నౌకరు మంత్రి కుమారుడి వద్దకు తీసుకు పోతూం డగా, నౌకరు కొడుకు దారిలో తటస్థపడి, తండ్రివద్ద మారాం చేసి కొంత పదార్థం కాజేశాడు. నౌకరు మిగిలినవాటిని తీసుకు పోయి మంత్రి కుమారుడి కిచ్చాడు.\n\nమంత్రి కుమారుడు భోజనం పూర్తి చేసి, రైతు కూతురు పంపిన చీటి తీసు ఇలా పంపాడు :\n\n“స్నేహితురాలా! అమావాస్యచంద్రుడు కావటం చేత అతని జాడే తెలియదు. ఏడాదికి పదకొండు మాసాలేనని నాకు తోస్తోంది. సముద్రంలో నీరు సగానికి తీసి వుంది.\"\n\nఈ సమాధానం వినగానే రైతుకూతురు నౌకరుతో, \"నేనిచ్చిన నెయ్యీ, ఒక చపాతీ, సగం పాలూ ఏం చేశావు?'' అని అడిగింది. దొంగతనం బయట పడి పోయింది.\n\nఆ తరవాత ముసలిరైతు వెళ్ళి మంత్రి కుమారుణ్ణి తన ఇంటికి పిలుచుకొని వచ్చాడు. మంత్రి కుమారుడూ, రైతు కూతురూ చాలాసేపు మాట్లాడుకున్నారు. చివరకు మంత్రి కుమారుడు రైతు కూతురుతో, రాణిగారిని చూసి చేప నవ్విన వృత్తాంతం పూసగుచ్చినట్టు చెప్పి. \"ఆ చేప అలా నవ్వటానికి కారణం ఏమై వుంటుంది?'' అని అడిగాడు.\n\n\" రాణీగారి అంతఃపురంలో ఎవరికీ తెలియకుండా ఒక పురుషుడు నివసిస్తూ ఉండాలి !'' అన్నది రైతు కూతురు.\n\nమంత్రి కుమారుడు ఎంతో ఆశ్చర్యపడి. ''ఈ విషయం నిజమైతే రుజువు చేయ టానికి నువ్వు నాకు తోడ్పడగలవా? నా తండ్రి ప్రాణం కాపాడినదానవపుతావు !'' అన్నాడు.\n\nసరేనని రైతు కూతురు మంత్రి కుమా రుడి వెంట బయలుదేరింది. ఇద్దరూ ఇంటికి తిరిగి వచ్చారు. రైతు కూతురు చెప్పిన మాటలు విని మంత్రి సంతోషించి రాజుతో చేప నవ్వుకు గల కారణం చెప్పేశాడు.\n\nరాజు. \"దీనికి రుజువు ?\" అని అడిగాడు\n\n\"రాజనగరులో ఒక వెడల్పయిన కందకం తవ్వించండి. దాని మీదుగా రాణీ గారి పరిచారికలను దూకమని శాసిం చండి,\" అని సలహా ఇచ్చింది రైతు కూతురు.\n\nఆ ప్రకారంగానే కందకం తవ్వి, రాణీ గారి దాసీలందరినీ దూకమన్నారు. ఎవరూ దూ క లే క పో యారు. ఒకతె మాత్రం ధైర్యంగా ముందుకు వచ్చి దూకింది.\n\n\"ఆ మనిషి స్త్రీ కాదు. పరీక్షించండి,” అన్నది రైతు కూతురు. ఆమె చెప్పినట్టే రుజువయింది. ఆ మనిషి స్త్రీ కాదు, స్త్రీ వేషంలో అంతఃపురంలో ప్రవేశించిన పురుషుడు. మోసాన్ని బయట పెట్టి నందుకురాణీగారు చాలా సంతోషించింది. ఆ పురుషుణ్ణి తగినవిధంగా శిక్షించారు.\n\nరాజుగారు మంత్రికి గొప్ప బహుమతి ఇచ్చి, మంత్రి కుమారుడికీ, రైతు కూతు రుకూ వైభవంగా వివాహం జరిపించారు.",
            "book_page_end": 62
        }
    ],
    "statistics": {
        "total_stories": 13,
        "author_counts": {
            "చందమామ బృందం": 9,
            "ఎం. డి. సౌజన్య": 1,
            "ఎన్. శివనాగేశ్వరరావు": 1,
            "దానరి వెంకటరమణ": 1,
            "రావినూతల సువర్నాకన్యస్": 1
        },
        "genre_counts": {
            "సమాచారం": 1,
            "సంపాదకీయం": 1,
            "అంతర్జాతీయ వార్తలు": 1,
            "హాస్యం/కథ": 1,
            "నీతి కథ": 1,
            "సాహసం/ఫాంటసీ": 1,
            "బేతాళ కథ": 1,
            "హాస్యం": 1,
            "పురాణ కథ": 1,
            "దొంగల కథ/సాహసం": 1,
            "పౌరాణికం": 1,
            "కుటుంబ కథ/నీతి కథ": 1,
            "జానపద కథ": 1
        }
    }
}