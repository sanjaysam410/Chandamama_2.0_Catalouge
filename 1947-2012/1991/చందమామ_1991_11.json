{
    "book_id": "చందమామ_1991_11",
    "stories": [
        {
            "title": "మన జీవితంలో విజ్ఞానశాస్త్రం",
            "book_page_start": 7,
            "pdf_page_start": 7,
            "pdf_page_end": 7,
            "author": "నాగిరెడ్డి",
            "genre": "వ్యాసం",
            "moral": "విజ్ఞానశాస్త్రాన్ని సత్యాన్వేషణకు సాధనంగా ఉపయోగించాలి.",
            "keywords": [
                "విజ్ఞానశాస్త్రం",
                "సత్యాన్వేషణ",
                "ఆధ్యాత్మికత",
                "నెహ్రూ"
            ],
            "characters": [],
            "locations": [
                "సిలోన్ విశ్వవిద్యాలయం"
            ],
            "content": "“ఏ సమాజానికై నా సరే విజ్ఞానశాస్త్రం లేకుండా భవిష్యత్తులేదు. విజ్ఞానశాస్త్రం వున్నా, దానిని ఉన్నత ఆధ్యాత్మికప్రేరణ అదుపు చేయనంతకాలం మనిషికి మంచి భవిష్యత్తు సాధ్యం కాదు!''\nదాదాపు ముప్ఫై సంవత్సరాలక్రితం, ప్రధాని జవహర్ లాల్ నెహ్రూ, సిలోన్ విశ్వవిద్యాలయం, సైన్సు విభాగంలో ఉపన్య సిస్తూ అలా అన్నారు. అది ఈనాటికీ ఎంతో నిజం!\nకేవలం ఊహాగానాన్ని విజ్ఞానశాస్త్రం అంగీకరించదు. సైన్సు ప్రతిదానికి రుజువు కోరుతుంది. ఏ విషయమైనాసరే సందేహానికి చోటు లేకుండా ప్రయోగాల ద్వారా రుజువు కావాలి. అప్పుడే సైన్సు దానిని అంగీకరిస్తుంది.\nవిజ్ఞానశాస్త్రం సాధించిన ప్రగతి, ప్రపంచవ్యాప్తంగా మానవ జీవితంలో విప్లవాత్మకమైన మార్పులు తీసుకువచ్చింది. పరిశ్రమలు, వ్యవసాయం, ఆరోగ్యం, రక్షణ మొదలైన వివిధ రంగాలను సైన్సు గాఢంగా ప్రభావితం చేసింది. నిజానికి సైన్సు ప్రభావానికి లోనుకాని రంగం అంటూ లేదు.\nఇన్ని రంగాలలో ఇంతటి అభివృద్ధి సాధించినప్పటికీ, మనిషి ఎదుర్కొంటూన్న నైతిక, ఆధ్యాత్మిక సమస్యలను మాత్రం విజ్ఞానశాస్త్రం పరిష్కరించలేక పోతున్నది. మానవ సమాజం తన భవిష్యత్తును, చీకట్లో ఇంకా వెతుకుతూనే ఉన్నది. కాబట్టి విజ్ఞానశాస్త్రాన్ని సత్యాన్వేషణకు సాధనంగా ఉపయో గించవలసిన అవసరం ఎంతైనా ఉన్నది !",
            "book_page_end": 7
        },
        {
            "title": "మళ్ళీ స్వతంత్ర దేశాలయిన బాల్టిక్ రాష్ట్రాలు!",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "వార్తా విశేషం",
            "moral": "యాభై ఒక్క సంవత్సరాల సుదీర్ఘ పోరాటం తర్వాత బాల్టిక్ దేశాలు తిరిగి స్వాతంత్ర్యం పొందాయి.",
            "keywords": [
                "బాల్టిక్ రాష్ట్రాలు",
                "సోవియట్ యూనియన్",
                "స్వాతంత్ర్యం",
                "ఐక్యరాజ్యసమితి",
                "లిథోనియా"
            ],
            "characters": [
                "జోసెఫ్ స్టాలిన్",
                "అడాల్ఫ్ హిట్లర్",
                "గోర్బచేవ్",
                "ఆంటొలిగార్బనోవ్",
                "ఫెరెజ్ డిక్యూలర్"
            ],
            "locations": [
                "ఎస్టోనియా",
                "లాట్వియా",
                "లిథోనియా",
                "సోవియట్ యూనియన్",
                "న్యూయార్క్"
            ],
            "content": "సెప్టెంబర్ 17 వ తేదీన జరిగిన ఐక్యరాజ్యసమితి 46వ సర్వసభ్య సమా వేశం, ఏడు దేశాలకు నూతన సభ్యత్వం అంగీకరించింది. వాటిలో సోవియట్ యూనియన్ నుంచి విడిపోయిన ఎస్టో నియా, లాట్వియా, లిథోనియా దేశాలు ముఖ్యమైనవి. ఐక్యరాజ్యసమితి అంగీ కరించిన మిగతా నాలుగు దేశాలు— ఉత్తర కొరియా, దక్షిణ కొరియా, పసిఫిక్ ద్వీప దేశాలయిన మైక్రొనీషియా, మార్షల్ ద్వీపాలు.\nసోవియట్ యూనియన్ నుంచి స్వతంత్రం పొందిన కొన్ని రోజుల లోగానే బాల్టిక్ దేశాలకు, ఐక్యరాజ్యసమితి సభ్యత్వం లభించింది. ఒకప్పుడు రష్యను సామ్రాజ్యంలో అంతర్భాగంగా కొనసాగిన * బాల్టిక్ దేశాలకు 1917 వ సం॥లో రష్యా విప్లవం ద్వారా జార్ అధికారం నుంచి స్వతంత్రం లభించింది. అయినా, రెండవ ప్రపంచ యుద్ధానంతరం 1939 వ సం॥ సెప్టెంబర్లో సోవియట్ నేత జోసెఫ్ స్టాలిన్. జర్మనీ నియంత అడాల్ఫ్ హిట్లర్ల మధ్య కుదిరిన ఒక ఒప్పందం ప్రకారం. 1940 వ సం॥లో ఆ మూడు దేశాలను సోవియట్ యూనియన్ కలుపు కున్నది. యాభై సంవత్సరాలు సోవియట్ అధికారంలో గడిపిన బాల్టిక్ రాష్ట్రాలు ఇప్పుడు స్వతంత్ర దేశాలయ్యాయి.\nమొట్టమొదట లిథోనియా 1990 వ సం|| మార్చ్ నెలలో స్వతంత్రం ప్రకటించు కున్నది. సోవియట్ లో ఆగస్టు నెలలో జరిగిన తిరుగు బాటు కారణంగా ప్రెసిడెంట్ గోర్బచేవ్ దాదాపు 70 గంటల సేపు అధికారంలో లేదు. దానినే మంచి అదునుగా భావించి, మిగతా ఎస్టో నియా. లాట్వియా రాష్ట్రాలు కూడా తమను స్వతంత్ర దేశా లుగా ప్రకటించుకున్నాయి. గోర్బచేవ్. మాస్కోకు తిరిగి వచ్చి. మళ్ళీ అధికారం చేపట్టాక. బాల్టిక్ దేశాల స్వతంత్ర ప్రతిపత్తిని అంగీ\nకరిస్తున్నట్టు ప్రకటించాడు. సోవియట్ పార్లమెంటు -సెప్టెంబర్ 6 వ తేదీ సమా వేశమై బాల్టిక్ దేశాలకు స్వతంత్రాన్ని అంగీకరించింది. యాభై ఒక్క సంవత్స రాల చరిత్ర వెనక్కు వెళ్ళింది!\nఆ తరవాత బాల్టిక్ రాష్ట్రాలు సభ్యత్వం కోసం ఐక్యరాజ్యసమితికి విన్నవించాయి. వాటి కోరికను, మొదట భద్రతాసమితీ, \nపిమ్మట సర్వ సభ్య సభ అంగీ కరించాయి. మూడు దేశాలకూ 1917 నుంచి 1940 వరకు నాటి 'లీగ్ ఆఫ్ నేషన్స్'లో క్రియాశీలకమైన సభ్యత్వం ఉండేది. ఐక్యరాజ్యసమితి అంగీకారం తెలిపాక, లాట్వేనియా అధ్యక్షుడు, ఆంటొలిగార్బనోవ్, \"ప్రపంచ మానవ జాతి, రెండవ ప్రపంచ యుద్ధంలో పోగొట్టుకున్న తమ కుటుంబ సభ్యుల్ని ఇవాళ మళ్ళీ కనుగొన్నది!\" అని తన హర్షాన్ని వెలిబుచ్చాడు.\nఐక్యరాజ్యసమితి అధ్యక్షుడు ఫెరెజ్ డిక్యూలర్ పతాకావిష్కరణోత్సవంలో ఉపన్యసిస్తూ, సభ్యత్వం విషయంలో ఐక్యరాజ్యసమితి మరొక ముఖ్యమైన నిర్ణయం తీసుకున్నట్టు వ్యాఖ్యానించాడు. ఐక్యరాజ్యసమితి సమావేశానికి హాజ రయిన మూడు బాల్టిక్ దేశాల అధ్య క్షులూ, సోవియట్ యూనియన్ రాజ కీయ ఆర్థిక సంబంధాలు కలిగి వుంటా మనీ వెంటనే తమ ప్రాంతాల నుంచి సోవియట్ సేనలను ఉపసంహరించుకో వాలనీ కోరారు. సోవియట్ యూనియన్తో తాము మంచి పొరుగు దేశాలుగా కొన సాగాలని ఆశిస్తున్నట్టు వాళ్ళు అభి ప్రాయం వెలిబుచ్చారు.",
            "book_page_end": 10
        },
        {
            "title": "తండ్రికోరిక",
            "book_page_start": 11,
            "pdf_page_start": 11,
            "pdf_page_end": 15,
            "author": "ఎస్. శివనాగేశ్వరరావు",
            "genre": "నీతి కథ",
            "moral": "వ్యాపారంలో నైపుణ్యం, తెలివితేటలు, మరియు వినియోగదారుల మనస్తత్వాలను అర్థం చేసుకోవడం విజయాన్ని తెస్తాయి.",
            "keywords": [
                "వ్యాపారం",
                "తెలివితేటలు",
                "చిట్కాలు",
                "నైపుణ్యం",
                "తండ్రికోరిక"
            ],
            "characters": [
                "సుబ్బయ్య శెట్టి",
                "బదరీనాధుడు",
                "పరంధామయ్య శెట్టి",
                "నారాయణశెట్టి",
                "భూషయ్య",
                "గిరీశం",
                "చిదంబరం",
                "సిరియాళుడు"
            ],
            "locations": [
                "సీతాపురం"
            ],
            "content": "సీతాపురం అనే గ్రామంలో, సుబ్బయ్య శెట్టి అనే వ్యాపారి వుండేవాడు. ఆయన కొక పచారీ దుకాణం వుండేది. ఆ కొట్టు మీద భుక్తికి లోటు లేకుండా ఆదాయం వుండేది కాని, చాలామందివర్తకుల్లా ఆయన వ్యాపారంలో బాగా డబ్బు సంపాయించ లేకపోయాడు.\nసుబ్బయ్యశెట్టి కొడుకు బదరీనాధుడు కూడా, తండ్రి దుకాణంలోనే వ్యాపారం నేర్చుకోసాగాడు. సుబ్బయ్యశెట్టి తరచుగా కొడుకుతో, “నా జాతకం 'మంచిదికాదు ! అందువల్లనే బాగా సంపాయించలేక పోయాను. నువ్వయినా బాగా సంపాదిస్తే, నాకు తృప్తిగా వుంటుంది,\" అంటూండే వాడు.\nఒకసారి సుబ్బయ్యశెట్టి ఇంటికి, పొరుగూరులో వుండే ఆయన బావమరిది పరంధామయ్యశెట్టి వచ్చాడు. మాటల సందర్భంలో ఆయన సుబ్బయ్య శెట్టి అభిప్రాయం తెలుసుకుని \"బావా ! నీ వ్యాపారం రాణించకపోవడానికి కారణం, నీ జాతకంకాదు. వ్యాపారంలోని మెళకు వలు తెలియకపోవడం. మా ఊరిలో నాకు, నారాయణ శెట్టి అనే మిత్రు డున్నాడు. అతని దగ్గిర, నీ కొడుకును గుమాస్తాగా చేర్పిస్తాను. వ్యాపారంలోని మెళకువలు నేర్చుకుని పైకి రాగలడు, '' అన్నాడు.\nసుబ్బయ్యశెట్టి ఇందుకు సంతోషంగా ఒప్పుకున్నాడు. మరునాడే పరంధామయ్య శెట్టి, బదరీనాధుణ్ణి వెంటబెట్టుకుని తన మిత్రుడైన నారాయణశెట్టి వద్దకు తీసుకు పోయి, \"వీడు నా మేనల్లుడు. నువ్వు, వీడికివ్యాపారంలోని మెళకువలు నేర్పాలి. ఇకనుంచి వీడి బాధ్యత నీది!'' అని చెప్పాడు.\nఒక రోజున నారాయణశెట్టి కొట్టుకు, భూషయ్య అనేవాడు వచ్చి మినుములు మంచిరకం చూపించమని అడిగాడు బదరీనాధుడు మేలిరకం మినుములు చూపించాడు.\nభూషయ్య మినుముల్ని కొంచెం సేపు పరిశీలించి, ''ఇంతకంటే మంచిరకం లేవా?\" అని అడిగాడు.\nఅందుకు బదరీనాధుడు, \"ఇవి మేలు రకానివే! ఇంతకంటే మంచివి లేవు.\" అన్నాడు.\nఆ సమాధానం విని భూషయ్య వెళ్ళ బోతూంటే, నారాయణశెట్టి ఆపి,. బదరీ నాధుడితో, - \"రాత్రి వేరే మూటలు వచ్చాయి. లోపలకుపోయి దక్షిణం మూల నున్న మూటలోని మినుములుపట్టుకురా!'' అన్నాడు.\nభూషయ్య, ఈసారి బదరీనాధుడు లోపలినుంచి తెచ్చిన మినుములు చూసి తృప్తిగా తలాడించి, \"ఈ రకం బాగున్నాయి.\" అని ఆ మినుములు కొనుక్కుపోయాడు.\nబదరీనాధుడు, నారాయణశెట్టితో, ''అయ్యా, రెండు మూటల్లోని మినుములూ ఒకేరకం కదా?\" అంటూ తన అనుమానం వెలిబుచ్చాడు.\nదానికి నారాయణశెట్టి, “మనదగ్గిరకు వచ్చే ఖాతాదార్లలో కొందరికి, నాణ్యత సంగతి బొత్తిగా తెలియదు. కానీ మన మెక్కడమోసంచేస్తామో అని, తెలిసినట్టు నటిస్తారు. అటువంటివాళ్ళకు మన దగ్గిరున్న సరుకు ఒకేరకమైనా, రెండు రకాలుగా చూపిస్తే సంతృప్తిచెందుతారు,\" అన్నాడు.\nమరొకసారి గిరీశం అనే ఖాతాదారుడు వచ్చాడు. అతనొచ్చేసరికి దుకాణం రద్దీగా వున్నది. గిరీశం, బదరీనాధుడికి తనకు కావలసిన సరుకుల జాబితా ఇస్తూ, \"జాబితాలో వున్నవన్నీ త్వరగా ఇవ్వు. అవతలనాకు ముఖ్యమైనపనులున్నాయి,\" అంటూ తొందర చేశాడు.\n''మీకంటే ముందొచ్చిన వాళ్ళున్నారు. వాళ్ళకి చ్చేదాకా ఆగండి.'' అన్నాడు బదరీనాధుడు.\nఆ జవాబుకు గిరీశం కోపం తెచ్చుకుని వెళ్ళబోయాడు. అయితే, నా రాయణ శెట్టి అతణ్ణి పలకరించి, \"ఒక్క నిమిషం కూర్చోండి. ముందు మీ పనే చూస్తాను.\" అని, పక్కకు తిరిగి చూస్తూ, \"ఒరేయ్, ఎవరక్కడ! ముందు గిరీశంగారి సరుకుల సంగతి చూడండి. అలాగే వారికి చెంబులో మంచి చల్లని నీరు పట్టుకురండి. బాగా ఎండనపడి వచ్చినట్టున్నారు,” అని కేక వేశాడు.\nఇది విని గిరీశం తృప్తిపడిపోయి కూర్చున్నాడు. నారాయణశెట్టి, గిరీశం కంటే ముందు వచ్చినవాళ్ళకు సరుకు లిచ్చిన తర్వాతనే, గిరీశం సరుకుల సంగతి చూశాడు. అయినా గిరీశం మాట్లాడలేదు. సరుకులు కట్టి ఇచ్చే వరకూ ఓపిగ్గా ఆగి, వాటిని తీసుకుని వెళ్ళిపోయాడు.\nబదరీనాధుడు, నా రాయణ శెట్టిని, \"అయ్యా, గిరీశం ధోరణి నా కర్థం కాలేదు. నేనన్న మాటకు కోపగించుకుని వెళ్ళబోయినవాడు, మీరు చాలా ఆలస్యం చేసినా ఎందుకు కిమ్మనలేదు?\" అని అడిగాడు.\n\"బదరీనాధా ! కొంతమంది ఖాతా దార్లు తమకు ప్రాధాన్యత ఇవ్వాలని కోరుకుంటారు. అటువంటి వాళ్ళను మనం, నలుగురి ముందు బాగా మాట్లాడి మర్యాద చేస్తే సంతృప్తి చెందుతారు,\" అని చెప్పాడు నారాయణశెట్టి.\nఒకసారి చిదంబరం అనే అతను దుకాణానికి వచ్చి. తనకు కావలసిన సరుకులు తీసుకుని, డబ్బు వారం రోజుల్లో ఇస్తానని చెప్పాడు. బదరీనాధుడు వెంటనే ఖాతా పద్దుపుస్తకం తీసి, బాకీ డబ్బు నమోదు చేయబోయాడు.\nఇది చూసిన నారాయణశెట్టి, బదరీ నాధుడితో, ‘“చిరంబరంగారి వంటి పెద్ద మనుషులు అప్పు తీసుకుంటే, మనం ఖాతాలో పద్దు రాయనవసరం లేదు. వారే జాగ్రత్తగా గుర్తుంచుకొని తెచ్చిస్తారు.\" అన్నాడు.\nఆ మాటకు చిదంబరం ఎంతో సంతో షించి వెళ్ళిపోయాడు. చిదంబరం వెళ్ళ గానే నారాయణశెట్టి, బదరీనాధుడితో, \"పుస్తకంలో ఇప్పుడు చిదంబరం ఎంత సరుకు అప్పుగా తీసుకున్నాడో రాయి!\" అన్నాడు.\nబదరీనాధుడుఆశ్చర్యపోతూ, \"ఆయన పుండగా వద్దని, ఇప్పుడు రాయమన డంలో, మీ ఆంతర్యం నాకర్థం కాలేదు.\" అన్నాడు.\nనారాయణ శెట్టి చిన్నగా నవ్వి, “మనం వ్యాపారంలో అందరినీ నమ్మినట్టు కనిపించాలేగాని, ఎవరినీ నమ్మకూడదు.. చిదంబరం నిజాయి తీపట్ల, మనం నమ్మకం కనబరిస్తే, అతనూ నీతిగా బాకీ చెల్లించడానికి 'కట్టుబడతాడు. ఒకవేళ, అతను మనం మరిచిపోయామని, భావించి పూరుకుంటే, అప్పుడుమనంపద్దుచూపించి అడగడానికి వీలుంటుంది!'' అన్నాడు.\nఒక సంవత్సరం గడిచిన తర్వాత నారాయణ శెట్టి, బదరీనాధుడితో, “నీకు వ్యాపారంలోని చాలా మెళకువలు నేర్పాను. ముఖ్యమైనది మరొకటి మిగిలింది. అది, బాకీవసూలు ! ఆ కిటుకు కూడా తెలుసుకున్నావంటే, నీకిక తిరు గుండదు. మనకు సిరియాళుడనేవాడు వందవరహాలకు పైగా బాకీ వున్నాడు. వాడి దగ్గిర సొమ్ము వసూలు చేసుకురా,\" అని చెప్పాడు.\nబదరీనాధుడు రెండు, మూడుసార్లు సిరియాళుణ్ణి కలిసి బాకీ సంగతి అడిగాడు. అయినా, వాడు ఇచ్చే ధోరణిలో లేడు. ఆ బాకీ ఇవ్వకపోగా, సిరియాళుడి సరుకు అప్పుకోసం దుకాణానికి వచ్చాడు. బదరీనాధుడు దీనికి కోపం తెచ్చుకునీ, \"పాతబాకీ ఇచ్చేదాకా, మళ్ళీ అప్పు పెట్టడం కుదరదు,\" అన్నాడు.\nఅంతలో నారాయణ శెట్టికల్పించుకుని. సిరియాళుడు, నారాయణశెట్టి అసలు\n“సిరియాళా ! అవసరమైన సరుకులు సంగతి గ్రహించాడని, మారుమాట్లాడ తీసుకు వెళ్ళు. వీలు చూసుకుని డబ్బు కుండా వెళ్ళిపోయాడు.\nసర్దుబాటు చెయ్యి. నీ దగ్గిర డబ్బెక్కడికి తనకేసి ఆశ్చర్యంగా చూస్తున్న బదరీ పోతుంది. అన్నట్టు, మీ పెద్దమ్మాయికి నాధుడితో, నారాయణశెట్టి, ' ''నిజానికి పెళ్ళి సంబంధం కుదిరిందట గదా! సిరియాళుడు డబ్బు సోమతుకలవాడే. ఈ బాకీ తీర్చివేస్తే, మళ్ళీ పెళ్ళికి అయితే, అప్పులు చేసి ఎగవేసే అవసరం అయిన సరుకులు అప్పగా మనస్తత్వం అతడిది. అలాంటి వాళ్ళకు తీసుకుపోవచ్చు.'' అన్నాడు.\nకీలెరిగి వాత పెట్టాలి!'' అన్నాడు.\nనారాయణశెట్టి మాటలవలలోపడిన\nసిరియాళుడు, నాలుగు రోజుల్లో బాకీ\nపూర్తిగా జమకట్టాడు.\nఆ తర్వాత వారం రోజులు ఆగి\nకూతురు పెళ్ళికి అవసరం అయిన సరు\nకులకోసం వచ్చిన సిరియాళుడితో,\nనారాయణశెట్టి, \"ఈ మధ్య వ్యాపారం\nబాగా సాగడం లేదు. నీకు అప్పివ్వ\nనందుకు ఏమీ అనుకోకు. మరెక్కడైనా\nప్రయత్నం చెయ్యి.\" అన్నాడు.\nఈసారి పెద్ద మొత్తంలో అప్పు చేసి,\nఎగ వేయాలన్న ఎత్తుగడలో వున్న\nకొన్నాళ్ళు జరిగాక నారాయణశెట్టి,\nబదరీనాధుణ్ణి పక్కన కూర్చోబెట్టుకుని\nఆప్యాయంగా, ‘“నాయనా ! ఇప్పుడు నీకు\nతెలియని వ్యాపార రహస్యాలూ, మెళకు\nవలూ లేవు. ఇంటికి వెళ్ళి, మీ నాన్నగారి\nవ్యాపారం నీ చేతికి తీసుకో.\" అని\nచెప్పాడు.\nబదరీనాధుడు, నారాయణ శెట్టికి\nవినయపూర్వకంగా నమస్కరించి, తన\nఊరు చేరి, తండ్రి వ్యాపారం చేపట్టి,\nకొద్దికాలంలోనే వ్యాపారాన్ని అభివృద్ధి\nచేసి తండ్రి కోరిక తీర్చాడు.",
            "book_page_end": 15
        },
        {
            "title": "చెప్పి చేసిన మోసం",
            "book_page_start": 16,
            "pdf_page_start": 16,
            "pdf_page_end": 16,
            "author": "కె. వెంకటనుబ్బారావు",
            "genre": "లఘు కథ",
            "moral": "అప్పు ఇవ్వడానికి ముందు జాగ్రత్తగా ఉండాలి, ముఖ్యంగా మోసగాళ్ళ విషయంలో.",
            "keywords": [
                "అప్పు",
                "మోసం",
                "ఉద్యోగం",
                "స్నేహం",
                "జాగ్రత్త"
            ],
            "characters": [
                "రాజీవుడు",
                "రాఘవ"
            ],
            "locations": [
                "కచేరీ"
            ],
            "content": "రాజీవుడనే అతడికి కచేరీలో కొత్తగా ఉద్యోగం వచ్చింది. ఉద్యోగంలో చేరిన మొదటి రోజున, అక్కడే పనిచేస్తున్న రాఘవ అనే అతను, రాజీవుడితో, \"ఇదిగో చూడు! ఈ కచ్చేరీలో చాలా జాగ్రత్తగా వుండాలి. డబ్బులు కనబడితే చాలు అప్పులు అడుగుతారు. అప్పు మాత్రం త్వరగా తీర్చరు,\" అంటూ హెచ్చరించాడు.\nఆ తర్వాత వాళ్ళిద్దరిమధ్యా స్నేహం పెరిగింది. నెలాఖరుకు అందరికీ జీతాలు ఇచ్చారు. తనను ఎవరన్నా అప్పు అడిగితే కుదరదని చెబుదామని, రాజీవుడు గట్టిగా నిశ్చయించుకున్నాడు. అయితే, రోజులు గడిచినా ఎవరూ అతణ్ణి అప్పు అడగలేదు.\nఒకరోజు రాఘవ, రాజీవుడు బజారుకు సరుకులు కొనడానికి బయలుదేరారు. రాఘవ కావలసిన సరుకులన్నీ తీసుకుని, మొత్తం డబ్బు ఎంత ఇవ్వాలో చెప్పమన్నాడు కొట్టువాణ్ణి. కొట్టువాడు చెప్పిన మొత్తానికి, అతడి దగ్గిర యాభై రూపాయలు తక్కువగా వున్నవి.\nఅప్పుడు రాఘవ, రాజీవుడితో, \"తీసుకున్న సరుకులు. తిరిగి ఇచ్చేయడం ఎందుకు! ఒక యాభై రూపాయలు సర్దు. రేపు కచేరీకి రాగానే ఇస్తాను,” అన్నాడు.\nరాజీవుడు సరేనని ఇచ్చాడు. అయితే, ఎన్ని రోజులు గడిచినా రాఘవ తను తీసుకున్న డబ్బు తిరిగి ఇవ్వకపోయేసరికి, రాజీవుడు దాని సంగతి అడిగాడు.\nవెంటనే రాఘవ, “అదేమిటి? నేను ముందే చెప్పానుగదా, ఈ కచేరీలో అప్పులు ఇస్తే అంత త్వరగా వసూలు అవవని. కొన్నాళ్ళు ఓపికపట్టు, నాదగ్గిరున్నప్పుడు ఇస్తాను,” అన్నాడు.",
            "book_page_end": 16
        },
        {
            "title": "అపూర్వుడి సాహసయాత్రలు (9వ భాగం)",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "ధారావాహిక",
            "moral": "ధైర్యం, వివేకం కలిగినవారు తమ లక్ష్యాన్ని సాధించగలరు. నిధిని పేదల ఉపయోగానికి వాడటం గొప్ప గుణం.",
            "keywords": [
                "నిధి",
                "సాహసం",
                "దొంగలు",
                "శిలాద్వీపం",
                "గండుమీనం"
            ],
            "characters": [
                "అపూర్వుడు",
                "సమీరుడు",
                "రాజు",
                "గ్రామ ప్రజలు",
                "సేనానాయకుడు",
                "దొంగలనాయకుడు"
            ],
            "locations": [
                "శిలాద్వీపం",
                "సముద్రతీరం",
                "విశ్రాంతి భవనం"
            ],
            "content": "[ఆపూర్వుడనే విచిత్ర వ్యక్తి, సముద్రపు దొంగల పాలైన ఐదుగురు కుర్రవాళ్ళను, సమీరుడి ద్వారా రక్షించి, దొంగలను రాజుగారికి అప్పగించాడు. మరొక ముఠా దొంగలు నిధిని తెచ్చుకోవడానికి శిలాద్వీపానికి చేరి, అక్కడే తాగి మత్తులో పడిపోయారు. అపూ ర్వుడూ, నమీరుడూ, అతడి మిత్రులూ నిధితోసహా పడవలో బయలుదేరారు. — తరవాత]\nకుర్రవాళ్ళు పడవలో తీరం కేసి రావడం, సముద్రతీరంలో చేరిన గ్రామప్రజలు చూశారు. పరమదుర్మార్గులయిన, సముద్రపు దొంగలను ఉపాయంతో బంధించి, రాజుగారికి అప్పగించిన సమీ రుడూ, అతడి మిత్రులూ, మళ్ళీ దేని కోసమో సముద్రంలోకి వెళ్ళారన్న వార్త అప్పటికే చుట్టు పక్కల గ్రామాలకు వ్యాపించింది.\nపడవను దూరం నుంచి చూసిన గ్రామ ప్రజలు కొందరు, \"సమీరుడూ, అతడి మిత్రులూ వస్తున్నారు!\" అని ఉత్సా హంగ్గా కేకలు వేస్తూ, ఆ విషయాన్ని అందరికీ తెలియజేయడానికి గ్రామంలోకి పరుగులు తీశారు.\nసముద్రతీరానికి కొంతదూరంలో, ఒక అందమైన ఉద్యానవనం మధ్య చిన్న భవనం ఒకటి ఉన్నది. విశ్రాంతి తీసుకోవ డానికి ఎప్పుడైనా అక్కడికి రావడం రాజుకు అలవాటు. ఇప్పుడు కూడా రాజు ఆ విశ్రాంతి భవనంలోనే విడిది చేశారు.\nకుర్రవాళ్ళు, తీరం చేరుతున్నారన్న వార్త రాజుకూ అందింది. ఆ కుర్రవాళ్ళ పట్ల, ముఖ్యంగా సమీరుడిపట్ల రాజుకు అమితమైన అభిమానం. అందువల్ల ఆయనకూ వాళ్ళను చూడాలనిపించింది.\nవెంటనే రాజు గుర్రం మీద సముద్ర తీరానికి బయలుదేరాడు. ఆయన వెంట అంగరక్షకులు వచ్చారు. రాజు సముద్ర తీరం చేరేలోగా, కుర్రవాళ్ళ తల్లి దండ్రులూ, బంధుమిత్రులూ, ఇతర గ్రామస్తులూ అక్కడ చేరారు. వాళ్ళం దరూ రాజును చూడగానే గౌరవంతో నమస్కరించారు.\n\"కుర్రవాళ్ళు ఎక్కడికి వెళ్ళారో . | తెలుసా?'' అని అడిగాడు రాజు గ్రామ పెద్దను.\n\"తెలియదు ప్రభూ. ఎక్కడికి వెళ్ళారో, ఎందుకు వెళ్ళారో, ఎవరికీ తెలియదు!'' అన్నాడు గ్రామ పెద్ద వినయంగా.\nసముద్రంలో పడవ అంచున కూర్చుని, ప్రయాణం చేస్తూన్న అపూర్వుడు, తీరంలో రాజూ, గ్రామ ప్రజలూ గుమిగూడిన విషయం గ్రహించి, సమీరుడితో ''ఇక నేను వెళతాను. రాజు ఉత్తముడు. నువ్వు తీసుకు వెళుతున్న ఈ నిధిని పేద ప్రజల బాధలు పోగొట్టడానికి ఉపయోగించమని రాజుగారితో చెప్పు.\" అన్నాడు.\nసమీరుడు, అపూర్వుడికి భక్తితో నమ స్కరించాడు. అయినా, అతని మనసులో అపూర్వుడు అప్పుడే వదిలి వెళుతున్నాడే అని కొంత విచారం కలిగింది. ఆ సంగతి గ్రహించిన అపూర్వుడు, \" మిత్రమా, ధైర్యంగా వెళ్ళు. అంతా మంచే జరుగు తుంది. నిధి దొరికిందన్న ఆనందంలో, శిలాద్వీపంలో స్పృహతప్పి పడిపోయిన దొంగలను గురించి మరిచిపోవద్దుసుమా! వాళ్ళను అలాగే వదిలేస్తే మరణించ గలరు. వాళ్ళను కాపాడమని రాజుగారికి చెప్పు,'' అంటూ పడవపై నుంచి, పక్కనే ఈదుతూ వస్తున్న గండుమీనం మీదికి ఉరికాడు. వెంటనే ఆ గండుమీనం పడవ నుంచి దూరంగా, వెళ్ళసాగింది. సమీరుడు అటుకేసి తిరిగి చూశాడు. రెప్ప పాటులో అది అమిత వేగంతో బాణంలా దూసుకు పోసాగింది!\nపడవ, నది సముద్రంలో కలు స్తున్న ప్రాంతాన్ని చేరింది. అలలు తక్కువగా ఉండడంవల్ల అక్కడి జలం ప్రశాంతంగా ఉన్నది. దృఢకాయులయిన గ్రామస్తులు కొందరు నీళ్ళలోకి దిగి, కుర్రవాళ్ళు పడవలో నుంచి, గట్టు చేర డానికి సాయపడ్డారు.\nసమీరుడు రాజుకు నమస్కరించి, దొంగలు దాచిన నిధిని ఎలా తీసుకు వచ్చింది ఆయనకు క్లుప్తంగా చెప్పాడు. పడవ దగ్గిరికి వెళ్ళి పెట్టెలనిండా వున్న నగలనూ, విలువైన ఆభరణాలనూచూసిన రాజు. ఆనందాశ్చర్యాలకు అవధులు లేవు. ఆ నిధిని పేదల బాధలు పోగొట్టడానికి, ఉపయో గించగలమని సమీరుడికి ఆయన హామీ ఇచ్చాడు. అందుకు తగిన పథకాలు ఆలోచించమని, రాజు సమీరుణ్ణి కోరాడు.\n\"ప్రభూ. ఈ నిధిని తమ విశ్రాంతి భవనంలోనే దాచండి. అది అక్కడే సురక్షితంగా ఉంటుంది.\" అన్నాడు సమీరుడు.\n\"అలాగే చేద్దాం.\" అన్నాడు రాజు తల పంకిస్తూ.\n\"మరొక ముఖ్య విషయం ప్రభూ,\" అన్నాడు సమీరుడు.\n\"ఏమిటి?\" అని అడిగాడు రాజు.\n\"శిలాద్వీపంలో చిక్కుకుపోయిన సముద్రపు దొంగలను అక్కడి నుంచి తీసుకురావాలి!'' అన్నాడు సమీరుడు.\n\"ఎందుకూ? వాళ్ళను అక్కడే వదిలేస్తే ఏం?\" అని అడిగాడు రాజు.\n“చచ్చిపోతారు ప్రభూ!\" అన్నాడు సమీరుడు.\n\"వాళ్ళను అక్కడి నుంచి కాపాడి తీసుకువచ్చినా, వాళ్ళకు మరణశిక్షే విధించవలసి వుంటుంది. ఎందరెందరో అమాయకులను, హింసించి చంపి, ఎన్నో కుటుంబాలను సర్వనాశనంచేసిన ఆపరమ కిరాతకులకు అది సరైన శిక్షే అవుతుంది. సరే, నీ ఇష్టానుసారం, వాళ్ళను మొదట ఇక్కడికి తీసుకువద్దాం. ఆ తరవాత న్యాయసమ్మతమైన శిక్ష వేద్దాం.\" అని రాజు, అంగరక్షకులవైపు తిరిగి, వాళ్ళల్లో ఒకడి ద్వారా రాజధానికి సందేశం పంపాడు.\nఆ తరవాత రాజాజ్ఞప్రకారం, నిధిని భటులు రాజుగారి విశ్రాంతి భవనంలోకి తరలించారు.\nమధ్యాన్నానికి రాజధాని నుంచి యాభై మంది సైనికులతో, రెండు పెద్ద పడవలు నదీ సంగమం దగ్గిరికి వచ్చి చేరాయి.\nస మీ రుడూ, అతడి మిత్రులూ, సైని కులకు శిలాద్వీపానికి దారి చూపడానికి ముందుకు వచ్చారు. ఖాళీగా వున్న తాము వచ్చిన దొంగల పడవ లో, సమీరుడూ, అతడి మిత్రులూ, సేనా నాయకుడూ ఎక్కి కూర్చున్నారు. వాళ్ళ పడవముందూ, దాని వెనక సైనికులున్న రెండు పడవలూ శిలాద్వీపం కేసి బయలు దేరాయి.\nవాళ్ళు శిలాద్వీపాన్ని సమీపిస్తూండగా, అప్పుడే తెల్లవారుతున్నది. పడవలను ఎక్కడ ఆపి, లంగరు దించాలో సమీ రుడు సూచించాడు. అక్కడికి కొన్ని గజాల దూరంలోనే పెద్ద పెద్ద బండలు ఉన్నాయి.\nహఠాత్తుగా ఒక రాయి దూసుకువచ్చి, సమీరుడి దగ్గర నిలబడిన సేనానాయ కుడి పక్కన పడింది! దాని నుంచి చప్పున పక్కకు తప్పుకున్న సేనా నాయకుడు, ''ఆ మూర్ఖులు మనల్ని ఎదిరించాలనుకుంటున్నారు!\" అని, బండల కేసి తిరిగి, మీరు ఎంత పోరాడినా, మా నుంచి తప్పించుకోలేరు. మీరు ఐదుగురే వున్నారు. మేము యాభై మంది సైనికులం వచ్చాం. మర్యాదగా పోయారంటే, మీకు విధించే శిక్ష కూడా అంత కఠినంగా వుండదు. ఎదురు తిరిగారో, చావు తప్పదు!\" అని గంభీర స్వరంతో గట్టిగా హెచ్చరించాడు.\nఅయినా, రాళ్ళు బాణాల్లా రివ్వు రివ్వున వచ్చి పడసాగాయి. రాను, రానూ వాటి ఉధృతం ఎక్కువయింది.\n\"ఊఁ.... వదలండి ! \" అని ఆజ్ఞాపిం చాడు సేనానాయకుడు.\nమరుక్షణమే, రాళ్ళు వస్తూన్న దిక్కు కేసి ఒక్కసారిగా యాభై బాణాలు దూసుకు పోయాయి!\nఅటుపైన రాళ్ళు పడడం అగి పోయింది. పడవలు, సులభంగా బండ లను సమీపించాయి !\nసేనానాయకుడు స మీరు డి తో, “ఆ దొంగల క ంట బ డకుండా నువ్వూ, నీ మిత్రులూ ఇక్కడే పడవలో కూర్చోండి. మేము ఆ దుర్మార్గులను పట్టి బంధిస్తాం!\" అంటూ కిందికి దిగాడు.\nసేనానాయకుడు లొంగి పొమ్మని మళ్ళీ ఒకసారి దొంగలను గట్టిగా హెచ్చరించాడు. అయినా, అటువైపు నుంచి సమాధానం ఏదీ రాలేదు. సైని కులు ఎత్తయిన బండల పైకి ఎక్కి చూశారు. కాని, దొంగలజాడ లేదు.\n\"వాళ్ళు ఏ గుహలో నో దాక్కుని వుంటారు !'' అని సేనానాయకుడు, పది మంది సైనికులను ద్వీపముఖంలో కాపలాగా వుంచి, మిగతా నలభైమందిని, ఐదుగురు చొప్పున ఎనిమిది జట్లుగా విడదీసి, వాళ్ళను ద్వీపాన్ని ఒక్కసారిగా చుట్టుముట్టి, గుహలన్నిటినీ వెదకమని ఆజ్ఞాపించాడు.\nస మీరు డూ, అతడి మిత్రులూ పడవలో నిలబడి, జరుగుతూన్న దానిని అమితాసక్తితో చూడసాగారు.\n“సమీరా!'' అన్న మధుర కంఠస్వరం విని సమీరుడు ఉలిక్కిపడి, ఆ పిలుపు వినిపించిన దిక్కుకేసి చూశాడు.\nఅపూర్వుడు ఒక బండమీద చిన్నగా నవ్వుతూ నిలబడి వున్నాడు.\n\"సముద్రపు దొంగలు, ద్వీపం తూరుపు దిక్కున ఉన్న సొరంగంలో దాక్కుని వున్నారు. కాలయాపన కాకుండా, ఆ సొరంగాన్ని వెతికించమని సేనానాయ కుడితో చెప్పు,” అన్నాడు అపూర్వుడు.\nసమీరుడు అమితోత్సాహంతో, పడవలో నుంచి, కిందికి దూకి, క్షణంలో సేనా నాయకుణ్ణి సమీపించాడు.\n\"నిన్ను పడవలోనే ఉండమన్నాను కదా ఎందుకిలా వచ్చావు?\" అన్నాడు సేనానాయకుడు ఆప్యాయంగా.\n“నిజమే. అయినా, మీకొక ముఖ్యమైన విషయం చెప్పవలసి వచ్చింది. దొంగలు అయిదుగురూ ద్వీపం తూరుపు దిక్కున వున్న సొరంగంలో దాక్కుని ఉన్నారు.''\nఅన్నాడు సమీరుడు.\n\"ఆ సంగతి నీకెలా తెలిసింది?\" అని అడిగాడు సేనానాయకుడు.\n\"మొదట నిధిని ఎలా కనుగొన్నామో, దొంగల నుంచి ఎలా తప్పించుకున్నామో, అలాగే ఇప్పుడు ఇది కూడా తెలిసింది!\" అన్నాడు సమీరుడు చిన్నగా నవ్వుతూ.\nసమీరుడు నిజమే చెబుతున్నాడని గ్రహించాడు సేనానాయకుడు. వెంటనే అతడు పదిమంది సైనికులను సమీరుడు సూచించిన సొరంగం కేసి నడిపించాడు. సొరంగద్వారం సమీపించగానే, \"మీరు దాక్కున్న స్థలం తెలిసిపోయింది. ఇప్పు డయినా గుట్టుగా లొంగిపోతారా? లేక మాచేత చావాలనుకుంటున్నారా?\" అని హెచ్చరించాడు సేనానాయకుడు మళ్ళీ.\n\"చావు మాకు కాదు: మీకు. ఎవరైనా సొరంగంలోకి అడుగు పెట్టారో, ప్రాణాలు దక్కవు, జాగ్రత్త!\" అని హెచ్చరిం చాడు, సొరంగంలోని దొంగలనాయకుడు.\nమరుక్షణమే సొరంగంలో, ఆ చివరి నుంచి భయంకర కంఠస్వరం విని పించింది: \"ఈ సొరంగం భయంకర మైన త్రాచుపాములకు నిలయం. మీరిక్కడ ఇంకొక్క నిముషం ఆగారో భయంకరమైన చావు తప్పదు!\"\nత్రాచుపాములకన్నా భయంకరంగా ఉన్న ఆ కంఠస్వరం విని దొంగలు గడ గడ వణికిపోయారు. త్రాచులకు నిలయ మైన ఈ చీకటి సొరంగంలోకి మానవ మాత్రుడెలా వచ్చాడు? ఇది గుహను ఆవహించిన భూతం హెచ్చరిక కాదు కదా! అని హడలిపోయారు వాళ్ళు.\n''లొంగిపోదాం !'' అన్నాడు దొంగల నాయకుడు.\nదొంగలు ఒక్కొక్కరుగా, సొరంగం నుంచి, చేతులు పైకెత్తి మెల్లగా బయటకు రాసాగారు. తలలు వంచుకుని, నిలువెల్లా వణికిపోతూ సేనానాయకుడి ఎదట నిల బడిన దొంగల రెక్కలు విరిచికట్టారు సైనికులు.",
            "book_page_end": 24
        },
        {
            "title": "రాజలక్షణం (బేతాళ కథలు)",
            "book_page_start": 25,
            "pdf_page_start": 25,
            "pdf_page_end": 32,
            "author": "మాచిరాజు కామేశ్వరరావు",
            "genre": "అద్భుత కథ",
            "moral": "ఒకరిని జీవిత భాగస్వామిగా ఎంచుకునేటప్పుడు, వారి వ్యక్తిత్వం, వివేకం, బాధ్యత, సమస్యలను పరిష్కరించగలిగే ధైర్యం వంటి లక్షణాలను పరిగణించాలి.",
            "keywords": [
                "విక్రమార్కుడు",
                "బేతాళుడు",
                "రాకుమారులు",
                "వివాహం",
                "వివేకం",
                "రాజలక్షణం"
            ],
            "characters": [
                "విక్రమార్కుడు",
                "బేతాళుడు",
                "రాజసింహుడు",
                "ఉష",
                "అవ్వ",
                "జయుడు",
                "అజయుడు",
                "విజయుడు",
                "మైనా"
            ],
            "locations": [
                "శ్మశానం",
                "కొండాపురం అడవి",
                "అవ్వ గుడిసె",
                "కోట"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టు పైనుంచి శవాన్ని దింఛి భుజాన వేసుకుని, ఎప్పటిలాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు, \"రాజా, ఇంత అర్ధరాత్రివేళ భీతిగొలిపే ఈ శ్మశా నంలో, ప్రతిసారీ ప్రయత్నం విఫలమవు తున్నా, కార్యసిద్ధికోసం నువ్వు పడుతున్న శ్రమ మెచ్చదగిందే! అయితే కొందరు పరిస్థితుల కారణంగా, అయాచితంగా లభించే గొప్ప అవకాశాన్ని కూడా, తగి నంత విచక్షణాజ్ఞానం లేక కోల్పోతూం టారు. నువ్వూ తీరా కార్యం సిద్ధించే తరు ణంలో, వాళ్ళ లాగే ప్రవర్తిస్తావేమో అన్న శంక కలుగుతున్నది. ఇందుకు ఉదాహరణగా, ఒక కట్టెలు కొట్టేవాడి కుమార్తె కథ చెబుతాను, శ్రమ తెలియ కుండా, విను,\" అంటూ ఇలా చెప్పసాగాడు:\nకొండాపురం అనే గ్రామ ప్రాంతాన గల అడవుల్లో, కట్టెలు కొట్టేవాడొకడు గుడిసె వేసుకుని నివసిస్తూండేవాడు. వాడికి ఒక్కగానొక్క కూతురు ఉష. చిన్నతనంలోనే తల్లిని పోగొట్టుకున్న ఆమె, ఎంతో ఓర్పుగా, నేర్పుగా ఇంటిని దిద్దుకుంటూ, తండ్రికి అన్నిటా సాయ పడుతూండేది. ఆమె అవ్వదూరప్రాంతాన గల అడవిలో వున్నది, భర్త పోయాక ఆ ఇల్లు వదలలేక, ఒంటరిగా ఆ ఇంటనే వుంటున్నది.\nఒకనాడు భోజనం సమయంలో కట్టెలు కొట్టేవాడు, కూతురుతో, ''అమ్మా, ఉషా! నువ్వు మీ అవ్వను చూసి చాలా కాల మైంది. ఒకసారి వెళ్ళి ఎలా వున్నదో చూసి రాకూడదా,\" అన్నాడు.\n\"నేను వెళితే, ఇక్కడ నీకు ఇబ్బంది కదా, నాన్నా!\" అన్నది ఉష.\n\"ఏ ఇబ్బందీ లేదు. నేను చూసు కుంటాను. నువ్వు ఒక పది రోజులపాటు తన దగ్గిరవుంటే, మీ అవ్వ చాలా సంతో షిస్తుంది. రేపే బయలుదేరు,\" అన్నాడు కట్టెలు కొట్టేవాడు.\nఉష మర్నాడు బయలుదేరడానికి సిద్ధం కాగానే, ఆమె పెంచుతున్న పక్షు లన్నీ, పెద్ద కోలాహలంగా ఆమె, వెంట బయలుదేరాయి. అయితే ఉష వాటి నన్నిటినీ దూరంగా తరిమివేసి, తను ఎంతో ప్రేమగా సాకే మైనాను మాత్రం వెంట రానిచ్చింది. కాని, ఆమె చీకటి పడుతూండగా అవ్వ ఇల్లు చేరేసరికి, ఆమె కన్నుగప్పి వెనకనే వడ్రంగిపిట్ట, మేదరపిట్ట రానేవచ్చాయి.\nఆ సమయంలో అవ్వ నిప్పుల మీద జొన్నరొట్టెలు కాలుస్తున్నది.\nమైనా ముందుగా ఇంట్లోకి పోయి, మంచినీటికుండ మీద వాలి, ‘“చుట్టాలం వచ్చాం ! మరి నాలుగు రొట్టెలు ఎక్కువ కాల్చు, అవ్వా,\" అన్నది.\nమాట్లాడే మైనాను చూడగానే, మనమ రాలు వచ్చిన సంగతి గ్రహించి, అవ్వ ఆనందంగా ఎదురు వెళ్ళి, “రావే మనమ రాలా, రా ! ఇన్నాళ్ళకు నీకి ముసలవ్వ గుర్తుకొచ్చిందన్నమాట!\" అంటూ ఇంట్లోకి తీసుకువచ్చింది.\n\"నేను ఇటు రావడం అంటే, నాన్నకు కొంత ఇబ్బందికదా. అవ్వా!\" అన్నది ఉష.\n\"ఇంతకూ, మీ నాన్న ఎలా వున్నాడు ? నీకు పెళ్ళి సంబంధాలు చూస్తున్నాడా ? లేకపోతే నన్ను చూడమన్నాడా? \" అంటూ పెద్దగా నవ్వింది అవ్వ.\n\"ఇంకా నయం ! ఈ అడవిలో నాకోసం ఏ కోతినో, కొండముచ్చునో చూసి కట్ట బెట్టేలా వున్నావు.\"' అన్నది ఉష చిన్నగా నవ్వుతూ.\nఆమె లోపల ముందుగదిలో వేసి వున్న, మూడు పాతకాలపు చెక్క మంచా లను చూసి, \"అవ్వా! తాతయ్య కాలం నాటి, ఈ మంచాలను ఆటక మీది నుంచి ఎందుకు దించినట్టు ?\" అని ఆశ్చర్యంగా అడిగింది.\nఅవ్వ తలాడించి, '‘అదొక పెద్ద కథ. ముందు నువ్వు స్నానం చేస్తే. వేడివేడి జొన్నరొట్టెలు వడ్డిస్తాను,” అన్నది.\nఉష స్నానం చేసి వచ్చి రొట్టెలు తింటూండగా, ఆ మంచాలకథ చెప్పింది అవ్వ :\nఆ దేశపు రాజైన రాజసింహుడి భార్య. ఒకే కాన్పులో ముగ్గురు మగపిల్లలను ప్రసవించి కన్నుమూసింది. ఆ ముగ్గురూ యుక్తవయస్కులయ్యారు. జయుడు, అజయుడు, విజయుడు వాళ్ళ పేర్లు. అయితే, విద్యాభ్యాసం పూర్తయిన ముగ్గురు రాకుమారులూ బాధ్యత లేకుండా తిని తిరుగుతున్నారు. అనారోగ్య కార ణంగా రాజసింహుడు, రాజ్యభారం ఎవరో ఒక కొడుక్కు అప్పగించాలని చూస్తు న్నాడు. అయితే, కొడుకుల్లో ఎవరికీ రాజ్యభారం వహించాలన్న ఆసక్తి లేదు.\nఈ సంగతి గ్రహించిన రాజసింహుడు, ఎవరు ముందుగా వివాహం చేసు కుంటారో, వాళ్ళకు రాజ్యం దక్కుతుం దని చెప్పాడు. పెళ్ళి మీది కోరికతో అయినా, కొడుకులు రాజ్యభారం వహిస్తా రని ఆయన ఆశ. దీనితో రాకుమారులు తమ కే పిల్లా నచ్చలేదంటూ, వివాహం వాయి దా వేస్తు న్నారు. దాదాపు అన్ని రాజ్యాల రాకుమార్తెలనూ, వాళ్ళు నిరా కరించారు.\nఇది పని కాదని రాజసింహుడు, ఆ ముగ్గురితో, ‘\"మీకు నచ్చే అమ్మాయిని. . మీరే పోయి వెతుక్కోండి. ఒక సంగతి మాత్రం గుర్తుంచుకోండి — ముందుగా పెళ్ళి చేసుకున్నవాడిదే రాజ్యం!\" అని చెప్పేశాడు.\nరాకుమారులు రోజూ ఉదయమే, నచ్చే అమ్మాయిని వెతికే నెపంతో బయలుదేరి, ఎండవేళకు ఈ అడవిలోకి వస్తారు. సాయంత్రం దాకా అవ్వ ఇంట్లో చద రంగం, నిద్రలతో కాలం వెళ్ళబుచ్చి. చీకటిపడి కోటకు వెళ్ళిపోతారు.\n“వాళ్ళందరికీ వండి వడ్డించినందుకే నేమో. నువ్విలా చిక్కి పోయావు !'' అన్నది ఉష, అవ్వ చేయిపట్టుకుని చూస్తూ.\n\"అదేం కాదు. తినడానికన్నీ వాళ్ళే తెస్తారు. రాజకుమారులు రావడం మొదలు పెట్టాక, నిజానికి నాకు పగలు వంట బాధ తప్పిందనుకో!\" అన్నది అవ్వ పెద్దగా నవ్వుతూ.\n\"సరే. మిగతా సంగతులు రేపు వింటాను. ముందు నన్ను కాస్త నిద్ర పోనీ.\" అంటూ ఉష ఒక చెక్కమంచం మీద పడుకున్నది.\nఅయితే, ఆ మంచం మీద ఆమెకు క్షణం కూడా నిద్రపట్టలేదు. ఆ పాత కాలపు మంచం నిండా నల్లులున్నాయి. అవి రాత్రంతా ఆమెను కుడుతూ నిద్ర పోనివ్వలేదు.\nఉష తెల్లవారి లేస్తూనే. ''అవ్వా అసలు ఆ వస్తున్నది రాకుమారులా, రాతి మనుషులా ? ఈ నల్లుల చెక్కమంచాల మీద, వాళ్ళకసలు నిద్ర ఎలా పడు తున్నది ?'' అని అవ్వ నడిగింది.\n\"వాళ్ళకు రాజ్యభారం కన్నా. ఈ నల్లులబాధే నయంగా వున్నదేమో!\" అన్నది అవ్వ.\nఉషకు రాత్రి నిద్రపట్టలేదని విన్న మైనా, మంచాల్లో దాగివున్న నల్లులను చంపే బాధ్యత వడ్రంగిపిట్టకూ, మంచాల మీదికి మెత్తటి గడ్డి ఈనెలతో పరుపు నేసే పని మేదరపిట్టకూ అప్పగించింది. ఒకటి, రెండు గంటలు గడిచేలోపల, అవి తమ కప్పగించిన పనులు పూర్తి చేశాయి.\nఈలోపల ఉష, ఇల్లంతా సర్ది బూజులు దులిపి, తోటలో వున్న పూలు తెచ్చి గదిని అందంగా అలంకరించింది. కిటికీలకు తెరలు అమర్చింది. మిట్టమధ్యాహ్నం సమయంలో, మూడు గుర్రాల మీద రాకుమారులు వచ్చారు.\nవాళ్ళు రావడం చూస్తూనే మైనా, “మగ పురుగులు — నువ్వు వెనకగదిలోకిపోయి వుండు,\" అంటూ ఉషను అక్కడినుంచి పంపేసింది.\nరాకుమారులు ఇంట్లోకి వస్తూనే గదిని కలయచూసి, ''ఈ పాతకాలపు ఇంటికి, ఇంత అందం తెచ్చిన వాళ్ళెవరు అవ్వా?\" అని ఆశ్చర్యంగా అడిగారు.\n\"నా మనమరాలు ఉష వచ్చింది. ఇదంతా దాని పనే !\" అన్నది అవ్వ.\n\"ఈ ఇంటికి నమ్మశక్యంకాని అంద చందాలు తెచ్చిన ; నీ మనమరాలిని చూడ వలసిందే !'' అన్నాడు జయుడు. అతడికి చక్కగా అలంకరించిన ఇళ్ళంటే చాలా సరదా.\n''అంత తొందరపడకు, యువరాజా! మా ఉషను చూడాలంటే అదృష్టం వుండాలి,\" అన్నది కిటికీలో వున్న మైనా.\nమైనా మాటలకు, రాజకుమారులు ముగ్గురూ చాలా ముచ్చటపడ్డారు. వాళ్ళు తెచ్చిన తినుబండారాలను అవ్వ, తీసుకు పోయి ఉషకు ఇచ్చింది. ఉష వాటిని రుచి చూసి, రాకుమారులకోసం రాగి సంకటి తయారుచేసి పంపింది.\nఏనాడూ రాగి సంకటి రుచి ఎరగని రాకుమారులు, “ఆహాఁ, అద్భుతం! మా అంతఃపురంలో ఇంత గొప్ప వంటకం, ఈనాటి వరకూ ఎవరూ తయారుచేయ లేదు.'' అన్నారు.\n\"మా ఉష ఇంతకంటే రుచికరమైన వంట కాలు, మరెన్నో చేయగలదు!\" అన్నది మైనా.\n\"అలాగా! అయితే, మీ ఉష ను స్వయంగా అభినందించవలసిందే !\" అన్నాడు విజయుడు. అతను భోజ న ప్రియుడు.\n\"మా ఉష ను చూడడానికి కాలం కలిసిరావాలి!\" అన్నది మైనా బింకంగా.\nరాకుమారులు, ఆ సాయంత్రం కోటకు వెళ్ళి, మర్నాడు మధ్యాహ్నం వేళలో అవ్వ ఇంటికి వచ్చారు. ఆ సమయంలో ఉష తోటలో పువ్వులు కోస్తూ, ఏదో పాట పాడుకుంటున్నది.\nఆమె సహజ సౌందర్యానికీ, తీయని పాట కూ ముగ్ధులైన రాకుమారులు ముగ్గురూ, ''ఆహాఁ, ఎంత మధురమైన కంఠస్వరం!\" అంటూ సంతోషంగా చప్పట్లు చరిచారు.\nఉష వాళ్ళను చూసి, ఇంట్లోకి వెళ్ళి పోయింది. వాళ్ళు ముగ్గురూ, ఒకరికి తెలియకుండా ఒకరు అవ్వతో, \"మీ ఉషను నేను పెళ్ళి చేసుకుంటాను, '' అని రహస్యంగా చెప్పారు.\n\"మా ఉష ఏమంటుందో తెలుసుకుని, రేపు చెబుతాను.\" అని అవ్వ వాళ్ళకు సమాధానం చెప్పింది.\nసంగతి విన్న ఉష ముందు నిర్ఘాంత పోయి, ఆ రాత్రంతా ఆలోచించి, \"అవ్వా, నేను ముగ్గురు రాకుమారులనూ ఒక ప్రశ్న అడుగుతాను. నేను కోరుకున్న జవాబు చెప్పిన వారినే వివా హ మా డ తా ను, \" అన్నది.\nమర్నాడు రాకుమారులు రాగానే, అవ్వ వాళ్ళకు ఉష అభిప్రాయం ఏమిటో చెప్పింది. ముందుగా జయుడు, ఉష వున్న గదిలోకి వెళ్ళాడు.\n\"ఒకవేళ, మీనాన్న మన పెళ్ళికి అంగీకరించకపోతే, మీరేం చేస్తారు?\" అని ఉష అతణ్ణి అడిగింది.\n''అటువంటి అనుమానాలు పెట్టుకోకు, నన్ను నమ్ము. మా నాన్న వద్దన్నా, ఆయనను ఒప్పించగలననే ధైర్యం, నాకుంది!\" అన్నాడు జయుడు.\nతర్వాత గదిలోకి వచ్చిన విజయుడిని, అదే ప్రశ్న అడిగింది ఉష.\n\"మా నాన్న వద్దన్న పక్షంలో, ఈ వివాహం జరగకపోవచ్చు.\" అన్నాడు విజయుడు.\nఅతను వెళ్ళాక వచ్చిన అజయుణ్ణి, అదే ప్రశ్న అడిగింది, ఉష.\n\"మా నాన్న వద్దన్నా, ఈ పెళ్ళి ఆగదు. నీకోసం రాజ్యాన్నీ, సింహాసనాన్నీ అన్నీ వదులుకుని వచ్చేస్తాను,\" అన్నాడు అజయుడు.\nఉష గది నుంచి బయటికి వచ్చి, జయుడి మెడలో మందారమాల వేసింది.\nబేతాళుడు ఈ కథ చెప్పి, \"రాజా, ఉష తన భర్తను ఎన్నుకున్న తీరు విచిత్రంగా లేదా ? రాకుమారుల లో విజయుడు. ఉషకు ఇచ్చిన జవాబును బట్టి, అతడు తండ్రి మాట జవదాటని వాడనీ, ఆయనపట్ల భక్తి గౌరవాలు కలవాడనీ ఊహించవచ్చు. ఎవరిస్వార్థం వాళ్ళు చూసుకునే రాచకుటుంబాల్లో, అది చాలా అరుదైన - గొప్ప గుణం. ఉష\nఅలాంటి వాణ్ణి నిరాకరించింది. తండ్రి కాదంటే, ఆమెకోసం అన్నీ వదులుకుని వచ్చేస్తానన్నాడు, అజయుడు. ఏకన్యా అంతగా తన ప్రేమను ఆశించేవాణ్ణి నిరాకరించలేదు. అయినా ఉష అతణ్ణి కాదని, జయుడితో, పెళ్ళికి అంగీకరిం చింది. ఇది అనాలోచితం, విచక్షణా రహితంగా కనిపించడం లేదా ? ఈ సందే హాలకు సమాధానం తెలిసి కూడా చెప్పక పోయావో, నీ తల పగిలిపోతుంది.! అన్నాడు.\nదానికి విక్రమార్కుడు, \"ఉష ఒక మామూలు కట్టెలు కొట్టుకు బతికేవాడి కూతురు. ఆమెకు రాజాంతఃపురంలో సేవకుడుగా జీవించేవాడయినా తగిన భర్తే. అయితే, రాకుమారులంతటివాళ్ళు తమకు తాముగా ఆమెను పెళ్ళాడతా మంటూ పోటీలుపడి ముందుకు వచ్చారు. ఆ స్థితిలో తెలివితేటలు గల ఏ యువతి అయినా, తనను పెళ్ళాడేవాడు. రాజ్య భారం వహించడానికి, తగినశక్తి, వివేకం కలవాడా కాదా, అని ఆలోచిస్తుంది. ఉష చేసిన పని అదే. విజయుడు, తండ్రి మాట కాదనలేనన్నాడు, అంటే — అతడికి సొంత వ్యక్తిత్వమంటూ లేదు. ఇక, అజయుడు రాజ్యమే వదిలేస్తానన్నాడు. దానినిబట్టి అతడికి రాజ్యం గురించిన బాధ్యతా, మమ కారం లేనట్టు తెలుస్తు న్నది. పోతే, జయుడు మాత్రం తండ్రికి నచ్చచెప్పగలననే ధీమాను వ్యక్తం చేశాడు. రాజైనవాడికి కావలసిన లక్షణం అదే! ఎదుటివారిని నొప్పించకుండా, ఒప్పించగలగడం. ఆ కారణం వల్లనే, ఉష, అతణ్ణి వరించింది.. ఇందులో విచిత్రమంటూ ఏమీలేకపోగా, ఆమె ఎంతో వివేకాన్నీ, విచక్షణాశక్తినీ ప్రదర్శిం చింది.\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 32
        },
        {
            "title": "మహావీరుడు",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "మత వ్యాసం",
            "moral": "మానవ జీవిత ధ్యేయం నిర్వాణం. ఆత్మనిగ్రహం, సంపూర్ణ అహింస ద్వారా నిర్వాణం సిద్ధిస్తుంది.",
            "keywords": [
                "మహావీరుడు",
                "జైనమతం",
                "నిర్వాణం",
                "అహింస",
                "తీర్థంకరులు"
            ],
            "characters": [
                "వర్థమాన మహావీరజినుడు"
            ],
            "locations": [
                "వైశాలి",
                "భారతదేశం"
            ],
            "content": "పురాతనకాలం నుంచి, జైనమత సంప్రదాయం మన దేశంలో కొనసాగుతున్నది.\nజైనమత సిద్ధాంతాలకు అధిక ప్రాచుర్యాన్ని తీసుకువచ్చిన మహానుభావుడు వర్థమాన మహావీరజినుడు.\nవర్థమానుడు క్రీ. పూ. 6వ శతాబ్దంలో వైశాలీ రాజకుటుంబంలో జన్మించాడు. ముప్ఫైయవయేట ప్రాపంచిక సుఖాలను త్యజించి, అంతకు పూర్వం ఇరవై ముగ్గురు తీర్థంకరులు బోధించిన ఆధ్యాత్మిక మార్గాన్ని అవలంబించాడు. జైనమత సిద్ధాంతాలకు మరింత ప్రాచుర్యం కలిగించి ఇరవైనాలుగవ తీర్థంకరుడయ్యాడు.\nమానవజీవిత ధ్యేయం నిర్వాణం. ఆత్మనిగ్రహంతో, సంపూర్ణ అహింసను పాటించినట్టయితే జననమరణ బంధాలనుంచి విముక్తి కలిగించే నిర్వాణం సిద్ధిస్తుం దని ఆయన బోధించాడు.\nవర్థమాన మహావీరుణ్ణి జైన ఆలయాలలో పూజిస్తారు. ధ్యాననిమగ్నుడైన భంగిమలో వున్న ఆయన శరీరాన్ని, బంగారువర్ణంతో రూపొందిస్తారు. ఆలయాలలో మిగతా తీర్థంకరులను కూడా దేవుళ్ళుగా భావించి పూజిస్తారు. పురాతన, ఆధునిక జైన ఆలయాలు మన దేశమంతటా ఉన్నాయి.",
            "book_page_end": 33
        },
        {
            "title": "అతి పిన్నవయసు నవలా రచయిత్రి !",
            "book_page_start": 34,
            "pdf_page_start": 34,
            "pdf_page_end": 34,
            "author": "చందమామ బృందం",
            "genre": "వార్తా విశేషం",
            "moral": "పట్టుదల, కుటుంబ సహకారం ఉంటే చిన్నవయసులోనే గొప్ప విజయాలు సాధించవచ్చు.",
            "keywords": [
                "నయసీరా నూరానీ",
                "నవలా రచయిత్రి",
                "బాలలు",
                "పాకిస్తాన్",
                "కుటుంబం"
            ],
            "characters": [
                "నయసీరా నూరానీ",
                "అక్కయ్య",
                "తమ్ముడు",
                "తల్లి",
                "తండ్రి"
            ],
            "locations": [
                "కరాచీ",
                "పాకిస్తాన్"
            ],
            "content": "పచ్చే క్రిస్మస్ నాటికి, 'ది డైరీ ఆఫ్ సెవెంత్ గ్రేడర్' (ఏడవ తరగతి విద్యార్థి దిన చర్య) అనే ఆంగ్ల నవల వెలువడనున్నది. రెండేళ్ళ క్రితం ఏడవ తరగతి చదువు తూన్న ఓ అమ్మాయి. వేసవి సెలవులలో ఈ నవలను రాసింది! ఈ నవలను ఇప్పుడు ఒక ప్రచురణకర్త ప్రచు రించడానికి అంగీకరించాడు.\nఈ నవలను క్రిస్మస్కు విడుదల చేయాలన్న ప్రయత్నంలో ఉన్నారు.\nఆ నవల రాసిన పదమూడేళ్ళ నయసీరా నూరానీ ప్రస్తుతం కరాచీలోని పి.ఇ.సి. హైస్కూల్లో తొమ్మిదవ తరగతి చదువుతున్నది. ఈనాటి పాకిస్తాన్ బాలబాలికల మధ్య ఆ అమ్మాయి ఒక సంచలనం సృష్టించింది. ఆమె ఎక్కడయినా కనిపిస్తేచాలు; ఆటోగ్రాఫ్ కోసం పిల్లలు ఎగబడతారు. ఇవాళ పాకిస్తాన్లో అతి పిన్నవయసు రచయిత్రి నయన్ తారా నూరానీ, ఆమె పదకొండవ యేట రాసిన మొదటి నవలను, పన్నెండవయేట ప్రచురించారు. ఆ నవలా రచన అనుకోకుండా ఒక కథలా జరిగి పోయింది.\nనూరానీ తల్లి ఉపాధ్యాయిని. పేరున్న రచయిత్రి కూడాను. ఆమెను కరాచీలోని ఒక ప్రముఖ ప్రచు రుణ సంస్థ, ఒక పిల్లల నవలను రాసి పెట్టమని కోరింది. అయితే, చాలిన సమయం లేకపోవడం వల్ల ఆమె నవలను రాసి ఇవ్వలేనన్నది. వారి సంభాష ణలు విన్న నయనారా, ఇంట్లో ఎవరికీ చెప్ప కుండా పట్టుదలతో, కాగి తాలు ముందేసుకుని, తన మనసులోని కథను రాయడం ప్రారంభించింది. సగంనవల రాశాక దానిని ఆ ప్రచురణ సంస్థకు పంపింది. మరునాడే మిగతా సగం పూర్తిచేసి. పంపమని వాళ్ళ నుంచి ఫోన్ వచ్చింది! అంతే, మరి కొన్ని రోజులలో 'ఏ డ్రీమ్ కమ్స్ ట్రూ' అనే తొలి నవల పూర్తయింది. నవతి తల్లి బాధల నుంచి తప్పించుకోవాలని ఇంటి నుంచి పారిపోయిన ఒక బాలిక, ఒక సర్కెస్ కంపెనీలో చేరి, ఎన్నో సాహసాలు చేసి, ఆఖరికి సొంత తల్లిని చేరుకోవ డమే ఆ నవల ఇతివృత్తం. ఒక్క నవల వెలు వడడంతోనే, నయన్ తారా రచనారంగంలో ప్రసిద్ధు రాలయిపోయింది!\nగణితం, భౌతికశాస్త్రం ప్రధాన పాఠ్యాంశాలుగా చదువుతూన్న నయన, ఆమె తరగతిలో అందరి కన్నా మంచి మార్కులలో ప్రధమస్థానంలో ఉంటున్నది. తీరిక సమయంలో రచనా వ్యాసంగం కొనసాగిస్తున్నది. పదహారేళ్ళ అక్కయ్య ఆమెకు సలహాలిస్తుంది. పదేళ్ళ తమ్ముడు ప్రూపులు దిద్ద డంలో సాయపడతాడు. ఆమె రాసినవాటిని తండ్రి టైపుచేసి పెడతాడు. ఆయన పాత్రికేయుడు కావడం వల్ల, ఆమె రాసిన వాటికి మార్పులు చేర్పులు చేయడంలో ఆశ్చర్యం లేదు. అయినా, అలాంటి మార్పుల కారణంగా, తండ్రి కూతుళ్ళ మధ్య తరచూ వాదవివాదాలు జరుగుతూ వుంటాయి!",
            "book_page_end": 34
        },
        {
            "title": "మీకు తెలుసా?",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "సాధారణ జ్ఞానం",
            "moral": "",
            "keywords": [
                "సాధారణ జ్ఞానం",
                "వార్తాపత్రికలు",
                "ఆర్యభటుడు",
                "ఉష్ణోగ్రత",
                "ప్రకృతి వైపరీత్యం"
            ],
            "characters": [],
            "locations": [
                "ప్రపంచం",
                "అమెరికా",
                "చైనా"
            ],
            "content": "1. ప్రపంచంలో కెల్లా అత్యధికంగా అమ్మబడుతూన్న వార్తాపత్రిక ఏది?\n2. ప్రాచీన రోమనులు గుడ్లగూబలను అపశకునంగా, వినాశకారిగా భావించేవాళ్ళు. మరి తేనె టీగలను గురించి ఏమనుకునేవాళ్ళో తెలుసా ?\n3. ఆంగ్లభాషలో అత్యంత ప్రాచుర్యం పొందిన పాట ఎదో తెలుసా?\n4. కేరళలో జన్మించి, తక్షశిలలో విద్యనభ్యసించిన ప్రాచీన గణిత శాస్త్రజ్ఞుడెవరు? ఆయన ఏ విషయంలో ప్రఖ్యాతిగాంచాడు ?\n5. మన త్రివర్ణజాతీయ పతాకంలోని రంగులను మేడమ్ భికైజీ కామా రూపొందించారు. అమెరికా పతాకాన్ని ఒక స్త్రీ రూపొందించారు. ఆమె పేరేమిటి ?\n6. సోవియట్కు సంబంధించిన ఏ వ్యక్తి గౌరవార్థం భారతదేశం మొట్టమొదట తపాలా బిళ్ళను వెలువరించింది ?\n7. ఇంగ్లాండుకు చెందిన విక్టోరియారాణి, రష్యాకు చెందిన పీటర్ ది గ్రేట్ ఇరువురూ ఒక విజ్ఞాన వేత్తను చూడడానికి వెళ్ళారు. ఆయన ఎవరు? ఆయన కనుగొన్న పరికరం ఏది ?\n8. అమెరికాకు చెందిన ఈస్టర్ క్లీవ్లండ్కు ఒక ప్రత్యేకత ఉన్నది? అదేమిటో తెలుసా?\n9. అమెరికా అధ్యక్షుడు ఒకరు పదవి ముగిసేంతవరకూ బ్రహ్మచారిగానే గడిచారు. ఆయన ఎవరు ?\n10. భూమిమీద రికార్డయిన అత్యంత గరిష్ట ఉష్ణోగ్రత ఎంత ?\n11. అతి తక్కువ ఉష్ణోగ్రత ఎంత ?\n12. ప్రపంచంలో ఏర్పడిన అత్యంత దారుణమైన ప్రకృతి వైపరీత్యం ఏది ?\n**సమాధానాలు**\n1. జపాను నుండి వెలువడే \"యోమియూరి షిమ్.\" 2. అదృష్టంగా భావించేవాళ్ళు. వాటిని దేవతల దూతలుగా భావించేవాళ్ళు. 3. \"హేపీ బర్త్డే టూ యు....\" ఈ పుట్టినరోజు పాటను 1930 వ సం॥లో మిల్డెర్డ్ మిలెర్ పేటీ హిల్ రచించాడు. 4. ఆర్యభటుడు..త్తపరిధికీ, దాని వ్యాసానికీ మధ్య ఉన్న నిష్పత్తిని కనుగొన్నాడు. 5. పిలాడెల్ఫియాకు చెందిన జెట్సీ రోడ్. ఆమె స్త్రీల ఉడుపులు కుట్టేది. 6. మాక్సిం గోర్కీ, 1968 వ సం॥లో వెలువగింది. 7. ఆంటన్ లీయువెన్ హోక్, మైక్రోస్కోపు. 8. ఆతని తండ్రి గ్రోవర్ క్లీన్లాండ్, అధ్యక్షుడుగా ఉన్నప్పుడు ' వైట్ హౌస్ 'లో జన్మించిన, ఏకైక సందానం ఆయన. 9. జేమ్స్ బుదానన్. ఆయన తరవాత అబ్రహాంలింకన్ వచ్చారు. 10. 57.8 °C ఉత్తర ఆఫ్రికాలోని ఆజీజాలో 1922 వ సం|| సెప్టెంబర్ 13 న రికార్డయింది. 11. - 88.3 °C, అంటార్కిటికాలోని వాస్ దోక్ షూర్లో 1980వ సం॥ ఆగస్టు 29న నమోదయింది. 12. 1031 వ సం||లో చైనాలోని హుయాంగ్జీ నది. భావిళ్ళ ॥ పొంగి, దాదాపు 37 లక్షల మందిని కొట్టుకు",
            "book_page_end": 35
        },
        {
            "title": "చందమామ కబుర్లు",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "వార్తా విశేషం",
            "moral": "",
            "keywords": [
                "భారీ కుటుంబం",
                "కేరళ",
                "గిన్నిస్ బుక్",
                "పదవ గ్రహం",
                "సౌరమండలం"
            ],
            "characters": [
                "చెరియా ఆయిషాజీ",
                "అహమ్మద్ కోయా"
            ],
            "locations": [
                "కాలికట్",
                "కుట్టిచిరా",
                "సౌరమండలం"
            ],
            "content": "**భారీ కుటుంబం!**\nఒకే కుటుంబానికి చెందిన ఏడువందలమంది, అందరూ సజీవులుగా ఉండడం ఊహించగలరా? అయితే నిజంగానే ఉన్నారు. కేరళ రాష్ట్రం కాలికట్ సమీప, 'కుట్టిచిరాలో కోశానివీడు అనే ఒక మహమ్మదీయ కుటుంబం, ఈ విషయంలో రికార్డు సృష్టించి, గిన్నిస్ బుక్లో స్థానం సంపాయించింది. చెరియా ఆయిషాజీ ఈ కుటుంబంలో అందరికన్నా వృద్ధురాలు. ఆమె వయసు 90 సంవత్సరాలు. ఆమె కొడుకులూ, కూతుళ్ళూ మనవలూ, మునిమనవలూ కలిసి మొత్తం 680 మంది ఉన్నారు. కొన్నేళ్ళుగా వాళ్ళందరూ ఆగస్టు 15 వ తేదీన ఒక చోట కలుసుకుని హాయిగా గడుపుతారు. !\"ఫోటోలకు దిగుతారు. ప్రజాస్వామ్య పద్దతికి అనుగుణంగానే కుటుంబ పెద్దను ఎన్నుకుంటారు. 75 సంవత్సరాల వృద్ధుడైన అహమ్మద్ 'కోయా గత 33 సంవత్సరాల నుంచి కుటుంబ పెద్దగా ఉంటున్నాడు.\n**పదవ గ్రహం !**\nమన సౌరమండలంలో తొమ్మిది గ్రహాలతోపాటు మరొక పదవ గ్రహం కూడా ఉన్నట్టు మూడు నెలల క్రితం, బ్రిటిష్ శాస్త్ర వేత్తలు కనుగొన్నారు. సౌరమండల సమీపంలో మన భూగోళానికి పదింతల పరిమాణంలో ఒక గ్రహం లాంటిది. పరిభ్రమిస్తున్నదని తెలియజేశారు. అది తన మాతృ నక్షత్రాన్ని వలయాకారంలో తిరిగి వస్తున్నదట. మాతృ నక్షత్రం మూడు సెకండ్లకోసారి 1400 మెగావార్ట్స్ తరంగ వేగంలో రేడియో తరంగాలను వెలువరిస్తున్నదనీ, వాటిని శక్తివంతమైన రేడియో టెలిస్కోప్ ద్వారా వినవచ్చు ననీ శాస్త్రజ్ఞులు చెబుతున్నారు. ధనూరాశి నక్షత్ర మండల సమీ పంలోని ఈ గ్రహానికి సి.ఎస్.ఆర్. 1829–10 అని పేరు పెట్టారు.",
            "book_page_end": 36
        },
        {
            "title": "వేలిమీద గోరు",
            "book_page_start": 37,
            "pdf_page_start": 37,
            "pdf_page_end": 40,
            "author": "రావినూతల సువర్నాకన్నన్",
            "genre": "సామాజిక కథ",
            "moral": "పంతాలు, స్వార్థం కంటే కుటుంబ అనుబంధాలకు విలువ ఇవ్వాలి. మోసం తాత్కాలికమే.",
            "keywords": [
                "కోడలు",
                "అత్తమామలు",
                "వేరింటి కాపురం",
                "మోసం",
                "కుటుంబం"
            ],
            "characters": [
                "శివయ్య",
                "శాంతమ్మ",
                "శంకరం",
                "లలిత",
                "వీరన్న"
            ],
            "locations": [
                "రామాపురం",
                "శివాలయం"
            ],
            "content": "రామాపురం అనే ఊళ్ళో శివయ్య, శాంతమ్మ అనే దంపతులుండేవారు. వారికి ఒక డాబా ఇల్లూ, పదెకరాల పొలం వుండేది. శంకరం అనేవాడు. వాళ్ళ ఏకైక సంతానం. వాడు పరమ అమాయ కుడు; అతి మంచివాడు.\nకొడుకు అమాయకత్వం చూసి, తల్లి దండ్రులు దిగులుపడేవారు తమ తదనం తరం వాడు ఎలా బతుకుతాడో అని భయపడుతూండేవారు.\nఒకనాడు శివయ్య. శాంతమ్మ బాగా ఆలోచించి, చివరకు ఒక నిర్ణయాని కొచ్చారు. అదేమిటంటే— మంచి తెలివి గల పేద ఇంటి పిల్లను కోడలుగా తెచ్చు కోవడం ! కొన్నాళ్ళ తర్వాత శంకరానికి యుక్తవయసు రాగానే, వాళ్ళు అనుకున్న విధంగా లలిత అనే ఒక పేద ఇంటి పిల్లతో శంకరానికి పెళ్ళి చేశారు.\nలలిత మంచి తెలివితేటలూ, చాలా చురుకుదనం గల పిల్ల. భర్త అమాయ కత్వం ఎరిగి, అత్తమామలు ఆశించినట్టు గుట్టుగాకాపురంచెయ్యసాగింది. ఇదిచూసి శివయ్య, శాంతమ్మలు పొంగిపోయారు.\nఅయితే, క్రమేపీ లలితలో మార్పు వచ్చింది. వృద్ధులైన అత్తమామలకు సేవ చెయ్యవలసి రావడం, వారి సలహాలూ ఆమెలో క్రమంగా అసంతృప్తికి కారణ మయినై. అందువల్ల, ఎలాగైనా భర్తచేత వేరింటి కాపురం పెట్టించి, ఏ బాదరబందీ లేకుండా సుఖంగా వుండాలనుకున్నది. అందుకని అనుకున్న కార్యం సాధించ డానికి, ఆమె పథకాలు ఆలోచించసాగింది.\nకొన్నాళ్ళ తర్వాత లలితకు ఒక ఉపా యం తోచింది. భర్త ఒట్టి అమాయకుడు గనక, తాను ఏం చేసినా, ఏం చెప్పినా ఇట్టే నమ్మి తల ఊపుతాడని, ఆమె ధైర్యం!\nఒకనాటి సాయంకాలం శివాలయంలో పురాణకాలక్షేపం జరుగుతూంటే విన డానికి వెళ్ళింది శాంతమ్మ. శివయ్య, శంకరం పొలాన్నుంచి ఇంకా రాలేదు.\nలలిత భర్తకోసం ఎదురుచూస్తూ, దూరంలో అతడు రావడం కంటబడగానే, కుడిచేతి బొటన వేలికి తడిగుడ్డ చుట్టుకుని మూలుగుతూ మంచంమీద పడుకున్నది.\nశంకరం ఇంట్లోకి వస్తూనే, ఆమె దగ్గిరకు వెళ్ళి, “ఏం జరిగింది, లలితా?” అంటూ కంగారుగా అడిగాడు.\n“పెద్ద ప్రమాదమే జరిగిందండీ! వేలు మీద గోరు మొలిచింది.\" అంటూ మరింత పెద్దగా మూలిగింది, లలిత.\n\"వేలు మీద గోరా !\" అని శంకరం హడలిపోయి, \" ఉండుండు. ఇప్పుడే గోపాలాచార్యులుగార్ని పిలుచుకొస్తాను.\" అంటూ బయటికి వెళ్ళబోయాడు.\nలలిత, అతణ్ణి ఆగమని, ''ఈ జబ్బు గోపాలాచార్యుల్లాంటి వైద్యులు నలుగురు కలిసికట్టుగా వచ్చినా కుదర్చలేరండీ! మా అవ్వ, ముత్తవ్వ చెప్పగా విన్నాను. ఈ వ్యాధికి వేరింటి కాపురం ఒక్కటే మందు. అలా కానప్పుడు ప్రాణాలకే ముప్పు.\" అన్నది.\nశంకరానికి సంగతేమిటో అర్థం కాక దిక్కులు చూస్తూండగా, పొలం వెళ్ళిన శివయ్యా, శివాలయం నుంచి శాంతమ్మా వచ్చారు. శంకరం వాళ్ళకు జరిగింది చెప్పాడు. కొడుకు చేత వేరింటి కాపురం పెట్టించేందుకు కోడలు దొంగనాటకం ఆడుతున్నదని. వాళ్ళిద్దరూ గ్రహించారు.\nకోడలికి, ఎలాగైనా గట్టిగా బుద్ధి చెప్పాలన్న ఆలోచనతో, శాంతమ్మ, “వేలి మీద గోరే! ఇది చాలా ప్రమాదమైన జబ్బురా, శంకరం,\" అన్నది పెద్దగా.\nగదిలోంచి వాళ్ళ మాటలు వింటున్న లలిత, భర్తతోపాటు అత్తమామలు కూడా వెర్రిబాగులవాళ్ళని మురిసిపోసాగింది.\nఈలోగా శాంతమ్మ, భర్తకేదో చెప్పి పంపి, కోడలి దగ్గిరకొచ్చి కూర్చుని, వేలి మీద గోరు మొలిస్తే ఎంత ప్రమాదమో తనకు బాగా అనుభవం అనీ, రేపీపాటి కళ్లా కోడలిచేత వేరింటి కాపురం పెట్టిస్తా ననీ చెప్పింది.\nఇంతలో, గ్రామంలో నాటువైద్యం చేసే వీరన్నను వెంటబెట్టుకుని శివయ్య వచ్చాడు. వీరన్న చేతిలో పదునైన చిన్న కత్తి వున్నది. శాంతమ్మ గది లోంచి బయిటికి వచ్చి, కొడుకుకు రహస్యంగా ఏదో చెప్పింది. అమాయకుడైన శంకరం తలాడిస్తూ భార్య దగ్గిరకు పోయి, ఆమెను మంచం మీది నుంచి లేవదీసి కూర్చో బెట్టి, గట్టిగా కదలకుండా పట్టుకున్నాడు.\nలలిత ఏదో చెబుతున్నా పట్టించుకోకుండా, శాంతమ్మ ఆమె రెండు చేతులూ వడిసి పట్టింది.\nవీరన్న గదిలోకి వచ్చి, అరచేతిలో వున్న చిన్నరాయిమీద కత్తిని నూరుతూ, \"అమ్మాయిగారూ, తొందరగా చెయ్యి ఇటివ్వండి. త్వరగా వేలుకోసేసి, నేవెళ్ళి పోవాలి. అవతల ఇలాంటి వేలిమీద గోళ్ళే మరి నలుగురికి మొలిచాయి,\" అన్నాడు.\nలలిత నోట మాటరాక నిలువునా పణికి పోసాగింది. శాంతమ్మ ఇదేమీ గమనించ నట్టు, వీరన్నతో. \"జాగ్రత్త, వీరన్నా! వేలు వరకే మెలుకువగా కోసెయ్యి.\" అన్నది.\nదానికి వీరన్న పెద్దగా నవ్వుతూ, “భలే వారండీ, అమ్మగారూ! మీరంతగాచెప్పాలా. వేలుకుబదులు చెయ్యే కోసేస్తానని, మీ భయమా? ఏదో ఒకసారి ఒక వేలికి బదులు, రెండు వేళ్ళు కోశాను, అంతే!\" అంటూ లలిత చేతిని పట్టుకోబోయాడు.\nఅప్పటికి కాస్త తెప్పరిల్లిన లలిత. ఈ మతిమాలినవాడు నిజంగానే తన వేలు కోస్తాడనుకుని అత్తగారికి దణ్ణం పెడుతూ, \"నా వేలికేం కాలేదత్తయ్యా! వేరింటి కాపురం పెట్టించాలన్న ఉద్దేశ్యంతో, ఈ చిన్న తమాషా చేశాను. వీరన్నను పొమ్మని చెప్పండి.\" అన్నది కళ్ళనీళ్ళతో.\nశాంతమ్మ చిన్నగా నవ్వుతూ, కోడల్ని వదిలేసింది. వీరన్న కత్తిని రొండిన దోపుకున్నాడు.\nశంకరం వాళ్ళ కేసి గుబులుగా చూస్తూ \"మరి వేలి మీద మొలిచిన గోరు మాటే మిటి?\" అన్నాడు.\n\"వేలి మీద గోరు పుట్టినప్పటి నుంచీ వుంటుంది.\"' అన్నాడు వీరన్న పెద్దగా నవ్వుతూ.\nలలిత తల సిగ్గుతో వాలిపోయింది.\nశాంతమ్మ, లలితను బుజ్జగిస్తూ, \"అమ్మాయ్, నీకు నిజంగానే వేరింటి కాపురం పెట్టాలనుంటే, నాకూ మీ మామ గారికీ, ఎలాంటి అభ్యంతరం లేదు. అయితే, మీరు మరొక చోటుకు వెళ్ళ నక్కరలేదు, ఈ ఇంట్లోనే వుండండి. మీ మామగారూ, నేనూ మన పొలంలో, ఒక పాక వేసుకుని వెళ్ళిపోతాం,” అన్నది.\nమరుక్షణం లలిత, అత్తగారి పాదాల మీద పడి, \"ఇక బతికుండగా వేరింటికాపరం మాట ఎత్తను, అత్తయ్యా! జరిగిందానికి నేనెంతో సిగ్గుపడుతున్నాను. మీరుక్షమించానంటేగానిలేపను,\" అన్నది.\nశాంతమ్మ, కోడలిని లేవదీసి, \"క్షమి స్తాను కానీ ఇప్పుడుకాదు! తొందరగా మాకొక మనవళ్లై, మనవరాలినో ఇవ్వు. అప్పుడిక నీ జోలికి రాము,\" అన్నది.\nలలిత సిగ్గుపడిపోతూ తల వంచు కున్నది. శివయ్య ఇచ్చిన రూపాయిబిళ్ళ తీసుకుని, దాన్ని గోటితో పైకి కొట్టి ఖంగు మనిపిస్తూ వీరన్న, \"లలితమ్మగారూ ! రోజులు ఒకేలా వుండవు. ఈసారి మళ్ళీ వేలి మీద గోరు మొలిస్తే నాకే కబురు పెట్టండి.\" అంటూ అక్కణ్ణించి వెళ్ళి పోయాడు.\nఆ మాటలకు లలిత ముసిముసి గా నవ్వుకున్నది. ఆ తర్వాత ఆమె వేరింటి కాపరం మాట ఎత్తలేదు సరికదా, అత్త మామలను కన్నవాళ్ళలా చూసుకుంటూ, కాలక్రమాన ఇద్దరు బిడ్డల్ని కని, అత్త మామలు వాళ్ళ మురిపాలూ, ముచ్చట్లూ చూస్తూ, ఆనందించేలా చేసింది.",
            "book_page_end": 40
        },
        {
            "title": "స్నేహితుల కవిత్వం",
            "book_page_start": 41,
            "pdf_page_start": 41,
            "pdf_page_end": 44,
            "author": "చందమామ బృందం",
            "genre": "హాస్యం",
            "moral": "లోభితనం, నాస్తికత్వం, ఇతరులపై ఆధారపడటం వంటి చెడు లక్షణాలను విడిచిపెట్టాలి.",
            "keywords": [
                "కవిత్వం",
                "స్నేహితులు",
                "నాస్తికుడు",
                "లోభి",
                "లౌక్యం"
            ],
            "characters": [
                "వీర్రాజు",
                "రామయ్య",
                "సూరన్న",
                "చలపతి",
                "భాగ్యవంతుడు"
            ],
            "locations": [
                "గ్రామం",
                "మర్రిచెట్టు"
            ],
            "content": "ఒకానొక గ్రామంలో ముగ్గురు స్నేహితు లుండేవారు. వారిలో వీర్రాజు అనే అతను నా స్తికుడు. అతను గుడికి వెళ్ళడు సరికదా, అలా వెళ్ళేవాళ్ళను వేళాకోళం చేసేవాడు. రామయ్య అనే అతను అన్నిం టికీ దేవుణ్ణి నమ్ముకున్న ఆస్తికుడు. తన నెవరైనా వేళాకోళం చేసినా, ఆ పాపం వాళ్ళనే కొడుతుందని సరిపెట్టుకుంటాడు తప్ప గొడవపెట్టుకోడు. సూరన్న అనే అతనికి బాగా డబ్బుంది కానీ పరమలోభి. పిల్లికి బిచ్చం పెట్టడు.\nవీళ్ళు ముగ్గురూ స్నేహితులు కావడం ఒక విశేషం. ఇంతకన్న పెద్ద విశేషమేమి టంటే — మహాలౌక్యుడని పేరుబడ్డ చలపతి అనే అతనికి, ఈ ముగ్గురితో స్నేహం కలవడం!\nమొత్తం నలుగురూ గ్రామం చివర మర్రిచెట్టుకింద ప్రతిరోజూ సాయం సమయంలో కలుసుకుని, సాహిత్య గోష్ఠి చేస్తూంటారు. ఈ నలుగురికీ కూడా అంతో యింతో కవిత్వం చెప్పడం వచ్చు. కానీ వాళ్ల కవిత్వం వినే నాధులే కరువయ్యారు. వాళ్ళ కవిత్వం వినడం పెద్ద శిక్ష అని అంతా చెప్పుకుంటారు. వాళ్ళు కవిత్వం నేర్చుకున్నందుకు రకరకాల కారణాలు గ్రామస్థులు హాస్యంగా చెప్పుకునేవారు.\nవాటిలో కొన్ని: వీర్రాజు నాస్తికుడు కదా. అందుకని భూత ప్రేత పిశాచాలు వచ్చి బాధిస్తే అతన్ని ఏదేవుడూ రక్షిం చడు. మహామాంత్రికుడి శక్తికి బెదరని దయ్యాలు కూడా, వీర్రాజు కవిత్వం పేరు చెబితే, ఆమడదూరం పారిపోతాయట!\nరామయ్య పరమ ఆస్తికుడుకదా, అతను తన కవిత్వాన్ని దేవుడికి వినిపిస్తాడు. ఇలాంటి కవిత్వం చెప్పే వాణ్ణి క్షణం విడిచిపెట్టినా ప్రజలు బ్రతకనివ్వరని, ఎల్లకాలమూ దేవుడు అతణ్ణి అంటిపెట్టు కుని వుంటాడట !\nసూరన్న కవిత్వానికి భయపడి, 'మనుషులెవ్వరూ డబ్బు అవసరం అయినా సరే, అతడిదగ్గరకు వెళ్ళరు. రోజూ కవిత్వం పారాయణ చేస్తూంటే, అతని ఇంట్లోంచి దోమలు, ఈగలు ఎలుకలు కూడా పారిపోతాయట !\nఇక చలపతి లౌక్యుడు కదా! వీళ్ళ వల్ల ఎప్పుడో ఒకప్పుడు ప్రయోజనం వుండకపోదని, వీళ్ళతో స్నేహం చేశాడు. అందువల్ల అతడికి వీళ్ళ కవిత్వం వినక తప్పలేదు. వీళ్ళమీద ప్రతీకారం తీర్చు కునేందుకు, అతను కూడా క్రమంగా కవిత్వం చెప్పడం అభ్యసించాడట !\nఏది ఏమైతేనేం, ప్రతిరోజూ వీళ్ళు నలుగురూ గ్రామంచివర మర్రిచెట్టుకింద చేరినప్పుడు, ఒకరి కవిత్వాన్ని ఒకరికి వినిపించుకుని ఒకరినొకరు మెచ్చుకుం టూంటారు.\nఇలా వుండగా, అక్కడి భాగ్యవంతు డొకాయనకు గొప్ప కవిపోషకుడుగా పేరు తెచ్చుకోవాలనిపించి, కవుల మధ్య పోటీ పెట్టాడు. పోటీలో చుట్టుపక్కలనుంచి రెండువందలమంది కవులు వచ్చి పాల్గొన్నారు. భాగ్యవంతుడు, కవులు సమర్పించిన కావ్యాల్లోంచి అయిదు కావ్యాలను ఎన్నికచేసి, వాటిని రచించిన కవులకు ఒక్కొక్కరికి వెయ్యేసి వరహాల చొప్పున బహుమతి ఇచ్చాడు.\nఅలా బహుమతి పుచ్చుకున్నవారిలో చలపతి కూడా వున్నాడు.\nపోటీలో పాల్గొన్న వీర్రాజు, రామయ్య, సూరన్నలకు ఏ బహుమతీ రాలేదు.\nఆ రోజునుంచీ వీర్రాజు, రామయ్య, సూరన్న ఒక్కటైపోయి చలపతితో ముభావంగా వుండసాగారు.\nలౌక్యుడైన చలపతికిది బాధగా అనిపిం చింది. వాళ్ళ ముగ్గుర్నీ తిరిగి తనవాళ్ళుగా చేసుకునేందుకు, అతడొక ఉపాయం ఆలోచించాడు. ఆ విధంగా, తన మిత్రుల లోని లోపాలు కూడా సవరించవచ్చునని అతనికి తోచింది.\nముందుగా చలపతి, వీర్రాజువద్దకు వెళ్ళి, \"నువ్వు నాస్తికత్వం విడిచిపెట్టు, దేవుణ్ణి నమ్ము. ఆయన దీవెనలుంటేనే నీకు గుర్తింపు వస్తుంది.\" అన్నాడు.\nతర్వాత రామయ్యను కలుసుకుని, \"నువ్వు పోటీలు నిర్వహించిన భాగ్య వంతుణ్ణి కూడా, దేవుడిలా భావించి గౌర వించి వుంటే, నీ కావ్యానికి బహుమతి వచ్చి వుండేది.\" అన్నాడు.\nఆ తర్వాత సూరన్నతో, ‘“లోభితనం నీకు తగదు. భాగ్యవంతుడు కావ్యాల మంచి చెడ్డలను నిర్ణయించమని, ఒకణ్ణి నియమించాడు. అతడికి కాస్త డబ్బిచ్చి వుంటే, నీ కావ్యానికి బహుమతి వచ్చి వుండేదేమో!\" అన్నాడు.\nఇది జరిగాక, ఆ ముగ్గురూ ఎంతో సంతోషంగా వుండడం చలపతి గమనిం చాడు. అయితే, వాళ్ళు తమ అలవాట్లను మాత్రం మానుకోవడంలేదని గ్రహించి, చలపతి ముగ్గుర్నీ విడివిడిగా మరొకసారి హెచ్చరించాడు. ఎందుకంటే, చలపతి లౌక్యుడు కాబట్టి అతడికి చాలా మంది స్నేహితులున్నారు. తన ముగ్గురు మిత్రు లనూ, తనలాగే లౌక్యులుగా మార్చితేవాళ్లు సుఖపడతారని చలపతి తాపత్రయం.\nఅయితే వీర్రాజు, చలపతితో, ''నీకు బహుమతి రావడానిక్కారణం దేవుణ్ణి నమ్మడమని తెలిశాక నాకెంతో సంతోషంగా వుంది. మనుషుల మధ్య ఇన్ని తేడాలు సృష్టించిన ఆ భగవంతుడి సాయంతో కాక, నా స్వయంశక్తితో బహుమతి సాధిస్తాను. నీలాగా విలుపలేని కావ్యానికి బహుమతి రావాలని తాపత్రయపడను. దేవుడు నాకెప్పుడూ శత్రువే!\" అన్నాడు.\n\"నువ్వింకా గొప్ప కావ్యం రాశావను కుని అసూయపడ్డాను. చచ్చు కావ్యానికి బహుమతి రావాలని, మనుషుల్నిదేవుడిగా భావించి కీర్తించలేను. గొప్ప కావ్యం రాసి నప్పుడే నాకు బహుమతి వస్తుందిలే!\" అన్నాడు రామయ్య.\n\"నీలాగా డబ్బిచ్చి బహుమతులు కొనుక్కునే నీచులుండబట్టే, చెత్త కావ్యా లకు బహుమతులొస్తున్నాయి. న్యాయంగా అయితే నా కావ్యానికే బహుమతి వచ్చే దని. నువ్వు చెప్పింది విన్నాక అర్థ మయింది!\" అన్నాడు సూరన్న నిరసనగా.\nస్నేహభావంతో తానిచ్చిన సలహాలలోని మంచిని తీసుకోకుండా, ఎప్పుడూ ఎదుటి వారిలో చెడునే చూసే వారితో అంతకాలం స్నేహం చేసినందుకు చలపతి సిగ్గు పడ్డాడు. తన కావ్యానికి బహుమతి వచ్చిం దని దిగులుపడి, తన కావ్యాన్ని చిన్న బుచ్చి సంతోషపడేవాళ్ళతో ఇక స్నేహం తగదని చలపతి వాళ్ళకు దూరంగా పుండసాగాడు.\nఅయితే, వీర్రాజు, రామయ్య. సూరన్న మాత్రం యధాప్రకారం మర్రిచెట్టుకింద కలుసుకుంటూ సాహిత్యగోష్ఠి కొన సాగిస్తూనే వున్నారు.",
            "book_page_end": 44
        },
        {
            "title": "పీఠహనుమాన్ (రామాయణం)",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణికం",
            "moral": "గొప్ప నాయకుడికి అడ్డంకులను దాటే ముందు తగిన ప్రణాళిక, విశ్వాసం, మరియు తెలివైన సలహాదారుల సహకారం అవసరం.",
            "keywords": [
                "రామాయణం",
                "హనుమంతుడు",
                "లంక",
                "సేతువు",
                "యుద్ధ వ్యూహం"
            ],
            "characters": [
                "రాముడు",
                "సీత",
                "హనుమంతుడు",
                "లక్ష్మణుడు",
                "సుగ్రీవుడు",
                "రావణుడు",
                "ప్రహస్తుడు",
                "నికుంభుడు",
                "వజ్రహనుడు"
            ],
            "locations": [
                "లంకానగరం",
                "సముద్ర తీరం",
                "త్రికూట పర్వతం"
            ],
            "content": "సీత జాడ తెలిసిన తరవాత రాముడికి ఒక్కక్షణం కూడా అక్కడ ఉండ బుద్ధి పుట్టక, సీత ముందు పాలాలనిపించింది. ఆమె భయంకరమైన రాక్షస స్త్రీల మధ్య ఉన్నదంటేనే అతను భరించలేక పోయాడు. సీత హనుమంతుడితో ఏమేమి చెప్పిందో అది వింటూంటే, రాముడికి ఎంతో ఆనందం కలిగింది. అందుచేత అతను హనుమంతుణ్ణి \"సీత ఇంకా ఏమి చెప్పింది ?\" అని అడిగాడు. హనుమం తుడు రాముడికి కాకి కథ గురించి సీత చెప్పినదంతా వివరంగా చెప్పాడు.\n\"సీత ఈ వృత్తాంతం చెప్పి, 'అంత శక్తిగల రాముడు వచ్చి. ఈ రాక్షసుల మీద అస్త్రాలు ఎందుకు ప్రయోగించడు ? రాముడికి నా మీద ఏ కొంచెం అనురాగం ఉన్నా, వెంటనే వచ్చి రావణుణ్ణి చంప మను. కనీసం నన్ను రక్షించటానికి రాముడు లక్ష్మణుణ్ణి అయినా పంపరాదా? దేవతలనైనా జయించగల ఆ ఇద్దరూ నన్నెందుకు ఇలా ఉపేక్షించి ఊరుకు న్నారు? నేనేదో పాపం చేసుకు ని ఉండాలి; అందుకే రామల క్ష్మ ణు లు వచ్చి నన్ను చూడకుండా ఉన్నారు,\" అన్నది. రామలక్ష్మణు లిద్దరూ ఆమె కోసం పుట్టెడు దుఃఖంలో ఉన్నారని నేను ఆమెకు చెప్పాను. ఇంక ఆమె కష్టాలు తీరిపోతాయనీ, ఆమె దుఃఖించనవసరం లేదనీ కూడా ఆమెతో అన్నాను. ఆమె బెదిరి అన్ని దిక్కులూ చూసి, తన జడలో ఉన్న చూడామణి తీసి నా చేతికి ఇచ్చింది. మీ అందరి క్షేమమూ అడిగి నట్టు చెప్పమన్నది. రామలక్ష్మణులూ, సుగ్రీవుడి బలాలూ వచ్చి. రావణుణ్ణి చంపేస్తారని ఆమెకు ధైర్యం చెప్పి, వచ్చాను.'' అన్నాడు హనుమంతుడు.\nహనుమంతుడు చెప్పిన మాటలకు రాముడు పరమానందం చెంది, ఈ హను మంతుడు చాలా గొప్ప పని చేశాడు. ఇలాంటి పని మరొకరికి సాధ్యం కాదు. సముద్రాన్ని దాటగలవాళ్ళు ఈ హను మంతుడి తరవాత గరుత్మంతుడూ, వాయుదేవుడూ మాత్రమే ననుకుంటాను. లంకలో ప్రవేశించి ప్రాణాలతో బయట పడటం మాత్రం మాటలా? మొదట ప్రవేశించటమే మరొకడికి సాధ్యం కాదు ! హనుమంతుడు సుగ్రీవుడి అజ్ఞలను మాత్రమే నిర్వర్తించక, స్వతంత్రించి. అశోకవనం ధ్వంసం చెయ్యటమూ, రాక్ష సులను చంపటమూ, లంకను తగలబెట్ట టమూ మొదలైన సాహసకార్యాలు కూడా చేశాడు. ఇలాచేసి అతను సుగ్రీవుడికి అధికమైన సంతోషం కలిగించాడు. ఇతను చేసిన పని మా రఘువంశాని కంతటికీ మేలు కలిగించింది. కాకపోతే, ఈ హనుమంతుడికి తగిన సత్కారం చేయలేని స్థితిలో ఉన్నానే అని నేను బాధపడుతున్నాను. నా ప్రాణాలూ, సీత ప్రాణాలూ కాపాడిన హనుమంతుడి ఋణం ఏమిస్తే తీరుతుంది? ఒక్కసారి అతన్ని ఆలింగనం చేసుకుంటాను,\" అంటూ హనుమంతుణ్ణి గాఢాలింగనం చేసుకున్నాడు.\nతరవాత రాముడు కొంచెం ఆలోచించి, \"వానరసేనలు సముద్రాన్ని దాటి, అవతలి గట్టు చేరేది ఎలా? ఆ మాట తలుచుకుంటేనే నాకు భయంగా ఉన్నది. సీతాదేవికి ధైర్యం చెప్పినట్టు కాదు; సముద్రాన్ని దాటే ఉపాయమేమిటి? ' అంటూ హనుమంతుణ్ణి చూసి విచారంలో పడ్డాడు.\nఅప్పుడు సుగ్రీవుడు రాముడితో ఇలా అన్నాడు :\n\"ఎందుకు విచారిస్తావు? సీతాదేవి ఉన్నచోటూ, శత్రువు ఉన్నచోటూ తెలిసినమీదట మిగిలిన సమస్యలు ఏవీ శత్రువును చంపటానికి అడ్డం రావు. మనం సముద్రానికి సేతువు కట్టుదాం: రావణుణ్ణి చంపి, సీతాదేవిని తీసుకు వద్దాం. సేతువు కట్టి, లంకానగరం మన కంటపడగానే రావణుడు చచ్చినవాడి కింద జమ ! ఇప్పుడు నీకు కలగదగినది విచారం కాదు, క్రోధం. సముద్రం ఎలా దాటాలన్నది మాతోబాటు నువ్వు కూడా ఆలోచించు. సేతువు కాకపోతే మరో మార్గంగానయినా సముద్రాన్ని దాటి తీరుతాం. రావణుడు చ చ్చి తీరుతాడు. నీకు జయం కలిగి తీరుతుంది.\"\nరాముడు హనుమంతుడి కేసి తిరిగి, \"సముద్రాన్ని సేతువు కట్టిగాని, సము ద్రాన్ని ఎండగట్టిగాని, తపస్సు చేసిగాని ఏదోవిధంగా దాటవచ్చుననుకుందాం.షోతే లంకానగరానికి ఎన్ని దుర్గాలున్నాయి ? సైన్యం ఏపాటి ఉన్నది? ద్వార రక్షణ ఏ విధమైనది? ప్రాకారాలూ మొదలైనవి ఎలా ఏర్పాటు అయిఉన్నాయి? ప్రత్య క్షంగా చూసి ఉన్నావు గనక, నాకు వివరించి చెప్పు!'' అని అడిగాడు.\nహనుమంతుడు రాముడికి ఇలా చెప్పాడు:\n\"లంకా నగరం మహావిశాలమైనది. అక్కడ అసంఖ్యాకులైన రాక్షసులు సుఖ సంతోషాలతో ఉన్నారు. ఎక్కడ చూసినా రధాలూ, ఏనుగులూ, గుర్రాలూ కనిపి స్తాయి. లంకలోకి శత్రువు ప్రవేశించటం అసాధ్యం. నగరానికి నాలుగు ద్వారా లున్నాయి; వాటికి పెద్దవీ దృఢమైనవీ అయిన తలుపులు ఉన్నాయి. ద్వారాల వద్ద పెద్ద పెద్ద యంత్రాలు, బాణాలనూ, శిలలనూ ప్రయోగించేవి ఉన్నాయి; శత్రుసైన్యం అటుగా వస్తే ఆ యంత్రాలు దాన్ని నాశనం చెయ్యగలవు. ద్వారాల వద్ద మహాశూరులైన రాక్షసులు ఉంటారు. వారి వద్ద ఉండే ఇనుప పరిఘలు ఒక్క దెబ్బన నూరుమందిని చంపగలవు.\nనగరం చుట్టూ బంగారపు ప్రాకారం ఉన్నది; దాని మీద అక్కడక్కడా రత్నాలు పొదిగి, అందంగా ఉన్న భాగా లున్నాయి. ' ఆ ప్రాకారాన్ని దాటటం సాధ్యంకాదు. ప్రాకారంచుట్టూ లోతయిన అగడ్త లున్నాయి; వాటిలో భయంకర మైన మొసళ్ళూ, చేపలూ ఉన్నాయి. ప్రతి ద్వారం వద్దా అగడ్తకు వంతెనలు ఉన్నాయి : వాటిని ఎత్తవచ్చు, దించ వచ్చు; వాటిని అవసరాన్నిబట్టి ఎత్తటా నికీ, దించటానికీ పెద్ద యంత్రాలున్నాయి.\nరావణుడు చాలా జాగ్రత్త గలవాడు; యుద్ధం లేనప్పుడు కూడా తన సేనలను మంచి శిక్షణలో ఉంచుతాడు. అదీగాక, లంకానగరం త్రికూట పర్వతం మీద ఉన్నది. కిందినుంచి పైకి వెళ్ళేటందుకు మార్గం లేదు. లంకకు పోవటానికి ఓడ మార్గం లేదు. అందుచేత అక్కడి వార్తలు బయటి ప్రపంచానికి అందవు. లంకా నగర ద్వారాల వద్ద లక్షల సంఖ్యలో సాయుధులైన రాక్షసులు ఉంటారు. నగర మధ్యంలో లెక్కకు మించిన రాక్షస సేన ఉన్నది. అయితే, నేను అగడ్తల మీది వంతెనలను పగలగొట్టాను; లంకా నగరం తగలబెట్టాను; కొందరు రాక్షస వీరులను చంపాను. అందుచేత లంకకు ఇప్పుడు అంత బలం లేదు. సముద్రాన్ని ఎలా దాటినా దాటవచ్చు. లంకను జయించ టానికి మన అంగదుడూ, ద్వివిదుడూ, మైందుడూ, జాంబవంతుడూ బనసుడూ, మన సేనానాయకుడైన నీలుడూ చాలు. వెంటనే మంచి ముహూర్తం నిశ్చయించి బయలుదేరవచ్చు.”\nఆ మాటలు విని, రాముడు సుగ్రీ వుడితో, \"మనం ఇప్పుడే ప్రయాణ మవుదాం. సూర్యుడు నడి నెత్తిన ఉన్నాడు. ఈ అభిజిత్తు అనే ముహూర్తం చాలా మంచిది,' అన్నాడు.\nసేనల గమనం ఎలా ఉండవలసిందీ అతను వివరంగా చెప్పాడు. సేనానాయకు డైన నీలుడు తన బలగంతో ఫలసమృద్ధి గల మార్గాలగుండా సేనను నడిపించాలి. శత్రువులు ముందుగా ఆ ప్రదేశాలను ధ్వంసం చెయ్యకుండానూ, వాళ్ళు పల్లపు ప్రదేశాలలో మాటువేసి ఉండి అక స్మాత్తుగా మీదపడకుండానూ జాగ్రత్త పడాలి. సేనలు నడవబోయే మార్గాలను ఆకాశమార్గాన ముందుగా వెళ్ళి తెలుసు కోవాలి. తక్కువ పరాక్రమవంతులు దిగబడిపోయి, మంచియోధులు మాత్రమే బయలుదేరాలి.\nరాముడి వెంట వానరసేన బయలు దేరింది. మహాకాయుడైన గజుడూ మహా బలులైన గవయుడూ, గవాక్షుడూ సేనకు ముందుండి నడిచారు. ఎగరటంలో గొప్ప వాడైన ఋషభుడు సేనయొక్క కుడి పార్శ్వాన్ని రక్షించాడు; గంధమాదనుడు ఎడమ పార్శ్వాన్ని రక్షించాడు. సైన్యం మధ్యలో రాముడు హనుమంతుడి భుజాల మీద ఎక్కి కదిలాడు. అలాగే లక్ష్మణుడు అంగదుడి భుజాలమీద ఎక్కాడు. సైన్యం దక్షిణంగా బయలుదేరింది వానరులు ఎగురుతూ, గెంతుతూ, సింహనాదాలు చేస్తూ, దారిలో కనిపించిన ఫలాలు కోసి తింటూ నడిచారు.\nమహా సముద్రం లాగా కనిపించే ఆ వానరసేన కొండలూ, సరస్సులూ దాటుతూ, అరణ్యాలలో పళ్ళుతింటూ, తేనెలుతాగుతూ కాలక్రమాన మహేంద్ర పర్వతాన్ని చేరింది.\nరాముడు పర్వత శిఖరం మీద ఎక్కి, సముద్రాన్ని చూశాడు. తరవాత అతను సుగ్రీవుడితోనూ, లక్ష్మణుడితోనూ కిందికి దిగివచ్చి. సముద్రతీరానికి చేరిన వానర సేనల వద్దకు వచ్చాడు. అతను సుగ్రీ వుడితో, \"మనం ఇక్కడ మజిలీ చేసి, ఈ సముద్రాన్ని దాటే ఆలోచన చెయ్యాలి. ఇందుకు కాలం పడుతుంది. ఎవరినీ సేనను విడిచి పోనియ్యకు. శత్రుభయం లేకుండా సేనకంతకూ గట్టి కాపలా ఏర్పాటు చెయ్యి,\" అన్నాడు.\nవానర సేన మూడు భాగాలుగా చీలి సముద్రతీరాన విడిసింది.\nఅవతలి తీరం కానరాని ఆ మహా సముద్రాన్నీ, అందులో లేచే భయంకర మైన కెరటాలనూ, అందులో ఉండే భయంకరమైన ప్రాణులనూ తలచుకుని, వానరవీరులు, “దీన్ని ఎలా దాటటం?\" అని తమలోతాము దిగులుపడ్డారు.\nఅక్కడ లంకలో హనుమంతుడి మూలంగా రావణుడికి తీరని పరాభవం జరిగింది. శత్రు వులు ప్రవేశించరాని లంకలోకి ఒక కోతి సునాయాసంగా ప్రవేశించి, సీతను చూసింది: చైత్య ప్రాసాదాలు పగలగొట్టింది : అనేకమంది రాక్షసయోధులను చంపింది.\nరావణుడు సభలో ఈ మాట చెప్పి. \"ఇప్పుడు మనం ఏం చెయ్యాలి? మనకు మేలు కలిగే ఉపాయం ఏమిటి ?\" అని అడిగాడు.\nరాముడు పెద్ద వానరసేనతో లంక మీదికి వస్తున్నాడని లంకలో తెలిసింది. రాముడి సేనలు సముద్రాన్ని దాటుతా యన్నది కూడా రావణుడు నమ్మాడు. తన సేనకూ, వానర సేనకూ మధ్య యుద్ధం జరిగితే తన పట్టణానికీ, సేనకూ అపాయం కలగకుండా ఉండే మార్గం అతను తెలుసుకో గోరాడు.\nఆలోచన లేని రాక్షసులు. “రాజా మనకు అంతులేని సేన ఉన్నది. అద్భుత మైన ఆయుధాలు ఉన్నాయి. ఎందుకు విచారం?\" అన్నారు. అతను లోగడ సాధించిన ఘనవిజయాలను గురించి మాట్లాడారు. శివుడి స్నేహంగల కుబేరుణ్ణి రావణుడు జయించాడు; పాతాళంలో మహాసర్పాలు అతనికి ఓడారు. అతనికి ఓడని రాజు లేడు. ఈ రాముడు ఏపాటి? వానరుల మాటకు వస్తే ఇంద్రజిత్తు ఒక్కడే వానరుల నందరినీ నాశనం చెయ్యగలడు.\nప్రహస్తుడు రావణుడితో, “రాజా,\nనీకు దేవ, దానవ, గంధర్వులూ, పిశా\nచాలూ ఎదురు నిలవలేవు: కోతులనగా\nఎంత? మనం అజాగ్రత్తగా ఉన్న సమ\nయంలో హనుమంతుడు వచ్చి ఇంత\nచెయ్యగలిగాడు గాని, లేకపోతే వాడు\nప్రాణాలతో ఇక్కడినుంచి పోగలిగి ఉండే\nవాడా? నీ ఆజ్ఞ అయితే నేను వెళ్ళి\nభూప్రపంచంలో ఉన్న వానరుల నందరినీ\nచంపి, సృష్టిలో వానరుడనేవాడు లేకుండా\nచేస్తాను,\" అన్నాడు.\nదుర్ముఖుడనే రాక్షసుడు కూడా తాను\nవెంటనే వెళ్ళి వానరుల నందరినీ చంపు\nతాననీ, హనుమంతుడు చేసిన పని\nరాక్షసులకూ, ప్రత్యేకించి రావణుడికీ\nఎంతో అవమానమనీ అన్నాడు. వజ్రదంష్ట్రు\nడనే రాక్షసుడు కూడా తాను ఒక్కడే\nవెళ్ళి, వానరులతోబాటు రామ, లక్ష్మణ,\nసుగ్రీవులను కూడా చంపేస్తానన్నాడు.\nచంపటానికి వాడి చేతిలో పరిఘ ఒకటి\nసిద్ధంగానే ఉన్నది.\nవాడు ఇంకో ఉపాయం కూడా\nచెప్పాడు. అదేమిటంటే, కామరూపులైన\nరాక్షసులు మనుష్య రూపాలు ధరించి,\nఅనేక వేల సంఖ్యలో రాముడి వద్దకు\nవెళ్ళి తమను భరతుడు పంపించాడనీ,\nతమ వెనకగా భరతుడు పంపిన సేన\nవస్తున్నదనీ చెప్పాలి. అప్పుడు లంకలో\nనుంచి రాక్షస సేన వెళ్ళి, ఆకాశం నుంచి\nరాళ్ళూ, రప్పలూ కురిపించి, వానర\nసేనను చంపెయ్యాలి! తరవాత రామ\nలక్ష్మణులు గుండెలు పగిలి చస్తారు !\n“నేను ఒక్కణ్ణాపోయి రామ, లక్ష్మణ,\nసుగ్రీవ, హనుమంతులను చంపేసి,\nచక్కావస్తాను.\" అన్నాడు నికుంభుడు.\nవాడు కుంభకర్ణుడి కొడుకు. వజ్రహను\nడనేవాడు తాను వేళ్ళి వానరులనందరినీ\nతినేస్తా నన్నాడు. ఆ మాట తలుచు\nకుంటేనే వాడికి నోరు ఊరింది.\nమొత్తం మీద రాక్షస వీరులందరూ\nలేచి, రకరకాల ఆయుధాలు ఎత్తిపట్టు\nకుని యుద్ధానికి సిద్ధమయ్యారు.",
            "book_page_end": 52
        },
        {
            "title": "ఉలుకాగా ఉపాయం",
            "book_page_start": 53,
            "pdf_page_start": 53,
            "pdf_page_end": 55,
            "author": "చందమామ బృందం",
            "genre": "జానపద కథ",
            "moral": "శత్రువుల చేతిలో చిక్కినప్పుడు, బుద్ధిబలం, ఆత్మగౌరవం కాపాడుకోవడం, శత్రువుకు మేలు చేయకుండా ఉండటం ముఖ్యం.",
            "keywords": [
                "ఆఫ్రికా",
                "వైద్య రహస్యం",
                "ఉలుకాగా",
                "ఒహాయో",
                "బుద్ధిబలం"
            ],
            "characters": [
                "ఉలుకాగా",
                "ఒహాయో",
                "కిథెంజీ",
                "అనుచరులు"
            ],
            "locations": [
                "ఆఫ్రికా అడవులు",
                "కొండ శిఖరం"
            ],
            "content": "పూర్వం ఆఫ్రికా అడవుల్లో నివసించే ఆటవిక తెగల్లోని ఒక తెగకు నాయకుడు ఉలుకాగా; మరొక తెగకు నాయకుడు ఒహాయో. ఈ రెండు తెగలకు మధ్య బద్ధ శత్రుత్వం వుండేది.\nఒహాయో తెగలో బలవంతులైన యువ కులు చాలామంది ఉన్నారు. అతని బలగం చాలా పెద్దది. ఎంత బలగం ఉన్నా ఏం లాభం? చాలా చిన్న ఆటవిక తెగకు నాయకుడైన ఉలుకాగాను కానీ, అతని అనుచరులను కానీ, ఒహాయో మట్టుపెట్టలేక పోతున్నాడు. అందుకు బలమైన కారణం ఉన్నది.\nఉలుకాగాకు ఒక అద్భుతమైన వైద్య రహస్యం తెలుసు. కొన్ని వనమూలికలతో ఉ లు కా గా ఒక లేపనం తయారు చేస్తాడు. ఎలాంటి గాయమైనా సరే, ఆ లేపనం పూయగానే, క్షణాల్లో మాయ మవుతుంది. విషపు బాణాలకు గురయి చావు బ్రతుకుల్లో ఉన్నవాళ్ళకు, ఆ లేపనం వాసన చూపించగానే ప్రాణం లేచి వస్తుంది. ఇలాంటి దివ్య ఔషధం వల్ల, ఉలుకాగా తెగ ఆటవికులు, శత్రువుల దాడిలో చచ్చిపడి కూడా, నిమిషాలలో బ్రతికి లేచి కూర్చునేవారు. అందుచేత, ఉలుకాగా గూడెంలోని వాళ్ళు తక్కువమందే అయినా చెక్కు చెదరకుండా ఉండేవాళ్ళు. కాని ఒహాయో తెగలోని వాళ్ళు ప్రతిసారీ పోరాటంలో, వందలాది మంది ప్రాణాలు కోల్పోయే వారు.\nఉలుకాగా, తన తరవాత తన తెగకు నాయకుడు కావలసిన ఒకే ఒక్క కొడుకు కిథెంజేకి, దివ్యౌషధం ఎలా తయారు చేయాలో నేర్పాడు. ఉలు కాగా కు, కిథెంజీకి తప్ప ఆ ఔషధం గురించిన వివరాలు ఆ తెగలో మరెవ్వరికీ తెలియవు. ఈ సంగతి శత్రువుల తెగ నాయకుడు ఒహాయోకి తెలిసింది.\nఒకసారి ఒహాయో, తన ముఖ్యాను చరులతో సంప్రదించి ఒక ఉపాయం పన్నాడు. దాని ప్రకారం, అవకాశం చూసి గుట్టుచప్పుడు కాకుండా ఒహాయో అను చరులు, ఉలుకాగానూ, కిథెంజీనీ అప హరించుకు వచ్చారు. వాళ్ళను చంపటం ఒహాయో ఉద్దేశం కాదు. నయాన్నో. భయాన్నో ఆ దివ్యౌషధ రహస్యం వాళ్ళ నుంచి రాబట్టాలన్నదే అతడి కోరిక.\nఒక కొండ శిఖరం మీద నిలువుపాటి శిలలకు ఉలుకాగానూ, కిథెంజీనీ కట్టి వేశారు. వాళ్ళను ఒహాయో అనుచరులు రకరకాలుగా హింసించసాగారు. గండు చీమలతో కరిపించారు. అడవి తుమ్మ ముళ్ళతో అరికాళ్ళు అరిచేతులు గాయ పరిచారు. అయినా, ఉలుకాగా కానీ, కిథెంజీ కానీ నోరు విప్పలేదు. ఆ ఔషధ రహస్యం చెప్పలేదు.\nఇంతలో ఒహాయో అనుచరుడు ఒకడు, రెండు నల్ల మండ్రగబ్బలను తీసుకు వచ్చాడు. అవి కాటువేస్తే చావు ఖాయం! వాటిని చూడ గానే కిథెంజీ భయంతో వణికి పోసాగాడు. కొడుకును చూసి ఉలుకాగా ఆలోచనలో పడ్డాడు.\n“ఏమంటావ్, వీటితో కరిపించి చంప మంటావా? లేక ఆ రహస్యం చెప్పి, ప్రాణాలు కాపాడుకుంటావా ? \" అని అడిగాడు ఉలుకాగాను ఒహాయో.\nఉలుకాగా, కొడుకు కేసి ఒకసారి చూసి ఒహాయోతో, \"ముందుగా నేను ఒక నియమం పాటించాలి. నేను నా జాతి కోసం మాత్రమే ఉపయోగపడాల ని ప్రమాణం చేసిన ఆ వైద్యరహస్యం, నా జాతివాళ్ళు చూస్తుండగా, మరొక జాతి వాళ్ళకు చెప్పలేను. అందుచేత ముందు నా కొడుకును చంపేయండి. అప్పుడు, ఆ రహస్యం నేను మీకు చెప్పినా ఆ సంగతి నా జాతి వాళ్ళెవరి కీ తెలియదు. అలా నేను నా జాతివాళ్ళ ముందు నా పరువు కాపాడుకుంటాను,\" అన్నాడు.\nఒహాయో తల ఆడించాడు. అతని ఆజ్ఞానుసారం ఒక అనుచరుడు విషపు బాణంతో కిథెంజీని చంపాడు. విష ప్రభావంతో నల్లబడిన కొడుకు శరీరాన్ని చూసి, ఉలుకాగా ఇక శత్రువులకు భయపడి కిథెంజీ ఆ రహస్యాన్ని బయట పెట్టలేడు. ఇక ఆ భయం లేదు! అని తృప్తి పడ్డాడు.\n\"నీవన్నట్టు నీ కొడుకును చంపాం, ఇక ఆ ఔషధ రహస్యం చెప్పు.\" అన్నాడు ఒహాయో, ఎంతో ఉత్సాహంగా ఉలుకాగా కట్లు విప్పుతూ.\n“మీరు చంపింది నా కొడుకును కాదు. దివ్యౌషధ రహస్యం తెలిసే ఒకే ఒక అవకాశాన్ని.\" అన్నాడు గంభీరంగా ఉలుకాగా, ఒక బండ రాయి మీద కూర్చుంటూ.\n\" ఏమిటి నువ్వనేది?\" అన్నాడు ఒహాయో అయోమయంగా.\n''మీరు నల్ల మండ్రగబ్బలను తీసుకు రాగానే, వాటిని చూసి నా కొడుకు కిథెంజీ భయంతో వణికిపోయాడు. అంటే —ఆ రహస్యం మీకు చెప్పేస్తాడని అర్థం. ఈ సంగతి గ్రహించే, ఈ దివ్యరహస్యం మీకు తెలియకుండా ఉండేందుకు, నాకొడుకును చంపమని చెప్పాను. నా మాట నమ్మి, మీరు కిథెంజీని చంపారు. ఆ ఔషధ రహస్యం తెలిసే ఒకే ఒక్క అవకాశాన్నీ పోగొట్టుకున్నారు. ఇక నన్ను మీరేమీ చేయలేరు- చంపటం తప్ప. చావుకు భయపడి, శత్రువులకు దివ్యఔష ధ రహస్యం చెప్పేందుకు, నేను పిరికివాణ్ణి కాను. ఆ రహస్యం చెప్పినా ఎలాగూ మీరు నన్ను చంపుతారు, అప్పుడు మా తెగ మీద మీ తెగది పైచేయి అవుతుంది. అందుకు నేను అంగీకరించను. మాకు ఉపయోగపడని ఆగొప్ప ఔషధం, శత్రువు లయిన మీకూ అందగూడదు,\" అంటూ ఉలుకాగా, ఆ కొండ శిఖరం మీదినుంచి కింది లోయలోకి దూకేశాడు!",
            "book_page_end": 55
        },
        {
            "title": "ఆడకోతి",
            "book_page_start": 56,
            "pdf_page_start": 56,
            "pdf_page_end": 60,
            "author": "చందమామ బృందం",
            "genre": "హాస్యం",
            "moral": "తప్పు చేసినవాడు నిస్సందేహంగా పట్టుబడతాడు. జంతువుల మనస్తత్వాలను కూడా అర్థం చేసుకుంటేనే విజయం సాధ్యమవుతుంది.",
            "keywords": [
                "కోతి",
                "దొంగతనం",
                "రత్నాలహారం",
                "రాజు",
                "తెలివి"
            ],
            "characters": [
                "కనకసేనుడు (రాజు)",
                "రాణి",
                "మంత్రి",
                "దాసీది",
                "ఆడకోతి",
                "మగకోతి"
            ],
            "locations": [
                "కాంచీపురరాజ్యం",
                "ఉద్యానవనం"
            ],
            "content": "పూర్వం కాంచీపురరాజ్యాన్ని కనకసేను డనే రాజు పాలిస్తూ వుండేవాడు. ఆయన చాలా విలాసపురుషుడు దూరదేశాల నుంచి కూడా అనేకరకాల పూల మొక్కలూ వృక్షజాతులూ తెచ్చి, రాజ భవనం వెనక చక్కని ఉద్యానవనం పెంచాడు.\nఅందమైన ఆ ఉద్యానవనంలో, మనో హరమైన కొలను తవ్వించాడు. కొలను చుట్టూ పెద్ద పెద్ద చెట్లూ, వాటిని అల్లుకుని రకరకాల పుష్పలతలూ ఉన్నాయి.\nఒకనాడు కాంచీపురరాణి కొలనుకు స్నానానికని వెళ్ళింది. కొలనులో దిగుతూ తను ధరించిన నగలన్నీ దాసీదాని చేతికి ఇచ్చింది. వాటిలో ఒక అమూల్యమైన రత్నాలహారం కూడా వున్నది.\n'రాణి ఇచ్చిన నగలన్నిటినీ దాసీది కొలను ఒడ్డున పెట్టి, అక్కడ చేతికి అందిన చెట్లనుంచి పూలు కోయసాగింది.\nఇంతలో అక్కడ చెట్లపైన వుండే ఒక ఆడకోతి హఠాత్తుగా కిందకు దూకి ఆ రత్నాలహారాన్ని అంది పుచ్చుకొని, ఒక్క గొంతులో మళ్ళీ చెట్టు ఎక్కేసింది.\nహారాన్ని కోతి ఎత్తుకుపోవటం దాసీది చూసింది. కాని ఏం చేయటానికీ తోచక చూస్తూ వుండిపోయింది. ఇంతలో రాణి కొలనునుంచి బయటికి వచ్చి, దుస్తులు ధరించి, నగలలో తన రత్నాలహారం క న బ డ క పోయేసరికి దాసీదానిని అడిగింది.\n\"ఏమోనమ్మా, మీరు ఇచ్చిన నగలన్నీ ఇక్కడే పెట్టాను!\" అన్నది దాసి, రాణి కోపగిస్తుందేమో నన్న భయంతో.\nరాణి వెళ్ళి రాజుతో ఈ దొంగతనం సంగతి చెప్పింది. రాజు మంత్రిని పిలి పించి సూర్యాస్తమయం లోపల దొంగను పట్టి తీసుకురావాలని ఆజ్ఞాపించాడు.\nరాజాజ్ఞ ప్రకారం మంత్రి వెంటనే దండ నాయకుణ్ణి పిలిచి జరిగినదంతా వివరించి, సూర్యాస్తమయం లోపల రత్నాలహారంతో సహా దొంగను పట్టి ఒప్పగించకపోతే ఉద్యోగం దక్కదని గట్టిగా చెప్పాడు.\nదండనాయకుడు యుద్ధానికి వెళు తున్నట్టుగా వందల కొలది సైనికులతో బయలుదేరాడు. పట్టణం అంతా గాలించి వేశాడు. దొంగ ఎవడో, ఎలా వుంటాడో ఎవరికీ తెలీదు. కాని, దొంగతనం చేసిన వాడు తప్పక బీదవాడై వుంటాడనీ. బీద వాడైతే మాసిన దుస్తులతో పెరిగిన గడ్డంతో వుంటాడనీ వారి నమ్మకం.\nచివరికి పట్టణమూ, ఆ చుట్టుపట్ల వున్న అడవులూ వెదికి సూర్యాస్తమయం లోపల ఒక చింకిగుడ్డవాణ్ణి కోటకు లాక్కొని వచ్చారు. దొంగ దొరికాడని వినగానే రాజు తక్షణం దర్బారుకు వచ్చాడు.\n\"రత్నాలహారం ఎక్కడ దాచావు? \"\nఅని గద్దించి ప్రశ్నించారు రాజుగారు.\nదొంగిలించలేదంటే ఎవ్వరూ నమ్మరనీ, ఆ నిమిషానే ఉరితీయిస్తారనీ భయపడి, ఆ బీదవాడు, “రత్నాలహారం, కోశాధిపతి గారికి ఇచ్చానండీ!\" అన్నాడు. అలా అన్న వెంటనే కోశాధిపతిని రెక్కలు విరిచికట్టి రాజు ముందుకు లాక్కొని వచ్చారు. రాజు అదేప్రశ్న మళ్ళీ అడి గాడు. కోశాధిపతికి రాజు మనస్తత్వం తెలుసు; కనుక తడుముకోకుండా, ‘“మన ఆస్థానజ్యోతిష్కులవారికి ఇచ్చానండీ!\" అన్నాడు.\nఆస్థానజ్యోతిష్కుణ్ణి కాళ్ళూ, చేతులూ కట్టి తెచ్చి రాజుగారి ముందు నిలబెట్టారు. రాజు అంతకుముందు ఇద్దరినీ ప్రశ్నించి నట్టే మళ్ళీ ప్రశ్నించాడు. దానికి జోతిష్కుడు తడబడకుండా, “మంత్రి గారి పెద్దకుమారుడికి ఇచ్చానండి!\" అన్నాడు. ఇంతవరకు విచారణ జరిగేసరికి చాలా పొద్దుపోయింది.\nఅందుచేత, ''తతిమ్మా వ్యవహారం' అంతా రేపు ఉదయం చూసుకుందాం. నేరస్థులను మాత్రం ఖైదులో వేయండి!\" అని చెప్పి రాజుగారు లేచిపోయారు.\nఆ రాత్రి మంత్రికి నిద్రపట్టలేదు. రత్నాలహారం పోవడం, ఆ దొంగతనం ఎవడో బీదవాడితో ప్రారంభమై చివరకు తన కొడుకు మీదికి రావడం-అంతా చిత్రంగా తోచింది. అర్ధరాత్రిసమయాన పడకగది నుంచి బయలుదేరి సరాసరి నేరస్థులు బంధింపబడి ఉండే గది తలుపు దగ్గరకు వెళ్ళి చెవిఒగ్గి వినసాగాడు.\nజైలు గదిలోపలనుంచి సన్నగా ఏడుపు వినబడింది. మంత్రి అలానే తలుపు దగ్గరగా చెవివుంచి వింటున్నాడు. ఇంతలో ఆ ఏడుపు ఆగిపోయింది. అదేసమయాన బీదవాడి గొంతుక ఇలా అన్నది:\n‘‘కోశాధిపతిగారూ! నన్ను క్షమించాలి. ప్రాణభయంవల్ల అలా మీ మీద అబద్ధం చెప్పేశాను. నిజానికి ఆ రత్నాలహారాన్ని గురించి నాకేమీ తెలియనే తెలియదు.\"\nతరవాత కోశాధిపతి, \" జ్యోతిష్కుల వారూ ! నన్ను క్షమించాలి. ప్రాణభీతివల్ల మీ మీద చెప్పేశాను. జ్యోతిష్కులు గనక, నిజం తెలుసుకోగలరు కదా అని అలా అనేశాను.\" అన్నాడు.\nఇక జ్యోతిష్కుడు ప్రారంభించాడు:\n''జ్యోతిషం, నా శ్రాద్ధమూను! ఇలాంటి దొంగతనాలు జ్యోతిషానికి అందేవికావు. అందుకే తెలివిగా మంత్రికొడుక్కి ఉచ్చు వేశాను.\"\nఇంతవరకూ అందరి మాటలూ విన్న మంత్రికి రహస్యం తెలిసిపోయింది. సరాసరి అర్ధరాత్రివేళ రాజు దగ్గరకు పోయి, నిద్రలేపి, తను విన్నదంతా చెప్పేశాడు.\nమంత్రి చెప్పినదంతా విని, రాజు ఒక పెద్ద నిట్టూర్పు విడిచాడు. తన రాణికి ప్రాణప్రదమైనఆవెలలేని రత్నాల హారాన్ని ఎవరు దొంగిలించినట్టు? తెల్లవార్లూ రాజుకు ఇదే ఆలోచన.\nతెల్లవారింది. రాజు దాసీదానిని పిలిపించి, \"నిజం చెప్తావా, లేకపోతే నిన్ను ముక్కలు ముక్కలుగా నరికించి కాకులకూ గద్దలకూ వేయించమంటావా?\" అని బెదిరించాడు.\nదాసీది .హడిలిపోయింది.\n\"మహారాజా ! నేను నిర్దోషిని, కాని కొలనుపక్కని రావిచెట్టు మీద నివసించే ఆ ఆడకోతి మీద మాత్రం నాకు అను మానమున్నది !\" అని చెప్పింది.\n\"ఆ ఆడకోతి మీద ఎందుకని నీకు అనుమానం! అది నీకన్నా అందంగా వుందనా?\" అన్నాడు రాజు, కళ్ళెర్రచేస్తూ.\n\"లేదు ప్రభూ ! అది అమ్మగారి లాగే వయ్యారంగా నడవాలని ప్రయత్నించడం చూశాను. అమ్మగారు కొలనులో స్నానం చేస్తున్నంతసేపూ, అది కూడా చెట్లకొమ్మల మీద స్నానం చేస్తున్నట్టు అభినయించేది. అమ్మగారి లాగానే కనపడీ కనపడనట్టు చిరునవ్వు నవ్వాలని కూడా ప్రయత్నిం చటం నేను చూశాను!\" అన్నది.\nరాజుగారికి దాసీదాని మాటలు వినేసరికి అరికాలుమంట నెత్తికెక్కినట్టయింది. దాసీదానిని నిలువునా నరికేద్దామను కున్నాడు. కాని రత్నాలహరం సంగతి గుర్తుకొచ్చి శాంతం వహించాడు.\n“అయితే, రత్నాలహారం ఆ ఆడకోతే దొంగిలించిందంటావా? బాగానే వుంది. మరి ఆ హారాన్ని అదెక్కడ దాచిందో తెలుసుకోవడం ఎలా?\" అన్నాడు రాజు.\n“అదేమంత కష్టంకాదు ప్రభూ!\" అని అంటూ చిన్నగా నవ్వింది ఆ దాసీది.\n\"ఎందుకని కష్టం కాదు?\" అని అడి గాడు రాజు ఉగ్రుడై.\n\"తమరు భవనంలో వున్నప్పుడేగదా రాణిగారు ఆ రత్నాల హారాన్ని ధరిస్తారు?\" అని ఎదురు ప్రశ్న వేసింది దాసీది.\n\"కావొచ్చు!\" అన్నాడు రాజు కను బొమలు చిట్లిస్తూ.\n\"ప్రభూ! తమకు నామీద కోపం రావొచ్చు కనక, అంత వివరంగా చెప్ప లేను. కాని, ఆ ఆడకోతి రత్నాలహారాన్ని ఎక్కడ దాచిందో కనుక్కోవాలంటే, మనం ఒక మగకోతిని తీసుకునివస్తే వెంటనే తెలిసిపోతుంది!\" అన్నది దాసి.\nదాసీదాని మాటలలోని అంతరార్థం గ్రహించి, రాజు చిరునవ్వు నవ్వుకున్నాడు. రాణిని ఆడకోతితోను, తనను మగకోతి తోనూ అది పోల్చుతున్నదని గ్రహించాడు. కాని, ఎలా అయినా ముందు ఆ రత్నాల హారం రాబట్టుకోవాలిగదా !\nరాజు ఆజ్ఞాపించగా, భటులు క్షణాల మీద ఒక మగకోతిని తెచ్చారు. రాజో చితంగా దానిని అలంకరించారు. ఆ మగ కోతి వెనక రాజూ, మంత్రీ మొదలైనవారు అందరూ సపరివారంగా ఉద్యానవనంలోకి వెళ్ళారు.\nరావిచెట్టు మీద నివసిస్తున్న ఆడకోతి ఇదంతా చూసింది. ఒక్కగెంతులో ఆ పక్కనవున్న చెట్టుతొర్రలో జొరబడి, అక్కడ దాచివుంచిన రత్నాల హారం బయటికి తీసి, మెడలో వేసుకున్నది. తరవాత చెట్టుదిగి, రాణీగారి లాగే వయ్యారంగా నడుస్తూ, మగకోతి వేపు బయలుదేరింది.\nరాజభటులు ఆడకోతిని పట్టుకుని దాని మెడలోని రత్నాలహారం లాక్కున్నారు. అది కీచుకీచుమంటూ తిరిగి చెట్టు మీదకు పారిపోయింది.\nరత్నాలహారం రాణికి ఇచ్చి, నిర్దోషు లందర్నీ వదిలేశారు. అందరితోపాటు రాజు దాసీదాని తెలివిని మెచ్చుకున్నాడు.",
            "book_page_end": 60
        },
        {
            "title": "తగినవరుడు",
            "book_page_start": 61,
            "pdf_page_start": 61,
            "pdf_page_end": 62,
            "author": "బి. రఘురామరాజు",
            "genre": "నీతి కథ",
            "moral": "ప్రేమ బంధాల విషయంలో కులం, డబ్బు కంటే ధైర్యం, ఆత్మవిశ్వాసం, సమస్యలను పరిష్కరించగలిగే నైపుణ్యం ముఖ్యం.",
            "keywords": [
                "జ్యోతిష్కుడు",
                "ప్రేమ",
                "వివాహం",
                "ఆత్మవిశ్వాసం",
                "కులం"
            ],
            "characters": [
                "రామశర్మ",
                "జయసింహుడు",
                "కావేరి"
            ],
            "locations": [
                "విజయపురి"
            ],
            "content": "విజయపురి ఆస్థానంలో రామశర్మ అనే గొప్ప జ్యోతిష్కు డుండేవాడు. ఆయన ఒకనాటి సూర్యోదయం వేళ, నదికి వెళ్ళి స్నానం చేసి వస్తూండగా, దారి పక్కన వున్న ఒక చెట్టు కొమ్మకు ఉరి వేసుకో బోతున్న యువకు డొకడు కంటబడ్డాడు.\nరామశర్మ, ఆ యువకుణ్ణి ఆపి, బాగా మందలిస్తూ, ''నీ పేరేమిటి? ఏ ఊరు నీది?\" అని అడిగాడు.\n\"నా పేరు జయసింహుడు. విజయపురి మా ఊరు,” అని యువకుడు చెప్పాడు.\n\"పాతికేళ్ళయినా నిండినట్టులేవు. అప్పుడే జీవితం మీద నీకు విరక్తి కలిగిందా?\" అని అడిగాడు రామశర్మ.\n\"మనసారా ప్రేమించిన అమ్మాయిని, పెళ్ళి చేసుకునే అదృష్టం లేనప్పుడు, 'బతికి ఏం ప్రయోజనం?\" అని విచారంగా బదులు చెప్పాడు, జయసింహుడు.\n\"ఏదీ, నీ చెయ్యి ఇలా చూపించు!'' అని రామశర్మ, అతడి హస్తాన్ని కొంచెం సేపు పరిశీలసగా చూసి, \"ఆహాఁ, బ్రహ్మాండమైన వివాహయోగం వున్నది, నీకు! పెద్దల సమక్షంలోనే, నువ్వు ప్రేమించిన అమ్మాయితో, నీకు పెళ్ళి జరిగి తీరుతుంది తెలుసా?\" అన్నాడు.\n\"అంత ఖచ్చితంగా మీరెలా చెప్ప గలరు?\" అన్నాడు జయసింహుడు అను మానంగా.\n\"నా పేరు రామశర్మ. విజయపురి ఆస్థాన జ్యోతిష్కుణ్ణి. పేరు వినే వుంటావు\" అన్నాడు గర్వంగా రామశర్మ.\n\"ఏం జ్యోతిష్యమోమరి, నేను ప్రేమిం చింది బ్రాహ్మణ కన్యను. నేనే మో బ్రాహ్మణ్ణి కాను. ఆ అమ్మాయిని, తల్లి దండ్రులు నాకెలా ఇస్తారు చెప్పండి ?\" అని అడిగాడు జయసింహుడు.\n\"జాతకంలో రాసిపెట్టి వుండాలి గాని, పెళ్ళీకి కులం ఒక ఆటంకమా? పరుడి గుణగణాలు ముఖ్యం. గాని, కులంతో పనేమిటయ్యా? ఆ అమ్మాయి తండ్రి మీ పెళ్ళికి తప్పక ఒప్పుకుంటాడులే,\" అన్నాడు రామశర్మ అభయమిస్తున్నట్టు.\n\"ఆ అమ్మాయిది ధనిక కుటుంబం. మేము పేదలం. బీదవాళ్ళతో వియ్య మందడానికి, ఆ అమ్మాయి తండ్రి ఎలా సిద్ధపడతాడు?\" అన్నాడు జయసింహుడు.\nరామశర్మ చిరునవ్వు న వ్వి, “నీకు కాబోయే మా మ గా రు చాలా ధనికు డంటున్నావు. ఆయన ఆస్తిలో కొంత నీకిచ్చి, నిన్ను కూడా ధనికుణ్ణి చెయ్య వచ్చు కదా!\" అని సమాధానమిచ్చాడు.\n\"అదీ నిజమే ననుకోండి కాని, ఆ అమ్మాయి నాన్నగారు రాజాస్థానంలో పెద్ద ఉద్యోగి. నేను బాగానే చదువుకున్నా, ఇంత వరకు ఉద్యోగం దొరకలేదు. నిరుద్యోగికి పిల్లనివ్వడానికి, ఆయనకు చిన్నతనంగా వుండదా,\" అన్నాడు జయసింహుడు.\n\"అదొక సమస్యా ! కాబోయే మామ గారే. తన పలుకుబడి ఉపయోగించి నీకు రాజాస్థానంలో ఉద్యోగం ఇప్పించి తీరుతాడు.\" అన్నాడు రామశర్మ.\n\"జీవితంపై ఆశ చచ్చిన నాకు, మీ సమాధానాలు జీవం పోశాయి. నేను ప్రేమించిన అమ్మాయితో నే, నాకు పెళ్ళవుతుందని నమ్మకం కుదిరింది!\" అంటూ రామశర్మకు సాష్టాంగ నమ స్కారం చేశాడు జయసింహుడు.\n\"ఇంతకూ,నువ్వుప్రేమించినఅమ్మాయి ఎవరు?\" అని అడిగాడు రామశర్మ.\n\"నేను ప్రేమించింది మరెవ్వరి నో కాదు. మీ రెండో అమ్మాయి కావేరిని !\" అని చెప్పాడు జయసింహుడు.\n\"ఆరి పిడుగా ! నన్నే బోల్తా కొట్టిం చావే,” అంటూ రామశర్మ, జయసింహుడి భుజం తట్టి తనను ఎంతో చాకచక్యంగా ఇరకాటంలో పెట్టి, సంబంధం కుదుర్చు కున్న జయసింహుడే తగిన వరుడని అతడికి తన కుమా ర్తెనిచ్చి పెళ్ళి చేశాడు.",
            "book_page_end": 62
        },
        {
            "title": "ప్రకృతి వింతలు:",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "సాధారణ జ్ఞానం",
            "moral": "",
            "keywords": [
                "నయాగరా జలపాతం",
                "పెంగ్విన్ పక్షులు",
                "సాలెపురుగు",
                "భూగర్భశాస్త్రం",
                "జంతు ప్రపంచం"
            ],
            "characters": [],
            "locations": [
                "నయాగరా",
                "అంటార్కిటికా",
                "ఆర్కిటిక్"
            ],
            "content": "**హరిస్తూన్న నయాగరా!**\nఒక వైపు అమెరికా నుంచీ, మరొకవైపు కెనడా నుంచీ చూసే యాత్రికులకు ఆనందాశ్చర్యాలను కలిగిస్తున్న బ్రహ్మాండమైన సయా గరా జలపాతం క్రమేణా మామూలు ప్రవాహరూపం పొందగలదని భూగర్భశాస్త్ర వేత్తలు అభిప్రాయపడుతున్నారు. ఉధృతంగా దూకే జలం, అడుగున పున్న సున్నపురాయిని హరించడం వల్ల — దాదాపు 10,000 సంవత్సరాలకు పూర్వం ఏర్పడిన ఈ జలపాతం మరొక 20,000 సంవత్సరాలలో మామూలు నదిలాగా ప్రవహించపచ్చని భూగర్భశాస్త్రజ్ఞులు అభిప్రాయపడుతున్నారు.\n**పెంగ్విన్ పక్షులు**\nఅంటార్కిటికా అనగానే, బుల్లిబుల్లి అడుగులతో మంచుఖండ మంతటా అటూ ఇటూ పరుగులు తీనే పెంగ్విన్ పక్షులు గుర్తుకు వస్తాయి. ఈ పెంగ్విన్ పక్షలలో పదిహేడు రకాలున్నాయి. దక్షిణ ధ్రువంలో ఇలా కోకొల్లలుగా కనిపించే పెంగ్విన్లు ఉత్తర ఆర్కిటిక్ లో మచ్చుకు కూడా కనిపించడం లేదు :\n**తాగడం తప్ప, తినడం లేదు!**\nసాలెపురుగు ఆహారాన్ని పట్టి తింటుందా? తినదు. పట్టి తాగుతుంది |\nఎందుకంటే గొట్టంలాంటి దాని నోరు ద్రవపదార్థాలను తాగడానికి మాత్రమే ఉపయోగపడుతుంది తప్ప, తినడానికి పనికిరాదు. సాలె పురుగు నోటి నుంచి స్రవించే ఒక రకం ద్రవం, కీటకాలను, కరిగిస్తుంది. సాలెపురుగులు ఆ రసాన్ని మెల్లగా జుర్రుకుంటాయి. టారంటూలా (పులికోచ) అనే ఒక రకం పెద్ద సాలెపురుగు చిట్టెలు కనుగాని, చిన్న పిట్టనుగాని ఒక రోజులో కరిగించి ఆహారంగా జుర్రుకోగలదు :",
            "book_page_end": 63
        },
        {
            "title": "అంతా మా పిల్లలకే!",
            "book_page_start": 66,
            "pdf_page_start": 66,
            "pdf_page_end": 66,
            "author": "చందమామ బృందం (AMRITA BHARATI)",
            "genre": "ప్రకటన",
            "moral": "జీవిత భీమా అనేది పిల్లలపై ప్రేమను వ్యక్తం చేసే చిహ్నం.",
            "keywords": [
                "జీవిత భీమా",
                "ప్రేమ",
                "పిల్లలు",
                "ఎల్ఐసి",
                "కుటుంబం"
            ],
            "characters": [
                "నాన్న",
                "దీప",
                "అమ్మ"
            ],
            "locations": [
                "పొలం"
            ],
            "content": "నాన్నా చూడటు.\nఆ కొంగలు ఒక గేదెను తరుము తున్నాయి.\nఅది పాటి గూటిదగ్గరికి వెళ్ళిందేమో.\nఒక గుడ్డులోంచి పిల్ల బయటికొచ్చింది... అది నిజమే దీపా. కానీ పిల్లల విషయానికొస్తే.... తల్లి దండ్రులుగా మేమెంతో జాగ్రత్తగా వుంటాము.\nకానీ గేదె గడ్డి తింటుంది. ఆ పక్షి పిల్లనేం చెయ్యదుగా నాన్నా\nఒక్క విషయంలో నేనా కొంగ నాన్నకన్నా మెరుగు, తెలుసా అమ్మ!\nనా దగ్గర జీవిత భీమా వుంది. నాకేమైనా జరిగినా నా వరివారానికి ఏ లోటూ వుండదు.\nజీవిత భీమా — ఇది ప్రేమ చిహ్నం. లైఫ్ ఇన్సూరెన్స్ కార్పొరేషన్ ఆఫ్ ఇండియా",
            "book_page_end": 66
        }
    ],
    "statistics": {
        "total_stories": 18,
        "author_counts": {
            "నాగిరెడ్డి": 1,
            "చందమామ బృందం": 11,
            "ఎస్. శివనాగేశ్వరరావు": 1,
            "కె. వెంకటనుబ్బారావు": 1,
            "మాచిరాజు కామేశ్వరరావు": 1,
            "రావినూతల సువర్నాకన్నన్": 1,
            "బి. రఘురామరాజు": 1,
            "చందమామ బృందం (AMRITA BHARATI)": 1
        },
        "genre_counts": {
            "వ్యాసం": 1,
            "వార్తా విశేషం": 3,
            "నీతి కథ": 2,
            "లఘు కథ": 1,
            "ధారావాహిక": 1,
            "అద్భుత కథ": 1,
            "మత వ్యాసం": 1,
            "సాధారణ జ్ఞానం": 2,
            "సామాజిక కథ": 1,
            "హాస్యం": 2,
            "పౌరాణికం": 1,
            "జానపద కథ": 1,
            "ప్రకటన": 1
        }
    }
}