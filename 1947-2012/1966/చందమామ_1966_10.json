{
    "book_id": "చందమామ_1966_10",
    "stories": [
        {
            "title": "చందమామ (సంపాదకీయం)",
            "book_page_start": 15,
            "pdf_page_start": 15,
            "pdf_page_end": 15,
            "author": "చక్రపాణి",
            "genre": "సంపాదకీయం",
            "moral": "N/A",
            "keywords": [
                "శార్దూల కర్ణుడు",
                "బుద్ధజాతక కథ",
                "వర్ణాలు",
                "మానవ జాతి"
            ],
            "characters": [],
            "locations": [],
            "content": "ఈ సంచికలో ప్రకటించిన \" శార్దూల\nకర్ణుడు” అన్న కథ ఒక బుద్ధజాతక\nకథ. కాని ఇది సాధారణంగా మనకు\nకనిపించే బుద్ధజాతక కథలలోది కాదు.\nదీని మూలం సంస్కృతంలో లభిస్తు\nన్నది. ఈ కథను రచయిత పూర్తిగా\nఅనువదించగా, మేము సంగ్రహపరచి\nప్రచురిస్తున్నాము. వర్ణాలు కర్మవిభ\nజనవల్ల ఏర్పడిన సంకేతాలనీ, మానవ\nజాతి అంతా ఒకటేననీ ఈ కథ\nమనకు చక్కగా బోధిస్తుంది.\nసంపుటి 39 అక్టోబర్ ×66 సంచిక 4",
            "book_page_end": 15
        },
        {
            "title": "భారత చరిత్ర (హిందువుల పునర్విజృంభణ)",
            "book_page_start": 16,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "సమర్థవంతమైన నాయకత్వము మరియు వ్యూహము దేశ నిర్మాణానికి కీలకం.",
            "keywords": [
                "మొగలు సామ్రాజ్యం",
                "మహారాష్ట్రులు",
                "పేష్వా",
                "బాలాజీ విశ్వనాధ్",
                "బాజీరావు"
            ],
            "characters": [
                "గురుగోవిందుడు",
                "బందా",
                "కపూర్ సింగ్",
                "శివాజీ",
                "శాహూజీ",
                "బాలాజీ విశ్వనాధ్",
                "బాజీరావు"
            ],
            "locations": [
                "ఢిల్లీ",
                "దక్కను",
                "సింధూనది",
                "కృష్ణానది"
            ],
            "content": "18వ శతాబ్దిలో కలిగిన హిందూ పునర్వి\nజృంభణ భారతచరిత్రలో ఒక ముఖ్య\nఘట్టం. శిధిల మవుతున్న మొగలు సామ్రా\nజ్యంలో రాజపుత్రులూ, సిక్కులూ,\nజాత్లూ, మహారాష్ట్రులూ తమతమ ఆధి\nపత్యాలను ప్రతిష్ఠించుకున్నారు. ఢిల్లీ\nపాదుషా కొలువు చేస్తూనే జోధ్ పూరు,\nజైపూరు రాజులు మొగలు సామ్రాజ్యంలో\nఒక పెద్ద భాగాన్ని తమ అధీనంలోకి\nతెచ్చుకున్నారు.\nగురుగోవిందుడు 1708 లో ఒక\nఅఫ్ఘానువాడి చేత హత్య చేయబడ్డాక\nసిక్కులకు బందా నాయకుడై, గోవిందు\nపిల్లలను హత్యచేసిన వజీర్భను చంపి,\nసిరిందునూ, యమునా సట్లేజ్ నదుల\nమధ్య ప్రాంతాన్నీ వశపరుచుకున్నాడు.\nఅయితే ఈ విజయం దక్కలేదు. మొగలు\nపాదుషా ఇతన్ని బంధించి, ఇతని కొడు\nకును ఇతని కళ్ళముందే చంపించి, ఇతన్ని\nఏనుగుల చేత తొక్కించాడు. అయితే\nసిక్కులు పూర్తిగా అణగారి పోలేదు. కపూర్\nసింగ్ అనేవాడు \"దలాఖాల్సా” అనే సంస్థకు\nపునాది వేశాడు. సిక్కులు రావీనదీ తీరాన\nదలేవాల్ అనే దుర్గాన్ని నిర్మించి, క్రమంగా\nవిజయవంతు లయారు. నాదిర్షా దాడులు\nవారికి చాలా తోడ్పడ్డాయి.\nకాని మొగలు సామ్రాజ్య శిథిలాలపై\nతమ ధ్వజాన్ని నిలబెట్ట యత్నించిన వారిలో\nఅత్యంత శక్తిమంతులు మహారాష్ట్రులు.\nఅయితే కొంతకాలం వీరు అంతఃకలహా\nలలో ఉండి పోయారు. శివాజీ కొడుకైన\nశాహూజీని ఢిల్లీ షాదుషా బంధవిముక్తుణ్ణి\nచేసిన అనంతరం అతనికి, తారాబాయికి\nమధ్య కలహా లేర్పడి, యుద్ధాలు కూడా\nజరిగాయి. ఈ సంఘర్షణలో చిట్టచివరకు\nశాహూజీ నెగ్గటానికి బాలాజీ విశ్వనాధ్ అనే\n61. హిందువుల పునర్విజృంభణ\nకొంకణ దేశపు చిత్సావన బ్రాహ్మణు డొకడు\nసహాయపడ్డాడు.\nచిన్న గుమాస్తాగా జీవితం ప్రారంభించిన\nబాలాజీ విశ్వనాధుడు తన బుద్ధి కౌశలం\nచేత పైకి వచ్చి 1713 నవంబరు 16 న\nశాహూజీ చేత పేష్వా (ప్రధానమంత్రి)గా\nనియమించబడ్డాడు. పేష్వా హెూదా కంటె\n\"ప్రతినిథి” హెూదా ఎక్కువైనది. అయి\nనప్పటికీ బాలాజీ, అతని కొడుకైన బాజీ\nరావూ అత్యంత సమర్థులై, మరాఠా సామ్రా\nజ్యానికి ఛత్రపతుల కంటె కూడా పేష్వాలకే\nఎక్కువ ప్రాముఖ్యం సంపాదించారు.\nమొగలు సామ్రాజ్యం శిథిలావస్థలో\nఉండటాన్ని మహారాష్ట్రులు తమకు అను\nకూలంగా ఉపయోగించుకున్నారు. హుసే\nనాలీ దక్కనుకు వచ్చినప్పుడు బాలాజీ\nవిశ్వనాథుడు ఆయన చేత అతి ముఖ్యమైన\nఒప్పందం చేయించి, పాదుషా చేత ఆమో\nదింప జేయించాడు. మహారాష్ట్రులు తన\nపక్షాన ఉండగలందులకై 1714 లో హుసే\nనాలీ చేసిన ఈ ఒడంబడిక ప్రకారం,\nశివాజీనుంచి మొగలులు జయించిన ప్రాంతా\nలన్నీ శాహూకు తిరిగి రావటమేగాక,\nఖాందేశ్, గోండ్వానా, బిరార్, హైదరాబాదు,\nకర్ణాటక ప్రాంతాలలో మరాఠీలు జయించిన\nప్రాంతాలు కూడా అతనికి దక్కాయి ;\nదక్కనులోని ఆరు సుబాల లోనూ అతను\nచౌథ్, సర్దేశ్ ముఖీ శిస్తులు వసూలు చేసే\nఅధికారాన్ని పొంది, దానికి ప్రతిఫలంగా\nపాదుషా ఉపయోగార్ధం 15000 గుర్రా\nలను పోషించటానికీ, ఏటా 10 లక్షలు\nకప్పం చెల్లించటానికీ, దక్కనులో శాంతి\nభద్రతలను కాపాడటానికి ఒప్పందం జరి\nగింది. ఈ ఒప్పందం ప్రకారం శివాజీ\nఆదర్శమైన సంపూర్ణ స్వాతంత్ర్యం మహా\nరాష్ట్రులకు సిద్ధించలేదు, ఏమంటే మహా\nరాష్ట్రులపైన ఢిల్లీ పాదుషా ఆధిపత్యం ఆమో\nదించబడింది. అయినప్పటికీ ఈ ఒప్పందం\nచేసుకున్నారు.\nమహారాష్ట్ర చరిత్రలో ఒక అతి ముఖ్యమైన\nఘట్టమని చెప్పాలి; దీని మూలంగా మహా\nరాష్ట్రులు ప్రభుత్వ శిస్తులకు భాగస్వాము\nలయారు, సామ్రాజ్యంలోని ఒక ప్రాంతంలో\nవారికి గల హక్కులు గుర్తించబడ్డాయి.\nఢిల్లీలో సయ్యిద్ వ్యతిరేక పక్షం విజృం\nభించడం చూసి, వారిని అణచటానికి\nసయ్యిద్ హుసేనాలీ ఢిల్లీ పైకి దండెత్తి\nవెళుతూ, తన కొత్త మిత్రులను వెంట\nతీసుకువెళ్ళి, ఫర్రుఖ్ సియర్ను గద్దెదించి,\nమరొక కీలు బొమ్మను గద్దె ఎక్కించాడు.\n1719 లో మహారాష్ట్రులు ఢిల్లీ పైకి వెళ్లటం\nకూడా వారి చరిత్రలో ముఖ్య సంఘటనే.\nదాని ఆధారంపైననే బాలాజీ విశ్వనాధుడు\nమహారాష్ట్ర సామ్రాజ్య నిర్మాణానికి పథకం\nఆలోచించాడు. మహారాష్ట్రుల బలం అతర\nవిధాలుగా కూడా పెరిగింది. రాజారాం\nహయాములో జాగీర్లు పునరుజ్జీవనం\nపొందటం చేత శూరులైన మహారాష్ట్రులు\nచిన్న చిన్న స్వతంత్ర రాజ్యాలను ఏర్పాటు\nచేసుకున్నారు.\nపేష్వా పదవి బాలాజీ విశ్వనాధుడి\nవంశానికి హక్కు భుక్తమయింది. 1720లో\nబాలాజీ విశ్వనాధుడు మరణించిన మీదట,\nయువకుడైన అతని కుమారుడు బాజీరావు\nపేష్వా అయాడు. అతను యుద్ధతంత్రం\nలోనే గాక, పరిపాలనా వ్యవహారాల్లో కూడా\nసమర్థుడు.\nఅతను ఎంతో దూరదృష్టితోనూ, చొరవ\nతోనూ మహారాష్ట్ర సామ్రాజ్యానికి అవసర\nమైన విధానాన్ని రూపొందించాడు. నర్మదా\nనదిని దాటి మొగలు సామ్రాజ్య కేంద్రాన్నే\nదెబ్బ తీయాలని అతని పథకం. \"చెట్టు\nఎండి పోతున్నది. కాండాన్నే నరికేద్దాం.\nశాఖలు వాటంతట అవే పడి పోతాయి. మన\nబావుటా కృష్ణానది మొదలుకుని సింధూనది\nదాకా ఎగురుతుంది,” అని అతను శాహూకు\nసలహా ఇచ్చాడు.",
            "book_page_end": 18
        },
        {
            "title": "నేహ్రూ కథ (28)",
            "book_page_start": 19,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "చరిత్ర/జీవిత చరిత్ర",
            "moral": "స్వయంకృషి, త్యాగం, రాజీలేని లక్ష్యసాధన దేశ నాయకత్వానికి అత్యవసరం.",
            "keywords": [
                "జవాహర్‌లాల్ నెహ్రూ",
                "కాంగ్రెసు",
                "మోతీలాల్",
                "స్వాతంత్ర్యం",
                "రాజకీయ చరిత్ర"
            ],
            "characters": [
                "జవాహర్‌లాల్ నెహ్రూ",
                "మోతీలాల్ నెహ్రూ",
                "గాంధీజీ",
                "గోఖలే",
                "ఆజాద్",
                "విఠల్భాయి పటేల్",
                "సర్ తేజ్ బహాదుర్ సప్రూ",
                "లార్డ్ ఇర్విన్"
            ],
            "locations": [
                "లాహెూరు",
                "నాగపూరు",
                "ఢిల్లీ"
            ],
            "content": "జవాహరుకు కాంగ్రెసు అధ్యక్షపదవి వచ్చి\nనందుకు అందరికన్న మిన్నగా సంతో\nషించినవాడు అతని తండ్రి మోతీలాలు.\nవాళ్ళిద్దరి రాజకీయ మార్గాలూ వేరు.\nమోతీలాలు తన కొడుకును కాస్త నిశితంగా\nవిమర్శించటం కూడా ఎప్పుడైనా జరిగేది.\nకాని జవాహరును ఇతరు లెవరు ఏమాత్రం\nవిమర్శించినా మోతీలాలు సహించేవాడు\nకాడు. ఆయన పుత్రప్రేమ అలాటిది తన\nఅనంతరమే తన కొడుకు కాంగ్రెసు అధ్యక్ష\nపదవికి అభిషిక్తుడు కావటం మోతీలాలుకు\nఎంతో ఆనందాన్ని చేకూర్చి ఉండాలి.\nచాలా చిన్నవయసులోనే జవాహరుకు\nఈ గౌరవం జరిగిందని చెప్పాలి. అప్పు\nడతని వయస్సు 40. అలాటి వయస్సులో\nకాంగ్రెసు అధ్యక్ష పీఠాన్ని అలంకరించిన\nవారు మరి ఇద్దరే—గోఖలే, ఆజాద్లు.\nలాహెూరు కాంగ్రెసు సమావేశం సమీ\nపిస్తున్నది. వ్యక్తుల ప్రమేయం లేకుండా\nరాజకీయ రంగంలో పరిణామ పరంపర\nఒకటి కొనసాగుతూ పోతున్నది. పరిస్థితి\nముంచుకొస్తున్నట్టుగా కనబడింది. దీనికి\nచక్రం అడ్డెయ్యాలనే ఉద్దేశంతోనో ఏమో,\nవైస్ట్రాయి లార్డ్ ఇర్విన్ రానున్న రౌండు\nటేబిలు సమావేశం గురించి ఒక ప్రకటన\nచేశాడు. అది చాలా తెలివైన ప్రకటన;\nఅందులో వైస్రాయి భారతదేశానికి చూపిన\nఆశలు పెద్దవో, చిన్నవో ఊహించటానికి\nలేదు. కాని దాని వల్ల హెచ్చుగా ఒరిగే\nదేమీ ఉండదని జవాహరు మొదలైన\nకాంగ్రెసు నాయకులకు ముందే తెలుసు.\nవైస్రాయి ప్రకటన జరిగిందో లేదో,\nఆత్రంగా \" నాయకుల సమావేశం”\nఢిల్లీలో ఏర్పాటు చేయబడింది. దానికి\nఅనేక పక్షాలవారు ఆహ్వానించబడ్డారు.\nవారిలో గాంధీజీ, మోతీలాలూ, విఠల్భాయి\nపటేలూ, సర్ తేజ్ బహాదుర్సప్రూ లాటి\nమితవాద నాయకులూ ఉన్నారు. వైస్రాయి\nప్రకటన కొన్ని షరతులతో ఆమోదించుతూ\nఒక సమిష్టి తీర్మానం, లేక మానిఫెస్టో,\nతయారయింది. షరతులు ఆమోదించటం\nఅవసరమనీ, అవి ఆమోదించబడే పక్షంలో,\nప్రభుత్వంతో సహకరించడం జరుగుతుందనీ\nఅన్నారు. ఈ షరతులలో ఇండియాకు\nపూర్తి డొమినియన్ స్టేటస్ ఇవ్వటమూ,\nకాంగ్రెసుకు అధికమైన ప్రాతినిధ్యమూ,\nరాజకీయ ఖైదీల విడుదలా మొదలైన\nవిషయాలున్నాయి.\nఇలాటి తీర్మానాన్ని అన్ని పక్షాలవారి\nచేతా ఆమోదింపజేయటమే ఒక గొప్ప\nసంగతి, కాని కాంగ్రెసుకు విజయం కాదు.\nఈ విషయం దరిమిలా జరిగిన వర్కింగు\nకమిటీ సమావేశంలో స్పష్టం చెయ్యబడింది.\nతిరిగి కాంగ్రెసు సమావేశం జరిగేదా కా\nమాత్రమే ఈ తీర్మానాన్ని పాటిస్తామని\nకాంగ్రెసు నాయకులన్నారు.\nఅయితే ఇది మితవాదులకు ఘన\nవిజయం. అందుచేతనే, తీర్మానంలో\nపేర్కొన్న షరతు లేవీ అమలు జరగక\nపోయినా, కాంగ్రెసు నాయకు లందరూ\nజైళ్ళలో బంధించబడినా కూడా, వాళ్ళు\nప్రభుత్వంతో పూర్తిగా సహకరించారు.\nఇలా జరగబోతుందని జవాహరు ప్రభృ\nతులు ముందే శంకించారు, కాని ఇలాటి\nసమిష్టిచర్య వృధాపోదన్న ఆశ కాంగ్రెసు\nవాదులను వదలలేదు. సంపూర్ణ స్వాతంత్ర్య\nలక్ష్యాన్ని విడిచిపుచ్చటం జవాహరు ను\nచాలా కలతపెట్టింది. తాను కాంగ్రెసు\nఅధ్యక్షతకు రాజీనామా ఇస్తానని గాంధీజీకి\nసూచించాడు. కాని గాంధీజీ సమాధానం\nఆతని ఆందోళనను పోగొట్టింది.\nలాహెూరు కాంగ్రెసు సమావేశం జరగ\nనుండగా కాంగ్రెసుకూ, ప్రభుత్వానికి మధ్య\nసామరస్యం సాధించటానికి వైస్రాయితో\nఒక సమావేశం ఏర్పాటయింది. అందులో\nగాంధీజీ, మోతీలాల్ మొదలైన కాంగ్రెసు\nనాయకులు పాల్గొన్నారు. చర్చలు జరి\nపారు. ఫలితం శూన్యం. కాంగ్రెసు పెట్టిన\nగడువు ముగిసింది. సంపూర్ణ స్వాతంత్ర్యం\nకాంగ్రెసు లక్ష్యమని ప్రకటించటమూ,\nఅందుకు గాను సంఘర్షణ ప్రారంభించ\nడానికి తగిన చర్యలు తీసుకోవడమూ తప్ప\nమార్గాంతరం ఏదీ లేదు.\nలాహెూరు కాంగ్రెసు సమావేశానికి\nముందుగా నాగపూరులో అఖిల భారత\nట్రేడ్ యూనియన్ కాంగ్రెసు జరిగింది.\nఅధ్యక్షుడు జవాహరు. ఒకే వ్యక్తి ఈ రెండు\nసమావేశాలకూ కొద్ది వారాల తేడాలో అధ్య\nక్షత వహించటం అపూర్వం. ఈ అవకాశాన్ని\nపురస్కరించుకుని జాతీయ కాంగ్రెసును\nమరింతగా సోషలిస్టు మార్గంలో పెట్టటానికీ,\nశ్రామిక వరాలను జాతీయ సమరంలోకి\nతీసుకు రావటానికి యత్నించ వచ్చునని\nజవాహర్ ఆశించాడు. అయితే కార్మిక\nనాయకులు కాంగ్రెసు నాయకులను నమ్మే\nస్థితిలో లేరు. కాంగ్రెసు నాయకులు జాతీయ\nవాదులైన మధ్య తరగతివాళ్ళు, కార్మిక\nదృష్టిలో అభ్యుదయ నిరోధకులు. ట్రేడ్\nయూనియన్ కాంగ్రెసులో మితవాదులకూ,\nఅతివాదులకూ మధ్య చీలిక ఏర్పడితే,\nఅధ్యక్షత వహించిన జవాహరు కార్మిక\nవ్యవహారాల అనుభవం అంతగా లేక తట\nస్థంగా ఉండి పోయాడు.\nలాహెూరు కాంగ్రెసు సమావేశం జవా\nహరు జీవితంలో ఒక ప్రముఖ ఘట్టం.\nమొట్ట మొదటిసారిగా అతను అలాటి సమా\nవేశంలో నాయక పాత్ర ధరిస్తున్నాడు.\nలాహోూరు పౌరు లతనికి అఖండ సన్మానం\nచేశారు. అది అన్ని కాంగ్రెసు సమావేశాల\nలాంటిది కాదు. పరిస్థితి మహా ఉద్రిక్తంగా\nఉన్నది. కాంగ్రెసు గొప్ప తీర్మానాలు చేసి,\nదేశాన్ని ఉద్యమోన్ముఖం చేయబోతున్నది.\nఅనేక లక్షల ప్రజల జీవితాలలో సంక్షోభం\nజరగనున్నది.\nసంపూర్ణ స్వాతంత్య్రమే దేశ లక్ష్యమనీ,\nదాని కొరకు సంఘర్షణ ఆరంభం కావాలనీ\nకాంగ్రెసు చేసిన తీర్మానం దాదాపు ఏక\nగ్రీవంగా ఆమోదించబడింది. డిసెంబరు\n31 నడిరాత్రివేళ, పాత సంవత్సరం\nపోయి కొత్త సంవత్సరం వస్తున్న క్షణాలలో\nఈ తీర్మానం జరిగింది. సాగవలసిన\nఉద్యమం ఎలా ఉండేదీ నిర్ణయించే అధి\nకారం కాంగ్రెసు కమిటీకి ఇవ్వబడింది.\nఅయితే అసలైన నిర్ణయం గాంధీజీ చెయ్య\nవలసిందేనని అందరికీ తెలుసు.\nఈ కాంగ్రెసు సమావేశంలో మరొక\nవిశేషమేమంటే, ఈ సమావేశానికి సరి\nహద్దురాష్ట్రం నుంచి అధికంగా యువకులు\nవచ్చి కాంగ్రెసుతో సంబంధాలు పెట్టు\nకున్నారు. అందుచేత 1930 తరవాత నడి\nచిన జాతీయోద్యమాలలో ఇతర భారతీయు\nలతో బాటు సరిహద్దురాష్ట్రం వారు కూడా\nపాల్గొన్నారు.\nలాహెూరు కాంగ్రెసు సమావేశం ముగు\nస్తూనే, శాసనసభలలోనూ, రాష్ట్ర కౌన్సిళ్ళ\nలోనూ ఉన్న కాంగ్రెసు వాదులను రాజీ\nనామా లివ్వమని మోతీలాల్ హెచ్చరిం\nచాడు. కొద్దిమంది తప్ప అందరూ రాజీ\nనామా లిచ్చి బయటికి వచ్చేశారు.\n\"కాని భవిష్యత్తు అగమ్యంగానే ఉన్నది.\nకాంగ్రెసు నిర్ణయించే ఉద్యమం పట్ల దేశం\nఎలాటి వైఖరి అవలంబించేదీ తెలియదు.\nకాని మాకు తిరోగమించే అవకాశం లేదు;\nతట్టలు తగలబెట్టేశాం. కొత్త ఉద్యమానికి\nనాందిగానూ, దేశంయొక్క వైఖరి అంచనా\nకట్టేటందుకూ జనవరి 26 స్వాతంత్ర్యదినం\nఅన్న ప్రకటన జరిగింది. ఆనాడు దేశ\nమంతటా స్వాతంత్ర్య ప్రతిజ్ఞలు జరగాలి,”\nఅన్నాడు జవాహర్.",
            "book_page_end": 22
        },
        {
            "title": "పాతాళదుర్గం (6)",
            "book_page_start": 23,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "జానపద కథ/ధారావాహిక",
            "moral": "రాజకీయం వ్యక్తిగత కక్షల కంటే దేశ సంక్షేమానికి ఎక్కువ ప్రాధాన్యత ఇవ్వాలి.",
            "keywords": [
                "రాక్షసులు",
                "మాంత్రికుడు",
                "మంత్రదండం",
                "కుంభీరుడు",
                "కాలశంబరుడు"
            ],
            "characters": [
                "ఉగ్రసేనుడు (కదంబరాజు)",
                "గంగాధరుడు (మంత్రి)",
                "ధూమకుడు",
                "సోమకుడు",
                "కుంభీరుడు",
                "కాలశంబరుడు",
                "జయంతుడు",
                "శశికాంతుడు"
            ],
            "locations": [
                "పాతాళదుర్గం",
                "కదంబదేశం"
            ],
            "content": "[కుంభీరుడూ, కాలశంబరుడూ చెరొక గుహలోకి పారిపోయారు. సోమకుడు విడిచిన\nబాణం కదంబరాజు ఉగ్రసేనుణ్ణి గాయపరిచింది. ఉగ్రసేనుడు రాజద్రోహులని\nప్రకటించిన ధూమక సోమకులకు, కుంతలదేశ మంత్రి గంగాధరుడు అభయం\nయిచ్చాడు. వాళ్ళిద్దరూ చెట్టుకొమ్మల్లో నుంచి కిందికి దూకారు. తరవాత— ]\nధూమక సోమకులను చూస్తూనే, కదంబ\nరాజు ఉగ్రసేనుడు కంపించిపోతూ, \"మహా\nమంత్రీ! వీళ్ళకు మీరు అభయప్రదానం\nచేయటం ఏమీ బాగాలేదు. వీళ్ళు అరాజక\nవాదులు. ఒక రాజుకు ద్రోహం తలపెట్టిన\nవాళ్ళు మరో రాజుకు ద్రోహం చెయ్యరన్న\nనమ్మకం ఏమిటి?” అన్నాడు.\nఇంతలో ధూమకసోమకు లిద్దరూ మంత్రి\nగంగాధరుడి ముందుకు పరిగెత్తుకుంటూ\nవెళ్ళి, ఆయన ముందు సాష్టాంగ పడి\nపోయారు. గంగాధరుడు వాళ్ళను లేవవల\nసిందిగా ఆజ్ఞాపించి, \"ఇప్పుడు మీరిద్దరూ\nనిజమైన యోధుల్లా కనిపిస్తున్నారు. మీరు\nపితృ భ్రాతృ హంతకులన్న మాట నే నే\nమాత్రం నమ్మలేదు. మీకు యోధులకు\nతగిన దుస్తులు యిప్పిస్తాను. మహారాజును\nగాయపరిచిన వాళ్ళు మీ యిద్దర్లో ఎవరు?”\nఅని అడిగాడు.\n\"ప్రభూ! ఈ దుష్టరాజు కంఠానికి గురి\nచేసి బాణం వదలమన్నాను, కాని, సోమ\nకుడు జాలి తలిచి భుజానికి తగిలేలా\nబాణం కొట్టాడు, రాజు బతికిపోయాడు,”\nఅన్నాడు ధూమకుడు.\nఒక్కమాట అనండి. ఈ పగ యింతటితో\nతీరి పోతుంది,” అన్నాడు.\n\"మహామంత్రి! రాజద్రోహుల్ని క్షమించ\nటమా? అదెలాంటి రాజనీతి? వీళ్ళు\nపన్నులు చెల్లించ వద్దని రైతులను రెచ్చ\nగొట్టిన తిరుగుబాటుదార్లు,” అన్నాడు ఉగ్ర\nసేనుడు కోపంగా.\n\"ప్రభూ! ఈ ఉగ్రసేనుడికి యితడి\nమంత్రికీ పరిపాలన అంటే పన్నులు వసూలు\nచేయటం అన్న అర్ధం తప్ప మరొకటి తెలి\nయదు. పారిపోయారు గాని లేకపోతే,\nఆ కుంభీరుడి దగ్గిరా, కాలశంబరుడి దగ్గిరా\nకూడా పన్నులు వసూలు చేసేవాడే, యీ\nరాజు!” అన్నాడు ధూమకుడు పళ్ళు\nకొరుకుతూ.\nసోమకుడు కళ్ళెర్ర చేసి ఉగ్రసేనుడి\nకేసి తిరిగి ఏమో అనబోయేంతలో మంత్రి\nగంగాధరుడు అతణ్ణి వారించి, ఉగ్రసేను\nడితో, \"మహారాజా! వీళ్ళు మీ ప్రాణానికి\nపగబట్టిన తాచుపాముల్లాంటి వాళ్ళు. మీరు\nవాళ్ళపై అత్యాచారం చేశారు. వాళ్ళు\nమిమ్మల్ని గాయపరిచి పగ తీర్చుకున్నారు.\nసరికిసరి. ఇప్పుడు వాళ్ళను క్షమించానని\nకుంభీరుడూ, కాలశంబరుడూ. అన్న\nపేర్లు వింటూనే మంత్రి గంగాధరుడు\nఆశ్చర్యపడి, \"వాళ్ళిద్దరూ ఎవరు? మహా\nరాజుగారి పుత్రికను అపహరించుకు పోయిన\nరాక్షసులా?” అని ప్రశ్నించాడు.\nధూ మ క సోమకులు రాత్రి గుహల\nముందు జరిగినదంతా మంత్రి గంగాధరు\nడికి చెప్పారు. కుంభీరు డంతటి మహా\nరాక్షసుణ్ణి ఎదిరించి, తన మంత్రదండంతో\nఅతడి కొమ్ము విరగగొట్టిన కాలశంబరుడు\nచాలా గొప్ప మంత్రవేత్త అయి వుంటాడని\nగంగాధరుడు భావించాడు. అంతేకాక,\nఆ మాంత్రికుడు రాక్షసుడితో అన్న మాటలు,\n'నేనిక్కడ ఒక మహావీరుడికి మూలికా\nవైద్యం చేసి గాయాలు మాన్పి?... '–\nఆ గాయపడినవాడు తన పుత్రుడు శశికాంతు\nడెందుకై వుండకూడదు? ఈ అనుమానం\nరాగానే గంగాధరుడు, ధూమకసోమకులను,\nఅతడు కనిపించిన గుహ చూపెట్టమన్నాడు.\nధూమకసోమకులు గుహల కేసి బయలు\nదేరారు. మంత్రి గంగాధరుడు కొద్దిమంది\nసైనికులతో వాళ్ళను అనుసరించాడు. ఉగ్ర\nసేనుడు కూడా మూలుగుతూ వాళ్ళ వెనగ్గా\nనడిచాడు. ధూమకసోమకు లిద్దరూ గుహల\nముందు నిలబడి, \"ప్రభూ! మాంత్రికుడు\nయీ గుహలో నుంచి బయటికివచ్చి, చేతికి\nబాణం తగలగానే లోపలికి పరిగెత్తాడు.\nఇది కుంభీరుడు రాకుమారితో ప్రవేశించిన\nగుహ !” అని చూపెట్టారు.\n\"ఆ రాక్షసుణ్ణి చుట్టుముట్టి పట్టుకోవాలి,\nమహామంత్రి! ఇక్కడ ఆజ్ఞ లివ్వవలసింది\nతమరని సెలవిచ్చారు గనక సైనికుల్ని\nహెచ్చరించండి,” అన్నాడు ఉగ్రసేనుడు.\n\"మహారాజా! ఆ రాక్షసుడూ, మాంత్రి\nకుడూ ఇంకా గుహల్లోనే దాగి వుండేటంత\nబుద్ధిహీనులని నేననుకోను. ఆయినా మన\nజాగ్రత్తలో మనం వుండటం మంచిదే,”\nఅంటూ మంత్రి గంగాధరుడు సైనికులను\nహెచ్చరించాడు.\nసైనికులు కొందరు ఈటెలు బారుచేసి\nరాక్షసుడు పోయిన గుహలోకి బెదురు\nబెదురుగా ప్రవేశించాడు. గుహ అంధకార\nమయంగా వున్నది. దివిటీలు వెలిగించి\nకత్తులూ, ఈటెలూ సిద్ధంగా పట్టుకుని\nగుహలో కొంత ముందుకు వెళ్ళేసరికి,\nహఠాత్తుగా ముందున్న వాళ్ళ మీదికి ఒక\nనల్లని ఆకారం పై నుంచి దూకింది. ఆ వెంటనే\nగగ్గోలు ప్రారంభమై గుహ నుంచి బయట\nపడేందుకు సైనికులు తొక్కిసలాడి, \"రాక్ష\nసుడు! రాక్షసుడు!\" అంటూ కేకలు పెడుతూ\nబయటికి పారిపోయి వచ్చారు.\nమంత్రి గంగాధరుడు వాళ్ళను ఆపి,\n\"రాక్షసుణ్ణి మీరు చూశారా? వాడేమైనా\nమీదికి వచ్చాడా ? లేక వాడి అరుపు విన\nబడిందా?” అని ప్రశ్నించాడు.\n\"గుహంతా కన్నుపొడుచుకున్నా కాన\nరానంత చీకటి, ప్రభూ. కిబాగీబా అంటూ\nఏవో మోతలు వినబడినై. అయినా, తెగించి\nయింకా ముందుకు వెళ్ళాం. మాటాపలుకూ\nఏ హెచ్చరికా లేకుండా వాడు ముందు\nనడుస్తున్న ఇద్దరు దివిటీల వాళ్ళమీద\nనిలువునా దూకేసి గావుపట్టు పట్టాడు,”\nఅన్నాడు సైనికుల్లో ఒకడు.\nమంత్రి గంగాధరుడికి యివి నమ్మదగిన\nమాటల్లా కనిపించలేదు. ఏది ఏమైనా\nఇద్దరు సైనికులు గుహలో ప్రమాదస్థితిలో\nవున్నారు. అతడు తన సైనికుల నాయకుణ్ణి\nపిలవబోయేంతలో, ధూమకసోమకు లిద్దరూ\nగుహ పక్కగా పడివున్న దివిటీలు రెండు\nతీసుకుని, కత్తులు దూసి, \"ఒరే, కుంభీర\nరాక్షసా! వస్తున్నాం, కాచుకో!\" అంటూ\nగుహలోకి పరిగెత్తారు.\nవాళ్ళ సాహసం చూసి మంత్రి గంగా\nధరుడు అచ్చెరువందాడు. రాజు ఉగ్ర\nసేనుడు చేయెత్తి, \"నా కుమార్తెను క్షేమంగా\nబయిటికి తెచ్చారంటే, మీ రాజద్రోహాన్ని\nక్షమిస్తాను,” అంటూ కేక పెట్టాడు.\nమంత్రి గంగాధరుడు గుహలోకి ప్రవే\nశించాడు. మరికొందరు సైనికులు కూడా\nదివిటీలతో లోపల ప్రవేశించారు. ఈ లోపల\nధూమకసోమకులు గుహలో కొంతదూరం\nవెళ్ళేసరికి, వాళ్ళకు, \"ఆయ్యా, రక్షించండి!\nబాబో, కాపాడండి!\" అంటూ సైనికులు\nచేస్తున్న ఆర్తనాదాలు వినిపించెనై.\nధూమకసోమకులు ఒక్కక్షణం ధైర్యం\nచెదిరి ఒకరి ముఖాలొకరు చూసుకున్నారు.\nరాక్షసుడు సైనికులిద్దర్నీ విరుచుకు తింటు\nన్నాడన్న భయం వాళ్ళకు కలిగింది. కాని,\nఅంతలోనే సోమకుడు భీకరంగా అరిచి,\n\"ధూమూ! మనకు భయమేంటి? మన\nగ్రామదేవత కాళేరమ్మను తలుచుకో! జై,\nకాళేరమ్మా!” అంటూ ముందు కురికాడు.\nధూమకుడు కూడా అతడితోపాటు\nజై కొడుతూ మరికొంచెం దూరం ముందుకు\nవెళ్ళేసరికి, అక్కడ ఎదురైన దృశ్యం,\nఇద్దర్నీ ఆశ్చర్యచకితుల్ని చేసింది.\nఒక పెద్ద కొండచిలువ ఒక సైనికుణ్ణి\nతలవైపు నుంచి కొంచెం కొంచెమే\nమింగుతూ, రెండవవాణ్ణి తోకతో ' చుట్టబెట్టి\nగుహ గోడల కేసి విసిరివిసిరి కొడుతున్నది.\nఇద్దరు సైనికులూ హాహాకారాలు చేస్తున్నారు.\nసోమకుడు కత్తితో కొండచిలువ మెడ మీద\nనాలుగైదుసార్లు బలంగా కొట్టేసరికి, దాని\nమెడ సగం తెగిపోయింది. సైనికుడు దాని\nనోటి నుంచి బయటికి వచ్చి, సొమ్మసిల్లి నేల\nమీద పడి పోయాడు. ఈ లోపల ధూమ\nకుడు కొండచిలువ నడుం మీద కత్తితో\nకొట్టి, దాన్ని రెండుగా నరికాడు. రెండవ\nసైనికుడు దాని పట్టునుంచి బయటపడి\nపిచ్చివాడిలా కేకలు పెడుతూ గుహలో\nగంతులు వెయ్యసాగాడు.\nమంత్రి గంగాధరుడు కొందరు సైనికు\nలతో అక్కడికి వచ్చి, రక్తపు మడుగులో\nవిలవిలా కొట్టుకుంటున్న కొండచిలువనూ,\nనెత్తురోడుతున్న కత్తులతో నిలబడి వున్న\nధూమకసోమకులనూ చూసి, \"రాక్షసు\nడెక్కడ?” అని ప్రశ్నించాడు.\n\"ఇక్కడ రాక్షసుడెవడూ లేడు, ప్రభూ!\nమీ సైనికులు చీకట్లో హఠాత్తుగా మీది\nకురికిన కొండచిలువను చూసి, రాక్షసు\nడనుకున్నారు,” అన్నాడు ధూమకుడు.\n\"రాక్షసులు మాయావులు. వాళ్ళు కావా\nలనుకున్న రూపం క్షణాల మీద వచ్చేస్తుంది.\nఆ కుంభీరుడే యీ కొండచిలువ రూపం\nధరించి వుంటాడు. నాకుమార్తె ఎక్కడ?”\nఅంటూ రాజు ఉగ్రసేనుడు కీచుమన్నాడు.\nమంత్రి గంగాధరుడు ఉగ్రసేనుడి భుజం\nమీద చేయివేసి సముదాయిస్తూ, \"మహా\nరాజా! మీరు యీ చీకటి గుహలోకి ఎందు\nకొచ్చారు? బయట చల్లగాలిలో కొంచెం\nవిశ్రాంతి తీసుకోండి. మీ కుమార్తెను అప\nహరించుకు పోయిన రాక్షసుడు యీగుహలో\nఎక్కడున్నా, వెతికి పట్టుకునే బాధ్యత\nనాది,” అన్నాడు.\nఇంతలో ధూమకసోమకులు దివిటీలు\nతీసుకుని గుహలో కొంతదూరం వెళ్ళి,\nఅది మూడు నాలుగు సొరంగ మార్గాలుగా\nచీలి పోవటం చూశారు. ఆ మార్గాలన్నీ\nకొండ దిగువకూ, అరణ్యంలోకీ; ఎటు కావా\nలంటే అటు వెళ్ళేందుకు వీలుగా వున్నవి.\nరాక్షసుడు ఈ మార్గాల్లో ఏదో ఒకటి ఎన్ను\nకుని పారిపోయి వుంటాడని వాళ్ళు గ్రహిం\nచారు. తరవాత వాళ్ళు తిరిగి వచ్చి,\nగంగాధరుడికి ఆ విషయం చెప్పారు.\nగంగాధరుడు. నిరుత్సాహంగా తలవూపి,\n\"సరే, ప్రస్తుతానికి చేయగలిగిందేమీలేదు.\nఆ మాంత్రికుడు కనిపించిన గుహ ఎలా\nవున్నదో చూద్దాం పదండి,” అన్నాడు.\nఅందరూ గుహ నుంచి బయిటికి వచ్చారు.\nకొండచిలువ సగం మింగి వదిలిన సైనికుణ్ణి\nకొందరు భుజాని కెత్తుకున్నారు. మతిపోయి\nఅరుస్తున్న రెండవ సైనికుణ్ణి కొందరు\nసైనికులు నడుముకు తాడు కట్టి బయటికి\nలాక్కొచ్చారు.\nమాంత్రికుడు కాలశంబరుడు కనిపిం\nచిన గుహ ఏ మంత చీకటిగా లేదు. ఎక్క\nణ్ణుంచో కొంత వెలుగు గుహలో . ప్రవేశిస్తు\nన్నది. ధూమకసోమకులు ముందు గుహలో\nప్రవేశించారు. వారికి కొంచెం వెనగ్గా మంత్రి\nగంగాధరుడు వెళ్ళాడు. లోపలవున్న గుడ్డి\nవెలుగులో వారికి, క్రూరమృగాలేవో తిని\nవదిలిన ఒక మానవకళేబరం కనిపించింది.\nదాన్ని చూస్తూనే గంగాధరుడు ఒక్క\nదూకున ముందుకు వెళ్ళి, కళేబరాన్ని పరి\nక్షించి చూసి, \"ఇది, జయంతుడి శవం!\nఈ ప్రాంతాల మ రేదైనా...” అంటూ\nచుట్టూ' కలయ చూడసాగాడు. ఆ సమ\nయంలో అతడి కళ్ళల్లో నీళ్ళు తిరగటం\nధూమక సోమకులకు కనిపించింది.\nవాళ్ళిద్దరూ గుహలో కొంతదూరం వెళ్లేసరికి\nధూమకుడికి మెరుస్తూ ఒక వస్తువు కనబ\nడింది. వాడు దాన్ని పైకెత్తి చూశాడు, అది\nకాలశంబరుడి మంత్రదండం! ఆ క్షణంలో\nధూమకుడికి కలిగిన ఆనందం అంతా\nయింతా కాదు. వాడు మంత్రదండాన్ని\nచేతిలో గిరగిరా తిప్పుతూ, మంత్ర గంగా\nధరుడి దగ్గిరకు వచ్చి, \"ప్రభూ! మాంత్రి\nకుడు కూడా గుహలోంచి పారిపోయాడు.\nఇది, ఆ కాలశంబరుడి మంత్రదండం,\nనాకు దొరికింది!” అంటూ మంత్రదండాన్ని\nగంగాధరుడికి చూపించాడు.\n\"నీకు దొరికింది గనక అది నీదే!\nదీనిలో అద్భుతశక్తు లుండవచ్చు, \"అంటూ\nమంత్రి గంగాధరుడు గుహ నుంచి బయటికి\nవచ్చి, విచారంగా ఒక రాతిమీద కూర్చుని\nవున్న రాజు ఉగ్రసేనుణ్ణి సమీపించి,\n\"మహారాజా! విచారించకండి. మనిద్దరం\nదురదృష్టవంతులమే. మీరు ఒక్కగా\nనొక్క కుమార్తెను కోల్పోయారు, నేనూ\nనా ఒక్కగా నొక్క కుమారుణ్ణి పోగొట్టు\nకున్నాను. ఆ రాక్షసుడూ, మాంత్రికుడూ\nఎక్కడున్నారో తెలిస్తే తప్ప...” అంటూ\nన్నంతలో కదంబదేశ మంత్రి ఒళ్ళంతా\nగాయాలతో, చిరిగి పోయిన దుస్తులతో\nగుర్రం మీద వేగంగా అక్కడికి వచ్చి,\n\"మహారాజా! నాశనం ! సర్వనాశనం!”\nఅంటూ గుర్రం మీంచి చప్పున దిగబోయి,\nకాలు రికాబులో చిక్కు కోవటంతో దభీ\nమంటూ వెల్లికిలా కింద పడిపోయాడు.\n—(ఇంకావుంది)",
            "book_page_end": 30
        },
        {
            "title": "శాపంలాటి వరం (బేతాళ కథలు 3)",
            "book_page_start": 31,
            "pdf_page_start": 31,
            "pdf_page_end": 39,
            "author": "చందమామ బృందం",
            "genre": "బేతాళ కథ/జానపదం",
            "moral": "కోపం, దురుసు మాటల వల్ల కలిగే శాపాన్ని కేవలం పశ్చాత్తాపంతోనే కాదు, ఆత్మనిగ్రహం, సాధుత్వం ద్వారానే నివారించగలం.",
            "keywords": [
                "విక్రమార్కుడు",
                "బేతాళుడు",
                "జయచంద్రుడు",
                "యోగీశ్వరుడు",
                "శాపం",
                "వరం"
            ],
            "characters": [
                "విక్రమార్కుడు",
                "బేతాళుడు",
                "జయచంద్రుడు",
                "యోగీశ్వరుడు (సిద్ధుడు/ముని)",
                "గుణమిత్రుడు",
                "అరుంధతి"
            ],
            "locations": [
                "శ్రీవత్సదేశం",
                "ఆశ్రమం",
                "శ్మశానం"
            ],
            "content": "పట్టుపదలని విక్రమార్కుడు చెట్టు వద్దకు\nతిరిగి వెళ్ళి, చెట్టు మీది నుంచి శవాన్నిదించి\nభుజాన వేసుకుని, ఎప్పటి లాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, “రాజా, నువ్వేదైనా గొప్ప\nశక్తి కోరి ఈ అపరాత్రివేళ శ్రమిస్తున్న\nపక్షంలో అలాటి శక్తులు దుర్భరమైన\nపరిస్థితులు తెచ్చిపెడతాయని గుర్తుంచుకో.\nఅందుకు నిదర్శనంగా నీకు జయచంద్రు\nడనే యువరాజు కథ చెబుతాను, శ్రమ\nతెలియకుండా విను,\" అంటూ ఇలా\nచెప్పసాగాడు :\nశ్రీవత్సదేశపు రాజుకు లేకలేక ఒక\nకొడుకు పుట్టాడు. ఆ కొడుకు నామకరణోత్స\nవానికి యోగీశ్వరు డనే గొప్ప సిద్ధుడు\nతలవని తలంపుగా వచ్చాడు. రాజు యోగీ\nశ్వరుడికి ఘనమైన ఆతిథ్యం ఇచ్చి తన\nకొడుక్కు ఆయన చేత జయచంద్రు డని\nనామకరణం చేయిస్తూ, ఆ కుర్రవాడికి\nఅపూర్వమైన వరం కూడా ఇవ్వమని\nకోరాడు. యోగీశ్వరుడు అల్పశక్తు లేవైనా\nఇస్తానన్నాడు, కాని వాటితో రాజు తృప్తి\nపడలేదు. అందుచేత జయచంద్రుడు కోరే\nప్రతి కోరికా అప్రతిహతంగా నెరవేరేటట్టు\nవరం ఇచ్చి యోగీశ్వరుడు తన దారిన తాను\nవెళ్ళిపోయాడు. ఈ వరం వల్ల తన\nకొడుకుకు సాటి మూడులో కాలలోనూ\nఎవరూ ఉండరనుకున్నాడు రాజు.\nకాని ఆయన అనుకున్నట్టుగా జరగ\nలేదు. జయచంద్రుడు చిన్నతనం నుంచీ\nఅమిత ధూర్తుడూ, ముక్కోపిగా తయా\nరయాడు. వాడికి కాస్త బుద్ధి తెలిసినప్పటి\nనుంచీ వాడు అన్నదల్లా జరగసాగింది.\nవాడి నోట వచ్చిన మాట ఎంత దారుణంగా\nఉంటే దాని ఫలితం అంత దారుణం\nగానూ ఉండేది. పైగా అలా జరిగిన దానికి\nతిరుగుండేది కాదు. జరిగిన దానికి విరు\nద్ధంగా వాడి చేత పెద్దవాళ్ళు అనిపించినప్ప\nటికీ అందువల్ల ప్రయోజనం ఉండేది కాదు.\nజయచంద్రుడు పెరిగివచ్చేకొద్దీ వాడి\nఆగ్రహం మరింత పెరిగింది. యోగీశ్వరుడు\nవాడి కీ వరం ఇవ్వకపోతే ఎంత బాగుండేదో\nకదా అని వాడి తల్లదండ్రులతో బాటు\nదేశంలో ఉండే వాళ్ళందరూ కూడా అను\nకున్నారు. కొంత కాలం పోయాక జయ\nచంద్రుడే తనకు గల శక్తిని ఒక శాపం\nకింద పరిగణించసాగాడు. ఎందుచేతనంటే\nఅతను వస్తుతః అన్ని విధాలా మంచి\nవాడు; ఒక్క కోపోద్రేకమే అతనిలో\nఉండిన దౌర్బల్యం. కోపంలో ఒళ్ళు తెలి\nయని ఆవేశంతో ఏదో అనేసేవాడు. అది\nతక్షణమే జరిగేది. తరవాత అతను ఎంతో\nనొచ్చుకునేవాడు.\nతన ఆగ్రహాన్ని అదుపులో ఉంచుకోవ\nటానికి జయచంద్రుడు ఎన్ని ప్రయత్నాలో\nచేశాడు, కాని అందులో ఒక్కటి ఫలించ\nలేదు. అతనికి సేవ చెయ్యటమన్నా, అతని\nఎదటికి రావటమన్నా సేవకులకు మృత్యు\nపుతో చెలగాటంగా ఉండేది. అతను\nఎందుకు ఆగ్రహిస్తాడో, ఎవరి నెప్పుడు,\n\" చావు ! ...ఏ గంగలోనన్నా దూకు!...\nఈ పనిచేసి తగలబడు!\" అంటాడో చెప్ప\nటానికి లేదు. అతనలా అన్న మరుక్షణం\nఆ సేవకుడికి భూమి మీద నూకలు చెల్లి\nపోయేవి. అందుచేత క్రమంగా నౌకర్లందరూ\nరాజభవనం నుంచి నిష్క్రమించారు. మరి\nకొంత కాలం గడిచాక రాజు దగ్గిర కొలు\nవుండే వాళ్ళు కూడా రావటం మానేశారు.\nరాజుగారి దివాణం పాడుపెట్టినట్టయి\nపోయింది. అందుకు ఎవరిని నిందించ\nటానికీ లేదు. జయచంద్రుడి నోటికి అతన్ని\nకన్న తల్లిదండ్రులే వెరిచేవాళ్ళు. పైవాళ్ళ\nమాట చెప్పేదేమిటి?\nఇటువంటి దుర్దశకు వచ్చిన రాజ్యం\nపైకి ఏ శత్రురాజు వచ్చినా అవలీలగా\nజయించి ఉండును. కాని ఇరుగు పొరుగు\nరాజు లెవరూ శ్రీవత్సదేశం మీదికి రాలేదు;\nజయచంద్రుడి నోటికి గల అద్భుత శక్తి\nవారికి తెలుసు.\nజయచంద్రుడికి అందరూ వైదొలగినప్ప\nటికీ అతని బాల్యమిత్రుడూ, సేనాపతి\nకొడుకూ అయిన గుణమిత్రుడు అతన్ని\nఅంటిపెట్టుకుని ఉన్నాడు. వాళ్ళిద్దరి మధ్యా\nఎలాటి అవ్యాజానురాగం ఉండేదంటే,\nజయచంద్రుడు అంత కోపిష్టి అయిఉండి\nకూడా గుణమిత్రుడి పైన ఎన్నడూ ఆగ్ర\nహించి ఎరగడు. జయచంద్రుడి కోసం\nప్రత్యేకంగా కట్టించిన ఇంట్లోనే గుణ\nమిత్రుడు కూడా ఉంటూ, అతనికి కావలి\nసిన పనులన్నీ ఓర్పుతో చేస్తూండేవాడు.\nజయచంద్రుడికి యుక్తవయసు\nవచ్చింది. అతను ఒకనాటి సాయంకాలం\nతన జీవితం గురించి దీర్ఘమైన విచారంలో\nపడ్డాడు. తనకు వాక్కు ఒక భయంకర\nమైన శాపం. దాని మూలంగా తనకు జీవి\nతమే లేకుండా పోయింది. ఎవరూ తన\nచాయలకు రారు. కన్న తల్లిదండ్రులై తన\nనొక భూతాన్ని చూసినట్టు చూస్తారు.\nఅందులో ఆశ్చర్యం ఏమీ లేదు. వాళ్ళను\nతప్పుపట్టి ప్రయోజనం లేదు. తాను తన\nకోపావేశాన్ని అదుపులో ఉంచుకో గలిగితే\nగాని తన స్థితి మారదు.\nఈ విధంగా జయచంద్రుడు ఆలోచించు\nకుంటూండగా గుణమిత్రుడు అతని వద్దకు\nవచ్చి, అతను విచారంలో ముణిగి ఉండటం\nగమనించి, అతనికి ఉల్లాసం కలిగించే\nటందుకని ఏవో కబుర్లు చెప్పనారంభించాడు.\nజయచంద్రుడు అతని మాటల ధోరణి కొద్ది\nసేపు సహించి, చివరకు చిరాకుపడుతూ,\n\" నీ నోరు పడిపోనూ, వటపటా ఏమిటా\nవాగుడు!\" అన్నాడు. అంతే-గుణ\nమిత్రుడి నోట మరి మాట రాలేదు.\nతన వల్ల జరిగిన పొరపాటు తెలుసు\nకున్నాక జయచంద్రుడికి భరించరాని\nదుఃఖమూ, ఆవేదనా కలిగాయి. తనకున్న\nఒక్క స్నేహితుడి పైన కూడా తాను నోరు\nపారేసుకుని, కోపావేశంలో తీరని అపచారం\nచేశాడు. శాపం లాటి ఈ వరాన్ని తన కిచ్చిన\nఆ సిద్ధుణ్ణి వెతికి పట్టుకుని, తన వరాన్ని\nఉపసంహరించేటట్టు చేయకపోతే జీవితం\nతనకు నరకప్రాయం కావటం నిజం.\nఅందుచేత జయ చంద్రుడు ఆ రోజే\nతన గుర్రాన్నెక్కి యోగీంద్రుణ్ణి వెతు\nక్కుంటూ ఇంటి నుంచి బయలుదేరాడు.\nఅతని పెంపుడు కుక్క కూడా అతని వెంట\nబయలుదేరింది. వెళ్ళి వెళ్ళి, అతను తన\nరాజ్యం పొలిమేర మీద ఉండే ఒక ముని\nఆశ్రమం చేరుకున్నాడు. అతనికన్న ముందు\nగానే కుక్క ఆశ్రమంలో ప్రవేశించి, ముని\nతపస్సు చేసుకునే చోటికి వెళ్ళి, \"మన\nగమ్యం ఇదే” నన్నట్టుగా ముని సమీపంలో\nకూర్చున్నది.\nజయచంద్రుడు గుర్రం మీది నుంచి\nదిగి, దాన్ని ఒక చెట్టుకు కట్టేసి, ముని\nవద్దకు వచ్చి ప్రణామం చేసి, \"అయ్యా,\nఇక్కడ యోగీంద్రుడనే సిద్ధు డుంటు\nన్నాడా?” అని అడిగాడు.\n\"ఈ ఆశ్రమంలో నేను తప్ప మరెవరూ\nలేరు. కాని నీ కేదైనా తెలుసుకోవాలని\nఉంటే, నన్నడగవచ్చు,” అన్నాడు ముని.\nజయచంద్రుడు తన కథ అంతా చెప్పి,\nతనకు వర మిచ్చిన సిద్ధుడి సహాయంతో,\nఆ వరాన్ని వదలగొట్టుకుందా మని\nచూస్తున్నా నన్నాడు.\n\" అంత అపూర్వమైన వరాన్ని పోగొట్టు\nకోవటం కంటె నిరుపయోగమైన నీ ఆగ్రహా\nవేశాన్ని పోగొట్టుకుని, వరప్రభావం ద్వారా\nలాభం పొందటం చాలా మేలు కాదా?”\nఅన్నాడు ముని.\n\" అలా కాదు, నే నా సిద్ధుణ్ణి ఎలాగైనా\nకలుసుకోవాలి,” అంటూ జయచంద్రుడు\nబయలుదేరాడు. అతను కొంత దూరం\nవెళ్ళి వెనక్కు తిరిగి చూస్తే కుక్క తన\nవెంట రావటం లేదు. అది ఇంకా ముని\nసమీపంలోనే కూర్చుని ఉన్నది. జయచం\nద్రుడు దాన్ని పిలిచి చూశాడు, అది మూలి\nగిందే తప్ప కూర్చున్న చోటి నుంచి కదల\nలేదు. జయచంద్రుడు చిరాకు అచుకోలేక,\n\" సరే అక్కడే చావు!” అన్నాడు కుక్కను.\nతక్షణమే ఆ కుక్క ప్రాణాలు వదిలింది.\nఅది చూసి జయచంద్రుడి కళ్ళ వెంట\nకన్నీరు జలజలా రాలింది. తన మీద తనకే\nరోత పుట్టింది. అతను కుక్క వద్దకు తిరిగి\nవచ్చి, దాని శరీరాన్ని ప్రేమగా తన చేతు\nలలో ఎత్తుకుంటూ, \"నన్నిలా శాపంతో\nచంపి పారేసేవాళ్ళు లేకుండా ఉన్నారు.\nఅప్పుడు లోకం ఎంతగానో సుఖపడు\nతుంది,” అన్నాడు.\n\"పశ్చాత్తాపంతో దహించుకుపోతూ\nచావటం తేలిక; నిగ్రహంతో ప్రవర్తనను\nమార్చుకుని జీవించటమే కష్టం. 'ధీరుడైన\nవాడు రెండోపని చేస్తాడు. అందుచేత\nనా వద్ద ఉండి ఆత్మనిగ్రహం నేర్చుకో,”\nఅన్నాడు ముని.\n\"లేదు. నేను శాపగ్రస్తుణ్ణి. ఆ సిద్ధుడు\nకనిపించి ఈ శాపాన్ని ఉపసంహరించి\nనన్ను మామూలు మనిషిని చెయ్యవలిసిందే\nగాని నేను ఆత్మనిగ్రహం అలవరుచు\nకోవటం సాధ్యం కాదు,” అన్నాడు జయ\nచంద్రుడు విచారంగా.\n.\"అందువల్ల నీకు గల శక్తి కాస్తా\nపోతుందే తప్ప నిన్ను పట్టి పీడించే ఆగ్రహా\nవేశం మటుకు వదలదు. నువు ప్రపంచానికి\nకంటకుడివిగానే ఉంటావు,\" అన్నాడు\nముని. ఆయన హితబోధ జయచంద్రుడి తల\nకెక్కలేదు. అతను తన కుక్కను మోసుకు\nపోయి గుర్రం మీద పడుకోబెట్టి, తాను కూడా\nగుర్రం ఎక్కి ఆశ్రమం వదిలివెళ్ళాడు.\nవెళ్ళగా వెళ్ళగా ఒక రాజ్యం వచ్చింది.\nజయచంద్రుడు అక్కడి రాజును చూడ\nబోయి, తాను శ్రీవత్సదేశపు యువరాజు\nనని చెప్పుకుని, \"మీ రాజ్యంలో ఎవరైనా\nగొప్ప సిద్ధు డుంటున్నాడా?\" అని అడిగాడు.\n\" నా రాజ్యంలో సిద్ధు లెవరూ ఉన్నట్టు\nవినలేదు. కాని నా కుమార్తె అరుంధతి\nచాలా తెలివిగలది. ఏమైనా తెలుసుకోదలిస్తే\nఆమెను అడగవచ్చు,” అన్నాడు రాజు.\nఆయన తన కుమార్తెను పిలిపించాడు.\nఆరుంధతి తెలివిగలది మాత్రమేగాక అపు\nరూప సౌందర్యవతి. ఆమెను చూడగానే\nజయచంద్రుడికి ఆమెను పెళ్ళాడాలన్న\nకోరిక కలిగింది. రాజు అందుకు ' అభ్యం\nతరం చెప్పక వారిద్దరికీ పెళ్ళి చేసేశాడు.\nఆరుంధతి తన భర్తను పీడించే సమ\nస్యను అర్ధం చేసుకుని, అతనికి పశ్చాత్తాపం\nతప్ప తరుణోపాయం లేదని నిశ్చయించి,\nఒక అద్దాల పెట్టెలో ఆ కుక్క శవాన్ని\nఉంచి, తన భర్త నిత్యమూ ఆ కుక్కను\nచూస్తూ ఉండగలందులకు అతని గదిలో\nపెట్టించింది.\nకొంతకాలం జయచంద్రుడికి జీవితం\nస్వర్గతుల్యంగా గడిచింది. అతనికి భార్య\nఅంటే చాలా ప్రేమ. ఆమె పైన అతనికి\nఎన్నడూ చిరాకు కలిగేది కాదు. ఆమె\nకూడా చాలా వివేకం కలది కావటంచేత\nఅతనికి చిరాకు రాకుండా అతి జాగ్రత్తగా\nమసులుతూ వచ్చింది.\nకాని కొంతకాలమయాక అరుంధతి ఏదో\nఅనేసరికి అతనికి చర్రున కోపం వచ్చేసింది.\nకోపావేశంలో అతను తోకతొక్కిన తాచల్లే\nఅయిపోయి, గబగబా అటూ ఇటూ పచారు\nచెయ్యసాగాడు. ఆరుంధతి భయపడి,\n\"కోపంలో నన్ను తూలి ఏమీ అనకండి.\nమీకా కుక్క మీద ఎంతో అభిమానమన్నారు\nగద. దాని గతి ఏమయిందో చూడండి ?”\nఅని ప్రాధేయపడింది.\nఆ మాట విని వివేకం తెచ్చుకోవటానికి\nమారుగా జయచంద్రుడు, \"నీ వదరు\nడేమిటి? దాని గతే నీకూ పట్టితే నా ప్రాణం\nసుఖపడి పోతుంది,” అన్నాడు.\nమరుక్షణం అరుంధతి శవం అద్దాల\nపెట్టెలో కుక్కతో బాటు అతనికి కనిపిం\nచింది. క్షణంలో అతని ఆగ్రహావేశం\nపూర్తిగా దిగి పోయింది. అతను జుట్టు\nపీక్కున్నాడు, ఏడ్చాడు. తన కిది అన్నింటినీ\nమించిన శిక్ష అనుకున్నాడు.\nఅతను ఆ అద్దాల పెట్టెతో సహా తన\nదేశానికి తిరిగిపోయి, రోజూ తన భార్య\nశవాన్నీ, కుక్క శవాన్నీ చూసుకుని ఏడుస్తూ,\n\"ఇంతకన్న నా కింకేం శిక్ష జరుగుతుంది?”\nఅనుకునేవాడు.\nరోజులు గడిచిన కొద్దీ అతని అహం\nకారమూ, ధూర్తత్వమూ నశించిపోసాగాయి.\nకొంత కాలానికి అతను పరమసాధువుగా\nతయారయాడు. ఈ మార్పు చూసి అతని\nతండ్రీ, ఆయన కింద కొలువు చేసేవారూ\nఎంతో సంతోషించారు. అదివరకు అతనికి\nఎడంగా ఉండేవాళ్ళు ఇప్పు డతవి వద్దకు\nవచ్చి అతన్ని పరామర్శించి వెళ్ళసాగారు.\nఒకనాడు జయచంద్రుడు ఒంటరిగా\nకూర్చుని ఉండగా ఒకసాధువు లాటి వాడతని\nవద్దకు వచ్చి, \"నాయనా, నేనే నీకు వర\nమిచ్చిన సిద్ధుణ్ణి. నా పేరు యోగీశ్వరుడు,”\nఅని చెప్పాడు.\nజయచంద్రుడు లేచి ఆయనకు వందనం\nచేసి, \"అయ్యా, మీ కోసం ఎంతగానో వెతి\nకాను! మీరిచ్చినది ఎలాటి వరమో చూడండి.\nనా ప్రాణమిత్రుడు మూగవాడై ఉన్నాడు.\nనన్ను విశ్వాసంతో కొలిచిన కుక్కా,\nనా ప్రాణంతో సమానమైన నా భార్యా\nశవాలుగా పడి ఉన్నారు. వాళ్ళను బతి\nకించుకోలేని ఈ వరం నా కెందుకు? దాన్ని\nఉపసంహరించండి,” అని వేడుకున్నాడు.\n\"నా కోసం నువు వెతుకుతున్నావని నాకు\nతెలుసు. నేను ఆ ఆశ్రమంలో ముని\nరూపంలో నీకు కనిపించాను. కాని నువు\nనన్ను గుర్తించలేదు. నీ కుక్క గుర్తించింది.\nఇప్పుడైనా మించి పోయింది లేదు,\nనా వరాన్ని నేను ఉపసంహరించుకుం\nటాను. అప్పుడా వరం వల్ల, ఇంత కాలంగా\nనీకు కలిగిన నష్టాలన్నీ సరి అవుతాయిలే,”\nఅన్నాడు సిద్ధుడు.\nఆయన ఆ మాట అన్న మరుక్షణమే\nఅద్దాల పెట్టె తెరుచుకుని అరుంధతీ, కుక్కా\nబతికి వచ్చారు. ఆ సమయంలో అక్కడికి\nవచ్చిన గుణమిత్రుడు, \"మిత్రమా! ఏం\nఅదృష్టం!” అని కేక పెట్టాడు.\nతరవాత జయచంద్రుడు అత్యంత\nసాధుస్వభావం కలిగి, అందరికీ ఇష్టుడై,\nతన తండ్రి అనంతరం ప్రజారంజకంగా\nచాలాకాలం పరిపాలన చేశాడు.\nబేతాళు డీ కథ చెప్పి, \"రాజా, తన\nకోసం జయచంద్రుడు వెతుకుతున్నట్టు\nతెలిసి కూడా యోగీశ్వరుడు అతన్ని ఎందుకు\nఉపేక్ష చేశాడు? తా నిచ్చిన వరం అతనికి\nతీరా మంచిగా ఉపయోగించే దశలో దాన్ని\nఎందుకు ఉపసంహరించాడు? ఈ ప్రశ్న\nలకు సమాధానం తెలిసి కూడా చెప్పక\nపోయావో నీతల పగిలి పోతుంది,” అన్నాడు.\nదానికి విక్రమార్కుడు, \"జయచంద్రు\nడికి సిద్ధు డిచ్చిన వరం దుర్వినియోగం\nకావటానికి కారణం జన్మతః అతనికి గల\nక్రోధావేశం. అందుకే ముని రూపంలో\nకనిపించినప్పుడు సిద్ధుడు కోపోద్రేకాన్ని\nనిగ్రహించుకోమని సలహా ఇచ్చాడు. తీవ్ర\nమైన శిక్ష పొందితే తప్ప జయచంద్రుడు\nతన కోపోద్రేకాన్ని నిగ్రహించుకో లేక\nపోయాడు. జయచంద్రుడు పూర్తిగా సాధు\nవయాక అతను వరం వల్ల ప్రయోజనం\nపొందే స్థితిలో ఉన్నమాట నిజమే కాని,\nఅలాంటి కోరిక అతనిలో పూర్తిగా నశించింది.\nతన స్నేహితుడికి మాట రావటమూ, తన\nకుక్కా, భార్యా బతకటమూ కన్న అతనిలో\nఏ కోరికా మిగలలేదు. వరం ఉపసంహారం\nఅయితేనేగాని అవి జరగవు. అందుచేతనే\nసిద్ధుడు తా నిచ్చిన వరాన్ని ఉపసంహరిం\nచేశాడు,”. అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు.\n(కల్పితం)",
            "book_page_end": 39
        },
        {
            "title": "పోయిన ఉంగరం",
            "book_page_start": 40,
            "pdf_page_start": 40,
            "pdf_page_end": 44,
            "author": "జి. కేశవరావు",
            "genre": "నీతి కథ",
            "moral": "స్వార్థం, డబ్బు మీద ఆశ ఉన్నవారికి అదృష్టం దక్కదు. పరోపకారం చేసినవారికి అదృష్టం, సంతృప్తి లభిస్తాయి.",
            "keywords": [
                "ప్రసన్నుడు",
                "రాక్షసుడు",
                "ఉంగరం",
                "పరోపకారం",
                "చిత్రకళ"
            ],
            "characters": [
                "ప్రసన్నుడు",
                "ప్రసన్నుడి తండ్రి",
                "సవతి తల్లి",
                "రాక్షసుడు",
                "ముసలిది",
                "రాజకుమార్తె"
            ],
            "locations": [
                "గ్రామం",
                "కీ కారణ్యం",
                "రాజు నగరం"
            ],
            "content": "ఒక గ్రామంలో ఒక గృహస్థు మొదటిభార్య\nమరణించింది. ఆమెకు దేవీప్రసన్ను డని\nఒక కొడుకున్నాడు. మొదటిభార్య పోయిన\nమీదట ప్రసన్నుడి తండ్రి రెండోభార్యను\nచేసుకున్నాడు. ఆమెకు కూడా ఒక కొడుకు\nకలిగాడు.\nప్రసన్నుడు యుక్తవయసు రాకమునుపే\nదేశసంచారం చెయ్యాలన్న కోరిక కలిగి,\n\"నాన్నా, నేను కొంతకాలంపాటు దేశాలు\nతిరిగి వస్తాను. అలా తిరిగినవారికి స్వస్థలం\nమీద అభిమానం జాస్తి అవుతుందంటారు.\nఎప్పుడు తిరిగి వస్తానో చెప్పలేను, కాని\nబతికి ఉంటే తప్పక తిరిగి వస్తాను,” అని\nతండ్రితో అన్నాడు.\nతన పెద్దకొడుకు ఎదిగే వయసులో\nఉన్నాడు, కొద్ది సంవత్సరాల అనంతరం\nవాణ్ణి గుర్తించటం కూడా అసాధ్యం\nకావచ్చు. అందుచేత ప్రసన్నుడి తండ్రి\nవాడికి తన మొదటిభార్య ఉంగరం గుర్తుగా\nఇచ్చి, దాన్ని పారెయ్యకుండా వెంట\nఉంచుకోమన్నాడు.\nఅనేక సంవత్సరాలు గడిచాయి.\nప్రసన్నుడు ఏమయాడో ఎక్కడ ఉన్నాడో,\nఅసలు జీవించి ఉన్నాడో లేదో కూడా\nఎవరికీ తెలీదు. కాని వాడు చివరకు తిరిగి\nవచ్చాడు. అయితే వాడు ఇంటికి వచ్చే\nదారిలో వాడి తల్లి తాలూకు ఉంగరం కాస్తా\nపారేసుకున్నాడు.\nతన కొడుకు గుర్తు పట్టరానంతగా మారి\nపోయినప్పటికీ, వాడు తిరిగి వచ్చినందుకు\nతండ్రి చాలా సంతోషించి, వాడు చెప్పిన\nదంతా నమ్మాడు. ప్రసన్నుడి సవతితల్లి\nమటుకు చాలా చిరాకుపడింది. ఎందుకంటే\nతన కొడుకు ఆస్తిలో సగం పంచుకోవ\nటానికి సవతికొడుకు తిరిగి వచ్చాడు. ఆమె\nతన భర్తతో, \"ఇన్నేళ్ళుగా ఈ ఇల్లూ\nవాకిలీ ఎంతో శ్రద్ధగా చూసుకుంటూ\nవచ్చాను. ఎవరో దారిన పోయే దానయ్య,\nనీ కొడుకునే నంటూ ఇందులో వాటా\nకాజేయ వచ్చాడు,” అన్నది.\nఉంగరం గుర్తులేకుండా వచ్చిన తన\nపెద్దకొడుకును తండ్రి బయటికి విధిగా\nసాగనంపవలసి వచ్చింది. ఆయన చాటుగా\nవాడి చేతిలో నాలుగురూపాయలు పెట్టి,\n\"ఎలాగైనా ఆ ఉంగర సంపాదించి తిరిగి\nరా బాబూ,” అన్నాడు.\nప్రసన్నుడు. నాలుగు రోజులపాటు\nప్రయాణం చేసి ఒక కీ కారణ్యం ప్రవేశిం\nచాడు. అక్కడ అతనికొక ముసలిది కని\nపించింది. ఆమె చాలా కట్టెలు పోగుచేసి\nఅలవిగానంత పెద్ద మోపు కట్టి, దాన్ని నెత్తి\nనెత్తుకోలేక అవస్థ పడుతున్నది. అతనామెకు\nసహాయంపట్టి మోపును నెత్తిన పెట్టాడు.\nముసలిది, \"రాకరాక ఇటువంటి చోటికి\nవచ్చావేం, నాయనా? వెంటనే వచ్చినదారి\nపట్టి వేగంగా వెళ్ళిపో. నేను ఇంతకన్న\nనీకు ప్రత్యుపకారంగా ఏమీ చెప్పలేను,\"\nఅని గొణిగింది.\n\"అవ్వా, ఎన్ని కష్టాలైనా భరించాను\nగాని వాటికెన్నడూ వెన్నుచూపి ఎరగను,”\nఅన్నాడు ప్రసన్నుడు.\nఅతనా ముసలిదాన్ని విడిచి ముందుకు\nసాగి, కొద్దిసేపట్లోనే ఒక రాక్షసుణ్ణి చూశాడు.\nఆ రాక్షసుడు తన గోళ్ళతో చెట్ల పైభాగాలు\nగిల్లేస్తున్నాడు. వాడు చూడటానికి మహా\nభయంకరుడుగా ఉన్నప్పటికీ, ప్రస\nన్నుణ్ణి పలకరించి నప్పుడు వాడి మాట\nతీరు మర్యాదగానే ఉన్నది.\n\"పని కోసం తిరు గుతున్నట్టున్నావే,\nతమ్ముడూ? నా కింద పనికి కుదురుతావా\nఏమిటి?” అన్నాడు రాక్షసుడు ప్రసన్నుడి\nకేసి పరీక్షగా చూస్తూ.\n\"పని ఏమిటి? జీతమెంత?” అని\nప్రసన్ను డడిగాడు.\n\"నువు చెయ్యవలిసిన పని ఏమంటే\nఈ అడవి కుండా దారి చెయ్యాలి. ఒక\nసంవత్సరం పూర్తి అయేసరికి నువు ఆడవి\nఅవతలి చివరదాకా దారి చేస్తవా అవతలి\nచివర నీ కొక చెట్టూ, దానిపైన ఒక గువ్వ\nగూడూ కనిపిస్తుంది. ఆ గూట్లో రాజుగారి\nరత్నమాణిక్యాలు దొరుకుతాయి. అవే\nనీ జీతం. ఏడాది పూర్తి అయేసరికి నువు\nదారి చెయ్యలేకపోతివా, బతికి ఉన్నన్నాళ్ళూ\nనా కింద జీతం లేని నౌకరుగా పని చెయ్యాలి.\nసమ్మతమేనా?” అన్నాడు రాక్షసుడు.\n\"గత్యంతరం లేనివాణ్ణి! దేనికైనా ఒడి\nగట్టాలి,” అన్నాడు ప్రసన్నుడు.\nఅతను రాక్షసుడి ఇంట ఆడుగు పెట్టగానే\nముసలిది అక్కడ కనిపించింది. కాని ఆమె\nప్రసన్నుణ్ణి గుర్తించనట్టు నటించింది. ఆమె\nరాక్షసుడి భార్య అనీ, రాక్షసుడికి భయపడు\nతుందనీ గ్రహించి, ప్రసన్నుడు కూడా\nఆమెను ఆదివరకు ఎన్నడూ చూడనట్టే,\nప్రవ ర్తించాడు.\nమర్నాడు ఉదయం రాక్షసుడు ప్రస\nన్నుడి చేతి కొక గొడ్డలి ఇచ్చి, అడవిలో\nఒక చోటికి తీసుకుపోయి, \" ఎంత త్వరగా\nపని ప్రారంభిస్తే అంత మంచిది. ఏ మంత\nకష్టమైన పని కాదు,” అని ఒక చెట్టును\nమొదలు పట్టుకుని, ఎండుపుల్లను విరిచి\nనట్టు, పెళుక్కున విరిచి చూపి, తన\nపని మీద తాను వెళ్ళిపోయాడు.\nకాని ప్రసన్నుడు గొడ్డలి తీసుకుని మరొక\nచెట్టును కొట్టటం ప్రారంభించినప్పుడు\nదాని కర్ర గట్టిగా ఉండటం తెలిసివచ్చింది.\nఆ చెట్ల పేరే రాతికర్రచెట్లు.\nచీకటి పడి ప్రసన్నుడు ఇంటికి తిరిగి\nవచ్చాక రాక్షసుడు \"పని చురుకుగా సాగు\nతున్నదా?” అని అడిగాడు.\n\" చురుకుగా సాగటమా? అబ్బో,\nఆ చెట్లు చాలా గట్టివి,” అన్నాడు ప్రస\nన్నుడు నిస్పృహగా.\n\" నా పనివాళ్ళంతా పట్టి సోమరిపోతులు.\nప్రతి ఒక్కడూ నువన్న మాటే అన్నాడు,”\nఅన్నాడు రాక్షసుడు.\nసోమరిపోతు అనిపించుకోవటం ప్రస\nన్నుడికి చాలా బాధ అయింది. మర్నాడు\nమరింత శ్రమపడ్డాడు. కాని ఫలితం చాలా\nకొద్ది. ప్రసన్నుడు రోజుకు ఒకటి రెండు\nచెట్లకన్న పడగొట్టలేక పోవటం చూసి రాక్ష\nసుడు చాలా ఆనందం చెందాడు.\nకొద్దిరోజులు గడిచాక ఒక ఉదయం\nప్రసన్నుడు గొడ్డలి తీసుకుని వెళుతుండగా\nఅడవిలో పుల్లలేరుతూ ముసలిది వెనకటి\nలాగే కనబడింది.\n\"చూడు, బాబూ. ఈ దుర్మార్గుడు\nమిగిలిన వాళ్ళను అన్యాయం చేసినట్టే\nనిన్నూ చెయ్యబోతున్నాడు. నువు కొట్టే చెట్ల\nనుంచి డెబ్భై చెట్లు వదిలేసి డెబ్బైఒకటో\nవరస చెట్లు నరుక్కుంటూపో. ఈ సంగతి\nరాక్షసుడి కే మాత్రమూ తెలియనీకు. రాక్ష\nసుడు చెప్పిన చోటకూడా కొంచెంకొంచెంగా\nపని సాగుతున్నట్టే కనిపించనీ,” అనిచెప్పి\nముసలిది' అక్కడి నుంచి వెళ్ళిపోయింది.\n· ప్రసన్నుడు వెంటనే ఆమె చెప్పిన\nప్రకారం చెట్లు లెక్క పెట్టుకుంటూ పోయి,\nతాను మొదట కొట్టిన చెట్టు నుంచి డెబ్భై\nఒకటో చెట్టును గొడ్డలితో ఒకపెట్టు పెట్టే\nసరికి అది బెండు విరిగినట్టు విరిగిపడింది.\nఆవరసలోనే మరొక చెట్టును కూడా అలాగే\nఒక్క గొడ్డలిపెట్టుతో పడగొట్ట గలిగాడు\nప్రసన్నుడు. అతనికి ఎక్కడలేని ఉత్సా\nహమూ వచ్చింది. చీకటి పడేలోపుగా ఒక\nవందచెట్లు పడిపోయి అడవిలోకి చాలా\nదూరం దారి ఏర్పడింది.\nఅది మొదలు అతను రోజూ ఎక్కువ\nసేపు అడవిలో రహస్య మార్గం తయారు\nచేస్తూ, కొద్ది సేపు పాతస్థలంలో పనిచేసి,\nతెగ అలిసి ఇంటికి పోయేవాడు. పని ఎలా\nసాగుతున్నదని రాక్షసుడు అడిగితే, \" ఏం\nసాగుతుంది? అవేం చెట్లు? రాతిచెట్లు!”\nఅనేవాడు. రాక్షసుడు లోలోపల చాలా\nసంతోషించేవాడు.\nరాక్షసుడు పెట్టిన గడువు ఐపోవస్తుండ\nగానే ప్రసన్నుడు అడవికుండా దారి పూర్తి\nచేసి, అవతలి పక్కనున్న మైదానాన్ని\nచేరాడు. అతను ఒక చెట్టు వద్దకు రాగానే\nదానిపై నుంచి గువ్వ ఒకటి ఎగిరిపోయింది.\nప్రసన్నుడు ఆ చెట్టెక్కి దానిమీద ఉన్న\nగూటిని చూశాడు. అందులో ఎన్నో రత్నాలూ,\nమాణిక్యాలూ గల నగలున్నాయి. అతను\nలోగడ పోగొట్టుకున్న ఉంగరం కూడా\nఅందులోనే ఉన్నది.\nప్రసన్నుడు పరమానంద భరితుడై\nఆ నగలనూ, తన ఉంగరాన్నీ తీసుకుని\nచెట్టు దిగి వచ్చాడు. వెళ్ళి వస్తానని రాక్ష\nసుడితో చెప్పే అవసరం కూడా అతనికి\nలేదు, అందుచేత అతను తిన్నగా రాజు\nగారిని చూడబోయాడు.\nరాజుగారు తన నగలు ఇక దొరకవని\nనిరాశ చేసుకొని ఉన్నాడు. అందుచేత,\nప్రసన్నుడు వాటిని తెచ్చి ఇవ్వగానే ఆయ\nనకు ఎక్కడలేని ఆనందమూ కలిగింది.\nఆయన తన ఆఖరు కుమార్తెను ప్రసన్నుడి\nకిచ్చి పెళ్ళిచెయ్య నిశ్చయించాడు.\nప్రసన్నుడి తండ్రికి శుభలేఖ వెళ్ళింది.\nతన పెద్ద కొడుకుకు తన ఆస్తి పంచుకునే\nగీత లేకపోయినా, రాజకుమా ర్తెను పెళ్ళాడే\nఅదృష్టం పట్టినందుకు తండ్రి పరమా\nనందం చెంది, పెళ్ళికి బయలుదేరాడు.\nఆయన రెండోభార్య, పెళ్ళికి తాను కూడా\nవస్తానన్నది.\n\"ఎంతో కాలంగా ఇల్లూ, వాకిలీ చూసు\nకుంటున్నావు గద, వాటినే చూసుకుంటూ\nఇంటనే ఉండు,” అన్నాడు భర్త.\nప్రసన్నుడికీ, రాజకుమార్తెకూ వైభవంగా\nపెళ్ళి జరిగింది. వారు రాజుగారి నగరం\nలోనే చాలాకాలం హాయిగా జీవించారు. *",
            "book_page_end": 44
        },
        {
            "title": "దేవుడికన్న గొప్పవాడు",
            "book_page_start": 45,
            "pdf_page_start": 45,
            "pdf_page_end": 46,
            "author": "ఓ. సూర్యనారాయణ",
            "genre": "హాస్యం/బుద్ధి కుశలత",
            "moral": "తెలివైన మాటలతో, హాస్యాన్ని ఉపయోగించి చిక్కు సమస్యలకు కూడా సులభంగా సమాధానం చెప్పవచ్చు.",
            "keywords": [
                "అక్బరు",
                "బీర్బల్",
                "హాస్యం",
                "బుద్ధి కుశలత",
                "దేశ బహిష్కారం"
            ],
            "characters": [
                "అక్బరు పాదుషా",
                "బీర్బల్",
                "సభికుడు"
            ],
            "locations": [
                "రాజసభ"
            ],
            "content": "ఒకరోజు అక్బరుపాదుషా ఇలా అడిగాడు :\n\"ఎవరు గొప్ప? నేనా, లేక దేవుడా?”\n\"నిశ్చయంగా తమరే,” అన్నాడు\nబీర్బల్.\n\" ఎందుచేత?\" అని పాదుషా బీర్బలును\nప్రశ్నించాడు.\n\"ఎందుచేతనంటే, దేవుడు కూడా\nచెయ్యలేని పని ఒకటి తమరు చేయగలరు!\"\nఅన్నాడు బీర్బల్.\n\" నీ కేమైనా- మతిపోయిందా ఏమిటి?\nదేవు డొక పని చెయ్యలేడనీ, అది నేను\nచెయ్యగలననీ నుపు నిజంగా నమ్ము\nతున్నావా?” అన్నాడు పాదుషా.\n\"అవును, మహారాజా,\" అన్నాడు\nబీర్బల్.\n‘\" దేవుడు చెయ్య లేని పని అంటూ\nఅసలు లేనేలేదు,” అన్నా డాక సభికుడు.\nఅతనికి బీర్బల్ పైన ఆసూయ.\n\"ఉన్నది, ఉన్నది,” అన్నాడు బీర్బల్,\nగొంతు పెద్దదిచేసి.\n\"ఉంటే ఆది చాలా హేయమైన పని\nఅయి ఉండాలి,” అన్నాడు సభికుడు.\n\"అంటే, మన పాదుషాగారు హేయ\nమైన పనులు చేస్తారని నీ అభిప్రాయమా?”\nఅని బీర్బల్ ఆ సభికుణ్ణి నిలవదీసి\nఅడిగాడు.\n\" ఛీ, ఛీ! అదేమీ లేదు. నేను చెబు\nతున్నది దేవుడు చేసే పనులను గురించి,”\nఅన్నాడు సభికుడు.\n\" ఒక పని దేవుడు చెయ్యలేదనీ, దాన్ని\nమన పాదుషాగారు చెయ్యగలరనీ\nనే నన్నాను. ఆ సందర్భంలో నువు, దేవుడు\nచెయ్యలేనిది హేయమైన పనులు మాత్రమే\nనన్నావు. అంటే, మన పాదుషాగారు అలాటి\nపనులు చేస్తారనేగా, నీ అభిప్రాయం?”\nఅన్నాడు బీర్బల్.\nసభికుడు బిత్తరపోయి, కంగారుపడుతూ, \"మహారాజా,\nఅలాటి దురాలోచన నాకు ఏ కోశానా లేనే\nలేదు. నా మాటకు అలాటి చెడ్డ అర్ధం\nవస్తుందని నేను ఊహించనైనా లేదు,”\nఅని ప్రాధేయపడ్డాడు.\nపాదుషా చిరాకుపడుతూ, \"సరేలే,\nఆ గొడవ అంతటితో వదిలెయ్యి,” అని\nసభికుడితో అని, బీర్బల్ తో, \"బీర్బల్,\nనువు ఝాము సేపు నాన్చకుండా, దేవుడు\nచెయ్యలేని పని నేనేది చెయ్యగలనో\nవెంటనే చెప్లైయ్యి,” అన్నాడు.\n\" అవసరమైతే మీ రేమనిషికైనా యావ\nజ్జీవ దేశబహిష్కార శిక్ష విధించగలరా,\nలేదా?\" అని బీర్బల్ అడిగాడు.\n\"తప్పక విధించగలను. ఎవడైనా మరీ\nపెద్ద నేరం చేస్తే, వాడికి యావజ్జీవ దేశబహి\nష్కరణ శిక్ష విధించటానికి ఏమాత్రమూ\nసంకోచను,” అన్నాడు పాదుషా.\n\"ఇకనేం? దేవుడు కావాలన్నా అలాటి\nశిక్ష ఎవరికీ విధించలేడు,” అన్నాడు\nబీర్బల్.\n\" ఎందుకు విధించలేడూ?” అని .-\nపాదుషా అడిగాడు.\n\"ఎందుకు విధించలేడంటే, విశ్వమంతా\nదేవుడి రాజ్యమే గనక! ఆయన అధికారం\nచలామణి కాని చోటంటూ లేదు గనక!\nఎవడు ఎంత గొప్ప అపరాధం చేసినా\nదేవుడు వాణ్ణి తన రాజ్యం నుంచి బహిష్క\nర్తించలేడు. బహిష్కరణ విధించిన మని\nషిని ఎక్కడికి పంపాలో దేవుడికి తెలీదు.\nకాని తమ రా పని తేలికగా చెయ్యగలరు.\nఅందుకే, దేవుడు చెయ్యలేని పనులు\nకొన్ని తమరు చెయ్యగల రన్నాను,”\nఅన్నాడు బీర్బల్.\nఅక్బరు పాదూషా అతని సమాధానానికి\nచాలా సంతోషించాడు. బీర్బల్ ఓడిపోతా\nడనుకున్న వారికి పరాభవ మయింది.",
            "book_page_end": 46
        },
        {
            "title": "శార్దూల కర్ణుడు",
            "book_page_start": 47,
            "pdf_page_start": 47,
            "pdf_page_end": 52,
            "author": "పాతూరి సుబ్బరాయశాస్త్రి",
            "genre": "జాతక కథ/ధర్మబోధ",
            "moral": "కుల, వర్ణ విభేదాలు మానవ సృష్టి కాదు, మానవులే కల్పించుకున్నాయి. మానవ జాతి అంతా ఒక్కటే.",
            "keywords": [
                "బుద్ధుడు",
                "ఆనందుడు",
                "ప్రకృతి (చండాల కన్య)",
                "త్రిశంకువు",
                "కుల వివక్ష"
            ],
            "characters": [
                "గౌతమ బుద్ధుడు",
                "ఆనందుడు",
                "ప్రకృతి",
                "ప్రకృతి తల్లి",
                "ప్రసేనజిత్తు (రాజు)",
                "త్రిశంకువు",
                "శార్దూల కర్ణుడు",
                "పుష్కరసారి (బ్రాహ్మణుడు)"
            ],
            "locations": [
                "శ్రావస్తీ నగరం",
                "జేతవనం",
                "గంగాతీరం",
                "ఉత్కూట అగ్రహారం"
            ],
            "content": "గౌతమ బుద్ధుడు శ్రావస్తీ నగర సమీపంలో\nఅనాధపిండకుడి జేతవనంలో ఉంటుం\nడగా ఒకనాడు ఉదయం ఆనందుడు భిక్షా\nపాత్ర తీసుకుని భిక్ష కొరకు శ్రావస్తీ నగ\nరంలోకి వెళ్ళాడు. కావలిసిన భిక్ష దొరికింది.\nఆనందుడు దాన్ని తిని, మంచి నీటి కోసం\nఒక బావి వద్దకు వెళ్ళాడు.\n. అప్పుడే ప్రకృతి అనే చండాల కన్య\nఆ బావిలో నీరు తీసుకుని బయలుదేరి\nపోతున్నది. ఆనందుడు ఆమెతో, \" అక్కా,\nనాకు కొంచెం నీరు పొయ్యి,\" అన్నాడు.\n\"అన్నా, నేను చండాల కన్యను,\"\nఅన్నది ప్రకృతి.\n\"అక్కా, నేను నీ కులమూ, జాతీ ఆడగ\nలేదే! తాగటానికి కాసిని నీళ్ళు పొయ్యి,\"\nఅన్నాడు ఆనందుడు.\nప్రకృతి అతనికి మంచి నీరు పోసింది.\nదాన్ని తాగి అతను తన దారిన బయలు\nదేరాడు. ఆనందుడి యౌవనమూ, కంఠ\nస్వరమూ, కళా కాంతులూ ప్రకృతిలో\nఅనురాగం రేకెత్తించాయి. ఆమె అతన్ని\nభర్తగా పొందాలని తీర్మానించుకున్నది.\nఆమె ఇంటికి వెళ్ళి, కొన్ని మంత్ర\nశక్తులు గల తన తల్లితో తనకు కలిగిన\nప్రేమ వికారం గురించి చెప్పి, ఆనందుణ్ణి\nతమ ఇంటికి రప్పించమన్నది, అతన్ని\nతెప్పించకపోతే తన ప్రాణాలు నిలవవన్నది.\nకూతురి మాట తీసి వెయ్యలేక తల్లి\nతమ నట్టింట అలికి ముగ్గుపెట్టి అగ్ని\nరగిల్చి, మంత్రాలు చదువుతూ, జిల్లేడు\nపూలు హెూమం చెయ్య సాగింది. ఆమె\nఅలా చేస్తుంటే, విహారంలో ఉండిన ఆనం\nదుడికి మతి చలించి, అతను అక్కడినుంచి\nబయలుదేరి చండాల వాటికకు వచ్చి,\nప్రకృతి ఉండే ఇంట ప్రవేశించి, హెూమ\nవేదిక దగ్గిర నిలబడ్డాడు. అతనికి దుఃఖం\nఆగలేదు. అతను తనలో, \"నాకి మహాపద\nఎలా తప్పుతుంది? బుద్ధభగవానుడా, నువే\nనాకు దిక్కు,” అనుకున్నాడు.\nఆనందుడి స్థితి బుద్ధుడికి అవగతమైంది.\nఆయన చండాలిని మంత్రాలను నిర్వీర్యం\nచేశాడు. ఆనందుడు తిరిగి విహారానికి\nబయలుదేరాడు.\nతన తల్లియొక్క మంత్రశక్తి చేత ఇంటి\nదాకా వచ్చిన ఆనందుడు తిరిగి వెళ్ళి\nపోవటం చూసి ప్రకృతి, అత నెందుకు\nఅలా వెళ్ళిపోతున్నాడని అడిగింది.\n\" అమ్మా, నా మంత్రాల కన్న శాక్యముని\nశక్తి హెచ్చు. ఆ శక్తిని మించిన మంత్రాలు\nప్రపంచంలో లేవు,\" అని ప్రకృతితో ఆమె\nతల్లి అన్నది.\nప్రకృతి ఆ రాత్రి స్నానం చేసి, నగలన్నీ\nతీసేసి, ఒక మాసిన బట్ట కట్టుకుని, వెళ్ళి\nనగరద్వారం దగ్గిర చేరింది. తెల్లవారగానే\nఆనందుడు మామూలు ప్రకారం భిక్ష కోసం\nనగరంలోకి వచ్చాడు.\nప్రకృతి అతని వెనకే నడుస్తూ, అతను\nఆగిన చోట ఆగుతూ, అతన్ని అనుసరించి\nవిహారానికి వెళ్ళింది.\nబుద్ధు డామెను చూసి, \"ప్రకృతీ\nనువు ఆనందుడి వెనక ఎందుకు తిరుగు\nతున్నావు?” అని అడిగాడు.\n\"స్వామీ, నేను అతన్ని భర్తగా కోరు\nతున్నాను,” అన్నది ప్రకృతి.\n\" అలా అయితే నీవు నీ తల్లిదండ్రుల\nఅనుమతి పొంది ఇక్కడే ఉండిపో,”\nఅన్నాడు బుద్ధుడు.\nప్రకృతి తల్లిదండ్రులను పిలుచుకు\nవచ్చి వారి చేత ఒప్పించింది. బుద్ధు\nడామెకు భిక్షుకివేషం ఇప్పించి, ధర్మబోధ\nచేసి, ఆనందుడికి సేవకురాలుగా నియ\nమించి, ఆమెను బౌద్ధసన్యాసినిని చేశాడు.\nబుద్దుడు ఒక చండాలకన్యకు సన్యాసం\nఇచ్చాడని తెలియగానే శ్రావస్తీ నగరం లోని\nబ్రాహ్మణులు ఆగ్రహం చెంది, రాజైన\nప్రసేనజిత్తును వెంటబెట్టుకుని జేతవనం\nలోని ఆరామానికి వచ్చారు. బుద్ధుడు\nఆ వచ్చినవారి ఆక్షేపణలు విని, \"చండాల\nకన్య అయిన ప్రకృతి యొక్క పూర్వజన్మ\nకథ చెబుతాను వినండి,\" అని ఇలా\nచెప్పుకొచ్చాడు :\nగంగాతీరాన గల ఒక మహారణ్య\nప్రాంతంలో త్రిశంకువు అనే ఒక మతంగ\nరాజుండేవాడు. అతను సమస్త వేదాలూ,\nఇతిహాసాలూ, శాస్త్రాలూ చదివి, వాటి\nరహస్యాలన్నీ తెలుసుకున్నాడు. అతనికి\nగల జ్ఞానం అపారం.\nఈ త్రిశంకువు అనే మతంగరాజుకు\nశార్దూలకర్ణు డనే బహుచక్కని కొడుకుండే\nవాడు. అతను తండ్రి వద్ద వేదాలనూ,\nవేదాంగాలనూ, అతిహాసాలనూ, శాస్త్రాలనూ\nఅభ్యసించాడు. రూపవంతుడూ, శీల\nవంతుడూ, గుణవంతుడూ, పండితుడూ\nఅయిన తన కుమారుడికి యుక్తవయసు\nవచ్చేసరికి, త్రిశంకువు అతనికి తగిన కన్య\nకోసం వెతకసాగాడు.\nఉత్కూటం అనే అగ్రహారాన్ని అనుభ\nవించే పుష్కరసారి అనే బ్రాహ్మణుడికి\nప్రకృతి అనే రూపవతి అయిన కుమార్తె\nఉన్నది. ఆమెకు రూపంతోబాటు గుణ\nశీలాలు కూడా ఉన్నాయి. ఆ పిల్లను తన\nకోడలుగా అడగటానికి త్రిశంకువు తన\nమతంగ పరివారంతోసహా బయలుదేరి వెళ్ళి,\nఅగ్రహారానికి సమీపంలో ఉన్న ఉద్యాన\nవనంలో ఆగాడు. ఎందుకంటే పుష్కర\nసారి నిత్యమూ అక్కడికి వచ్చి తన శిష్యుల\nచేత అధ్యయనం చేయిస్తాడు.\nఅలాగే పుష్కరసారి ఒక రధం మీద\nఎక్కి, అయిదువందలమంది శిష్యులు\nవెంటరాగా ఉత్కూ టాగ్రహారం నుంచి\nఉద్యానవనానికి వచ్చాడు. త్రిశంకువు\nఆయనకు ఎదురు వెళ్ళి స్వాగతం చెప్పి,\n\"అయ్యా, నా కుమారుడు శార్దూలకర్ణుడికి\nమీ కుమార్తె ప్రకృతిని భార్యగా అవ్వవల\nసిందని కోరటానికి వచ్చాను. మీ వంశా\nచారానికి తగినట్టుగా ఓలి ఇచ్చుకుంటాను,”\nఅని తాను వచ్చిన పని చెప్పాడు.\nఒక మాతంగుడు తనతో ఇలా అనటం\nపుష్కరసారికి తీరని అవమానమనిపించి,\nభరించరాని ఆగ్రహం కలిగింది. \"ఛీ, జ్ఞాన\nహీనుడా! చండాలుడా! వేదపారంగతుణ్ణి\nఅయిన బ్రాహ్మణ్ణి, నన్నిలా ఆవమానం\nచేస్తావా? నువు కోరదగని దాన్ని కోరు\nతున్నావు. బంగారానికి బూడిదకూ ఎంత\nతేడా ఉన్నదో, వెలుతురుకూ చీకటికీ ఎంత\nతేడా ఉన్నదో, ఉత్తమకులంలో పుట్టిన\nనాకూ, చండాలుడివిగా పుట్టిన నీకూ అంత\nతేడా ఉన్నది. నాతో సంబంధం చెయ్యా\nలని చూడటం నీకు ప్రమాదకరం,” అన్నా\nడాయన. దానికి త్రిశంకువు ఇలా చెప్పాడు:\n\"అయ్యా, బంగారానికి బూడిదకూ ఉండే\nతేడా, వెలుతురుకూ చీకటికి ఉండే తేడా\nఅందరికీ తెలుస్తూనే ఉన్నది. కాని అలాటి\nతేడా బ్రాహ్మణుడికి మరొక జాతివాడికీమధ్య\nతెలియటం లేదే. బ్రాహ్మణుడు ఆకాశం\nనుంచి ఊడిపడలేదు, భూమిని చీల్చుకుని\nరాలేదు, అరణి మధిస్తే అగ్ని పుట్టినట్టు\nపుట్టలేదు — అందరి లాగే తల్లి గర్భాన\nపుట్టాడు. ఇతర వర్ణాలవారూ అంతే. చచ్చి\nపోతే బ్రాహ్మణుణ్ణి కూడా విసర్జిస్తారు,\nఅసహ్యించుకుంటారు, తాకితే స్నానం\nచేస్తారు,” అన్నాడు. మానవ శరీరాలన్నీ\nఒకే విధంగానే నిర్మాణమయాయనీ, ఒక\nవర్ణం హెచ్చుగానూ, ఒక వర్ణం తక్కువ\nగానూ బ్రహ్మ చేత సృష్టించబడిన దనటం\nఅర్ధంలేని మాట అనీ; ఆవులూ, గొర్రెలూ,\nపక్షులూ మొదలైనవి వేరువేరు జాతు\nలైనట్టుగా మానవులలో వేరువేరు జాతులు\nలేవనీ; నాలుగువర్ణా లనేవీ, వాటి మధ్య\nవ్యత్యాసాలూ కేవలమూ సంకేతాలనీ ;\nవాటిని మానవులే కల్పించుకున్నారనీ;\nమానవులలో బహిర్మనస్కు లైనవారు\nబ్రాహ్మణు లనిపించుకుని ప్రజల మన్నన\nపొందారనీ, అలాగే భూమిని ఆక్రమించు\nకుని, క్షేత్రాలకు అధిపతులై క్షత్రియు లని\nపించుకున్నారనీ, ఇదే విధంగా తాము\nఅనుసరించిన జీవిత విధానాలను బట్టి\nకొందరు వైశ్యులూ, కర్షకులూ, శూద్రులూ,\nమాతంగులూ అనే పేర్లు పొందారనీ త్రిశం\nకువు చెప్పాడు.\nఅతని జ్ఞానానికీ, విద్వత్తుకూ పుష్కర\nసారి నిర్ఘాంతపోయాడు. పుష్కరసారి\nఅతన్ని ఎన్నో ప్రశ్నలు వేశాడు. త్రిశంకువు\nఅన్నిటికీ సమాధానం చెప్పి, “ఓ బ్రాహ్మణా,\nపూర్వం బ్రహ్మ దేవతలకు శ్రేష్ఠుడుగా\nఉండేవాడు. ఆ బ్రహ్మను నేనే. నేనే\nకౌశికు డనే ఇంద్రుణ్ణి అయాను. తరవాత\nఅరణేమి గౌతముణ్ణి అయాను. ఆ తరవాత\nశ్వేతకేతువు అనే మహర్షి నయాను. అటు\nపిమ్మట శుకపండితుడుగా జన్మించి నాలుగు\nవేదాలను విభజించాను,” అన్నాడు.\nఈ మాట విని పుష్కర సారి,\n\"ఓ త్రిశంకూ, నీవు పరమజ్ఞానివి.\nనీ కొడుక్కు నా కుమార్తె నిచ్చి చేస్తాను,”\nఅన్నాడు సంతోషంగా,\nఈ మాట తమ గురువు నోట వచ్చేసరికి\nఆయన శిష్యులు అయిదువందలమందీ\nకేకలు పెడుతూ, \"ఇంత మందిమి\nబ్రాహ్మణులం ఉండగా మీ ప్రకృతిని\nచండాలుడి కెలా ఇస్తారు?\" అని ఆక్షేపణ\nతెలిపారు. కాని పుష్కర సారి వారిని\nఊరుకోమని, \" ఈ త్రిశంకువు చెప్పినది\nఅమోఘం, వాస్తవం, నిశ్చయం,” అన్నాడు.\nబుద్ధుడు తన అనుచరులకు ఈ కథ\nచెప్పి, \" ఓ భిక్షువులారా, నేనే ఆ త్రిశంకు\nవును, ఆనందుడే ఆ నాటి శార్దూలకర్ణుడు,\nఅప్పటి ప్రకృతే ఇప్పటి ప్రకృతి. ఆమెకు\nతన పూర్వభర్త మీది అనురాగం ఇంకా\nఅలాగే ఉన్నది. ఆమెకు నేను జ్ఞానం\nకలిగించాను,” అన్నాడు.",
            "book_page_end": 52
        },
        {
            "title": "దారిలోనిచిత్రం (పరోపకారి పాపన్న కథ)",
            "book_page_start": 53,
            "pdf_page_start": 53,
            "pdf_page_end": 57,
            "author": "చందమామ బృందం",
            "genre": "నీతి కథ",
            "moral": "స్వార్థం, డబ్బు మీద ఆశ ఉన్నవారికి అదృష్టం దక్కదు. పరోపకారం చేసినవారికి అదృష్టం, సంతృప్తి లభిస్తాయి.",
            "keywords": [
                "పాపన్న",
                "రాములు",
                "లక్ష్మీదేవి పటం",
                "పరోపకారం",
                "చిత్రకళ"
            ],
            "characters": [
                "పాపన్న",
                "ప్రసన్నుడు",
                "ప్రసన్నుడి తండ్రి",
                "గుడ్డి ముసలాడు",
                "ముసలిది",
                "రాములు"
            ],
            "locations": [
                "గ్రామం",
                "బస్తీ"
            ],
            "content": "ఒకనాడు పాపన్న పని మీద బస్తీ వెళు\nతూండగా ఒక పల్లె సమీపంలో దారి పక్కన\nఅతని కొక బొమ్మపటం కనిపించింది.\nఎవరో కుర్రాడు అట్టమీద లక్ష్మీదేవి బొమ్మ\nవేశాడు. పాపన్న దాన్ని తీసి, దుమ్ము\nదులిపి చూశాడు. అది పూజ కోసం వేసి\nనట్టుగా ఉన్నది. ఆ బొమ్మ వేసిన కుర్రాడు\nపసుపురంగు కింద పసుపూ, ఎరుపు కింద\nకుంకమూ, నీలం నలుపు రంగుల కింద\nఆరంగుల సిరాలూ వాడాడు. అది సిద్ధ\nహస్తుడు వేసిన బొమ్మ కాకపోయినా చూడ\nటానికి బాగానే ఉన్నది. అంత శ్రద్ధగా\nతయారు చేసిన బొమ్మను ఎవరు పారేశారో,\nఎంతమంది తొక్కారో అని పాపన్న చాలా\nనొచ్చుకుని, దాన్ని బస్తీకి తీసుకుపోయి,\nతన సొంతడబ్బుతో చట్రం వేయించాడు.\nబస్తీలో పని పూర్తి అయాక పాపన్న\nఇంటి దారిపట్టి వస్తూండగా, దారిలో ఒక\nచెట్టు కింద ఒక ముసలి అంధుడూ, వాడి\nముసలి భార్యా కూచుని కనిపించారు.\nవాళ్ళక్కడ కూర్చుని దారేపోయ్యే వాళ్ళని\nయాచిస్తున్నారు.\nపాపన్నను చూసి ముసలిది, \"ముస\nలాడు పడి లేచాడు, బాబూ. ఇంత గంజి\nతాగిస్తాను, ఏమైనా ధర్మం చెయ్యండి,”\nఅని అడిగింది.\nజేబు తడివి చూసుకుంటే పాపన్నకు\nదమ్మిడీ కూడా దొరకలేదు. ఉన్న డబ్బులో\nకొంతపెట్టి చట్రం కట్టించాడు. మిగతాది\nబీదకూ, బిక్కికీ దానం చేశాడు.\n“నా దగ్గిర ఏమీలేదే, నా చేతి ఉంగరం\nయిస్తే మీ కేమైనా ఉపయోగ పడుతుందా?”\nఅన్నాడు పాపన్న.\nముసలిది వెంటనే అతన్ని గుర్తించి,\n\"నువు పాపన్నవు కాదు, నాయనా? బంగా\nరపు ఉంగరం మాలాటి వాళ్ళకు దక్కు\nతుందా? ఏదైనా తేలిక వస్తువుగా చూసి\nఇయ్యి. నీ చేత్తో ఏమిచ్చినా మాకు సుభి\nక్షమే,” అన్నది.\n\"ఈ లక్ష్మీదేవి బొమ్మ తప్ప నా దగ్గిర\nఇంకేమీ లేదు,” అన్నాడు పాపన్న.\n\"అదే ఇవ్వు, బాబూ. ఆ దేవికి పూజ\nచేసుకుంటూ బిచ్చమెత్తుకుంటాం,” అన్నది\nముసలిది.\nముసలాడు కూడా ఆ మాటే అన్నాడు.\nపాపన్న వాళ్ళ కా పటం ఇచ్చి ఇంటికి తిరిగి\nవచ్చేశాడు. అదృష్టవశాన ఆ ముసలి దంప\nతులకు ఆనాడు బాగా డబ్బులూ, ధాన్యమూ\nదొరికాయి. వాళ్ళ గుడిసె ఆ దగ్గిరలోనే\nఉన్నది. రోజూ ముసలిది తన మొగుణ్ణి,\nలక్ష్మీ పటాన్నీ ఆ చెట్టు కిందే కూర్చోబెట్టి\nపోతూ వచ్చింది.\nలక్ష్మీదేవి వాళ్ళకు అనుగ్రహించినట్టు\nకనబడింది. అంతకు పూర్వం వాళ్ళకు ఒక\nపూట కడుపు సగం నిండేది, మరో పూట\nఅదీ ఉండేది కాదు. కాని ఇప్పుడు దారే\nపొయ్యే వాళ్ళంతా లక్ష్మీ పటానికి దణ్ణం\nపెట్టుకుని, గుడ్డివాడి ముందు తృణమో,\nపణమో వేసి మరీ వెళుతున్నారు.\nరెండు మూడు రోజు లిలా గడిచాక ఒక\nపదిహేనేళ్ళ కుర్రాడు అటుగా వచ్చి,\nఆ పటాన్ని చూసి, \"ఈ బొమ్మ నీకెలా దొరి\nకింది?” అని గుడ్డివాణ్ణి అడిగాడు.\nగుడ్డివాడు భయపడుతూ, \"ఎవరు\nనాయనా, నువూ? ఏవరో ధర్మాత్ముడు\nపెట్టిన భిక్షే ఇది కూడా. అదే మమ్మల్ని\nకాపాడుతున్నది. నువు కూడా ఇంత ధర్మం\nచేసిపో, బాబూ, నీకు మంచి లాభం కలుగు\nతుంది,” అన్నాడు.\n\"ఇది నా బొమ్మే. అనుమానం లేదు.\nచక్కగా పటం కట్టించా రెవరో,” అని\nఆకుర్రాడు పైకే అనుకోవటం విని గుడ్డి\nవాడికి మరింత భయం వేసింది. వాడు\nభార్యను పిలుస్తూ, \"ఒకసారి ఇటురావే.\nఎవరో అల్లరి పిల్లాడల్లే ఉంది. పటం కాస్తా\nఎత్తుకు పోతాడేమో, చూడూ,\" అని పెద్ద\nకేక పెట్టాడు.\nముసలాడింకా మాట పూర్తి చెయ్యక\nముందే ఆ కుర్రాడు పటం తీసుకుని, పరుగు\nలంకించుకున్నాడు. ముసలిది వచ్చి పటం\nపోయిన సంగతి తెలుసుకున్నది. భార్యాభర్త\nలిద్దరూ లబోదిబోమన్నారు. కాని ఎవరు\nవింటారు?\nనిజానికి ఆ లక్ష్మీ బొమ్మ వేసినది\nఆ కుర్రాడే. వాడి పేరు రాములు. బొమ్మ\nమీద వాడు ఒక మూలగా తన పేరు కూడా\nరాసుకున్నాడు. వాడికి బొమ్మలు వెయ్యటం\nఒక పిచ్చి. చదువూ, చట్టు బండలూ\nలేకుండా వాడు అస్తమానమూ బొమ్మలు\nవేసేవాడు. తండ్రికి వ్యాపారం ఉన్నది.\nరాములు బుద్ధి కనీసం వ్యాపారంలోనన్నా\nప్రవేశించలేదు. తన కొడుకు నిజమైన చిత్ర\nకారుడు కావాలంటే కష్టపడి చిత్రకళ\nఅభ్యసించాలి. ఆ పైన ఏ రాజుగారి ప్రాప\nకమో దొరకాలి. అంతేగాని అలా పిచ్చి\nబొమ్మలు గీస్తే రాములు ఎందుకూ పనికి\nరాకుండా పోతాడు. అందుచేత రాములు\nతండ్రి తన కొడుకు వేసిన లక్ష్మీ బొమ్మనూ,\nవాడి పరికరాలనూ చూసి మండిపడి, వాటిని\nదూరంగా పారేశాడు. రాములు తండ్రి\nపారేసిన లక్ష్మీబొమ్మే పాపన్నకు దారి\nపక్కన దొరికింది.\nచట్రం వేసిన తన బొమ్మను రాములు.\nఇంటికి తీసుకుపోయి, తన తండ్రి కంట\nపడకుండా దాచుదా మనుకున్నాడు, కాని\nతండ్రి దాన్ని చూడనే చూశాడు. ఆయన\nకోపంగా, \" ఒరే, వెధవా! నేను అవతల\nపారేసిన ఆ దిక్కుమాలిన బొమ్మకు చట్రం\nకూడా కట్టించు కొచ్చావా? నీ కంత డబ్బె\nక్కడిది? నా జేబులో డబ్బులు తగ్గి\nనట్టుంటే ఏమోననుకున్నాను, జేబులు\nకొట్టటం కూడా నేర్చావా?” అంటూ\nరాములు చెవి పట్టుకున్నాడు.\n\"లేదు, నాన్నా, డబ్బులు దొంగిలించ\nలేదు,” అని రాములు నాలుక కరుచు\nకున్నాడు. దాన్ని ఒక గుడ్డి బిచ్చగాడి దగ్గిర\nనుంచి దొంగిలించి తెచ్చినట్టు వాడు తండ్రి\nకెలా చెబుతాడు? ఆ మాట వింటే తండ్రి\nమరింత మండి పడతాడు. అందుకని\nరాములు, \"దీన్ని ఎవరో తీసుకుపోయి,\nచట్రం వేయించుకుని పూజకు పెట్టు\nకున్నారు. ఈ పటాన్ని పూజిస్తే చాలా లాభం\nకలుగుతుందిట. ఇది నేను రాసిన బొమ్మే\nనని చెప్పేసరికి నా కిచ్చేశారు. మనం ఇంట్లో\nఉంచుకుని పూజ చేస్తే మనకే లాభం\nవస్తుంది, నాన్నా, \"అన్నాడు.\n\"అయితే దీనితో ఎంతలాభం చేస్తావో\nచేసి పట్టుకురా. వట్టి చేతులతో ఇంటి\nకొచ్చావో నీకు అన్నం పుట్టదు,” అంటూ\nతండ్రి రాముల్ని బయటికి గెంటాడు.\nరాములు ఆ పటాన్ని తీసుకుని కాస్త\nడబ్బున్నవాళ్ళ కాళ్ళకుపోయి, \"బొమ్మ\nకొంటారా?” అని అడగసాగాడు: ఎవరూ\nకొనలేదు. కొందరు ఆ బొమ్మను చూస్తూనే,\n\"ఫో అవతలికి,\" అని వాణ్ణి కసిరారు.\nకొందరు వాణ్ణి చూసి నవ్వారు. మరి కొందరు\nఊరికే ఇచ్చినా ఆ బొమ్మ తమ కక్కర్లే\nదని చెప్పేశారు.\nరాములు ఆ పటాన్ని అమ్మటానికి\nప్రయత్నిస్తూ, చివరకు పాపన్న ఇంటికి\nకూడా వచ్చాడు.\nపాపన్న ఆ పటాన్ని చూసి ఆశ్చర్య\nపోయి, \" నీ కిది ఎలా దొరికింది?\" అని\nరాముల్ని ఆడిగాడు.\n\"ఈ బొమ్మ నేనే గీశాను. మా నాన్న\nదాన్ని అవతల పారేశాడు. ఇది ఎలాగో ఒక\nముసలి గుడ్డివాడి దగ్గిరికి చేరింది. నాది\nనా కివ్వమంటే వా డిప్వలేదు. అందుకని\nదీన్ని ఎత్తుకొచ్చాను. తన జేబులో డబ్బు\nదొంగిలించి పోయి నేనీ బొమ్మకు చట్రం\nవేయించాననుకుని మా నాన్ని నన్ను ఇంటి\nనుంచి తరిమేశాడు; డబ్బు లేకుండా\nఇంటికి రా వద్దన్నాడు,” అని రాములు\nపాపన్నకు సంగతంతా చెప్పాడు.\n\"బొమ్మ మీద రాములు అని రాసి\nఉన్నది, నీ పేరేనా?” అని పాపన్న\nఅడిగాడు.\n\" అవునండి. నాకు బొమ్మలు గీసే పిచ్చి\nఉన్నది. అది మా నాన్నకు చాలా కోపం,”\nఅన్నాడు రాములు.\n\"నీ బొమ్మకు చట్రం వేయించింది\nనేనే. దీన్ని అయిదు రూపాయలకు నేనే\nకొంటాను. ఆ డబ్బు తీసుకు పోయి\nమీ నాన్న కియ్యి,\" అంటూ పాపన్న\nబొమ్మ తీసుకుని, రాములు చేతిలో అయిదు\nరూపాయలు పెట్టాడు.\nతరవాత పాపన్న ఆ పటం తీసుకు\nపోయి ఆ ముసలిదంపతుల. కిచ్చి ఇక\nదాన్ని ఎవరూ ఎత్తుకుపోరని ధైర్యం\nచెప్పాడు. ఆ తరవాత అతను రాము\nలింటికి వెళ్ళి, రాములు తండ్రితో,\n\"మీ వాడికి చిత్రకళలో మంచి అభిరుచి\nఉన్నది. వాణ్ణి నా వెంట పంపండి. రాజు\nగారి చిత్రకళాశాలలో చేర్పించి చిత్రకళ\nనేర్పిస్తాను. మంచి చిత్రకారు డవుతాడు,”\nఅని చెప్పి, ఆయనను ఒప్పించాడు.",
            "book_page_end": 57
        },
        {
            "title": "భూత మూర్ఖుడు",
            "book_page_start": 58,
            "pdf_page_start": 58,
            "pdf_page_end": 62,
            "author": "ఆర్. అప్పారావు",
            "genre": "నీతి కథ",
            "moral": "పేరాశ, మూఢనమ్మకాలు, సోమరితనం వ్యక్తిని పతనం చేస్తాయి. కష్టపడి పనిచేయడమే శ్రేయస్కరం.",
            "keywords": [
                "గణపతి",
                "వడ్రంగి",
                "భూతం",
                "దయ్యం",
                "సోమరితనం",
                "శ్మశానం"
            ],
            "characters": [
                "గణపతి",
                "గణపతి తల్లి",
                "అయ్యవారు",
                "టక్కరి వెధవ",
                "కమ్మరి"
            ],
            "locations": [
                "గ్రామం",
                "శ్మశానం"
            ],
            "content": "ఒక గ్రామంలో ఒక వడ్రంగి యువకు\nడుండేవాడు. వాడి పేరు గణపతి. వాడికి\nకొద్దిగా చదువున్నది, కాని ఆస్తి దాదాపు\nఏమీలేదు. అయితే కష్టపడి వృత్తి చేసు\nకుంటూ తన పొట్టా, తన ముసలి తల్లి\nపొట్ట పోసుకుంటూ కాలక్షేపం చేసేవాడు.\nఇలా ఉండగా ఒకసారి వాడి దాయాది\nఒకడు పిల్లలు లేకుండా చనిపోవటంతో\nగణపతికి ఆ దాయాది ఆస్తి కలిసివచ్చింది.\nఇకమీద తాను కష్టపడి రోజల్లా వడ్రంగం\nచేసి ఒళ్ళు హూనం చేసుకో నవసరం\nలేదని వాడికి తోచింది. అందుచేత వాడు\nతన తల్లితో, \"అమ్మా, ఇంతకాలమూ మనం\nసుఖంగా బతకటం అంటే ఏమిటో ఎరగం.\nఇప్పుడు డబ్బున్నది గనక మంచి ఇల్లు\nకొనుక్కుని మంచి బట్టలు కట్టుకుని,\nమంచి భోజనం తింటూ సుఖంగా కాలం\nవెళ్ళబుచ్చుదాం,” అన్నాడు.\nగణపతికి వేపకాయంత వెర్రి ఉన్నదని\nతల్లికి తెలుసు. అందుకని ఆమె, \"నాలుగు\nడబ్బులు చేరాయని నిక్షేపంలాంటి వృత్తి\nఎందుకు మానుకుంటావురా, బాబూ?\nడబ్బుంటే ఎప్పటికైనా అవసరానికి పనికి\nరాకపోతుందా? కావలిస్తే ఇల్లుకొను. ఇంకా\nఆస్తి పాస్తులు సంపాదించు. అంతేగాని\nచేస్తున్న పని మానుకోకు,” అన్నది.\nతల్లి మాట ప్రకారం గణపతి ఒక ఇల్లు\nకొన్నాడు. వృత్తి పూర్తిగా మానకుండా\nకొద్ది గంటలు మాత్రమే పని చేసి, మిగతా\nకాలాన్ని పుస్తకాలు చదవటానికి వినియో\nగించుకుందా మనుకున్నాడు. తనకు\nచదువు వచ్చి కూడా ఏ జన్మానా ఒక్క\nపుస్తకం కూడా చదవక పోవటం తలుచు\nకుంటే వాడికి బాధ కలిగింది.\nఈ లోటు తీరగలందులకు గణపతి\nఊళ్ళో ఉండే అయ్యవారి దగ్గిరికిపోయి,\nతాను చదువుకునేటందుకు పుస్తకం ఒకటి\nఏదన్నా ఇయ్యమని అడిగాడు. అయ్యవారు\nవాడికి విక్రమార్కుడి కథల పుస్తకం\nఇచ్చాడు. దాన్ని పూర్తి చేసినదాకా గణపతి\nమరే పనీ చెయ్యలేదు; ఒకసారి చదివేశాక\nరెండోసారీ, మూడోసారీ చదివాడు. చదివిన\nకొద్దీ ఆ కథలు అద్భుతంగా ఉన్నాయి.\nవిక్రమార్కుడి కధలు చదివాక గణ\nపతికి ఒక కుతూహలం పుట్టు కొచ్చింది:\nతాను కూడా విక్రమార్కుడిలాగే భూత\nబేతాళాలతో స్నేహం కడితే ఎంత బాగుం\nటుంది! మామూలుగా అందరూ భూతాల\nపేరు చెబితే భయపడతారు. అది పిరికి\nతనం. స్నేహం చేస్తే భూతాల వల్ల ఎన్ని\nలాభాలైనా ఉన్నాయి. కనక, గణపతి ఎలా\nగైనా భూతాల పరిచయం సంపాదించాలని\nనిశ్చయించుకున్నాడు.\nఅయితే అది ఎలా సాధ్యం? దయ్యా\nలున్నాయని అందరూ ఒప్పుకుంటారు. కాని\nగణపతి తన జన్మలో ఎన్నడూ ఒక్క బక్క\nదయ్యాన్ని కూడా చూడలేదు. \"నువ్వే\nమైనా 'దయ్యాన్ని 'ఎప్పుడైనా చూశావా?”\nఅని వాడు ఎరిగినవాళ్ళ నెందరినో అడిగి\nచూశాడు. ఒక్కరైనా తాము దయ్యాన్ని\nచూసినట్టు చెప్పలేదు.\nగణపతి ఉండే ఊళ్ళోనే ఒక టక్కరి\nవెధవ వుండేవాడు. ఆస్తి కలిసి వచ్చి\nనప్పటి నుంచీ, గణపతి డబ్బులసంచీ\nఒకటి రొండిన తియ్యకుండా పెట్టుకుని\nతిరుగుతూ ఉండటం వాడు గమనించి,\nఆ సంచీ పైన కన్నువేశాడు. గణపతికి\nదయ్యాల గురించి తెలుసుకోవాలన్న ఆసక్తి\nపట్టుకున్నట్టు తెలియగానే ఆ టక్కరికి ఒక\nయుక్తి తట్టింది.\nఒకనాడు గణపతి వీధి వెంట పోతుంటే\nఆ టక్కరి ఎదురుపడి, \"ఏం, అన్నా? నువు\nదయ్యాలను చూశావంటున్నారే, నిజ\nమేనా?” అని అడిగాడు.\n\"దయ్యాలు కనిపిస్తే ఇక లేనిదేమిటి?”\nఅన్నాడు గణపతి దిగులుగా..\n\"నీకు చూడాలని ఉంటే దయ్యాలకేం\nకొదవ ? అర్ధరాత్రి శ్మశానం కేసి వెళ్ళా\nవంటే దయ్యాలు కొల్లలు కొల్లలు!”\nఅన్నాడు టక్కరి.\n\"నా కా సంగతి తట్టలేదు సుమా!\"\nఅన్నాడు గణపతి, ప్రాణం లేచివచ్చినట్టయి.\nఆ రాత్రే వాడు తల్లికి తెలియకుండా\nఇల్లు విడిచి శ్మశానం చేరుకున్నాడు.\nఅక్కడ గోరీల మధ్య గా ఏదో తెల్లటి\nఆకారం కనిపించింది. \" అమ్మయ్య, అది\nదయ్యమే!\" అనుకుని వాడు దాన్ని సమీ\nపించి, \" నువు భూతానివా, ప్రేతానివా,\nపిశాచానివా? బేతాళానివా?”అని అడిగాడు.\nఆ ఆకారం మాట్లాడలేదు.\nగణపతి దయ్యాన్ని మరింత సమీపించి,\n\"నేను నీతో స్నేహం చెయ్యటానికి\nవచ్చాను. పలకవేం?” అన్నాడు.\nటక్కరివాడే పైనుంచి కిందికి తెల్ల\nదుప్పటి కప్పుకుని గోరీల మధ్య గణపతి\nకోసం నిలబడ్డాడు. గణపతి తనని సమీ\nపించగానే వాడు తన మీద ఉన్న దుప్పటి.\nగణపతి మీద కప్పి, గణపతి మొలలో\nఉన్న డబ్నులసంచీ గుంజుకుని, గణపతిని\nఒక్క తోపు తోసి, చల్లగా జారుకున్నాడు.\nగణపతి తన డబ్బుల సంచీ పోయినం\nదుకు ఏ మాత్రమూ విచారించక, దయ్యాన్ని\nచూసిన ఆనందంలో ఇంటికి తిరిగి వచ్చి,\nమర్నాడుదయం తల్లితో, \"రాత్రి నాకు\nదయ్యం కనిపించిందమ్మా. ఇదుగో దాని\nబట్ట. దాన్ని ఏమార్చి తెచ్చేశాను. అయితే\nఆ గొడవలో నా డబ్బుల సంచీ పారేసు\nకున్నాను — పోతే పోయిందిలే,\" అంటూ\nజరిగిన సంగతంతా చెప్పాడు,\nవాస్తవంగా జరిగిన దేమిటో గణపతి తల్లి\nగ్రహించింది. వాడు చూసినది దయ్యం\nకాదని చెబితే వాడికి మనసు నొచ్చుతుండని,\n\"పిచ్చివాడా, దయ్యం కనిపించి మంచిగా\nమాట్లాడకపోతే, దాని బట్ట లెత్తుకొస్తారా?\nతడీపెడీ నాలుగిచ్చుకోవాలి గాని!\" అన్నది.\nఅదీ నిజమే ననుకున్నాడు గణపతి.\nదయ్యం తనతో స్నేహంగా ఉండనప్పుడు\nబలంతోనైనా లొంగదీసుకోవాలి! అందుకని\nవాడు మర్నాడు రాత్రి కూడా శ్మశానానికి\nవెళ్ళాడు. ఆ రాత్రి మబ్బులుపట్టి మరీ\nచీకటిగా ఉన్నది. ఆ కటిక చీకటిలో వాడి\nకొక దయ్యం నిటారుగా నిలబడి ఉన్నట్టు\nకనబడింది. గణపతి దాన్ని సమీపించి\nపలకరించాడు. కాని దయ్యం పలకలేదు.\nతల్లి చెప్పినట్టు, వాడు రెండు పిడికిళ్ళూ\nబిగబట్టి దయ్యాన్ని చావబాదాడు. దయ్యం\nచలించలేదు గాని, వాడి చేతులు రెండూ\nపగిలి, రక్తం కారసాగింది. వాడు దయ్యం\nఅనుకున్నది ఒక సమాధిరాయి.\nగణపతి మర్నాడు తన తల్లికి, వాచి\nపోయిన తన చేతులు చూపి, ఆమె చెప్పిన\nసలహా పారలేదన్నాడు.\n\"పిచ్చివాడా, నువు డయ్యాలను వెతు\nక్కుంటూ పోవటంచేత వాటికి అలుసైపో\nయావు. డయ్యాలను చూడాలంటే శ్మశా\nనానికే వెళ్ళాలా ? నీ స్నేహం కోరే దయ్యం\nవెతుక్కుంటూ ఇంటికి రాదుట్రా? నువెక్క\nడికి వెళ్ళకు! ఇంట్లోనే పడుకో. ఒకవేళ\nనీ కోసం దయ్యంగాని ఇంటికి వచ్చినా\nబెట్టు చెయ్యి. ముసుగుతన్ని పడుకో.\nఒకంతట జవాబియ్యకు. దాన్ని నీ కాళ్ళా\nవేళ్ళా పడనీ,” అన్నది గణపతి తల్లి.\nఈ సలహా కూడా బాగానే ఉన్నదను\nకున్నాడు గణపతి. తన కోసం దయ్యంవస్తే\nతల్లికి నిద్రాభంగం అవుతుందని, వాడారాత్రి\nముందు వసారాలో మంచం వేసుకుని పడు\nకున్నాడు. పడుకున్నాడేగాని వాడికి కన్ను\nమూతపడలేదు. ఎంతకీ దయ్యం రాదు.\nరాత్రి మూడోజామున గణపతికి కాస్త\nకునుకు పట్టింది. ఆ సమయంలోనే గణ\nపతి ఇంటికి ఎలాగో నిప్పంటుకున్నది.\nగణపతి ఇంటి పొరుగున ఉన్న' కమ్మరి\nఆ సంగతి గమనించి చప్పున గణపతి\nఇంటికి పరిగెత్తి, \"గణపతీ, గణపతీ,\" అని\nనిద్ర లేపాడు.\nగణపతి నిద్రమత్తులో కళ్ళు సగం తెరిచి\nచూసి కమ్మరిని గుర్తించలేక, తన కోసం\nవెతుక్కుంటూ దయ్యం రానే వచ్చిందను\nకుని, నిద్రపోతున్నట్టు నటించాడు.\n\"ఒక చెంప కొంప కాలిపోతుంటే నిద్ర\nపోతావేమయ్యా!” అన్నాడు కమ్మరి.\n\"ఈ పప్పులు మన దగ్గిర ఉడకవు,”\nఅనుకుని గణపతి గురక పెట్టసాగాడు.\n\"సరే నీయిష్టం, కొంపతోపాటు నువూ\nకాలిపోదలిస్తే నేనేం చేసేదీ?\" అంటూ\nకమ్మరి అవతలికి వెళ్ళాడు.\nఇంతలో తల్లి, \"ఒరే, గణపతీ, ఇల్లంటు\nకున్నదిరా! లేవరా!” అని కేకలు పెట్టింది.\nగణపతి లేచి చూసే సరికి, ఇల్లు సగానికి\nపైగా తగలబడి పోనే పోయింది.\nడబ్బుల సంచీతో బాటు కొనుక్కున్న\nకొంప కూడా పోవటంతో, గణపతి తిరిగి\nఎప్పటి స్థితికి వచ్చాడు. ఆ స్థలంలో నే\nవాడెక చిన్న గుడిసె వేసుకుని, తిరిగి కష్ట\nపడి వడ్రంగం పని చేస్తూ తల్లి పొట్టా,\nతన పొట్టా నింపుకోసాగాడు.",
            "book_page_end": 62
        },
        {
            "title": "కృష్ణావతారం (2. కృష్ణ జననము)",
            "book_page_start": 63,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పౌరాణికం/పురాణ కథ",
            "moral": "భగవంతుడి నిర్ణయాన్ని ఎవరూ మార్చలేరు. దుష్టత్వం ఎల్లప్పుడూ అంతమవుతుంది.",
            "keywords": [
                "కృష్ణుడు",
                "బలరాముడు",
                "కంసుడు",
                "దేవకి",
                "వసుదేవుడు",
                "యోగమాయ"
            ],
            "characters": [
                "విష్ణుమూర్తి",
                "నారదుడు",
                "కంసుడు",
                "దేవకి",
                "వసుదేవుడు",
                "యోగమాయ",
                "రోహిణి",
                "నందుడు",
                "యశోద",
                "బలరాముడు",
                "కృష్ణుడు"
            ],
            "locations": [
                "మధురా నగరం",
                "గోకులం",
                "మేరు పర్వతం"
            ],
            "content": "మేరుపర్వతం మీద జరిగిన దేవసభ నుంచి\nబయలుదేరిన నారదుడు తిన్నగా 'మధురా\nన గ రానికి వెళ్లాడు. ఆయన కంనుడి\nమందిర ద్వారాన్ని చేరేసరికి, ప్రతీహారులు\nవచ్చి ఆయనను లోపలికి తీసుకు వెళ్లారు.\nనారదుడికి కంసు డెదురువచ్చి, ఎంతో\nవినయంతో అర్ఘ్య పాద్యాదులిచ్చి, పూజించి,\nతృప్తి కలిగించాడు.\nఅప్పుడు నారదుడు కంసుడి కేసి\nచూస్తూ, అందరూ వింటూండగా, \"నాయనా,\nనేను తీర్థయాత్రలు చేసుకుంటూ, అలా\nమేరుపర్వతం కేసి వెళ్లాను. అక్కడ బ్రహ్మ\nమొదలైన దేవతలంతా పెద్ద సభ చేసి\nఉన్నారు. ఏదో పెద్ద చర్చ జరుగు తున్న\nదని గ్రహించి నేనక్కడ కాస్సేపు నిలి\nచాను. ఏం చెప్పమన్నావు? వాళ్లందరూ .\nచేరి, నిన్ను చంపడానికి పెద్ద పథకం ఆలో\nచిస్తున్నారు. మీ పెత్తండ్రి కూతురు దేవకీ\nదేవి ఉంది, చూశావూ? ఆవిడకు కలిగే\nఎనిమిదో బిడ్డ నీకు మృత్యువు కలిగిస్తుం\nదట. దేవతల కందరికీ రక్షకు డైనవాడే\nఅందుకు గాను అవతార మెత్తుతున్నాడట!\nకనక, నాయనా, నీ ప్రాణానికి హాని కలగ\nకుండా తగిన ఏర్పాటులు చేసుకో. ధర్మ\nమార్గం తప్పకుండా సుఖంగా జీవించు.\nనీ మేలు కోరినవాణ్ణి గనక ఈ ముక్క\nనీ చెవిని వేసి పోదామని వచ్చాను,” అని\nతన దారిన తాను వెళ్లిపోయాడు.\nతరవాత కంసుడు తన భృత్యులను\nచూసి చిన్న నవ్వు నవ్వి, \"తెలివిగల\nవాడని ఈ నారదు డంటే చాలా స్నేహ\nభావంతో ఉంటూ వచ్చాను. కాని నా బోటి\nసత్వవంతుణ్ణి ఇలా భయపెడతాడా? నేను\nబ్రహ్మను గాని, మరే దేవతలను గాని\nలక్ష్య పెడతానా? నాకే కోపం వచ్చిందంటే\nఒక్క పిడికిటి పోటు తో దిక్కులనూ,\nదిక్పాలకులనూ అణగార్చగలను! కొండ\nలన్నీ అవిసినా, సముద్రాలన్నీ ఇంకినా\nనేను చలించేవాణ్ణి కాను ! అది అలా\nఉంచండి. ఈ నారదుడికి కాలూ, నోరూ\nక్షణం ఊరుకోవు. ప్రతి చోటికీ పోతూ,\nనోటికి వచ్చినదెల్లా అంటూ, ఒకరిమీదికి\nఒకరిని రెచ్చగొట్టి, తంపులు పెట్టి తమాషా\nచూస్తాడు. ఆయన ఎలాటివాడైతే మనకేం?\nయదుకులం నుంచి అపాయం ఉందని\nఆయన అంటున్నాడు గనక, మన అరిష్ట\nకేశి ప్రలంబ దేనుక పూతన కాళీయు లాది\nగాగల వాళ్ళందరూ చాలా జాగరూకులై\nఉండి, నా శత్రువులను నాశనం చెయ్యాలి.\nతల్లిగర్భాన ఉన్నవాళ్లను సైతం వదిలి\nపెట్టరాదు. నేనుండగా నా భృత్యులెవరూ\nఛీ దేనికీ భయపడవలసిన పనిలేదు. అండగా\nనే నున్నాను గనక అందరూ స్వేచ్ఛగా\nసంచరించవచ్చు, \" అన్నాడు.\nతరవాత కంనుడు సభ చాలించి తన\nభవనానికి వెళ్ళి తన ఆప్తులను రహ\nస్యంగా సమావేశపరచి, \"ఇవాళ నుంచి\nమన దేవకీదేవికి అనేక మంది పరిచారి\nకలను ఏర్పాటు చేసి, కాపలా ఉంచండి.\nవాళ్లు వసుదేవుణ్ణి కూడా ఒక కంట కనిపెట్టి\nఉండాలి. దేవకికి ఎప్పుడు గర్భధారణ\nజరిగినదీ, ఏయే నెలలు జరిగేదీ, ఎప్పుడు\nపురుడు వచ్చేది నాకు ఎప్పటి కప్పుడు\nతెలియజేస్తూ ఉండాలి. విసుగూ విరా\nమమూ లేకుండా అహోరాత్రాలు కాపలా\nసాగాలి. దీనికంతకూ కారణమేమిటో\nఎవ్వరికీ తెలియకూడదు,\" అని వారిని\nహెచ్చరించాడు.\nఈ లోపల నారదుడు మధురానగరం\nనుంచి విష్ణుమూర్తి వద్దకు వెళ్ళి, తాను\nఏ విధంగా కంసుడి మనసులో విషబీజం\nనాటినదీ, దాని ఫలితంగా కంసుడు తల\nపెట్టిన నీచకార్యాలూ తెలిపాడు.\nనారదుడు వెళ్లినాక విష్ణుమూర్తి, కంసుడి\nజాగ్రత్తలన్నీ తప్పించుకుని తాను అవత\nరించే ఉపాయాలాలోచించసాగాడు. ఆయ\nనకు ఒక పాత వృత్తాంతం జ్ఞాపకం వచ్చింది.\nఅదేమిటంటే —— పాతాళంలో కాలనేమి\nకొడుకులు ఆరుగురుండే వారు. వారు చావు\nలేకుండా బ్రహ్మ నుంచి వరాలుపొందాలని\nతపస్సు ప్రారంభించారు. ఆ సమయంలో\nమూడు లోకాలకూ తానే ఆధిపత్యం\nవహించి ఉన్న హిరణ్యకశిపుడు, ఈ సంగతి\nతెలిసి, \"కులశ్రేష్ఠుణ్ణి నేనుండగా మరొకరి\nనుంచి వరాలు పొందాలని ఆశిస్తారా ?\nమిమ్మల్ని కని పెంచిన తండ్రిచేతనే\nచావండి,” అని శపించాడు.\nఈ సంగతి స్మరణకు రాగానే విష్ణువు\nయోగమాయను పిలిచి, \"నీ వల్ల ఒక పని\nకావలసి ఉన్నది. షడ్గర్భులనేవాళ్లు, కాల\nనేమి కొడుకులు ఆరుగురున్నారు. వాళ్ళను\nఒక్కొక్కణ్ణి తీసుకుపోయి దేవకిగర్భంలో\nప్రవేశ పెట్టు. వాళ్లు పుట్టిన వెంటనే\nకంసుడు చంపేస్తాడు. దేవకికి కలిగే ఏడవ\nగర్భాన్ని రోహిణికి మార్చు. దేవకికి ఏడవ\nసారి కంసుడి భయంచేత గర్భస్రావ\nమయిందని అందరూ అనుకుంటారు. ఆ బిడ్డ\nనాకు అన్నగా రోహిణి గర్భాన జనిస్తాడు.\nతరవాత దేవకీదేవి అష్టమగర్భంలో నేను\nప్రవేశించేటప్పుడే, నువు కంసుడి గోవులకు\nపాలకుడైన నందుడి భార్య యశోద గర్భంలో\nప్రవేశించు. మన మిద్దరమూ అర్ధరాత్రి\nవేళ జననం పొంది స్థానాలు మారుదాం.\nఅటు తరవాత కంసుడు నిన్ను రాతి కేసి\nకొట్టి చంప యత్నించినప్పుడు ఆకాశానికి\nఎగిరిపో. అటు తరవాత ఇంద్రుడు\nనీ కెదురు వచ్చి, తీసుకు పోయి, నిన్ను ఆది\nశక్తిగా అభిషేకిస్తాడు. నీలమేఘచ్ఛాయా,\nనిండు చంద్రుడులాంటి ముఖమూ, ఎనిమిది\nచేతులలో శారమూ, చక్రమూ, గదా,\nఖడ్గమూ, పద్మమూ, మధుకలశమూ,\nముసలమూ, శూలమూ ధరించి, దివ్యా\nభరణ భూషితవై, నీలంరంగు గల పట్టు\nచీర ధరించి, సమస్త దేవతల చేతా పూజింప\nబడతావు,” అన్నాడు.\nయోగమాయ సరే నన్నది. ఆమె\nమహిమచేత దేవకీదేవి షడ్గర్భులను, ఒకరి\nతరవాత ఒకరుగా, తన గర్భాన ధరిస్తూ\nవచ్చింది. ఆమెకు ప్రసవకాలం సమీపించి\nనప్పుడల్లా కంనుడి మనుషులు వెళ్ళి\nకంసుడితో ఆ సంగతి చెప్పేవాళ్లు. కంసుడు\nవచ్చి, పుట్టిన బిడ్డను పుట్టినట్టే తీసుకు\nపోయి, దాని కాళ్లు పట్టుకుని రాతి మీద\nకొట్టి, మహాదారుణంగా చంపేసేవాడు.\nదేవకీదేవి ఏడవసారి గర్భిణిగా ఉండగా\nయోగమాయ ఆ గర్భాన్ని తీసుకుపోయి,\nగోకులంలో ఉన్న రోహిణి గర్భాన ప్రవేశ\nపెట్టింది. రోహిణికి నెలలు నిండి, పూర్ణ\nచంద్రుడితో సమానమైన పుత్రుడు కలి\nగాడు. గర్భసంకర్షణం చేత పుట్టిన కార\nణాన ఇతను సంకర్షణు డయాడు. ఇతనే\nబలరాముడు.\nబలరాముడు పుట్టిన అనంతరం దేవకి\nఎనిమిదోసారి గర్భం ధరించింది. అందులో\nవిష్ణుమూర్తి అంశ ప్రవేశించింది. ఆ నాడే\nగోకులంలో నందుడి భార్య యశోద కూడా\nగర్భం దాల్చింది.\nతొమ్మిది మాసాలు గడిచి, పదోమాసం\nప్రవేశించింది. శ్రావణమాసంలో, కృష్ణ\nపక్షంలో, అష్టమినాటి అర్ధరాత్రి, అయిదు\nగ్రహాలు ఉచ్చలో ఉండగా విష్ణువు అంశన\nకృష్ణుడు దేవకీగర్భాన జననం పొందాడు.\nఆ క్షణంలో దేవకీ వసుదేవుడూ తప్ప\nఇతరు లెవరూ మేలుకుని లేరు. కావలి\nవాళ్ళు గాఢనిద్రలో ముణిగి, శవాలలాగా\nపడి ఉన్నారు.\nతనకు కొడుకు కలిగాడన్న భావం ఎలాగో\nమనస్సులో కలిగి వసుదేవుడు దేవకి ఉన్న\nచోటికి ఆ అపరాత్రివేళ గబగబా వచ్చాడు.\nఅక్కడ చంద్రోదయమైనట్టుగా ఉన్నది.\nపుట్టిన బిడ్డ, దట్టమైన వెంట్రుకలూ, మేఘ\nవర్ణమూ కలిగి, ఒంటిన ఎక్కడా ఒక్క\nమరకగాని, మాలిన్యం గాని లేకుండా, కళ్లు\nవిచ్చి చుట్టూరా పరికించి చూస్తూ అద్భు\n-తంగా కనిపించాడు.\n\"దుర్మార్గుడైన కంసుడు ఈ శిశువుకు\nహాని చేస్తే ఎలా చూడగలను? ఇప్పుడే\nవీణ్ణి తీసుకుపోయి ఎక్కడైనా దాస్తాను,”\nఅనుకున్నాడు వసుదేవుడు తన మనస్సులో.\nదేవకి ఆ బిడ్డను ప్రసవవేదన లేకుండా\nకన్నది. అయితే ఇక చేయవలసిందేమిటో\nఆమెకు తోచలేదు. పసుదేవుడు తనకు\nకలిగిన ఆలోచన దేవకికి చెప్పి, ఆమె\nతొడ మీద ఉన్న బిడ్డను తన చేతులలోకి\nతీసుకుని, చప్పున అంతఃపురం దాటివచ్చి,\nతిన్నగా నందుడి ఇంటికి వెళ్లాడు. అక్కడ\nయశోద అంతకుముందే ఆడపిల్లను కని\nఒళ్లు తెలియని నిద్రలో ఉన్నది. వసుదేవు\nడామె పక్కన తన కొడుకును పడుకోబెట్టి,\nఆమె కన్న ఆడ పిల్లను ఎత్తుకుని తన\nఇంటికి తిరిగి వచ్చి, ఆ బిడ్డను దేవకి\nపక్కలో పడుకోబెట్టి, కంసుడి వద్దకువెళ్ళి,\nదేవకి బిడ్డను కన్నదని చెప్పాడు.\nకంసుడు కంగారుగా నిద్రలేచి, జుట్టు\nముడీ, బట్ట కుచ్చెళ్ళూ ఊడుతూ, గబగబా\nవచ్చి, పురిటి గది వాకిట నిలబడి, \"బిడ్డ\nనిలాతే, తే!” అని కేకలు పెట్టాడు.\nదేవకి ఆ బిడ్డను తన రొమ్ముకు అదుము\nకుంటూ, \" అన్నా, ఆగ్రహించకు. ఈసారి\nనేను కన్నది ఆడపిల్ల. నీలాటి లోకైకవీరుణ్ణి\nఈ ఆడ బిడ్డ ఏం చెయ్యగలదు? దీన్ని\nరక్షించు. ఇంతకు ముందు పుట్టిన\nవాళ్ళంతా మగవాళ్ళు కావటంచేత, వాళ్ళ\nవల్ల నీకేం కీడు కలుగుతుందో అని నిన్ను\nనేను వారించలేదు. ఈసారి నా పైన దయ\nఉంచు,\" అన్నది.\nకంసుడు వినిపించుకోకుండా పురిటింట\nజొరబడుతుంటే కావలి ఉండే స్త్రీలందరూ\nహాహాకారాలు చేశారు. అతను బలాత్కా\nరంగా దేవకి చేతుల నుంచి బిడ్డను లాగేసి,\nఎప్పటిలాగే రాతి కేసి కొట్టి చంపటానికై పై\nకెత్తాడు. పై కెత్తిన ఆ బిడ్డ కంసుడి చేతిలో\nనుంచి జారి, పై కెగిరి, ఆదిశక్తి రూపం\nధరించి ఆకాశాన నిలిచి, పానకలశం నుంచి\nమధువు తాగి, అట్టహాసంగా 'నవ్వుతూ,\nకంసుణ్ణి చూసి, \"ఓరీ దుర్మార్గుడా!\nనన్నిలా రాతి కేసి కొట్టి చంపాలని చూసి\nనందుకు, నిన్ను నీ ఘోరశత్రువు చంపి\nనప్పుడు నేను మృత్యుదేవత రూపంలో\nవచ్చి, నీ ప్రాణాలూ, నెత్తురూ ఆహరిస్తాను.\nఇంకెందుకు మిడిసి పడతావు? నిన్ను చంపే\nవాడు పుట్టనే పుట్టాడు,\" అంటూ అదృశ్య\nమయిపోయింది.\nవెంటనే కంసుడు దేవకీదేవి వద్దకువచ్చి,\nచేతులు జోడించి, \"అమ్మాయీ, ప్రాణ\nభయంతో నేను మహా పాపం చేశాను.\nనీ బిడ్డలందరినీ చంపి, నీకు గర్భశోకం\nకలిగించాను. ఇంతకూ నా ప్రయత్నం నెర\nవేర నే లేదు. తుచ్ఛమైన మనుష్య\nయత్నంతో బ్రహ్మలిఖితాన్ని మార్చటం\nసాధ్యమా? మనం నిమిత్త మాత్రులమే\nగాని, అసలు చంపేదీ, పోషించేదీ కాల\nపురుషుడు. అందుచేత నీ దుఃఖాన్ని విడిచి\nపెట్టు, నీ కాళ్ళూ, చేతులూ పట్టుకుని వేడు\nకుంటున్నాను,\" అన్నాడు.\nదేవకీదేవి ఏడుస్తూ, \" నా కీ శోకం రాసి\nపెట్టి ఉండగా నువు మాత్రం ఏం చెయ్య\nగలవులే, అన్నా!\" అని కంసుణ్ణి ఓదార్చి\nపంపేసింది.\nతెల్లవార కుండా నే వసుదేవుడు నంద\nగోపుడి ఇంటికి వెళ్ళాడు. నందుడు కొడుకు\nపుట్టిన సంబరంలో ఉన్నాడు. అతన్ని చూసి\nవసుదేవుడు, \" ఆహా, ఎంత చక్కని కొడు\nకును కన్నావయ్యా ! అదృష్టవంతుడివి.\nనీ కొడుకుతో సహా మీ స్వస్థానమైన గోకు\nలానికి వెళ్ళు. అక్కడ నా భార్య రోహిణికి\nపుట్టినవాడున్నాడు. వాణ్ణి నీ పెద్ద కొడుకు\nగానూ, వీణ్ణి నీ రెండో కొడుకుగానూ చూసు\nకుంటూ పెంచు. ఆ అడవి ప్రాంతంలో\nవీళ్ళను జాగ్రత్తగా, ఏమరుపాటు లేకుండా\nపెంచు సుమా. పాపిష్ఠివాడు కంసుడు\nదేవకి కన్న పిల్లలందర్నీ పొట్టన పెట్టు\nకున్నాడు. రోహిణి కన్న ఆ నలుసే దక్కింది.\nవాణ్ణి పెంచేభారం నీదే. కంసుడు పిల్లల్ని\nచంపమని నియోగించిన పూతనకు పసి\nపిల్లల కోసం వెతకటమే పని. తెల్లవారక\nముందే బయలుదేరి వెళ్ళి మందను చేరు.\nనువ్వీ నగరానికి కప్పం కట్టటానికిగదా\nవచ్చావు? ఆ పని కూడా తీరి పోయింది\nగనక మరి ఆలస్యం చెయ్యకుండా\nప్రయాణంకా,” అన్నాడు.\nవసుదేవుడిలా అనగానే నందుడు పురిటి\nపాపట్టి తొట్టెలో పెట్టి మోయించుతూ,\nతన భార్యతో సహా, పొట్టి ఎద్దులు కట్టిన\nబండి మీద ఎక్కి వేగంగా మందలుండే\nచోటికి చేరుకున్నాడు.",
            "book_page_end": 70
        },
        {
            "title": "అరణ్యపురాణం (5)",
            "book_page_start": 71,
            "pdf_page_start": 71,
            "pdf_page_end": 74,
            "author": "చందమామ బృందం",
            "genre": "జానపద కథ/ధారావాహిక",
            "moral": "మనిషి తన సొంత జాతిలోకి మారడానికి, మానవ సమాజంలో జీవించడానికి ప్రయత్నించాలి.",
            "keywords": [
                "మౌగ్లీ",
                "తోడేలు",
                "షేర్‌ఖాన్",
                "గ్రామం",
                "నాగరికత",
                "పులి"
            ],
            "characters": [
                "మౌగ్లీ",
                "తోడేలమ్మ",
                "షేర్‌ఖాన్",
                "అకేలా",
                "బాఘీర",
                "పురోహితుడు",
                "మేస్సువా (స్త్రీ)"
            ],
            "locations": [
                "అరణ్యం",
                "గుహ",
                "గ్రామం",
                "లోయ"
            ],
            "content": "మౌగ్లీ ఒకేపరుగున అరణ్యం దాటి,\nసాయంకాల సందె చీకట్లు కమ్ముకుంటూం\nడగా గుహకు చేరుకుని, లోయలోకి\nచూశాడు. పిల్లతోడేళ్ళు వేట కోసం బయ\nటికి వెళ్ళారు.\nగుహలోపల ఎక్కడో పని చూసు\nకుంటున్న తోడేలమ్మ మౌగ్లీ ఊపిరి చప్పుడు\nవిని, తన కప్పాయి నేదో వేధిస్తున్నదని\nగ్రహించి, \"ఏమిటది, నాన్నా?\" అన్నది.\n\" ఏవో గబ్బిలాలు షెరాఖాన్ గురించి\nవదురుతున్నాయి. ఈ రాత్రి వేటకు పొలాల\nమధ్యకు పోతున్నాను,” అంటూ మౌగ్లీ\nకొండ దిగువకు లంఘించి పరిగెత్తి, దిగు\nవన లోయలో ఉండే వాగును చేరి, అంతలో\nమంద వేటాడే ధ్వనులు వినిపించే సరికి\nనిలిచిపోయాడు. దుప్పిరంకె. వినపడింది.\nఅది తప్పించుకోలేని ఇరుకులో పడినట్టుగా\nముక్కింది. యువకతోడేళ్ళ కేకలు విని\nపించాయి: \"అకేలా! అకేలా! అకేలా\nతన బలం చూపుతాడు. నాయకుడికి దారి\nతొలగండి! దూకు, అకేలా!”\nఅకేలా దూకి దుప్పిని పట్టుకోలేకపోయి\nనట్టు స్పష్టమైంది. అకేలా పళ్ళు కరుచు\nకున్న చప్పుడయింది. దుప్పి ముంగాళ్ళతో\nగట్టిగా ఒక్కతన్ను తన్నేసరికి అకేలా\nఆర్తనాదం చేశాడు.\nమౌగ్లీ ఇంకేమీ వినదలచక ముందుకు\nపరుగుతీశాడు. మంద చేసే కోలాహలం\nఅంతకంతకూ అస్పష్టమైపోయింది. మౌగ్లీ\nపొలాల మధ్య ఉండే గుడిసెల దగ్గిరికి\nచేరుకున్నాడు. వాడు ఒక కిటికీ సమీపంలో\nఉన్న గడ్డికుప్పలో దూరి, \" బాఘీర నిజం\nచెప్పాడు. నాకూ, అకేలాకూ రేపు ఒకే\nరకమైన రోజు,\" అనుకున్నాడు.\nఅతను లేచి త్వరలోనే చేల మధ్య\nఉండే గ్రామాలను చేరాడు, అయితే అక్కడ\nఆగలేదు. ఎందుచేతనంటే అవి అరణ్యా\nనికి సమీపంలోనే ఉన్నాయి; తనకు అర\nణ్యంలో కనీసం ఒక ప్రబల శత్రువున్నాడు.\nఅతను లోయ కుండా పోయే ఎగుడుదారి\nవెంట అలుపులేని పరుగున దాదాపు ఇరవై\nమైళ్ళు వెళ్ళి తనకు అపరిచితమైన\nప్రాంతం చేరుకున్నాడు.\nఅక్కడితో లోయ ముగిసి, విశాలమైన\nమైదానం వచ్చింది. దానిమీద అంతటా\nచిన్న చిన్న గుట్టలూ, బీటలూ ఉన్నాయి.\nమైదానం ఒక చివర ఒక గ్రామం ఉన్నది.\nరెండవ చివర చిట్టడవి ఉన్నది. మైదానం\nఅంతటా ఆవులూ, గేదెలూ మేస్తున్నాయి.\nవాటిని కాసే కుర్రాళ్ళు మౌగ్లీని చూస్తూనే\nపెద్దగా కేకలుపెట్టి, పారిపోయారు. ఊర\nకుక్కలు అతన్ని చూసి మొరుగుతూ,\nవెంటబడ్డాయి.\nఆకలి దహించుకు పోతూండటం చేత\nమౌగ్లీ గ్రామంకేసి నడిచాడు. గ్రామ\nద్వారం దగ్గిర ఒక పెద్ద ముళ్ళపాద కని\nపించింది. చీకటి పడేవేళ దాన్ని ద్వారానికి\nఅడ్డంపెట్టి, పగటివేళ పక్కకు తోస్తారు.\n\"ఆఁహాఁ ! ఇక్కడి వాళ్ళకు కూడా\nఅరణ్య వాసులంటే బెదురేనన్నమాట!”\nఅనుకుంటూ మౌగ్లీ గ్రామద్వారం వద్ద\nకూర్చున్నాడు.\nఎవరో గ్రామం నుంచి బయటికి వచ్చారు.\nమౌగ్లీ లేచి నిలబడి, నోరు తెరిచి, తనకు\nఆహారం కావాలని వేలితో నోటిని చూపిస్తూ\nసంజ్ఞ చేశాడు.\nఆ మనిషి మౌగ్లీ కేసి నిర్ఘాంతపోయి\nచూసి, పురోహితుణ్ణి పేరు పెట్టి గట్టిగా\nపిలుస్తూ, వీధి వెంట పరిగెత్తాడు.\nగ్రామ పురోహితుడు చాలా ఒడ్డూ\nపొడుగూ మనిషి. నుదుట పసుపు పచ్చ\nబొట్టూ, కుంకం బొట్టూ పెట్టుకున్నాడు.\nతెల్లని బట్టలు కట్టుకున్నాడు. కనీసం వంద\nమందిని వెంట బెట్టుకుని ఆయన గ్రామ\nద్వారం చేరాడు. ఆయన వెంట ఉన్న\nవారిలో కొందరు మౌగ్లీ కేసి గుడ్లు పెట్టుకుని\nచూశారు, కొందరు మాట్లాడారు. కొందరు\nగట్టిగా అరిచి మాట్లాడారు.\n\"ఈ మనుషులకు కొంచెం కూడా\nమర్యాదలు తెలియవు. కొండముచ్చు\nలిలాగే ప్రవర్తిస్తాయి,” అనుకుంటూ మౌగ్లీ,\nజుట్టు వెనక్కుపడేలాగా తల విదిలించి,\nగ్రామస్థుల కేసి కొరకొరా చూశాడు.\n\"భయపడటాని కేముంది? వాడి కాళ్ళ\nమీదా, చేతుల మీదా ఆ మచ్చలు చూడండి.\nతోడేళ్ళు కరిచాయి. వాడు తోడేలు మనిషి.\nఅరణ్యం నుంచి పారిపోయి వచ్చాడు,\nఅంతే,” అన్నాడు పురోహితుడు.\nఆయన అన్నమాట నిజమే. మౌగ్లీతో\nఆడుకునేటప్పుడు తోడేలు కూనలు అనుకో\nకుండా కాస్త గట్టిగా కరిచాయి. వాడి చేతుల\nమీదా, కాళ్ళ మీదా తెల్లనిమచ్చ అనేకం\nఉన్నాయి. కాని మౌగ్లీ వాటిని కాట్లుగా\nభావించలేదు. నిజమైన కాటు ఎలా ఉండేది\nవాడికి తెలుసును.\n\" అయ్యో, అయ్యో! పాపం, వాణ్ణి\nతోడేళ్ళు కరిచాయా? చూడటానికి చక్కగా\nఉన్నాడు. నీ కొడుకుని పులి పట్టుకు\nపోయింది చూడు, మేస్సువా? అచ్చు\nఅలాగే ఉన్నాడు,\" అన్నారు ఇద్దరు\nముగ్గురు స్త్రీలు.\nచేతులకూ కాళ్ళకూ బరువైన రాగి కడి\nయాలు తొడిగిన ఒక స్త్రీ, \"ఏదీ, చూడనీ,”\nఅంటూ ముందుకు వచ్చి, కళ్ళకు చెయ్యి\nఅడ్డం పెట్టుకుని మౌగ్లీని పరికించి చూసి,\n\" వాడు కాదులే. ఇంకా బక్కగా ఉన్నాడు,\nకాని అంతా అదే పోలిక,” అన్నది.\nపురోహితుడు తెలివిగల పిండం.\nమేస్సువా మొగుడు గ్రామానికి పెద్ద షావు\nకారు. అందుచేత పురోహితుడు క్షణం సేపు\nఆకాశాని కేసి చూసి, \"అరణ్యం పుచ్చు\nకున్నది అరణ్యమే తిరిగి ఇచ్చేసింది.\nఅబ్బాయిని తీసుకో చెల్లెమ్మా. అందరి\nభవిష్యత్తూ ఎరిగిన పురోహితుడి మాట\nమరిచేవు,” అన్నాడు.\nఇదంతా చూస్తూంటే మంద చేసే పరీక్ష\nగుర్తు కొచ్చింది మౌగ్లీకి. కాని తాను మనిషి\nఅయినప్పుడు మనిషి లాగా తయారుకాక\nతప్పేది లేదు.\nజనం దారి ఇచ్చిన మీదట ఆ స్త్రీ\nమౌగ్లీని తన యింటికి తీసుకుపోయింది.\nఅక్కడ ఒక ఎర్రలక్క పూసిన మంచమూ,\nఅరడజను రాగి వంటపాత్రలూ, ఒక\nగూట్లో దేవుడి విగ్రహమూ, ధాన్యం పోసు\nకోవటానికి ఒక పెద్ద బానా, గోడ మీద ఒక'\nపెద్ద అద్దమూ ఉన్నాయి.\nఆవిడ వాడికి తాగటానికి చాలా పాలూ,\nరొట్టే ఇచ్చింది, వాడి నెత్తి మీద చెయ్యి\nఆనించి, వాడి కళ్ళలోకి చూసింది. పులి\nఅరణ్యంలోకి ఈడ్చుకు పోయిన తన\nకొడుకే ఒకవేళ తిరిగి వచ్చాడేమో!\n\"నత్తూ! ఓరి నత్తూ!” అని ఆమె వాణ్ణి .\nపేరు పెట్టి పిలిచింది.\nమౌగ్లీ ఆ పేరు ఎరిగినట్టు కనబడలేదు.\n\"నీ కావేళ కొత్తచెప్పులు కొన్నానే,\nజ్ఞాపకం ఉందిరా?” అంటూ ఆమె వాడి\nపాదాలు ముట్టుకున్నది. అవి ఇంచుమించు\nగిట్టలంత గట్టిగా ఉన్నాయి.\n\"ఇవి చెప్పులు తొడిగిన కాళ్ళు కావు.\nనువు నత్తూవు కావు. కాని నువ్వింక\nనా కొడుకువే,” అన్న దామె.\nమౌగ్లీ అదివర కెన్నడూ చూరు కింద\nఉండినవాడు కాడు. వాడికి ఇంట్లో\nఉండటం అదోలా గున్నది. వాడు ఇంటి\nకప్పు కేసి చూసి, తాను పారిపోవాలంటే\nఆ కప్పును ఛేదించటం తనకు అవలీల\nఅని తెలుసుకున్నాడు. కిటికీలకు కూడా\nగడియలు లేవు.\n—(ఇంకావుంది)",
            "book_page_end": 74
        },
        {
            "title": "జెరోనిమోస్ మఠం (59)",
            "book_page_start": 75,
            "pdf_page_start": 75,
            "pdf_page_end": 75,
            "author": "చందమామ బృందం",
            "genre": "ప్రపంచపు వింతలు/చరిత్ర",
            "moral": "N/A",
            "keywords": [
                "లిస్బన్",
                "పోర్చుగల్",
                "వాస్కోడగామా",
                "జెరోనిమోస్ మఠం",
                "చరిత్ర"
            ],
            "characters": [
                "వాస్కోడగామా",
                "పోర్చుగల్ రాజు"
            ],
            "locations": [
                "లిస్బన్ (పోర్చుగల్)"
            ],
            "content": "లిస్బన్ (పోర్చుగల్ రాజధాని) లోని ఈ మఠం ఉండినచోట ఒక చిన్న ప్రార్థనా మందిరం ఉండేది.\nవాస్కోడగామా ఇండియాకు సముద్రమార్గం వెతుకుతూ బయలుదేర బోయేముందు అందులో\nప్రార్థనలు చేశాడు. అతని ప్రయాణం విజయవంతమైనందుకు కృతజ్ఞతాపూర్వకంగా పోర్చుగల్\nరాజు ఈ మఠాన్ని నిర్మించాడు. వాస్కోడగామా భౌతికకాయం ఇక్కడే సమాధి అయింది.",
            "book_page_end": 75
        }
    ],
    "statistics": {
        "total_stories": 13,
        "author_counts": {
            "చక్రపాణి": 1,
            "చందమామ బృందం": 8,
            "జి. కేశవరావు": 1,
            "ఓ. సూర్యనారాయణ": 1,
            "పాతూరి సుబ్బరాయశాస్త్రి": 1,
            "ఆర్. అప్పారావు": 1
        },
        "genre_counts": {
            "సంపాదకీయం": 1,
            "చరిత్ర": 1,
            "చరిత్ర/జీవిత చరిత్ర": 1,
            "జానపద కథ/ధారావాహిక": 2,
            "బేతాళ కథ/జానపదం": 1,
            "నీతి కథ": 3,
            "హాస్యం/బుద్ధి కుశలత": 1,
            "జాతక కథ/ధర్మబోధ": 1,
            "పౌరాణికం/పురాణ కథ": 1,
            "ప్రపంచపు వింతలు/చరిత్ర": 1
        }
    }
}