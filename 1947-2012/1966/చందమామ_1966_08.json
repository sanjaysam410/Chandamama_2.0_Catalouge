{
    "book_id": "చందమామ_1966_08",
    "stories": [
        {
            "title": "ఆహ్వానము",
            "book_page_start": 19,
            "pdf_page_start": 19,
            "pdf_page_end": 19,
            "author": "చక్రపాణి",
            "genre": "సంపాదకీయం",
            "moral": "సామర్థ్యం గలవారికి ప్రోత్సాహం అవసరం, కేవలం దానం కాదు.",
            "keywords": [
                "ప్రోత్సాహం",
                "దానధర్మాలు",
                "సామర్థ్యం",
                "లక్ష్మీకటాక్షం"
            ],
            "characters": [
                "చక్రపాణి"
            ],
            "locations": [
                "భారతదేశం"
            ],
            "content": "మన దేశంలో ఇప్పటి కింకా దాన\nధర్మాలకు చాలా ఆదరణ ఉన్నది.\nదానధర్మాలు చేసేవారు సామాన్యంగా\nపనికిమాలినవారికే దానాలు చేస్తారు.\nనిజంగా పాత్రులైనవారికి కావలిసినది\nప్రోత్సాహం, దానం కాదు. సామర్థ్యం\nగలవారందరూ కృషి చేస్తేనేగాని\nసమాజం పైకిరాని ఈ కాలంలో అర్హు\nలకు ప్రోత్సాహం లభించటం చాలా\nఅవసరం. ఈ నీతిని \"లక్ష్మీకటాక్షం”\n[బేతాళ కథ] స్పష్టం చేస్తున్నది.\nసంపుటి : 39 ఆగష్టు '66 సంచిక : 2",
            "book_page_end": 19
        },
        {
            "title": "భారత చరిత్ర",
            "book_page_start": 2,
            "pdf_page_start": 20,
            "pdf_page_end": 22,
            "author": "చందమామ బృందం",
            "genre": "చరిత్ర",
            "moral": "కేంద్ర పాలన బలహీనపడినప్పుడు, విదేశీ దండయాత్రలు, అంతర్గత కలహాలు రాజ్య వినాశనానికి దారితీస్తాయి.",
            "keywords": [
                "అఫ్ఘాను దండయాత్రలు",
                "పానిపట్టు యుద్ధం",
                "మొగలు సామ్రాజ్యం",
                "మరాఠీలు",
                "సిక్కులు"
            ],
            "characters": [
                "నాదిర్షా",
                "అహ్మద్ అబ్దాలీ",
                "రెండవ ఆలంగీర్",
                "ఇమాదుల్ ముల్క్",
                "తీమూర్షా",
                "ఆదీన బేగ్ ఖాన్",
                "రఘునాథరావు"
            ],
            "locations": [
                "పంజాబు",
                "ఢిల్లీ",
                "లాహెూరు",
                "కాశ్మీరు",
                "సింధు",
                "సిరింద్",
                "పానిపట్టు"
            ],
            "content": "1747 లో నాదిర్షా హత్యచేయబడ్డాడు. అతని సేనాపతులలో ఒకడైన అహ్మద్\nఅబ్దాలీ అనేవాడు అఫ్ఘానిస్తానుకు స్వతంత్ర పరిపాలకుడయాడు. ఇతను నాదిర్షా వెంట\nఅండియాకు వచ్చి, మొగలు సామ్రాజ్యం ఎలాటి హీనస్థితిలో ఉన్నదో కళ్ళారా చూసి\nఉన్నాడు. అందుచేత అతను అఫ్ఘాను రాజుగా కాస్త కాలు నిలవదొక్కుకోగానే భారతదేశం పైకి దాడి వచ్చి, 1748-1767\nమధ్యకాలంలో అనేక దండయాత్రలు జరిపాడు.\nఇవి కేవలమూ కొల్లగొట్టడం కోసం జరిగిన దండయాత్రలు కావు, భారతదేశంలో\nమొగలుల అధికారాన్ని తుడిచిపెట్టేసి, అఫ్ఘానుల ఆధిపత్యాన్ని తిరిగి ప్రతిష్ఠ\nచేయాలనే ధోరణి ఈ దండయాత్రల వెనక ఉన్నది. ఈ ప్రయత్నానికి భారతచరిత్రలో\nఎంతో ప్రాముఖ్యం కూడా ఉన్నది. అహ్మద్ మరొకందుకు కూడా దాడులు\nతలపెట్టాడు: దేశాంతరాలలో విజయాలు\nసాధించటంచేత స్వదేశంలో అతని ప్రతిష్ఠ\nమరింత బలపడుతుంది; భారతదేశాన్ని\nకొల్లగొట్టిన డబ్బుతో తన సైన్యానికి జీతాలూ,\nసేనాపతులకు బహుమానాలూ ఇవ్వవచ్చు.\n1748 లో అహ్మద్ పంజాబుపై చేసిన\nతొలి దండయాత్ర అచ్చిరాలేదు. పంజాబు\nగవర్నరు అతన్ని ఓడించి పంపాడు. కాని\nమరి రెండేళ్ళ అనంతరం అహ్మద్\nపంజాబుపై రెండవ దాడి చేసి గెలిచాడు.\nపంజాబు గవర్నరుకు ఢిల్లీ నుంచి ఎలాటి\nసహాయమూ అందలేదు. 1751 చివరలో\nఅహ్మద్ భారతదేశం పై మరొక దండ\nయాత్ర చేసి, కాశ్మీరును జయించి, సిరింద్\nవరకూ గల మొగలుసామ్రాజ్యపు పశ్చిమ\nప్రాంతాన్ని మొగలు చక్రవర్తి నుంచి\nగుంజుకున్నాడు.\nఅయితే 1756 లో పంజాబు రాష్ట్రంలో లాహెూరులో వైస్రాయిగా ఉన్నాడు. అతని\nఅరాజకపరిస్థితి ఏర్పడి, మొగలు ప్రధాని పరిపాలనలో అరాజకత్వం పెచ్చుమీరింది.\nఅయిన ఇమాదుల్ ముల్క్ అనేవాడి అధీనం సిక్కునాయకుడికి ఒకడికి అత్యాచారం\nలోకి వచ్చేసింది. అహ్మద్ అబ్దాలీ ఆ ఏడు జరిగే సరికి సిక్కులు ఒక్కుమ్మడి గా\nనవంబరులో నాలుగోసారి దండయాత్ర చేసి, అంతటా తిరుగుబాటు చేశారు. జలందరు\n1757 జనవరి 23 నాటికి ఢిల్లీ చేరుకుని, పరగణాకు గవర్నరుగా ఉండిన ఆదీన బేగ్\nఆ నగరాన్ని కొల్లగొట్టాడు. మొగలు చక్రవర్తి ఖాన్ అనేవాడు అఫ్ ఘానుల పై తిరగబడి\n(రెండవ ఆలంగీర్) అబ్దాలీకి పంజాబు, మహారాష్ట్రులను సాయం పిలిచాడు.\nకాశ్మీరు, సింధు, సిరింద్ జిల్లాలు అర్పిం రఘునాథరావు నాయకత్వాన పెద్ద మరాఠీ\nచుకుని రాజీపడ్డాడు. అబ్దాలీ 1757 సేన 1758 ఏప్రిలులో పంజాబుపై దాడి\nఏప్రిలులో స్వదేశానికి తిరిగి వెళ్ళాడు. చేసి, లా హెూరు ఆక్రమించి, అఫ్ఘానులను\n1757 మే లగాయతు 1758 ఏప్రిలు వెళ్ళగొట్టింది. అయితే మరాఠీ సేనలు\nదాకా అబ్దాలీ కొడుకు తీమూర్షి అనేవాడు లాహోూరును ఆరు మాసాలు మాత్రమే తమ\nఅధీనంలో ఉంచుకున్నాయి. 1759 అక్టో\nబరులో అబ్దాలీ అయిదోసారి భారతదేశం పై\nదండయాత్ర చేసి, పంజాబును చివరకు\nస్వాధీనం చేసుకున్నాడు.\nభారతదేశం పై ఆధిపత్యం కొరకు అఫ్\nఘానులకూ, మరాఠీలకూ మధ్య ఘర్షణ\nక్రమంగా తీవ్రదశకువచ్చి, 1761 జనవరి\n14న పానిపట్టువద్ద ఉభయపక్షాలకూ\nయుద్ధం జరిగింది. 1762 లో అబ్దాలీ తిరిగి\nవెళ్ళాడు. తరవాత సిక్కులు విజృంభించి\nలాహెూరు గవర్నరును హత్యచేశారు. అందు\nచేత అబ్దాలీ 1764 మార్చిలో లాహోరు\nవచ్చి, రెండు వారాలపాటు మాత్రమే ఉండి,\nస్వదేశంలో పరిస్థితులు విషమించగా తిరిగి\nపోయాడు. అతను 1767 లో సిక్కులను\nఅణచటానికి మళ్ళీ ఒకసారి వచ్చాడు, కాని\nఅతను విఫలుడయాడు. పంజాబులో\nలాహెూరూ, మరి కొన్ని జిల్లాలూ, సిక్కుల\nఅధీనంలోకి వచ్చాయి.\nభారత చరిత్రలో అబ్దాలీ దండయాత్రల\nప్రాముఖ్యం ఏమిటి? వాటి ప్రభావం చాలా\nఉన్నది. అవి మొగలుసామ్రాజ్య విచ్ఛిత్తిని\nమరింత చురుకుగా కొనసాగించాయి;\nమరాఠీ సామ్రాజ్య విస్తరణకు అవి అడ్డు\nపడ్డాయి; సిక్కుల శక్తులను పరోక్షంగా\nపెంచాయి; ఆఫ్ఘాను దండయాత్రల వల్ల\nఇంగ్లీషు ఈస్టిండియా కంపెనీవారు చాలా\nభయోత్పాతం చెందారు; అబ్దాలీ మరణిం\nచిన అనంతరంకూడా వారికా బెదురు కొంత\nకాలం పోనేలేదు.\nఢిల్లీ కేంద్రం దుర్బల మవుతున్నకొద్దీ,\nసామ్రాజ్యంలోని వివిధ రాష్ట్రాలలోని రాజ\nప్రతినిధులు లాంఛనప్రాయంగా తాము.\nఢిల్లీ చక్రవర్తికి లోబడి ఉన్నట్టు చెప్పు\nకుంటున్నా వాస్తవానికి స్వతంత్రులుగా\nవ్యవహరించ సాగారు. ఈ విధంగా\nసామ్రాజ్యంలో అనేక కొత్త ముస్లిము\nసంస్థానాలు వెలిశాయి.",
            "book_page_end": 4
        },
        {
            "title": "నెహ్రూ కథ",
            "book_page_start": 5,
            "pdf_page_start": 23,
            "pdf_page_end": 26,
            "author": "చందమామ బృందం",
            "genre": "జీవిత చరిత్ర",
            "moral": "సంపూర్ణ స్వాతంత్ర్యమే సాంఘిక స్వాతంత్ర్యానికి ఆధారం. నాయకులకు దూరదృష్టి, క్రమశిక్షణ అవసరం.",
            "keywords": [
                "జవాహర్ లాల్ నెహ్రూ",
                "సైమన్ కమిషన్",
                "లాఠీచార్జి",
                "స్వాతంత్ర్యం",
                "సోషలిజం"
            ],
            "characters": [
                "జవాహర్ లాల్ నెహ్రూ",
                "మోతీలాల్ నెహ్రూ",
                "గోవిందవల్లభపంతు",
                "పోలీసులు",
                "వాలంటీర్లు"
            ],
            "locations": [
                "లక్నో",
                "అలహాబాదు",
                "రైలు స్టేషను"
            ],
            "content": "మర్నాడే సైమన్ కమిషను వచ్చేరోజు —\nబ్రహ్మాండమైన వ్యతిరేక ప్రదర్శన జరగ\nనున్న రోజు. ఈ రోజు జరిగిన లాఠీచార్జి\nగురించి పత్రికలో చదివి, అలహాబాదులో\nఉన్న తన తండ్రి కంగారుపడి పోతాడేమో\nనని, జవాహరు ఆయనకు టెలిఫోనులో\nతాను బాగానే ఉన్నాననీ, తన తండ్రి\nఏమాత్రమూ దిగులుపడ నవసరం లేదనీ\nచెప్పాడు. కాని మోతీలాలు దిగులు పడనే\nపడ్డాడు. ఆయన అర్ధరాత్రి వేళ కారులో\nబయలుదేరి, 146 మైళ్ళు ప్రయాణం చేసి,\n5 గంటల కల్లా లక్నో చేరుకున్నాడు.\nమోతీలాలు చేరే సమయానికి జవాహరు\nమొదలైన వాళ్ళు రైలుస్టేషనుకు ఊరేగింపు\nవెళ్ళటానికి సిద్ధమవుతున్నారు. క్రితం రోజు\nజరిగిన సంఘటనలతో ఉత్తేజితులై\nలక్నో పౌరులు సూర్యోదయం కాక పూర్వమే\nగుంపులు గుంపులుగా వీధులలో గుమి\nకూడారు. అన్ని ప్రాంతాల నుంచీ చిన్న\nచిన్న ఊరేగింపులు బయలుదేరాయి.\nకాంగ్రెసు ఆఫీసు నుంచి పెద్ద ఊరేగింపు\nబయలుదేరింది. ఈ ఊరేగింపులో వరసకు\nనలుగురేసి చొప్పున ఉన్నారు. ఇందులో నే\nజవాహరు కూడా ఉన్నాడు.\nరైలు స్టేషను కెదురు గా, అరమైలు\nనిడివీ, అరమైలు వెడల్పూ గల పెద్ద\nమైదానం ఉండేది. పోలీసులు ఊరేగింపును\nఅటకాయించి, ఈ మైదానంలో ఒక పక్కగా\nనిలబెట్టారు. మైదానం నిండా మామూలు\nపోలీసులూ, సైనికులూ, ఆశ్వికపోలీసులూ\nఉన్నారు. చూడవచ్చిన గుంపులో నుంచి\nకొందరు మైదానం లోకి కూడా వచ్చారు.\nఆ గుంపు అంతకంతకూ పెరిగిపోతున్నది.\nఇంతలో ఆకస్మాత్తుగా రెండుమూడు\nబారుల ఆశ్వికపోలీసులు ఎడా పెడా\nఅందిన వాళ్ళను కొట్టుతూ, అడ్డం వచ్చిన\nవాళ్ళను గుర్రాల కాళ్ళ కింద తొక్కుతూ\nఅతివేగంగా ఊరేగింపు వాళ్ళ పైకి వచ్చారు.\nక్షణంలో మైదానం యుద్ధరంగంలా అయి\nపోయింది. కొందరు గుర్రాల కింద పడి\nనలిగి, తిరిగి లేవలేక బాధతో కొట్టుకో\nసాగారు. పోలీసులు గుర్రాలు అంత వేగంతో\nతమ పైకి వచ్చినా ఊరేగింపు వాళ్ళు\nచలించకుండా నిలబడ్డారు. తీరా మీదికి\nవచ్చాక గుర్రాలు వెనక కాళ్ళ పైన లేచి,\nముందుకాళ్ళను వాలంటీర్ల తలల పైగా\nఆడించాయి. తరవాత పోలీసులు, వాలం\nటీర్లను లాఠీలతో బాదనారంభించారు.\nతాను ఉన్న చోటి నుంచి కదలరా దన్న\nఆలోచన తప్ప జవాహరు కింకేమీ తెలి\nయదు. దెబ్బల బాధతో అతనికి కళ్ళు\nసరిగా కనిపించలేదు. ఒక అస్పష్టమైన\nఆగ్రహమూ, తిరిగి దెబ్బతీయాలన్న\nప్రేరణా అతనిలో తలఎత్తాయి. తన\nఎదురుగా ఉన్న పోలీసు అధికారిని గుర్రం\nమీది నుంచి కిందికి ఈడ్చి, తానే దాని పైన\nఎక్కటం ఎంతో తేలిక అనిపించింది. కాని\nక్రమశిక్షణ అతని చేతులను కట్టేసింది.\nకాంగ్రెసువాళ్ళు ఎదురుదెబ్బ తీసే పక్షంలో\nకాల్పులూ, అధిక సంఖ్యాకుల హత్యా జరిగి\nతీరుతుందని అతనికి తెలుసును.\nలాఠీచార్జి మూలంగా వాలంటీర్ల శ్రేణి\nచెదిరిపోకుండానే పక్కకు జరగసాగింది.\nదానితో జవాహరు పోలీసులకు మరింత\nఅందుబాటు లోకి వచ్చాడు. వాళ్ళు అతన్ని\nపనిపెట్టుకుని కొట్టుతున్నారన్న భావం\nకలిగి అతని మిత్రులు కొందరు ముందుకు\nవచ్చి, అతన్ని అమాంతంగా ఎత్తి అవత\nలికి తీసుకుపోయారు.\nఊరేగింపు చేస్తున్న వాలంటీర్లు నూరు\nఅడుగులు వెనకగా మళ్ళీ బారులు తీరారు.\nపోలీసులు వెనక్కు తగ్గి వాళ్ళకు 50\nఅడుగుల దూరంలో తాము కూడా బారుగా\nనిలబడ్డారు. ఈ లోపుగా సైమన్ కమిషను\nసభ్యులు, అరమైలు దూరాన ఉన్న స్టేషను\nనుంచి చల్లగా బయటికి జారుకున్నారు.\nఅయినా వారికి నల్ల జెండాలూ, ప్రదర్శ\nనలూ తప్పలేదు. తరవాత ఊరేగింపు\nకాంగ్రెసు ఆఫీసుకు తిరిగి వెళ్ళింది. జవా\nహరు తండ్రిని చూడబోయాడు.\nఅడావుడంతా అణగారిపోయాక జవా\nహరుకు దెబ్బల బాధ తెలిసివచ్చింది. అతని\nశరీరంలో ప్రతి భాగమూ నొచ్చుతున్నది.\nఅదృష్టవశాన మర్మస్థానాలలో ఎక్కడా\nఅతనికి దెబ్బలు తగలలేదు. అతని పక్కనే\nఉన్న గోవిందవల్లభపంతుది భారీ విగ్రహం.\nఅతనికి చాలా దారుణంగా లాఠీ దెబ్బలు\nతగిలాయి. వాటితో ఆయన చాలా కాలం\nతీసుకున్నాడు.\nజవాహరుకు కలకాలం మనసులో నిలిచి\nపోయినది పోలీసులు లాఠీచార్జి చేసేటప్పుడు\nవారి ముఖాలు. తీవ్రమైన దెబ్బలు కొట్టిన\nవాళ్ళు భారతీయ పోలీసులు కారు,\nయూరపియను సార్జెంట్లు; వారి ముఖాలు\nక్రౌర్యంతోనూ, ద్వేషంతోనూ, రక్తదాహం\nతోనూ, ఉన్మాదంతోనూ వికారంగా\nఉండటం జవాహరు గమనించాడు. దెబ్బలు\nతిన్నవారి ముఖాలు కూడా పోలీసులకు\nవికారంగానే కనిపించి ఉండా లంటాడు\nజవాహరు. వారు ప్రతీకారచర్య లేవీ చెయ్యని\nమాట నిజమేగాని, వారి మనస్సులలో\nద్వేషాగ్ని లేకపోలేదు. అయితే ఉభయ\nపక్షాల మధ్య ప్రత్యేక శత్రుత్వం ఏమీ\nలేదు. ఆ సమయంలో ఒక అదృశ్య శక్తి\nకాంగ్రెసు వాలంటీర్లను ఆవహించి, వారి\nచేత ఒక విధంగా ప్రవర్తింప జేయించింది.\n\"ఇదంతా ఏమిటి? దీనికి పర్యవసాన\nమేమిటి?” అన్న ప్రశ్నలు అప్పుడు కలగ\nలేదు ; అవి తరవాత పుట్టుకొచ్చాయి.\n1928 అంతా జవాహరు దేశసంచారం\nలోనూ, ఉపన్యాసా లివ్వటం లోనూ గడి\nపాడు. అత ను ముఖ్యంగా సంపూర్ణ\nస్వాతంత్ర్యాన్నీ, సోషలిస్టు భావాలనూ\nప్రచారం చేశాడు; సంపూర్ణ స్వాతంత్య్రం\nలేనిదే సాంఘిక స్వాతంత్య్రం సాధ్యం\nకాదని ప్రబోధించాడు. ఇలాటి ప్రచారమూ,\nప్రబోధమూ కాంగ్రెసు కార్యకర్తలకు చాలా\nఅపసరమని అతనికి తోచింది. జాతీయోద్య\nమానికి వెన్నెముక లాటి కాంగ్రెసు కార్య\nకర్తలు సంకుచిత జాతీయవాదం అవలం\nబించటమూ, ఎంతసేపూ వెనుకకే చూస్తూ,\nఒకనాటి భారతీయ సంస్కృతి పరాధీనత\nవల్ల పతన మయిందని విచారించటమూ\nఅతను గమనించాడు. జాతీయోద్యమంలో\nపనిచేసేవాళ్ళు భవిష్యత్తు గురించి ఆలో\nచించాలని అతని ఉద్దేశం.\nజవాహరుకు ముందు సోష లిస్టులు\nదేశంలో లేకపోలేదు. సోషలిస్టు భావాలు\nఅదివరకే దేశంలో వ్యాప్తమై ఉన్నాయి.\nఅయితే సోవియట్యూనియను అభివృద్ధి\nసాధించి పంచవర్ష ప్రణాళికలు ప్రారంభిం\nచాక ఈ భావాలకు యూరపు లోనూ,\nఅమెరికా లోనూ లాగే మన దేశంలో కూడా\nపరపతి హెచ్చింది. సోషలిస్టుగా జవాహరుకు\nగణుతి రావటానికి అతిముఖ్యమైన కారణ\nమేమంటే, అతను కాంగ్రెసు ఆగ్రనాయక\nశ్రేణిలోవాడు కావటమే..",
            "book_page_end": 8
        },
        {
            "title": "పాతాళదుర్గం",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "జానపద కథ",
            "moral": "భయానక పరిస్థితులలో కూడా ధైర్యంతో, తెలివిగా వ్యవహరిస్తే రక్షణ పొందవచ్చు.",
            "keywords": [
                "రాజకుమార్తె",
                "రాక్షసుడు",
                "కుంభీరుడు",
                "మాంత్రికుడు",
                "అపహరణ"
            ],
            "characters": [
                "కాంతిసేన",
                "ఉగ్రసేనుడు",
                "కుంభీరుడు",
                "కాలశంబరుడు",
                "ధూమకుడు",
                "సోమకుడు",
                "మంత్రి"
            ],
            "locations": [
                "కదంబరాజనగరం",
                "అరణ్యం",
                "కొండగుహ"
            ],
            "content": "[ రాత్రివేళ కదంబరాజనగరులో ఒక మహాకాయుడు ప్రవేశించి, రాజకుమార్తె కాంతి\nసేనను ఆపహరించి, ఎత్తుకుపోసాగాడు, కావలివాళ్ళు అతడి మీదికి బాణాలూ, ఈటెలూ\nవిసిరారు. రాజు ఉగ్రసేనుడు ఆజ్ఞాపింపగా కొందరు ఆశ్వికులు అతడి వెంట\nబడ్డారు, మరికొందరు అతడి మీద అగ్నిబాణాలు ప్రయోగించసాగారు. తరవాత —]\nరాజప్రాసాదంలో రేగిన గగ్గోలుకు నగర భీతాహం పుట్టింది. వాళ్ళు తమతమ\nమంతా మేల్కొన్నది. ప్రజల్లో చాలామంది గృహాలు రక్షించు కునేందుకు వెనుదిరిగి\nశత్రురా జెవడో నగరం మీద దాడి కొచ్చా పరిగెత్తసాగారు.\nడని భయపడ్డారు. వాళ్ళల్లో కొందరు నగర\nద్వారాల కేసి పరిగెత్తారు.\nమేడ పైభాగాన నిలబడి. ఇదంతా\nచూస్తున్న రాజు ఉగ్రసేనుడు మంత్రి కేసి\nఇంతలో భటులు వదిలిన అగ్నిబాణాలు తిరిగి, \"అమాత్యా, యిదీ మన ప్రజల\nకొన్ని గురితప్పి నగరం లోని ఇళ్ళ మీద రాజభక్తి! కష్టకాలంలో ఎవడి క్షేమం వాడు\nపడినై. ఆ వెంటనే అక్కడా యిక్కడా చూసుకునేవాడే తప్ప, మన రక్షణకై వచ్చి\nచిన్నచిన్న మంటలు లేచినై., ప్రజల్లో నిలబడేవా డొక్కడూ లేడు. నిజంగా శత్రు\nరాజే దాడికి వస్తే, కోట రక్షణకు సహాయ\nపడేవాడు వీళ్ళల్లో ఒక్కగా నొక్కడైనా\nఉండడు,” అన్నాడు కోపంగా.\n\"మహారాజా, రాజ్యరక్షణకు మనం\nజీతభత్యా లిచ్చి పోషిస్తున్న సైనికు\nలున్నారు గదా, యీ పిరికి ప్రజ వల్ల\nఅయ్యే దేమిటి? వాళ్ళ చావు వాళ్ళని చాప\nనివ్వండి,” అంటూ మంత్రి అగ్నిబాణాలు\nప్రయోగిస్తున్న భటులను రాజుకు చూపుతూ,\n\"మనవాళ్ళు రాక్షసుడి మీద ప్రయోగించే\nబాణాలూ, ఈటెలూ రాజకుమార్తెకు హాని\nకలిగించ వచ్చు. ఆ విషయమై భటులను\nహెచ్చరించటం అవసరం గదా,” అన్నాడు.\nఉగ్రసేనుడు \" అవునవును!” అంటూ\nతలవూపి, తొందరతొందరగా భవనం మీది\nనుంచి కిందికి దిగిపోతూ, \"అమాత్యా!\nనేను తిరిగి వ చ్చేవ ర కూ నగరరక్షణ\nబాధ్యత మీరే వహించాలి. శతభానుడు\nదేనికైనా సమర్థుడు. మనం అతడి దగ్గిరకు\nపంపిన దూత లేమయారో తెలియటం\nలేదు,” అన్నాడు. అంతలో ఒక సేవకుడు\nగుర్రాన్నొకదాన్ని మెట్ల వద్దకు తెచ్చి నిల\nబెట్టాడు. ఉగ్రసేనుడు ఒక్క ఎగురున\nదాన్ని అధిరోహించి, కొందరు రౌతులు\nవెంట రాగా, నగరద్వారం దాటి అరణ్య\nమార్గం పట్టాడు. మంత్రి కొంచెం సేపు\nరాజు పోయిన వైపుకే చూస్తూ నిలబడి,\nతరవాత కోట బురుజు కేసి నడుస్తూ,\n\"ఈ ఉగ్రసేనుడు రాజ్యాన్ని మరెంతో\nకాలం నిలబెట్టుకోలేడు,” అనుకున్నాడు.\nకదంబనగరానికి తూర్పుదిక్కున వున్న\nఅరణ్యం, కొండప్రాంత మంతా కాగడాలూ,\nదివిటీలూ పట్టుకు తిరుగుతున్న సైనికులతో\nనిండిపోయింది. \"దివిటీల వెలుగులో\nతనను వెతికేవాళ్ళను రాక్షసుడు తేలిగ్గా\nగుర్తిస్తాడు. అలాంటప్పుడు వాడు వీళ్ళ కెలా\nదొరుకుతాడు!\" అనుకుంటూ మంత్రి\nఆశ్చర్యపోయాడు.\nఅరణ్యంలో ధూమకసోమకుల క్కూడా\nయిలాంటి అనుమానమే కలిగి, కదంబ\nరాజు తెలివితక్కువ తనానికి నవ్వుకున్నారు.\nవాళ్ళిద్దరూ, సైనికులు తామున్న ప్రాంతా\nనికి రాగానే, గుర్రాలు దిగి, వాటిని గుబురు\nచెట్ల చాటున దాచి, ఒక పెద్ద చెట్టెక్కి\nకొమ్మల్లో దాక్కున్నారు. కదంబ సైనికుల్లో\nకొందరు కాగడాలు పట్టుకుని, ఆ చెట్టు\nకిందికి వచ్చి, సంభాషించుకో సాగారు.\nవాళ్ళ మాటల వల్ల ధూమక సోమకులకు\nరాజకుమార్తె అపహరణా, ఉగ్రసేనుడు\nస్వయంగా ఆరణ్యంలోకి వచ్చిన సంగతీ\nతెలిసింది.\n\"ఆ దుర్మార్గుణ్ణి చంపటానికి మన కిది\nమంచి అవకాశం,” అన్నాడు సోమకుడు.\n\"తొందరపడకు సోమూ! మనం సైని\nకుల దుస్తుల్లో వున్నట్టయితే, ఆ పని సాధ్య\nమయేది. ఇప్పుడు మన మున్న వేషంలో,\nఎవరి కంటనైనా పడ్డామో, ముందు మనం\nచావటం ఖాయం,” అన్నాడు ధూమకుడు.\nకదంబ సైనికులు చెట్టుకింది నుంచి\nవెళ్ళిపోయారు.\nసరిహద్దులు దాటించందే, మనం ఎలాంటి\nసాహసానికి పూనుకోగూడదు,” అన్నాడు\nధూమకుడు. సోమకు డేమీ జవాబివ్వలేదు.\nఇద్దరూ చెట్టుకొమ్మల్లోంచి కిందికి\nరాసాగారు. అంతలో కొంచెం ఎడంగా వున్న\nఊడలమర్రి చాటు నుంచి నల్లని భయంక\nరాకారం ఒకటి బయటికి వచ్చి దాపుల\nనున్న కొండగుహల కేసి నడవసాగింది.\nదాని భుజం మీద ఒక మానవాకృతి\nనిశ్చేతనంగా పడివున్నది.\n\"సోమూ, ఇక మనం చెట్టు దిగి, యింకా\nచీకటి వుండగానే మన గ్రామం చేరటం\nమంచిది. మన కుటుంబాలను యీ రాజ్య\nధూమకుడు, సోమకుడి భుజం పట్టు\nకుని ఆగమని హెచ్చరించి, గుహల కేసి\nపోతున్న భయంకరాకారాన్ని అతడికి\nచూపుతూ, \"అడుగో రాక్షసుడు! వాడి\nభుజం మీద వున్నది రాజకుమార్తే, అను\nమానం లేదు. ఆమె ధరించిన వజ్రవైడూ\nర్యాలు,\nఈ గుడ్డివెన్నెల్లో కూడా ఎలా\nమిలమిలా మెరిసిపోతున్నవో, చూశావా!\"\nఅన్నాడు. సోమకుడు ఆ దృశ్యం చూస్తూనే\nనిశ్చేష్టుడైపోయాడు. రాక్షసుడు గుహల్లో\nఒకదాన్ని సమీపించే సరికి, లోపలి నుంచి,\n\"ఎవరు వాళ్ళు? వెనక్కు తిరిగి పొండి\"\nఅన్న గంభీర కంఠస్వరం వినబడింది.\n\"ఒరే మనిషి, గొంతు పగిలేలా అంత\nపెద్దగా అరవకు ! నే నీ రాత్రి ఎవణ్ణి చంప\nకూడదని ఒట్టేసుకున్నాను. మర్యాదగా\nగుహ నుంచి బయటికి వచ్చి, కిక్కురు\nమనకుండా వెళ్ళిపో,” అన్నాడు రాక్షసుడు.\n\"నువ్వెవడో రాక్షసుడిలా కనిపిస్తున్నావ్?\nనే నిక్కడ ఒక మహావీరుడికి మూలికా\nవైద్యం చేసి గాయాలు మాన్పి, ఇప్పుడే\nస్పృహ తెప్పించాను. బీరాలు పలక్కుండా\nగుహ ముందు నుంచి కదిలి, కఁయ్కుఁయ్\nమనకుండా నీ దారిన పో!” అన్న జవాబు\nవచ్చింది గుహలో నుంచి.\nఆ జవాబు వింటూనే రాక్షసుడు ఉగ్రుడై\nపోయి, \"ఒరే, మనిషీ ! ఎంతమాటన్నావ్?\nనేను రాక్షసుణ్ణిరా, కుంభీరుణ్ణి!” అంటూ\nహుంకరించి గుహ కేసి ఒకడుగు వేశాడు.\n\"నేను మాంత్రికుణ్ణిరా, కాలశంబరుణ్ణి!\nకాచుకో !” అంటూ గుహ నుంచి కేక విన\nబడింది. ఆ వెంటనే మెరుస్తున్న శంబరుడి\nమంత్రదండం పాములా బుసకొడుతూ\nవచ్చి, కుంభీరుడి తలను బలంగా తాకింది.\nఅంత బలశాలి అయిన కుంభీరుడూ,\nమంత్రదండం దెబ్బ తింటూనే కింద పడి\nపోయాడు. కాని ఆ పడేటప్పుడు రాజ\nకుమారి కాంతి సేనకు అపాయం కల\nక్కుండా జాగ్రత్త పడ్డాడు. కాంతిసేన\nఅప్పుడే నిద్ర నుంచి మేల్కున్నట్టు కళ్ళు\nతెరిచి చుట్టూ కలయ చూసింది. ఆమె\nఎత్తుగా పెరిగి తివాసీలా ఉన్న పచ్చిగడ్డిపై\nపడుకుని వున్నది. పక్కనే తనను అపహ\nరించుకు వచ్చిన మహాకాయుడు తల\nచేతులతో పట్టుకుని మూలుగుతూ, మధ్య\nమధ్య పళ్ళు కొరుకుతున్నాడు. అతడి\nతల మీద వున్న కొమ్ముల్లో ఒకటి—\nకుడివైపుది మంత్రదండం దెబ్బకు విరిగి\nపోయింది. అక్కడ కలిగిన గాయం నుంచి\nసంతతధారగా రక్తం కారుతున్నది.\nమహా భయంకరుడైన ఆ రాక్షసుణ్ణి,\nఆ దీనస్థితిలో చూడగానే కాంతిసేనకు\nఅతడంటే భయం పోయి, ఎంతో జాలి\nకలిగింది. ఆమె చప్పున లేచి కూర్చుంటూ,\n\"ఓ మహారాక్షసా ! నన్ను తినదలుచుకున్న\nవాడివి, ఇంత దూరం ఎందుకు తెచ్చావు?\nనిన్ను గాయపరిచిందెవరు? మా తండ్రిగా\nరేనా? ఆయన గొప్ప శూరుడు, శరణన్న\nవాళ్ళను వధించడు. ఆయన్ని బతిమాలి\nనీకు ప్రాణదానం చేయిస్తాను,” అన్నది.\nరాజకుమారి మాటలు వింటూనే కుంభీ\nరుడికి అంత బాధలోనూ నవ్వాగింది కాదు.\nఅతడికి ఆమె మాట్లాడిన తీరు కూడా ఎంతో\nముచ్చట కలిగించింది.\nకుంభీరుడు కూర్చున్న చోటు నుంచి\nలేచి కొద్ది దూరంలో వున్న పొదల దగ్గిరకు\nవెళ్ళి వాటి ఆకులు కోసి అరచేతుల్తో వాటిని\nబాగా మర్దించి, తల మీద నెత్తురు కారు\nతున్న చోట ఆ పసరు పూసుకుని తిరిగి\nకాంతిసేన దగ్గిరకు వచ్చాడు. అతడు\nవచ్చేసరికి కాంతి సేన గుహ కేసి చూస్తున్నది.\n\"ఆ చీకటి గుహలో ఎవరో మాట్టాడు\nతున్నారు. వా ళ్ళెవరు మహారాక్షసా?\nనీ అనుచరులా?\" అని అడిగింది ఆమె.\nకుంభీరుడు గుహ కేసి రోషంగా చూసి,\n\"అక్కడ వున్నది నా అనుచరులు కాదు,\nశత్రువులు. తల మీద యీ గాయం\nఆ శత్రువు కలిగించిందే. వా డొక మాంత్రి\nకుడు, శక్తిమంతుడిలా కనిపిస్తున్నాడు.\nనే వచ్చిన పని చెడిపోయే ప్రమాదం\nఉన్నది కనక, ప్రస్తుతానికి వాణ్ణి ప్రాణా\nలతో వదిలిపెడుతున్నాను,” అన్నాడు.\n\"నీ వొచ్చిన పనేమిటి? నన్ను గృహం\nనుంచి దొంగలా ఎత్తుకుపోవటమా? ఎంత\nగొప్ప వీరుడివి, ఛీ!” అన్నది కాంతిసేన\nలేచి నిలబడుతూ.\nకుంభీరు డా మాటలకు నిలువునా\nకంపించి పోయాడు. లజ్జతో ముఖం ముడు\nచుకుపోయింది. కళ్ళలో నీళ్ళు తిరిగాయి.\nఅతడు కాంతి సేన ముందు చేతులుమోడ్చి\nమోకరిల్లుతూ, \"అమ్మా, కాంతి సేనా!\nనన్నంతగా అసహ్యించుకోకు. నేను స్వతం\nత్రుణ్ణి కాను, ఒకానొక మహాశ క్తిమంతుడికీ,\nక్రూరాతి క్రూరుడికి భృత్యుణ్ణి. నిన్ను\nఎత్తుకు రావలిసిందిగా ఆజ్ఞాపించినవాడు,\nఆ మహాపాపి. ఆ పని నేను కాకపోతే,\nఅతని భృత్యుల్లో మరొకడు-నా కన్న\nక్రూరాత్ముడూ, కఠినాత్ముడూ నెరవేర్చే\nవాడు. అతడి ఆజ్ఞకు తిరుగులేదు. కాని,\nనేను నిన్ను నా ప్రాణాలొడ్డి అయినా సరే\nకాపాడి, ఏదో ఒకనాడు నీ తండ్రి గృహానికి\nచేరుస్తాను,” అన్నాడు.\n\"ఆ పని యిప్పుడే ఎందుకు చేయ\nకూడదు?” అని ప్రశ్నించింది కాంతి సేన.\n\"అది మనిద్దరికి ప్రాణగండం అయి\nతీరుతుంది. నిన్ను నా యజమాని తెమ్మన్న\nచోటుకు తీసుకుపోక తప్పదు. నువ్వేమీ\nభయపడకు. నిన్నతణ్ణుంచి నేను కాపాడి\nతీరుతాను. ఈ భూ ప్రపంచంలో నీ మన\nస్సుకు నచ్చిన వాడితో నీకు వివాహం\nజరిగేలా చూస్తాను, సరా,\" అన్నాడు\nకుంభీరుడు.\nకాంతి సేనకు ఏం మాట్లాడేందుకూ\nపాలుపోలేదు. కుంభీరుడి మంచితనంలో\nఆమెకు కొంత నమ్మకం కలిగినా, అతడు\nచెబుతున్న దేమిటో కొంచెం కూడా అర్ధం\nకాలేదు. ఇప్పుడు తను చేయగలిగిందేమిటి?\nపారిపోయే ప్రయత్నం చేయటం వృధా.\nరాక్షనుడి కన్ను గప్పటం సాధ్యమయేది\nకాదు. సహాయం కోసం కేకలు వేసి ప్రయో\nజనం లేదు. కుంభీరుడు ఉగ్రుడై తన\nగొంతు నులమవచ్చు. అతడితో మంచిగా\nవుంటూ సౌమ్యంగా ప్రవర్తించటమే తనకు\nభవిష్యత్తులో మేలు కూర్చుతుంది...\nకాంతి సేన యిలా ఆలోచిస్తున్నంతలో\nగుహ ముందు కాగడా వెలుగు కనిపించింది.\nపెద్దపెద్ద జడలతో, ఆపాదమస్తకం కాషాయ\nవస్త్రాలతో, చేతిలో మంత్రదండం పట్టుకుని\nవున్న వికృతాకారు ఒకడు ఆ వెలుగులో\nఅక్కడ ప్రత్యక్షమయాడు.\n\"ఏం, రాక్ష సాధమా! నువ్వింకా\nయిక్కడే తగలడ్డావా? జోరీగ లాగా చెవి\nపక్కన ఏమిటా రొద? నీలో నువ్వే\nమాట్టాడుకుంటున్నావా, లేక నీ ఆను\nచరాధము డెవడైనా పక్కనున్నాడా?\" అని\nఈసడిస్తూ ప్రశ్నించాడు మాంత్రికుడు.\nకాంతిసేన మాంత్రికుడికి కనబడకుండా\nకుంభీరుడు ఆమెకు అడ్డంగా నిలబడి,\nకళ్ళెర్రజేసి, పళ్ళు కొరుకుతూ, \"మాన\nవాధమా! నేనీ రాత్రి ఎవర్నీ చంపకూడ\nదని ఒట్టు పెట్టుకున్నా ను. అయినా,\nనిన్నిప్పుడు ప్రాణాలతో వదలను!” అంటూ\nహుంకరించి ముందుకు ఆడుగు వేశాడు.\nమాంత్రికుడు వికటాట్టహాసం చేస్తూ,\nమంత్రదండం ఎత్తి, \"ఆహాఁ, రాక్షస\nపురుక్కెంత కోపం వచ్చింది!” అంటూ\nదాన్ని విసరబోయేంతలో, రివ్వుమంటూ\nఒక బాణం వచ్చి, అతడి చేతిని తాకింది.\nఆ వెంటనే చెట్ల మీది నుంచి కేకలు విన\nబడినై మాంత్రికుడు చేతిలోని కాగడాను\nవిసిరి నేలకు కొట్టి, గుహ లోపలికి వెళ్ళాడు.\nకుంభీరుడు చప్పున కాంతిసేనను భుజాని\nకెత్తుకుని మరో గుహ కేసి పరిగెత్తసాగాడు.\nఈ లోపల రివ్వురివ్వు మంటూ బాణాలు\nవచ్చి పడసాగినై. —(ఇంకావుంది)",
            "book_page_end": 16
        },
        {
            "title": "లక్ష్మీకటాక్షం",
            "book_page_start": 17,
            "pdf_page_start": 35,
            "pdf_page_end": 40,
            "author": "చందమామ బృందం",
            "genre": "బేతాళ కథ",
            "moral": "శ్రమ మాత్రమే కాదు, దైవానుగ్రహం, అర్హత కూడా ఫలితాన్నిస్తాయి. యాచించని వారికి సహాయం చేసే దాతృత్వమే గొప్పది.",
            "keywords": [
                "విక్రమార్కుడు",
                "లక్షదత్తుడు",
                "దాతృత్వం",
                "కర్మఫలం",
                "పాపక్షయం"
            ],
            "characters": [
                "విక్రమార్కుడు",
                "బేతాళుడు",
                "లక్షదత్తుడు",
                "కార్పటికుడు",
                "భిక్షువు",
                "విలాసిని"
            ],
            "locations": [
                "శ్మశానం",
                "లక్షపురం",
                "రాజదర్బారు"
            ],
            "content": "విసుగు చెందని విక్రమార్కుడు చెట్టు\nవద్దకు తిరిగి వెళ్ళి, చెట్టుపై నుంచి శవాన్ని\nదించి భుజాన వేసుకొని, ఎప్పటి లాగే\nమౌనంగా శ్మశానం కేసి నడవసాగాడు.\nఅప్పుడు శవం లోని బేతాళుడు, \"రాజా,\nకార్యసిద్ధి కావటానికి శ్రమ మాత్రమే\nచాలదు, దైవం కూడా అనుకూలించాలి.\nనీకు దైవం అనుకూలించని కారణం చేతనే,\nలక్షపురం లోని కార్పటికుడి లాగా ఎంత\nశ్రమపడి కూడా ఫలితం పొందలేకుండా\nఉన్నావు. శ్రమ తెలియకుండా నీ కా కథ\nచెబుతాను, విను,” అంటూ ఈ విధంగా\nచెప్పసాగాడు :\nలక్షపురాన్ని ఏలే లక్షదత్తుడు గొప్ప దాత.\nఆయన యాచకుడికి లక్షకు తక్కువ ఇచ్చి\nఎరగడు, అందుకే ఆయనకు లక్షదత్తు ఉన్న\nపేరు వచ్చింది. ఆ మహారాజు ఎవడితోనైనా\nతృప్తిపడినట్టయితే వాడి కిక మిగిలిన\nజీవితకాలంలో ఎలాటి దారిద్య్రమూ\nఉండేది కాదు.\nరాజుగారి ఇంటి సింహద్వారం వద్ద\nలబ్ధడత్తు డనే కార్పటికుడు అహోరాత్రాలు\nఎండనక, వాననక పడిగాపులు కాస్తూ,\nరాజుకు నిత్యమూ కనిపించేవాడు.\nఆ కార్పటికుడి దుస్థితి చూసి కూడా రాజు\nఅతనికి ఎలాటి సహాయమూ చెయ్యలేదు.\nఒకనాడు రాజు సపరివారంగా వేటకు\nబయలుదేరాడు. రాజుగారి గుర్రం వెనుకగా,\nతన చేతికర్ర తీసుకుని కార్పటికుడు కూడా\nవెళ్ళాడు. రాజుగారు విల్లుబాణాలు తీసు\nకుని గుర్రం మీద ఉండి వన్యమృగాలను\nవేటాడుతుంటే, కార్పటికుడు నేల మీదనే\nఉండి తన చేతికర్రతో అనేక అడవిపందు\nలనూ, లేళ్ళనూ చంపాడు.\n\"నిర్భాగ్యుడైన ఈ కార్పటికు డెంత\nమంచి వేటగాడు!\" అని రాజు ఆశ్చర్య\nపడ్డాడు. కాని అప్పటికీ ఆయన ఆ కార్పటి\nకుడికి ఎలాటి సహాయమూ చెయ్యలేదు.\nఒకసారి లక్షదత్తుడు తన సరిహద్దున\nఉన్న దాయాది పైకి యుద్ధానికి వెళ్ళాడు.\nకార్పటికుడు కూడా సేన వెంట వెళ్ళి,\nయుద్ధంలో శత్రువు లనేకమందిని తన\nచేతికర్రతో ఎడా పెడా చంపాడు. రాజు\nఆ కార్పటికుడి శౌర్యపరాక్రమాలకు\nఅమితాశ్చర్యం చెందాడు. కాని అప్పటికీ\nరాజు అతడి కేమీ ఇవ్వలేదు.\nఇలా అయిదు సంవత్సరాలు గడిచాయి.\nఆరో సంవత్సరంలో రాజుకు ఒకనాడు\nఈ విధంగా ఆలోచన వచ్చింది: \"ఈ అభా\nగ్యుడు అయిదేళ్ళుగా నా ఎదట అష్ట\nకష్టాలూ పడుతున్నప్పటికీ, వాడి కేమైనా\nసహాయం చెయ్యాలన్న ఆలోచన నాలో\nకలగనేలేదు. ఏ జన్మలోనో ఏదో పాపం\nచేస్ వీ డిలాగయి ఉంటాడు. ఇప్పటికైనా\nవీడికి పాపక్షయం అయినదీ, లేనిదీ\nపరీక్షించి చూస్తాను.”\nఇలా అనుకుని రాజు స్వయంగా తన\nభాండాగారానికి వెళ్ళి, కొన్ని రత్నాలు ఏరి\nఒక మాదీఫలంలో ఉంచి, మర్నాడు మంత్రి\nసామంతులతో కూడి సభచేసే సమయంలో\nద్వారం వద్ద పడిగాపులు కాసే కార్పటికుణ్ణి\nసైగచేసి పిలిచాడు. కార్పటికుడు సభ లోకి\nవచ్చి రాజు చూపిన ఆసనం మీద\nకూర్చున్నాడు.\nఅప్పుడు రాజు అతణ్ణి ఏదైనా సుభాషితం\nచెప్పమన్నాడు. \"నీటితో నిండిన సము\nద్రుడికే నదులు తమ జలాలను ఆర్పిస్తాయి,\nడబ్బు కూడా ఉన్నవారి వద్దకే పోతుంది,\nలేనివారి చాయలకు పోదు,” అనే అర్ధం\nవచ్చే శ్లోకాన్ని చదివాడు కార్పటికుడు.\nరాజు పరమానంద భరితుడై, కార్పటికుడి\nచేతిలో మాదీఫలం పెట్టాడు. అది చూసి\nమంత్రిసామంతు లాశ్చర్యపడ్డారు. ఎందు\nచేతనంటే, ఎవరితోనైనా తృప్తి చెంది\nనప్పుడు రాజు వారిపై కనకవర్షం కురి\nపిస్తాడు. అలాటివాడు ఈ కార్పటికుణ్ణి\nచూసి ఎంతో సంతోషించి కూడా ఒక\nమాదీఫలం మాత్రమే చేతబెట్టాడు. చూసే\nవారి కది విడ్డూరంగా కనబడింది.\nకార్పటికుడు మాత్రం ఆ మాదీఫలాన్ని\nతీసుకుని సంతోషించలేదు. అతను దాన్ని\nతీసుకుని వెళ్ళిపోతూ, రాజబంది అనే\nభిక్షువు ఎదురుకావటం చూసి, రా జిచ్చిన\nఫలాన్ని ఆ భిక్షువు చేత పెట్టాడు. భిక్షువు\nఅతనికి తన వంటి మీది శాటీని ఇచ్చాడు.\nకార్పటికుడు ఆ శాటీని అమ్మి, భోజనం\nచేసి వచ్చి మళ్ళీ సింహద్వారాన్ని చేరాడు.\nఈ లోపల భిక్షువు రాజును చూసి,\nమాదీఫలాన్ని ఆ రాజుకు కానుక పెట్టాడు.\nరాజు దాన్ని గుర్తించి, \"నీ కిది ఎలా\nవచ్చింది?” అని అడిగాడు. కార్పటికుడు\nదాన్ని తన కిచ్చినట్టు భిక్షువు చెప్పాడు.\n\"వాడి పాపం ఇంకా పరిహారం కాలేదు\nకాబోలు,” అనుకుని రాజు సభ చాలించి,\nపండుతో సహా ఇంట్లోకి వెళ్ళిపోయాడు.\nమర్నాడు మళ్ళీ సభ జరిగింది. రాజు\nకార్పటికుణ్ణి పిలిచి, తన సమీపంలో\nకూర్చోబెట్టుకుని, కిందటిరోజు చదివిన\nశ్లోకమే చదివించి, మెచ్చుకుని, మళ్ళీ\nఆ మాదీఫలాన్నే అతని చేతిలో పెట్టాడు.\nకార్పటికు డా పండును పట్టుకు ని\nబయటికి వెళ్ళిపోయి, రాజును చూడ వచ్చే\nఒక అధికారి ఎదురయే సరికి, అతనికి\nఆ మాదీఫలా న్నిచ్చి, అతని నుంచి ధోవతుల\nచాపు పుచ్చుకున్నాడు.\nఆ అధికారి మాదీఫలాన్ని తెచ్చి రాజుకు\nకానుక పెట్టి, రాజు అడిగిన మీదట, దాన్ని\nతన కొక కార్పటికు డిచ్చినట్టు చెప్పాడు.\n\"ఇంకా ఆ కార్పటికుడి పాపం పరిహారం\nకాలేదు కాబోలు,” అనుకున్నాడు రాజు.\nమూడోనాడు సభ జరిగేటప్పుడు రాజు\nమళ్ళీ కార్పటికుణ్ణి సభలోకి పిలిచి,\nఆ పాత శ్లోకమే మరొకసారి చదివించి, తన\nసంతోషాన్ని వెలిబుచ్చి, మాదీఫలాన్ని మళ్ళీ\nచేతిలో పెట్టాడు. కార్పటికుడు దాన్ని\nతీసుకుపోయి, రాజాస్థానానికి వస్తున్న\nవిలాసిని అనే నర్తకి కిచ్చి ఒక బంగారు\nకాసు బహుమానం పొంది వెళ్ళిపోయాడు.\nవిలాసిని ఆ మాదీఫలాన్ని తిరిగి రాజుకే\nకానుకగా ఇచ్చింది. \"లక్ష్మీదేవి యొక్క\nశుభదృష్టి ఇంకా కార్పటికుడి పైన ప్రసరిం\nచకుండా ఉన్నది,” అనుకున్నాడు రాజు.\nనాలుగోరోజు సభలోకి కూడా రాజు\nకార్పటికుణ్ణి పిలిపించి, శ్లోకం చదివించి,\nఆ మాదీఫలాన్నే ఇవ్వబోయాడు. కాని\nప్రమాదవశాన, కార్పటికుడు దాన్ని తీసు\nకునే లోపుగా రాజు వదిలెయ్యటం చేత\nఅది కిందపడి పగిలింది. దాని నుంచి ధగ\nధగా మెరిసే రత్నాలు చుట్టూ చిమ్మేసరికి\nసభికులందరూ నిర్ఘాంతపోయారు.\nఅప్పుడు రాజు సభికులకు జరిగినదంతా\nచెప్పి, \"ఈ కార్పటికుడు చేసుకున్న\nపాపం ఎప్పటికి తీరిపోతుందా అని నేను\nయిన్నాళ్ళుగా చూస్తున్నాను. ఇవాళతో\nఅది తీరిపోయింది. లక్ష్మి ఇతన్ని నేడు\nకటాక్షించింది,” అన్నాడు.\nబేతాళు డీ కథ చెప్పి, \"రాజా, కార్పటి\nకుడు ఏ పాపం చేసుకున్నందు వల్ల మహా\nదాత అయిన లక్షదత్తుడి నుంచి అయిదేళ్ళ\nపాటు ఎట్టి దానమూ పొందకపోయాడు?\nపరుసగా మూడురోజులు కార్పటికుడికి\nదర్శన మివ్వని లక్ష్మి ఏ కారణం చేత\nనాలుగోరోజున దర్శన మిచ్చింది? ఈ సందే\nహానికి సమాధానం తెలిసి కూడా చెప్పక\nపోయావో నీ తల పగిలిపోతుంది,” అన్నాడు.\nదానికి విక్రమార్కుడు, \"కార్పటికుడు\nచేసుకున్న పాపమల్లా అతను యాచకుడు\nకాకపోవటమే. లక్షదత్తుల వంటి మహా\nదాతలు యాచించని వారికి ఏమీ ఇవ్వరు.\nకార్పటికుడు శక్తిసంపన్నుడు. అతను\nరాజాశ్రయం కోసం అయిదేళ్ళు ఓపికగా\nవేచి ఉన్నాడు. అతను చెయ్యిచాచి\nఅడుగుతాడని రాజు కూడా. వేచి ఉన్నాడు.\nఈ మధ్యకాలంలో కార్పటికుడు ఒకసారి\nవేటలోనూ, మరొకసారి యుద్ధంలోనూ తన\nఅసాధారణ ప్రతాపం చూపాడు. అయినా\nరాజు దృష్టిలో అతనింకా యాచకుడుగానే\nఉండిపోయాడు. రాజును అంతరాత్మ\nవేధించ సాగింది. అయిదేళ్ళకు పైగా\nఆ కార్పటికుడు తన సింహద్వారం వద్ద\nపడిగాపులు కాస్తున్నాడు. అందుచేత రాజు\nదానం చేయ నిశ్చయించాడు. కాని అడగని\nవాడి కెలా దానం చెయ్యటం? అందుచేత\nగుప్తదానం చేసి దానికి పరీక్ష అని ఒక\nపేరు పెట్టాడు. నిజంగా కార్పటికుడు ఏదో\nపాపం చేసుకున్న కారణంగానే అతనికి\nమాదీఫలం లోని మణులు దక్కకపోయిన\nపక్షంలో ఆ మాదీఫలాన్ని అతని నుంచి\nపుచ్చుకున్న ముగ్గురూ కూడా పాపులే అయి\nఉండాలి. వాళ్ళు ఆ ఫలాన్ని తిరిగి రాజుకే\nఇచ్చారు. చిట్టచివరకు కార్పటికుడికి లక్ష్మి\nప్రసన్నం అయే ఉపాయం కూడా రాజే\nచేశాడు; కార్పటికుడు అందుకునే లోపల\nఫలాన్ని జారవిడిచి పగలగొట్టాడు. అందు\nచేత మొదటి నుంచి తప్పు లక్షదత్తుడిదే\nగాని, లక్ష్మీదేవిదీ, కార్పటికు డెన్నడో చేసు\nకున్న పాపానిదీ కాదు,” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు. * (కల్పితం)",
            "book_page_end": 22
        },
        {
            "title": "రాజుకొడుకూ - మంత్రికొడుకూ",
            "book_page_start": 23,
            "pdf_page_start": 41,
            "pdf_page_end": 44,
            "author": "జి. హరినారాయణ",
            "genre": "స్నేహ కథ",
            "moral": "నిజమైన స్నేహం ప్రాణాలకంటే మిన్న. స్నేహితుడి క్షేమం కోసం తన ప్రాణాన్ని కూడా పణంగా పెట్టడానికి వెనుకాడకూడదు.",
            "keywords": [
                "స్నేహం",
                "రాజకుమారుడు",
                "శాపా విమోచనం",
                "వివాహం",
                "ప్రాణ త్యాగం"
            ],
            "characters": [
                "గూఢసేనుడు",
                "రాజుకొడుకు",
                "మంత్రికొడుకు",
                "దాది",
                "దేవతా స్త్రీలు",
                "ద్వారపాలకులు"
            ],
            "locations": [
                "పుష్కరావతీ నగరం",
                "అహిచ్ఛత్రపురం",
                "ఇక్షుమతీ నది తీరం"
            ],
            "content": "పుష్కరావతీ నగరాన్ని ఏలే గూఢసేనుడనే అడిగి, ఆమె కథ చెప్పుతూండగా నే\nరాజుకు ఒకేఒక కొడుకుండేవాడు. అతనికి మార్గాయాసం చేత నిద్రపోయాడు. తరవాత\nచిన్నతనం నుంచీ మంత్రికొడుకుతో గాఢ దాది కూడా నిద్రపోయింది.\nమైన స్నేహం ఉండేది. ఇద్దరూ ఒకే మంత్రికొడుకు మాత్రం నిద్రపోలేదు.\nవయసువాళ్ళు, ఒకే విధమైన రూపురేఖలు అతనికి ఆకాశంలో ఎవరో మాట్లాడుకునే\nకలిగి ఉండేవాళ్ళు. వారి మధ్య స్నేహం మాటలు వినిపించాయి. అతను వాటిని\nఎంతగా పెరిగిపోయిందంటే, వాళ్ళు ఒక శ్రద్ధగా ఆలకించసాగాడు. ఆ మాట్లాడు\nరిని విడిచి ఒకరు క్షణం సేపు కూడా తున్నది ఎవరో దేవతాస్త్రీల ని అతనికి\nఉండలేక పోయేవారు.\nతోచింది. వారిలో ఒకతె, \" ఈ పాపిష్టివాడు\nఇలా కొంతకాలం గడిచాక రాజుకొడుకు కథ పూర్తి కాకుండానే నిద్రపోయాడు.\nపెళ్ళి అహిచ్ఛత్రంలో జరగటానికి నిశ్చయ అందుచేత వీడికి ఈ శాపం ఇస్తున్నాను.\nమయింది. రాజుకొడుకు మంత్రికొడుకును ఈ హారాన్ని కింద పడేస్తున్నాను. వీడు\nతనతోబాటు ఏనుగు పైన ఎక్కించుకుని, తెల్లవారి లేచి దీన్ని తీసుకుని, వెంటనే\nపరివారంతో సహా అహిచ్ఛత్రానికి బయలు చస్తాడు,” అన్నది మరొకతె.\nదేరాడు. సాయంకాల మయేసరికి ఇక్షుమతీ \"అలా కూడా చావని పక్షంలో వీడు\nనదీతీరానికి చేరుకుని అక్కడ మజిలీ పెళ్ళివా రింట ప్రవేశించే క్షణంలోనే\nచేశారు. అక్కడ భోజనా లయాక రాజు ఆ ఇంటి ముందుభాగం కూలి, మీద పడి\nకొడుకు తన దాదిని ఏదైనా కథ చెప్పమని చస్తాడు,” అన్నది మూడోది.\n\"అలా కూడా చావు తప్పించుకున్న\nట్టయితే పడకటింట ప్రవేశించి నూరు\nతుమ్ములు తుమ్ముతాడు. వాడు తుమ్మి\nనప్పుడల్లా ఎవరో ఒకరు 'చిరంజీవ' అనని\nపక్షంలో నిశ్చయంగా చస్తాడు,” అన్నది\nనాలుగోది.\n\"ఈ మాటలు విన్నవా డెవడైనా వాడి\nప్రాణాలు కాపాడాలని వాడితో ఈ సంగతి\nచెబితే వాడు కూడా చస్తాడు.\" అన్నది\nఅయిదోది. ఆ తరవాత ఆ దేవతా స్త్రీలు\nఆకాశమార్గాన వెళ్ళిపోయారు.\nపిడుగుపాటు లాటి ఈ మాటలు విని\nమంత్రికొడుకు చాలా కలవరపడ్డాడు. రాజు\nకొడుకు చస్తే తను బతికి ఉండలేడు. అలా\nఅని రాజుకొడుకుతో ఈ శాపాల మాట\nచెప్పి, అతనికి చావు తప్పించటానికి కూడా\nలేదు; అతని చావు అబద్ధమూ తన చావు\nనిజమూ అవుతుంది. అందుచేత తన\nమిత్రుడితో ఏమీ అనకుండానే తాను అతని\nప్రాణాలు కాపాడాలని మంత్రికొడుకు నిశ్చ\nయించుకున్నాడు. ఆ రాత్రి అతనికి కన్ను\nమూత పడనేలేదు.\nతెల్లవారింది. అందరూ బయలుదేరారు. బోయాడు. \" మిత్రమా, వాటిని తాకకు.\nరాజుకొడుకుకు నేలమీద ఏదో హారం కన అవి తినదగిన పళ్ళయితే ఈ అరణ్యంలో\nబడింది. అతను దాన్ని తీసుకోబోతూఉంటే ఉండే కోతులు వాటిని ఎప్పుడో కొరికేసేవి,”\nమంత్రికొడుకు అడ్డుపడి, \"దాన్ని తాకకు. అన్నాడు మంత్రికొడుకు. అంత చక్కని\nఅదేదో మాయాహారం లాగుంది. కాని మామిడిపళ్ళను వదిలెయ్యటం బాధగానే\nపక్షంలో దాన్ని మన సైనికులలో ఎవడో ఉన్నా రాజుకొడుకు స్నేహితుడి సల\nఒకడు చూసి, ఎప్పుడో తీసుకుని ఉండే హాను పాటించి, వాటిని కొయ్యకుండానే\nవాడు,” అన్నాడు. ప్రాణమిత్రుడి మాట ముందుకు సాగాడు.\nతీసెయ్యక రాజు కొడుకు ఆ హారాన్ని తరవాత రాజుకొడుకు అహిచ్ఛత్రపురం\nవదిలేశాడు.\nచేరి, పెళ్ళివారింట ప్రవేశించ బోతూండగా\nకొంచెం దూరం వెళ్ళేసరికల్లా పళ్ళతో మంత్రికొడుకు అతన్ని వెనక్కు లాగేశాడు.\nనిండిన మామిడిచెట్టు కనబడింది. రాజు ఆ క్షణంలోనే ఆ ఇంటి ముందుభాగం\nకొడుకు ఆ మామిడి పళ్ళను' కొయ్య కప్పు కూలింది.\nఎలాగో పెళ్ళి జరిగిపోయింది. ఆ రాత్రి రాజభటులు మంత్రికొడుకును తెల్ల\nరాజుకొడుకు పడకగదికి వెళ్ళాడు. మంత్రి వార్లూ నిర్బంధంలో ఉంచి, తెల్లవారగానే\nకొడుకు ముందుగానే ఆ గదిలో ప్రవేశించి అతనితో సహా వధ్యభూమికి బయలుదేరారు.\nదాగి ఉన్నాడు. రాజుకొడుకు పక్కమీద అప్పుడు మంత్రికొడుకు వాళ్ళతో, \"నన్ను\nనడుము వాల్చుతూనే తుమ్మ నారంభిం ముందుగా ఒక్కసారి రాజుకొడుకు వద్దకు\nచాడు. అతను వరసగా నూరుసార్లు తీసుకుపొండి. నే నతనితో ఒక్కమాట\nతుమ్మాడు. ప్రతిసారీ మంత్రికొడుకు 'చిరం చెప్పాలి. ఆ తరవాత నన్ను వధింతురు\nజీవ' అన్నాడు. నూరుసార్లూ అలా 'చిరం గాని,” అన్నాడు.\nజీవ' అన్న మీదట మంత్రికొడుక్కు పరమా అతను ఇలా అంటున్నాడని వాళ్ళు\nనంద మయింది. అతను తాను దాగి ఉన్న వెళ్ళి రాజుకొడుకుతో చెప్పారు. అతని\nచోటి నుంచి పైకి వచ్చి, రాజుకొడుకు మంత్రులు కూడా మంత్రికొడుకు చెప్పేది\nచూస్తూండగానే ఆ గది నుంచి బయటికి వినమని రాజుకొడుక్కు సలహా ఇచ్చారు.\nవెళ్ళిపోయాడు,\nరాజుకొడుకు మంత్రికొడుకును పిలిపించి,\nరాజుకొడుకు అది చూసి ఈర్ష్యచెంది, అతని నోట జరిగిన సంగతంతా విన్నాడు.\nతమ మధ్య ఉండే స్నేహం కూడా పాటిం ఇల్లు కూలిపడటం ఒకటి ప్రత్యక్షంగా\nచక, ద్వారపాలకులను పిలిచి, \"నా పడక కనబడటం చేత మిగిలినవి కూడా తప్పక\nగది ప్రవేశించిన ఆ దుర్మార్గుణ్ణి పట్టి నిజమే అయిఉంటా యనుకుని, మంత్రి\nబంధించండి. తెల్లవారగానే వధించండి,” కొడుకును క్షమించి, అతనితో ఎప్పటిలాగే\nఅని ఉత్తరు విచ్చాడు.\nస్నేహంగా ఉన్నాడు.",
            "book_page_end": 26
        },
        {
            "title": "అపవాదు",
            "book_page_start": 27,
            "pdf_page_start": 45,
            "pdf_page_end": 50,
            "author": "చందమామ బృందం",
            "genre": "నీతి కథ",
            "moral": "మోసగించినా, ఇతరులు నింద వేసినా, పరోపకారం చేసేవారు తమ మంచి గుణాన్ని నిలబెట్టుకుంటారు.",
            "keywords": [
                "పరోపకారి",
                "దంభం",
                "అప్పు",
                "నకిలీ నగలు",
                "నిస్వార్థం"
            ],
            "characters": [
                "పాపన్న",
                "దంభయ్య",
                "దంభయ్య భార్య",
                "మీనాక్షి",
                "వరుడు",
                "వరుడి తండ్రి"
            ],
            "locations": [
                "ఊరు",
                "పాపన్న ఇల్లు"
            ],
            "content": "పాపన్న ఉండే ఊళ్ళో ఒక దంభయ్య\nఉండేవాడు. అతను కావటానికి ఆస్తిపరుడే\nకాని, తన తాహతుకు మించి జమీందారు\nబిడ్డ లాగా బతుకుతూ, జూదం వ్యసనం\nమూలాన డబ్బు చాలా నష్టపోయి, ఎరిగున్న\nవాళ్ళందరి దగ్గిరా అప్పులు చేశాడు.\nదంభయ్యకు రెండువేలకు పైగా అప్పు\nపెట్టిన ఒక పెద్దమనిషి, తన అప్పు రెండు\nమూడు రోజులలో చెల్లించవలిసిందనీ,\nలేకపోతే దంభయ్య ఇల్లు స్వాధీనం చేసు\nకుంటాననీ ఒత్తిడి చేశాడు.\nఅంతదాకా దంభయ్య భార్యకు, తన\nభర్త అప్పులపాలై ఉన్న సంగతే తెలియదు.\nఆమె దంభయ్యతో, \"ఇల్లు కాపాడుకోవాలి.\nనా నగలు ఎక్కడన్నా మంచివాడి దగ్గిర\nకుదవబెట్టి, డబ్బు తెచ్చి, బాకీ తీర్చేయ్యండి.\nపిల్ల పెళ్ళి లోపుగా ఎలాగో సొమ్మిచ్చి\nనగలు ఏడిపించుకోవచ్చు,” అన్నది.\nతన పుట్టింటి వారిచ్చిన ఆ నగలను\nదంభయ్య భార్య పెట్టుకోవటం లేదు. ఆమె\nవాటిని తన కుమార్తె కోసం భద్రంగా ఒక\nపెట్టెలో దాచి ఉంచింది. వాటిని అమ్మ\nటానికి గాని, తాకట్టు పెట్టటానికి గాని తన\nభార్య ఒప్పుకోదని దంభయ్యకు తెలుసు.\nఅయినా అతను వాటిని ఏనాడో సొమ్ము\nచేసేశాడు. ఒకసారి అతను జూదంలో\nఒకతనికి చాలా పెద్ద మొత్తం బాకీపడి,\nబాకీ మరొక విధంగా తీర్చలేక, తన భార్యకు\nతెలియకుండా ఆమె నగలు తస్కరించి\nతీసుకుపోయి, జూదంలో గెలిచిన వాడికి\nఇచ్చేశాడు. తరవాత ఆ ఇద్దరూ ఒక\nకంసాలి వద్దకు వెళ్ళి, ఆ నగల లాటివే\nగిల్టు నగలు చేయించారు. దంభయ్య వాటిని\nతెచ్చి తన భార్య నగలపెట్టెలో ఉంచేశాడు.\nఇప్పుడు భార్య తన నగలను తాకట్టు\nపెట్టి, సొమ్ము తెచ్చి, బాకీ తీర్చి, ఇల్లు\nనిలబెట్ట మ నే స రికి, \"సరే, అలాగే\nచేద్దాం,” అని దంభయ్య నగల పెట్టె\nతీసుకుని బయలుదేరాడు.\nఈ నకిలీ నగలను ఎవరికి సులువుగా\nఅంటగట్టవచ్చునా అని దంభయ్య ఆలో\nచించగా పాపన్న జ్ఞాపకం వచ్చాడు.\nపాపన్న అమాయకుడు. అతను డబ్బు\nవడ్డీ లేకుండా అప్పిస్తాడు. ఇస్తే గాని\nసాధారణంగా బాకీ అడగడు. మామూలుగా\nఅప్పు లిచ్చేవాళ్ళ లాగా ప్రశ్నలు వెయ్యడు,\nపరీక్షలు చెయ్యడు.\nఇలా అనుకుని దంభయ్య తన భార్య\nనగల పెట్టెను పాపన్న వద్దకు తీసుకు\nపోయి, \"పాపన్నా, ఇదివరకే నేను నీ దగ్గిర\nమూడువందలు అప్పు చేసి ఉన్నాను. నీకు\nగుర్తు లేకపోయినా నేను మరిచేవాణ్ణి కాను.\n. పెద్ద చిక్కు వచ్చి పడింది. నువే నన్ను\nకాయాలి. మా అమ్మాయికి ఒక సంబంధం\nవచ్చింది. పెళ్ళి ఖర్చులకు ఆవసరంగా\nమూడువేలు కావాలి. నువే నా పిల్ల పెళ్ళి\nచేశావనుకుంటాను. అవిగో నా భార్య\nనగలు. ఇందులో ఒక జత మురుగులూ,\nకాసుల పేరూ, ఒడ్డాణమూ, జడబిళ్ళా\nఉన్నాయి. నువే చూడు,” అని జేబులు\nతడుపుకుని, \"అరెరే, దీని తాళంచెవి\nఇంట్లోనే మరిచిపోయొచ్చినట్టున్నానే!”\nఅంటూ విచారం వెలిబుచ్చాడు.\n\"నీ మాట చాలదా, దంభయ్యా? నేను\nనగలు చూడాలా ఏమిటి? తాళంచెవి\nనీ దగ్గిరే ఉండనీ, తిరిగి ఈ పెట్టెను\nఇలాగే తీసుకుపోవచ్చు. నీకు డబ్బిస్తాను.\nపిల్ల పెళ్ళి జరిపించు. శుభస్య శీఘ్రం,”\nఅని పాపన్న మూడువేల రూపాయలూ\nఎంచి దంభయ్య కిచ్చి పంపేసి నగల\nపెట్టెను లోపల దాచిపెట్టాడు.\nఆ డబ్బుతో దంభయ్య తన బాకీ తీర్చి,\nఇంటిని కాపాడుకున్నాడు. తన నగలను\nమరొకరి దగ్గిరా, మరొకరి దగ్గిరా కాకుండా,\nపాపన్న దగ్గిర తాకట్టు పెట్టినందుకు\nదంభయ్య భార్య కూడా సంతోషించింది.\nకాలం గడుస్తున్నది. దంభయ్య భార్య\nతన నగలను తాకట్టు విడిపించమని\nభర్తను తొందర చేస్తున్నది. \"డబ్బు దొరక\nలేదు, తొందరపడకు,” అని దంభయ్య\nభార్యకు సమాధాన మిస్తున్నాడు. అతను\nసాధ్యమైనంతవరకు పాపన్న కంట పడ\nకుండా తిరుగుతున్నాడు. ఒకసారి పాపన్న\nకనిపించి, \"పిల్ల పెళ్ళి సలక్షణంగా\nజరిగిందా?\" అని అడిగితే, \"ఆ సంబంధం\nతప్పిపోయింది. వేరే సంబంధాలు\nచూస్తున్నాం,” అని దంభయ్య' అబద్ధం\nచెప్పి తప్పించుకున్నాడు.\nఇలా రెండేళ్ళు జరిగిన మీదట\nదంభయ్య కూతురి కొక మంచి సంబంధం\nనిజంగానే వచ్చింది. వధూవరులు ఒకరిని\nఒకరు చూసుకుని ఇష్టపడ్డారు. వరుడి\nతండ్రి మటుకు సాలంకృత కన్యాదానం\nజరగాలని పట్టుబట్టాడు. సాలంకృత కన్య\nఅంటే తలకూ, మెడకూ, చేతులకూ, నడు\nముకూ బంగారు నగ లుండాలి. యథాశక్తి\nపిల్లకు ఏవో సగలు పెడతానంటే వరుడి\nతండ్రి ఒప్పుకోలేదు. వరుడే పట్టుబట్ట పద్దని\nసలహా ఇచ్చినా అతని తండ్రి విన్నాడుకాడు.\nపాపన్న దయతలిస్తే తప్ప తన కూతురి\nకి పెళ్ళి జరగ దనుకుని, దంభయ్య భార్య\nతన కుమార్తెను వెంటబెట్టుకుని పాపన్న\nఇంటికి వెళ్ళింది.\nనిక్షేపం లాటి సంబంధం చెయ్యి దాటి\nపోయేటట్టు కనబడింది. పెళ్ళికూతురు\nఏడవసాగింది. తాకట్టు నగలను విడిపిం\nచుకు రమ్మని భార్య దంభయ్యను అడి\nగింది. దంభయ్య తన భార్యను తిట్టి,\nఇంకో సంబంధం చూస్తానని ఇంటి నుంచి\nబయలుదేరి వెళ్ళాడు.\nపాపన్న దయతలిస్తే తప్ప తన కూతురి\nకి పెళ్ళి జరగ దనుకుని, దంభయ్య భార్య\nతన కుమార్తెను వెంటబెట్టుకుని పాపన్న\nఇంటికి వెళ్ళింది.\nపాపన్న ఇంట లేడు గాని మీనాక్షి\nఉన్నది. దంభయ్య భార్య మీనాక్షిని తన\nకూతురి పెళ్ళి ఎలాగైనా జరిపించమని\nవేడుకున్నది.\n\"నిజమేనమ్మా, బాకీతో ముడిపెట్టి\nమంచి సంబంధం వదులుకుంటారా?\nమా ఆయన రాగానే మీ నగలపెట్టె మీకు\nపంపిస్తాను. మీకు నచ్చిన సంబంధాన్ని\nపోనివ్వకండి,” అన్నది మీనాక్షి.\nదంభయ్య భార్య ఇంటికి తిరిగి వెళ్ళి,\n\"రేపు నిశ్చితార్థం చేసుకునేటందుకు\nరండి. మీ ఇష్టప్రకారమే వివాహం జరుపు\nతాము,” అని పెళ్ళివారికి కబురు చేసింది;\nభర్త రాగానే అతనితో జరిగినదంతా చెప్పి,\nపాపన్ననూ, మీనాక్షినీ తెగ పొగడింది.\nఇదీ ఒకందుకు మంచిదే ననుకున్నాడు\nదంభయ్య. అన్నట్టుగానే మర్నాడు పాపన్న\nనగలపెట్టెతో సహా దంభయ్య ఇంటికి\nవచ్చాడు. నిశ్చితార్థానికి పాపన్నను కూడా\nఉండమని దంభయ్య కోరాడు. కొద్దిసేపట్లో\nవరుడూ, వరుడి తండ్రి, పురోహితుడూ,\nసిద్ధాంతీ వచ్చారు.\nదంభయ్య నగలపెట్టె వాళ్ళ ముందు\nపెట్టి, \"ఇవి నా భార్య నగలు. వీటితోనే\nకన్యాదానం చేతామనుకున్నాం. కాని గ్రహ\nచార వశాత్తు వీటిని ఈ పాపన్నగారి వద్ద\nమూడువేలకు తాకట్టు పెట్టవలిసి వచ్చింది.\nఅయినా ఆయన సద్బుద్ధితో, అప్పు నింపా\nదిగా తీర్చుకోమని ఈ నగలు తెచ్చి ఇస్తు\nన్నాడు. ఆయన దయ వల్లనే ఈ పెళ్ళి\nజరుగుతుంది,” అన్నాడు.\n\"అదంతా అప్పు డెందుకులే. పెట్టె\nతెరిచి లాంఛనగా వారికి నగలు చూపించు,”\nఅన్నాడు పాపన్న.\nదంభయ్య లేచి వెళ్ళి పెట్టె తాళంచెవి\nతెచ్చాడు. ఆ తాళంచెవి పాపన్న వద్ద\nఉండకపోవటం అందరికీ ఆశ్చర్యం కలిగిం\nచింది. దంభయ్య తన కిచ్చిన తాళంచెవిని\nపాపన్న వరుడి తండ్రి కిచ్చాడు. ఆయన\nపెట్టె తెరిచి, అందులోని నగలను పైకెత్తి,\n\"ఏమిటీ నగలు? అన్నీ గిల్టు నగలు !\nఅన్నీ కలిసి యాభైరూపాలు చెయ్యవు.”\nఅంటూ దంభయ్య కేసి రౌద్రంగా చూశాడు.\nదంభయ్య పాపన్న కేసి అంతకన్న\nభయంకరంగా చూసి, \"ఇదేమిటి,\nపాపన్నా? నమ్మినందుకు భలేపని చేశావే!\nఅసలు నగలు కాజేసి నకిలీ నగలు పెట్టే\nశావా? గొప్ప పరోపకారినని చెప్పుకు\nతిరుగుతూ ఇలాటి పని చేసే నీవంటి వాణ్ణి\nఏంచేసినా పాపం లేదు!” అని అరిచాడు.\n\"తాళంచెవి. మీ దగ్గిరే ఉండెగా?”\nఅన్నాడు వరుడు.\nదంభయ్య భార్య తన భర్త చేసిన\nమోసం గ్రహించి, \"ఇదంతా నా కర్మ!\nఇటువంటి దుర్మార్గానికి ఒడిగట్టిన మనిషి\nచేజేతులా నా పిల్ల గొంతు కొసేస్తాడు. ఎంత\nఘోరం వచ్చిపడిందిరా, దేవుడా!” అని\nవలవలా ఏడ్చింది.\nపాపన్న దంభయ్య భార్యను అవతలికి\nతీసుకుపోయి, \" చూడండమ్మా, నా పైన\nఅపనింద వస్తే పోయిందేమీ లేదు. కాని,\nఈ పని చేసిం దెవరో మీకు తెలిసిన\nపక్షంలో పై కేమీ అనకండి. ఈ పెళ్ళి\nజరిగి తీరుతుంది. మీరు ఏమీ అనకుండా,\nధైర్యంగా ఉండండి,” అని చెప్పాడు.\nఅతను ఇవతలికి వచ్చి, \"ఇప్పుడే ఒక\nఅరగంటలో వస్తాను. అంత దాకా అగి\nఉండండి,” అని చెప్పి చకచకా ఇంటికి\nవెళ్ళాడు. అతను మీనాక్షితో, \"ఒక పిల్ల\nజీవితం భ్రష్టు కాకుండా చూడాలి. నీ నగ\nలియ్యి,” అన్నాడు.\nమీనాక్షి తన నగల పెట్టె తీసుకుని\nపాపన్న వెంట తాను కూడా బయలుదేరి\nవచ్చింది.\nపాపన్న లేని సమయంలో దంభయ్య,\nపాపన్న మోసగా ఉన్నది ప్రచారం చెయ్య\nయత్నించాడు. కాని ఒక్కరు కూడా\nపాపన్న మోసం చేశాడని నమ్మలేదు.\nపాపన్న కోరినందుకే పెళ్ళివారు వెళ్ళిపో\nకుండా ఆగారు.\nఇంతలో పాపన్న తిరిగి వచ్చి, మీనాక్షి\nచేతి నుంచి నగల పెట్టె తీసుకుని, తెరిచి\nపెళ్ళివారి ముందు పెట్టి, \"ఈ నగలు పెళ్ళి\nకూతురికి పెడతాం. పెళ్ళి నిశ్చయం చేసు\nకోండి,” అన్నాడు.\nఈ లోపల నకిలీ నగలను పరీక్షిస్తున్న\nవరుడు, \" ఈ వడ్డాణం మీద దీన్ని చేసిన\nవాడి గుర్తున్నది. ఇది వెంకటాచారి అనే\nకంసాలి గుర్తు,\" అన్నాడు.\nఈ మాట చెవిని పడగానే దంభయ్య\nముఖం వెలవెల పోయింది. పాపన్న చప్పున\nగిల్టు నగలను పెట్టెలో పెట్టి, పెట్టె మూస్తూ,\n\"ఆ గొడవంతా ఇప్పుడు దేనికి? వీటిని\nదంభయ్య నా దగ్గిర తాకట్టు పెట్టాడు.\nఅవి నా దగ్గిరే ఉంటాయి,” అన్నాడు.\nపాపన్న ఉదారబుద్ధి అందరికీ స్పష్ట\nమయింది. పెళ్ళికొడుకు తండ్రి మీనాక్షి\nనగలను తీసుకో నిరాకరిస్తూ, పెళ్ళి\nనిశ్చయం చేశాడు.\nఈ వృత్తాంతం క్షణంలో ఊరంతా\nపొక్కింది. ఒక పెద్దమనిషి దంభయ్య\nఇంటికి వచ్చి, అక్కడ ఉన్న పెళ్ళిపెద్దతో,\n\"ఇవిగోనండీ మీరు చేసుకోబోయే పిల్ల\nనగలు, జూదంలో ఓడిపోయి ఈ దంభయ్య\nనా కీ నగ లిచ్చాడు. మే మిద్దరమూ కలిసి\nనకిలీ నగలు చేయించాం. అసలు నగలను\nపాపన్నగారు కాజేసి, నకిలీ నగలు పెట్టెలో\nఉంచినట్టు అపవాదు పుట్టిందని విని,\nసహించలేక వీటిని తిరిగి ఇచ్చేస్తున్నాను.\nజూదంలో గెలుచుకున్నవే గాని, ఈ నగలు\nనా కష్టార్జితం కావు గనక, ఇవి పోతే\nనా కేమీ విచారం లేదు లెండి,” అన్నాడు.\nదంభయ్య కూతురి పెళ్ళి సలక్షణంగా\nజరిగింది. కాని, అంత దాకా ఎంతో గుంభ\nనగా బతుకుతున్న దంభయ్య బతుకే\nబయటపడింది.",
            "book_page_end": 32
        },
        {
            "title": "కవలపిల్లలు",
            "book_page_start": 33,
            "pdf_page_start": 51,
            "pdf_page_end": 61,
            "author": "సి. మాధవరావు",
            "genre": "జానపద కథ",
            "moral": "తెలివిగా, ధైర్యంగా, మరియు నిస్వార్థ స్నేహంతో ఎటువంటి కష్టాన్నైనా ఎదుర్కోవచ్చు. మిత్రుడు ఆపదలో ఉంటే సహాయం చేయాలి.",
            "keywords": [
                "కవలలు",
                "రాజకుమార్తె",
                "మంత్రగత్తె",
                "స్నేహ బంధం",
                "సాహస పరీక్ష"
            ],
            "characters": [
                "మిత్రుడు (కవల)",
                "మకరుడు (కవల)",
                "జగన్మోహిని",
                "రాజు",
                "మంత్రగత్తె",
                "పల్లెకారి భార్య",
                "పేదరాసి పెద్దమ్మ"
            ],
            "locations": [
                "పల్లె",
                "రాజభవనం",
                "సముద్ర తీరం",
                "మంత్రగత్తె కుటీరం"
            ],
            "content": "ఒక దేశంలో ఒక పల్లెకారి ఉండేవాడు. చేపల వేట కలిసివచ్చి అతను చాలా డబ్బు కూడబెట్టాడు. కాని ఎవరనుభవించను? అతనికి పిల్లా పీచూ లేరు.\nఒకనాడు పల్లెవాడు సముద్రం మీదికి వెళ్ళి ఉన్న సమయంలో ఒక వృద్ధురాలు వాళ్ళ ఇంటికి వచ్చి, అతని భార్యతో, \"బోలె డంత ఆస్తి సంపాదించుకున్నారు; పిల్లలు లేకపోయాక ఏం లాభం?” అన్నది.\n\"పిల్లలు రాసిపెట్టలేదు, ఎంత విచార పడి మాత్రం ఏం చెయ్య గలం?\" అన్నది పల్లెవాడి భార్య.\n\"అర్థంలేని మాట. నేను చెప్పినట్టు చెయ్యి, నిక్షేపంగా పిల్లలు పుడతారు\nనీ భర్త నొక బంగారు చేప పట్టుకురమ్మను.\nదాన్ని వండి, ఆరు ముక్కలుగా తరుగు.\nఒక ముక్క నువు తిను, ఇంకోటి నీ భర్తను\nతినమను; ఒక ముక్క మీ ఆడకుక్కకూ,\nమరో ముక్క మీ ఆడ గుర్రానికి పెట్టు;\nమిగిలిన రెండు ముక్కలూ ఇంటి ముందు\nచెరొకపక్కా పాతిపెట్టు,” అని ముసలామె\nతన దారిన తాను వెళ్ళింది.\nపల్లెవాడి భార్య ముసలామె చెప్పినట్టే\nతన భర్త చేత బంగారు చేప తెప్పించి,\nవండి, ఆరు ముక్కలు చేసి, ఒకటి తాను\nతిని, మరొకటి తన భర్త చేత తినిపించి,\nఒకటి కుక్కచేతా, ఇంకొకటి గుర్రంచేతా\nతినిపించి, మిగతా రెండు ముక్కలూ ఇంటి\nముందు ఇటూ, అటూ పాతి పెట్టింది.\nకాలక్రమాన ఇంటి ముందు రెండు\nపున్నాగ చెట్లు మొలిచాయి. కుక్కా,\nగుర్రమూ రెండేసి పిల్లలను ఈనాయి. పల్లె\nవాడి భార్య కవలపిల్లలను కన్నది. ఆ పిల్ల\nలకు మిత్రుడూ, మకరుడూ అని పేర్లు\nపెట్టారు. ఆ పిల్లలిద్దరి మధ్యా ఏమాత్రమూ\nతేడా తెలిసేదికాదు. తల్లే భేదం తెలుసుకో\nలేక, ఇద్దరికీ వేరు వేరు రంగుల దుస్తులు\nతొడుగుతుంది.\nక్రమంగా చెట్లూ, గుర్రాలూ, కుక్కలూ\nపెరిగాయి. కవలపిల్లలు కూడా పెరిగి,\nయుక్తవయస్కులైనారు. వాళ్ళకు ప్రపంచం\nచూడాలని బుద్ధి పుట్టింది. కాని ఇద్దరు\nకొడుకులూ ఒకేసారి ఇల్లు వదిలిపోవటానికి\nతల్లి దండ్రులు ఒప్పుకోలేదు. అందుచేత\nపెద్దవాడైన మిత్రుడు బయలుదేరుతూ,\nమకరుడితో, \" తమ్ముడూ, నా చెట్టును ఒక\nకంట కనిపెట్టి ఉండు. అది నవనవలాడుతూ\nఉన్నంతకాలమూ నన్ను గురించి బెంగ\nపడనవసరం లేదు. కాని ఆది వాడినట్టు\nకనబడితే నేను ప్రమాదంలో ఉన్నట్టు\nగ్రహించి, నా కోసం బయలుదేరు,”\nఅని చెప్పాడు.\nమిత్రుడు చాలా రోజులు ప్రయాణించి\nఒక నగరం చేరుకుని, అక్కడి పేదరాసి\nపెద్దమ్మ ఇంట బసచేశాడు. అతడు\nపెద్దమ్మతో, \" పెద్దమ్మా, ఏమిటి ఈ నగర\nవిశేషాలు?” అన్నాడు.\n\"ఏమున్నది, నాయనా? ఈ రాజుకు\nజగన్మోహిని అనే కూతురున్నది. దాన్ని\nపెళ్ళాడతామని ఎందరు వచ్చారో, అందర్నీ\nరాజు కొరత వేయించాడు,” అన్నది పెద్దమ్మ.\nమిత్రుడు పెద్దమ్మ ఇంటి కిటికీలో\nనుంచి, ఎదురుగా ఉన్న రాజభవనం కేసి\nవింతగా చూసి, \"అలాటి విషయాల జోలి\nమన కెందుకులే. నీకు సంగీతం పాడి\nవినిపించనా?” అని, తంబూరా మీటుతూ,\nచాలా చక్కగా పాడాడు. రాజకుమార్తె\nజగన్మోహిని తన గది గవాక్షం దగ్గిర\nనిలబడి అతను పాడిన పాటను ఆలకించి\nతన్మయత్వం చెందింది. పాట పూర్తికాగానే\nఆమె తన నౌకరును పిలిచి, \"పేదరాసి\nపెద్దమ్మ ఇంట ఎవరో పాడుతున్నారు,\nనేను రమ్మన్నానని ఒకసారి ఆ మనిషిని\nపిలుచుకురా!” అన్నది.\nరాజకుమార్తె పిలిచిందనే సరికి\nమిత్రుడు రాజభవనానికి వెళ్ళాడు. అతన్ని\nచూడగానే జగన్మోహినికి అతని పైన అపార\nమైన మోహం పుట్టుకొచ్చింది. ఆమె\nవెంటనే తన తండ్రి దగ్గిరికి వెళ్ళి, \"నాన్నా,\nనేను పెళ్ళాడగోరేవాడు దొరికాడు,”\nఅని చెప్పింది.\n\"ఏడీ? వాణ్ణి నా దగ్గిరికి పంపించు,”\nఅన్నాడు రాజు.\nరాజు సమక్షానికి మిత్రుడు వెళ్ళాడు.\n\"నా కుమార్తె నిన్ను పెళ్ళాడగోరు\nతున్నది. కాని నువు ఆమెకు తగినవాడివో,\nకాదో నా కెలా తెలుస్తుంది? నేను, చెప్పేది\nచెయ్యి— చెయ్యలేని పక్షంలో నిన్ను కొరత\nవేయిస్తాను,” అన్నాడు రాజు.\n\"నా కంత గండగత్తెర ఏమొచ్చింది?\nనేను మీ అమ్మాయిని పెళ్ళాడతానని\nకోరలేదే?” అన్నాడు మిత్రుడు.\n\"ఏమన్నావురా, కుక్కా? రాజకుమార్తె\nఅంటే అంత అలుసుగా ఉన్నదా? ఎవడ్రా\nఅక్కడ? ఈ త్రాష్టుణ్ణి తీసుకుపోయి కొరత\nవెయ్యండి,” అని రాజు కేకలు పెట్టాడు.\n\" వద్దు, వద్దు. మీరు చెప్పినట్టే చేస్తాను.\nఇంతకూ నన్ను ఏం చెయ్యమన్నారు?”\nఅన్నాడు మిత్రుడు.\nరాజు కాస్త శాంతించి, మిత్రుణ్ణి ఒక\nమైదానానికి తీసుకుపోయి, అక్కడున్న ఒక\nబ్రహ్మాండమైన కొయ్య దిమ్మను చూపి,\n\"రేపు ఉదయం ఒక్క వేటున నీ కత్తితో\nఈ దిమ్మను రెండుగా నరకాలి. నరికావా,\nనా కూతుర్ని పెళ్ళాడతావు; నరకలేక\nపోయావా, కొరతబడతావు,” అన్నాడు.\nమిత్రుడు పేదరాసి పెద్దమ్మ ఇంటికి\nతిరిగి వెళ్ళాడు. \"ఏం, నాయనా, అలా\nఉన్నావు?” అని పెద్దమ్మ అడిగితే, మనసు\nకలతగా ఉన్నదని మిత్రుడు చెప్పాడు.\nఅతని పాట విందామని జగన్మోహిని\nగవాక్షం వద్ద చాలాసేపు నిలబడి, చివరకు\nతానే పెద్దమ్మ ఇంటికి బయలుదేరి వచ్చి,\nమిత్రుణ్ణితో, \" ఈ రాత్రి పాడటం లేదేం?”\nఅని అడిగింది.\n\"నీ మూలాన నేను రేపు కొరత పడబో\nతున్నాను. ఇంక పాడేదేమిటి?” అన్నాడు\nమిత్రుడు. అతను జరిగినదంతా ఆమెతో\nచెప్పాడు. ఆమె తన తల వెంట్రుక ఒకటి\nతీసి అతనికిచ్చి, \"నీ కత్తికి దీన్ని చుట్టి,\nఒక్క పెట్టు పెట్టావంటే, దిమ్మ రెండుగా\nతెగిపోతుంది,” అన్నది.\n. మిత్రుడు పాట పాడి ఆమెను సంతోష\nపెట్టి పంపాడు. అతని పైన ఆమెకు గల\nమోహం రెట్టింపయింది.\nమర్నాడు తెల్లవారుతూనే మిత్రుడు\nమైదానానికి వెళ్ళి, తన కత్తికి జగన్మోహిని\nతలవెంట్రుక చుట్టి, దానితో దిమ్మను\nబలంగా ఒక దెబ్బ కొట్టాడు. దిమ్మ\nరెండుగా తెగిపోయింది.\nరాజు అది చూసి, \" బాగుంది. నీ కింకొక\nపని చెబుతాను. నువు నీ గుర్రం మీద\nఎక్కి, రెండు చేతులతోనూ రెండు పాత్రలు\nపట్టుకుని, వాటి నిండా నీరుపోసి, మూడు\nగంటలపాటు దౌడు సవారీ చెయ్యాలి.\nపాత్రలలో నీరు ఒక్క చుక్క చిందినా\nనిన్ను కొరత వేయిస్తాను,” అన్నాడు.\nమిత్రుడు జగన్మోహిని వద్దకు వెళ్ళి,\n\"నువు నా కెంత బెడద తెచ్చిపెట్టావో\nచూడు. నన్ను రాజుగారు అసాధ్యమైన\nపనులన్నీ చెయ్యమంటున్నాడు,” అని,\nజరిగిన సంగతి ఆమెతో చెప్పాడు.\nజగన్మోహిని అతనికి తన చెవి పోగులు\nరెండిస్తూ, \" నీ ప్రాణం కాపాడటానికి నేను\nలేనా? నువు నాకు ప్రాణంకన్న. ఎక్కువైన\nవాడివిగద! ఈ రెండు పోగులనూ, రెండు\nపాత్రలలోనూ వేసి నీరు పోశావంటే ఆ నీరు\nఅలాగే గడ్డకట్టిపోతుంది. ఎంత వేగంగా\nసవారీ చెయ్యిగాక, ఆ నీరు కావాలన్నా\nతొణకదు,” అన్నది.\nమిత్రుడు ఆ చెవిపోగుల సహాయంతో,\nనీటి పాత్రలు చేత బట్టుకుని, ఒక్క చుక్క\nనీరైనా చిందకుండా, మూడుగంటల పాటు\nగుర్రం మీద సవారీ అయి వచ్చాడు.\n\"బాగానే ఉంది. ఇంక్కొక్క చిన్న\nఆఖరు పరీక్ష. రేపు నువ్వొక మనిషితో కుస్తీ\nపట్టాలి. ఆ మనిషిని నువ్వు ఎత్తి కింద\nపడెయ్యగలిగావా నా కూతుర్ని పెళ్ళాడ\nతావు — లేదా, కొరత ఉండనే ఉన్నది,”\nఅన్నాడు రాజు.\nఆ రోజు రాత్రి మిత్రుడు మంచి\nసరదాలో ఉన్నాడు. అతను తంబూరా\nతీసుకుని చాలాసేపు మహా ఆనందంగా\nపాడాడు. జగన్మోహిని అతని వద్దకు వచ్చి,\n\"ఇవాళ చాలా నిర్విచారంగా ఉన్న\nట్టున్నావే!” అన్నది.\n\"అవును. రేపు ఎవడితోనో కుస్తీ పట్ట\nమన్నారు. వాడూ నా లాటివాడే గద,\nఅందుచేత నా కేమీ భయంలేదు,” అన్నాడు\nమిత్రుడు నవ్వుతూ.\nజగన్మోహిని మాత్రం ఈ మాట విని\nచాలా ఆందోళన పడి, \"ఇదే అన్నిటికన్న\nప్రమాదమైనది. రేపు నువు కుస్తీ పట్ట\nబోయేది నాతోనే. నా కేదో తాగటానికి\nఇస్తారు. దాంతో నా దేహం పర్వతం లాగా\nపెరిగిపోయి, భయంకరంగా తయారవు\nతుంది. నువ్వా ఆకారాన్ని చూస్తూనే\nదడుచుకుంటావు. ఆ ఆకారం తన చేతు\nలతో నిన్ను పిండి పిండి చెయ్యగలదు.\nచూడు, ఈ మంత్రజలం తీసుకో. రేపు\nనేను నిన్ను సమీపించగానే ఈ నీరు\nనా ముఖాన చల్లు. అప్పడు నేను స్పృహ\nతప్పినట్టవుతాను; నువు నన్ను ఎత్తి కింద\nపడెయ్య గలుగుతావు,” అన్నది.\nమిత్రు డామె ఇచ్చిన మంత్రజలం గల\nబుడిచెంబు తీసుకుని, మర్నాడు ఉదయం\nకుస్తీలు జరిగే గోదా వద్దకు వెళ్ళాడు.\nఅక్కడికి అతనితో కుస్తీ పట్టటానికి పది\nఅడుగుల ఎత్తు గల భూతం 'లాటివాడు\nవచ్చాడు. ఆ మహాభూతం తనను సమీ\nపించగానే మిత్రుడు తన వద్ద ఉన్న\nమంత్రజలాన్ని వాడి ముఖాన చల్లాడు.\nవెంటనే ఆ ఆకారం నీరసపడిపోయి\nనట్టయింది. మిత్రుడు వాడి నడుము పట్టి\nఎత్తి, నేల కేసి కొట్టాడు.\n\"శబాష్! నా కూతుర్ని నీ కిచ్చి పెళ్ళి\nచేస్తాను. రేపే ముహూర్తం,” అన్నాడు రాజు.\nఅయితే జగన్మోహినిని పెళ్ళాడాలన్న\nకోరిక మిత్రుడి కే కోశానాలేదు. ఆనాటి\nఅర్థరాత్రి అతను, పేదరాసి పెద్దమ్మకు\nచెప్పకుండా తన గుర్రాన్నెక్కి, కుక్కను\nవెంటబెట్టుకుని, రహస్యంగా ఆ నగరం\nనుంచి పారిపోయాడు.\nతెల్లవారే లోపున అతను మరొక రాజ్యం\nచేరుకున్నాడు. దాని రాజధాని సముద్ర\nతీరాన ఉన్నది. అత నక్కడ ఒక సత్రంలో\nబస చేశాడు. తెల్లవారి అతను సత్రం\nబయటకి వచ్చేసరికి ఒక గుంపు నెమ్మదిగా\nనడుచుకుంటూ సముద్రతీరాన గల కొండ\nవద్దకు పోవటం అతనికి కనిపించింది.\nఆ జనమంతా అక్కడ చేరి ఏం చేస్తారో\nచూతామని అతను తన గుర్రం ఎక్కి,\nవాళ్ళను అనుసరించి వెళ్ళాడు. ఆ గుంపు\nమధ్య అతనికొక రాజకుమార్తె కనిపిం\nచింది. ఆమె చేతులకొక బంగారు గొలుసు\nకట్టి ఉన్నది. ఆ గొలుసు పట్టుకుని ఆమెను\nనడిపించుకుంటూ వెళ్ళి, ఆ మనుషులు\nకొండకు ఆమెను ఆ గొలుసుతోనే బంధించి,\nఅందరూ వెళ్ళిపోయారు. రాజకుమార్తె\nదుఃఖించటం మిత్రుడు చూశాడు.\nఅతను గుర్రం దిగి ఆమెను సమీపిం\nచాడు. ఆమె చాలా చక్కనిది.\n\"నువ్వెందు కేడుస్తున్నావు?” అని\nఅత నామె నడిగాడు.\n\"నేను చావబోతున్నాను. మా నగరం\nవాళ్ళు సముద్ర సర్పానికి ఏటా ఒక\nకన్యను బలి ఇస్తారు. ఈ యేడు బలి\nనా వంతు. కాని నువ్వెందు శిక్కడ ఉన్నావు? త్వరగా వెళ్ళిపో. లేక\nపోతే నాకు పట్టే దుర్గతే నీకూ పట్టుతుంది.”\nఅన్నది రాజకుమార్తె,\n\" నేను వెళ్ళను,” అన్నాడు మిత్రుడు.\nఅతని కామె మీద అమితమైన ప్రేమ\nకలిగింది.\nఅంతలోనే సముద్రం తెర్లింది. ఒక\nమహాసర్పం ఒడ్డుకు వస్తూండటం చూసి,\nమిత్రుడు తన కుక్కను దాని పైకి ఉసి\nకొల్పాడు. అతని కుక్క ఆ సర్పం కంఠాన్ని\nగట్టిగా పట్టుకున్నది. మిత్రుడు తన కత్తి\nదూసి సర్పం మీద కలియబడ్డాడు. సర్పం\nమహా ఘోరంగా పోట్లాడింది. కాని చివరకు\nమిత్రుడూ, కుక్కా చేరి ఆ సర్పాన్ని\nకడతేర్పేశారు.\nతరవాత మిత్రుడు రాజకుమార్తె కట్లు\nఊడదీసి, ఆమెను తన గుర్రం మీద\nఎక్కించుకుని రాజు వద్దకు తీసుకు\nపోయాడు. జరిగినదంతా విని రాజు సంతో\nషించి, తన కుమార్తెను మిత్రుడి కిచ్చి\nమహా వైభవంగా పెళ్ళిచేశాడు. అతను\nరాజకుమార్తెతో మామగారి ఇంటనే ఉండి\nసుఖంగా కాలం గడపసాగాడు.\nఒకనా డతనికి వేటకు వెళ్ళా\nలనిపించింది.\n\"వేటకు వెళ్ళదలిస్తే పరివారాన్ని వెంట\nబెట్టుకు వెళ్ళు\" అన్నాడు అతని\nమామగారు.\n“నా కే పరివారమూ వద్దు. ఒంటరిగానే\nపోతాను,” అన్నాడు మిత్రుడు. రాజ\nకుమార్తెను పెళ్ళాడాక అతనికి అడుగడు\nగునా పరివారం వెంట ఉండటంతో చాలా\nవినుగెత్తింది. అతను సగం ఒంటరిగా ఉండ\nటానికే వేటకు బయలుదేరాడు.\nఅతను తన కుక్కను వెంట తీసుకుని,\nగుర్రాన్నెక్కి బయలుదేరాడు. కొంత సేపటికి\nఅతనికి దాహం వేసింది. ఆ స్థితిలో అతనికి\nఅరణ్యం మధ్య ఒక కుటీరం కనిపించింది.\nఆ కుటీరంలో ఒక ముసలిది ఉన్నది.\nఆమె మంత్రగత్తె అని తెలియక మిత్రు\nడామెను కాసిని మంచి నీరు తాగటానికి\nఇవ్వమని అడిగాడు.\n\"నీ కుక్కను చూస్తే భయంగా ఉంది.\nదాన్ని చరణాకోలతో ఒక్కసారి భయ\nపెట్టనీ,” అన్నది ముసలిది.\n\"భయపెట్టు. అది మంచి కుక్కే,”\nఅన్నాడు మిత్రుడు.\nముసలిది ఆకుపచ్చ రంగుగల చరణా\nకోల తెచ్చి, కుక్కమీద ఛెళ్ళుమనిపించింది.\nవెంటనే కుక్క కాస్తా శిల అయిపోయింది.\nమరుక్షణమే ముసలిది తన చరణాకోలను\nమిత్రుడి పైనా, అతని గుర్రం పైనా ఛెళ్ళు\nమనిపించింది. వాళ్ళు కూడా శిలలుగా\nమారిపోయారు.\nమంత్రగత్తె వికవికా నవ్వుకుంటూ తన\nకుటీరంలోకి వెళ్ళిపోయింది.\nమిత్రుడు శిల అయిపోగానే అతని ఇంటి\nవద్ద ఉండే పున్నాగ చెట్లలో ఒకటి వాడ\nనారంభించింది. అది చూసి మకరుడు తన\nఅన్న కేదో విపత్తు సంభవించిందని తెలుసు\nకుని, తన కుక్కను వెంట బెట్టుకుని, గుర్రం\nఎక్కి బయలుదేరాడు.\nచాలా రోజులు ప్రయాణం చేసి అతను\nసముద్రతీరాన ఉన్న నగరానికి చేరి సత్రం\nలోనే దిగాడు. సత్రం యజమాని అతన్ని\nచూస్తూనే, \"క్షమించండి, ప్రభూ! తమరు\nరాజకుమార్తెను వివాహమైనప్పుడు నేను\nరాలేకపోయాను. ఇప్పుడైనా తమకు నాశుభా\nకాంక్షలు తెలుపుకోనివ్వండి,” అన్నాడు.\nసత్రం యజమాని తనను చూసి తన\nఅన్న అనుకున్నట్టు మకరుడికి అర్థ\nమయింది. మిత్రుడు రాజకుమార్తెను\nపెళ్ళాడినట్టు కూడా స్పష్టమయింది.\nమకరుడు సత్రం యజమానితో, \"శుభా\nకాంక్షలు మనసులో కలగటం ముఖ్యంగాని,\nవాటిని ప్రకటించటం అంత ముఖ్యం\nకాదు,” అని చెప్పి, తిన్నగా రాజభవనా\nనికి వెళ్ళాడు.\nఅతన్ని చూస్తూనే రాజు, \"ఏం,\nనాయనా? ఇన్నాళ్ళూ ఎక్కడికి వెళ్ళావు?\nనీ కేం ప్రమాదం జరిగిందోనని భయపడు\nతున్నాం,” అన్నాడు. ఆయన కూడా\nమకరుణ్ణి చూసి మిత్రుడనే భ్రమపడ్డాడు.\nమిత్రుడి భార్య కూడా అలాటి పొరపాటే\nచేసింది. ఆమె అతనికి ఆత్రంగా ఎదురు\nవచ్చి, \"ఏమండీ, మీగురించి చాలా భయ\nపడిపోయాం!\" అన్నది. మకరు డామె కేసి\nఎవరినో చూసినట్టు చూసి, మాటా పలుకూ\nలేకుండా వెనక్కు తిరిగి మరొక పక్కగా\nలోపలికి వెళ్ళాడు. ఈ నిరాదరణ చూసి\nమిత్రుడి భార్య గుడ్లనీళ్ళు కుక్కుకుంటూ\nఅవతలికి వెళ్ళిపోయింది.\nఆ రాత్రి మకరుడు రాజభవనంలో\nఉండక సత్రానికి వెళ్ళిపోయాడు. తన\nఅన్న వేటకని బయలుదేరి వెళ్ళినట్టు\nఅతనికి తెలిసింది. అందుచేత అతను\nతెల్లవారుతూనే తన కుక్కను వెంట బెట్టు\nకుని, గుర్రం మీద బయలుదేరి, కొంత\nసేపటికి మంత్రగత్తె కుటీరం దగ్గిరికి\nవచ్చాడు. కుటీరం వెలపల శిలల రూపంలో\nఉన్న తన అన్ననూ, అతని గుర్రాన్నీ\nకుక్కనూ మకరుడు గుర్తించాడు.\nఅతను కుటీరం లోపలికి వెళ్ళి, ముసలి\nదాని ఏక గట్టిగా పట్టుకుని, \"ముసలితొత్తా,\nమా అన్నను మనిషి చెయ్యి,” అన్నాడు.\n\"నీ కుక్కను చూస్తే భయంవేస్తోంది.\nదాన్ని చరణాకోలతో ఒక్కసారి బెదిరించ\nనియ్యి తరవాత మీ అన్నను మనిషి\nచేస్తాను,” అన్నది ముసలిది.\nమకరుడు తన కుక్కను ముసలిదాని\nపైకి ఉసిగొల్పాడు. అది వెళ్ళి ముసలిదాని\nపిక్కను బలంగా పట్టుకున్నది.\n\"నీ కుక్కను విడిపించు. మీ అన్నను\nమనిషి చేస్తాను,” అన్నది ముసలిది.\n\"ఏం చెయ్యాలో నాకు చెప్పు. లేదా\nనా కుక్క నిన్ను తినేస్తుంది.” అన్నాడు\nమకరుడు.\n\"నాదగ్గిర రెండు చరణాకోల లున్నాయి.\nఆకుపచ్చది ఎవరిమీదనైనా ఛెళ్ళుమనిపిస్తే\nవాళ్ళు శిల అవుతారు. ఎర్రదాన్ని ఛెళ్ళు\nమనిపిస్తే తిరిగి ప్రాణం వచ్చేస్తుంది,”\nఅన్నది ముసలిది. మకరుడు ఎర్ర చరణా\nకోల తీసుకుని తన అన్న మీదా, అతని గుర్రం\nమీదా, కుక్కమీదా ఛెళ్ళుమనిపించాడు.\nముగ్గురూ మామూలు ప్రాణులయారు.\n\"ఆ ముండను చీల్చి చెండాడు,”\nఅన్నాడు మకరుడు తన కుక్కతో. కుక్క\nఅంతపనీ చేసి, ముసలిదాన్ని చంపేసింది.\nఅన్నదమ్ము లిద్దరూ తమ గుర్రాల మీద\nరాజభవనానికి బయలుదేరారు. మకరుడు\nతనలో తను నవ్వుకుంటూ ఉండటం చూసి,\n\"ఎందుకు నీలో నువు నవ్వుకుంటున్నావు?”\nఅని మిత్రు డడిగాడు.\n\"మరేమీ లేదు. నీ మామగారూ,\nనీ భార్యా కూడా నన్ను చూసి నువే అను\nకున్నారు,” అన్నాడు మకరుడు.\nమిత్రుడు అసూయతో ఆవేశం చెంది,\nతన కత్తి దూసి మకరుణ్ణి పొడిచి చంపే\nశాడు. అతను మకరుడి శవాన్ని దారిలోనే\nవదిలేసి రాజభవనానికి వెళ్ళాడు. అతని\nభార్య బెదురు బెదురుగా అతన్ని సమీ\nపించి పలకరించింది. బాగా ఏడ్చినట్టుగా\nఆమె కళ్ళు వాచి, ఎర్రబడి ఉన్నాయి.\n\"ఎందు కేడుస్తున్నట్టున్నావు?” అని\nఅతను తన భార్యను చిరాకుగా అడిగాడు.\n\"ఏడవ కేం చెయ్యను? నిన్న మీరు\nవచ్చి, నా కేసి చురచురా చూసి, ఒక్క\nమాటైనా అనకుండా, నన్నెవరో పరాయి\nదాన్ని చూసినట్టు చూసి వెళ్ళిపోయారు,”\nఅన్నది రాజకుమార్తె.\nమర్నాడు ఉదయం మిత్రుడు మక\nరుడితో, \"నువు కూడా పెళ్ళిచేసుకుంటే\nబాగుంటుంది,” అన్నాడు.\n\"అలాగే చేసుకుంటాను. కాని నన్ను\nపెళ్ళాడేటందుకు సిద్ధంగా ఎవరున్నారు?”\nఅన్నాడు మకరుడు.\n\"నిన్ను పెళ్ళాడటానికి తహతహలాడి\nపోతున్న మనిషే ఉన్నది,” అని మిత్రుడు\nజగన్మోహిని సంగతి చెప్పి, అతన్ని ఆమె\nఉండే దేశానికి పంపాడు.\nమకరుణ్ణి చూడగానే జగన్మోహిని, \"అన్ని\nఅడ్డంకులూ తీరిపోయి, రేపు పెళ్ళి చేసు\nకుందాంగదా అని నేను ఉబలాట పడు\nతుంటే ఎక్కడ మాయమయావు?” అన్నది.\n\"నేను మిత్రుణ్ణి కాను. నా పేరు\nమకరుడు,” అన్నాడు మకరుడు.\n\" నేను నిన్ను చూసి మోహించాను గాని\nనీ పేరు చూసి కాదే?” అన్నది జగన్మోహిని.\nవారిద్దరికీ వైభవంగా వివాహం జరిగింది.",
            "book_page_end": 43
        },
        {
            "title": "పిశాచాలతో చెలగాటం",
            "book_page_start": 44,
            "pdf_page_start": 62,
            "pdf_page_end": 66,
            "author": "ఎ. కామేశ్వరరావు",
            "genre": "భయానకం",
            "moral": "అత్యాశకు పోయి, ఇతరులను మోసగించి అడ్డదారులు తొక్కేవారు చివరకు నష్టపోతారు.",
            "keywords": [
                "పిశాచాలు",
                "రత్నహారం",
                "మోసం",
                "దురాశ",
                "చంద్రదాసు"
            ],
            "characters": [
                "ఆనందుడు",
                "చంద్రదాసు",
                "ఆనందుడి భార్య",
                "పిశాచాలు",
                "పిశాచ నాయకుడు"
            ],
            "locations": [
                "కొండపొలం",
                "గ్రామం"
            ],
            "content": "ఆనందు డనే భూస్వామికి కొండవార\nకొంత పొలం ఉండేది. అది చాలా సార\nవంతమైనది. పంట చక్కగా పండేది. కాని\nఆ ప్రాంతంలో విశాచాల బెడద ఏర్పడి,\nఆ పొలానికి కాపలా ఉండటానికి. అందరూ\nనిరాకరించారు. రాత్రి పూట అక్కడ ఘల్లు\nఘల్లు మని గజ్జెల చప్పుడు వినిపించేది.\n\"నా కొకటీ - నా కొకటీ\" అన్న పల్లవితో\nపాట వినిపించేది. అప్పుడప్పుడూ\nఅస్పష్టంగా ఆకారాలు కూడా కనిపించేవి.\nఈ పరిస్థితిలో పైరుకు రాత్రిపూట కాపలా\nకాసేవాళ్ళు లేక, పొలం పాడుపెట్టవలసిన\nదుస్థితి ఏర్పడింది.\nఆనందుడు ఆ పొలాన్ని ఎవరికైనా.\nఅమ్మేసి వదిలించుకోవాలని నిశ్చయిం\nచాడు. ఊళ్ళోవా ళ్ళందరికీ ఆ పొలంలో\nపిశాచా లున్నాయని తెలుసు గనక వాళ్ళు\nఎలాగూ కొనరు. ఆ సంగతి తెలియని\nపొరుగూరివాడే దాన్ని కొనాలి. బేరా లేవైనా\nవస్తే పిశాచాల మాట చెప్పవద్దని ఆనందుడు\nతన గ్రామం వాళ్ళను కోరాడు. అతను\nఊళ్ళో పెద్ద షావుకారు గనక గ్రామస్థులు\nసరే నన్నారు.\nచివరకు ఆనందుడి కొండపొలానికి\nబేరం వచ్చింది. చంద్రదాసనే ధనికుడు,\nదూర గ్రామానికి చెందినవాడు, తన\nఅన్నతో భాగాలు పడి, తన వంతు వచ్చిన\nలక్షరూపాయలతో ఎక్కడన్నా మంచి\nపాలమూ, అందులోనే ఇల్లూ ఏర్పాటు\nచేసుకుందామని వచ్చాడు. అతనికి\nఆనందుడి పొలం నచ్చింది. వ్యవసాయం\nతెలిసినవాడు అందులో బంగారం పండించ\nవచ్చు. అంత మంచి భూమిని సాగు\nచెయ్యకుండా పాడుపెట్టా రేమని చంద్ర\nదాసు అడిగితే, \"ఊరికి మరీ దూర\nమయింది. పొలం మధ్యనే ఇల్లు వేసుకునే\nవాడికి మంచి ప్రదేశం గాని, అంత దూరం\nరోజూ వచ్చి వెళ్ళాలంటే చాలా ఇబ్బందిగా\nఉంది,” అన్నాడు ఆనందుడు.\nచంద్రదాసు ఆ పొలాన్ని యాభైవేలకు\nబేరమాడి కొనుక్కుని, అక్కడ మంచి\nఇల్లు కట్టించి, తన భార్యతో సహా గృహ\nప్రవేశం చేశాడు. తరవాత పొలమంతా\nచక్కగా దున్నించి, విత్తనాలు చల్లించాడు.\nరాత్రిపూట పొలానికి కాపలా ఉండటానికి\nమనుషులను పెట్టుకోవటానికి ప్రయత్నించి\nనప్పుడు అసలు సంగతి బయటపడింది.\n\"పగలు పనిచెయ్యమంటే చేస్తాంగాని,\nరాత్రి పూట పిశాచాలకు కాపలా ఉండటం\nమా వల్ల కాదు,” అనేశారు గ్రామంలో\nవాళ్ళు. కాపలా అత్యవసరం. సమీపం\nలోనే అడవి ఉండటం చేత, అడవి జంతు\nవులు పొలంలో జొరబడి ధ్వంసం చేస్తాయి.\nమోసం జరిగిపోయింది. తన కున్న\nడబ్బంతా దాదాపు ఖర్చయిపోయింది.\nగలాటా చేసి లాభంలేదు, అవమానం కూడా.\nఅందుచేత పిశాచాలతో వేగటానికే చంద్ర\nదాసు నిశ్చయించాడు.\nపైరు ఎదిగి వచ్చింది. ఒక మంచె వేసి,\nదాని పైన చంద్రదాసు తానే కాపలా\nకూర్చున్నాడు. అర్ధరాత్రి వేళ ఘల్లుఘల్లు\nమనీ, తపతప మనీ అస్పష్టంగా ధ్వనులు\nవినిపించాయి. తరవాత ఆకారాలు కూడా\nకనిపించాయి. ఒక వంద పిశాచాలు\nగొంగళ్ళు కప్పుకుని తమ నాయకుడి\nచుట్టూ నృత్యం చెయ్యటం చంద్రదాసు\nచూశాడు. అవి, \"నా కొకటీ-నా కొకట్\"\nఅని కొంతసేపు పాటపాడి, తరవాత \" ఇక\nచాలూ- ఇక చాలూ - పోదామా -పోదామా”\nఅని పాడుతూ, మాయమయాయి. పైరుకు\nఏమీ నష్టం రాలేదు.\nచంద్రదాసు ఇదే దృశ్యాన్ని ప్రతి రాత్రీ\nచూస్తూ పచ్చాడు. మొట్టమొదట అతను\nవిశాచాలను చూసి గాభరాపడి కొయ్యబారి\nపోయాడు గాని, క్రమంగా అతనికి భయం\nపోయి ధైర్యం వచ్చింది.\nఒకనాటి రాత్రి అతను, తాను కూడా\nఒక కంబళి కప్పుకుని, వాటి లాగే కీచు\nగొంతుతో, \"నా కొకటీ-నా కొకటీ\" అని\nపాడుతూ, పిశాచాలతో కలిసి నృత్యం\nచెయ్యసాగాడు. పిశాచాలనాయకుడు ప్రతి\nపిశాచానికీ ఒక రత్నహారం ఇచ్చాడు.\nచంద్రదాసు తాను కూడా ఒక హారం\nతీసుకుని, \"ఇక చాలూ-పోదామా\" అని\nమిగిలిన పిశాచాలతో కలిసి పాడాడు.\nపిశాచాలన్నీ కదిలి వెళ్ళిపోయాయి. చంద్ర\nదాసు తన మంచె మీదికి వెళ్ళిపోయాడు.\nచంద్రదాసు తనకు దొరికిన హారాన్ని\nపరీక్షించగా అందులో నూరురత్నా\nలున్నాయి. అందులో ఒక రత్నాన్ని ఊడ\nదీసి, నగరానికి తీసుకుపోయి అమ్మ గా\nపదివేల రూపాయలు వచ్చాయి. చంద్ర\nదాసు అపరిమితానందం పొంది, తన\nఇంటికి తిరిగి వచ్చాడు.\nఇటీవల చాలా విచారంగా ఉంటూ\nవచ్చిన భర్త ఒక్కసారిగా పరమానందంతో\nఉండటం చూసి చంద్రదాసు భార్య\nకారణ మడిగింది. అతను తన భార్యకు\nజరిగిన దంతా చెప్పి, \"ఈ పిశాచాల వల్ల\nమనకు గాని, పంటకు గాని ఏమీ నష్టం\nలేదు. రాత్రిపూట అడవిజంతువులు కూడా\nరావు. కాపలా దండగ!” అన్నాడు.\n\"ఇలాగే ఇంకో రెండుమూడు హారాలు\nతెచ్చుకోరాదూ?” అన్నది భార్య.\n\"వద్దు. ఈ ఒక్క హారంతోనే ఎన్ని\nతరాలైనా బతకవచ్చు. అదీగాక పిశాచాలతో\nచెలగాటం మంచిది కాదు. నువు మాత్రం\nఈ సంగతి ఎవరికీ చెప్పకు,” అన్నాడు\nచంద్రదాసు తన భార్యతో.\nకాని ఇంత అద్భుతమైన రహస్యాన్ని\nతనలోనే ఇముడ్చుకోవటం చంద్రదాసు\nభార్యకు సాధ్యం కాలేదు. ఆమె తన\nపనిమనిషితో అంతా చెప్పేసి, అది పొందిన\nఆశ్చర్యానికి గొప్పగా సంతృప్తి పడి, \"ఒసే,\nఈ మాట ఎక్కడా చెప్పకు,” అన్నది.\nఆ పనిమనిషి ఆనందుడి ఇంటికి వెళ్ళి,\n\"పిశాచాల పొలాన్ని మంచి ధరకు అమ్మా\nమని మీరు సంతోషిస్తున్నారు కాబోలు. అది\nకొన్నవారు పిశాచాల నుంచి రత్నహారం\nసంపాదించుకుని, అంతకు నూరింతలు\nలాభం పొందారు,” అంటూ తన యజ\nమానురాలు చెప్పినదంతా, ఆనందుడి\nభార్యకు చెప్పేసింది.\nఆనందుడి భార్య ఆ కథ అంతా ఆనం\nదుడికి చెప్పింది.\n\"అరెరే, ఎంత పొరపాటు జరిగింది?\nఇలా అని తెలిస్తే ఆ పొలం అమ్మకనే\nపోదునే,” అన్నాడు ఆనందుడు. అతనికి\nచంద్రదాసు పైన చాలా అసూయ పుట్టు\nకొచ్చింది. అతను చంద్రదాసును చూడ\nబోయి, \"పొలం ఎలా ఉంది? పంట\nబాగుందా?” అని అడిగాడు.\n\"మీ దయవల్ల బాగానే ఉంది,”\nఅన్నాడు చంద్రదాసు.\n\"ఈ ప్రాంతాల పిశాచా లున్నాయని\nఊళ్ళో ఒక పుకారు లేవదీశారు. రాత్రి\nకాపలాకు రమ్మంటే భయపడతారు.\nమీకేమీ ఇబ్బంది లేదు కద?” అన్నాడు\nఆనందుడు.\n\"పిశాచాలు లేవు, దయ్యాలూ లేవు.\nనేను చేసుకు కాపలా కూడా పెట్టలేదు.\nపైరు నిక్షేపం లాగున్నది,” అన్నాడు\nచంద్రదాసు.\nచంద్రదాసు నిజం దాస్తున్నట్టు ఆనం\nదుడు నిశ్చయించాడు. తాను విన్న కథ\nనిజమే అయి ఉండాలి. చంద్రదాసు ఇంట\nలక్ష్మి తాండవం చేస్తున్నది. పొలం కూడా\nసస్యలక్ష్మితో కళకళలాడుతున్నది.\nఅందులో మంచె కూడా ఉన్నది. కాపలా\nలేని పొలంలో మంచె దేనికీ? పైవాళ్ళు\nరారు గనక చంద్రదాసు తానే పొలానికి\nకాపలాకాసి, పిశాచాలను మోసగించి, రత్న\nహారం కాజేసి ఉండాలి.\nఇలా అనుకున్న ఆనందుడికి తాను\nకూడా పిశాచాల నుంచి ఒక రత్నహారం\nసంపాదించాలని పుట్టింది.\nఆ రాత్రే అతను కంబళీ ఒకటి కప్ప\nకుని ఆ పొలానికి వచ్చాడు. మంచె పైన\nఎవరూ కాపలా కాయటం లేదు. అంతా\nప్రశాంతంగా ఉంది. అర్ధరాత్రి వేళ పిశా\nచాలు వచ్చాయి. తమ నాయకుడి వద్ద రత్న\nహారాలు పుచ్చుకున్నాయి. ఆనందుడు\nకూడా వాటితోపాటు ఆడి, పాడి, రత్న\nహారం పుచ్చుకున్నాడు. అతని ఆనందానికి\nమేరలేదు. అతను చల్లగా పిశాచాల మధ్య\nనుంచి జారుకున్నాడు. అది గమనించి కొన్ని\nపిశాచాలు, \"అడుగో దొంగ! పట్టుకోండి!\nపట్టుకోండి!” అని అరిచాయి. ఆనందుడు\nవాటికి దొరికిపోయాడు.\nకిందటిసారి తమ హారాలలో ఒకటి\nపోయినప్పటి నుంచీ పిశాచాలు దొంగ కోసం\nవెయ్యికళ్ళతో చూస్తున్నాయి. ఆ కారణం\nచేతనే ఆనందుడు వాటికి తేలికగా\nదొరికిపోయాడు.\nపిశాచాలు ఆనందుడి నుంచి హారం\nలాక్కుని, అతడి కుడిచేతి పైన ఒక దెబ్బ\nకొట్టి, తమ దారిన తాము పోయాయి.\nమర్నాడు చంద్రదాసు తన పొలంలో\nస్పృహతప్పి పడి ఉన్న ఆనందుణ్ణి తన\nఇంట్లో చేర్చి, గ్రామం నుంచి వైద్యుణ్ణి\nపిలిపించి, చికిత్స చేయించాడు.\n\"ఏం జరిగింది? మీరు రాత్రివేళ\nమా ఫాలంలోకి ఎలా వచ్చారు?” అని\nచంద్రదాసు అడిగితే, తన కేమీ తెలియదని\nఆనందుడు బొంకాడు.\nకాస్త శక్తి రాగానే ఆనందుడు తన\nఇంటికి వెళ్ళిపోయాడు. అతని కుడిచెయ్యి\nశాశ్వతంగా చచ్చుపడిపోయింది.",
            "book_page_end": 48
        },
        {
            "title": "రామాయణం",
            "book_page_start": 49,
            "pdf_page_start": 67,
            "pdf_page_end": 74,
            "author": "చందమామ బృందం",
            "genre": "పౌరాణికం",
            "moral": "ధర్మపాలన, ప్రజల మాటను గౌరవించడం మరియు చివరకు విష్ణు అంశగా స్వస్థానం చేరడం గురించి వివరించే ఉత్తర రామాయణ గాథ.",
            "keywords": [
                "రాముడు",
                "సీత",
                "కుశలవులు",
                "భూదేవి",
                "రామప్రస్థానం"
            ],
            "characters": [
                "రాముడు",
                "సీత",
                "లక్ష్మణుడు",
                "వాల్మీకి",
                "కుశలవులు",
                "యుధాజిత్తు",
                "భరతుడు",
                "శత్రుఘ్నుడు",
                "యముడు",
                "దుర్వాసుడు",
                "బ్రహ్మ"
            ],
            "locations": [
                "ఋషి వాటిక",
                "అయోధ్య",
                "గంధర్వదేశం",
                "సరయూ నది"
            ],
            "content": "రాముడు చేసిన అద్భుతమైన యజ్ఞానికి\nవాల్మీకి తన శిష్యులతో కూడా వచ్చి, ఋషి\nవాటికలో తన కోసం ప్రత్యేకించిన పర్ణ\nశాలలో బస చేశాడు. తాను రచించిన\nరామాయణాన్ని ఎక్కడపడితే అక్కడ\nగానం చెయ్యటానికి తన శిష్యులకు ఆయన\nఅనుమతి ఇచ్చాడు. ఆయన కుశలవులతో,\n\"మీ రెవరి బిడ్డలని ఎవరన్నా అడిగితే\nవాల్మీకి శిష్యులమని చెప్పండి. డబ్బిస్తే\nపుచ్చుకోకండి. రాముడు పిలిస్తే ఆయన\nఎదట కూడా రామాయణాన్ని గానం\nచెయ్యండి. రాజు గనక ఆయన పట్ల\nమర్యాద చూపండి,” అన్నాడు. \" అలాగే,\nతాతా,” అని వాళ్ళు పర్ణశాల నుంచి\nబయలుదేరారు.\nవాళ్ళు రాగతాళయుక్తంగా రామాయ\nణాన్ని గానం చేస్తున్న సంగతి విని రాముడు\nవారిని పెద్ద సదస్సు మధ్యకు పిలిపించి,\nగానం చెయ్యమన్నాడు.\nమహా సదస్సులో మునులూ,\nరాజులూ, పండితులూ, పౌరాణికులూ,\nసంగీతవేత్తలూ, కళాకారులూ, నాట్యం\nతెలిసినవారూ, ఇంకెందరో ఉన్నారు.\nఆ రోజు కుశలవులు రామాయణం\nనుంచి మొదటి ఇరవై సర్గలూ పాడారు.\nరాముడు లక్ష్మణుడితో, \" ఈ కుర్రవాళ్ళకు\nపద్దెనిమిది వేల సువర్ణా లిప్పించు,”\nఅన్నాడు. కాని లక్ష్మణుడు వారికి వేరు\nవేరుగా బంగారం ఇవ్వబోతే వాళ్ళు,\n\"ఈ బంగారం మా కెందుకు? మేము\nఅరణ్యంలో కందమూల ఫలాలు తిని\nజీవించేవాళ్ళం,” అన్నారు.\nరాము డా మాటలు విని ఆశ్చర్యపడి,\n\"అబ్బాయిలూ, మీరు పాడే ఈ కావ్యం\nఎంత ఉంటుంది? దాన్ని ఎవరు రాశారు?”\nఅని అడిగాడు,\n\"దీన్ని వాల్మీకి మహాముని రాశారు.\nఆయన కూడా ఈ యజ్ఞానికి వచ్చిఉన్నారు.\nమీకు వినాలని ఉంటే రోజూ గానంచేస్తాం,\"\nఅన్నారు సీతకొడుకులు,\nరాముడు సరే నన్నాడు. పిల్లలు రోజూ\nవచ్చి, అందరి సమక్షంలో కొన్ని సర్గలు\nచొప్పున చాలా రోజుల పాటు రామాయ\nణాన్ని గానం చేశారు. ఈ గానంతో\nఆ పిల్లలు సీత కొడుకులే నన్నది అందరికీ\nస్పష్టమయింది.\nరాముడు తన దూతలను పిలిచి, \"మీరు\nవాల్మీకి మహాముని వద్దకు వెళ్ళి, సీత\nపవిత్రురా లైన పక్షంలో, ఆమె ఇక్కడికి\nవచ్చి ఆ సంగతి నిరూపించటానికి ఆ మహా\nముని అనుమతిని కోరుతున్నానని ఆయనతో\nచెప్పండి,” అని పంపాడు.\nదూతలు వచ్చి రాముడి కోరికను విన్న\nవించగానే వాల్మీకి మహాముని, \"సీత\nరాముడి కోరిక ప్రకారం వచ్చి శపథం\nచేస్తుంది,” అని చెప్పాడు.\nదూతలు ఆ మాట చెప్పగానే రాముడు\nసభికుల ఎదట సీత తన పవిత్రతను\nవెల్లడించుకో బోతున్నదని ప్రకటించాడు.\nఅందరూ ఈ మాటకు సంతోషించి, రాముణ్ణి\nఅభినందించారు.\nమర్నాడు తెల్లవారగానే రాముడు యజ్ఞ\nవాటికకు వెళ్ళి, మహామును లందరికీ\nకబురు చేశాడు. రాక్షసులనూ, వానరు\nలనూ, నానాదేశాల నుంచి వచ్చిన నాలుగు\nవర్ణాల వారినీ పిలిపించాడు. అందరూ\nకూర్చుని ఉండగా వాల్మీకి మహాముని\nసీతను వెంటబెట్టుకుని వచ్చాడు. వాల్మీకి\nవెనక నడిచివచ్చే సీతను చూడగానే అంద\nరికీ గుండెలు నీరయిపోయాయి.\nవాల్మీకి రాముడితో, \"రామా, ఈ సీత\nమహాఇల్లాలు, ధర్మం తప్పనిది. లోకాప\nవాదుకు వెరచి ఈమెను నా ఆశ్రమం వద్ద\nవదిలిపెట్టావు. కనక నీకు ఆమె యందు\nవిశ్వాసం కుదిరేటట్టుగా శపధం చేస్తుంది.\nఈ బిడ్డ లిద్దరూ సీతకొడుకులు. నే నెన్నడూ\nఅబద్ధమాడిన వాణ్ణి కాను. వీరు నీ కొడు\nకులు. నేను అంతులేని తపస్సు చేశాను.\nసీత నిజంగా చెడ్డదైతే, నా తపస్సు ఫలించక\nపోవుగాక! లోకాపవాదానికి వెరిచావే గాని\nఆమెలో ఎలాంటి దోషం లేదని నీకూ\nతెలుసు,” అన్నాడు.\nరాముడు వాల్మీకి నమస్కరించి,\n\"మునీశ్వరా, మీ రన్నది నిజమే. లంక\nలోనే అగ్నిదేవుడు సీత పవిత్రతకు సాక్ష్యం\nపలికాడు. అందుకే నే నీమెను నా వెంట\nఇంటికి తెచ్చాను. ఈ పిల్లలు నా పిల్లలే\nనని కూడా నాకు తెలుసును. ఈ మహా\nసభలో సీత తన నిర్దోషిత్వం రుజువు చేసు\nకునేటట్టుంటే నే నామెను సంతోషంగా\nఏలుకుంటాను,” అన్నాడు.\nకాషాయవస్త్రాలు ధరించి ఉన్న సీత\nచేతులు జోడించి, నేల చూస్తూ, \"నా మన\nసులో రాముణ్ణి తప్ప మరెవరినీ స్మరించని\nపక్షంలో భూదేవి నాకు దారి ఇచ్చుగాక!\nమనోవాక్కాయాల నేను రాముణ్ణి పూజించే\nదాన్నయితే భూదేవి నాకు దారి ఇచ్చు\nగాక! రాముడు తప్ప నా కింకేమీ తెలి\nయని పక్షంలో భూదేవి నాకు దారి ఇచ్చు\nగాక!” అన్నది.\nసీత ఇలా అంటూండగానే బలవంతులైన\nనాగకుమారులు ఒక దివ్యమైన సింహాస\nనాన్ని మోస్తూ భూమిలో నుంచి పైకి\nవచ్చారు. సింహాసనం ఎంతో అద్భుతంగా\nఉన్నది. నాగకుమారుల తలలోని రత్నాలు\nవింతగా మెరుస్తున్నాయి. ఆ సింహాసనం\nమీద ఉన్న భూదేవి తన రెండు' చేతులూ\nచాచి, సీతను ఎత్తి సింహాసం మీద కూర్చో\nబెట్టింది. వెంటనే సింహాసనం పాతాళానికి\nదిగి పోయింది.\nఇది చూసి అందరూ నిశ్చేష్టితులయి\nపోయారు. కొందరు సీతనే చూస్తూ ఉండి\nపోయారు. మరికొందరు రాముణ్ణి చూశారు.\nఆ తరవాత ఒక్కసారిగా కలకలం బయలు\nదేరింది. వానరులు ఏడ్చారు. \"ఎంతసాధ్వి!”\nఅని మునులు మెచ్చుకున్నారు.\n. రాముడు చేతికర్ర మీద బరువు వేసి\nతలవంచుకుని చాలా సేపు కన్నీరుగార్చి,\n\"నే నింత కష్టం ఎన్నడూ అనుభవించ\nలేదు. ఓ భూదేవీ, నా సీతను నా కిచ్చెయ్యి,\nలేదా నాకు కూడా దారి అయ్యి ఎవరురా,\nనా ధనుర్బాణాలు తెండి. ఈ భూమిని\nబద్దలు చేస్తాను,” అని ఆవేశపడ్డాడు.\nఅందరూ చేరి అతన్ని ఓదార్చారు.\nవాల్మీకి కుశలవులను వెంటబెట్టుకుని\nతన పర్ణశాలకు వెళ్ళాడు. ఆ రాత్రి సీతను\nగురించిన స్మరణలతోనే గడిచిపోయింది.\nమర్నాడు మళ్ళీ సభ జరిగినప్పుడు కుశ\nలవులు ఉత్తర రామాయణాన్ని గానం\nచేశారు. దానితోనే యజ్ఞకాండ ముగిసింది.\nయజ్ఞానికి వచ్చినవారి నందరినీ తగిన\nవిధంగా సత్కరించి రాముడు అయోధ్యకు\nతిరిగి వచ్చాడు. అతను వచ్చేటప్పుడు తన\nకొడుకులను వెంట తెచ్చుకున్నాడు. అతను\nమరొక స్త్రీని పెళ్ళాడక, బంగారు సీతను\nపక్కనే ఉంచుకుని అనేక అశ్వమేధ,\nవాజపేయ యజ్ఞాలు చేశాడు. అతను\nధర్మం నిలబెట్టటానికి యత్నిస్తూ,\nన్యాయంగా పరిపాలన చేసి, ప్రజల ఆదరం\nపొందాడు. అతని పరిపాలనలో ' దేశం\nసుభిక్షంగా ఉన్నది. అకాలమరణాలూ,\nఈతిబాధలూ లేవు.\nకాలక్రమాన కౌసల్యా, సుమిత్రా,\nకైకేయీ మరణించారు. వారికి రాముడు\nఉత్తరక్రియలు చేసి, గొప్పగా దానధ\nర్మాలు చేశాడు.\nకొంత కాలం గడిచాక రాముడి వద్దకు\nకైకేయి అన్న అయిన యుధాజిత్తు వద్ద\nనుంచి గార్గ్యుడు పదివేల గుర్రాల కానుకతో\nసహా వచ్చి, \"రామా, మీ మామ నీతో\nఇలా చెప్పమన్నాడు. సింధునదికి రెండు\nపక్కలా గల గంధర్వదేశం శోభతో కూడి\nనది. అక్కడ శైలూపుడి సంతతికి చెందిన\nగంధర్వులు మూడుకోట్లమంది, మహాబల\nవంతు లున్నారు. వారిని జయించి గంధర్వ\nదేశాన్ని వశపరుచుకో. నీ హితం కోరి\nఈ మాట చెప్పాను,” అని యుధాజిత్తు\nతరఫున సందేశ మిచ్చాడు.\n\"మంచిది. ఈ కుర్రవాళ్ళు భరతుడి\nకొడుకులు; తక్షుడూ, పుష్కలుడూ అనే\nవాళ్ళు. వీళ్ళ వెంట భరతుణ్ణి, సేననూ\nపంపుతాను. భరతుడు గంధర్వులను\nజయించి, గంధర్వదేశాన్ని రెండుగా విభ\nజించి, తన ఇద్దరి కొడుకులనూ వాటికి\nరాజులుగా చేసి తిరిగి వస్తాడు,” అన్నాడు.\nఆ ప్రకారమే భరతుడు పెద్ద సేనను\nవెంటబెట్టుకుని పదిహేను రోజులు\nప్రయాణం చేసి, కేకయదేశాన్ని చేరి,\nయుధాజిత్తును కలుసుకున్నాడు. తరవాత\nఇద్దరూ కలిసి గంధర్వుల మీదికి యుద్ధా\nనికి వెళ్ళారు. యుద్ధంలో గంధర్వులు నశిం\nచారు. భరతుడు వారి దేశాన్ని జయించి,\nతక్షుడికి తక్షశిల అనే నగరాన్నీ, పుష్కలు\nడికి పుష్కలావతి అనే నగరాన్ని ఏర్పాటు\nచేసి, ఆ పట్టణాలలో అయిదేళ్ళపాటు\nఉండి, అయోధ్యకు తిరిగి వచ్చాడు.\nఇక లక్ష్మణుడి కొడుకు లైన అంగదుడికీ,\nచంద్రకేతుడికీ రాజ్యాలు ఏర్పాటు కావలిసి\nఉన్నది. వాళ్ళు ఏలదగిన దేశం ఏదన్నా\nఉంటే చూడమని రాముడు లక్ష్మణుడితో\nఅన్నాడు. కారుపథ మనే దేశం అందుకు\nతగి ఉన్నదని లక్ష్మణు డన్నాడు. దాన్ని\nఅంగదుడి కోసమూ, చంద్రకాంత మనే\nదేశాన్ని చంద్రకేతుడి కోసమూ ఏర్పాటు\nచేస్తే బాగాఉంటుందని నిర్ణయం జరిగింది.\nఅంగదుడి వెంట లక్ష్మణుడూ, చంద్రకేతుడి\nవెంట భరతుడూ వెళ్ళి ఆయా దేశాలలో\nవారికి రాజ్యం ఏర్పాటు చేసి అయోధ్యకు\nతిరిగి వచ్చారు.\nకాలం గడిచిపోయింది. ఒకనాడు\nయముడు మునివేషంలో రాముడి రాజ\nభవనానికి వచ్చి, లక్ష్మణుణ్ణి చూసి,\n\"లక్ష్మణా, నేను ఒక గొప్ప మహర్షి\nదూతగా రాముణ్ణి పని మీద చూడవచ్చానని\nరాముడితో చెప్పు,” అన్నాడు.\nలక్ష్మణు డా మాట చెప్పగానే రాముడు\nమునిని లోపలికి పంపమన్నాడు. యముడు\nవచ్చి, రాము డిచ్చిన అర్ఘ్యపాద్యాలు\nస్వీకరించి, \"రామా, మనం ఏకాంతంగా\nమాట్లాడాలి. మనం మాట్లాడుకునేటప్పు\nడెవరైనా వచ్చేపక్షంలో నీవు వారికి మరణ\nశిక్ష విధించాలి. అందు కిష్టమయే పక్షంలో\nనేను వచ్చిన పని చెబుతాను,” అన్నాడు.\nరాముడు సరేనని, లక్ష్మణుణ్ణి పిలిచి,\n\"లక్ష్మణా, ద్వారపాలకుణ్ణి పంపేసి, నువే\nద్వారం వద్ద ఉండు. మేం మాట్లాడు\nకుంటుండగా ఎవరు లోపలికి వచ్చినా\nమరణ దండన తప్పదు,” అని చెప్పాడు.\nతరవాత యముడు రాముడితో, \"రామా,\nనేను మారువేషం ధరించి వచ్చిన\nయముణ్ణి, బ్రహ్మ పంపగా వచ్చాను. బ్రహ్మ\nనీతో ఇలా చెప్పమన్నాడు: నీవు రావణ\nసంహారం కోసం అవతరించిన విష్ణువువు.\nనీవు భూలోకానికి వచ్చిన పని అయిపో\nయింది. నీకు ఎప్పుడు తిరిగి రావాలని\nఉంటే అప్పుడు తిరిగి రా,” అన్నాడు.\nరాముడు నవ్వి, \"నీ రాక నాకు చాలా\nసంతోషం కలిగించింది. నేను కూడా\nఎక్కడి నుంచి వచ్చానో అక్కడికి వెళ్ళటా\nనికి సిద్ధంగానే ఉన్నాను,” అన్నాడు.\nలోపల రాముడు యముడితో ఇలా\nమాట్లాడే సమయంలో దుర్వాసుడు వచ్చి,\n\"లక్ష్మణా, ఇప్పుడే నేను రాముణ్ణి\nచూడాలి,” అన్నాడు,\n\"స్వామీ, మా అన్న మరొక పనిలో\nనిమగ్నుడై ఉన్నాడు. కొంచెం ఆగాలి.\nమీరేం పని మీద వచ్చారో, నా వల్ల మీ కేం\nకావాలో చెప్పండి,” అన్నాడు లక్ష్మణుడు.\nదుర్వాసుడు ఉగ్రుడై, \"వెంటనే నన్ను\nరాముడి దగ్గిరికి తీసుకుపోక పోయావో\nమీ వంశమంతా నిర్మూలమయేటట్టు శపి\nస్తాను,” అన్నాడు. తాను ఒక్కడే చచ్చినా\nనష్టం లేదనీ, సర్వనాశం కారాధనీ ఆలో\nచించి లక్ష్మణుడు లోపలికి వెళ్ళి రాముణ్ణి\nపిలిచాడు.\nరాముడు లేచివచ్చి, దుర్వాసుడికి\nనమస్కరించి, \"స్వామీ, ఏమి ఆజ్ఞ?” అని\nఅడిగాడు.\n\"నాకు వెంటనే భోజనం పెట్టించు,”\nఅన్నాడు దుర్వాసుడు. రాము డాయనకు\nభోజనం పెట్టించాడు. దుర్వాసుడు భోజనం\nచేసి, సంతోషించి వెళ్ళిపోయాడు.\nరాముడికి తన శపథం జ్ఞాపకం వచ్చి\nవిచారం కలిగింది. లక్ష్మణు డతన్ని సమీ\nపించి, \" అన్నా, నా కోసం దిగులు పడకు.\nనన్ను చంపి నీ మాట నిలబెట్టుకో,”\nఅని చెప్పాడు.\nరాముడు తన మంత్రి పురోహితులను\nపిలిచి వారికి జరిగిన దంతా చెప్పి వారి\nసలహా కోరాడు.\n\"రామా, లక్ష్మణుణ్ణి విడిచిపెట్టెయ్యి.\nత్యాగం వధతో సమానం. ధర్మభంగం\nకలగరాదు,” అని వసిష్ఠు డన్నాడు.\nలక్ష్మణుడు రాముడికి నమస్కారం చేసి,\nతన ఇంటికి కూడా పోకుండా, తిన్నగా\nసరయూతీరానికి వెళ్ళి, శ్వాస స్తంభింప\nజేసి, యోగం పట్టాడు. ఇంద్రుడు విమా\nనంలో అదృశ్యంగా దిగివచ్చి లక్ష్మణుణ్ణి\nశరీరంతో సహా స్వర్గానికి తీసుకుపోయాడు.\nవిష్ణువులో నాలుగో భాగం తిరిగి వచ్చేసింది.\nతరవాత రాముడు సభచేసి, \"లక్ష్మణుడి\nలాగే నేను కూడా వెళ్ళిపోతాను. భరతుడికి\nపట్టాభిషేకం చేసే ఏర్పాట్లు చెయ్యండి,”\nఅన్నాడు. ఆ మాట విని భరతుడికి మతి\nపోయినట్టయింది. \" నువు లేని రాజ్యం\nనా కెందుకు? కుశలవులకు పట్టం కట్టు.\nకోసలకు కుశుణ్ణి, ఉత్తరకోసలకు లవుణ్ణి\nరాజును చెయ్యి. మనం స్వర్గానికి పోతున్నా\nమని శత్రుఘ్నుడికి కబురు చేద్దాం,”\nఅన్నా డతను.\nభరతు డన్న ప్రకారమే కుశలవుల\nపట్టాభిషేకం జరిగింది. శత్రుఘ్నుణ్ణి\nపిలుచుకు రావటానికి మధురాపురానికి\nదూత వెళ్ళాడు. శత్రుఘ్నుడు తన రాజ్యాన్ని\nకూడా తన కొడుకులైన సుబాహుడూ,\nశత్రుఘాతీ అనే వాళ్ళకు పంచి అయోధ్యకు\nతిరిగి వచ్చాడు.\nరాముడు స్వర్గానికి పోతున్నా ఉన్న\nవార్త విని సుగ్రీవ విభీషణులు సపరివా\nరంగా వచ్చేశారు. సుగ్రీవుడు అంగదుడికి\nపట్టాభిషేకం చేసి మరీ వచ్చాడు.\nతరవాత రామప్రస్థానం ప్రారంభ\nమయింది. రాముడు సన్నని బట్ట కట్టుకుని,\nచేత దర్భలు పట్టుకుని, మౌనంగా నడవ\nసాగాడు. అతని వెంట అంతఃపుర స్త్రీలూ,\nభరత శత్రుఘ్నులూ, మంత్రులూ,\nభృత్యులూ, వానరులూ బయలుదేరారు.\nకొంత దూరం నడిచి రాముడు సరయూ\nనదిని చేరాడు. రాముడు ఆ నదిలో\nపాదాలు పెట్టాడు. అతనికి బ్రహ్మ పిలుపు\nవినబడింది. రాముడికీ, భరతశత్రుఘ్ను\nలకూ వైష్ణవ శరీరాలు వచ్చేశాయి. విష్ణువు\nబ్రహ్మను చేరాడు. అతనితో బాటు అవత\nరించిన వారందరూ తమతమ లోకాలకు\nతిరిగి చేరుకున్నారు. * సంపూర్ణం *",
            "book_page_end": 56
        },
        {
            "title": "అరణ్యపురాణం",
            "book_page_start": 57,
            "pdf_page_start": 75,
            "pdf_page_end": 78,
            "author": "చందమామ బృందం",
            "genre": "సాహస కథ",
            "moral": "అరణ్య చట్టాన్ని గౌరవించి, వినయంతో మెలగాలి. మంచి గుణము, తెలివి ఆపద నుండి కాపాడుతాయి.",
            "keywords": [
                "మౌగ్లీ",
                "తోడేళ్ళ మంద",
                "జంగిల్ లా",
                "శిక్షణ",
                "బాఘీర",
                "భాలూ"
            ],
            "characters": [
                "అకేలా",
                "భాలూ",
                "బాఘీర",
                "మౌగ్లీ (మనిషికూన)",
                "తోడేలమ్మ",
                "షేర్భాన్"
            ],
            "locations": [
                "సియోనీ తోడేళ్ళ మంద",
                "కీకారణ్యం",
                "సేద్యపు భూములు"
            ],
            "content": "అకేలా ఫ్రశ్నకు ఎవరూ జవాబు చెప్పలేదు.\nతోడేలమ్మ లడాయి తప్పదనుకుని అందుకు\nసిద్ధమయింది. అంతలో ఎలుగుబంటు\nభాలూ, లేచి నిలబడి గొంతు సవరించు\nకున్నాడు. తోడేలు పిల్లలకు ఈ భాలూయే\nఅరణ్య చట్టం ఉపదేశిస్తాడు. అతను తినేది\nకాయలూ, దుంపలూ, తేనె లాటి సాత్వి\nకాహారమే గనక అతను సదస్సుకు యథే\nచ్ఛగా వస్తూ పోతూ ఉండవచ్చు.\n\"మనిషికూన! మనిషికూనను నేను\nశిఫార్సు చేస్తున్నాను. మనిషికూన వల్ల\nఅపాయం ఏమీ లేదు. మందలోపడి తిరగ\nనివ్వండి. నా శిష్యుడుగా ఉంటాడు,”\nఅన్నాడు భాలూ.\n. \" భాలూ శిఫార్సు చేశాడు. అతను మన\nపిల్లలకు గురువు. మరెవరు ఎన్నిక చెయ్య\nబోతారు?\" అని అడిగాడు అకేలా.\nఒక నల్లని నీడ వలయం మధ్యకు\nవచ్చింది. ఆ వచ్చినది బాఘీర అనే నల్ల\nచిరుతపులి. బాఘీరను అందరూ ఎరుగు\nదురు. అతని కెవరూ ఆగ్రహం తెప్పించరు.\nఅతను జిత్తులకు తబకీకి తీసిపోడు,\nధైర్యంలో అడవిఎనుమునూ, దుస్సాహ\nసంలో గాయపడిన ఏనుగునూ పోలినవాడు.\nఅతని మాట మహా మెత్తన, వంటి మీది\nరోమాలు పక్షినూగు కన్న కూడా మెత్తన.\n\" అకేలా, స్వతంత్ర ప్రజలారా! నాకు\nమీ సదస్సులో ఎలాటి స్థానమూ లేదు.\nకాని అరణ్య చట్ట ప్రకారం ఒక కూన\nగురించి సందేహం ఏర్పడినప్పుడా కూనను\nవెల ఇచ్చి కొనవచ్చును. కాని ఎవరు\nకొనవచ్చు ననేది స్పష్టంగా చెప్పబడలేదు.\nనే నన్నది నిజమేనా?” అని బాఘీర\nఅడిగాడు.\n“నిజమే. ఎవరైనా కూసను కొనవచ్చు,”\nఅని అనేకమంది యువకులు జవాబిచ్చారు.\n\"అసహాయంగా ఉన్న కూనను చంపటం\nఅన్యాయం. అదీగాక పెరిగాక అతను\nమీ వేటకు మరింత బాగా ఉపకరించ\nవచ్చు. భాలూ ఈ బిడ్డను శిఫార్సు చేశాడు.\nనేను మీ కొక బలిసిన ఎద్దును ఇస్తాను.\nఇక్కడికి అరమైలు లోపు దూరాన అంతకు\nముందే చంపాను. అది తీసుకుని మీరి\nమనిషి కూనను స్వీకరించండి. అది సాధ్యం\nకాదా?” అన్నాడు బాఘీర.\nఅందరూ తలా ఒకమాటా అన్నారు.\nఇంతలో ముణిగిం దేమిటి? కూనగాడు\nశీతాకాలపు వానలకు చావనే చస్తాడు. లేదా\nఎండలకు ఎండుతాడు. కప్పాయి వల్ల వచ్చి\nపడే ప్రమాద మేమిటి? ఎద్దు ఎక్కడ?\nతీసుకుందాం.\n\" బాగా చూడండి తోడేళ్ళలారా, బాగా\nచూడండి!\" అని అకేలా హెచ్చరింపు\nవినపడింది.\nమౌగ్లీ గులకరాళ్ళతో ఆడుకోవటంలో\nనిమగ్నుడై, తోడేళ్ళు తన వద్దకు వచ్చి\nపరిశీలించటం గమనించనే లేదు. తోడే\nళ్ళన్నీ చచ్చిన ఎద్దు కోసం కొండ దిగి చక్కా\nపోయాయి. చివరకు అకేలా, బాఘీరా,\nఖాలూ, మౌగ్లీ, వాడి తాలూకు తోడేళ్ళూ\nమాత్రమే మిగిలారు. షేర్భ్బన్ గాండ్రింపు\nవిన పడుతూనే ఉంది. మౌగ్లీని తన\nకివ్వలేదని అతనికి చాలా కోపంగా ఉంది.\n\"అలాగే గాండ్రిస్తూ ఉండు. ఎప్పుడో\nఈ కూన నీ చేత మరొక లాగా గాండ్రింప\nజెయ్యకపోడులే,” అన్నాడు బాఘీర.\n\"మంచి నిర్ణయమే జరిగింది. మను\nషులూ, వాళ్ళ కూనలూ జ్ఞానం గల వాళ్ళు.\nవీడి పల్ల కాలక్రమాన చాలా లాభం కలగ\nవచ్చు,” అన్నాడు అకేలా.\n\"అవసరం కలిగినప్పుడు లాభం ఎంతైనా\nఉంటుంది. ఏ ఒకరూ మందకు శాశ్వత\nనాయకత్వం వహించలేరు గద,” అన్నాడు\nబాఘీర, అకేలా మాట్లాడలేదు. ప్రతి మంద\nనాయకుడికీ ఒక సమయం వస్తుంది : అతని\nశక్తి ఉడిగిపోతుంది; అప్పుడతన్ని తోడేళ్ళు\nచంపేస్తారు; కొత్తనాయకుడు వస్తాడు——\nకాలక్రమాన వాణ్ణి చంపేస్తారు. అలాటి\nసమయం గురించి అకేలా ఆలోచించి,\n\"భాలూ, వాణ్ణి తీసుకుపోయి, స్వతంత్ర\nప్రజలకు అర్హమైన శిక్షణ ఇయ్యి,” అన్నాడు.\nఆ విధంగా మౌగ్లీ సియోనీ తోడేళ్ళ\nమందలో ప్రవేశించాడు. అందుకు భాలూ\nచేసిన శిఫార్సూ, ఒక ఎద్దు లంచమూ\nసహాయ పడ్డాయి.\nపది పన్నెండేళ్ళు గడిచాయి. మౌగ్లీ\nతోడేళ్ళతో ఆ కాలమంతా ఎలా గడిపాడో,\nఏమేమి వింతలు జరిగాయో ఊహించ\nవలిసిందేగాని, వివరించటం సాధ్యం కాదు.\nవాడు తోడేలు కూనలతోబాటే పెరిగాడు.\nఅయితే వాడి బాల్యం ఇంకా వదలక ముందే\nతోడేలు కూనలు పెరిగి పెద్దవాళ్ళయారు.\nవాడు తోడేలయ్య దగ్గిర సకల విద్యలూ\nఅభ్యసించి, అరణ్యంలో ఏది ఏమిటో\nతెలుసుకున్నాడు. ఎక్కడ ఏ గడ్డి కదిలినా,\nరాత్రివేళ ఏ పిల్లగాలి వీచినా, పైన\nఏ గుడ్లగూబ అరిచినా, ఏ గబ్బిలం కాలి\nగోరు చెట్టును గీరినా, ఏ చేపపిల్ల మడు\nగులో ఎగిరినా, వాడికి దాని అంతరార్థం\nఅవగత మయేది.\nవిద్యాభ్యాసం లేని ఆటవిడుపు సమయా\nలలో వాడు ఎండపొడలో కూర్చుని కునుకు\nతీసేవాడు. తిండి తినేవాడు, మళ్ళీ నిద్ర\nపోయేవాడు. ఒళ్ళు మురికిగా తోచినా,\nవేడెక్కినా అరణ్యం లోని మడుగుల్లో ఈదే\nవాడు. తేనె కావలిసిస్తే చెట్లెక్కేవాడు.\nవాడికి చెట్లెక్కటం బాఘీర నేర్పాడు.\nబాఘీర ఒక కొమ్మ మీద సాగి పడుకుని,\n\"రా, తమ్ముడూ,” అని పిలిచేవాడు, మౌగ్లీ\nమొదట్లో కొమ్మలను పట్టుకుని ఎంతకూ\nవిడిచిపెట్టేవాడు కాడు, కాని త్వరలోనే,\nకోతి లాగా ఒక కొమ్మ నుంచి మరొక\nకొమ్మకు ఊగటం నేర్చాడు.\nకొండ మీద మంద సమావేశమైనప్పుడు\nమౌగ్లీ కూడా సమావేశాలలో పాల్గొనేవాడు.\nఆ సమయంలో ఒక చిత్రం కనిపెట్టాడు:\nవాడు ఏ తోడేలు కేసి గాని తేరిపార చూస్తే,\nఆ తోడేలు కళ్ళు వాలిపోయేవి. అందుచేత\nవాడు అల్లరికి తోడేళ్ళను తేరిపార జూసే\nవాడు. ఇతర సమయాలలో వాడు తన\nతోడేలు మిత్రుల పాదాలలో గుచ్చుకునే\nపొడుగైన ముళ్ళను తీసేసేవాడు. తోడేళ్ళకు\nముళ్ళబాధ జాస్తి,\nరాత్రివేళ మౌగ్లీ కొండ దిగి సేద్యపు\nభూములు ప్రవేశించి, అక్కడి గుడిసెలలో\nనివసించే మనుషులను వింతగా గమనించే\nవాడు. అయితే వాడికి మనుము లంటే\nచాలా అనుమానం. ఒకనాడు బాఘీర\nవాడికి ఒక బోను చూపించాడు. ఆది\nఅరణ్యంలో చాలా యుక్తిగా అమర్చి ఉండి,\nపెట్టెలాగున్నది; మౌగ్లీ అందులోకి వెళ్ళి\nనంత పని చేశాడు కూడా.\nబాఘీర వెంట చీకటిగా ఉండే కీకా\nరణ్యం మధ్యకు వెళ్ళి, పగలల్లా నిద్రపోయి,\nరాత్రివేళ బాఘీర వేటాడుతూంటే చూడటం\nవాడికి అన్నిటి కన్న ఆనందంగా ఉండేది.\nబాఘీర ఆకలిగా ఉన్నప్పుడు ఎడాపెడా\nమృగాలను చంపేవాడు. మౌగ్లీ కూడా\nఅలాగే చంపేవాడు. అయితే వాడికి బాఘీర\nఒక్క ఆంక్ష పెట్టాడు: \" ఒక ఎద్దు ప్రాణా\nనికి నిన్ను మంద కొన్నది. అందుచేత\nపశువును మాత్రం చంపకు. ఈ అరణ్య\nమంతా నీదే. నీ బలం చాలిన మేరకు\nమరే జంతువునైనా చంపు, కాని ఏ వయ\nసులో ఉండే పశువునూ చంపకు, తినకు.\nఅది అరణ్య శాసనం,” అన్నాడు బాఘీర.\nమౌగ్లీ దాన్ని మీరలేదు. —(ఇంకావుంది)",
            "book_page_end": 60
        },
        {
            "title": "కాంబోడియా రజతబౌద్ధాలయం",
            "book_page_start": 61,
            "pdf_page_start": 79,
            "pdf_page_end": 79,
            "author": "చందమామ బృందం",
            "genre": "వ్యాసం",
            "moral": "N/A",
            "keywords": [
                "కాంబోడియా",
                "బౌద్ధాలయం",
                "వెండి పలకలు",
                "బుద్ధ విగ్రహం",
                "చరిత్ర"
            ],
            "characters": [],
            "locations": [
                "కాంబోడియా",
                "ఫ్నోమ్పెస్"
            ],
            "content": "కాంబోడియా రాజధాని అయిన ఫ్నోమ్పెస్లో ఈ ఆలయం ఉన్నది. దీని నేల పైన 4,700 వెండి\nపలకలు పరిచారు. అద్దపుపెట్టెలో ఉన్న బుద్ధవిగ్రహానికి 190 పౌనుల బంగారం పట్టింది.",
            "book_page_end": 61
        }
    ],
    "statistics": {
        "total_stories": 12,
        "author_counts": {
            "చక్రపాణి": 1,
            "చందమామ బృందం": 8,
            "జి. హరినారాయణ": 1,
            "సి. మాధవరావు": 1,
            "ఎ. కామేశ్వరరావు": 1
        },
        "genre_counts": {
            "సంపాదకీయం": 1,
            "చరిత్ర": 1,
            "జీవిత చరిత్ర": 1,
            "జానపద కథ": 2,
            "బేతాళ కథ": 1,
            "స్నేహ కథ": 1,
            "నీతి కథ": 1,
            "భయానకం": 1,
            "పౌరాణికం": 1,
            "సాహస కథ": 1,
            "వ్యాసం": 1
        }
    }
}