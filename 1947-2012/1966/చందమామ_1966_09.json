{
    "book_id": "చందమామ_1966_09",
    "stories": [
        {
            "title": "చందమామ",
            "book_page_start": 3,
            "pdf_page_start": 19,
            "pdf_page_end": 19,
            "author": "చక్రపాణి",
            "genre": "సంపాదకీయం",
            "moral": "N/A",
            "keywords": [
                "కృష్ణావతారం",
                "రామాయణం",
                "సీరియల్",
                "చందమామ"
            ],
            "characters": [],
            "locations": [],
            "content": "గత సంచికతో \"రామాయణం” పూర్తి\nఅయింది. దాని స్థానంలో ఈ సంచిక\nనుంచీ \"కృష్ణావతారం\" కథ రంగుల\nబొమ్మల సీరియల్ గా వెలువడుతున్నది.\nకృష్ణుడికి సంబంధించిన కథ మనకు\nహరివంశం, భాగవతం, భారతం మొద\nలైన అనేక పురాణాలలో కాన వస్తుంది.\nఅవతారా అన్నిటిలోకీ కృష్ణావతారం\nకథే చాలా విపులమూ, సమగ్రమమూ\nఅయినది. ఈ కథను \" చందమామ”\nపాఠకులకు నెలనెలా అందిస్తాము.\nసంపుటి 39 సెప్టెంబర్'66 సంచిక 3",
            "book_page_end": 3
        },
        {
            "title": "భారత చరిత్ర",
            "book_page_start": 60,
            "pdf_page_start": 20,
            "pdf_page_end": 22,
            "author": "చందమామ బృందం",
            "genre": "చరిత్ర",
            "moral": "సామ్రాజ్య విచ్ఛిత్తి చారిత్రక పరిణామాలకు దారితీస్తుంది.",
            "keywords": [
                "మొగలు సామ్రాజ్యం",
                "నిజాముల్ ముల్క్",
                "బెంగాల్",
                "ఔధ్",
                "ఆలివర్ది ఖాన్"
            ],
            "characters": [
                "నిజాముల్ ముల్క్",
                "ముబారిజ్ ఖాన్",
                "ముర్షిద్ కులీఖాన్",
                "ఆలివర్దీ",
                "సాదతాఖాన్",
                "సఫరాంగ్"
            ],
            "locations": [
                "దక్కను",
                "ఢిల్లీ",
                "హైదరాబాదు",
                "బెంగాల్",
                "ఔధ్"
            ],
            "content": "దక్కను\nమొగలు సామ్రాజ్యంలో ఒక పరగణాగా\nఉండిన దక్కనుసుబా నిజాముల్ ముల్క్\nకింద స్వతంత్ర రాజ్యమయింది.\nబహాదుర్ష్ హయాంలో ఇతమ రెండు\nసార్లు ఉద్యోగం చేసి, ఆ తరవాత\nఫర్రుఖ్్సయార్ చేత 1713 లో దక్కను\nగవర్నరుగా నియమించబడి, నిజా\nముల్ ముల్క్ బిరుదు పొందాడు.\nఇంతలో ఫర్రుఖ్ సియార్ పరిపాలన\nఅంతమయింది. నిజాముల్ ముల్క్ ను\nమాల్వాకు పంపారు. ఇక్కడనే అతను తన\nభవిష్యత్తుకు దోహదం చేసుకున్నాడు.\nఇతని వైఖరి సయ్యిద్లకు నచ్చక ఇతన్ని\nబదిలీ చేస్తూ ఉత్తరువులు జారీ చేశారు.\nఈసారి అతను ఉత్తరువులను ఉల్లం\nఘించి, తన పైన కత్తిగట్టిన సయ్యిద్లను\nహతమార్చాడు.\n1720 అంతంలో దక్కను తిరిగి నిజా\nముల్ ముల్క్ అధీనంలోకి వచ్చింది. ఢిల్లీ\nదర్బారులో వుండే అమీన్ ఖాన్ అనే వజీరు\nచనిపోగా, నిజాముల్ ముల్క్ కు ఆ పదవి\nఇచ్చి, అతన్ని 1722 ఫిబ్రవరిలో ఢిల్లీకి\nపిలిపించారు. ఢిల్లీదర్బారు వాతావరణం\nచాలా కలుషితంగా ఉన్నది. పాదుషా\nఆంతరంగికులు అతని సలహాలు వినక\nపోగా అతనిపై పాదుషాకు చాడీలు చెప్పారు.\nఇది చూసి విసిగిపోయి అతను, 1723\nడిశంబరు మూడో వారంలో పాదుషాకు\nచెప్పకుండా దక్కనుకు బయలుదేరాడు.\nచెప్పుడుమాటలు విని పాదుషా, అతను\nతనపై తిరుగుబాటు చేస్తున్నాడని నమ్మి,\nహైదరాబాదు గవర్నరయిన ముబారిజ్\nఖాన్కు, నిజాముల్ ముల్క్ ను యుద్ధంతో\nప్రతిఘటించమని ఉత్తరువు పంపాడు.\nగెలిస్తే దక్కనుకు వైస్రాయి అవుతానన్న\n60. మొగలు సామ్రాజ్య విచ్ఛిత్తి: స్వతంత్ర ముస్లిమురాజ్యాలు\nఆశతో ముబారిజ్ఖాన్ నిజాముల్ ముల్క్తో\n1724 అక్టోబరు 11న బిరారులో యుద్ధం\nచేసి, నిజాముల్ ముల్క్ చేతిలో చచ్చాడు.\nపాదుషా నిజాముల్ ముల్క్ ను తుద\nముట్టించలేకపోగా అతన్ని దక్షిణదేశాని\nకంతకూ వైస్రాయిగా గుర్తించి, అతనికి\nఅసఫ్జాహ్ అన్న బిరుదు కూడా ఇవ్వ\nవలసివచ్చింది. అసఫ్ జాహీలే చివరిదాకా\nనిజాము రాష్ట్రాన్ని పరిపాలించారు.\nహైదరాబాదు స్వతంత్ర సంస్థానం కావటా\nనికి ఇదే నాంది. 1748 మే21న, 91వ\nఏట నిజాముల్ ముల్క్ మరణించాడు.\nబెంగాల్\n1705 లో బెంగాలు గవర్నరుగా నియ\nమించబడిన ముర్షిద్ కులీఖాన్ బలవం\nతుడూ, సమర్థుడూనూ. అతను బెంగాలు\nరాజధానిని ఢాకా నుంచి ముర్షిదాబాదుకు\nమార్చాడు. 1727 లో ఇతని మరణా\nనంతరం ఇతని అల్లుడు మజాఉద్దీన్ ఖాన్\nగవర్నరయాడు. ఇతని హయాంలోనే\nబిహారుసుబా బెంగాలుసుబా దాకా విస్తరించ\nబడింది. ఆలివర్దీ అనేవాడు బిహారుకు పాల\nకుడుగా నియమించబడ్డాడు. 1739 లో\nమజాఉద్దీన్ ఖాన్ చనిపోయి అతని కొడుకు\nగవర్నరు కాగా, ఆలివర్ది మరికొందరితో\nచేరి కుట్రచేసి బెంగాలు గవర్నరును హత్య\nచేసి, బెంగాలును ఆక్రమించాడు. అతను\nబెంగాలును స్వతంత్రంగానే పాలించ\nసాగాడు. మంచి పాలకు డనిపించుకోదగిన\nలక్షణా లతని కున్నాయి.\nఅయితే ఆలివర్ది పరిపాలన సుఖంగా\nసాగలేదు. ఏటా మహారాష్ట్రులు బెంగాలు\nపైన దండయాత్ర చేస్తూవచ్చారు. అతని\nకింద ఉండిన అఫ్ఘాన్ సేనానులూ,\nబిహారులోని వాళ్ళూ ఏకమై కుట్ర చేసి,\nతిరుగుబాటు చేసి ప్రమాదం తెచ్చిపెట్టారు.\nఆలివర్ది మహారాష్ట్రుల ధాటికి తట్టుకో\nలేక ఏటా వారికి 12 లక్షలరూపాయల చౌథ్\nచెల్లించే షరతు మీద వారితో ఒడంబడిక\nచేసుకున్నాడు. ఒరిస్సా నుంచి తనకు వచ్చే\nరాబడిలో కొంత భాగం కూడా అతను\nవారికి ఇచ్చాడు. 1756 ఏప్రిల్ లో అతని\nమరణానంతరం ఇతని మనమడు నవాబ్\nసిరాజుదౌలా (అసలు పేరు మీర్జాముహ\nమ్మద్) బెంగాలు పాలకు డయాడు. ఇతని\nపరిపాలన కొద్ది కాలమే సాగినా, అది\nబెంగాలు చరిత్రలోనూ, భారత చరిత్ర\nలోనూ కూడా ఒక ముఖ్యమైన మలుపుగా\nపరిణమించింది.\nఔధ్ (అవధ్)\nఔధ్నుబాలో ఈ నాటి ఔధ్ మాత్రమే\nగాక, దానికి తూర్పుగా ఉండే 'వారాణసి\nకూడా చేరి ఉండేది. అలహాబాదు,\nకాన్పూరు పరిసరాలు కూడా అందులో\nచేరి ఉండేవి. ఔధ్ రాజ్యాన్ని స్థాపించిన\nసాదతాఖాన్ అనేవాడు ఖరాసాన్ నుంచి\nవలస వచ్చాడు. 1724 లో ఔధ్ గవ\nర్నరుగా నియమబడి, శీఘ్రకాలంలోనే\nవిశేష ఖ్యాతి సంపాదించాడు. నాదిర్షి\nదాడి జరిగిన సమయంలోనే ఇతన్ని ఢిల్లీకి\nరప్పించారు. ఆ యేడే అతను ఆత్మహత్య\nచేసుకున్నాడు.\nఅతని అనంతరం అతని అల్లుడు\nసఫరాంగ్ ఔధ్ కు గవర్నరయాడు.\n1748 లో ఇతన్ని ఢిల్లీలో వజీరుగా నియో\nగించారు. 1754 లో చనిపోయే ముందు\n'దాకా ఇతను సమకాలీన భారతచరిత్రలో\nప్రముఖ పాత్ర నిర్వహించాడు. అతన్ని\n' నిజాముల్ ముల్క్ కొడుకూ, మనమడూ\nప్రతిఘటిస్తూ వచ్చారు.\nసఫెర్రింగ్ అనంతరం ఇతని కొడుకు\nఘజాఉద్దేలా ఔధ్ను సమర్థవంతంగా\nపరిపాలించి, తాను కూడా ఢిల్లీలో వజీరుగా\nనియమింపబడి, ఉత్తర భారతదేశ\nచరిత్రలో ప్రముఖ పాత్ర నిర్వహించి,\n1775 లో చనిపోయాడు.",
            "book_page_end": 62
        },
        {
            "title": "నెహ్రూ కథ",
            "book_page_start": 27,
            "pdf_page_start": 23,
            "pdf_page_end": 26,
            "author": "చందమామ బృందం",
            "genre": "జీవిత చరిత్ర",
            "moral": "రాజకీయాల్లో రాజీలు, ఉద్యమాలు అనివార్యం. దేశం కోసం కష్టించే నాయకత్వం గొప్పది.",
            "keywords": [
                "జవాహర్ లాల్ నెహ్రూ",
                "మోతీలాల్ నెహ్రూ",
                "కార్మికోద్యమం",
                "గాంధీజీ",
                "స్వాతంత్ర్యం"
            ],
            "characters": [
                "జవాహర్ లాల్ నెహ్రూ",
                "మోతీలాల్ నెహ్రూ",
                "గాంధీజీ",
                "భగత్ సింగ్",
                "జతీంద్రనాధ్ దాస్",
                "డా. అన్సారీ"
            ],
            "locations": [
                "కలకత్తా",
                "మీరట్",
                "లాహోరు",
                "బొంబాయి",
                "బెంగాల్"
            ],
            "content": "1928 ఆఖరులో కలకత్తా కాంగ్రెసు మహా\nసభ జరగనున్నది. దానికి మోతీలాల్\nనేహ్రూ అధ్యక్షత వహిస్తున్నాడు. అఖిల\nపక్ష సమావేశం తరఫున ఆయన తయారు\nచేసిన రిపోర్టు సమావేశంలో ఆమోదించ\nబడవలసి ఉన్నది. దానికి జవాహర్ పూర్తిగా\nవ్యతిరేకి. ఆ రిపోర్టులో భారత స్వాతంత్ర్యం\nప్రసక్తి లేదు సరిగదా, పూర్తి డొమినియన్\nస్టేటను కావాలని కూడా లేదు. తండ్రి.\nకొడుకుల రాజకీయ దృక్పథాలు లోగడ\nఅనేకార్లు వ్యతిరేకించటం జరిగింది. కాని\nఈ సారి వారి మధ్య ఉండినంత వైరుధ్యం\nపూర్వ మెన్నడూ లేదు.\nతన రిపోర్టును ఆమోదించని పక్షంలో\nతాను కాంగ్రెసుకు అధ్యక్షత వహించేది\nలేదని మోతీలాల్ తెలియబరిచాడు.\nఈ రిపోర్టు కారణంగా కాంగ్రెసు రెండు\nవర్గాలుగా చీలే లాగు కనబడింది. రెండు\nపక్షాల మధ్యా చర్చలూ, రాజీ బేరాలూ\nసాగాయి. చివరకు రాజీ కుదిరింది.\nకాంగ్రెసు నేహ్రూ రిపోర్టును ఆమోదిస్తుంది,\nకాని ఒక ఏడాది లోపల అందులో వివరిం\nచిన రాజ్యాంగాన్ని బ్రిటిమప్రభుత్వం ఆమో\nదించకపోతే కాంగ్రెసు సంపూర్ణ స్వాతంత్ర్య\nలక్ష్యాన్ని చేబట్టుతుంది.\nఈ రాజీ పద్ధతిని జవాహరు వ్యతిరేకిస్తూ\nబహిరంగ సమావేశంలో మాట్లాడాడు. కాని\nఒక విధంగా ఈ రాజీ తీర్మానాన్ని అతను\nకూడా అభినందించవలసి వచ్చింది.\nఏమంటే, దీని మూలాన కాంగ్రెసులో చీలిక\nరాకుండా పోయింది; బ్రిటిషు ప్రభుత్వం\nఎలాగూ అఖిలపక్ష రాజ్యాంగానికి ఏడాది\nలోగా సమ్మతించబోదు. 1930 వచ్చే సరికి\nకాంగ్రెసు ఉద్యమం ప్రారంభించటానికి\nఈ రాజీతీర్మానం అవకాశం కలిగించింది.\nఇదే సమయంలో మీరట్ విచారణలు\nఆరంభమయాయి. చరిత్ర ప్రసిద్ధమైన\nఈ మీరట్ కేసుకు వెనక ఉండినది\nకార్మికోద్యమమూ, ఉద్యమకర్తలూనూ.\n1928, 1929 సంవత్సరాలలో కార్మి\nకులలో అశాంతి చెలరేగింది. వారి పరిస్థితి\nచాలా హీనదశకు వచ్చింది. అంతకు\nపూర్వం అయిదారేళ్ళ పాటు పారిశ్రామి\nకులు అధిక లాభాల ద్వారా కోట్లు గడించి\nకూడా కార్మికులను హీనస్థితిలో ఉంచారు.\nఇంతలో పరిశ్రమలలో మాంద్యం ఏర్ప\nడింది. అందుకు శిక్ష పొందినవారు కార్మి\nకులు. బొంబాయి జౌళి పరిశ్రమలలోనూ,\nబెంగాలు నార పరిశ్రమలలోనూ పనిచేసే\nవారు చైతన్యం పొంది సమ్మెలు చేశారు.\nభారతదేశంలో కార్మికోద్యమం అప్పు\nడప్పుడే బలపడుతున్నది. కలకత్తా కాంగ్రెసు\nసమావేశానికి ముందు జవాహరు\nఝరియాలో జరిగిన అఖిలభారత ట్రేడ్\nయూనియన్ కాంగ్రెసు సమావేశానికి వెళ్ళి,\nకార్మికోద్యమాన్ని నడిపే వారిలో, మిత\nవాదులూ, ప్రగతివాదులూ ఉన్న సంగతి\nకనిబెట్టి, ప్రగతివాదుల వైపే మొగ్గాడు.\nఈ ప్రగతివాదులు చాలావరకు కమ్యూ\nనిస్టులూ, అర్ధ కమ్యూనిస్టులూనూ.\nబొంబాయిలోని గిర్నీకామ్ గార్ యూనియన్,\nజి. ఐ. పి. రైల్వేయూనియన్ లాటి కార్మిక\nసంస్థలు వీరి ప్రభావానికి గురి అయాయి.\n1929 లో ఆకస్మికంగా ప్రభుత్వం\nకార్మికనాయకులలో ప్రముఖులైన వారిని\nఅరెస్టు చేసింది. వీరి విచారణే మీరట్\nకేసు. మీరట్ ముద్దాయిల పక్షాన వాదించ\nటానికి ఒక కమిటీ ఏర్పాటయింది. దానికి\nమోతీలాల్ అధ్యక్షుడు. అందులో\nడా. అన్సారీ, జవాహర్ మొదలైనవాళ్ళు\nసభ్యులు. ఈ కమిటీ చాలా భారమైన పని\nతలపెట్టింది. కమిటీ సభ్యులు నెలల\nతరబడి మీరట్లో కూర్చోవటం సాధ్యం\nకాదు. ముద్దాయిల తరఫున వాదించటానికి\nవకీళ్ళు కావాలి. తమ ఫీజు పూర్తిగా\nముట్టితే గాని ప్లీడర్లు లభించేటట్టు కనిపించ\nలేదు. డబ్బుకావాలి. కష్టపడి డబ్బు సేక\nరించి ముద్దాయిల పక్షాన వకీళ్ళను పెట్టినా\nతీర్పు మరొకలా ఉండబోతుందన్న ఆశ\nఏమీ లేదు.\nఆ రోజులలో గాంధీజీ రాజకీయాలు\nపట్టించుకోకుండా దేశం నాలుగు మూలలూ\nపర్యటించి, ఖాదీ ప్రచారం చేస్తూ దేశాన్ని\nక్షుణ్ణంగా పరిచయం చేసుకున్నాడు. ఆయన\n\"దరిద్రనారాయణుడి\" కోసం చందాలు\nపోగు చేశాడు. గాంధీజీలో జవాహరుకు\nబొత్తిగా నచ్చని వాటిలో ఈ \"దరిద్రనారా\nయణ” ఆరాధన ఒకటి.\nఒక వంక దేశంలో రాజకీయ పరిస్థితి\nతీవ్రమవుతూ ఉంటే గాంధీజీ, అముఖ్య\nమైన ఖాదీ ప్రచారం సాగిస్తున్నా డన్న\nఅభ్యంతరం అటుంచి, దారిద్ర్యాన్ని ఆరా\nధించటం జవాహరుకు ఎంతమాత్రమూ\nసరిపడేది కాదు. దారిద్ర్యాన్ని క్షమించ\nరాదు. దాన్ని పెంపొందించే వ్యవస్థను\nమార్చాలి. అందుకు తగిన ధైర్యసాహసాలు\nలేని వాళ్ళే, దారిద్ర్యాన్ని ఆరాధిస్తారు.\nఐశ్వర్యమూ, దారిద్ర్యమూ అనివార్యమైన\nవనే వాళ్ళ నమ్మకం. అందరికీ చాలినన్ని\nవినియోగ వస్తువులు ఉత్పత్తి కావచ్చునని\nవారు ఊహించలేరు. ఈ విషయం\nజవాహరు చాలాసార్లు ప్రస్తావించినప్పుడు\nగాంధీజీ, ధనికులు పేదల తరఫున ధర్మ\nకర్తలుగా పని చేయాలంటూ వచ్చాడు.\nఈ సాంఘిక సమస్య ఆ విధంగా పరిష్కార\nమవుతుందని జవాహరుకు ఎంతమాత్రమూ\nనమ్మకం ఉండేది కాదు.\nఈ సమయానికి శాసనసభలు చప్పబడి\nపోయాయి. వాటికి నిజమైన అధికారం ఏదీ\nలేదు. వారు చేయగలది అంతకన్నా లేదు.\nశాసనసభలు సమ్మతించక పోయినా సాల\nకులు తాము తీసుకునే చర్యలను ఆర్డి\nనెన్సుల ద్వారా అమలు చేసుకుంటున్నారు.\nఅలా మండకొడిగా ఉన్న కేంద్రంలోని\nశాసనసభలోకి భగత్సింగూ, దత్తూ ప్రేక్ష\nకుల గాలరీలో నుంచి రెండు బాంబులు\nవిసిరి చైతన్యం కలిగించారు. ఆ బాంబులు\nఎవరినీ అంతగా గాయపరచలేదు, అవి\nహాని చెయ్యటానికి వేసినవి కూడా కావు.\nఈ బాంబులతో కొంత టెర్రరిస్టు\nచైతన్యం దేశంలో బయలుదేరింది. లాలా\nలజ్పత్రాయిని కొట్టిన ఇంగ్లీషు. పోలీసు\nఅధికారిని లాహోూరులో కాల్చి చంపారు.\nబెంగాలులోనూ, ఇతర ప్రాంతాలా ఇలాటి\nచర్యలు సాగాయి. ప్రభుత్వం అధిక\nసంఖ్యలో డిటిన్యూలను విచారణ లేకుండా\nజైళ్ళలోకి తోసింది. చాలామంది ఖైదీలు\nనిరశనవ్రతం పట్టారు.\nనిరశన ప్రారంభమైన నెలరోజులకు\nజవాహరు లాహెూరులో ఉండటం తటస్థిం\nచింది. అధికారుల అనుమతితో అతను\nభగత్సింగునూ, జతీంద్రనాధ్ దాసునూ\nచూశాడు. భగత్సింగ్ ఆకర్షణీయమైన,\nతెలివిగల వ్యక్తిగానూ, శాంతస్వభావుడు\nగానూ జవాహరుకు కనిపించాడు. జతీంద్ర\nనాథ్ దాస్ 61 రోజుల ఉపవాసం అనం\nతరం మరణంచాడు. ఈ చావుతో జైలు\nనిబంధనలలో కొంత మార్పు వచ్చింది.\n1929 ఆఖరులో జరుగనున్న\nలాహెూరు కాంగ్రెసు సమావేశానికి గాంధీ\nజీని అధ్యక్షుడుగా ఎన్నుకోవటానికి రాష్ట్ర\nకమిటీలన్నీ నిశ్చయించాయి. ఎందుచేత\nనంటే, త్వరలోనే దేశవ్యాప్తంగా ఉద్యమం\nసాగే సూచన లున్నాయి. దాని కెలాగూ\nగాంధీజీ నాయకత్వం వహిస్తాడు. కాంగ్రెసు\nఅధ్యక్షత కూడా ఆయనకే ఉండటం\nఉచిత మనుకున్నారు. అయితే గాంధీజీ\nఅందుకు నిరాకరించి, ఆ పదవి జవహరు\nకివ్వమని సూచించాడు.",
            "book_page_end": 30
        },
        {
            "title": "పాతాళదుర్గం",
            "book_page_start": 5,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "ఫాంటసీ/సాహసం",
            "moral": "విపత్కర పరిస్థితుల్లో శత్రువుల బలహీనతలు, మిత్రుల నిజాయితీ తెలుస్తాయి.",
            "keywords": [
                "రాక్షసులు",
                "మాంత్రికుడు",
                "రాజులు",
                "సైనికులు",
                "రాజద్రోహం"
            ],
            "characters": [
                "కాంతిసేన",
                "కుంభీరుడు",
                "కాలశంబరుడు",
                "ధూమకుడు",
                "సోమకుడు",
                "ఉగ్రసేనుడు",
                "శశికాంతుడు",
                "గంగాధరుడు",
                "శతభాను మహారాజు"
            ],
            "locations": [
                "కొండ ప్రాంతం",
                "గుహలు",
                "కుంతల దేశం",
                "కదంబ దేశం"
            ],
            "content": "[రాకుమారి కాంతి సేనను ఎత్తుకుపోయిన కుంభీరుడనే రాక్షసుడు, కొండప్రాంతం చేరి,\nకాలశంబరు డనే మాంత్రికుడి వల్ల గాయపడ్డాడు. చెట్టు మీదినుంచి ధూమకసోమకులు\nయిదంతా గమనించారు. హఠాత్తుగా ఎక్కణ్ణుంచో ఒక బాణం వచ్చి, శంబరుడికి\nతగిలింది. ఆ వెంటనే అతడూ, రాక్షసుడూ గుహల్లోకి పరిగెత్తారు. తరవాత—]\nకదంబ సైనికులు కొందరు, \"అడుగో, కత్తి ఝళిపిస్తూ సైనికుల మధ్యకు\nరాక్షసుడు! అడుగో, రాక్షసుడు!\" అని వచ్చాడు. అతడు కదంబరాజు ఉగ్ర .\nకేకలు పెడుతూ గుహల కేసి పరిగెత్తుకు సేనుడు. అతణ్ణి చూస్తూనే సోమకుడు\nరావటం, చెట్టు మీద వున్న ధూమక సోమ పళ్ళుకొరికి బాణం ఎక్కు పెట్టబోయేంతలో,\nకులు చూశారు. శత్రువుల కంటబడకుండా ధూమకుడు అతణ్ణి వారిస్తూ, చెవిలో\nవుండేందుకు వాళ్ళిద్దరూ మరింత గుబు మెల్లిగా ఏమో చెప్పాడు. అంతలో నలుగు\nరుగా వున్న చెట్లకొమ్మల్లోకి ఎగబాకారు.\n\"రాక్షసు డెక్కడ ? వాడు పారిపోకుండా దగ్గిరకు పరిగెత్తుకుంటూ వచ్చి, \"మహా\nచుట్టుముట్టండి!” అంటూ ఒక ఆశ్వికుడు రాజా! రాక్షసుణ్ణి మేం గాయపరిచాం.\nఇదుగో చూడండి, యిక్కడ భూమ్మీద\nనెత్తురు గుర్తులు. కాని, వాడు చీకట్లో ఏదో\nగుహలోకి పారిపోయాడు,” అన్నారు.\nరాజు మాటలకు సేనానాయకుడు వణికి\nపోతూ, \"అవును, మహారాజా! కుంతల\nమంత్రి కుమారుణ్ణి, అతడి అనుచరులనూ\nచంపిన ధూమకుడూ, సోమకుడూ అనే\nఖైదీలను మన సరిహద్దు కాపలా సైనికులు\nపట్టుకున్నది యిక్కడే! ఆ హంతకు లిద్దర్నీ\nమన దూతలు ఆ దేశపు రాజుగారి వద్దకు\nతీసుకుపోయారు,” అన్నాడు.\n\"ఆ దూతలు యింతవరకు తిరిగి\nరాలేదు. మన మాటలు ఆ రాజూ మంత్రీ\nఎంతవరకు నమ్మారో మనకు తెలీదు. ఏది\nఏమైనా, యీ రాక్షసుడి బెడద ఒకటి వచ్చి\nఅడ్డుపడింది కానీ; లేకపోతే ఆ కుంతల\nదేశాన్ని ఒక్కవారం రోజుల్లో సర్వనాశనం\nచేసివుండేవాణ్ణి,\" అన్నాడు ఉగ్రసేనుడు\nపళ్ళుకొరుకుతూ.\nఉగ్రసేనుడు సైనికులు తెచ్చిన కాగ\nడాలలో ఒకటి తీసుకుని గుహల ముందు\nపచ్చిక మీద వున్న రక్తపు మరకలు\nచూశాడు. అవి చాలా చోట్ల కనిపించినై.\n\"సేనానీ, యీ ర క్తం అంతా చూస్తూంటే\nయిక్కడ ఏదో చిన్న యుద్ధం జరిగినట్టు\nకనబడుతున్నది. పగలు మనం యీ ప్రాంతా\nలనే గదా కుంతలదేశ మంత్రికొడుకునూ,\nఅతడి మిత్రుల్నీ వేటాడింది?” అన్నాడు\nఉగ్రసేనుడు.\nసేనాని ఏమో అనబోయేంతలో దాపుల\nవున్న కొండవాగు ప్రాంతం నుంచి కలకలం\nవినిపించింది. ఉగ్రసేనుడు కత్తి పైకెత్తి,\n\"రాక్షసుడు కొండవాగు దాటి కుంతల\nదేశంలో ప్రవేశించాడేమో వెతకండి.\nకొందరు, యీ గుహలన్నీ గాలించండి,”\nఅని సైనికులను ఆజ్ఞాపించాడు.\nసైనికుల్లో కొందరు వాగు కేసి పరిగెత్త\nబోయేంతలో, వాగు వైపు నుంచి కొందరు\nకుంతలదేశ అశ్వసైనికులు, భయంకరంగా\nకేకలుపెడుతూ వచ్చి, కదంబ సైనికుల\nమీద పడ్డారు. \"ఇది అధర్మయుద్ధం!\nదొంగదాడి! నే నెవరో తెలుసా, ఉగ్రసేన\nమహారాజును !\" అంటూ ఉగ్రసేనుడు\nసింహంలా గర్జించాడు.\n\" అంత గొప్ప మహారాజుకు, యీ కొండ\nగుట్టల్లో ఏం పని ? అనుమతి లేకుండా\nవాగు దాటి కుంతలదేశంలో ప్రవేశించిన\nప్రతి ఒక్కడూ మాకు శత్రువే. ప్రతి\nఘటించ కుండా లొంగిపొండి, లేకపోతే\nప్రాణాలు దక్కవు,” అంటూ, కుంతల\nసైనికుల నాయకుడు కత్తిదూసి, ' గుర్రం\nమీది నుంచి కింది కురికాడు.\nకుంతల సైనికుల్ని కొండవాగు దాటేలా\nతరిమికొట్టాలని కదంబసైనికులు ప్రయ\nత్నిస్తూంటే; కుంతలసైనికులు, వాళ్ళనూ\nవాళ్ళ రాజునూ చుట్టుముట్టి పట్టుకోవాలన్న\nపట్టుదలతో పోరసాగారు. అంతలో తూర్పు\nదిక్కు తెల్లనైంది. చెట్టుకొమ్మల్లో దాక్కుని\nవున్న ధూమక సోమకులకు, కొంచెం\nదూరంలో యుద్ధం చేస్తున్న రెండు పక్షాల\nసైనికులూ స్పష్టంగా కనబడసాగారు.\n\"సోమూ, యిదే మంచి అదను.\nఆ పాపి ఉగ్రసేనుణ్ణి యమలోకానికి నువ్వు\nపంపుతావా? నన్ను పంపమన్నావా?”\nఅన్నాడు ధూమకుడు.\nకదంబ సైనికులు తమ రాజు ముందు\nసోలుపుగా నిలబడి, ఈటెలు బారుచేశారు.\nకొందరు సాహసులు డాలూ కత్తితో ముందు\nకురికి, కుంతల సైనికులను ఎదుర్కు\nన్నారు. ఉగ్రసేనుడు తన రక్షణకై దడిలా\nనిల్చున్న సైనికులను హెచ్చరిస్తూ, కొంచెం\nవెనక్కుపోయి, ఒక రాతి మీద నిలబడి,\nవాగు కవతల యింకా శత్రు సైనికులేమైనా\nవున్నారేమో అని పరీక్షగా చూడసాగాడు.\nకుంతల కదంబ సైనికుల మధ్య బాహా\nబాహి యుద్ధం భయంకరంగా సాగింది.\nధూమకుడు మాట పూర్తి చేసేలోపలే,\nసోమకుడు బాణం ఎక్కుపెట్టాడు. \"కంఠా\nనికి గురిచెయ్యి!\" అని హెచ్చరించాడు\nధూమకుడు.\nసోమకుడు బాణం ఉగ్రసేనుడి కంఠా\nనికి గురిచేసి వదిలాడు. కాని, అదే సమ\nయంలో వాగు కవతల పెద్ద కలకలం\nబయలుదేరటంతో ఉగ్రసేనుడు ఆతృతగా\nనిల్చున్న రాతి మీది నుంచి కిందికి ఉరి\nకాడు. సోమకుడు వదిలిన బాణం గురి\nతప్పి, రాజు కంఠంలో కాకుండా, భుజంలో\nబలంగా నాటుకున్నది. ఉగ్రసేనుడు కెవ్వు\nమంటూ అరిచి కింద పడిపోయాడు. అతడి\nసైనికులు తమ రాజు కేదో ప్రమాదం కలి\nగిందని తెలుసుకుని, ఒక్కసారిగా వెనుదిరి\nగారు. అది అదనుగా తీసుకుని కుంతల\nసైనికులు వాళ్ళను ఈటెలతో వెన్నుపోట్లు\nపొడవసాగారు. అంతలో వాగు వైపు నుంచి,\nఒక కంఠస్వరం గంభీరంగా వినిపించింది :\n\"పారిపోయే శత్రువులను చంపవద్దు !\nచుట్టు ముట్టి బంధించండి! ”\nకుంతల సైనికులు వెనుదిరిగి చూశారు.\nమంత్రి గంగాధరుడు కొంతమంది ఆశ్విక\nసైనికులతో వేగంగా ఆ ప్రదేశానికి వస్తూ\nవాళ్ళకు కనిపించాడు. జై జై నినాదాలు\nమార్మోగినై, కదంబసైనికులు చుట్టుముట్ట\nబడి నిరాయుధులు చేయబడ్డారు. రాజు\nఉగ్రసేనుడు బాధతో నేల మీద అటూ\nయిటూ దొర్లసాగాడు. గంగాధరుడు గుర్రం\nదిగి, సైనికులు దారి యివ్వగా, ఉగ్ర\nసేనుణ్ణి సమీపించి, \"ఎవ రీతడు ? ఓహెూ,\nఉగ్రసేన మహారాజుగారా? ఆశ్చర్యంగా\nవుంది. సభాభవనంలో కనకపు సింహాస\nనాన్ని అధిష్ఠించి వుండవలసినవారు,\nఈ అరణ్యం మధ్య నేల మీద పడి దొర్లు\nతున్నారేం?” అన్నాడు ఆశ్చర్యం నటిస్తూ.\nగంగాధరుడి మాటలు వింటూనే, ఉగ్ర\nసేనుడు లేచి కూర్చోబోయి బాధతో పెద్దగా\nమూలిగాడు. ఇద్దరు కుంతల సైనికులు\nముందుకు వచ్చి, అతణ్ణి చేతులు పట్టుకు\nలేపి నిలబెట్టారు. సోమకుడు వదిలిన\nబాణం యింకా అతడి భుజంలో అలా\nగుచ్చుకునే వున్నది. గంగాధరుడు ఆ బాణం\nకేసి వేలు చూపుతూ, \"మహారాజా!\nఈ మాత్రానికే యింతగా బాధపడిపోతు\nన్నారా? మీరు ప్రయోగించిన అంబు\nవెన్నులో తగిలినా లెక్కచేయకుండా\nమా భద్రుడు ము ఫైకోనుల దూరం\nప్రయాణం చేసి, మా రాజధాని చేరాడు.\nరాజవైద్యుడు శస్త్రం చేసి అంబు బయ\nటికి లాగుతూంటే, నవ్వుతూ నిన్న\nయీ ప్రాంతాల జరిగిన విశేషాలు చెపుతూ!\nవుండిపోయాడు,” అన్నాడు.\nభద్రుడి పేరూ, అతడికి వెన్నులో తగి\nలిన బాణం సంగతీ వింటూనే, ఉగ్ర\nసేనుడు పిచ్చివాడిలా నలుమూలలకూ\nచూడసాగాడు. ఆ క్షణంలో అతడికి ప్రాణ\nభయం పట్టుకున్నది. తన కొడుకును చంపి\nనందుకు, మంత్రి గంగాధరుడు తనను\nకత్తితో నిలువునా చీల్చివేస్తాడని అతడు\nవణికిపోసాగాడు. కాని, గంగాధరుడు చిరు\nనవ్వు నవ్వుతూ ఒకడుగు ముందుకువేసి,\nఉగ్రసేనుణ్ణి పట్టుకునివున్న సైనికులకు\nఅతణ్ణి రాతి మీద కూర్చోబెట్టవలసిందిగా\nఆజ్ఞాపించి, \"మహారాజా, యింత పుత్ర\nశోకంలో కూడా నేను తమకు హావి\nతలపెట్టి మాత్రం యిక్కడకు రాలేదు.\nనా కుమారుడు శశికాంతుడి శవం కన\nబడేంత వరకూ, నేను అతడు మరణించా\nడంటే నమ్మను. అదే విధంగా జయం\nతుడూ బతికే వున్నాడనుకుంటున్నాను.\nమీ ద్రోహానికి వాళ్ళెప్పుడో తప్పక పగ తీర్చు\nకుంటారు,” అన్నాడు.\nఉగ్రసేనుడు దీనవదనంతో, గంగా\nధరుడి కేసి చూస్తూ, \"మహామంత్రి! నిన్న\nఉదయం నిద్రలేస్తూనే ఏ పాపిష్ఠి ముఖం\nచూశానో, అన్నీ కష్టాలే. ఇక్కడికి వేటకై\nవచ్చి, ఘోరాతిఘోరమైన పాపకార్యం\nచేశాను. రాత్రి నా కుమార్తెను......”\nఉగ్రసేనుడు మాట మధ్య ఆగి\nపోయాడు. మంత్రి గంగాధరుడు, ఉగ్ర\nసేనుడు కూర్చున్న రాతికేసి ఒకడుగు వేసి,\nచప్పున వంగి, అక్కడ వున్న ఏదో ఒక\nవస్తువును చేతిలోకి తీసుకుని, దాన్ని పరీ\nక్షించి చూస్తూ, \"ఏమిటిది? ఎవడో రాక్ష\nసుడి కొమ్ము!' నెత్తురింకా ఎండిపోలేదు.\nయిక్కడి గుహల్లో రాక్షసులున్నారని నే\nనెన్నడూ వినలేదే!” అన్నాడు ఆశ్చర్యంగా.\nఉగ్రసేనుడు, గంగాధరుడి చేతిలోవున్న\nకొమ్ము కేసి చూస్తూ, \"మహామంత్రీ!\nఆ రాక్షసుడే రాత్రి నా కుమార్తెను కోటలో\nనుంచి అపహరించుకు పోయాడు. వాణ్ణి\nతరుముతూ నేనీ ప్రాంతానికి వచ్చాను.\nవాడితో నేను ముఖాముఖి తల పడింది\nలేదు. వాడి కొమ్ము ఎవరు తెగనరికి\nవుంటారు?” అన్నాడు నివ్వెరపోతూ.\nఉగ్రసేనుడి కుమార్తె అయిన కాంతి\nసేన అపహరణ గురించి గంగాధరుడు\nయింతవరకూ వినివుండలేదు. ఆ సంగతి\nవింటూనే అతడికి ఉగ్రసేనుడి మీద జాలి\nకలిగింది. వెంటనే అతడు తనతోపాటు\nవచ్చిన వైద్యుణ్ణి దగ్గిరకు పిలిచి, ఉగ్ర\nసేనుడి భుజంలో దిగివున్న బాణాన్ని\nచూపుతూ, \"నీ చేతనైనంతలో `మ హా\nరాజుకు బాధ లేకుండా, ఆ బాణాన్ని బయ\nటికి లాగు,” అని చెప్పి, ఉగ్రసేనుడితో,\n\"మహారాజా ! నా కుమారుడు గాయపడి\nయీ ప్రాంతాల ఎక్కడో దొరకవచ్చునన్న\nనమ్మకంతో, మా రాజవైద్యుడి శిష్యుణ్ణి\nవెంటబెట్టుకు వచ్చాను,” అని చెప్పాడు.\nయువవైద్యుడు క్షణాల మీద ఉగ్ర\nసేనుడి భుజంలో దిగివున్న బాణాన్ని బయ\nటికి లాగి, గాయానికి కట్టుకట్టాడు. గంగా\nధరుడు ఆ బాణాన్ని చూస్తూనే, ఆశ్చర్య\nపోయి ఏమో అనబోయేంతలో, పక్కన\nవున్న సైనికనాయకుడు అతడితో రహ\nస్యంగా ఏదో చెప్పాడు. గంగాధరుడు\nమరింత ఆశ్చర్యపోతూ, \"మహారాజా! నా కుమారుడైన శశికాంతుడు ఏమైనదీ\nమిమ్మల్ని గాయపరిచినవాళ్ళూ, రాక్షసుడి\nకొమ్ము నరికినవాళ్ళూ ఒకరే. పితృభ్రాతృ\nహంతకులని, మీరు మా వద్దకు పంపిన\nధూమకసోమకులకు, మా సరిహద్దు కాపలా\nనాయకుడు, మీ దూతల నుంచి తీసుకున్న\nబాణాలు యిచ్చాడు. ఇదిగో, చూడండి,\nమీ రాజచిహ్నం,” అంటూ బాణాన్ని\nఉగ్రసేనుడికి చూపించాడు.\n\" మహామంత్రి! వాళ్ళిద్దరూ హంతకు\nలవునో కాదో నాకు తెలియదు, కాని,\nముమ్మాటికి రాజద్రోహులు ! వాళ్ళీ ప్రాంతా\nలనే ఎక్కడో పొంచివుండి వుంటారు,\"\nఅంటూ ఉగ్రసేనుడు తన సైనికుల కేసి\nతిరిగి, \"ఆ రాజద్రోహుల్ని వెతకండి!\"\nఅని ఆజ్ఞాపించాడు.\nగంగాధరుడు సైనికులను ఆగమని\nహెచ్చరించి, \" మహారాజా! ఇక్కడ ఆజ్ఞ\nలివ్వవలసినవాణ్ణి నేను, మీరు కాదు.\nతెలిసేవరకూ మీరంతా, శతభానుమహా\nరాజుగారి బందీలు,” అని చెప్పి కుంతల\nసైనిక నాయకుడి కేసి తిరిగి, \"మన సైని\nకుల చేత యీ గుహలూ, అరణ్య ప్రాంత\nమంతా ఆ ధూమక సోమకుల కోసం వెతి\nకించు. శతభాను మహారాజుగారు అభయ\nమిచ్చారని మన సైనికులు కేకలు వేస్తూ\nపోతే, వాళ్ళిద్దరూ దాగినచోటు నుంచి\nబయటపడవచ్చు\" అన్నాడు.\nఆ వెంటనే ధూమక సోమకులు చెట్టు\nచిఠారు కొమ్మల మీడ నిలబడి, \" శతభాను\nమహారాజుకూ, జై!\" అంటూ ఒక పెద్ద\nకేకపెట్టి, కొమ్మ మీంచి కొమ్మ మీదికి\nకోతుల్లా ఎగిరి, నేల మీదికి ఒక్క దూకు\nదూకేశారు.\n—(ఇంకావుంది)",
            "book_page_end": 12
        },
        {
            "title": "వ్రుద్ధముని శిష్యుడు",
            "book_page_start": 3,
            "pdf_page_start": 35,
            "pdf_page_end": 43,
            "author": "చందమామ బృందం",
            "genre": "ఫాంటసీ/నీతి కథ",
            "moral": "తెలివైన వ్యక్తులు, ఇతరులు పరోక్షంగా చెప్పిన మాటల అంతరార్థాన్ని గ్రహించి సమస్యలను పరిష్కరిస్తారు.",
            "keywords": [
                "విక్రమార్కుడు",
                "బేతాళుడు",
                "బ్రహ్మరాక్షసి",
                "శాపవిమోచనం",
                "క్రుద్ధమహాముని"
            ],
            "characters": [
                "విక్రమార్కుడు",
                "బేతాళుడు",
                "శృంగభుజుడు",
                "చైత్రుడు",
                "కనకమంజరి",
                "క్రుద్ధమహాముని",
                "వజ్రభుజుడు"
            ],
            "locations": [
                "శిలావర్త దేశం",
                "హిమాలయాలు",
                "రాజోద్యానం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \" రాజా, నీ విలా శ్రమిం\nచటం చూస్తే జాలిగానే ఉన్నది గాని, ఒక\nవేళ ఇది నీ మంచికే కావచ్చు. కొందరు\nతమ మేలేదో, కీడేదో తెలుసుకోలేరు.\nఇందుకు నిదర్శనంగా నీకు బ్రహ్మరాక్షసి\nఅయిన చైత్రకుడి కథ చెబుతాను, శ్రమ\nతెలియకుండా విను,\" అంటూ ఈ విధంగా\nచెప్పసాగాడు :\nశిలాపర్త మనే దేశాన్ని శృంగభుజు డనే\nరాజు పాలిస్తూ ఉండేవాడు. 'ఒకనాడు\nఆ రాజు వద్దకు ఒక యాత్రికుడు వచ్చి,\nఒక పెద్ద గింజను కానుకగా ఇచ్చి, \"మహా\nరాజా, నేను సముద్రం మీద ప్రయాణం\nచేస్తుండగా ఈ గింజ ఆకాశం నుంచి\nనేనున్న ఓడలో పడింది. దీని సువాసన\nచూస్తే ఇదేదో దేవలోకపు చెట్టు తాలూకు\nవిత్తు అయి ఉంటుం దనిపిస్తున్నది. దాని\nకాయ ఎలాటిదో ఊహించవలిసిందే.\nఈ విత్తును నాటి, చెట్టును పెంచి, దాని\nఫలాలు అనుభవించడానికి మీబోటివారే\nఅర్హులనుకుని దీన్ని మీకిస్తున్నాను,”\nఅని చెప్పాడు.\nరాజు ఆ విత్తును స్వీకరించి తన తోటలో\nనాటించాడు. కొంతకాలానికి ఆ విత్తు నుంచి\nమొక్క మొలిచింది. క్రమంగా ఆ చెట్టు\nపెరిగి పెద్దదై, దానికి ఒకే ఒక పిందె\nపడింది. కాని అది పెరిగి కాయ అయే\nలోపునే ఎవరో దాన్ని కోసి, చితిపి, నేల\nపైన పడేశారు. ఈ సంగతి తెలిసి రాజు\nగారు తోటలో పని చేసేవాళ్ళను పిలిచి,\nవాళ్ళ అలక్ష్యానికి గట్టిగా చివాట్లు పెట్టాడు.\nమరో మూడు మాసాల అనంతరం\nఆ చెట్టుకు మరొక పిందె పడింది. పగలూ,\nరాత్రీ ఆ చెట్టుకు శ్రద్ధగా కాపలాకాస్తున్న\nతోటవాళ్ళకు ఒక రాత్రి ఒక విచిత్రమైన\nదృశ్యం కనపడింది. ఒక రాత్రివేళ చెట్టు\nకొమ్మలు గలగలమనే సరికి వాళ్ళు తల\nలెత్తి చూశారు. చెట్టు మీద వాళ్ళకొక\nభయంకరాకారం కనబడింది. వాళ్ళు\nకేకలు పెట్టేసరికి భటులు- కొందరు పరి\nగెత్తుకువచ్చి, చెట్టు మీద ఉన్న ఆకారాన్ని\nబాణాలతో కొట్టారు, దానిపైకి ఈటెలు విసి\nరారు. కాని ఆ ఆయుధాలు ఆ ఆకారాన్ని\nఏమీ చెయ్యలేకపోయాయి. అది చెట్టు మీది\nపిందెను కోసి, బలంగా నేలకేసి కొట్టింది.\nఆ దెబ్బకు పిందె చితికి పోయింది.\nఈ సంఘటన గురించి రాజుగారికి తెలి\nసింది. రాజపురోహితుడు మొదలైనవారు\nసంగతంతా విని, \"ఆ చెట్టు మీద ఉండేది\nఏదో బ్రహ్మరాక్షసి అయి ఉంటుంది,”\nఅన్నారు. బ్రహ్మరాక్షసి అయితేమటుకు\nఆ చెట్టున కాసే పిందెల పైన ఎందుకు\nపగ పట్టాలో ఎవరికీ తెలియలేదు. అంతే\nగాక ఆ బ్రహ్మరాక్షసి మిగతా చెట్ల జోలికి\nపోలేదు, మిగతా సమయాలలో ఎవరికీ కన\nబడలేదు, చెట్టుకు పిందె పడినప్పుడే కని\nపించింది.\nఆ బ్రహ్మరాక్షసి చెట్టు పదిలి వెళ్ళి\nపోయేటట్టు చెయ్యమని రాజు కొందరు\nమంత్రవేత్తలను నియోగించాడు. వాళ్ళు\nచెట్టుకు కొన్ని రక్షలు కడతామనీ, కొన్ని\nయంత్రాలు చెట్టు కింద పాతి పెడతామనీ,\nవాటి ఫలితంగా, ఈసారి చెట్టున పిందె పడి\nనప్పుడు బ్రహ్మరాక్షసి చెట్టు మీదికి రాలేక\nపోతుందనీ రాజుకు మాట ఇచ్చారు.\nఅయితే వాళ్ళు చెట్టును సమీపించేసరికి\nఎవరో అదృశ్యంగా ఉండి, వాళ్ళను చావ\nబాదారు. అదృశ్యంగా ఉన్నప్పటికీ బ్రహ్మ\nరాక్షసి చెట్టును వదిలిపోలేదని స్పష్ట\nమయింది. మంత్రవేత్తలు విశాచమంత్రాలు\nఉచ్చాటన చేశారు గాని, ఫలితం లేక\nపోయింది. అటుతరవాత తోటవాళ్ళు కూడా\nఆ చెట్టు చాయలకు వెళ్ళటం మానేశారు.\nచేసేదిలేక రాజుగారు దాని చుట్టూ కంచె\nఏర్పాటుచేసి, ఎవరూ చెట్టును సమీపించ\nకుండా చేశాడు.\nఇది జరిగాక కూడా చెట్టున మూడు\nమాసాల కొక పిందె పడటమూ, బ్రహ్మ\nరాక్షసి దాన్ని ధ్వంసం చెయ్యటమూ జరు\nగుతూ వచ్చింది. కొంతకాలానికి మరొక\nవిచిత్రం జరిగింది.\nఈ చెట్టుకు కొద్ది ఎడంలో బాటసార్లు\nనడిచే దారి ఉన్నది. ఒకనా డా బాట\nవెంబడి ఆశ్రమవాసి అయిన ఒక బ్రహ్మ\nచారి నడుస్తుండగా అతని ఎదట బ్రహ్మ\nరాక్షసి కనిపించి, \" నుపు క్రుద్ధముని శిష్యు\nడివా?” అని అడిగింది.\nబ్రహ్మరాక్షసిని చూసి, భయంతో వణికి\nపోతూ ఆ బ్రహ్మచారి, \" కాను,” అన్నాడు.\n\"అయితే వెళ్ళు,\" అని బ్రహ్మరాక్షని\nమాయమయింది.\nఅలా మునిశిష్యులలాగా కనిపించే వాళ్ళె\nవరైనా ఆటుగావస్తే బ్రహ్మరాక్షసి వారి\nఎదట ప్రత్యక్షమై, \" నువు క్రుద్ధముని\nశిష్యుడివా?” అని అడగటమూ, వాళ్ళు\nకాదనటమూ, బ్రహ్మరాక్షసి ఒక్క అరుపు\nఆరిచి మాయం కావటమూ అనేక పర్యా\nయాలు జరిగింది.\nబ్రహ్మరాక్షసికి భయపడి అటుగా జనం\nనడపటమే మానేశారు.\nబ్రహ్మరాక్షసి కారణంగా రాజుకు పెద్ద\nవిచారం పట్టుకున్నది. ఆ దిక్కుమాలిన\nచెట్టును కొట్టేయిస్తే బ్రహ్మ రాక్షసి పీడ\nవిరగడ అవునేమో కాని, ఆ బ్రహ్మరాక్షసికి\nవెరిచి ఎవరూ చెట్టును కొట్టటానికి సాహ\nసించరు. అందుచేత రాజు ఒక ఉపాయం\nఆలోచించాడు.\nరాజుగారి కొక చక్కని చుక్క అయిన\nకూతురున్నది. ఆ పిల్లకు పెళ్ళి యీడు\nవచ్చింది. ఎంతలేసి రాజకుమారులూ\nఆమెను పెళ్ళాడతామని కబుర్లు చేస్తున్నారు.\nఈ బ్రహ్మరాక్షసిని వడలగొట్టిన వాడికే తన\nకుమార్తె నిస్తానన్న పక్షంలో, బ్రహ్మరాక్షసి\nపీడ విరగడకావటమే గాక, మంచి ప్రతిభా\nవంతుణ్ణి అల్లుడుగా పొందినట్టవుతుంది.\nపిల్లను ఎవరికిస్తే ఎవరికి ఆగ్రహం వస్తుందో\nనన్న సమస్య కూడా తొలగిపోతుంది. అన్నీ\nఆలోచించి రాజు, తన తోటలోని దేవతా\nవృక్షాన్ని పట్టిన బ్రహ్మరాక్షసిని ఎవరు\nవదల గొట్టితే వారికి తన కుమార్తెను కనక\nమంజరిని ఇచ్చి పెళ్ళి చేస్తానని దేశదేశాలా\nచాటింపు వేయించాడు,\nఆ చాటింపు వినగానే, కనకమంజరిని\nచేసుకుంటా మని అప్పటిదాకా ఉబలాట\nపడుతున్న రాజకుమారు లందరూ ఒక్క\nసారిగా వెనక్కు తగ్గారు.\nఒక్క వజ్రభుజు డనే వాడు మాత్రం\nఈ బ్రహ్మరాక్షసి గురించి ప్రజలకు తెలిసిన\nసమాచారమంతా శ్రద్ధగా సేకరించి, దీర్ఘంగా\nఆలోచించిన మీదట, తాను బ్రహ్మరాక్షసిని\nవదిలించటానికి ప్రయత్నం చేయవచ్చునని\nనిశ్చయించుకున్నాడు.\nవజ్రభుజుడు కైవర్తదేశపు యువరాజు.\nఅతను చాలా తెలివిగల వాడూ, అనేక\nవిద్యలలో ఆరితేరినవాడూనూ. అతను\nఆశ్రమవాసి అయిన బ్రహ్మచారి వేషం\nధరించి, నిర్జనంగా ఉన్న బాట వెంబడి\nశిలావర్త రాజధానిని సమీపించాడు.\nఅతను ఊహించినట్టే, రాజోద్యానం\nసమీపంలోకి వచ్చేసరికి బ్రహ్మరాక్షసి అతని\nముందు ప్రత్యక్షమై, \" నువు క్రుద్ధముని\nశిష్యుడివా?” అని అడిగింది.\n\"అవును, నేను క్రుద్ధమునీశ్వరులవారి\nశిష్యుణ్ణి. నాతో నీకేం పని?” అని వజ్ర\nభుజుడు బ్రహ్మరాక్షసి నడిగాడు.\nబ్రహ్మరాక్షసి అతని కాళ్ళమీద పడి,\n\"అయితే, నా శాపవిముక్తికి ఉపాయం\nచెప్పు,” అన్నది.\n\"లే! లే! విచారించకు! నేను నీకు\nతప్పక శాపవిమోచనం కలిగిస్తాను. కాని,\nముందు నీ సంగతి నాకు సవిస్తరంగా\nచెప్పు. తరవాత గురువు గారి అనుగ్రహం\nచేత నీకు శాపవిమోచన మార్గం చెపు\nతాను,” అన్నాడు రాజకుమారుడు. అత\nనితో బ్రహ్మరాక్షసి తన కథ అలా చెప్పింది :\n\"హిమాలయాల మధ్య ఉండే ఒక\nదేశపు రాజకుమారుణ్ణి నేను. నా పేరు\nచైత్రుడు. మా దేశానికి సమీపంగానే క్రుద్ధ\nమహాముని ఆశ్రమం ఉండేది. ఆ ఆశ్ర\nమంలో అపూర్వమైన చెట్టుండేది. దానికి\nమూడు నెలలకు ఒకే పండు కాసేది.\nఆ పండును ఎలాగైనా సంపాదించి తినాలని\nనాకు బలమైన కోరిక పుట్టింది. ఒకసారి\nదొంగతనంగా ఆశ్రమం ప్రవేశించి, చెట్టున\nఉన్న పండును కోసి తినేశాను. సరిగా\nఆ క్షణంలోనే క్రుద్ధమహాముని అక్కడికి\nవచ్చి, నన్ను బ్రహ్మరాక్షసి కమ్మని శపిం\nచాడు. నాకు అందమైన రూపం కాస్తా పోయి\nబ్రహ్మరాక్షసి ఘోరాకారం వచ్చేసింది.\nనాకు దుఃఖం ఆగలేదు. నే నా ముని కాళ్ల\nపైన పడి శాపవిమోచనం కలిగించమని\nవేడుకున్నాను. ఆయన నాకు శాపవిమోచన\nమార్గం చెప్పక పోగా, నేను తిన్న పండులో\nఉండే విత్తు నుంచి మరొక చెట్టు పుట్టి\nదానికి కాయలు కాసి, వాటి నెవరన్నా\nతింటే నేను చచ్చి భస్మమై పోతానని\nచెప్పాడు. నే నాయన కాళ్లు గట్టిగా పుచ్చు\nకుని, నా కిలా శాపం మీద శాపం ఇవ్వటం\nతగదనీ, శాపవిమోచన మార్గం చెప్పి\nపుణ్యం కట్టుకోమనీ ప్రాధేయ పడ్డాను.\nఅప్పుడాయన నాతో, ' నేనే క్రుద్ధమహాముని\nశిష్యుణ్ణి అని ఎవడైతే నీతో చెబుతాడో వాడే\nనీకు శాపవిమోచనం కూడా కలిగిస్తాడు.\nవెళ్లు,' అన్నాడు. ఎంత మందినో అడిగాను,\nనే నే క్రుద్ధమహాముని శిష్యుణ్ణి అన్నవాడు\nలేడు. ఇంత కాలానికి నువ్వమాట అన్నావు.\nనాకు శాపవిముక్తి కలిగించు!”\nఅంతా విని రాజకుమారుడు, \" అయితే,\nనువ్వీ ప్రాంతాల ఏం చేస్తున్నావు? క్రుద్ధ\nమహాముని శిష్యుల కోసం చూసేవాడివి\nహిమాలయ ప్రాంతాలలోనే ఉండక అంత\nదూరం దేనికి రావలిసి వచ్చిందీ?\" అని\nబ్రహ్మరాక్షసిని అడిగాడు.\n\" నేను తిన్న పండులోని విత్తు నుంచి\nచెట్టు మొలిచి, కాయలు కాసి, వాటి నెవ\nరన్నా తింటే నేను భస్మమై పోతానని ముని\nఅనగానే నాకు భయంవేసి, నా చేతిలో\nఉన్న విత్తును దూరంగా సముద్రం మీద\nగిరవాటు వేశాను. కాని నా దురదృష్టం\nకొద్దీ ఆ విత్తు ఎలాగో ఈ రాజ్యం చేరి ఇక్కడ\nచెట్టు మొలిచి, కాయలు కాస్తున్నది.\nఈ సంగతి నాకు తెలియగానే నే నిక్కడికి\nవచ్చి, చెట్టుమీద చేరి, పడిన పిందెను పడి\nన గిల్లి పారేస్తున్నాను. నీ దయవల్ల నాకు\nశాపవిముక్తి కలిగిందంటే నే నీ ప్రాంతాలు\nవిడిచి, నా దేశానికి తిరిగి పోతాను. కనక\nశాపవిముక్తి మార్గం చెప్పు,” అన్నది\nబ్రహ్మరాక్షసి.\nరాజకుమారుడు నవ్వి, \"వెర్రివాడా,\nనీకు గురువుగారు చెప్పినది అర్ధం కాలేదు.\nఅప్పటికే నీకు బ్రహ్మరాక్షసత్వం వచ్చి\nఉండటంచేత ఆయన చెప్పిన విమోచన\nమార్గాన్ని రెండో శాపంగా అర్ధంచేసుకున్నావు.\nఅది నీకు అర్థమయే లాగా చెప్పే పనిని\nగురువుగారు నా పైన పెట్టారు. నువు కొంత\nకాలంపాటు బ్రహ్మరాక్షసి జీవితం గడిపి,\nశిక్ష అనుభవించాలని కూడా ఆయన\nఉద్దేశం అయి ఉంటుంది. నువు తిన్న\nపండులోని విత్తు నుంచి చెట్టు మొలిచి,\nదాని పళ్ళను ఎవరైనా తిన్నట్టయితే వారు\nభస్మమైపోతారనీ, నీకు శాపవిముక్తి కలుగు\nతుందనీ గురువుగారి అభిప్రాయం. అందు\nచేత ఈ చెట్టుకు కాసే పిందెలను నీవు\nగిల్లటం చేత నీకే నష్టం కలుగుతున్నది.\nచెట్టున పండు పండనీ. ఎవరో ఒకరు\nదాన్ని తిని భస్మమైపోతారు. నీకు శాప\nవిముక్తి కలుగుతుంది,” అన్నాడు.\nఈ మాట విని - బ్రహ్మరాక్షసి పరమా\nనందం చెందింది. ఆది రాజకుమారుడికి\nకృతజ్ఞత చెప్పుకుని మాయమయింది.\nవజ్రభుజుడు తన సహజవేషం ధరించి\nశృంగభుజ మహారాజు పద్దకు వెళ్ళి,\n\" నేను మీ తోటలోని బ్రహ్మరాక్షసిని సాగ\nనంపి వస్తున్నాను. ఈసారి మీ చెట్టుకు\nకాయ కాసి, పండి, దాన్ని మీరు తిన్నాక\nమీ అమ్మాయిని నా కిచ్చి పెళ్ళిచెయ్యండి,”\nఅంటూ జరిగిన దంతా చెప్పాడు.\nచెట్టు చుట్టూ ఉండే కంచె తీసేసి, దాని\nకిందికి మనుషులు వెళ్ళారు. బ్రహ్మరాక్షసి\nవారిని బాధించలేదు. త్వరలోనే దానికి\nపిందె పడి, కొద్ది రోజులలోనే కాయ ఆయి,\nపండింది. రాజుగారు ఆ పండును కోయించి,\nఒక ముక్క తాను తిన్నాడు. ఆ క్షణంలోనే\nచెట్టు మీద భగ్గున మంట పుట్టి ఆరి\nపోయింది. తట్టెడు బూడిద నేల రాలింది.\nశాపవిమోచన కోసరం ఎదురు చూస్తూ\nఆ చెట్టు మీదనే అదృశ్యంగా ఉండిన\nబ్రహ్మరాక్షసి క్రుద్ధమహాముని చెప్పినట్టు\nగానే, మండి బూడిద అయిపోయింది.\nతరవాత శృంగభుజ మహారాజు తన\nకుమార్తెను వజ్రభుజుడి కిచ్చి వైభవంగా\nపెళ్ళిచేశాడు.\nబేతాళు డీ కథ చెప్పి, \"రాజా, క్రుద్ధ\nమహాముని బ్రహ్మరాక్షసికి శాపవిమోచన\nమార్గం ఎందుకు చెప్పాడు కాడు? అకార\nణంగా శాపం మీద శాపం ఎందు కిచ్చాడు?\nపజ్రభుజుడు తాను క్రుద్ధమహాముని\nశిష్యుని అబద్ధ మాడటమే కాక, బ్రహ్మ\nరాక్షసితో క్రుద్ధమహాముని మాటలకు లేని\nఅర్ధాలు చెప్పి, అతన్ని నాశనం చేయటం\nఅక్రమం కదా? ఈ ప్రశ్నలకు సమాధా\nనాలు తెలిసి కూడా చెప్పకపోయావో నీ తల\nపగిలిపోతుంది,” అన్నాడు.\nదానికి విక్రమార్కుడు, \"క్రుద్ధమహా\nముని శాపం మీద శాపం పెట్టలేదు. బ్రహ్మ\nరాక్షసి కి శాపవిమోచనం కలిగేమార్గం\nబూడిద అయి పోవటమే. ఆ సంగతి వజ్ర\nభుజుడు సరిగానే గ్రహించాడు. బ్రహ్మ\nరాక్షసికి శాపవిమోచనం కలిగే ఉపాయాన్నే\nఅతను చెప్పాడు. అయితే, అతను అబద్ధం\nఆడకపోతే బ్రహ్మరాక్షసి శాపవిమోచనానికి\nఒప్పుకోదు. తాను క్రుద్ధమహాముని శిష్యుణ్ణి\nననటంలో కూడా అతను క్రుద్ధమహాముని\nమాటలను అబద్ధం చెయ్యలేదు. తన శిష్యు\nడైనవాడే శాపవిమోచన మార్గం చెబుతాడని\nఆ ముని అనలేదు; ' నే నే క్రుద్ధమహాముని\nశిష్యుణ్ణి,' అన్నవాడు ఆ పని చేస్తాడన్నాడు.\nపజ్రభుజుడే ఆ మాట అన్నాడు, ఆ పని\nచేశాడు కూడా,\" అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు. ( కల్పితం )",
            "book_page_end": 11
        },
        {
            "title": "నాట్యప్రదర్శన",
            "book_page_start": 47,
            "pdf_page_start": 44,
            "pdf_page_end": 46,
            "author": "చందమామ బృందం",
            "genre": "హాస్యం/సామాజికం",
            "moral": "పాపన్న తన మంచి స్వభావంతో ఇతరుల ధనాన్ని ఆశించకుండా, దంభయ్యకు అతని అప్పు తీర్చుకోవడానికి సహాయపడ్డాడు. మంచి మనసు గొప్పది.",
            "keywords": [
                "పరోపకారి",
                "పాపన్న",
                "దంభయ్య",
                "గిల్టునగలు",
                "భరతనాట్యం"
            ],
            "characters": [
                "పాపన్న",
                "దంభయ్య",
                "రాజు",
                "నాట్యగత్తె",
                "గ్రామాధికారి"
            ],
            "locations": [
                "గ్రామం",
                "రాజు శిబిరం"
            ],
            "content": "ఒక దంభయ్య పాపన్న దగ్గిర గిల్టునగలు\nకుదవబెట్టి మూడువేల రూపాయలు అప్పు\nతీసుకున్నాడన్న వార్త కార్చిచ్చు. లాగా\nచుట్టుపక్కల గ్రామాలకు కూడా పాకి,\nదంభయ్య పరువంతా ఒక్కసారిగా, తుడిచి\nపెట్టుకుపోయింది.\nఇది జరిగిన కొద్దిరోజులకే ఆ దేశపు\nరాజుగారు జైత్రయాత్ర నుంచి తిరిగి వస్తూ,\nఆ ప్రాంతాలలోనే మజిలీ చేస్తారని తెలియ\nవచ్చింది. ఆ చుట్టుపక్కల ఉండే పది,\nపన్నెండు గ్రామాల ప్రముఖు లందరూ\nచేరి, రాజుగారికి మర్యాదలన్నీ జరిపి,\nఆయన గౌరవార్థం విందులూ, వినోదాలూ\nఏర్పాటు చెయ్యాలని తీర్మానించారు.\nఇలా కార్యభారం మీద వేసుకున్న వారిలో\nపాపన్న కూడా ఉన్నాడు.\nఆ పది, పన్నెండు గ్రామాలలో ఉండే\nనటులూ, గాయకులూ, నర్తకులూ, వాద్య\nగాళ్ళూ ఏకమై, రాజుగారి ముందు వేరు\nవేరు కళాప్రదర్శన లిచ్చి, తగిన సన్మానం\nపొంది, ఆ డబ్బుతో కళాభివృద్ధికి సాధ\nనాలూ, స్థలసౌకర్యాలూ ఏర్పాటు చేసు\nకుందా మనుకున్నారు. ఇప్పు డున్న స్థితిలో\nవారికి తగిన దుస్తులూ, ఆభరణా లూ,\nవాద్యాలూ తగినట్టుగా లేవు. అందుచేత\nరాజుగారి ముందు ప్రదర్శన లివ్వటానికి\nప్రతిదీ ఎక్కడో ఒకచోట అరువు తేవలిసి\nవచ్చింది. అన్నీ దొరికాయి గాని నాట్య\nగత్తెకు కావలిసిన ఆభరణాలు మాత్రం\nఅరువుకు కూడా దొరకలేదు.\nఈ సంగతి వినగానే పాపన్న ఉండే\nగ్రామాధికారికి పాపన్న వద్ద తాకట్టున్న\nగిల్టునగలు జ్ఞాపకం వచ్చాయి. ఆయన\nకళాకారులతో, \"మా వూరి పాపన్న వద్ద\nగిల్టునగ లున్నాయి. అవి మీ నర్తకి చేసే\nభరతనాట్యానికి పనికొస్తాయి. అవి మీరు\nవాడుకుని, రాజుగారు నర్తకికి చేసే సన్మా\nసంలో మూడోవంతు అతనికి ముట్టజెప్పండి.\nప్రతిఫలం మాట ముందుగా పాపన్నతో\nమాత్రం అనకండి. అతనికి అలాటివి\nపనికిరావు,” అన్నాడు.\nకళాకారులు గ్రామాధికారిని వెంటబెట్టు\nకుని పాపన్న ఇంటికి వెళ్ళి, భరతనాట్య\nప్రదర్శనానికి గిల్టునగలు అరువియ్యమని\nకోరారు. \"నా దగ్గిర గిల్టునగ లేవీ లేవే?”\nఅన్నాడు పాపన్న.\n\"అలా అంటావేం, పాపన్నా? మన\nగ్రామం దంభయ్య నీ దగ్గిర కుదవబెట్టినవి\nగిల్టు నగలేగా?\" అన్నాడు గ్రామాధికారి.\n\"అవి దంభయ్యవి గద. అదీగాక\nఆ పెట్టె తాళంచెవి నా దగ్గిర లేదు. మీకు\nనగలే కావాలంటే మంచి నగలే ఇస్తాను,\nతీసుకోండి,” అన్నాడు పాపన్న.\n\" మంచి నగలు కావాలంటే నీదాకా\nవస్తామా? వీళ్ళు మంచినగలు తీసుకోరు.\nనాట్యానికి న కిలీ నగలే కావాలి. అవి\nదొరక్కనే నీ దాకా రావలిసివచ్చింది,\"\nఅన్నాడు గ్రామాధికారి.\nఆయన దంభయ్య ఇంటికి - మనిషిని\nపంపి, దంభయ్యను తాళంచెవితో సహా\nరప్పించాడు. దంభయ్య వచ్చి, ఏ ఆక్షే\nపణా చెప్పక, తాళంచెవి ఇచ్చి నకిలీ\nనగలను నాట్యగత్తెకు ఇప్పించాడు.\nఅందరూ అనుకున్నట్టుగానే రాజుగారు\nఆ ప్రాంతాల శిబిరం వేశారు. చుట్టుపట్ల\nగ్రామాల వాళ్ళు ఆయనకు సకల మర్యా\nదలూ చేసి, విందులూ, వినోద కార్య\nక్రమాలూ జరిపించారు. రాజుగారు కళా\nప్రదర్శనా లన్నిటి నీ మెచ్చుకున్నారు.\nభరతనాట్య ప్రదర్శనం ఆయనకు ప్రత్యే\nకంగా నచ్చింది. నాట్యగత్తెకు పదివేల రూపా\nయలు బహుమానం ఇచ్చాడు రాజుగారు.\nనాట్యగత్తె గ్రామాధికారిని వెంటబెట్టు\nకుని పాపన్న ఇంటికి వచ్చి, \"అవిగో,\nమీ నగలు. అదుగో బహుమానం\nమీ వంతు,” అంటూ పాపన్న ముందు గిల్టు\nనగలూ, మూడువేల మూడువందల చిల్లర\nరొక్కమూ పెట్టింది.\nపాపన్న ఆ డబ్బు చూసి విస్తుపోయి,\n\"ఈ డబ్బేమిటి?\" అన్నాడు.\n\"గిల్టునగలు అరువిచ్చిన వారికి బహు\nమానంలో మూడోవంతు ఇవ్వవలిసి\nఉంటుందని ముందే నిర్ణయించుకున్నాం.\nరాజుగారు అనుగ్రహించి పెద్దమొత్తం\nఇచ్చారు. ఆందులో మూడోవంతు నీదే!”\nఅన్నాడు గ్రామాధికారి.\n\"గిల్టునగలు దంభయ్యవి. ఈ డబ్బు\nఅతనికే చెందాలి,” అన్నాడు పాపన్న గిల్టు\nనగలను మాత్రం ఎత్తి పెట్టెలో పెడుతూ.\nగ్రామాధికారి ఆ డబ్బును తీసుకుపోయి\nదంభయ్య ముందు పెట్టి, జరిగిన సంగతి\nచెప్పి, \"గిల్టునగలు నీవే గనక ఈ డబ్బు\nనీకే చెందాలంటున్నాడు పాపన్న,\" అన్నాడు.\nదంభయ్య గ్రామాధికారితో, \"అలాగా?\nఅయితే మీరు కాస్త నా వెంట పాపన్న\nఇంటికి రావాలి,” అని ఆ డబ్బును తీసు\nకుని, పాపన్న ఇంటికి వచ్చి, పాపన్నతో,\n\"పాపన్నా, ఇదుగో నీ బాకీ, ఇది తీసుకుని\nనా నకిలీనగలు నా కిచ్చెయ్యి. నీ చేతి\nమహత్యం వల్ల ఈ నకిలీనగలకు బంగారం\nవిలువ వచ్చింది. నాకు మంచి పాఠం\nకూడా వచ్చింది. ఈ విధంగానైనా నన్ను\nఋణవిముక్తుణ్ణి చెయ్యి, పాపన్నా,”\nఅన్నాడు దీనంగా.\n\" అలాగే, నీ నగలు నువు తీసుకో,”\nఅన్నాడు పాపన్న.\nదంభయ్య మూలాన పాపన్న నష్ట\nపోయినప్పుడు గ్రామంలో వాళ్ళు విచారిం\nచారు గాని పాపన్న ఏమీ విచారించలేదు.\nఅలాగే అతని డబ్బు తిరిగి వచ్చినందుకు\nపాపన్న సంతోషించకపోయినా, అతని\nగ్రామంలో వాళ్ళు ఎంతో సంతోషించారు.",
            "book_page_end": 49
        },
        {
            "title": "మానవుల అభ్యుదయం",
            "book_page_start": 47,
            "pdf_page_start": 47,
            "pdf_page_end": 50,
            "author": "చందమామ బృందం",
            "genre": "పురాణం/వేద కథ",
            "moral": "ధర్మాన్ని, నిస్వార్థతను పాటించే వారికి దైవ బలం తోడై రక్షణ లభిస్తుంది.",
            "keywords": [
                "మనువు",
                "దానవులు",
                "దేవతలు",
                "యజ్ఞం",
                "దానం"
            ],
            "characters": [
                "మనుమహాముని",
                "మనువు భార్య",
                "శుక్రాచార్యుడు",
                "దానవులు",
                "త్రిపురుడు",
                "శంఖదూత"
            ],
            "locations": [
                "మన్వాశ్రమం",
                "భూమి",
                "కొలను"
            ],
            "content": "ఆదికాలంలో దేవ దానవులకు ఘోర\nయుద్ధాలు జరిగేవి. ఒకప్పుడు దేవతలు\nగెలిచేవారు, మరొకప్పుడు దానవులు గెలిచే\nవారు. ఆ యుద్ధాలలో దానవులు గెలిచినా,\nఓడినా వాళ్ళ భయం మనుష్యలకు\nఎప్పుడూ ఉండేది. ఆ దానవుల దుర్మార్గం\nపల్ల భూమిపైన మనుష్యజాతి మిగల\nకుండాపోయే పరిస్థితి ఏర్పడింది.\nదానవుల చేత చావగా మిగిలిన\nమనుష్యులు మనుమహాముని ఆశ్ర\nమానికి వచ్చి, \" మహర్షీ, మనుష్యజాతిని\nకాపాడే భారం నీవే వహించాలి,” అని\nప్రాథేయపడ్డారు.\nమ నువు దేవాంశసంభూతుడు. చాలా\nగొప్పవాడు. మనుష్యల దీనస్థితి చూసి\nచాలా జాలిపడి, తన ఆశ్రమంలో తల\nదాచుకున్న వారిని యజ్ఞకర్మలద్వారా\nపోషిస్తూ, మనుష్యులకు దానవ బాధ\nలేకుండా ఉండగలందులకు ప్రత్యేకంగా\nఒక క్రతువు చేశాడు. ఆ క్రతువు ముగిసే\nసరికి హెూమగుండంలో నుంచి రెండు\nపళ్ళాలు బయటికి వచ్చాయి. వాటిని దేవ\nతల ప్రసాదంగా స్వీకరించి మనువు తన\nఆశ్రమంలో ఉంచి పూజిస్తూ వచ్చాడు.\nఒకనాడు దానపులు మనుష్యులను\nపీడించి, పీక్కుతినే ఉద్దేశంతో మన్వాశ్ర\nమానికి పచ్చారు. వెంటనే ఆ రెండు\nపళ్ళాలూ ఒకదాన్నొకటి తాకి పెద్దగా ధ్వని\nచేశాయి. ఆ ధ్వని చెవులపడుతూనే దాన\nవులు ప్రాణాలు వదిలారు.\nఇలా ఒకటి రెండు సార్లు జరిగిన అనం\nతరం దానవులకు ఆ పళ్ళాల మహిమ\nపూర్తిగా అర్థమయింది. అవి ఉన్నంత\nకాలమూ దాసవులు మనుష్యుల జోలికి\nపోలేరు. అందుచేత ఆ పళ్ళాలను మనువు\nవద్ద నుంచి ఎలాగైనా సంగ్రహించాలి\n\"మనుపు మహా దాత. నిత్యమూ\nయజ్ఞాలు చేస్తూ బ్రాహ్మణులకు దానాలు\nచేస్తాడు. దానం చేసేటప్పుడు ఎవరేది\nఅడిగినా కాదనడు. ఆ విధంగా ఆ పళ్ళా\nలను ఎవరైనా దానం పుచ్చుకుంటే మనకు\nవాటి భయం తీరిపోతుంది,” అని అపుష్పకు\nడనే దానవుడు సలహా ఇచ్చాడు.\nదానవులు, శుక్రాచార్యుడి శిష్యులైన\nత్రిపురుడూ, శంఖదూతా అనే ఇద్దరు బ్రాహ్మ\nణులను మాంసంతో సంతర్పణ చేస్తామని\nలోభపెట్టి, పళ్ళాలను మనువు నుంచి\nదానంగా పుచ్చుకు రావటానికి పంపారు.\nశుక్రుడి శిష్యులు అలాగే మన్వాశ్రమానికి\nవెళ్ళి, యజ్ఞంలో పాల్గొని, దానాలు తీసుకునే\nసమయంలో పళ్ళాలు కోరారు. మహాదాత\nఅయిన మనువు లేదనకుండా వాళ్ళ\nకా పళ్ళాలను దానం చేశాడు. శుక్రుడి\nశిష్యులు వాటిని తీసుకుపోయి దానవుల\nకిచ్చారు. దానవులు వాటిని ముక్కలుగా\nకత్తిరించి, నిప్పులో వేసి చూర్ణం చేసి,\nఆ చూర్ణాన్ని భూమిలో పాతేశారు.\nమర్నాడే అక్కడ పచ్చిక మొలిచింది.\nమన్వాశ్రమానికి చెందిన పశు వొకటి\nఅటుగా వచ్చి, ఆ పచ్చిక మేసి ఆశ్రమానికి\nతిరిగి వెళ్ళింది.\nపళ్ళాలు పోయాయి గనక మనుష్య\nలను అవలీలగా పీక్కుతినవచ్చునని, దాన\nపులు మన్యాశ్రమం మీద పడ్డారు. వారిని\nచూసి పచ్చిక మేసిన పశువు గట్టిగా రంకె\nపెట్టింది. ఆ రంకె చెవుల పడుతూనే దాన\nవులు గుండెలవిసి చచ్చారు. దాన్ని సమీ\nపించిన వాళ్ళు దాని ఊపిరికి నిలువునా\nమాడి, మసి అయిపోయారు.\nఒక ప్రతిబంధకం పోయిందనుకుంటే\nరాక్షసులకు మరొకటి దాపరించింది. వాళ్ళు\nమళ్ళీ శుక్రాచార్య శిష్యుల వద్దకు వెళ్ళి,\nతమకు కలిగిన కొత్తకష్టాన్ని చెప్పుకుని,\n\"మీరు మళ్ళీ మన్వాశ్రమానికి వెళ్ళి,\nమనువు వద్ద పశువును దానంగా పుచ్చుకు\nరండి\" అని పంపారు. త్రిపుర, శంఖ\nదూతలు మనుపు వద్దకు వెళ్ళి, అడగటమే\nతడపుగా పశుపును దానంగా పొంది, దాన్ని\nతెచ్చి, దానవుల కిచ్చారు.\nదాసవు లా పశుపును చంపి, కాల్చి,\nదాని బూడిదను తెచ్చి ఒక కొలనులో\nకలిపేసి, తమదారిన తాము వెళ్ళిపోయారు.\nతరవాత కొద్దిసేపటికి మనుపు భార్య\nఆ కొలనులోనే స్నానంచేసి, నీళ్ళు తీసుకుని\nఆశ్రమానికి తిరిగి వెళ్ళింది.\nపశుపు పోయింది గనక తమ శిక\nభయం లేదనుకుని దానవులు మరొకసారి\nమన్వాశ్రమం మీదికి వచ్చారు. కాని ఈ సారి\nమనువు భార్య వారి కేసి చూసే సరికల్లా\nదానవులు ఎక్కడి వాళ్ళక్కడ మాడి, చచ్చి\nపడిపోయారు. మనుపు భార్యను ఆశ్రమంలో\nలేకుండా చేయగలిగితే తప్ప దానవులు\nమనుషులను పీక్కుతినటం సాధ్యం కాదని\nతేలిపోయింది.\nదానపులు తిరిగి శుక్రశిష్యులతో,\n\"ఈ సారి మీరు మనువు భార్యను దానంగా\nఅడిగి పుచ్చుకుని, ఆమెను చంపి, వండి\nమాకు భోజనం పెట్టండి. అలా అయితేనే\nగాని మాకు పట్టిన ఈ పీడ విరగడ\nకాదు,\" అన్నారు.\nఈ మాటలు విని శుక్రశిష్యలు హడలి\nపోయారు. మనుపు లాటి వాడి భార్యను\nదానం అడగట మెలా? సరమాంసం దాన\nవులకు వడ్డించట మెలా? కాని ఆ మాట\nపైకి అంటే దానవులు తమ ప్రాణాలు\nనిలువునా తీయవచ్చు. అందుచేత వాళ్ళు\nతమ గురువైన శుక్రాచార్లు వద్దకు వెళ్ళి,\nజరిగిన దంతా చెప్పి, దానవులు తమని\nఇలాటి పనులు చెయ్యమంటున్నా రని\nఘోష పెట్టారు.\nశుక్రాచార్లు తన శిష్యులను పూర్వం\nచేసిన దానికి మందలించి, దానవులను\nపిలిచి, వాళ్ళను గట్టిగా చివాట్లు పెట్టి,\n\"మోసంతోటే మీరు చివరకు సర్వనాశన\nమవుతారు,” అని హెచ్చరించాడు.\nఅప్పటితో దానవులు తమ ఆట కట్టయిం\nదని గ్రహించవలసింది. కాని వారు\nమూర్ఖులు. అందుచేత ఇద్దరు దానవులు\nబ్రాహ్మణ వేషాలు ధరించి, మన్వాశ్రమా\nనికి వెళ్ళి, మనుపు అందరికీ దానా లిచ్చే\nటప్పుడు, \" అయ్యా, తమ భార్యను మాకు\nదానంగా ఇవ్వండి,” అని అడిగారు.\n\" అలాగే తీసుకోండి,\" అంటూ మనుపు\nతన భార్యను పిలిచి, \"నిన్ను వీళ్ళకు\nదానంగా ఇచ్చాను,\" అన్నాడు.\n\"వీళ్ళకా? ఎవరు వీళ్ళు?” అంటూ\nమనుపు భార్య దానవుల కేసి చురచురా\nచూసింది. తక్షణమే ఆ దానవు లిద్దరూ\nబూడిద కుప్పలైపోయారు.\nఅటు తరవాత దానవులు మనుషుల\nజోలికి రాలేదు. మనుపు భార్య అనేకమంది\nబిడ్డలను కన్నది. దానవుల బాధ లేని కార\nణాన మనుపువంశం విస్తరించింది. వాళ్ళు\nవేరువేరు ప్రాంతాలకు వెళ్ళి నివాసాలు\nకల్పించుకుని వృద్ధి చెందారు.\nమనువు సంతతికి చెందినవాళ్ళు\nకావటం చేత మనుషులకు మానవు అనే\nపేరు స్థిరపడిపోయింది.",
            "book_page_end": 50
        },
        {
            "title": "దయ్యపుచాకిరి",
            "book_page_start": 51,
            "pdf_page_start": 51,
            "pdf_page_end": 56,
            "author": "టి. బలరామయ్య",
            "genre": "హాస్యం/ఫాంటసీ",
            "moral": "సోమరితనం పాపం, దానికి శిక్ష తప్పదు. ఇతరుల కష్టాలను గుర్తించి సహాయం చేయడం మానవత్వం.",
            "keywords": [
                "దయ్యం",
                "చాకిరి",
                "గంగులు",
                "నౌకర్లు",
                "యమధర్మరాజు"
            ],
            "characters": [
                "గంగులు",
                "జమీందారు",
                "నౌకర్లు",
                "దయ్యం",
                "యమధర్మరాజు"
            ],
            "locations": [
                "శివాపురం లోగిలి",
                "వంట ఇల్లు"
            ],
            "content": "శివాపురం జమీందారుగారికి శివాపురంలో\nపెద్ద లోగిలి ఉండేది. అయితే ఆయన\nఅక్కడ ఎక్కువగా ఉండేవాడు కాడు, రాచ\nకార్యాలు జాస్తి కావటం చేత రాజధాని\nలోనే ఉండేవాడు. అయినా శివాపురం\nఇంటి నౌకర్లూ, చాకర్లూ ఇంటిని కని\nపెట్టుకునే ఉండేవారు. తోటమాలి తోటపని\nచేసేవాడు, వంటవాళ్ళు వంటలు చేసే\nవాళ్ళు, ఇల్లుతుడిచేవాళ్ళు ఇల్లు తుడిచే\nవాళ్ళు, అంట్లుతోమేవాళ్ళు తోమేవాళ్ళు.\nఅడిగే వాళ్ళెవరూ లేరు గనక వాళ్ళకు\nహాయిగా కాలక్షేపమవుతూండేది. అందరూ\nతమతమ పనులు ముగించుకుని, అవీ\nఇవీ కబుర్లు చెప్పుకుంటూ, రాత్రిపూట\nకూడా తమ ఇళ్ళకుపోకుండా జమీందారు\nగారి లోగిట్లోనే పడుకునేవారు.\nఇలా సుఖంగా వెళ్ళిపోతున్న నౌకర్ల\nజీవితం మీద పెద్ద పిడుగు పడ్డట్టయింది.\nఒక రోజు రాత్రి పొద్దుపోయి అందరూ\nకబుర్లు చెప్పుకుంటుండగా ఇంటి గదులలో\nఎవరో నడిచిన చప్పుడూ, తలుపులు తెరిచిన\nచప్పుడూ, దభాల మూసిన చప్పుడూ\nఅయింది. తరవాత వంట ఇంట్లో కూడా\nఏవో చప్పుళ్ళు వినిపించాయి.\nతలుపులన్నీ మూసి ఉన్న ఇంట్లో\nచప్పుళ్ళు వినిపిస్తే అవి దయ్యాల చప్పు\nళ్ళనే అనుకోవాలి. ఏ దొంగవాడో అయితే\nఅందరూ మేలుకుని ఉండగా ఎలాటి\nచప్పుడూ చెయ్యడు. ఒకళ్ళిద్దరు ధైర్యం\nచేసి, \"ఎవరది?\" అని కేకలు పెట్టి చూశారు.\nకాని జవాబులేదు. చప్పుళ్ళు ఆగనూ లేదు.\nఆ రాత్రికి ఆ ఇంట్లో పడుకునేటందుకు\nధైర్యంలేక నౌకర్లందరూ ఒకే మాట మీద,\nబయటికి వచ్చి, ఇంటికి తాళం పెట్టి, ఎవరి\nఇంటికి వారు వెళ్ళిపోయారు. అయితే\nగంగు లనే కుర్రవాడొకడు ఇంట్లో దిగబడి\nపోయాడు. వాడి విషయం ఎవరికీ గుర్తు\nరాలేదు. వాడు నౌకర్లకు నౌకరు కావటం\nచేత బాగా అలిసిపోయి, మిగిలినవాళ్ళంతా\nకబుర్లు చెప్పుకునే సమయంలో\nమంచం ఒకదాని కింద దూరి గాఢమైన\nనిద్రలో పడిపోయాడు.\nమిగిలిన నౌకర్లంతా వెళ్ళిపోయిన కొద్ది\nసేపటికే వంట ఇంట్లో ఏదో పళ్ళెం దభాల్ని\nకిందపడి పెద్ద చప్పుడయేసరికి గంగులుకు\nనిద్రాభంగమయింది. వంట ఇంట్లో ఎవరో\nపని చేస్తున్నట్టు వాడు గ్రహించి ఆశ్చర్య\nపడ్డాడు. అర్ధరాత్రివేళ ఎందుకు పని\nచేస్తారు ? ఒకవేళ తెల్లవారిందేమోనని\nవాడు మంచం కింది నుంచి పైకి వచ్చి\nచూస్తే మిగిలిన నౌకర్ల జాడ కనబడలేదు.\nఅందరూ వంట ఇంట్లో చేరారనుకుని\nగంగులు వంట ఇంటి కేసి వెళ్ళి, తెరిచి\nఉన్న తలుపులో నుంచి తొంగిచూసి, మరు\nక్షణం కొయ్యబారిపోయాడు. వంట ఇంటో\nవాడి కొక పెద్ద కొండముచ్చులాటి ఆకారం\nపని చేస్తూ కనిపించింది. దాన్ని చూస్తూన్న\nకొద్దీ వాడి భయం ఆశ్చర్యంగా మారింది.\nఏమంటే, ఆ కొండముచ్చు వంట ఇంట్లో\nఅంట్లగిన్నెలు ఒక్కొక్కటే తోమి, తూము\nదగ్గిర కడిగి, తెచ్చి అలమారులలో చక్కగా\nబోర్లిస్తున్నది.. గంగులు అలాగే చూస్తూ\nఉండిపోయాడు.\nకొండముచ్చు అంట్లు తోమటం పూర్తి\nచేశాక, నీళ్ళుపోసి వంట ఇల్లంతా కడి\nగింది. ఎక్కడ పడితే అక్కడ నిర్లక్ష్యంగా\nపారేసి ఉన్న పాత్ర సామగ్రిని చక్కగా\nసర్దింది. చీపురుకట్టా, తుండుగుడ్డా తీసు\nకుని ఒక్కొక్క గదే ఊడుస్తూ, కుర్చీలూ,\nబల్లలూ తుడుస్తూ బయలుదేరింది. గంగులు\nదాని కంటపడకుండా ఒక మూల నక్కి,\nఅది ఇంటి పని ఎంతో శ్రద్ధగా చేస్తూండటం\nచూసి ఆశ్చర్యపోయాడు. ఒక గంట లోపల\nఆ కొండముచ్చు ఇంటి పనులన్నీ ముగించి,\nమూసి ఉన్న ముఖద్వారం కుండా బయ\nటికి వెళ్ళిపోయింది. ఆ తరువాత అంతా\nనిశ్శబ్దమైపోయింది.\nఆ కొండముచ్చు దయ్యమేనని గంగులు\nగ్రహించాడు. కాని వాడికి భయం కలగ\nలేదు. పైపెచ్చు, అది ఇంటి పని అంతా\nఅంత త్వరగానూ శుభ్రంగానూ చేసినందుకు\nఎంతో ముచ్చట వేసింది. వాడు నిశ్చింతగా\nఒక పరుపుమంచం మీద పడుకుని తెల్ల\nవారే దాకా హాయిగా నిద్రపోయాడు.\nతెల్లవారినాక నౌకర్లు వచ్చి గంగులును\nలేవగొట్టి, \" ఓరీ, నువు తెల్లవార్లూ ఇక్కడే\nఉన్నావా? నీకు దయ్యాల అల్లరి విని\nపించలేదూ? ఇంకా నయం! అవి నిన్ను\nపీక్కుతిన్నాయి కావు!” అన్నారు.\n\"దయ్యాన్ని మీరు కూడా చూశా\nరేమిటి?” అని గంగులు వాళ్ళను అడిగాడు.\n\"మేం చూడలేదు. నువు చూశావా ?”\nఅని వాళ్ళు గంగులును ఎదురడిగారు.\n\"చూడటమేమిటి ? ఒక గంటసేపు అది\nచేసే చాకిరీ అంతా తణిఖీ చేశాను,”\nఅన్నాడు గంగులు గర్వంగా.\n\"దయ్యం చాకిరీ చేసిందా?” అని\nనౌకర్లు ఆశ్చర్యంగా అడిగారు.\n\"ఇంటి పని అంతా చేసింది. అంట్లు\nతోమింది. గిన్నెలు పేర్చింది. వంటిల్లంతా\nశుభ్రంగా కడిగింది. ఇల్లంతా ఊడ్చింది.\nసామానులన్నీ శుభ్రంగా తుడిచింది. మీరు\nచెయ్యాలన్నా పనిలేదు,\" అని గంగులు\nవాళ్ళతో చెప్పాడు.\n\" అయితే, గంగులూ, ఆ దయ్యం చూడ\nటానికెలా ఉందిరా?” అని నౌకర్లు అడిగారు.\n\"ఇంత పెద్ద కొండముచ్చు!” అన్నాడు\nగంగులు.\nఆ మాట వినగానే అందరూ భయ\nపడ్డారు. వాళ్ళు ఇల్లంతా పరీక్షచేసి, దయ్యం\n'చాకిరి చేసి వెళ్ళినమాట నిజమేనని తెలుసు\nకున్నారు. వాళ్ళకిక వంట చేసుకోవటమూ,\nతినటమూ తప్ప వేరే పనేలేదు. కాని రాత్రి\nపూట అక్కడ పడుకోవటానికి మటుకు\nవాళ్ళకు ధైర్యంలేదు. వాళ్ళు పొద్దుటి వంట\nపాత్రలను అలాగే ఉంచి, రాత్రి వంటకు\nవేరే పాత్రలను ఉపయోగించారు. ఎంగిలి\nపళ్ళాలు కూడా ఎత్తలేదు.\nరాత్రి భోజనాలు కాగానే అందరూ వెళ్ళి\nపోతుంటే గంగులుకు ఒంటరిగా ఇంట్లో\nఉండిపోవటానికి భయం వేసింది. దయ్యా\nలతో చెలగాటం మంచిది కాదు. ఆ మాట\nఅనుకుని ఆ రాత్రి గంగులు కూడా వాళ్ళతో\nపాటు వెళ్ళిపోయాడు.\nమర్నాడు పొద్దున నౌకర్లు తిరిగి వచ్చే\nసరికి ఎంగిళ్ళూ, వంట పాత్రలూ చక్కగా\nతోమి, అమర్చి ఉన్నాయి. ఇల్లంతా చక్కగా\nఊడ్చి, సర్ది ఉన్నది. నౌకర్ల ఆనందానికి\nమితిలేదు. వాళ్ళు కొండముచ్చు దయ్యాన్ని\nమహా మెచ్చుకున్నారు. వాళ్ళు తమ మాసిన\nబట్టలను ఒక మూల పోగువేస్తే మర్నాటికి\nఅవి ఉతికి, ఆరేసి ఉన్నాయి.\n\"ఎంత మంచి దయ్యం! ఎంత పని\nతనం గలది!\" అనుకున్నారు జమీందారు\nనౌకర్లందరూ.\nఈ విధంగా చాలా రోజులు గడిచినాక\nగంగులుకు ఆ దయ్యాన్ని మళ్ళీ చూడాలని\nపించింది. వీలుంటే దాని ఎదటపడి పలక\nరించటానికి కూడా వాడికి ధైర్యం వచ్చింది.\nఅది నిజంగా ఎంతో మంచి దయ్యం అయి\nఉండాలి. చెడ్డ దయ్యమైతే ఈపాటికి ఇంట్లో\nఉండే సామానంతా ధ్వంసం చేసి, ఇల్లంతా\nఒక కొలిక్కి తెచ్చి ఉండును.\nఇలా అనుకుని గంగులు ఒకనాటి రాత్రి,\nమిగిలిన నౌకర్లకు తెలియకుండా, అందరూ\nవెళ్ళిపోయే సమయానికి తాను ఏమూలో\nనక్కి, లోపలే ఉండిపోయాడు. ఒక రాత్రి\nవేళ కొండముచ్చు రానే వచ్చింది.\nదడదడా గుండెలు కొట్టుకుంటూ,\n\"నువ్వెవరు? ఎందుకు ప్రతి రాత్రీ వచ్చి\nఇంటి చాకిరీ చేసిపోతున్నావు?” అని\nదయ్యాన్ని అడిగాడు గంగులు.\nకొండముచ్చు నిట్టూర్చి, \"ఏం చెప్పేది,\nనాయనా? నా కిది యమధర్మరాజు విధిం\nచిన శిక్ష. ఈ జమీందారుగారి బాబుగారి\nహయాంలో నేనీ యింటి నౌకరుగా ఉండే\nవాణ్ణి. మహా సోమరిపోతును. ఏనాడూ ఇటు\nపుల్ల తీసి అటుపెట్టి ఎరగను. పెదబాబు\nగారి సొమ్ము తిన్నందుకు నేను ప్రతి\nఫలంగా చిన్నమెత్తు పని చెయ్యలేదు. నేను\nకాలంతీరి యమధర్మ రాజు ఎదటికి పోయాక,\nఆ దేవుడు నేను చేసిన తప్పు చెప్పి, నాకీ\nశిక్ష విధించాడు—ఈ కొండముచ్చు\nరూపంలో వెళ్ళి ఇంటి చాకిరీ అంతా\nచేస్తూండమన్నాడు. చాకిరీకేం చేస్తానుగాని,\nఈ చలికాలంలో ఆరుబయట నే నెంత\nబాధపడిపోతున్నానో ఆ భగవంతుడికే\nతెలియాలి. చలికి బిగుసుకుపోవటమే అసలు\nశిక్ష అనిపిస్తుంది,” అన్నది.\nగంగులుకు దయ్యాన్ని చూసి చాలా\nజాలివేసింది. \"అయ్యో పాపం! నేను\nమిగిలిన నౌకర్లతో మాట్లాడి నీకు మంచి\nచొక్కా, షరాయీ ఏర్పాటు చేయిస్తా\nనుండు. అవి తొడుక్కుని గొంగళీ ఒకటి\nకప్పుకున్నావంటే నీకు చలే ఉండదు,”\nఅన్నాడు వాడు.\n\"ఆ పని చేస్తివా నా కష్టాలు తీరి\nపోతాయి,” అన్నది దయ్యం.\nమర్నాడు గంగులు మిగిలిన నౌకర్లతో,\n\" నిన్న రాత్రి నేను దయ్యంతో మాట్లాడాను.\nపాపం, అది చలికి చాలా బాధపడుతున్న\nదిట. దానివల్ల మనం చాలా లాభం పొందు\nతున్నాం గనక దాని కొక ఉన్ని చొక్కా,\nఒక ఉన్ని పరాయీ యిస్తే బాగుంటుంది.\nఒక గొంగళి కూడా!\" అంటూ దయ్యానికి\nయమధర్మరాజు విధించిన శిక్ష గురించి\nవివరంగా చెప్పాడు.\nనౌకర్లందరూ కూడబలుక్కుని దయ్యం\nకోసం వెచ్చని దుస్తులూ, గొంగళీ ఏర్పాటు\nచేసి, వాటిని దయ్యానికి అందించే పని\nగంగులుకే అప్పగించారు.\nఆ రాత్రి కూడా గంగులు అక్కడే ఉండి\nపోయి, దయ్యం రాగానే దానికి ఉన్ని\nదుస్తులూ, గొంగళీ చూపాడు. దయ్యం\nవాటిని చూసి ఎంతో సంతోషించి, గంగులు\nసహాయంతో షరాయి తొడుక్కుని, చొక్కా\nవేసుకుని, గొంగళి కప్పుకుని, \"వస్తాను,”\nఅని చెప్పి బయలుదేరింది.\n\"అదేమిటి, వెళ్ళిపోతున్నావు? అంట్లూ,\nఎంగిళ్ళూ అలాగే పడి ఉన్నాయి!\"\nఅన్నాడు గంగులు.\n\"నా శిక్ష పూర్తి అయింది. నేను చేసిన\nపనికి ప్రతిఫలం ముట్టగానే నా పాపం తీరి\nపోతుందని యమధర్మరాజు చెప్పాడు.\nనేనిక ఈ ఇంట చాకిరీ చెయ్యక్కర్లేదు.\nఅందుచేత నేను పోతున్నాను,” అంటూ\nదయ్యం వెళ్ళిపోయింది.\nమర్నాటి నుంచి ఆ ఇంటి నౌకర్లు తమ\nపనులు తామే చేసుకోవలిసి వచ్చింది.\nఅయినా వాళ్ళు. విచారించలేదు. జమీం\nదారుగారి సొమ్ము తింటున్నందుకు పని\nచెయ్యకపోతే తమను కూడా యమధర్మ\nరాజు ఇలాగే శిక్షిస్తాడేమో నని వాళ్ళు\nభయపడ్డారు.",
            "book_page_end": 56
        },
        {
            "title": "ఐశ్వర్యంకంటె అదృష్టంమేలు",
            "book_page_start": 57,
            "pdf_page_start": 57,
            "pdf_page_end": 61,
            "author": "ఆర్. తిరుమలరావు",
            "genre": "నీతి కథ",
            "moral": "ఐశ్వర్యం కంటే అదృష్టమే నిజమైన విజయాన్ని ఇస్తుంది. ఐశ్వర్యం త్వరగా నశించవచ్చు, కానీ అదృష్టం ప్రయత్నాలు కలిసి వచ్చేలా చేస్తుంది.",
            "keywords": [
                "ఐశ్వర్యదేవత",
                "అదృష్టదేవత",
                "రాహులుడు",
                "వరం",
                "బంగారం"
            ],
            "characters": [
                "రాహులుడు",
                "అదృష్టదేవత",
                "ఐశ్వర్యదేవత",
                "రాజకుమార్తె",
                "రజతరంజన",
                "సువర్ణరంజన"
            ],
            "locations": [
                "గ్రామం",
                "పట్నం",
                "రాజస్థానం"
            ],
            "content": "ఒక గ్రామంలో ఒక సామాన్య రైతు కొక\nకొడుకు కలిగాడు. ఆ రోజు అదృష్టదేవత\nరైతు ఇంటికొచ్చి, \" నేను అదృష్టదేవతను.\nమీ బిడ్డను కనిపెట్టి ఉంటాను. ఐశ్వర్య\nదేవతను కాకపోవటం చేత మీవాడికి అంతు\nలేని సంపద ఇవ్వటం నాకు సాధ్యంకాదు,\nకాని అడుగడుగునా వాడికి కలిసివచ్చేటట్టు\nచూడగలను,\" అన్నది.\nఈ మాట విని రైతూ, అతని భార్యా\nపరమానందచెంది, \" అదే మాకు మహా\nభాగ్యం,” అన్నారు.\nఅదృష్టదేవత అండతో రైతు కొడుకు\nరాహులుడు ఎలాటి ప్రమాదాలూ లేకుండా\nపెరిగి రాసాగాడు. ఎందుచేతనంటే, వాడు\nపొరపాటున కాలు జారిపడితే, అదృష్టదేవత\nపక్కనే ఉండి, వాడు పడేచోటు మెత్తగా\nఉండేటట్టు చూసేది; వాడు ఎవరితోనైనా\nదెబ్బలాడితే అవతలివాడి దెబ్బలు గురి\nతప్పేటట్టూ, రాహులిడి దెబ్బలు గురిగా\nతగిలేటట్టూ చేసేది; రాహులుడు ఏ పని\nచేసినా కలిసివచ్చేటట్టూ, పూర్తి ఫలితం\nదక్కేటట్టూ చేసేది; దురదృష్టదేవత రాహు\nలిడి కేసి రావటానికి ప్రయత్నించే పక్షంలో\nఆదృష్టదేవత ఆమెను తరిమికొట్టేది.\nఈ విధంగా రాహులుడు అదృష్టదేవత\nరక్షణలో పెరిగి పెద్దవాడై తన తండ్రి\nపొలంలో పని చెయ్యసాగాడు. అక్కడ\nకూడా రాహులిడికి అదృష్టదేవత పూర్తిగా\nతోడ్పడింది. వాడు నాటిన మొక్క ప్రతిదీ\nఏపుగా పెరిగేది. వాడి పొలంలో కంకుల\nపైన పిట్ట వాలి ఎరగదు. వానలూ,\nవంగుళ్ళూ వచ్చి అందరి పొలాలూ నాశన\nమైనా వాడి పైరూ, వాడి పంటా సలక్ష\nణంగా ఉండేది. నిజానికి పొలం పనులు\nచేసేవాళ్ళందరి కన్నా రాహులుడే తక్కువ\nచెమటోడ్చేవాడు. వాడికి పని చెయ్యట\nమంటే కొంచెం కూడా ఒళ్ళు వంగేది\nకాదు. అయినా ఆ యేటికాయేడు వాడి\nవ్యవసాయం పెరుగుతూ, మరింత ఫల\nప్రదమవుతూ వచ్చింది.\n\" ఇదంతా ఆ అదృష్టదేవత చలవ !\nనువు పట్టినది బంగారమవుతున్నదంటే\nఆ చల్లని తల్లి దయే !” అన్నారు రాహులుడి\nతల్లిదండ్రులు.\n\" అదృష్టదేవత ఏనాడూ నా కొక ఎర్రని\nఏగానీ బహూకరించిన పాపాన పోలేదు,\"\nఅన్నాడు రాహులుడు.\n\" నాకు బహుమానా లిచ్చే శక్తిలేదు.\nనీ ప్రయత్నాలు కలిసివచ్చేటట్టు చెయ్య\nగలను. అదే నాకు చాతనయినది,\" అన్నది\nఅదృష్టదేవత రాహులుడితో.\nతండ్రి చనిపోయి రాహులుడు సొంత\nదారయేనాటికి ఆ గ్రామంలో వాడి పొలం\nలాటిది మరొకటి లేదు. వాడి యీడు\nవాళ్ళంతా వాడి పొలాన్ని, వాణీ చూసి\nఅసూయ పడేవాళ్ళు. \"అదృష్టం కలిసి\nరావటంచేతనే నువు ఇంతవాడి వయావు,”\nఅని రాహులుణ్ణి అభినందించే వాళ్ళు.\n\"పొలం దున్ని విత్తులునాటితే మొక్కలు\nమొలవటం కూడా ఒక గొప్పేనా ఏమిటి ?\"\nఅని రాహులుడు అసంతృప్తిగా అనేవాడు.\nవాడి అసంతృప్తి చూసి ఒకసారి అదృష్ట\nదేవత, \"నీకేం లోటయింది, బాబూ?\nఎందుకు ఎప్పుడూ తృప్తిలేనివాడల్లే\nఉంటావు?\" అని అడిగింది.\n\" నాకు ఐశ్వర్యం కావాలి. ఏదీ?”\nఅన్నాడు రాహులుడు.\n\" తొందరపడతా వెందుకూ? ఇప్పటికే\nనీ తండ్రి పొలం పదింతలయింది. నీ పశు\nవుల మందలు పెరిగాయి. ఇదంతా సంపద\nకాదా ?” అన్నది అదృష్టదేవత.\n\" అవునవును. నేను చేసే శ్రమకు కూలి\nడబ్బులు బాగానే గిట్టుబాటవుతున్నాయి.\nకాదన్నానా ఏం? కాని, నా యీడువాళ్ళు\nచెయ్యీ, కాలూ కదల్చకుండా అంతు\nలేని ఐశ్వర్యంలో ఓలలాడుతున్నారు.\nఈ పొలాలూ, పశువుల మందలూ ఎవడి\nక్కావాలి? ఏనాడైనా నాకు ఒక సంచీడు\nబంగారం ఇచ్చిన పాపాన పోయావా?”\nఅన్నాడు రాహులుడు.\n\" అది నాకు సాధ్యమయే పని కాదని\nచెబితిని గద,” అన్నది అదృష్టదేవత.\nఆ యేడు పంట అమ్మిన డబ్బు చేత\nపట్టుకుని రాహులుడు రాజుగారుండే పట్నా\nనికి వెళ్ళాడు. అక్కడివాళ్ళ వేషభాషలూ,\nవైభవాలూ, వినోదాలూ చూసి వాడికి కన్ను\nకుట్టింది. \"జీవితమంటే, రాజుగారి కొలు\nవులో ఉండేవాళ్ళదే జీవితం! అనుభవిం\nచటం తప్ప మరోపనే లేదు!” అను\nకున్నాడు వాడు.\nఒక రోజు వాడు రాజకుమార్తె పల్లకీలో\nవీధివెంట పోతూండగా చూసి, \"ఆహా,\nఏం చక్కదనం ! అటువంటిదాన్ని పెళ్ళాడ\nటానికి ఎంత త్యాగం చేస్తేనేం?” అనే\nశాడు పైకే.\nఆ సమయంలో పక్కనే ఉన్నవా\nడొకడు, \" ఇలా అనుకునేవాళ్ళు నా తల\nవెంట్రుకలంత మంది ఉన్నారు. కాని ఏం\nలాభం? ఆ పిల్లేమో రజతరంజన రాజ\nకుమారుణ్ణి ప్రేమించింది. ఆ అబ్బాయి\nదగ్గిర వెండి అయితే ఉందిగాని, బంగారం\nచిన్నమెత్తు కూడా లేదు. అంతకన్న ధనికు\nడైన అల్లుడు వస్తే అవునని రాజుగారి అభి\nప్రాయం. చిట్టచివర కాయన ఆ పిల్లను\nఅత్యధికమైన ఐశ్వర్యం గల వాడికే ఇచ్చి\nచేస్తాడు, చూస్తూ ఉండు,” అని రాహులు\nడితో అన్నాడు.\nరాహులుడికి తన జీవితం మీద అసహ్యం\nవేసింది. అదృష్టదేవత అండ తన కున్న\nదన్నమాటేగాని, రాజుగారి ఆస్థానంలో\nతనకు ఒక చిన్న ఆసనం కూడా లేదు.\nవాడు తన ఇంటికి తిరిగిపోయి, ఇల్లు కని\nపెట్టుకుని ఉన్న అదృష్టదేవతతో, \" నేను\nరాజకుమార్తెను ప్రేమించాను. ఆమెను\nపెళ్ళాడాలి,” అన్నాడు.\n\" చాలా కష్టసాధ్యమే. నాకు చాతనైన\nసహాయం చేస్తాను. అదృష్టవశాన నువు\nరాజకుమార్తె ప్రాణాన్నిగాని, రాజు ప్రాణాన్నే\nగాని కాపాడటం జరిగేపక్షంలో\" అని\nఅదృష్టదేవత ప్రారంభించింది.\n\"ఆ పప్పులేవీ ఉడకవు. రాజు తన\nకూతుర్ని హెచ్చు ఐశ్వర్యం గల వాడికే\nఇస్తాడు,” అన్నాడు రాహులుడు.\n\"దానికేం? నీ కన్న బీదవాడు కూడా\nఅదృష్టం కలిసివచ్చి శ్రమిస్తే కుబేరుడు\nకావచ్చు. కావలిస్తే బంగారపుగను లుండే\nచోటు చూపిస్తాను. తవ్వించు. కృషి\nసాగించు,” అన్నది అదృష్టదేవత.\n\"కృషి ! శ్రమ ! చాతనైతే నాకు మూడు\nపుట్ల బంగారం ఇయ్యి మిగిలిన గని\nసోఫ్ నువే ఉంచుకో!” అన్నాడు\nరాహులుడు.\n\"అలాటివి కోరవలిసింది నన్ను!”\nఅంటూ ఐశ్వర్యదేవత వారి పక్కన ప్రత్యక్ష\nమయింది. \" నువ్వేమిస్తావు?\" అన్నాడు\nరాహులుడు.\n\" నీ వెంట తిరుగుతూ కాపలాకాసే ఓపిక\nనాకు లేదు. ముచ్చటగా మూడు వరాలు\nకోరుకో. వాటిని నీ కిచ్చి, నా దారిన నేను\nచక్కాపోతాను,\" అన్నది ఐశ్వర్యదేవత.\n\" నేను వరాలు కోరటానికి సిద్ధంగానే\nఉన్నాను,” అన్నాడు రాహులుడు.\n\"ఆ వరాలిచ్చాక నీ పూచీ నాకేమీ\nఉండదు. ఆ సంగతి ముందే తెలుసు\nకుంటే మంచిది,” అన్నది ఐశ్వర్యదేవత.\n\"నాకూ ఉండదు. అది కూడా తెలు\nసుకో,” అన్నది అదృష్టదేవత.\nఅదృష్టదేవతతో విసుగెత్తి ఉన్న రాహు\nలుడు లక్ష్యంచెయ్యక ఐశ్వర్యదేవతను\nఇలా వరాలు కోరాడు :\n\" ఒకటి, నాకు సాటిలేని అందం\nకావాలి; రెండు, రాజులకు అర్హమైన\nసంస్కారమూ, నాగరికతా అబ్బాలి;\nమూడు, నాకు తరగని బంగారం కావాలి.”\n\"మూడూ ఇచ్చాను,\" అంటూ ఐశ్వర్య\nదేవత ఆదృశ్యమయింది. ఆ వెంటనే\nఅదృష్టదేవత కూడా రాహులుణ్ణి విడిచి\nపెట్టి వెళ్ళి పోయింది.\nరాహులుడు రాజాస్థానంలో. ప్రవేశించ\nటానికీ, రాజుగారి దృష్టిలో సాటిలేని అల్లు\nడనిపించు కోవటానికీ ఎంతో కాలం పట్ట\nలేదు. రాజకుమార్తె ఇంకా రజతరంజన\nరాజకుమారుణ్ణి ప్రేమిస్తున్నది. కాని రాజు\nలక్ష్యపెట్టక, \"నిన్ను సువర్ణరంజన రాజ\nకుమారుడికే ఇచ్చి చేస్తాను,” అన్నాడు.\nరాహులు డిప్పుడు సువర్ణరంజన రాజ\nకుమారుడు.\nపెళ్ళిరోజు వచ్చింది. పెళ్ళికొడుకూ,\nపెళ్ళికూతురూ రాజవీధిన ఊరేగింపు\nబయలుదేరారు. ఊరేగింపు ఒక నగర\nద్వారాన్ని సమీపిస్తూండగా, ఆ ద్వారం\nమీద కూర్చుని ఉండిన రెండు కాకులు\nచివాలున లేచివెళ్ళి, దూరంగా ఉన్న\nచెట్టు పైన వాలాయి.\n\"ద్వారం మీద ఉండే రాయి మీద\nపడుతుందని ఆ పెళ్ళికొడుక్కు చెప్పే\nవాళ్ళెవరూ లేరా?” అన్నది ఒక కాకి\nరెండో దానితో.\nఆ కాకి అన్నంత పనీ జరిగింది.\nపెళ్ళికొడుకు ఆకస్మిక మరణం వల్లా,\nచేసిన పెళ్ళీ ఏర్పాట్లు వృధాపోవటం రాజు\nగారికి ఇష్టంలేకా, రాజకుమార్తెను రజత\nరంజన రాజకుమారుడికే ఇచ్చి పెళ్ళి పూర్తి\nచేయవలిసి వచ్చింది.\nసువర్ణరంజన రాజకుమారుడి అంత్య\nక్రియలు మహా వైభవంగా జలిగాయి.\nముఖ్యంగా సువర్ణదానం చాలా చక్కగా\nజరిగింది. తరగని బంగారం ఉన్నది కద!",
            "book_page_end": 61
        },
        {
            "title": "మంత్రశక్తులు",
            "book_page_start": 62,
            "pdf_page_start": 62,
            "pdf_page_end": 66,
            "author": "పి. సుందరాచారి",
            "genre": "ఫాంటసీ/జానపదం",
            "moral": "మంత్రశక్తులను దుర్వినియోగం చేసేవారికి, మరింత శక్తిమంతులైన వారు అడ్డుకుంటారు. మోసం ఎక్కువ కాలం నిలవదు.",
            "keywords": [
                "మంత్రశక్తులు",
                "వర్థకుడు",
                "పశువుల కాపరి",
                "పశువుల వైద్యుడు",
                "మోసం"
            ],
            "characters": [
                "వర్థకుడు",
                "గ్రామ పెద్దలు",
                "షావుకారు",
                "పాలేరు",
                "పశువుల వైద్యుడు"
            ],
            "locations": [
                "నేపాళదేశం",
                "గ్రామం",
                "సంత",
                "చెరువుగట్టు"
            ],
            "content": "ఒకప్పుడు నేపాళదేశం మాంత్రికులకు\nప్రసిద్ధికెక్కినది. ఆక్కడ కొందరు\nసామాన్య ప్రజలకు కూడా కొన్నికొన్ని శక్తు\nలుండేవి. ఒక గ్రామంలో వర్ధకు డనే ఒక\nవయసుమళ్ళిన పశువుల కాపరి ఉండేవాడు.\nఅత నొకనాడు పశువులను కాస్తూ, మిట్ట\nమధ్యాన్నం వేళ దాహంవేసి సత్రం బావి\nవద్దకు వచ్చి, సత్రం అరుగు మీద గ్రామ\nపెద్దలు చేరి కబుర్లాడుకుంటుంటే తాను\nకూడా చతికిలబడ్డాడు.\n\"ఏంరా, వర్ధకుడా? మందను ఎవరి\nకప్పగించి వచ్చావు? ఇక్కడే కూర్చుం\nటివే?\" అన్నాడొక గ్రామపెద్ద.\n\"మంద కొచ్చిన భయ మేమీ లేదు,”\nఅన్నాడు. వర్థకుడు. వాడి మాటలకు\nఅందరూ నవ్వి వెటకారం చేశారు.\n\"నవ్వకండి. నే నెక్కడ ఉన్నా పశు\nవులు నా మాట వింటాయి. కావలిస్తే\nచూపిస్తాను. రెండు కోడెదూడలను ఇక్క\nడికి రప్పించనా?” అన్నాడు వర్థకుడు.\n\"ఏదీ రప్పించు చూస్తాం!\" అన్నారు\nఊరివాళ్ళు.\nవాళ్ళా మాట అన్న కాస్సేపటి కల్లా\nదూరాన మువ్వల చప్పుడు వినిపించింది.\nరెండు కోడెదూడలు శరవేగంతో పరిగెత్తు\nకుంటూ వచ్చి సత్రం దగ్గిర ఆగి, వర్థకుడి\nకేసి, మోరలెత్తి చూశాయి.\n\" ఇక పదండి. వెళ్ళి మీ మేత మీరు\nమెయ్యండి,” అన్నాడు వర్థకుడు. వెంటనే\nకోడెదూడలు వెనకు తిరిగి వెళ్ళిపోయాయి.\n\"చూశారు కదా! నేనున్నా లేక\nపోయినా అవి నా చెప్పుచేతలలోనే\nఉంటాయి,” అన్నాడు వర్ణకుడు.\n\"అవి తిన్నగా మంద ఉండే చోటికి చేరు\nతాయో, లేక ఎవరి పొలం మీదనన్నా పడి\nపాడుచేస్తాయో?\" అన్నా డొకాయన.\n\" అటువంటిది ఒక్కనాటికీ జరగదు,”\nఅన్నాడు వర్థకుడు.\nఅతని మాటలు నమ్మ లేక కొందరు\nమనుషులు కోడెల వెనకగా బయలుదేరారు.\nవర్థకు డన్నట్టు అవి తిన్నగా మంద ఉన్న\nచోటికే వెళ్ళి, తమ యజమాని చెప్పినట్టు\nమేయ నారంభించాయి.\nమరొకసారి ఇలాటి సంఘటనే జరిగింది.\nఊళ్ళో ఉండే పెద్దషావుకారు గిత్తను కొన\nదలిచి, వర్ణకుణ్ణి వెంటబెట్టుకుని, తన\nవాళ్ళతో సహా సంతకు వెళ్ళాడు. చాలా\nగిత్తలను చూసినాక వాళ్ళకు నచ్చిన గిత్త\nదొరికింది. బేరం కుదిరింది. షావుకారు\nగిత్తను కొని వర్థకుడి కిచ్చి, \"దీన్ని ఇంటికి\nతీసుకుపోరా,\" అని చెప్పి, తాను తన\nవాళ్ళతో బండి మీద బస్తీకి పని ఉండి\nవెళ్ళిపోయాడు.\nఇంకా పొద్దు చాలా ఉన్నది. షావుకారు\nచీకటిపడి గానీ ఇల్లు చేరడు. అప్పుడే\nఇంటికి వెళ్ళా లనిపించక వర్థకుడు గిత్తతో,\n\" నువు మనింటికి పోవే. నేను వెనకగా\nవస్తాను,” అన్నాడు. గిత్త వెళ్ళిపోయింది.\nవర్థకుడు సాయంకాలం దాకా సంత\nలోనే గడిపి, తెలిసినవాళ్ళతో కబుర్లాడి,\nసూర్యాస్తమయం కాబోతుండగా ఇంటిదారి\nపట్టాడు. వాడు షావుకారుగా రింటికి వెళ్ళే\nసరికి, సంతలో కొన్న గిత్త షావుకారుగారి\nపశువుల దొడ్డికి చేరి, కొట్టంలో ప్రవేశించక,\nబయటనే పడుకుని ఉన్నది. వర్థకుడు\nదాన్ని లేవగొట్టి కొట్టంలోకి తీసుకుపోయి,\nఒక గుంజకు కట్టి, ఇంత మేత వేశాడు.\nఆ గిత్త వర్థకుడి చెప్పు చేత ల లో\nఉంటూండేది. అటువంటిది ఒకనాడు\nవర్థకుణ్ణి కుమ్మ బోయింది. వర్థకుడు\nఆశ్చర్యపడ్డాడు. అదిమొదలు ఆ గిత్త\nవర్థకుడు కనిపించినప్పుడల్లా, ముక్కులు\nపెద్దవి చేసి బుస కొట్టటమూ, తల విసర\nటమూ, కుమ్మబొపటమూ చేస్తూ వచ్చింది.\nఎవడో ప్రయోగం చేసి గిత్తను తన పైకి\nఉసిగొల్పుతున్నా డని పర్థకుడికి అర్ధ\nమయింది. వాడు కంచెవార ఉన్న తుమ్మ\nచెట్టు నుంచి కొమ్మలు కోసి, కట్టకట్టి, పశు\nవుల కొట్టం అంతా ఊడవసాగాడు. కొంచెం\nసేపటికల్లా, \"చంపేస్తున్నాడురో, బాబో!”\nఅంటూ ఆర్తనాదం వినపడింది.\nపశువులకొట్టంలో పని చేసేవాడే ఒక\nపాలేరు, \"ఆపు! ఆపు!\" అంటూ కొట్టం\nలోకి వచ్చాడు. వాడి వీపంతా నెత్తురు ప్రవా\nహాలే! వర్థకుడు ఊడ్చేది నేలనే అయినా,\nతుమ్మ ముళ్ళు ఆ పాలేరు వీపును దారు\nణంగా గీకి వదిలిపెట్టాయి.\n\"నీ విద్యలు నా మీద చూపిస్తావట్రా?\nఒళ్ళు దగ్గిరపెట్టుకునుండు. ఇంకోసారి\nగిత్త జోలికి పచ్చావంటే నీ ప్రాణాలు\nతీస్తాను,” అని పాలేరును బెదిరించాడు\nవర్థకుడు.\nపాలేరు కూడా కొన్ని శక్తులు కలవాడే,\nకాని వర్థకుడు అంతకన్న రెండాకులు\nఎక్కువ చదివినవాడు.\nమరొకసారి ఇంకొక సంఘటన జరిగింది.\nగ్రామ పెద్దలు తమ పొలాలలో పండిన\nధాన్యాన్ని బళ్ళకెత్తి బస్తీకి పంపారు.\nఅయిదారు బళ్ళూ, పది పన్నెండుమంది\nమనుషులూ కలిసి బయలుదేరారు. వాళ్ళ\nవెంట వర్థకుడు కూడా ఉన్నాడు. బళ్ళు\nమధ్యాన్నంవేళకు రోడ్డుపక్కన ఉన్న ఒక\nచెరువుగట్టు చేరినై. అక్కడ ఎడ్లకు నీరు పెట్టి,\nతాము కూడా తిండి తిని, గట్టుమీద చెట్ల\nకింద కూర్చుని ఆ కబురూ, ఈ కబురూ\nచెప్పుకోసాగారు బళ్ళవాళ్ళు.\nఉన్నట్టుండి ఒక బండివాడు, \"ఆ కుక్క\nచూడు!\" అన్నాడు.\nఅందరూ అటుకేసి చూసి ఆశ్చర్య\nపడ్డారు. ఎందుచేతనంటే ఒక కుక్క\nరహదారి వెంట ఒంటరిగా పరిగెత్తుకుంటూ,\nఅటుగాని ఇటుగాని చూడకుండా వస్తున్నది.\nదాని దరిదాపుల్లో ఎవరూ లేరు. సమీపంలో\nఒక గ్రామం కూడా లేదు. అందుచేత అది\nచాలా దూరం నుంచి వస్తూండాలి. అది\nవెళ్ళే తీరుచూస్తే చాలా దూరం వెళ్ళేటట్టు\nకూడా కనిపించింది.\n\"కుక్క అట్లా ఒంటరిగా ప్రయాణం\nచెయ్యగా ఎవరన్నా, ఎప్పుడన్నా చూశారూ?\"\nఅని ఎవరో అడిగారు.\nఆ కుక్కనే రెప్పవాల్చక చూస్తున్న\nవర్థకుడు, \"ఆ కుక్క తానై రావటంలేదు.\nఎవరో దాన్ని పంపారు,” అన్నాడు.\n\"ఎవరు పంపుతారు? ఎందుకు పంపు\nతారు?\" అని ఎవరో అడిగారు.\n\"అదే తెలుసుకోవా లి,” అన్నాడు\nవర్థకుడు.\nవాడు ఏంచేశాడో తెలీదు. అంత వేగంగా\nవస్తున్న కుక్క కాస్తా చప్పున ఆగి, స్పృహ\nవచ్చినదానిలాగా అటూ ఇటూ చూసి,\nవెనక్కు తిరిగి, వచ్చిన దారినే తిరిగి\nవెళ్ళి పోయింది.\nఇది కూడా బళ్ళవాళ్ళకు విచిత్రంగానే\nఉంది. వాళ్ళు బళ్ళకు ఎడ్లను పూన్చి\nప్రయాణ మయారు.\nవర్థకుడు వాళ్ళను ఆపి, “తొందర వద్దు.\nఈ కుక్క సంగతి తేల్చుకు మరీ పోదాం,”\nఅని చెప్పాడు.\nఒక అరగంట కల్లా ఒక మనిషి గుర్రం\nమీద దౌడుతీస్తూ కుక్క వెళ్ళిన వైపునుంచి\nవచ్చాడు. చెరువుగట్టున మనుషులను చూసి\nఆ మనిషి గుర్రం దిగి, \"నా కుక్క జోలికి\nవచ్చిన వాళ్ళెవరు ? మీపని మీరు చూసుకోక\nఇతరుల వ్యవహారాలలో ఎందుకు వేలు\nపెడతారు?” అని గదమాయించాడు.\n\"ఎవరినని అడుగుతావు? నీ కుక్క\nజోలికి మేమెవరమూ వెళ్ళలేదు,” అన్నాడు\nవర్థకుడు.\nబళ్ళవాళ్ళు చాలామంది ఉండటం\nచూసి గుర్రం మీద వచ్చిన మనిషి కాస్త\nతగ్గాడు. వర్థకుడు ఆ మనిషి చేత నిజం\nచెప్పించాడు. ఆ మనిషి ఒక పశువుల\nవైద్యుడు. ఒకటి రెండామడ మేర మరొక\nపశువుల వైద్యుడు లేడు. ఈ వైద్యుడికి\nకొన్ని శక్తులు కూడా ఉన్నాయి. ఆయన\nతన కుక్కను వెర్రిదానిలాగా కనపడేటట్టు\nచేసి, తన ఇష్టం వచ్చిన చోటికి పంపకం\nచెయ్యగలడు. అది ఏ మందనో చేరి ఏ పశు\nవునో కరిచి పారిపోయి, తన యజమాని\nవద్దకు వచ్చేస్తుంది. పిచ్చి కుక్క కరిచిందని\nభయపడి వాళ్ళు ఈ పశువుల వైద్యుణ్ణి\nపిలిపిస్తారు. ఈయన వెళ్ళి పశువుల\nకుడితిలో ఏదో మందు కలిపినట్టు నటించి,\n\"కుక్క కరిచిన పశువు చేత ఈ కుడితి\nతాగించండి, ఏ ప్రమాదమూ జరగదు,”\nఅని ధైర్యం చెప్పి, బోలెడంత డబ్బు\nపుచ్చుకుని వెళ్ళిపోతాడు. ఆ కాలంలో\nపిచ్చి కుక్క కాటుకు మందే లేదు. కాని\nఈ పశువులను కరిచేది నిజంగా పిచ్చి కుక్క\nకాదు గనక పశువులకు ఏ ప్రమాదమూ\nఉండేదికాదు. అయితే ఈ పశువుల వైద్యుడు\nమాత్రం పిచ్చికుక్క కాటుకు నమ్మకంగా\nచికిత్స చెయ్యగలడని ఖ్యాతి సంపాదిం\nచాడు, అంతులేని డబ్బు కూడా గడిం\nచాడు. అటువంటి పశువుల వైద్యుడి ఆట\nకాస్తా వర్థకుడి మూలంగా కట్టయిపోయింది.",
            "book_page_end": 66
        }
    ],
    "statistics": {
        "total_stories": 10,
        "author_counts": {
            "చక్రపాణి": 1,
            "చందమామ బృందం": 6,
            "టి. బలరామయ్య": 1,
            "ఆర్. తిరుమలరావు": 1,
            "పి. సుందరాచారి": 1
        },
        "genre_counts": {
            "సంపాదకీయం": 1,
            "చరిత్ర": 1,
            "జీవిత చరిత్ర": 1,
            "ఫాంటసీ/సాహసం": 1,
            "ఫాంటసీ/నీతి కథ": 1,
            "హాస్యం/సామాజికం": 1,
            "పురాణం/వేద కథ": 1,
            "హాస్యం/ఫాంటసీ": 1,
            "నీతి కథ": 1,
            "ఫాంటసీ/జానపదం": 1
        }
    }
}