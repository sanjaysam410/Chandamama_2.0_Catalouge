{
    "book_id": "చందమామ_1966_11",
    "stories": [
        {
            "title": "భారతచరిత్ర - 62",
            "book_page_start": 2,
            "pdf_page_start": 20,
            "pdf_page_end": 22,
            "author": "చందమామ బృందం",
            "genre": "చరిత్ర",
            "moral": "ఐక్యత లేకపోవడం సామ్రాజ్య పతనానికి దారి తీస్తుంది. అంతర్గత కలహాలు రాజ్యాలను బలహీనపరుస్తాయి.",
            "keywords": [
                "మహారాష్ట్రులు",
                "బాజీరావు",
                "పేష్వా",
                "నిజాములముల్క్",
                "చరిత్ర"
            ],
            "characters": [
                "బాజీరావు",
                "శాహూజీ",
                "త్రింబక్ రావ్ ధాబాదే",
                "నిజాములముల్క్",
                "రెండవ బాలాజీ"
            ],
            "locations": [
                "దక్షిణదేశం",
                "మాల్వా",
                "ఢిల్లీ",
                "భోపాల్"
            ],
            "content": "తన అనుచరులు కొందరికి ఉత్తర ముల్క్లు త్రింబక్వుతో చేరారు. అయితే\nప్రాంతాలను జయించటం అంతగా ఇష్టం బాజీరావు యుక్తిగా తన శత్రువుల ఆలో\nలేదు, కాని బాజీరావు శాహూజీని ఒప్పిం చనలను భగ్నం చేసేశాడు. 1731 ఏప్రిలు\nచాడు. హిందూరాజులకు తన కృషి ఆదర 1 న బిల్హాపూరు మైదానం మీద యుద్ధం\nణీయంగా ఉండగలందులకు అతను జరిగింది. అందులో త్రింబక్వు ఓడి\n\"హిందూ పాద్ పాన్షాహీ \" (హీందూ పోయి, ప్రాణాలను కోల్పోయాడు. బాజీ\nసామ్రాజ్యం) అన్న నినాదాన్ని లేవ దీశాడు. రావు సాధించిన ఈ విజయం పేష్వాల\n1723 డిసెంబరులో అతను మాల్వాపై చరిత్రలో ఒక ప్రముఖ ఘట్టం. దీనితో\nదాడి చేసినప్పుడు హిందూ రాజులు అతన్ని ప్రతిఘటించగల శత్రువు లెవరూ\nఅంతులేని త్యాగాలు చేసి అతనికి తోడ్పడ్డారు. లేకుండా పోయారు. అతను 1731 .\nఅంతర్యుద్ధాల ఫలితంగా గుజరాతు మహా ఆగస్టులో నిజాములముల్క్తో ఇలా సంధి\nరాష్ట్రులకు చిక్కింది. అయితే మహారాష్ట్రుల చేసుకున్నాడు: నిజాములముల్క్ తన ఆధి\nలోనే బాజీరావుకు ఒక ప్రతి పక్షం ఏర్ప కారాన్ని దక్షిణదేశంలోనూ, పేష్వా ఉత్తర\nడింది. దానికి నాయకుడు త్రింబక్ రావ్ దేశంలోనూ య థేచ్ఛ గా కొనసాగించు\nధాబాదే అనేవాడు. అతను గుజరాతుకు కోవచ్చును.\nసేనాపతి. బాజీరావు పైగల ఈర్ష్య కొద్దీ, అదృష్టవశాన బాజీరావుకు అంబరు\nకోల్హాపూరును ఏలే శివాజీ వంశస్థుడైన రాజైన 2 వ జయసింగు మైత్రీ, ఛత్రసాల్\nరెండవ శంభూజీ రాజా, నిజాముల్ బుందేలా మైత్రీ లభించింది. బాజీరావు\n1737 లో ఢిల్లీ సమీపానికి తన సేనలను\nతరలించుకు పోయాడు. అయితే పాదుషా\nబాధ పడతాడని ఢిల్లీనగరం పై దాడి చెయ్య\nలేదు. ఈ మహారాష్ట్రుల పీడ వదిలించు\nకోవాలని పాదుషా నిజాముల్ ముల్క్\nసహాయం కోరాడు. ఆరేళ్ళక్రితం తాను\nబాజీరావుతో చేసుకున్న ఒప్పందాన్ని ఉల్లం\nఘించి నిజాముల్ ముల్క్ బాజీరావును\nఅణగదొక్కాలని బయలుదేరి వెళ్ళాడు.\nభోపాల్ వద్ద ఉభయ పక్షాలకూ జరిగిన\nయుద్ధంలో నిజాముల్ ముల్క్ ఓడి పోయి\nబాజీరావుతో కొత్త సంధి చేసుకున్నాడు.\nదీని ఫలితంగా మాల్వా యావత్తూ బాజీ\nరావు దయింది. నర్మదా చంబల్ నదుల\nమధ్య నున్న దేశం పై అతనికి ఆధి\nపత్యం లభించింది. దీనిని పాదుషాయే\nధృవపరిచాడు; పేష్వా ఖర్చుల కింద 50\nలక్షలరూపాయలను ఇచ్చుకోవలిసి\nవచ్చింది.\nఈ ఒప్పందం వల్ల దేశంలో కొంత\nభాగాన మహారాష్ట్రుల ఏలుబడి మరింత\nసుస్థిరమని గుర్తింపుకు వచ్చింది.\n1739 లో, పశ్చిమతీరాన పోర్చుగీసుల\nఆధీనంలో ఉండిన సాల్సెట్, బసీను లను\nమహారాష్ట్రులు పట్టుకున్నారు. అయితే త్వర\nలోనే బాజీరావును నాదిర్షా దండయాత్రను\nగురించిన వార్త కలవర పెట్టింది. అతను\nఇరుగు పొరుగున ఉండే ముస్లిములతో వైరం\nకట్టిపెట్టి, నాదిర్షా పై సమిష్టిప్రతిఘటనకు\nగాను యత్నించాడు. కాని ఈ ప్రయత్నం\nముగిసేలోపునే బాజీరావు తన 42వ ఏట,\n1740 ఏప్రిలులో అకాలమరణం వాత\nపడ్డాడు. అతని మరణంతో మహారాష్ట్ర\nసామ్రాజ్యానికి తీరని నష్టం కలిగింది. మహా\nరాష్ట్ర సామ్రాజ్య వ్యవస్థాపకులలో అతను\nరెండవ వాడని చెప్పవచ్చు.\nబాజీరావు హయాంలో మరాఠాల ఖ్యాతి\nశక్తులు బాగా పెంపొందిన మాట నిజమే\nగాని, మహారాష్ట్రదేశం ఐక్యతను కోల్పో\nయింది. దీనికి కారణం జాగీర్దారీ విధానం\nతిరిగి అమలులోకి రావటం. అక్కడక్కడా\nఅర్ధస్వతంత్ర మహారాష్ట్ర రాజ్యాలు\nవెలిశాయి; కేంద్రప్రభుత్వం క్రమంగా\nదుర్బలమై, చివరకు భగ్నమైపోయింది.\nపైకి వచ్చిన అర్థ స్వతంత్ర రాజ్యాలలో\nమొదటిది బిరారు; దానికి రాజు రఘూజీ\nభోంస్లే. అదేవిధంగా బరోడాలో గాయక్వార్లు\nఅధిపతులయారు. బాజీరావు కింద పని\nచేసి కీర్తి సంపాదించిన రనోజీసింధియా\nమాల్వాలో ఒక ప్రాంతానికి అధిపతి\nఅయాడు. మాల్వాలో మరొక ప్రాంతానికి\nఅధిపతి అయిన మల్హర్రావుహెూల్కర్\nకూడా బాజీరావు కింద దక్షతతో పనిచేసిన\nసేనానాయకుడే.\nబాజీరావు అనంతరం అతని పెద్ద\nకొడుకు రెండవ బాలాజీ పేష్వా అయాడు.\n(ఇతనినే నానాసాహెబ్ అనీ, బాలాజీ బాజీ\nరావనీ కూడా పిలిచేవారు.) ఇతను పేష్వా\nకావటానికి మరాఠానాయకు అనేకులు\nవ్యతిరేకించారు. కారణమేమంటే, అతను\nపద్దెనిమిదేళ్ళ బాలుడు; భోగలాలసుడు;\nతండ్రికి గల సామర్థ్యం ఇతనిలో లేదు.\nఅయినా అతను బొత్తిగా అసమర్థుడు కాడు.\nసేనలను ఆయత్తం చెయ్యటంలోనూ, యుద్ధ\nతంత్రంలోనూ అతను తన తండ్రిని\nఅనుకరించాడు.\n1749 లో షాహూ చనిపోతూ రాజ్యాధి\nకారాన్ని పేష్వాలకు దత్తంచేసేశాడు. శివాజీ\nవంశానికి తారాబాయి మనమడు వారసుడు\nగానూ, వంశవర్థకుడుగానూ ప్రకటించ\nబడ్డాడు. అయితే తారాబాయి ఈ ఏర్పాటును\nవ్యతిరేకించి, పేష్వాతో యుద్ధం చేసి, బాలు\nడైన రాజును పట్టి, నిర్బంధంలో ఉంచింది.\nఅయితే యుద్ధంలో పేష్వాకే విజయం లభిం\nచింది. అదిమొదలు మహారాష్ట్ర సమాఖ్యకు\nపేష్వాయే నాయకుడయాడు.",
            "book_page_end": 4
        },
        {
            "title": "నెహ్రూ కథ - 29",
            "book_page_start": 5,
            "pdf_page_start": 23,
            "pdf_page_end": 26,
            "author": "చందమామ బృందం",
            "genre": "జీవిత చరిత్ర",
            "moral": "గొప్ప లక్ష్యాలను సాధించడానికి నిస్వార్థమైన కృషి, క్రమశిక్షణ, మరియు అహింసా మార్గంలో సాగే సామూహిక ఉద్యమం అవసరం.",
            "keywords": [
                "శాసనోల్లంఘనం",
                "గాంధీజీ",
                "జవాహర్‌లాల్ నెహ్రూ",
                "దండియాత్ర",
                "స్వరాజ్ భవన్"
            ],
            "characters": [
                "గాంధీజీ",
                "జవాహర్‌లాల్ నెహ్రూ",
                "మోతీలాల్ నెహ్రూ",
                "కమలా నెహ్రూ",
                "కృష్ణా"
            ],
            "locations": [
                "అలహాబాదు",
                "దండి",
                "సబర్మతీ ఆశ్రమం",
                "అహమ్మదాబాదు"
            ],
            "content": "1930 జనవరి 26 న స్వాతంత్ర్య దినం\nవచ్చింది. దేశమంతా ఉత్సాహపూరితం\nగానూ, దీక్షాపూరితంగానూ ఉన్న సంగతి\nస్పష్టమయింది. ప్రతి చోటా పెద్ద సమా\nవేశాలు జరిగి స్వాతంత్ర్యదీక్ష తీసుకో\nబడింది. దీర్ఘమైన ఉపన్యాసాలు లేకుండా\nప్రశాంతంగా సమావేశాలు జరిగాయి.\nఈ స్వాతంత్ర్య దినోత్సవం జరిగిన తీరును\nబట్టి, దేశం ఉద్యమోన్ముఖంగా ఉన్నదని\nగాంధీజీకి తెలిసిపోయింది. రానున్నది\nశాసనోల్లంఘనోద్యమం,\n1921-22 లలో సాగిన సహాయ నిరా\nకరణోద్యమాన్ని, చౌరీచౌరా హింసాచర్యల\nకారణంగా గాంధీజీ ఉపసంహరించడం\nజరిగింది. ఈసారి కూడా శాసనోల్లంఘనోద్య\nమానికి అలాటి దుస్థితి సంభవిస్తుందా అని\nజవాహరు ప్రభృతులు భయపడ్డారు. గాంధీజీ\nఉద్దేశంలో, సరిగా అనుసరించాలేగాని,\nఅహింసా విధానం ఎన్నడూ విఫలం కాదు;\nఅది ఒక్కటే సరయిన విధానం కూడా.\nకాని అహింసా విధానం సఫలం కావాలంటే\nదానికి అనుకూలమైన వాతావరణం ఉండా\nలని వేరే చెప్పనవసరం లేదు. అంటే, అది..\nసార్వత్రికమైన విధానం కాదు, దానికి\nవిజయం తథ్యమూ కాదు. ఇలా అంటే\nగాంధీజీకి చాలా చిరాకు. ఏ పరిస్థితులలో\nనైనా అహింసా విధానం సఫలమవుతుంద నే\nఆయన దృఢ విశ్వాసం. అందుచేత,\nచెదురుమదురుగా హింసాచర్యలు జరిగినా,\nఅవి ఉద్యమంలో అంతర్భాగం కాని\nపక్షంలో, ఆయన ఉద్యమాన్ని ఉపసంహ\nరించనన్నట్టు మాట్లాడాడు. ఈ మాట జవా\nహరు ప్రభృతులకు చాలా తృప్తినిచ్చింది.\nశాసనోల్లంఘనం ఏ రూపంలో ప్రారంభ\nమవుతుందా అని ఆశ్చర్యపడుతున్న దేశ\nప్రజలకు \"ఉప్పు” అనే మాటను గాంధీజీ\nతిరుమంత్రం లాగా ఉపదేశించాడు. ఉప్పు\nపన్నును ప్రతిఘటించాలి, ఉప్పు చట్టాన్ని\nఉల్లంఘించాలి.\nఉప్పుకూ, దేశ స్వాతంత్ర్యానికి సంబంధ\nమేమిటా అని జవాహరు మొదట్లో ఆశ్చర్య\nపోయాడు. భారతస్వాతంత్ర్యానికి గాంధీజీ\nప్రతిపాదించిన పదకొండు సూత్రాలు కూడా\nఅతన్ని ఆశ్చర్యపరిచాయి. తాను స్వాతంత్ర్య\nమనుకునేదీ, గాంధీజీ స్వాతంత్య్రమను\nకునేదీ ఒకటేనా అన్న అనుమానం కూడా\nఅతనికి కలిగింది. అయితే ఆలోచిస్తూ\nకూర్చునే వ్యవధిలేదు. రోజు రోజుకూ\nదేశంలోని పరిస్థితి మారిపోతున్నది. ప్రపం\nచంలో కూడా అద్భుత పరిణామాలు సాగు\nతున్నాయి. డిప్రెషన్ ఆరంభమయింది.\nఅదొక దారుణమైన ఆర్థికసంక్షోభం. ధరలు\nవేగంగా పడిపోతున్నాయి. నగరాలలో వాళ్ళు\nసంతోషిస్తున్నారు, రైతులు ఆందోళన\nపడుతున్నారు.\nఈ పరిస్థితిలో గాంధీజీ దండీ సత్యాగ్ర\nహానికి సబర్మతీఆశ్రమం నుంచి కాలినడ\nకన బయలుదేరాడు. దండీ యాత్ర సాగు\nతున్నకొద్దీ దేశంలో చైతన్యం హెచ్చింది.\nదేశమంతటా ఉద్యమం ప్రారంభమయే\nముహూర్తం దగ్గిర పడుతున్నది. అహమ్మదా\nబాదులో ఆలిండియా కాంగ్రెసుకమిటీ సమా\nవేశమై, ఉద్యమానికి కావలసిన ఏర్పాట్లు\nఆలోచించింది. ఈ ఏర్పాట్లను గురించి\nఆలోచించవలసిన కథానాయకుడు సముద్ర\nతీరం కేసి యాత్ర చేస్తున్నాడు, రమ్మంటే\nరాడు. అందుచేత కార్యభారం జవాహరు\nమొదలైన వారిపైన పడింది.\nఉద్యమం ప్రారంభం కాగానే అరెస్టులు\nజరుగుతాయి. అందుచేత వర్కింగ్ కమిటీ\nసభ్యుల తరఫున నిర్ణయాలుచేసే అధి\nకారమూ, అరెస్టయిన సభ్యుల స్థానే ఇతరు\nలను నియమించే అధికారమూ కాంగ్రెసు\nఅధ్యక్షుడి కివ్వబడ్డాయి. అలాటి హక్కులే\nరాష్ట్ర, స్థానిక కాంగ్రెసు కమిటీల అధ్యక్షు\nలకు కూడా ఇవ్వబడ్డాయి. ఉద్యమం\n“డిక్టేటర్ల” చేత నడపబడుతుంది. \"డిక్టే\nటరు\" అన్న మాటకు చాలా ఆక్షేపణలు\nవచ్చాయి. బ్రిటీషు సెక్రెటరీ ఆఫ్ స్టేట్,\nఇండియా వైస్రాయీ, గవర్నరులూ కూడా\nతాము ఆదర్శ ప్రజాతంత్ర వాదులైనట్టుగా,\n\"కాంగ్రెసు నియంతృత్వాన్ని ఆదరిస్తు\nన్నది!” అని ముక్కుమీద వేలేసుకున్నారు.\nకాని గత్యంతరమేమిటి? ప్రభుత్వం .\nకాంగ్రెసు సంస్థను నిషేధించవచ్చు. సమా\nవేశాలకూ, చర్చలకూ అవకాశాలుండవు.\nఉద్యమ నాయకులు సొంతాన నిర్ణయాలు\nచేసి, వాటిని అమలు చేయవలసిందే.\nఇంతకూ ఈ డిక్టేటర్ల కుండే గొప్ప హక్కే\nమిటి? జైలుకు నడిచేహక్కే !\nఈ విధమైన ఏర్పాట్లు పూర్తిచేసి అహ\nమ్మదాబాదు నుంచి తిరిగివస్తూ, మోతీలాల్\nజవాహర్ లు గాంధీజీని జంబుసర్వద్ద కలుసు\nకున్నారు. ఆయనా, ఆయనతోటి యాత్రీ\nకులూ అక్కడికి చేరి ఉన్నారు. అక్కడ\nవారు గాంధీజీతో కొద్ది గంటలు గడిపాక\nగాంధీజీ తన బృందంతో సహా ముందున్న\nమజిలీకి కదిలి వెళ్ళాడు. కర్ర చేతపట్టు\nకుని, ఊతంగా అంగలువేస్తూ, నిర్భయంగా\nనడిచి వెళుతున్న గాంధీజీని చూసి\nజవాహరు హృదయం ద్రవించింది.\nజంబుసర్లో మోతీలాల్ గాంధీజీతో ఒక\nముఖ్యమైన విషయం మాట్లాడాడు. ఆయన\nఅలహాబాదులోని తన పాత ఇంటికి\n\"స్వరాజ్ భవన్\" అని పేరుపెట్టి దేశానికి\nఅర్పించాలని నిర్ణయించాడు. అలహాబాదు\nచేరుతూనే ఈ సంగతి ప్రకటించి, మోతీ\nలాల్ ఆ ఇంటిని కాంగ్రెసువారి పరం చేశాడు.\nఆ పెద్ద భవనంలో ఒకభాగం ఆసుపత్రిగా\nమార్చబడింది. అయితే ఈ భవన ప్రదా\nనానికి సంబంధించిన రాతకోతలను మోతీ\nలాల్ పోయాక జవాహరే పూర్తి చెయ్యటం\nజరిగింది.\nగాంధీజీ పశ్చిమ తీరాన్ని చేరడం\nఏప్రిల్లో జరిగింది. ఈలోపుగా వాలంటిర్ల\nశిక్షణ జరిగింది. జవాహరు భార్య కమలా,\nచెల్లెలు కృష్ణా కూడా మగవాళ్ళ దుస్తులు\nధరించి వాలంటీరు శిక్షణ పొందారు.\nఏప్రిల్ 6 జాతీయవారారంభదినం.\nఆ రోజే గాంధీజీ దండీ సముద్రతీరాన\nఉప్పు చట్టాన్ని ఉల్లంఘన చేశాడు. మరి\nమూడునాలుగు రోజుల అనంతరం దేశ\nవ్యాప్తంగా శాసనోల్లంఘనోద్యమం సాగించ\nవలసిందిగా కాంగ్రెసుసంస్థ లన్నిటికీ\nపిలుపు వెళ్ళింది.\nఒక్కసారిగా దేశమంతటా ఉప్పుతయారీ\nసాగింది. ఉప్పు ఎలా చెయ్యాలో జవాహ\nరుకుగాని, అతని అనుచరులకుగాని తెలీదు.\nఎక్కడెక్కడో దొరికిన వివరాలన్నీ చదివి,\nఉప్పుతయారీ గురించి కరపత్రాలు వేశారు.\nకుండలూ, బొచ్చెలూ పోగుచేసి ఉప్పు\nతయారు చెయ్యటానికి ఉపక్రమిస్తే భయం\nకరమైన పదార్థం ఏదో తయారయింది.\nదాన్ని వేలంవేస్తే మంచి ధరకూడా వచ్చింది.\nఇలా తయారు చేసిన ఉప్పు తినటానికి\nపనికి వస్తుందా, లేదా అన్న సమస్యలేదు.\nముఖ్యమైన సంగతి ఉప్పుచట్టాన్ని ఉల్లం\nఘించటం. ఈ ఉద్యమం వ్యాపించిన తీరు\nచూస్తే జవాహరుకు ఆశ్చర్యం వేసింది.\nఏప్రిల్ 14 న జవాహరును అరెస్టు\nచేశారు. అతను ముందుగానే, తన అనం\nతరంతన కాంగ్రెసు అధ్యక్షపదవిని గాంధీజీ\nగాని, తన తండ్రిగాని తీసుకోవాలని తెలి\nపాడు. ఇందుకు గాంధీజీ ఒప్పుకోక పోవటం\nచేత జవాహరు స్థానే మోతీలాలు కాంగ్రెసు\nఅధ్యక్షుడుగా పనిచేయవలసి వచ్చింది.\nఆరెస్టయిన రోజునే జవాహరు విచారణ\nకూడా జరిగింది. అతనికి ఆరుమాసాల\nజైలు శిక్ష విధించారు.",
            "book_page_end": 8
        },
        {
            "title": "పాతాళదుర్గం - 7",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "ఫాంటసీ, సాహసం",
            "moral": "రాజ్యంలో అనైక్యత, దురాశ, అసత్య ప్రవర్తనలు ఉంటే, అది శత్రువులకు సులభంగా లొంగిపోతుంది. విపత్కర పరిస్థితులలో ధైర్యం, ప్రశాంతత ముఖ్యం.",
            "keywords": [
                "కదంబ",
                "కుంతల",
                "రాక్షసుడు",
                "కోశాగారం",
                "రాజద్రోహం"
            ],
            "characters": [
                "ఉగ్రసేనుడు",
                "గంగాధరుడు",
                "ధూమకుడు",
                "సోమకుడు",
                "కదంబ మంత్రి",
                "కోశాధికారి"
            ],
            "locations": [
                "కదంబ నగరం",
                "కుంతలదేశం",
                "అరణ్యం"
            ],
            "content": "[ సైనికులకు గుహలలో కాలశంబరుడూ, కుంభీరుడూ కనిపించలేదు. ఒక గుహలో\nసైనికు లిద్దరు కొండచిలుప వాతబడ్డారు. ధూమకుడికి, కాలశంబరుడి మంత్రదండం\nదొరికింది. ఆ సమయంలో కదంబదేశమంత్రి ఒళ్ళంతా గాయాలతో గుర్రం మీద వచ్చి,\nతమ రాజైన ఉగ్రసేనుడి ముందు, 'సర్వనాశనం!' అంటూ పడిపోయాడు. తరవాత— ]\nగంగాధరుడు వైద్యుణ్ణి పిలిచి కదంబ\nమంత్రి గాయాలకు చికిత్స చేయమన్నాడు.\nఇద్దరు సైనికులు మంత్రిని ఒక రాతికి\nఆనించి కూర్చోబెట్టారు. రాజు ఉగ్రసేనుడు\nఅతడి ముందుకు వచ్చి, \" అమాత్యా!\nఏమిటిదంతా?\" అని అడిగాడు.\nకదంబనగరాన్ని శత్రువు లేమైనా ఆక్ర\nమించుకున్నారా? ” అని ప్రశ్నించాడు.\nకదంబమంత్రి దాహం కావాలని సంజ్ఞ\nచేశాడు. సైనికు డొకడు ఆయనకు సొర\nబుర్ర లోంచి నీరు పోశాడు. మంత్రి దాహం\nతీర్చుకుని, కొంత స్థిమితపడి, “వీరు కుంతల\nదేశ మహామంత్రుల్లా వున్నారు,” అంటూ\nగంగాధరుడి కేసి తలాడించి, \"కదంబ\nగంగాధరుడు వైద్యుణ్ణి త్వరగా గాయా\nలకు కట్లు కట్టమని చెప్పి, ఆ పని పూర్తి\nకాగానే, \" అమాత్యా! ఇప్పుడు చెప్పండి.\nనగరం మీదికి ఎవరో శత్రువులు దాడి\nకొచ్చారని వినగానే, నేను ఆ 'వచ్చిన\nవారు కుంతలదేశ సైనికులై వుంటారని\nభావించాను,” అంటూ ఉగ్రసేనుడి కేసి\nభయంగా చూశాడు.\nరాజు ఉగ్రసేనుడు కోపోద్రేకంతో వణికి\nపోతూ, \"కదంబనగరం శత్రువుల వశమై\nపోయింది, అదేనా నీవు చెప్పదలుచు\nకున్నది?\" అంటూ మంత్రిని గద్దించి\nఅడిగాడు.\n\"మహారాజా, మీరు ఉద్రేకపడకండి,\"\nఅంటూ గంగాధరుడు, ఉగ్రసేనుణ్ణి శాంత\nపరిచి, \"ఇంతకూ ఆ శత్రువు లెవరు?”\nఅని కదంబ మంత్రిని అడిగాడు.\n\" శత్రువులు పరదేశీయు లైతే నగరం\nఒక పట్టాన వాళ్ళ వశం అయి వుండేది\nకాదు. విద్రోహం తలపెట్టింది కదంబ\nపౌరులే. వాళ్ళు ఉరుముల్లేని పిడుగుపాటు\nలాగా, మబ్బుల్లేని జడివాన లాగా హఠ\nత్తుగా వచ్చి నగరం మీద పడ్డారు. నగర\nపౌరుల్లో చాలామంది వాళ్ళతో ఏక\nమయ్యారు. ఇంకేముంది, క్షణాల మీద\nరాజభవనం ఆక్రమించుకుని బొక్కసం\nకొల్లగొట్టారు,” అన్నాడు కదంబమంత్రి.\n\"బొక్కసం కొల్లగొట్టారా? నా బొక్క సం!\nఎన్నో తరాల నుంచి కష్టపడి కూడబెట్టిన\nడబ్బూ, బంగారం, వెండీ— అంతా,”\nఅంటూ ఉగ్రసేనుడు గాయపడ్డ బెబ్బులిలా\nభీకరంగా కేక పెట్టి, \"ఇంతకూ ఆ రాజ\nద్రోహులకు నాయకు లెవరు? వాళ్ళ\nనిప్పుడే నా కత్తికి ఎర చేస్తాను. ఏదిరా,\nనా యుద్ధాశ్వం!\" అని కత్తి దూసి,\nదూరంగా మేస్తున్న తన గుర్రం కేసి పరి\nగెత్తబోయాడు.\nగంగాధరు, ఉగ్రసేనుడి రెక్క పట్టు\nకుని ఆపుతూ, \"మహారాజా! తమకు\nకుమార్తె ఎక్కువో, ఖజానా ఎక్కువో\nనా కర్థం కావటం లేదు. కొంచెం శాంతిం\nచండి, తొందరపడి లాభం లేదు,” అని,\nకదంబ మంత్రితో, \"ఆ విద్రోహులకు\nనాయకు లెవరైనా వున్నారా, లేక అంతా\nవట్టి అలగా జనమా?” అని ప్రశ్నించాడు.\nమహామంత్రి, వాళ్ళకు నాయకులు\nలేకపోవటం ఏమిటి ? ధూమక సోమకు లనే\nపితృ భ్రాతృ హంతకు లున్నారే? వాళ్ళే\nఆ మూకకు నాయకులు. 'బొక్కసం\nదోచండి! ఆది మన నుంచి పన్నుల\nరూపంలో బలవంతంగా వసూలు చేసిన\nధనమే! ' అంటూ వాళ్ళు జనాన్ని ధనా\nగారం మీదికి ఎగదోలారు,” అన్నాడు.\nకదంబమంత్రి.\nసోమకుడు పళ్లు కొరికి, ముక్కుపుటా\nలెగరవేస్తూ కత్తి దూయబోయేంతలో\nధూమకుడు అతన్ని కను సైగలతోనే వారించి,\nగంగాధరుడి ముందుకు వచ్చి, \" ప్రభూ,\nచూశారుగదా, యీ అన్యాయం? గడిచిన\nరెండు రోజులుగా మేము కదంబ నగర\nఛాయల్లోనే లేము. కదంబరాజ్య పాలకు\nలెంత నీచులో, అసత్యవాదులో యిప్పటి\nకైనా మీ కర్థమైందా?” అని ప్రశ్నించాడు.\nగంగాధరుడు కదంబమంత్రి కేసి కొర\nకొర చూస్తూ, \" గత నలభైఎనిమిది గంటల్లో\nకదంబ పాలకులు ఒక్కగానొక్క నిజమైనా\nపలికిన పాపాన పోలేదు. యువరాణిని\nరాక్షసు డెత్తుకుపోయాడు, కోశాగారం కొల్ల\nగొట్టబడింది, రాజ్యం శత్రువుల హస్తగత\nమైంది, పాలకు అద్దరూ ప్రమాదకరమైన\nగాయాలతో కొట్టుమిట్టాడుతున్నారు. ఇంత\nకన్న చేసిన పాపాలకూ, ఆడిన అబద్ధాలకూ\nమరేం ప్రాయశ్చిత్తం జరగాలి?” అన్నాడు.\nరాజు ఉగ్రసేనుడు అవమానంతో కుంగి\nపోతూ, \"మహామంత్రి, జరిగినదానికి నేను\nచాలా సిగ్గుపడుతున్నాను. రాజ్యం పోయిం\nదన్న దిగులు నా కేం లేదు. నా కుమా\nర్తెను రాక్షసుడి నుంచి కాపాడే ప్రయ\nత్నంలో మీ నుంచి సహకారం అపేక్షిస్తు\nన్నాను,” అన్నాడు.\n\" సహకారానికేం, మహారాజా! శశికాం\nతుణ్ణి మాంత్రికు డెత్తుకు పోయాడని\nఅనుమానం,” అంటూ గంగాధరుడు ఆగి,\n\"ఆ ధ్వనులేమిటి? తప్పెట మోతలూ,\nకేకలూ మీకు వినబడటం లేదా?\" అంటూ\nతన సైనికుల కేసి తిరిగి ప్రశ్నించాడు.\nసైనికుల్లో యిద్దరు ముగ్గురు అక్కడ\nఎత్తుగా వున్న రాళ్ళ మీది కెక్కి, తప్పెట\nధ్వనులూ, కొమ్ముబూరల మోతలూ విన\nవస్తున్న దిక్కు కేసి చూసి, \" ప్రభూ!\nజనం గుంపులు గుంపులుగా యిటు కేసి\nవస్తున్నారు. వాళ్ళల్లో కొందరు నాట్యాలు\nచేస్తూ తప్పెటలు వాయిస్తున్నారు,” అని\nచెప్పారు. అంతలో ఒక ఆశ్వికుడు చెట్లమధ్య\nనుంచి బాణంలా దూసుకు వచ్చి ఉగ్రసేను\nడికి అల్లంత దూరంలో గుర్రం దిగాడు.\nఅతడు ధరించిన దుస్తులు అక్కడక్కడా\nకాలి వున్నవి. మొలలో ఖడ్గం లేని ఖాళీ\nఒర వేలాడుతున్నది. అతడు ఉగ్రసేనుడి\nకోశాధికారి !\n\"కోశం కొల్లగొట్టేశారు, మహారాజా!\nనేను ప్రాణాలతో పారిపోయి వచ్చాను.\nజనం మీ కోసం ఇటు కేసి వస్తున్నారు.\nపారిపోకపోతే ప్రాణాలు దక్కవు\" అంటూ\nకోశాధికారి, రాజు కాళ్ళమీద పడిపోయాడు.\n\" ఎక్కడికి పారిపోవటం? ఎలా పారి\nపోవటం?” అన్నాడు గంగాధరుడు,\nధూమక సోమకుల్ని దగ్గిరకు రావలసిందిగా\nసంజ్ఞ చేస్తూ,\n\"సైన్యాలను సమకూర్చుకుని, ఆ రాజ\nద్రోహుల్ని హతమార్చండి, .మహారాజా!\"\nఅంటూ కదంబమంత్రి తమ రాజుకు\nసలహా పలికాడు.\n\" సైన్యాలు!\" అంటూ గంగాధరుడు\nహేళనగా నవ్వి, \" పౌరు లందరూ ఎదురు\nతిరిగారు, యింక సైన్యాలను గాల్లోంచి\nసమకూరుస్తావా, మంత్రి!” అని కదంబ\nమంత్రిని కోప్పడి, \"ఇప్పుడు మిమ్మల్ని\nరక్షించవలసిన వాళ్ళు ధూమక సోమకులు.\nఏం, ధూమక సోమకుల్లారా! ఆ కార్యం\nమీరు నిర్వహించగలరా?” అని అడిగాడు.\n\"ఈ రాజూ, మంత్రి ప్రాణాలు కాపాడ\nగలమేమో గాని, వాళ్ళ రాజ్యం మాత్రం\nతిరిగి వాళ్ళకు యిప్పించలేం,” అన్నాడు\nధూమకుడు.\n\" రాజు లేని రాజ్యం అంటూ ఎక్కడా\nవుండదు. నీ కేమైనా మతి పోయిందా,\nధూమకా?” అన్నాడు గంగాధరుడు కనురు\nతూన్నట్టు.\n\"మహామంత్రి! నాకు రాజ్యం అవసరం\nలేదు. ఇప్పుడే నా కుమార్తెను వెతుక్కుంటూ\nఅరణ్యాలు పట్టి పోతాను,\" అన్నాడు\nఉగ్రసేనుడు.\n\" రాజుతోనే గదా మంత్రి బతుకు!”\nఅన్నాడు కదంబమంత్రి.\n\" రాజ్యమే లేనప్పుడు, యింక కోశా\nగారం ఎక్కడిది! నేనూ మీతోపాటే\nవస్తాను,” అన్నాడు కోశాధికారి.\n\"మీలో ఒక్కరిని కూడా ఆ వచ్చే జనం\nప్రాణాలతో యిక్కణ్ణించి పోనివ్వరు,”\nఅంటూ సోమకుడు రంకె వేశాడు.\n\"ఇక్కడ ఆజ్ఞాపించేవాణ్ణి నేను.\nఅనవసర ప్రసంగా లెవరూ చేయకూడదు,”\nఅంటూ గంగాధరుడు కళ్ళెర్రచేసి, \" ఉగ్ర\nసేన మహారాజూ, అతడి పరివారమూ\nకుంతలదేశ రాజుకు శరణాగతులు. వాళ్ళ\nప్రాణాలు కాపాడవలసిన బాధ్యత నాది.\nధూమకా! సోమకా! మీ రిద్దరూ యిప్పుడే\nబయలుదేరి పోయి, ప్రజల్ని కదంబ\nనగరం కేసి తిరుగుముఖం పట్టించాలి.\nవాళ్ళు మొండిగా ముందు కొచ్చారో రక్త\nపాతం జరుగుతుంది,” అని చెప్పి, తన\nసైనికులను యుద్ధసన్నద్ధులు కావలసిందిగా\nఆజ్ఞాపించాడు.\nధూమక సోమకులకు, కుంతలదేశమంత్రి\nఆజ్ఞ ఆశ్చర్యాన్నీ, కోపాన్నీ కూడా తెప్పిం\nచింది. సోమకుడు శపథం చేయబోయే\nవాడిలా చేఎత్తి ఏమో అనబోయేంతలో,\nధూమకు డతన్ని భుజం పట్టుకుని దూరంగా\nలాక్కుపోయి, \" సోమూ, తొందరపాటు\nపనికిరాదు. గంగాధర మంత్రితో యీ సమ\nయంలో పోట్లాట పెట్టుకుంటే, సుశిక్షితులైన\nఅతడి సైనికులు, మన కదంబప్రజల్ని\nతేలిగ్గా ఓడించి, తిరిగి ఆ దుర్మార్గుడైన\nఉగ్రసేనుణ్ణి సింహాసనం ఎక్కించగలరు.\nకనుక, మనం ప్రస్తుతానికి రాజీగా పోవటమే\nమంచిది,” అన్నాడు.\nసోమకుడు అయిష్టంగా తలవూపుతూనే,\nధూమకుడితోపాటు బయలుదేరాడు. ఇద్దరూ\nగుర్రా లెక్కి; విజయనినాదాలు చేస్తూ అటు\nకేసి వస్తున్న కదంబ పౌరులకు ఎదురు\nవెళ్ళారు. పౌరుల్లో కొందరు వాళ్ళిద్దర్నీ\nగుర్తించి, \"అరుగో, ధూమక సోమకులు !\nవాళ్ళ నాయకత్వం కింద మనం, కుంతల\nదేశ రాజు శతభానుణ్ణి కూడా సింహాసనం\nవిడిచి అడవులు పట్టి పోయేలా చేయగలం,\"\nఅంటూ కేకలు పెట్టారు.\nధూమకుడు ప్రజల గుంపును సమీపించి,\nతప్పెటల వాళ్ళనీ, కొమ్ముబూరల వాళ్ళనీ\nనిశ్శబ్దంగా వుండమని హెచ్చరించి, \" పౌరు\nలారా ! ఇక మీరు శాంతంగా కదంబ నగరా\nనికి తిరిగిపోవటం మంచిది. ఉగ్రసేనుడూ,\nఅతడి మంత్రీ కూడా కుంతలదేశ అమాత్యు\nడైన గంగాధరుడి శరణుజొచ్చారు. వాళ్ళి\nద్దర్నీ యీ సమయంలో మీరు చంపదలిస్తే,\nకుంతల సైనికులతో యుద్ధం తప్పదు.\nఅందులో మనకు విజయం కలుగుతుం\nదన్న నమ్మకం నాకు లేదు. ఒకవేళ\nమనం తాత్కాలికంగా విజయవంతులమైనా,\nకుంతలరాజు సర్వసైన్యాన్ని వెంటబెట్టు\nకుని మన మీద దాడి చేస్తాడు. ఆ సంగతి\nగుర్తుంచుకోండి,” అన్నాడు.\n\"అత ఎదిరించి పోరాడుతాం! రాజ\nరికం అన్నది లేకుండా చేసేందుకు ఆత్మా\nర్పణ చేయటానికి మేం సిద్ధం!\" అంటూ\nజనం లోంచి కొందరు యువకులు పెద్దగా\nకేక పెట్టారు.\n\"కాంతిసేన మాకు రాణి కావాలి!”\nఅంటూ జనంలో నుంచి కేకలు బయలు\nదేరినై. పౌరవృద్ధులు కూడా దానికి అంగీ\nకార సూచకంగా తలలు వూపారు.\n\"ఆత్మార్పణకీ, ఆత్మహత్యకీ తేడా\nమీకు తెలిసినట్టు లేదు,\" అంటూ ధూమ\nకుడు పెద్దగా నవ్వి, \" ఆ అరిచే వీరులంతా\nఇళ్ళకు పోయి కోతికొమ్మచ్చు లాడుకోండి.\nనేను ‘కదంబ పౌరముఖ్యుల్ని ముందుకు\nరావలసిందిగా కోరుతున్నాను,” అన్నాడు.\nజనం దారి ఇవ్వగా నలుగు రైదుగురు\nవృద్ధులు ముందు కొచ్చారు. ధూమకుడు\nగుర్రం దిగి వాళ్ళకు నమస్కరించి,\n\"అయ్యలారా! మీరు యిక్కడ నాయ\nకత్వం వహించి, ఉడుకురక్తం కుర్రకా\nరును అదుపులో పెట్ట కోరుతున్నాను. గంగా\nధరమంత్రి అన్నట్టు; రాజు లేని రాజ్యం\nవుండదు. ఇక కదంబదేశానికి ఉగ్రసేనుడు\nరాజుగా రావటం జరగదు. కాని, ఆయన\nకుమార్తె కాంతి సేన మాటేమిటి?\" అన్నాడు.\nఅలా అయితే, అందరూ ప్రశాంతంగా\nకదంబ నగరానికి వెళ్ళిపొండి. రాక్షసుడు\nఅపహరించుకు పోయిన, ఆ యువరాణిని\nతిరిగి తెచ్చే బాధ్యత నాది,” అన్నాడు\nధూమకుడు.\nజనం ధూమకుడి కొకసారి జై కొట్టి నగరం\nకేసి బయలుదేరారు. ధూమక సోమకులు\nగుర్రాలను మళ్ళించి, గంగాధరుడున్న\nచోటుకు బయలుదేరేంతలో, ధూమకుడి\nనడుము నుంచి వేలాడుతున్న కాలశంబ\nరుడి మంత్రదండం, జుయ్ మంటూ శబ్దం\nచేసి, కట్టివున్న తాడును తెంచుకుని గాలి\nలోకి లేచింది. సోమకుడు గుర్రం మీద\nలేచి నిలబడి, మంత్రదండాన్ని పట్టుకు\nనేందుకు పై కెగిరాడు. —( ఇంకావుంది)",
            "book_page_end": 16
        },
        {
            "title": "అర్థలోభుడు",
            "book_page_start": 17,
            "pdf_page_start": 35,
            "pdf_page_end": 40,
            "author": "చందమామ బృందం",
            "genre": "బేతాళ కథ, నీతి కథ",
            "moral": "డబ్బు ఆశ కంటే శౌర్యం, పౌరుషం, నీతి ముఖ్యం. స్వార్థపరుడు, సత్వహీనుడు ఎప్పటికీ గౌరవాన్ని పొందలేరు.",
            "keywords": [
                "అర్థలోభుడు",
                "మానపర",
                "సుఖధనుడు",
                "విక్రమార్కుడు",
                "దురాశ",
                "క్షాత్రధర్మం"
            ],
            "characters": [
                "విక్రమార్కుడు",
                "బేతాళుడు",
                "అర్థలోభుడు",
                "మానపర",
                "సుఖధనుడు",
                "బాహుబలుడు"
            ],
            "locations": [
                "కాంచీనగరం",
                "శ్మశానం"
            ],
            "content": "పట్టు వదలని విక్రమార్కుడు చెట్టు వద్దకు\nతిరిగ వెళ్ళి, చెట్టు పై నుంచి శవాన్ని దించి\nభుజాన వేసుకుని ఎప్పటి లాగే మౌనంగా\nశ్మశానం కేసి నడవ సాగాడు. అప్పుడు శవం\nలోని బేతాళుడు, \"రాజా, నీ లాగా పట్టు\nదలతో కార్యసాధన చేసేవారు చాలా\nఅరుదు. హెచ్చుమంది ఆర్థలోభుడి లాగా\nకొద్ది ప్రయత్నంతో అధికమైన ఫలితాన్ని\nపొంద గోరుతారు. అయితే అలాంటి వాళ్ళు\nపొందే ఫలితాలు సాధారణంగా దక్కవు.\nశ్రమ తెలియకుండా ఉండగలందులకు\nనీకు అర్థలోభుడి కథ చెబుతాను విను,'\nఅంటూ ఈ విధంగా చెప్పసాగాడు :\nకాంచీనగరాన్ని బాహుబలు డనే రాజు\nపాలించే కాలంలో ఆయన కొలువులో\nఅర్థలోభు డనే ధనికవర్తకు డుండేవాడు.\nఅతను తన వర్తకాన్ని చూడటానికి తన\nబంధువులను నియమిస్తే వాళ్ళు మోసం\nచేస్తారేమో నని భయపడి, ఆ పనికి తన\nభార్యనే నియమించాడు.\nఅర్థలోభుడి భార్య పేరు మానపర.\nఆమె అపురూప సౌందర్యవతి. కేవలమూ\nఅందగత్తె మాత్రమే గాక ఆమె చాలా తెలివి\nతేటలూ, ఇతరులతో వ్యవహరించటంలో\nఎంతో నైపుణ్యమూ కలది. అందుచేత ఆమె\nతన భర్త ఆజ్ఞానుసారం, ఇష్టం ఉన్నవాళ్ళ\nతోనూ, లేనివాళ్ళతోనూ తియ్యగా మాట్లా\nడుతూ, తన అందంతోనూ, సంభాషణ\nతోనూ అందరినీ ఆకర్షిస్తూ, భర్త వ్యాపా\nరాన్ని మూడుపువ్వులూ, ఆరుకాయలుగా\nపెంపొందిస్తూ వచ్చింది. అర్థలోభుడు కూడా\nతన భార్య సమర్థత కూ, నైపుణ్యానికి\nసంతోషించి, ఆమెను యథేచ్ఛగా వ్యాపారం\nకొనసాగించనిచ్చాడు.\nఇలా ఉండగా ఒక సమయంలో\nసుఖధను డనే గొప్ప వర్తకుడు దేశాంతరం\nనుంచి వస్తూ, అంతులేని గుర్రాలూ,\nవస్త్రాలూ తీసుకుని కాంచీనగరానికి\nవచ్చాడు. అది తెలిసి అర్థలోభుడు తన\nభార్యతో, \" సుఖధను డనే విదేశీ వర్తకుడు\nఇరవైవేల గుర్రాలనూ, అంతులేని చీని\nచీనాంబరాల కట్టలనూ తెచ్చాడు. నువు\nఅతని నుంచి అయిదువందల గుర్రాలూ,\nఅయిదువేల చీనాంబరాలూ బేరం చేసి\nకొను. తరవాత వాటిని మన మహారాజు\nగారికే విక్రయించి లాభం చేసుకోవచ్చు,”\nఅని చెప్పాడు.\nభర్త చెప్పిన ప్రకారం మానపర సుఖ\nధనుడుండే బసకు వెళ్ళి, తనకు గుర్రాలూ,\nవస్త్రాలూ కావాలని చెప్పి, ధర తెలప\nమన్నది. సుఖధనుడికి మానపర అందాన్ని\nచూసిన క్షణంలోనే మతి చలించింది.\nఅత నామెతో, \" నేను నీకు గుర్రాలను\nగాని, చీనాంబరాలను గాని అమ్మటం\nసాధ్యంకాదు. ఒక్క రాత్రి నాతో గడిపి\nనట్టయితే నువు కోరినట్టు అయిదు వందల\nగుర్రాలనూ, అయిదువేల చీనాంబరాలనూ\nకానుకగా ఇస్తాను,” అన్నాడు.\n\"ఈ మాట నా భర్తతో చెబుతాను,”\nఅంటూ మానపర లేచి, తన ఇంటికి వెళ్ళి\nపోయింది. సుఖధను డన్నమాట విని అర్థ\nలోభుడు రోషం చెందటానికి మారుగా\nతన భార్యతో, \" అయిదువందల గుర్రాలూ,\nఅయిదువేల వస్త్రాలూ కానుకగా పుచ్చు\nకుంటున్నప్పుడు నువ్వతనితో ఒక్క రాత్రి\nగడిపితే తప్పేమిటి? ఈ సాయంకాలం\nఅతని వద్దకు వెళ్ళి రేపు ఉదయం\nతిరిగిరా,” అన్నాడు.\nమానపర సుఖధనుడి ఇంటికి వెళ్ళింది.\nఆమె తన కోరిక తీర్చటానికి వచ్చిందని\nతెలియగానే సుఖధనుడు అర్థలోభుడి ఇంటికి\nఅయిదువందల గుర్రాలూ, అయిదు వేల\nచీనాంబరాలూ పంపేశాడు.\nఆ రాత్రి గడిచి తెల్లవారుతూనే అర్థ\nలోభుడు తన భార్యను సుఖధనుడి ఇంటి\nనుంచి తీసుకు రమ్మని తన నౌకర్లను\nపంపాడు.\n\"నన్ను మీ యజమాని మరొకరికి\nభార్యగా అమ్మేశాడు. నే నిప్పుడు మరొకరి\nభార్యను. మీ యజమానికి సిగ్గు లేకపోతే\nనాకు మానాభిమానాలున్నాయి. నేను రానని\nమీయజమానితో చెప్పండి,” అన్నది మాన\nపర నౌకర్లతో.\nనౌకర్లు వచ్చి తన భార్య అన్న మాటలు\nచెప్పగానే అర్థలోభుడు తన భార్యను బలా\nత్కారంగా తెచ్చుకోవటానికి నిశ్చయించి,\nహరబలు డనే మిత్రుడితో సంప్రతించాడు.\nహరబలుడు అలాటి ప్రయత్నం చెయ్య\nవద్దని సలహా ఇచ్చాడు.\n\"భార్య ద్వారా లాభం పొందాలని చూసి\nనువు పందవయావు. ఆమె కోసం ధనం\nత్యాగం చేసి అతను శూరుడయాడు. అతని\nవంటి వాడి కోసం ప్రాణాలర్పించే పరివారం\nఉంటుంది, మిత్రులుంటారు నీ కెవరూ\nలేరు. అలాటప్పుడు అతని వద్దనుంచి\nనీ భార్యను తెచ్చుకోవటం నీకు సాధ్య\nపడదు,” అన్నాడు హరబలుడు అర్థ\nలోభుడితో.\nఅప్పుడు అర్థలోభుడు రాజు వద్దకు\nవెళ్ళి, సుఖధను డనే విదేశీవర్తకుడు తన\nభార్యను అపహరించాడనీ, ఆమెను తనకు\nతిరిగి ఇప్పించ వలసిందనీ వేడుకున్నాడు,\nకాని జరిగినదంతా రాజుతో చెప్పలేదు.\nతన కొలువులో ఉన్న ఆర్థలోభుడికి\nఅన్యాయం జరిగిందనుకుని రాజు సుఖధను\nడికి శిక్ష విధించటానికి సిద్ధపడ్డాడు. కాని\nమంత్రి తొందర పడవద్దన్నాడు: \"మహా\nరాజా, సుఖధనుడు దేశాంతరం నుంచి\nవచ్చిన మేటి వర్తకుడు. అసలు జరిగిన\nదేమిటో విచారణ జరపకుండా మనం\nఅతన్ని శిక్షించటం అధర్మం,” అన్నాడు.\nమంత్రి సలహా మీద రాజు సుఖధనుడి\nబసకు ఒక దూతను పంపి, జరిగిన దేమిటో\nతెలుసుకు రమ్మన్నాడు. ఆ దూతతో మాన\nపర జరిగినదంతా చెప్పేసింది. రాజు కు\nఆశ్చర్యమయింది. తన కొలువులో ఉండే\nఅర్థలోభుడికి అంత అందమైన భార్య ఉన్న\nదని రాజు ఎరగడు. ఆమెను చూడాలన్న\nకోరికతో రాజు, అర్థలోభుణ్ణి వెంట పెట్టు\nకుని సుఖధనుడి ఇంటికి వెళ్ళాడు.\nరాజును చూడగానే మానపర ఆయన\nకాళ్ళ పైనపడి, జరిగిన సంగతి చెప్పి,\n\"వీరిద్దరిలో నాకు నిజమైన భర్త ఎవరో\nమీరే సెలవియ్యండి,” అన్నది.\nరాజు అర్థలోభుడి కేసి చూస్తే, అతనేమీ\nమాట్లాడలేదు. రాజు మానపర నిజమే చెప్పి\nనట్టు గ్రహించి, \"అమ్మా, నీ మాట నిజ\nమని నేను కూడా ఒప్పుకుంటాను. నీ కోసం\nఅంతులేని త్యాగం చేసినవాడే నీ నిజమైన\nభర్త,” అన్నాడు.\nఈ మాట వినగానే అర్థలోభుడికి అవ\nమానంతో కూడిన ఆగ్రహావేశంవచ్చి,\nరాజుతో, \"మహారాజా, నేనూ ఈ సుఖ\nధనుడూ మా మా పరివారాలతో మానపర\nకోసం పోరాడతాం. మాలో ఎవరు గెలిస్తే\nమానపర వాడి భార్య. ఇందుకు మీరు\nఅనుమతించండి,” అన్నాడు.\n\"ఈ భాగ్యానికి పరివారాలు కూడా\nయుద్ధం చెయ్యటం దేనికి? మనిద్దరమూ\nయుద్ధం చేసి, ఎవరు జయిస్తే వారికి\nమానపర భార్య అయేటట్టు నియమం\nచేసుకుందాం,” అన్నాడు సుఖధనుడు.\nరాజుగారి అనుమతితో, రాజూ, మాన\nపరా చూస్తూండగా, అర్థలోభుడూ, సుఖ\nధనుడూ చెరొక గుర్రమూ ఎక్కి, ఆయు\nధాలు తీసుకుని యుద్ధం ప్రారంభించారు..\nనుఖధనుడు అర్థలోభుడి గుర్రాన్ని బల్లెంతో\nపొడిచేసరికి అది అతన్ని పడదోసింది. కింద\nపడిపోయిన అర్థలో భుణ్ణి చంపక, అతన్ని\nతిరిగి గుర్రం ఎక్కనిచ్చాడు సుఖధనుడు.\nఅలా నాలుగుసార్లు అర్థలోభుడు గుర్రం\nమీది నుంచి పడిపోయాడు. ప్రతిసారీ\nసుఖధను డతనికి గుర్రం పైన ఎక్కే అవ\nకాశంతో బాటు ప్రోత్సాహం కూడా ఇస్తూ\nవచ్చాడు. అర్థలోభుడు అయిదోసారి కింద\nపడ్డప్పుడు గుర్రంకాలు అతనికి బలంగా\nతగిలి, స్పృహతప్పింది. అర్థలోభుణ్ణి\nఅతని నౌకర్లు అవతలికి మోసుకుపోయారు.\nరాజు సుఖధనుణ్ణి అభినందించి, తగిన\nరీతిగా గౌరవించాడు. తరవాత ఆయన\nఅర్థలోభుణ్ణి విచారించి, అతని ఆస్తి అంతా\nఅన్యాయార్జితమని నిశ్చయించి, దాన్ని\nస్వాధీనపరచుకుని, అతన్ని తన కొలువు\nనుంచి తొలగించాడు.\nబేతాళు డీ కథ చెప్పి, \" రాజా, నా కొక్క\nసందేహం. అర్థలోభుడూ, సుఖధనుడూ\nయుద్ధం చెయ్యటానికి రాజెందుకు సమ్మ\nతించాడు? మానపర న్యాయంగా సుఖ\nధనుడిదే నని రాజు యుద్ధానికి ముందే\nఒప్పుకున్నాడు. ఆ యుద్ధంలో అర్థలోభుడు\nఓడిపోవటానికి, రాజు అతని ధనమంతా\nకాజేసి, అతన్ని కొలువు నుంచి తొలగించ\nటానికీ సంబంధ మేమీ కానరాదు. అటువం\nటప్పుడు రాజు వా రిద్దరి ద్వంద్వయుద్ధాని\nకెందుకు సమ్మతించాడు? ఈ సందేహానికి\nసమాధానం తెలిసికూడా చెప్పకపోయావో\nనీ తల పగిలిపోతుంది,” అన్నాడు.\nదానికి విక్రమార్కుడు, \" అర్థలోభుడు\nడబ్బు దగ్గిర నీచుడని తెలిసి పోయింది.\nకాని అతను సుఖధనుడితో యుద్ధం చేసి\nతన భార్యను తిరిగి తీసుకుంటా నన్నప్పుడు,\nఅతనిలో శౌర్య పరాక్రమాలైనా ఉన్నా\nయేమో చూడటానికి రాజు సమ్మతించాడు.\nక్షాత్రధర్మం ప్రకారం గెలిచినవాడిదే\nన్యాయం. యుద్ధంలో అర్థలోభుడు గెలిచి\nఉంటే రాజు మానపరను అతనికి ఇప్పిం\nచటమే గాక, తన కొలువులో కూడా ఉండ\nనిచ్చేవాడే. కాని అర్థలోభుడిలో వైశ్య,\nధర్మమూ లేదు, క్షాత్రధర్మమూ లేదు.\nఅతను ఏవిధంగా చూసినా క్షుద్రుడు, సత్వ\nహీనుడు. అలాటి వాడి దగ్గిర కాంతా కనకా\nలుండరాదు. అందుకే రాజు అతన్ని శిక్షిం\nచాడు,” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు.\n(కల్పితం)",
            "book_page_end": 22
        },
        {
            "title": "చింతపండు మూట",
            "book_page_start": 23,
            "pdf_page_start": 41,
            "pdf_page_end": 43,
            "author": "వి. గంగాధరరావు",
            "genre": "హాస్యం, ఫాంటసీ",
            "moral": "భయానికి లొంగకుండా తెలివిగా వ్యవహరిస్తే, బలవంతులైన శత్రువులనూ జయించవచ్చు. దురాశతో తెలివి తక్కువగా వ్యవహరించకూడదు.",
            "keywords": [
                "వర్తకుడు",
                "పిశాచం",
                "దబ్బనంగాడు",
                "ధనలాభం",
                "అరణ్యం"
            ],
            "characters": [
                "వర్తకుడు",
                "పిశాచం",
                "సుంకాధికారి"
            ],
            "locations": [
                "గ్రామం",
                "బస్తీ",
                "అరణ్యం",
                "సుంకాలచావడి"
            ],
            "content": "ఒక గ్రామంలో ఒక వర్తకు డుండేవాడు. మార్గంగా తన గ్రామానికి మోసుకు\nఅతని కుటుంబం పెద్దదీ, చేసే వ్యాపారం పోతూండేవాడు.\nచిన్నదీనూ. అందుచేత అతను సాధ్య\nమైనంత వరకు చిల్లిగవ్వకూడా వృధాగా\nఖర్చు చెయ్యకుండా అమిత జాగ్రత్తగా కాల\nక్షేపం చేస్తూ ఉండేవాడు.\nఅతను అప్పుడప్పుడూ బస్తీకి వెళ్ళి,\nతనకు కావలిసిన సరుకులు కొనుక్కునే\nవాడు. కాని వాటిని బండి మీద వేయించి,\nరాజవీధిన తెచ్చేవాడు కాడు. ఎందుకంటే\nరాజవీధి మీద సుంకాలచావడి ఉన్నది.\nఆ వీధిన సరుకు తీసుకుని ఊరు దాటి\nవెళ్ళేవాళ్ళు అక్కడ సుంకం చెల్లించు\nకోవాలి. ఆ సుంకం డబ్బులూ, బండి\nకిరాయి డబ్బులూ ఆదా అవుతాయి గదా\nఅని, వర్తకుడు బస్తీలో తాను మోయగలిగి\nనంత సరుకు మాత్రమే కొని, గోతం\nసంచీలో వేసుకుని చుట్టు దారిన అడవి\nఅరణ్యమార్గాన దూరం హెచ్చు కావ\nటమే గాక, దారిలో దొంగల భయమూ,\nక్రూరమృగాల భయమూ కూడా జాస్తి\nఅరణ్యంలో పిశాచాలుంటాయని కూడా\nజనం చెప్పుకునేవారు. అయినా వర్తకుడు\nఅన్నిటికీ గుండెరాయి చేసుకుని ఆ దారినే\nవెళ్ళేవాడు.\nఒకసారి వర్తకుడు ఇలాగే సరుకు మోసు\nకుని అరణ్య మార్గాన తన గ్రామానికి వస్తుం\nడగా, ఒక మర్రిచెట్టు మీది నుంచి ఒక\nపిశాచం అతని ముందు గభాల్నదూకి, “నిన్ను\nమింగేస్తా!\" అంటూ మీదికి వచ్చింది.\nక్షణంపాటు బెదిరి పోయిన వర్తకుడు\nవెంటనే ధైర్యం తెచ్చుకుని, \"ఓస్, పిశా\nచానివా? ఇంకా దబ్బనంగా డేమోనని\nహడలి పోయా!\" అన్నాడు.\nఈ మాట విని పిశాచానికి వల్లమాలిన\nఆశ్చర్యం పుట్టు కొచ్చింది. ఈ మనిషికి\nపిశాచాలంటే భయంలేదు గాని, దబ్బనం\nగాడంటే భయమా ?\n\"ఎవడా దబ్బనంగాడు? ఎప్పుడూ వినను\nకూడా లేదే! వాడు నాకన్న భయంకరుడా?\nఎక్కడుంటాడు వాడు?\" అన్నది పిశాచం.\n\"దబ్బనంగాడు సాధారణంగా ఈ\nఅరణ్య ప్రాంతంలో ఉండడులే. అయినా\nవాడి జోలికి పోమాకు. నువ్వంటే కేవలమూ\nపిశాచానివి. నా బోటి వాళ్ళను అమాం\nతంగా మింగెయ్యటమే నీకు చాతనవును.\nదబ్బనంగా డలాకాదే! వాడు పొడిచి, పొడిచి\nచిత్రవధ చేస్తాడు. వాడు మహాదుర్మా.\nర్గుడు,\" అన్నాడు వర్తకుడు.\nతన ఎదట ఆ వర్తకుడు భయంతో\nవణికి మూర్ఛపోక పోగా, ఇంకెవరినో\nదబ్బనంగాణ్ణి గురించి చెప్పి తనను భయ\nపెడుతుంటే పి శాచానికి చాలా కోపం\nవచ్చింది. \"నాకా దబ్బనంగాణ్ణి తక్షణం\nచూపించు,” అన్నది పిశాచం.\n\"వా డెక్కడో ఊరిమధ్య ఉంటాడు.\nనిన్ను వాడు చూశాడంటే నిన్నూ నన్నూ\nకూడా చంపేస్తాడు. అందుచేత నా గోతంలో\nనిన్ను మూటగట్టి, దబ్బనంగా డుండే చోటికి\nతీసుకు పోతాను. నువు మాత్రం గోతం\nసందుల్లో నుంచి చూస్తూ ఉండు గాని తన సామానున్న చోటికి చేరి, గోతం\nకిక్కురుమనకు,” అన్నాడు వర్తకుడు.\nఅతను తన గోతంలో ఉన్న వస్తువు\nలన్నీ తీసేసి, దయ్యాన్ని అందులో కూర్చో\nబెట్టి, గోతం మూతి బిగించి కట్టి, భుజాని\nకెత్తుకుని ఊరి దారి పట్టాడు. అతను రాజ\nవీధిన సుంకాలచావడి దాటి ఏమీ ఎరగ\nనట్టు ముందుకు పోతుంటే, \" ఏయ్ ఆగు!\nఏముందా మూటలో?\" అని సుంకాలు\nవసూలు చేసేవాడు అడిగాడు.\nవర్తకుడు మూట ద్రించి, \" చింత\nపండండి,” అన్నాడు.\nసుంకాధికారి మూటను కాటా వేయిస్తూ\nదబ్బనంతో నాలుగైదు చోట్ల' పొడిచి,\n\"చింతపండు లాగే వుంది. నాలుగు మణు\nగులు బరువుంది. నాలుగు పావలాలు, ఒక\nరూపాయి, సుంకం కట్టు,” అన్నాడు.\nవర్తకుడు రూపాయి చెల్లించి, మూట\nమళ్ళీ ఎత్తుకుని మరొక దారిన అరణ్యంలో\nమూతి విప్పి దయ్యాన్ని విడుదల చేసి,\n\" చూశావా, దబ్బనంగాడి తడాఖా? నేను\nరూపాయి ఇచ్చాను గనక నువు ప్రాణాలతో\nబయట పడ్డావు,” అన్నాడు.\n\"అబ్బ, పొడిచి పొడిచి చంపాడు.\nనువు చింతపండని అబద్దం చెప్పబట్టి బతికి\nపోయాను. నీ కేం ఉపకారం కావాలో\nకోరుకో,” అన్నది పిశాచం.\n\" పెద్ద కుటుంబం గలవాణ్ణి. చాతయితే\nధనం ఇప్పించు,” అన్నాడు వర్తకుడు.\n\"దానికేం భాగ్యం? ఈ చెట్టు మొదట్లో\nచాలా ధనం ఉంది. తవ్వుకో,” అంటూ\nదయ్యం ఎగిరి చెట్టు మీదికి వెళ్ళింది.\nవర్తకుడు చెట్టు మొదట తవ్వగా బోలె\nడంత ధనం దొరికింది. దాన్ని మూటలో\nవేసుకుని, ఆ అరణ్య మార్గానే తన గ్రామం\nచేరి, ఆ డబ్బుతో అతను హాయిగా\nజీవించాడు.",
            "book_page_end": 25
        },
        {
            "title": "పెళ్ళికానుక",
            "book_page_start": 26,
            "pdf_page_start": 44,
            "pdf_page_end": 50,
            "author": "చందమామ బృందం",
            "genre": "సామాజిక కథ, నీతి కథ",
            "moral": "నిజాయితీ, పరోపకారం ఉన్నవారు ఎప్పుడూ మంచి ఫలితాలనే పొందుతారు. స్వార్థం, అబద్ధాలతో కూడిన బేరసారాలు ఫలించవు.",
            "keywords": [
                "పాపన్న",
                "సుబ్బడు",
                "గిత్త",
                "పెళ్ళికానుక",
                "నిజాయితీ",
                "పరోపకారం"
            ],
            "characters": [
                "పాపన్న",
                "సుబ్బడు",
                "మల్లి",
                "సోమయ్య",
                "రామయ్య",
                "మారన్న",
                "మారన్న తండ్రి"
            ],
            "locations": [
                "గ్రామం",
                "గొడ్ల పాక"
            ],
            "content": "చాలా ఏళ్ళ క్రితం పాపన్న సకుటుంబంగా దానికి అర్థమవుతుంది. మూగజీవమైతే\nతన అత్తవారింటికి నెల రోజులపాటు వెళ్ళి మాత్రమేం, బలే బుద్ధిగల దూడండి,”\nవలసి వచ్చింది. అందుచేత అతను తన అన్నాడు సుబ్బడు.\nఆవునూ, లేగనూ పొరుగింటి వాళ్ళ పోష\nణలో ఉంచి, తరపి కోడెదూడను గొడ్లను\nకాసే సుబ్బడి వద్ద ఉంచాడు. పాపన్న\nతిరిగి వచ్చేదాకా ఆ దూడ సుబ్బడి\nఇంట్లోనే ఉండి, సుబ్బడి కూతురు మల్లికి\nబాగా మాలిమి అయింది.\nతన దూడను తోలుకు పోవటానికి\nసుబ్బ డింటికి వెళ్ళిన పాపన్న, ఆ దూడ\nమల్లిని రాచుకు రాచుకు తిరగటమూ,\nదూడను తీసుకుపోతారు గదా అని మల్లి\nకన్నీరు కార్చటమూ చూసి, \"దూడ\nమీ ఇంటికి బాగా అలవాటైనట్టుందే?”\nఅన్నాడు సుబ్బడితో.\n\"మరేం లేదండి. మా మల్లికి దూడంటే\nప్రాణమైపోయింది. మల్లి ఏం చెప్పినా\n\" చూడు, సుబ్బడూ. దూడకు మీ ఇల్లే\nఅనువుగా ఉంటుంది. దాన్ని నువే\nఉంచుకో,” అన్నాడు పాపన్న.\n\"బీదవాణ్ణి, దూడ ఖరీదిచ్చుకోలేను,\nబాబూ. ఇచ్చుకోగలిగితే ఉంచుకోవాలనే\nఉంది,” అన్నాడు సుబ్బడు.\n\" నిన్ను ఖరీ దెవరడిగార్రా? ఉరికే\nఇచ్చాను, తీసుకో. ఇక నుంచీ ఆ దూడ\nనీదే - నీదీ, మల్లిదీనూ! సరేనా?” అని\nపాపన్న ఇంటికి వెళ్ళిపోయాడు.\nరోజులు గడిచాయి. మల్లికి పెళ్ళిడు\nవచ్చింది. గిత్త కూడా ఏపుగా పెరిగింది.\nదాన్ని అమ్మజూపితే ఎవరైనా ఎగరేసుకు\nపోతారు. అందుచేత గిత్తను అమ్మి కూతు\nరికి పెళ్ళిచేయాలని సుబ్బడు ఆలోచన\nచేశాడు. ఈ ఆలోచనను సుబ్బడు పాపన్నకు\nతెలియజేసి, అతని సలహా అడిగాడు. అలాగే\nచెయ్యమన్నాడు పాపన్న.\nసుబ్బడు గిత్త నమ్ముతున్నట్టు తెలియ\nగానే సోమయ్య అనేవాడు దాన్ని కొనాలని\nనిశ్చయించాడు. అతనికి పాపన్న తెలుసు.\nపాపన్నను అడ్డం పెట్టి బేరం చేస్తే చౌకగా\nదొరుకుతుం దనుకుని, పాపన్న వద్దకు వచ్చి,\n\"పాపన్నా, నువు సుబ్బడి కిచ్చావు చూడూ,\nఆ గిత్తను సుబ్బడు అమ్ముతున్నాడని తెలి\nసింది. కొందా మనుకుంటున్నాను,”\nఅన్నాడు సోమయ్య.\n\"కొనుక్కో. నా అభ్యంతర మేమీ\nలేదు. అన్ని హక్కులతోనూ నే నా దూడను\nసుబ్బడి కిచ్చేశాను,” అన్నాడు పాపన్న.\n\"బేరం చెయ్యటానికి నువు కూడా\nనా వెంట రా. అది నాకూ, సుబ్బడికీ కూడా\nమంచిది,” అన్నాడు సోమయ్య. పాపన్న\nతన వెంట ఉండి గిత్తను కొనిపిస్తుంటే\nసుబ్బడు పూర్తి ధర అడగలేదని సోమయ్య\nనమ్మకం. ఆ దూడ ఒకప్పుడు పాపన్నదే గద.\nపాపన్న సోమయ్య వెంట వెళ్ళటానికి\nఒప్పుకున్నాడు. తానే దగ్గిర ఉండి అమ్మిస్తే\nసుబ్బడు కూడా తృప్తిపడతాడని పాపన్న\nఅభిప్రాయపడ్డాడు.\nఇద్దరూ కలిసి సుబ్బడి యింటికి వెళ్ళారు.\nఅంతా విని సుబ్బడు పాపన్నతో, \"మీరు\nఎంత కివ్వమన్నా ఇచ్చేస్తాను?” అన్నాడు.\n\"మధ్య నేను చెప్పటందేనికి, సుబ్బడూ?\nఆ గిత్త నీదే. దాన్ని నువు ఎంత కమ్మదలి\nచావో చెప్పెయ్యి. ఇష్టమైతే కొంటారు, లేక\nపోతే మానేస్తారు,” అన్నాడు పాపన్న.\n\"అలా అయితే, గిత్తను నూరురూపాయ\nలకు అమ్మేస్తానండి. నలుగురినీ అడిగి\nవిచారించాను. అది దానికి న్యాయమైన\nధరే. కాదంటారా, మీరే ఏదో ధర చెప్పండి.\nమారు మాట్లాడకుండా ఇచ్చేస్తాను,” అన్నాడు\nసుబ్బడు పాపన్నతో.\nసోమయ్య పాపన్నను అవతలికి తీసుకు\nపోయి, \"ధర చాలా చెబుతున్నాడు. యాభై\nరూపాయల కియ్యమని చెప్పు. నువు చెప్పిన\nధర కిస్తానంటున్నాడు గదా?” అన్నాడు.\n\"వాడి గిత్త. వాడు కోరిన ధరకు\nవా డమ్ముకుంటాడు. ధర జాస్తి అని తోస్తే\nకొనకు. అంతేగాని, దాన్ని ఇంత ధరకు\nఅమ్మమని వాడితో నేనెలా అంటాను?\"\nఅన్నాడు పాపన్న.\n\"అయితే నీ వల్ల నాకు ఏం సహాయ\nమైనట్టు?” అన్నాడు సోమయ్య.\n\"అదేమో నీకే తెలియాలి. నేను రాక\nపోతే వాడింకా జాస్తి ధర చెప్పేవాడేమో.\nవాడు చెప్పిన ధర నీకు అన్యాయమని\nతోస్తే గిత్తను కొనకు,” అన్నాడు పాపన్న.\n\"నువ్వేదో ఒరగబెడతా వనుకున్నాను.\nచాల్లే!” అంటూ ' సోమయ్య కోపంగా\nవెళ్ళిపోయాడు.\nపాపన్న సుబ్బడి దగ్గిరికి తిరిగివచ్చి,\n\"సుబ్బడూ, నువ్వడిగిన ధర సోమయ్యకు\nనచ్చలేదు. ఒక పని చేద్దాం. నీ గిత్తను\nనూరు రూపాయలకు నాకే అమ్మి, పిల్ల\nపెళ్ళి చేసెయ్యి,” అన్నాడు.\n\"ఎంతమాట, బాబూ? మీగిత్తను మీకే\nఅమ్మటమా? కావాలంటే ఊరికేనే తీసు\nకోండి. పిల్లదాని పెళ్ళి ఏదో విధంగా అవు\nతుంది. పెళ్ళికింకా తొందరేమీలేదు లెండి.\nసంబంధమే చూడలేదింకా. డబ్బు చేత\nపెట్టుకుని సంబంధం చూద్దామనుకున్నాను.\nమీరిచ్చిన గిత్తమూలానే పెళ్ళి జరుగుతుం\nదని నా నమ్మకం,” అన్నాడు సుబ్బడు.\nవాళ్ళిద్దరూ మాట్లాడుకుంటుండగా\nరామయ్య అనే అతను అటుగా వచ్చి,\n\"ఏమిటి సంగతి?\" అని అడిగాడు. పాపన్న\nఅంతా చెప్పాడు. రామయ్య గిత్తను చూసి,\n\"నూరు రూపాయలు చెయ్యగల గిత్తే.\nమరొక రెందుకు? దీన్ని నేనే కొంటాను.\nఇదుగో, ప్రస్తుతం నా దగ్గిర ఉన్న ఈ పది\nరూపాయలూ బయానా కింద ఉంచు. మిగ\nతాది రేపు తెచ్చిఇచ్చి గిత్తను తోలుకు\nపోతాను,” అంటూ సుబ్బడి చేతిలో పది\nరూపాయలు పెట్టాడు.\nసుబ్బడి గిత్తకు బేరం కుదిరిందని\nసోమయ్యకు తెలియ వచ్చింది. మర్నాడు\nఅతను నూరు రూపాయలూ తీసుకుని\nసుబ్బడి యింటికి వచ్చి, \"ఇదుగో, నిన్న\nమనం అనుకున్న మాట ప్రకారం నూరు\nరూపాయలూ తీసుకువచ్చాను. గిత్తను\nఇచ్చెయ్యి,” అన్నాడు.\nసుబ్బడు అతనితో, “తమకు ధర నచ్చ\nలేదని నిన్న పాపన్నగారు నాతో అన్నారు.\nఅందుచేత గిత్తను రామయ్యగారికి అమ్మ\nటానికి ఒప్పుకుని పదిరూపాయలు బయానా\nకూడా పుచ్చుకున్నాను,” అన్నాడు.\n\"అదేంమాట? ఒక చెంప బేరం నలుగు\nతూండగానే గిత్తను నువు రామయ్య కెలా\nఅమ్మావు? ఇది పరువైన పనేనా? నువు\nధర చెప్పగానే సరేనని నీ దోసిట్లో డబ్బు\nపోస్తే బేరానికి ఒప్పుకున్నట్టూ, లేకపోతే\nనేను బేరం మానుకున్నట్టూనా? నాకు నీ\nగిత్త అక్కర్లేదని నీతో చెప్పానా?” అని\nసోమయ్య చిందులు తొక్కాడు.\n\"నాకు మాత్రం ఏం తెలుసు, బాబూ?\nమీరూ పాపన్నగారూ అవతలికి వెళ్ళి ఏదో\nమాట్లాడుకున్నారు. మీరటునుంచీ అటే\nవెళ్ళి పోయారు. పాపన్నగారు తిరిగి వచ్చి,\nమీకు ధర నచ్చలేదని చెప్పారు. మీకు ధర\nనచ్చుతుందనీ, కొంటానని మళ్ళీ వస్తారనీ\nనేను కలగంటానా? మీరే చెప్పండి?”\nఅన్నాడు సుబ్బడు.\n\"ఏడీ, ఆ పాపన్న?\" అని సోమయ్య\nఅంటుండగానే రామయ్య పాపన్నను వెంట\nబెట్టుకుని రానే వచ్చాడు.\n\"నేను గిత్త బేరం వదులుకున్నట్టు\nసుబ్బడితో చెప్పావుట ? ఇదుగో, సొమ్ము\nతెచ్చాను. గిత్తను నాకు ఇప్పించు,\"\nఅన్నాడు సోమయ్య పాపన్నతో.\n\"నన్ను తిట్టి వెళ్ళి పోయావు. ఆలోచిస్తు\nన్నట్టు మాట మాత్రం చెప్పలేదు. బేరం\nనలుగుతున్నదని నేనెలా అనుకోను? కొనే\nవాడి లాగా ప్రవర్తించినవాడు రామయ్య;\nగిత్తను చూశాడు, ధర తెలుసుకున్నాడు.\nదగ్గిర ఉన్నది బయానా ఇచ్చాడు. ఆటు\nవంటి వాడి కోసం పది రోజు లాగమన్నా\nఅర్ధం ఉంది. నీ బేరమంటిది నే నెక్కడా\nచూడలేదు. ధర జాస్తి అన్నవాడివి మరొక\nమాట చెప్పకపోతివి. ఆ ధరకే తీసుకోవ\nటానికి ఇవాళ సిద్ధమైన వాడివి, మళ్ళీ వస్తా\nనని నిన్న మాట మాత్రం అనకపోతివి,”\nఅన్నాడు పాపన్న.\n\"సరే, అది నా తప్పే. బేరం ఇంకా\nపూర్తికాలేదుగా. ఇంకో పది రూపాయలు\nజాస్తి ఇస్తాను. గిత్తను నాకే ఖరారు\nచేయించు,” అన్నాడు సోమయ్య పాపన్నతో.\nరామయ్య మండిపడ్డాడు. అతను\nపాపన్నతో, \"పాపన్నా, ఇదా నువ్వాడే\nనాటకం? మా ఇద్దరికీ మధ్య పాటపెట్టి\nఇద్దరినీ క్షవరం చేస్తావా?” అన్నాడు.\n\"అదా సంగతీ?” అన్నాడు సోమయ్య.\n\"బాబూ, నా గిత్తను మీలో ఎవరికీ\nఅమ్మను. రామయ్య, బాబుగారూ? నిష్కార\nణంగా పాపన్నగారి మీద నింద ఎందుకు\nవేస్తారు? మీరిచ్చిన పది రూపాయలూ\nమీరు పుచ్చుకుని, మీదారిన మీరు\nవెళ్ళండి,\" అంటూ ఇంట్లో నుంచి పది\nరూపాయలూ తెచ్చి రామయ్య కిచ్చేశాడు.\nసోమయ్యా, రామయ్యా పాపన్నను కొర\nకొరా చూసి వెళ్ళి పోయారు.\nఅంతలోనే మల్లి అడావుడిగా వచ్చి,\n\"నాన్నా, నాన్నా! ఎవరో అబ్బాయి పరి\nగెత్తుకుంటూ వచ్చి మన గొడ్ల పాకలో\nదూరాడు. ఎవరైనా వచ్చి అడిగితే చెప్ప\nవద్దని బతిమాలాడు,” అన్నది.\nమరుక్షణమే ఒక మనిషి వచ్చి,\nపాపన్నను చూసి, \"ఏమండీ, ఇటుగా\nమావాడుగాని వచ్చాడా ? మీరేమన్నా\nచూశారా?\" అని అడిగాడు.\n\"వాడేం చేశాడు? ఎందుకు పారి\nపోయాడు?” అన్నాడు పాపన్న.\n“నా కొడుకండీ. వట్టిచవట. ఇంటి నుంచి\nఎవరికీ తెలియకుండా డబ్బు తీసుకుని\nబయలుదేరాడు. వాణ్ణి తరుము కుంటూ\nవస్తున్నాను,\" అన్నాడా మనిషి.\nఇంతలోనే సుబ్బడు గొడ్లపాక లోకి\nపోయి, ఒక కుర్రాణ్ణి చెయ్యిపట్టుకుని\nతీసుకొచ్చాడు.\nవాడి పేరు మారన్న. వాడి తండ్రి కూలి\nచేసుకుని బతికే మనిషి. మారన్న ఏ పనీ\nచెయ్యక జులాయిగా తిరుగుతాడు. దమ్మిడీ\nసంపాదించలేని వెధవకు పెళ్ళిమీద మనసు\nపోయింది. పెళ్ళి చేసినా, తన పోట్టే\nపోసుకోలేని వాడు పెళ్ళాన్ని కూడా ఎలా\nపోషిస్తాడు? అందుకని తండ్రి వాణ్ణి నానా\nతిట్లూ తిట్టి, అవమానించాడు. వాడికి అభి\nమానం వచ్చి, \"నేనూ సంపాదించగలను\nడబ్బు. ఈ నాటినుంచీ నన్ను నువ్వేమీ\nపోషించనవసరం లేదు,\" అని తండ్రి\nదగ్గిర బీరాలు పలికి, ఇంట్లో దాచి ఉంచు\nకున్న కొద్ది డబ్బూ దొంగిలించి, ఇంటి\nనుంచి పారిపోయి వచ్చాడు.\nపాపన్న మారన్నను పరీక్షగా చూశాడు.\nకుర్రాడు బాగానే వున్నాడు. పౌరుషం గల\nవాడే. పరువుగా బతికే అవకాశం దొరికితే\nబాగుపడవచ్చు.\nపాపన్న సుబ్బణ్ణి అవతలికి తీసుకు\nపోయి, \"వీడికి నీ కూతుర్ని ఇచ్చి చేస్తే\nఎలా ఉంటుందంటావు?” అన్నాడు.\n\"వాడు పెళ్ళాన్ని ఎలా పోషిస్తాడండీ?”\nఅన్నాడు సుబ్బడు.\n\"దానికో ఉపాయం చేద్దాం. పెళ్ళి\nకానుకగా నే నొక ఒంటెద్దు బండి చేయించి\nఇస్తాను. గిత్త ఉండనే ఉన్నది. బండి\nతోలుకుని వాడు నాలుగు డబ్బులు\nస్వతంత్రంగా సంపాదించుకుంటాడు. అదే\nవాడికి నువ్విచ్చే వరదక్షిణ అనుకో. పెళ్ళికి\nపైఖర్చు కింద పదో, పరకో కావాలంటే\nనేనే సర్దుతాను,\" అన్నాడు పాపన్న.\nసుబ్బడికి ఈ ఆలోచన చాలా బాగున్నట్టు\nతోచింది. మారన్న తండ్రికి కూడా, తన\nకొడుకు ఒడ్డెక్కటాని కింతకన్న మంచి\nమార్గం ఉండ దనిపించింది. మారన్నకూ,\nమల్లికి పెళ్ళి జరిగింది. పాపన్న వధువుకు\nబండి చదివించాడు. మారన్న బండి\nతోలటం నేర్చుకున్నాడు.\nతాను పెంచి పెద్దచేసిన గిత్త తన వెంటే\nఉన్నందుకు మల్లి మహాసంతోషించింది.",
            "book_page_end": 32
        },
        {
            "title": "నిశ్చయదత్తుడి కథ",
            "book_page_start": 33,
            "pdf_page_start": 51,
            "pdf_page_end": 56,
            "author": "చందమామ బృందం",
            "genre": "ఫాంటసీ, సాహసం",
            "moral": "పట్టుదల, నిర్భయత, మరియు దేవతా భక్తి గొప్ప ప్రమాదాల నుండి రక్షిస్తాయి మరియు అసాధ్యమైన లక్ష్యాలను కూడా సాధించగల శక్తిని ఇస్తాయి.",
            "keywords": [
                "నిశ్చయదత్తుడు",
                "అనురాగపర",
                "విద్యాధరి",
                "యక్షిణి",
                "మంత్రం",
                "పట్టుదల"
            ],
            "characters": [
                "నిశ్చయదత్తుడు",
                "అనురాగపర",
                "వింధ్యపరుడు",
                "శాక్తేయులు",
                "శృంగోత్పాదిని యక్షిణి"
            ],
            "locations": [
                "ఉజ్జయినీ నగరం",
                "పుష్కరావతి నగరం",
                "హిమాలయం",
                "వితస్తానది",
                "తాజికు దేశం"
            ],
            "content": "ఉజ్జయినీ నగరంలో నిశ్చయదత్తు దనే ఉన్న గౌరీ విగ్రహాన్ని చూసి, అందులో\nవైశ్యయువకు డుండేవాడు. అతను గౌరీ ఉంటుందనుకుని, తాను కూడా\nజూదంలో ఆరితేరినవాడు; జూదంలో డబ్బు అదృశ్యంగా ఆ స్తంభంలో ప్రవేశించి\nగెలిచి, బ్రాహ్మణులకూ, బీదసాదలకూ, విశ్రాంతి తీసుకోసాగింది.\nఅనాధులకూ దానాలు చేసేవాడు. అతను\nరోజూ సిప్రానదికి వెళ్ళి, అందులో స్నానం\nచేసి, మహాకాలుడి ఆలయానికి వెళ్ళి పూజ\nచేసి, ఆ పక్కనే ఉన్న శ్మశానంలోకి వెళ్ళి,\nఒంటికంతకూ గంధపు పూత పూసుకుని,\nఅక్కడ వున్న రాతి స్తంభానికి ఇంత గంధం\nపట్టించి, దానికి తన వీపు రుద్దుకునేవాడు.\nఒకనాడు ఎవరో శిల్పి ఆ శ్మశానం\nమీదుగా పోతూ, ఆ రాతిస్తంభం మీద\nకొంత భాగం నునుపెక్కి ఉండటం చూసి,\nఆ భాగాన గౌరీ విగ్రహాన్ని చెక్కి తన\nదారిన తాను వెళ్ళాడు. తరువాత కాస్సేప\nటికి ఒక విద్యాధరి మహాకాలుణ్ణి ఆరాధించ\nటానికి అక్కడికి వచ్చి, స్తంభం మీద చెక్కి\nఇంతలో నిశ్చయదత్తుడు తన దినచర్య\nఅంతా పూర్తి చేసుకుని, వీపుకు గంధం\nపట్టించుకోవటానికి స్తంభం దగ్గిరికి వచ్చి,\nతాను రోజూ గంధం అంటించే చోట గౌరీ.\nబొమ్మ చెక్కి ఉండటం చూసి చాలా\nఆశ్చర్యపడి, ఆ స్తంభానికి మరొక పక్కన\nగంధం పట్టించి, దానికి తన వీవు వేసి\nరుద్దుకోసాగాడు.\nస్తంభంలో విశ్రాంతి తీసుకుంటున్న\nవిద్యాధరి ఇది చూసి, \" అంత అందమైన\nయువకుడు! ఇతని వీపుకు గంధం పూసే\nవాళ్ళు కూడా లేరా, పాపం?” అనుకుని,\nతన చెయ్యి స్తంభంలో నుంచి బయటికి\nచాచి, అతని వీపున గంధం రాయ నారం\nభించింది. ఆమె చేతి స్పర్శకూ, చేతిగాజుల\nగలగలకూ ఒళ్ళు పులకరించి, నిశ్చయ\nదత్తుడు చప్పున ఆమె చేతిని గట్టిగా\nపట్టుకున్నాడు.\n\"అయ్యా, నేను నీ కేం ద్రోహం చేశాను?\nనా చెయ్యి విడిచి పెట్టు,” అన్నది విద్యాధరి\nస్తంభంలో నుంచి.\n\" నా ఎదట ప్రత్యక్షమై, నువు ఎవతెవో\nచెబితే గాని నీ చెయ్యి వదలను,” అన్నాడు\nనిశ్చయదత్తుడు.\nవిద్యాధరి స్తంభంలో నుంచి బయటికి\nవచ్చి, అతని కెదురుగా కూర్చుని తన\nవృత్తాంతం ఇలా చెప్పింది :\nఒక హిమాలయ శిఖరాన పుష్కరావతి\nఅనే నగరానికి వింధ్యపరు డనే విద్యాధర\nరాజున్నాడు. ఈమె అతని కూతురు. పేరు\nఅనురాగపర. ఆమె మహాకాలుణ్ణి అర్చించ\nటాని కని వచ్చి, ఈ స్తంభలో విశ్రాంతి\nతీసుకుంటూ, నిశ్చయదత్తుణ్ణి చూడగానే\nఅతన్ని ప్రేమించింది. అందుకే ఆమె అతని\nవీపుకు గంధం పూసింది.\nఆమె ఈ మాట చెప్పి, ఇక వెళ్ళివస్తా\nనన్నది నిశ్చయదత్తుడితో.\n\"దుర్మార్గురాలా, ఏమిటా మాటలు?\nనా హృదయం అపహరించి, దాన్ని నాకు\nతిరిగి ఇవ్వకుండా, ఎలా వెళ్ళిపోతావు?”\nఅన్నాడు నిశ్చయదత్తుడు.\n\"నువు మా నగరానికి వచ్చినట్టయితే\nనీకు భార్య నవుతాను. నీకు అక్కడికి\nరావాలన్న పట్టుదలే వుండాలి గాని, దారి\nతెలియకపోదు,” అంటూ ఆమె ఆకాశం\nలోకి ఎగిరి, అతని కేసి ప్రేమగా చూస్తూ\nవెళ్ళిపోయింది.\nఅనురాగపరను మరిచిపోవటం సాధ్యం\nకాదనీ, ఎంత దుస్సాధ్యమైనా తాను\nపుష్కరావతీ నగరానికి పోవలసిందేననీ,\nఈ ప్రయత్నం చెయ్యకుండా ఉండేకన్న\nప్రయత్నంలో మరణించినా మేలేననీ,\nనిశ్చయదత్తుడు నిశ్చయించుకుని, ఆ రోజే\nఉత్తర దిక్కుగా - హిమాలయాని కేసి\nబయలుదేరాడు.\nదారిలో అతనికి మరిముగ్గురు వైశ్య\n'యువకులు తారసిల్లారు. వాళ్ళు కూడా\nఉత్తర దిక్కుగానే వెళుతూండటంచేత\nనలుగురూ కలిసే ప్రయాణం చేశారు.\nవారు కొంత దూరం వెళ్ళాక తాజికు లనే\nజాతి వాళ్ళుండే దేశం వచ్చింది. అక్కడ\nకొందరు తాజికులు ఈ నలుగురినీ పట్టు\nకుని, ధనవంతు డైన ఒక తాజికుకు\nవాళ్ళను అమ్మేశారు.\nఆ ధనికుడు తన మనుషుల వెంట\nఆ నలుగురు బానిసలనూ తమ రాజుండే\nచోటికి నజరానాగా పంపాడు.\nవాళ్ళందరూ తాజికురాజధాని చేరే సమ\nయానికే అక్కడుండే రాజు చనిపోవటం\nతటస్థించింది. అందుచేత తాజికు ధనికుడి\nమనుషులు చనిపోయిన రాజుకొడుకుతో,\n\"మా యజమాని ఈ బానిసలను తమ\nతండ్రిగారి కోసం కొని నజరు పంపారు.\nఅందుచేత వీరిని మీరే స్వీకరించండి.\"\nఅని చెప్పి, విశ్చయదత్తుణ్ణి, అతని ముగ్గురు\nసహచరులనూ చనిపోయినవాడి కొడుకు\nపరంచేశారు.\n\"మా తండ్రిని పాతిపెట్టేటప్పుడు\nఆయన కళేబరంతో బాటు ఈ నలుగురినీ\nసమాధి చేద్దాం. ఈ రాత్రికి వీరిని కట్టి,\nఖైదులో ఉంచండి,” అన్నాడు రాజుకొడుకు\nతన భటులతో.\nభటులు ఆ నలుగురినీ బంధించి, ఒక\nగుడిసెలో ఉంచారు. తన వెంట ఉన్న\nముగ్గురూ మరణభయంతో తల్లడిల్లి పోతూ\nఉండటం చూసి నిశ్చయదత్తుడు, \"భయ\nపడి వణకటం చేత ఆపదలు తప్పుతాయా?\nచాపవలసి వచ్చినా ధైర్యంగా చావండి.\nలేదా, అందరినీ కాపాడే ఆ మహాదుర్గను\nభక్తితో ధ్యానించండి,” అంటూ తాను మహా\nదేవిని ధ్యానించి పడుకుని నిశ్చింతగా\nనిద్రపోయాడు.\nఅతనికి కలలో దేవి కనిపించి, \"నాయన\nలారా, ఇక నిద్రలేవండి. మీ బంధాలు\nవిడిపించాను. తప్పించుకుని పారిపొండి,”\nఅని చెప్పింది.\nనలుగురూ ఈ మాటలు విని ఒక్కసారిగా\nలేచి కూర్చుని, తమ కట్లు నిజంగానే ఊడి\nఉండటం చూసి పరమానందం చెందారు.\nఇంకా కొంత రాత్రి ఉన్నది. వాళ్ళు\nఆ చీకటిలో తామున్న గుడిసె నుండి\nబయలుదేరి తెల్లవారు జాముకు చాలా\nదూరం వెళ్ళారు.\nనిశ్చయదత్తుడు ఇంకా ఉత్తరానికే\nప్రయాణం చేస్తున్నాడు. కాని అతని అను\nచరులు, \"ఇటు పోయిన కొద్దీ మ్లేచ్ఛుల\nవల్ల ప్రమాదం జాస్తి. ఇప్పటికే ఒక\nగండం గడిచింది. మేము దక్షిణంగా తిరిగి\nవెళ్ళి పోతాము,” అన్నారు.\n“సరే, మీ ఇష్టం,” అని వారి వద్ద సెలవు\nపుచ్చుకుని, నిశ్చయదత్తుడు మాత్రం అను\nరాగపరను చేరటమే తన లక్ష్యంగా పెట్టు\nకుని, ఉత్తరానికి నడక సాగించాడు.\nవితస్తానదీ తీరాన్ని చేరే సరికి అతనికి\nనలుగురు శాక్తేయులు తటస్థపడ్డారు.\nఅందరూ కలిసి వితస్తానదిని దాటి,\nసూర్యాస్తమయం వేళ భోజనాలు చేసు\nకుని, ముందుకు సాగి, ఒక అరణ్యం\nప్రవేశించారు.\nఆ సమయంలో కొందరు కట్టెలు కొట్టే\nవాళ్ళు అరణ్యంలో నుంచి తిరిగి వస్తూ\nఎదురుపడి, \"ఎక్కడి కిలా పోతున్నారు?\nచీకటిపడబోతున్నది. దరిదాపుల్లో మీకు\nగ్రామ మేమీ తగలదు. ఈ అరణ్యంలో\nఒక పాడుపడిన శివాలయం మాత్రం\nఉన్నది. కాని ఈ రాత్రి మీరు అందులో\nకూడా గడపలేరు. ఎందుచేతనంటే, ఈ\nఅరణ్యంలో శృంగోత్పాదిని అనే యక్షిణి\nఒకతె ఉన్నది. అది కనిపించిన మనిషికెల్లా\nకొమ్ములు మొలిపించి, పశువునుగా మార్చి,\nతినేస్తుంది,” అని చెప్పారు.\nఅయితే శాక్తేయులు ఈ హెచ్చరికను\nలక్ష్యపెట్టక, నిశ్చయదత్తుడితో, \"మనం\nఎప్పుడూ శ్మశానాలలోనే ఉంటూ ఉంటాం.\nఅలాటి యక్షిణీలను ఎన్నింటినో చూశాం.\nఈ పాడు యక్షిణికి మనం భయపడం,”\nఅని శివాలయానికి దారి తీశారు. నిశ్చయ\nదత్తుడు అభ్యంతరం చెప్పక వారితో\nపాటు వెళ్ళాడు.\nశివాలయంలో శాక్తేయులు బూడిదతో\nపెద్ద మండలం తయారు చేసి, 'అందులో\nప్రవేశించి దాని మధ్య పెద్ద అగ్ని రగిల్చి,\nఅందులో ఎండుపుల్లలు వేస్తూ మంత్రాలు\nచదవసాగారు.\nకొంత రాత్రి గడిచేసరికి కంకాళకిన్నరి\nవాయిస్తూ, శృంగోత్పాదిని అనే యక్షిణి\nఅక్కడికి రానే వచ్చింది. అది మండలానికి\nఎడంగానే ఉండి, నృత్యం చేస్తూ ఒక\nశాక్తేయుడి కేసి తీక్షంగా చూస్తూ, కొమ్ములు\nమొలిపించే మంత్రం చదివింది. దాని ఫలి\nతంగా ఆ శాక్తేయుడి నెత్తిన కొమ్ములు\nమొలుచుకొచ్చాయి.\nశాక్తేయుడు లేచి పారవశ్యంతో పాటలు\nపాడుతూ, నృత్యం చేస్తూ, వెళ్ళి అగ్నిలో\nపడిపోయాడు, యక్షిణి వాణ్ణి నిప్పుల్లో\nనుంచి లాగి తినేసింది.\nఇదేవిధంగా యక్షిణి ఒకరి తరవాత\nఒకరుగా మిగిలిన ముగ్గురు శాక్తేయులకూ\nకొమ్ములు మొలిపించి, వారు నృత్యం చేస్తూ\nనిప్పులో పడి కాలినాక, వారిని తీసుకుని\nతిన్నది. ఒక్కసారిగా నలుగురిని తిన్న\nదేమో, యక్షిణికి కొంచెం మైకం లాంటిది\nవచ్చి, అది తన కంకాళకిన్నరిని క్షణం\nపాటు నేల మీద పెట్టింది.\nమరుక్షణమే విశ్చయదత్తుడు ఒక్క\nదూకున యక్షిణి వద్దకు వచ్చి ఆ కంకాళ\nకిన్నరిని తీసుకున్నాడు. కొమ్ములు మొలి\nపించే మంత్రం నాలుగుసార్లు విని\nఉండటంచేత అతని కది కంఠస్థమయింది.\nఅతను యక్షిణి కేసి తదేకదృష్టితో చూస్తూ,\nఆ మంత్రాన్ని పఠించసాగాడు.\nయక్షిణి నెత్తిన కొమ్ములు మొలవ\nసాగాయి. అది బెదిరిపోయి, నిశ్చయదత్తుడి\nకాళ్ళ మీద పడి, \"మహానుభావా ! మంత్రం\nచదవకు. ఆడదాన్ని. కనికరించు. రక్షించు.\nనేను నీ కేం కావాలంటే అది చేసిపెడతాను.\nనిన్ను అనురాగపర ఉండే చోటికి చేర్చ\nమన్నా చేర్చుతాను,” అన్నది.\nయక్షిణి అన్న ఆఖరు మాట వింటూనే\nనిశ్చయదత్తుడు మంత్ర పఠనం మానేసి,\nమంత్రాన్ని ఉపసంహరించాడు.\nయక్షిణి అతన్ని తన వీపున ఎక్కించు\nకుని, ఆకాశానికి ఎగిరి తెల్లవారే లోపల\nఅతన్ని పుష్కరావతికి చేర్చింది.\nఅనురాగపర తన ప్రియుడు వస్తున్న\nసంగతి దివ్యశక్తుల సహాయంతో ముందు\nగానే తెలుసుకుని, తండ్రి ఇంటి నుంచి\nబయలుదేరి అతనికి ఎదురు వచ్చి, ఇంటికి\nతీసుకుపోయింది.\nతరవాత అనురాగపరను పెళ్ళాడి\nనిశ్చయదత్తుడు పుష్కరావతీ నగరంలోనే\nఉండిపోయాడు.",
            "book_page_end": 38
        },
        {
            "title": "కోతిపనులు",
            "book_page_start": 39,
            "pdf_page_start": 57,
            "pdf_page_end": 58,
            "author": "ఎస్. వెంకట్రామయ్య",
            "genre": "హాస్యం, నీతి కథ",
            "moral": "దురాశ పనికిరాదు. ఇతరుల విజయాన్ని చూసి అత్యాశతో అనుకరించబోతే నష్టమే కలుగుతుంది.",
            "keywords": [
                "కోతులు",
                "డబ్బు",
                "దురాశ",
                "అనుకరణ",
                "పిండివంటలు"
            ],
            "characters": [
                "ముసలివాడు (వర్తకుడు)",
                "ముసలివాడి భార్య",
                "పొరుగు ముసలమ్మ",
                "ముసలమ్మ మొగుడు",
                "కోతులు"
            ],
            "locations": [
                "గ్రామం",
                "కొండ",
                "పాడుబడిన గుడి"
            ],
            "content": "ఒక గ్రామంలో ఒక ముసలివా డుండేవాడు. బడిన గుడికి తీసుకుపోయి, దాని మెట్ల మీద\nఅతని కుటుంబం పెద్దదీ, చేసే వ్యాపారం కూర్చోబెట్టాయి..\nచిన్నదీనూ. అందుచేత అతను సాధ్య\nమైనంత వరకు చిల్లిగవ్వకూడా వృధాగా\nఖర్చు చెయ్యకుండా అమిత జాగ్రత్తగా కాల\nక్షేపం చేస్తూ ఉండేవాడు.\nఅతను అప్పుడప్పుడూ బస్తీకి వెళ్ళి,\nతనకు కావలిసిన సరుకులు కొనుక్కునే\nవాడు. కాని వాటిని బండి మీద వేయించి,\nరాజవీధిన తెచ్చేవాడు కాడు. ఎందుకంటే\nరాజవీధి మీద సుంకాలచావడి ఉన్నది.\nఆ వీధిన సరుకు తీసుకుని ఊరు దాటి\nవెళ్ళేవాళ్ళు అక్కడ సుంకం చెల్లించు\nకోవాలి. ఆ సుంకం డబ్బులూ, బండి\nకిరాయి డబ్బులూ ఆదా అవుతాయి గదా\nఅని, వర్తకుడు బస్తీలో తాను మోయగలిగి\nనంత సరుకు మాత్రమే కొని, గోతం\nసంచీలో వేసుకుని చుట్టు దారిన అడవి\nతరవాత అవి వెళ్ళిపోయి కొంత సేపటికి\nగుప్పిళ్ళతో డబ్బులు తెచ్చి ముసలివాడి\nముందు వెదజల్లి, తమ దారిన తాము\nవెళ్ళిపోయాయి.\nఅంత సేపూ ముసలివాడు కళ్ళు మూసు\nకుని కదలకుండా కూర్చున్నాడు. ఆ గుడిలో\nఉండే విగ్రహానికి దారే పొయ్యేవాళ్ళు\nచిల్లరడబ్బులు వెయ్యటం ఆ కోతులు\nచూసి ఉండాలి. ఆ డబ్బులను అవి తీసుకు\nపోయి, ఎక్కడో భద్రంగా దాచి, వాటిని\nముసలివాడికి ఇచ్చేశాయి.\nకోతులు వెళ్ళిపోయాక ముసలివాడు\nకోతిబుద్ధులను చూసి నవ్వుకున్నాడు.\nఏమైనా ఆ రోజు తన అదృష్టం బాగుం\nదనుకుని, వాడు ఆ డబ్బులన్నీ జాగ్రత్తగా\nఏరుకుని, దారిలో తనకూ తన భార్యకూ\nకొత్తబట్టలు కొని, ఇంటికి వెళ్ళి, మిగిలిన\nడబ్బు భార్యకిచ్చి, చక్కగా పిండివంట\nచేయించుకు తిన్నాడు.\nవాళ్ళు భోజనం చేస్తుండగా పొరుగు\nనున్న ముసలమ్మ. వచ్చి, \"ఏమిటి\nవిశేషం? ఇద్దరూ కొత్తబట్టలు కట్టుకుని\nపండగ చేసుకుంటున్నారు!\" అని ఆశ్చర్య\nపడుతూ అడిగింది..\nముసలివాడి భార్య ఆ ముసలిదానికి\nకూడా పిండివంటలు పెట్టి, కోతులకథ\nఅంతా చెప్పింది.\nఆ ముసలిది అంతా విని, ఆదరాబాదరా\nఇంటికి వెళ్ళి, తన మొగుడితో కోతుల\nసమాచారం చెప్పి, \"నువు కూడా వెళ్ళి\nకోతు లిచ్చే డబ్బులు తేరాదూ?” అన్నది.\nముసలిదాని భర్త సరే నన్నాడు.\nమర్నాడు ముసలిది తన మొగుడికి\nఅటుకులు మూటకట్టి ఇచ్చింది. వాడా\nమూటను తీసుకుని బీడు మీదికి వెళ్ళి,\nఅటుకుల మూటను ఒక చెట్టుకొమ్మకు\nతగిలించి, బీడు మధ్య నిశ్చలంగా విగ్రహం\nలాగా కూర్చున్నాడు.\nకొంతసేపటికి కోతులు వచ్చాయి. అటు\nకులు తినేశాయి. విగ్రహం లాగా కూర్చుని\nఉన్న ముసలిదాని మొగుణ్ణి సమీపించి\nఎత్తుకుని పోసాగాయి.\nముసలిదాని మొగుడికి వాటి చేష్టలకు\nనవ్వొచ్చింది. వాడు పకపకా నవ్వటమే\nగాక, కళ్ళు తెరిచి చూశాడు. అది చూసి\nకోతులకు పట్టరాని కోపం వచ్చింది. అవి\nవాణ్ణి కింద పారేసి, నెత్తిన చాలాసార్లు\nమొట్టి, జుట్టు బాగా పీకి, ఒళ్ళు రక్కి,\nగెంతుతూ వెళ్ళిపోయాయి.\nచావు తప్పి కన్నులొట్ట బోయినంత\nపని అయి, కాళ్ళీడ్చుకుంటూ తన భర్త\nఇంటికి చేరేసరికి ముసలిది తమ పాత బట్ట\nలన్నీ తగలబెట్టేసి, తన భర్త కొత్తబట్టలు\nకొనుక్కొస్తాడని ఎదురు చూస్తున్నది!",
            "book_page_end": 40
        },
        {
            "title": "శంఖధ్వని",
            "book_page_start": 41,
            "pdf_page_start": 59,
            "pdf_page_end": 63,
            "author": "జె. సోమయాజిశర్మ",
            "genre": "సాహసం, నీతి కథ",
            "moral": "తమ్ముడు అన్నను చంపడానికి ప్రయత్నించినా, ఆ ద్రోహం దైవశక్తి (శంఖధ్వని) ముందు నిలబడలేదు. ద్రోహికి శిక్ష తప్పదు, పశ్చాత్తాపమే అతనికి అతి పెద్ద శిక్ష.",
            "keywords": [
                "రణసింహుడు",
                "కృపాణసింహుడు",
                "శంఖం",
                "భ్రాతృద్రోహం",
                "పశ్చాత్తాపం"
            ],
            "characters": [
                "రణసింహుడు",
                "కృపాణసింహుడు",
                "రాజు",
                "పురోహితుడు",
                "హంతకులు",
                "మంత్రులు"
            ],
            "locations": [
                "శంఖచూడ సంస్థానం",
                "ఆరావళి పర్వత ప్రాంతం",
                "శివాలయం",
                "యమునానది ప్రాంతం"
            ],
            "content": "ఆరావళి పర్వత ప్రాంతంలో శంఖచూడ\nమనే అందమైన సంస్థానం ఉండేది. దాన్ని\nరాజపుత్ర వంశపు రాజులు పాలించేవారు.\nఅక్కడి కోట బురుజు మీద చిన్న శివా\nలయమూ, అందులో శివలింగానికి ఎదురుగా\nఒక పెద్ద శంఖమూ ఉండేవి. ఆ శంఖం\nసంస్థానాధిపతి ఊదితేనే మోగేదనీ, దానికి\nవారసులు గానివారు ఎంత ప్రయత్నించినా\nదాని నుంచి ఎలాటి ధ్వనీ వచ్చేది కాదనీ\nఒక ప్రతీతి ఉండేది.\nఉత్తరదేశంలో హిందువులకూ, ముస\nల్మానులకూ యుద్ధాలు జరుగుతున్న\nకాలంలో శంఖచూడ సంస్థానాధిపతి అయిన\nరణసింహుడు రాజపుత్ర వీరులతో చేరి\nతాను కూడా యుద్ధం చేయ నిశ్చయించాడు.\nఅతను తన తమ్ముడైన కృపాణసింహుణ్ణి\nకూడా వెంట తీసుకుని బయలుదేరాడు.\nవారి సైన్యాలు కోట గోడల వెలపల ప్రయా\nణానికి సిద్ధంగా ఉన్నాయి. అన్నదమ్ముల\nఅశ్వాలు కోట ద్వారంవద్ద ఆయత్తంగా\nఉన్నాయి. ఆ సమయంలో రణసింహుడు\nతన తమ్ముణ్ణి వెంట బెట్టుకుని, మెట్లెక్కి\nకోట బురుజుమీదికి వెళ్ళాడు; శివాలయంలో\nశివలింగం ముందు మోకరించి నమస్కారం\nచేశాడు; లేచి నిలబడి శంఖాన్ని ఎత్తి\nపూరించాడు. శంఖం నుంచి అద్భుతమైన\nధ్వని బయలుదేరి, గాలిలో నాలుగు వైపు\nలకూ ప్రసరించి, సంస్థానంలో ఉన్న ప్రతి\nప్రాణికీ వినిపించి, పులకరింతలు రేపింది.\nరణసింహుడు శంఖం ఊదటం చాలించి,\nదాన్ని యథాస్థానంలో ఉంచుతూ తన\nతమ్ముడైన కృపాణసింహుడితో, \"తమ్ముడూ,\nనేను యుద్ధంలో చనిపోవటం జరిగినట్టయితే\nనువు ఇక్కడికి తిరిగి వచ్చి, ఈ శంఖాన్ని\nపూరించి ఊది, ఈ రాజ్యాన్ని యథేచ్ఛగా\nఏలుకో,” అన్నాడు.\nకృపాణసింహుడు చుట్టూ' కలయ\nజూశాడు. ఆ కోట బురుజుపై నుంచి చూస్తే\nఅనేక ఆమడల దూరం స్పష్టంగా కనిపి\nస్తుంది. కనుచూపు మేరవరకూ చక్కని\nకొండలూ, లోయలూ, అందమైన అడ\nవులూ, చిన్నచిన్న సరస్సులూ —అంత\nఅందమైన ప్రదేశం భూమిపైన ఎక్కడా\nఉండదనిపించింది కృపాణసింహుడికి.\nఅన్నదమ్ములిద్దరూ బురుజు దిగివచ్చి,\nగుర్రాలనెక్కి, తమ బలాలతో, ఉదయపుర\nమార్గంపట్టి బయలుదేరారు.\nకృపాణసింహుడు ముసల్మానులతో\nజరగబోయే యుద్ధం గురించి ఆలోచిం\nచడం లేదు, శంఖచూడానికి తానే అధిపతి\nఅయితే ఎంత బాగుంటుందా అని ఆలో\nచిస్తున్నాడు. అందుకు ఒకటే అడ్డం — తన\nఅన్న ప్రాణం. రణసింహుడు మహాశూరుడు.\nఅతను యుద్ధరంగం నుంచి ప్రాణాలతో\nపారిపోయి రాడు. ముసల్మాను సేనల బలం\nజాస్తిగా ఉన్న పక్షంలో అతను చచ్చేమాటే\nనిజం. కాని కృపాణసింహుడికి తన అన్న\nచావు రూఢి చేసుకోవాలని ఉన్నది. అతనికి\nముసల్మానులతో పోరాడాలని లేదు; అన్న\nరమ్మంటే విధిలేక బయలుదేరాడు. అన్న\nఏ క్షణాన చచ్చిపోతే ఆ క్షణాన తాను తన\nరాజ్యానికి తిరిగి వచ్చి, పట్టం కట్టుకోవచ్చు.\nతన అన్న చావాలంటే అదొక పెద్దపని ఏమీ\nకాదు, ఏరాత్రిపూటనో తానే చంపెయ్య\nవచ్చు. కాని అందువల్ల తాను అనుమా\nనానికి గురి అయి తీరుతాడు. డబ్బు ఆశ\nచూపితే ఆ పని చేసిపెట్టే హీనులు సామాన్య\nసైనికులలో ఉండకపోరు.\nఅలాటివాళ్ళు ముగ్గురు కృపాణసింహు\nడికి తన సైనికులలోనే దొరికారు. అతను\nవాళ్ళకు డబ్బిచ్చి, తన అన్నను మంచి\nఅవకాశం చూసి చంపమనీ, అతని శవాన్ని\nమాయం చెయ్యమనీ ఆజ్ఞాపించాడు. తర\nవాత కొద్ది రోజులకు రాజపుత్ర సేనలు\nయమునానదీ ప్రాంతాల శిబిరం వేసి ఉన్న\nసమయంలో ఒకనాటి రాత్రి హంతకులు\nకృపాణసింహుడి వద్దకు వచ్చి, తమ పని\nపూర్తిచేశామని చెప్పారు.\n\" రాజావారు గుడారంలో నిద్రపోతుం\nడగా ఆయనను పొడిచేసి, కళేబరాన్ని\nతీసుకుపోయి యమునానదిలో గిరవాటు\nవేశాం,\" అని వాళ్ళు కృపాణసింహుడికి\nతెలియజేశారు. కృపాణసింహుడు వాళ్ళకు\nమరి కొంత డబ్బిచ్చి పంపేశాడు.\nమర్నాడు రణసింహుణ్ణి గురించి\nశిబిరంలో ఆందోళన బయలుదేరింది.\nఆయన తన డేరాలో లేడు. ఆయన పడు\nకున్న పక్క అంతా నెత్తురుమయం. రణ\nసింహుడు హత్య అయినట్టు అందరికీ తెలిసి\nపోగానే కృపాణసింహుడు చాలా ఆందోళన\nపడుతున్నట్టు నటిస్తూ సేనాపతుల వద్దకు\nవెళ్ళి, \" నేను మా సేనలతో మా సంస్థానా\nనికి తిరిగి వెళ్ళిపోవటానికి అనుమతి\nఇవ్వండి. లేకపోతే అరాజక పరిస్థితి ఏర్పడు\nతుంది,” అని చెప్పి వారి అనుమతితో,\nతమ సైనికులను వెంటబెట్టుకుని శంఖ\nచూడానికి తిరిగివచ్చాడు.\nరణసింహుడు పోయాడన్న వార్త విని\nదేశవాసులు చాలా విచారించారు. \"మా\nఅన్న ఆదేశానుసారం నే నే రాజ్యాభిషేకం\nచేసుకుంటాను,” అని తన పరివారానికి\nచెప్పి, కృపాణసింహుడు తన అన్నకు\nశాస్త్రోక్తంగా ఉత్తర క్రియలు జరిపాడు.\nఆ కర్మకాండ పూర్తికాగానే అతని రాజ్యాభి\nషేకానికి ప్రయత్నాలు ఆరంభమయాయి.\nతిరిగి వచ్చినది మొదలు ప్రతి రోజూ\nశివుడికి దణ్ణం పెట్టుకునే మిషమీదకృపాణ\nసింహుడు ఒంటరిగా బురుజు మీదికి ఎక్కి,\nశంఖాన్ని పూరించటానికి ప్రయత్నం చేస్తూనే\nఉన్నాడు, కాని అందులోనుంచి గాలి తప్ప\nఎలాటి నాదమూ రాలేదు. అందుచేత\nఅతను ఆ శంఖం గురించి ఎవరితోనూ ఏమీ\nఅనలేదు. రాజ్యాభిషేకం చేసుకోబోయే\nముందు అతను శంఖంపూరించ వలిసి\nఉంటుందని రాజపురోహితుడు సూచనగా\nఅన్నాడు. కాని అది చాలా పాత ఆచార\nమని కృపాణసింహుడు తేల్చి పారేశాడు.\nఅతను నిజంగా రాజ్యానికి వారసుడే గనక,\nశంఖంపూరించటం- గురించి ఎవరూ పెద్దగా\nపట్టించుకోలేదు.\nపట్టాభిషేక మహెూత్సవదినం వచ్చింది.\nఅభిషేకం మహా వైభవంగా జరిగింది.\nబ్రహ్మాండమైన ఊరేగింపూ, వింతలూ,\nవినోదాలూ, ఆటలూ, పాటలూ, సంతర్ప\nణలూ చక్కగా జరిగాయి. ఆ రాత్రి సంస్థాన\nప్రముఖులూ, ఆహ్వానితులూ విందు భోజ\nనాలకు కూర్చున్నారు. కృపాణసింహుడి\nఆనందానికి మేరలేదు.\nఅంతలో శంఖధ్వని వినవచ్చింది.\nఒక్కసారిగా విందు సద్దడి అంతా మాటు\nమణిగింది. అందరూ వింతగా- శంఖధ్వని\nఆలకించారు.\nకృపాణసింహుడి శరీరంలోని రక్తమంతా\nఒక్కసారిగా కరుడు కట్టిపోయింది.\n“మహారాజుగారే!” అన్నా రెవరో. ఎవ\nరికీ ఆ విషయం సందేహం కలగలేదు.\nవాళ్ళు కొత్త రాజునూ, పట్టాభిషేకోత్స\nవాన్నీ మరిచి, భోజనాల ముందు నుంచి\nలేచి బయటికి పరిగెత్తారు. కోట బురుజు\nమీద నిలబడి, శంఖాన్ని తదేకంగా ఊదు\nతున్న రణసింహుణ్ణి చూసి గుర్తించారు.\nరణసింహుడు బురుజు నుంచి దిగివచ్చి\nతన పరివారాన్ని కలుసుకుని, \"అవును,\nనే నే! చావలేదు! ఇంకా బతికే ఉన్నాను!\nనన్ను చంపటానికి ప్రయత్నించిన వాళ్ళు\nనన్ను నదిలో పారెయ్యటం మేలయింది.\nనాకు చల్లని నీటి వల్ల త్వరగా స్పృహ తెలి\nసింది. సమయానికి కొందరు కోయవాళ్ళు\nనన్ను రక్షించి, మూలికలతో చికిత్స చేశారు.\nహంతకులను కూడా. నేను చులకనగానే\nపట్టుకోగలిగాను. నేను చచ్చా ననుకుని\nఆ దౌర్భాగ్యులు తాము సంపాదించుకున్న\nడబ్బుతో విచ్చలవిడిగా జీవించసాగారు.\nవాళ్ళ ముగ్గురినీ హతమార్చి పగ తీర్చు\nకున్నాను,” అన్నాడు రణసింహుడు.\n\"మహారాజా, ఇంత దారుణం చేయిం\nచిన వా రెవరైఉంటారు? హంతకులకు\nడబ్బిచ్చి మిమ్మల్ని హత్యచేయించే\nసాహసం ఎవరి కుంటుందంటారు?” అని\nమంత్రులడిగారు.\nరణసింహుడు చుట్టూ కలియజూసి,\nతనను చూడవచ్చిన వారిలో కృపాణ\nసింహుడు లేకపోవటం గమనించి, \"ఎవ\nరైతే నేం? వాడి పశ్చాత్తాపమే బతికి\nఉన్నంత కాలమూ వాణ్ణి దహించి శిక్షి\nస్తుంది. వేరే శిక్ష అనవసరం!\" అన్నాడు.\nఅందరూ కలిసి తిరిగి భోజనశాలకు\nవెళ్ళారు. అక్కడ కృపాణసింహుడు లేడు.\nతన అన్న తిరిగి వచ్చాడని తెలియగానే\nతాను మరొక తోవను కోట దాటి ఎటో\nవెళ్ళిపోయాడు.\nమర్నాడు రణసింహుడి గౌరవార్ధం\nమరొక ఉత్సవం జరిగింది. కృపాణ\nసింహుడు భ్రాతృద్రోహి అని ఆబాలగోపాలా\nనికీ తెలిసిపోయింది. అతని పేరు స్మరించిన\nవాళ్ళు లేరు.",
            "book_page_end": 45
        },
        {
            "title": "ఎలుక సహాయం",
            "book_page_start": 46,
            "pdf_page_start": 64,
            "pdf_page_end": 66,
            "author": "పి. కృష్ణంరాజు",
            "genre": "నీతి కథ, ధార్మిక కథ",
            "moral": "చిన్నవైనా, అల్పమైనవైనా, దైవప్రేరణతో చేసే సహాయం గొప్ప ఫలితాలను ఇస్తుంది. సహకారంతో కష్టాలను అధిగమించవచ్చు.",
            "keywords": [
                "చిదానందస్వామి",
                "ఎలుక",
                "ధాన్యం",
                "కరువు",
                "గుహ",
                "విద్య"
            ],
            "characters": [
                "చిదానందస్వామి",
                "పండితుడు",
                "చిట్టెలుక",
                "గ్రామాధికారి",
                "శిష్యులు"
            ],
            "locations": [
                "గ్రామం",
                "మఠం"
            ],
            "content": "శ౦కరాచార్యులవారు అద్వైత బోధ చేస్తున్న\nకాలంలో చిదానందస్వామి అనే సన్యాసి\nబ్రహ్మచారి తన శిష్యవర్గంతో సహా అద్వైత\nబోధలు అధ్యయనం చెయ్యాలని సంకల్పిం\nచాడు. అయితే చిదానందస్వామికి గాని,\nఆయన శిష్యగణానికి గాని సంస్కృత\nభాష అంతగారాదు.\nఆ కారణం చేత\nఆయన ఒక గ్రామానికి వెళ్ళి అక్కడ\nఉండే మహాపండితుణ్ణి, తమ కందరికీ\nసంస్కృతభాష నేర్పమని అడిగాడు.\nపండితుడు సంస్కృతం నేర్పటానికి\nతన కేమీ అభ్యంతరం లేదన్నాడు. అయితే\nఆయన ధోరణి చూస్తే ఎందుకో శంకిస్తు\nన్నట్టు కనిపించాడు.\n\"నాకూ, నా శిష్యులకూ సంస్కృతం\nనేర్పడం గురించి మీకేమైనా అభ్యంతరం\nఉన్నట్టయితే చెప్పెయ్యండి,\" అన్నాడు\nచిదానందస్వామి.\n\"మరే అభ్యంతరమూ లేదు. మా\nప్రాంత మంతటా కామపరిస్థితి ఏర్పడి\nఉన్నది. మీరంతా ఇక్కడ. కనీసం ఒక\nసంవత్సరం పాటుండి, దీక్షగా సంస్కృత\nభాషాధ్యయనం చెయ్యవలసి ఉంటుంది\nగద. అంత కాలంపాటు మా గ్రామస్థులు\nమిమ్మల్నందరినీ భిక్షలతో పోషించగలరా\nఅని నా సందేహం,” అన్నాడు పండితుడు.\n“దానికేముంది? దైవేచ్ఛ ఎలా ఉంటే\nఅలా జరుగుతుంది,” అన్నాడు స్వామి.\nగ్రామానికి ఒక చివరగా ఒక చిన్న\nమఠం ఉన్నది. చిదానందస్వామి తన\nశిష్యులతో ఆ మఠం ప్రవేశించాడు. పండి\nతుడు అక్కడికి వచ్చి స్వామికి సంస్కృత\nపాఠం చెప్పి వెళ్ళి పోతూండేవాడు. స్వామి\nశిష్యులు పగటిపూట దూరగ్రామాలకు కూడా\nవెళ్ళి దొరికిన భిక్ష తెచ్చేవారు. దాన్ని\nఅందరూ పంచుకుని తినేవారు. రాత్రి పూట\nస్వామి తన శిష్యులకు తా నా నాడు నేర్చు\nకున్న పాఠం బోధ చేసేవాడు.\nఅలా\nచెయ్యటం చేత అధ్యయనం మరింత\nచురుకుగా సాగేది.\nఇలా ఒక వారం రోజులు గడిచింది.\nఒక రాత్రి చిదానందస్వామి తన శిష్యులకు\nపాఠం చెబుతూండగా ఎక్కడినుంచో ఒక\nచిట్టెలుక వారి మధ్యకు ధైర్యంగా వచ్చి\nఒక ధాన్యపు గింజను స్వామి దగ్గిర పెట్టి\nవెళ్ళి పోయింది. మరి కొంత సేపయాక\nఅది మళ్ళీ అక్కడికి వచ్చి మరొక ధాన్యపు\nగింజను తెచ్చి స్వామి ముందుపెట్టి మళ్ళీ\nవెళ్ళిపోయింది.\nరెండుఘడియల కాలంలో అది ఇలా\nఅయిదారు సార్లు వచ్చి, ప్రతిసారీ ఒక\nధాన్యపుగింజను స్వామి ముందు పెట్టి\nవెళ్ళిపోయింది.\n\"ఇది చాలా అపూర్వం. ఇందులో దైవ\nప్రేరణ ఏదో ఉన్నది,” అంటూ చిదానంద\nస్వామి దీపం తీసుకుని మఠం బయటికి\nవచ్చి చిట్టెలుక ఎటుగా వెళుతుందో నని\nచూశాడు. ఆఖరుసారి ధాన్యంగింజను పెట్టి\nవెళ్ళిపోయే చిట్టెలుక మఠానికి కొంచెం\nదూరంలో ఉన్న కలుగులో నుంచి పైకి\nవచ్చి చాలా దూరం నేల పైనే పరిగెత్తి,\nచిట్టచివరకు మరొక కలుగులోకి దూరి\nఅదృశ్యమయింది. మరి దాని జాడ కని\nపించలేదు. అది మాయమైన కలుగు\nఎగుడుదిగుడు భూమిలో పాడుబడ్డ దిబ్బల\nమధ్యగా ఉన్నది.\nమర్నాడు తెల్లవారగానే చిదానంద\nస్వామి పండితుడి వద్దకు వెళ్ళి, రాత్రి\nతాను చూసిన దంతా చెప్పి, \"నిర్జన\nప్రదేశం నుంచి ఆ ఎలుక ధాన్యపుగింజలు\nతీసుకు రావటం చూస్తే, ఇది పరిశోధించ\nదగిన విషయం లాగా కనిపిస్తుంది.\nగ్రామాధికారితో చెప్పి నలుగురు మనుడు\nలను నేల తవ్వటానికి మాట్లాడండి,” అని\nసలహా ఇచ్చాడు.\nపండితుడు గ్రామాధికారి వద్దకు వెళ్ళి,\nస్వామి తనతో అన్న విషయమంతా\nచెప్పాడు. గ్రామాధికారి పలుగులతోనూ\nపారలతోనూ మనుషులను వెంటబెట్టుకుని\nమఠానికి వచ్చాడు. చిదానందస్వామి వారి\nనందరినీ మఠం వెనుక ప్రాంతానికి తీసుకు\nపోయి, కిందటి రాత్రి చిట్టెలుక ఏ కలుగులో\nకైతే దూరిందో ఆ కలుగును వాళ్ళకు\nచూపించి, ఆ కలుగు వెంబడి తవ్వు\nకుంటూ పొమ్మన్నాడు.\nఒక గంటసేపు తవ్వేసరికల్లా ఒక పాడు\nపడిన ఇంటి శిధిలాలు భూగర్భంలో కాన\nవచ్చాయి. అది చాలా పెద్ద భవనం అయి\nఉండాలి. ఆ భవనంలో ఒక పెద్ద నేల\nమాళిగా, దాని నిండా అనేక పుట్ల ధాన్యమూ\nబయట పడ్డాయి. ధాన్యపురాశి మీద\nచిట్టెలుక కూర్చుని నిశ్చింతగా కడుపు\nనింపుకుంటున్నది.\nగ్రామాధికారి ఆలస్యం చెయ్యకుండా\nఆ ధాన్యమంతా గ్రామానికి చేరవేయించి,\nఇంటింటికీ అవసరమైనంత పంచి పెట్టి,\nమిగిలినది కొట్లలో పోయించాడు. ఆ విధంగా\nఆ గ్రామం వాళ్ళకు ఆ ఏడు ఆకలి కరువు\nతీరిపోయింది. మరుసటేడు వర్షాలు బాగా\nపడి కరువు పరిస్థితి తొలగిపోయింది.",
            "book_page_end": 48
        },
        {
            "title": "కృష్ణావతారం - 3",
            "book_page_start": 49,
            "pdf_page_start": 67,
            "pdf_page_end": 74,
            "author": "చందమామ బృందం",
            "genre": "పౌరాణిక కథ, బాల్య లీలలు",
            "moral": "శ్రీకృష్ణుడి లీలలు, రాక్షస సంహారం ద్వారా దైవత్వం యొక్క శక్తిని, అద్భుతాలను తెలియజేస్తాయి.",
            "keywords": [
                "కృష్ణుడు",
                "పూతన",
                "శకటుడు",
                "బాల్య లీలలు",
                "నందగోకులం"
            ],
            "characters": [
                "కృష్ణుడు",
                "యశోద",
                "నందుడు",
                "కంసుడు",
                "పూతన",
                "శకటుడు",
                "వసుదేవుడు",
                "గర్గుడు"
            ],
            "locations": [
                "గోకులం",
                "వ్రేపల్లె",
                "మధురాపురం",
                "కాళిందీ తీరం"
            ],
            "content": "కాళిందీ తీరాన ఒక గొప్ప గొల్లపల్లె ఉన్నది.\nఆవులతోనూ, దూడలతోనూ, ఎద్దులతోనూ,\nరకరకాల పనులలో ముణిగి ఉన్న గోపస్త్రీల\nతోనూ, పురుషులతోనూ అక్కడ చాలా\nసందడిగా ఉన్నది. పసుదేవుడి ప్రేరణతో\nనందుడు సకుటుంబంగా ఆ వ్రేపల్లెకు వచ్చి\nచేరాడు. అక్కడి వృద్ధులలో ముఖ్యులు\nఅతనికి ఎదురువెళ్ళి, అభినందించారు.\nనందుడు కూడా వారితో కుశలప్రశ్నలు\nజరిపి, అందరినీ పేరుపేరా పలకరించి,\nవారి వెంట వ్రేపల్లె చేరుకున్నాడు. వృద్ధ\nగోపికలు నందుడి ఇంటికివచ్చి యశోదకూ,\nఆమె కన్న బిడ్డకూ పురిటివేడుకలన్నీ\nజరిపారు. రోహిణి వచ్చింది. నందుడామెకు\nతగిన మర్యాదలు చేశాడు.\nగోపికలకు ఎంతో ముద్దుగా కృష్ణుడు\nగోపకులంలో పెరుగుతున్నాడు. కొన్ని\nరోజులు గడిచాయి.\nగర్భస్రావాలూ, శిశుహత్యలూ చెయ్య\nటానికై కంసుడు అనేకమంది రాక్షసులను\nనియోగించాడు. వారిలో కెల్లా గొప్పది,\nపూతన అనేది మహాభయంకరమై న\nఆకారం కలది. ఆమె రాత్రివేళ పసిపిల్ల\nలను వెతుక్కుంటూ వస్తూ, నందగోపుడి\nబండి కింద, తల్లిపక్కన పడుకుని వున్న\nకృష్ణుణ్ణి చూసి ఆగింది. పిల్లవాడు మంచి\nతేజస్సుకలిగి, అద్భుతంగా కనబడు\nతున్నాడు. అందరు పిల్లల్లాగా లేడు. ఒక\nవేళ కంసుణ్ణి చంపటానికి పుట్టినవాడు\nవీడేనేమో!\nఇలా అనుకోగానే పూతనకు కోపావేశం\nవచ్చేసింది. ఆ రాక్షసి పళ్ళు పటపటా\nకొరికింది. దాని మిడిగుడ్ల నుంచి నిప్పులు\nరాలాయి. కనుబొమలు ముడుచుకున్నాయి.\nనుదుట చెమట పట్టింది. ఊపిరి తీవ్రంగా\nఆడింది. ఆమె ఆ పిల్లవాణ్ణి తల్లి పక్క\nనుంచి బలాత్కారంగా లాక్కుని, విషం\nపూసి ఉన్న తన చనుమొనలు వాడి నోట\nకుక్కింది. కృష్ణుడు కెవ్వున ఏడుస్తూ\nపూతన చనుమొనలు నోట గట్టిగా పట్టుకుని,\nబలంకొద్దీ పాలతోపాటు పూతన శరీరం\nలోని సప్తధాతువులనూ పీల్చాడు. నిజానిక\nతను పూతనను మించిన రాక్షసుడు. అందు\nచేత పూతన అతి వికారమైన ఆర్తనాదం\nచేసి, విరుచుకు పడిపోయింది.\nఆ భయంకరమైన కేకకు మండలోగల\nగోపకులంతా తుళ్ళిపడి నిద్రలేచారు.\nకృష్ణుడు ఏడ్చినప్పుడే యశోద నిద్రలేచింది.\nఆమె మేలుకుంటూనే పక్కలో పిల్లవాడు\nకనపడక పోయేసరికి భయపడి, నందుణ్ణి\nకేక పెట్టింది. నందుడు వచ్చేసరికి మిగిలిన\nగోపులుకూడా రానే వచ్చారు. వారికి భయం\nకరమైన పూతనకళేబరం కనిపించింది,\nదాని ఒడిలో పిట్టలాగా వాలి ఉన్న కృష్ణుడు\nకూడా కనిపించాడు.\nయశోదానందులు తమ కొడుకు\nచూస్తూనే, \"అయ్యో నా తండ్రీ! ” అంటూ\nచప్పున వచ్చి బిడ్డను ఎత్తుకున్నారు.\n\"ఏమిటిది? ఈ రాక్షసి ఇక్కడికెలా\nవచ్చింది? అది వచ్చి బిడ్డనిలా చేస్తుంటే\nనువ్వెలా చూస్తూ ఊరుకున్నావు?” అని\nనందుడు తన భార్య నడిగాడు.\n\"బిడ్డకు కడుపునిండా పాలిచ్చి నిద్ర\nపుచ్చాను. దివిటీ వెలుగుతున్నది. చాలా\nసేపు మేలుకునే ఉండి, ఒక్కక్షణంపాటు\nకన్నుమూశాను. అదికూడా ఎంతోసేపు\nకాలేదు. ఈ రాక్షసిముండ ఎలా వచ్చిందో,\nపిల్లవాణ్ణి ఏం చెయ్యబోయిందో, ఇదేం\nమాయో నాకేమీ తెలీదు. ఈ రాక్షసిముం\nడకు చిక్కికూడా నా బిడ్డ ఏ కీడూ లేకుండా\nతిరిగి నాకు దొరికాడు. వీడికి వెయ్యే\nళ్ళాయుస్సు,\" అన్నది యశోద.\nకృష్ణుడికి గొప్ప గండం తప్పిందని\nగోపకులంతా ఎంతో సంతోషించి, పూతన\nకళేబరాన్ని దూరంగా లాగేశారు. నందుడు\nతన కొడుకు నెత్తుకుని, వాడికి దిష్టితీసి,\nఏవో మంత్రాలు చదివి, ఆశీర్వదించాడు.\nరోజులు గడుస్తున్నాయి. కృష్ణుడు\nక్రమంగా పెరుగుతున్నాడు.\nఒకనాడు వసుదేవుడు తన పురోహితు\nడైన గర్గుడనే బ్రాహ్మణుణ్ణి ఆతిరహస్యంగా\nగోకులానికి పంపాడు. ఆయన వచ్చి\nరోహిణి కొడుకుకూ, యశోద కొడుకుకూ\nజాత కర్మలు జరిపి, ఆ పిల్లలిద్దరికీ .\nరాముడూ కృష్ణుడూ అని పేరుపెట్టి, ఎంత\nరహస్యంగా వచ్చాడో అంత రహస్యంగా\nతిరిగి వెళ్ళిపోయాడు.\nనందుడి ఆనందానికి మితిలేదు. అతను\nబ్రాహ్మణులను పిలిపించి, షడ్రసోపేతంగా\nభోజనాలుపెట్టి, గోవులూ, వస్త్రాలూ దానం\nచేశాడు. పెద్ద ఉత్సవం జరిగింది. గోకు\nలంలో గల బంధువులందరికీ నందుడు\nబట్టలు పెట్టాడు. గోపూజ చేశాడు. గోవాటం\nఅలంకరింప చేశాడు. గోపకాంతలు యశో\nదను, పండంటి కొడుకును కన్నందుకు\nఅభినందించారు. అలాగే గోపకులు కూడా\nనందుణ్ణి అభినందించారు.\nఅక్కడ మధురాపురంలో కంసుడికి\nపూతనకు పట్టినగతి తెలియ వచ్చింది.\nఅతని భృత్యులయిన రాక్షసులు జరిగిన\nదంతా అతనికి తెలిపారు. నందగోపుడి\nకొడుకు పైన కంసుడి అనుమానం కేంద్రీ\nకృతమయింది. అతనికి కొంత కంపరం\nకూడా కలిగింది. అందుచేత అతను తన\nభృత్యులైన రాక్షసులను అనేకమందిని\nపిలిచి, నందగోపుడి కొడుకును తుద\nముట్టించమని హెచ్చరించాడు. ఆ రాక్షసు\nలలో శకటు డనేవాడు వెళ్ళి నందుడి సొంత\nబండిలో అదృశ్యరూపంలో ప్రవేశించి అవ\nకాశం కోసం నిరీక్షించసాగాడు.\nయశోద కృష్ణుణ్ణి నిద్రపుచ్చి, ఆ బండి\nకిందనే పక్కపరిచి పడుకోబెట్టి, మిగిలిన\nగోపస్త్రీలతో సహా నదిలో స్నానంచేసి రావ\nటానికి బయలుదేరి వెళ్ళింది. ఆమె వెళ్ళిన\nకొద్దిసేపటికి బిడ్డ మేలుకున్నాడు. దగ్గిర\nఎవరూ లేకపోయేసరికి, రెండు చేతులూ\nనోట్లో కుక్కుకుంటూ ఏడ్చి, ముఖమంతా\nకళ్ళకాటుకతో కూడిన తడి చేసుకున్నాడు.\nకాళ్ళు తన్నుతూ ఎగిరెగిరి పడ్డాడు. అలా\nకాళ్ళు తన్నుకుంటూనే బండిని ఒక\nకాలితో తన్నేసరికి, బండి పక్కకు పడి\nఛిన్నాభిన్నమయింది.\nఇంతలో యశోద స్నానం చేసి వచ్చి,\nపిల్లవాణ్ణి గురించి తొందరపడుతూ, గబగబా\nవచ్చింది. బోల్తాకొట్టి బద్దలైపోయిన బండి\nఆమెకు కనిపించింది. ఆమె వెంటనే\nకెవ్వున అరిచి, పిల్లవాణ్ణి ఎత్తుకుని రొమ్మున\nఅదుముకుంటూ, \"అమ్మయ్యో, బిడ్డ నిద్ర\nపోతున్నాడుగదా అని స్నానానికి వెళ్ళాను\nగాని, ఇప్పుడు మీ నాన్న వచ్చి, ఇదిచూసి,\n'ఎన్నిమాటలంటాడో ఏమో. ఈ బండి ఇలా\nఎందుకయిందో ఎవరు చెబుతారు ? భర్త\nఅడిగితే నేనేం చెప్పాలి?” అనుకుంటూ,\nఆమె కృష్ణుణ్ణి తొడ మీద కూర్చోబెట్టుకుని\nపాలివ్వసాగింది.\nఇంతలో నందగోపుడు ఒళ్ళంతా దుమ్ము\nకొట్టుకుని, జుట్టంతా చెదరి, చేత కణుపుల\nకర్ర పట్టుకుని, గోపులతో కబుర్లు చెబుతూ\nఅక్కడికి వచ్చాడు. వస్తూనే ఊడి పోయిన\nచక్రాన్నీ, విరిగి పోయిన ఇరుసునూ చూసి\nఒక్కసారిగా వణికిపోయాడు. ఎందుకంటే,\nతన కొడుకు ఎప్పుడూ ఆ బండి కిందనే\nగదా పడుకుంటాడు? బండి అంత ఛిన్నా\nభిన్నమై విరిగి పోయిందిగదా, బిడ్డ\nఏమైనట్టు?\nమరుక్షణమే అతను తన భార్యనూ,\nఆమె దగ్గిర పాలుతాగుతూ, ముఖాన సంతో\nషమూ, చూపులు తల్లి ముఖానాగ ల\nకృష్ణుణ్ణి చూశాడు. నందుడి ప్రాణం కుదట\nపడింది. అతను గుండె నిమురుకుంటూ,\n\"బండి ఇలా అయిపోయిందేం?\" అని\nభార్యను అడిగాడు. ఏవైనా ఎద్దులు బండిని\nపడదోసి తొక్కాయో, లేక పెద్ద గాలి\nవీచిందో అని నందుడికి అనుమానం కలి\nగింది. \" ఏమైతేనేం లే? బిడ్డడు క్షేమంగా\nఉన్నాడు. అంతేచాలు,\" అన్నాడు మళ్ళీ\nనందుడు.\nయశోద గద్గదకంఠంతో, \" అసలు\nతప్పంతా నాదేలే.. బిడ్డ నిద్రపోతుంటే,\nఈ బండి కింద పక్కమీద పడుకోబెట్టి,\nదగ్గిరేగదా అని ఏటికి వెళ్ళి, స్నానం చేసి\nతిరిగి వచ్చి చూతును గదా ఇలా అయింది.\nఆదృష్టం బాగుండి అబ్బాయి కి గండం\nగడిచింది,” అన్నది.\nఇంతలో కొంతమంది కుర్రవాళ్ళు\nఆక్కడికి వచ్చి, \"ఎమమ్మోయి, మేమి\nక్కడ ఆడుకుంటుంటే, మీ కృష్ణుడు కాలు\nచాచి ఒక్క తోపు తోసేసరికి, బండి ఇలా\nవిరిగి పక్కకు పడింది. ఎంత చిత్రమో\nచూసుకోండి,” అన్నారు.\nయశోదానందుల ఆశ్చర్యానికి ఆనందా\nనికీ మేరలేదు. వాళ్ళు తమ కొడుకును\nముద్దాడి, ఇంత మట్టి తీసి పిల్లవాడికి దిగ\nదుడిచి పారేశారు. తన కొడుకును కాపా\nడుతూ ఉండమని నందుడు దేవతలకు\nదణ్ణం పెట్టుకున్నాడు. ఈలోపల పదిమందీ\nచేరి, జరిగిన సంగతి విని, చూసి, నిశ్చేష్టు\nలైపోయారు. తరవాత, విరిగి పోయిన\nబండిని తిరిగి కూర్చి, బాగుచేసి, ఎప్పటి\nలాగా చేసేశారు.\nరోజులు గడుస్తున్నాయి. కృష్ణుడు పెరుగు\nతున్నాడు. బోరగిలపడి, మంచం అంచు\nలకు దేకుతున్నాడు. కితకితలు పెడితే కిల\nకిలా నవ్వి కేరింతలు కొడుతున్నాడు. నిల\nబెట్టి వేళ్ళు పట్టుకోవటానికిస్తే తప్పటడు\nగులు వేస్తున్నాడు. చప్పట్లు కొట్టి, “దా,\nదా,” అని పిలిస్తే దగ్గిరికి వస్తున్నాడు.\nచూసినవాళ్ళు అతన్ని ఎత్తుకుని ముద్దాడ\nకుండా ఉండలేరు. అందుకని మువ్వలు\nగలగల్లాడిస్తూ, దొంగచూపులు చూస్తూ\nఎటో పారిపోతాడు. చూసేవాళ్ళు పరమా\nనందం చెందుతారు.\nతల్లి కృష్ణుడికి వెన్న గోరుముద్దలుగా\nచేసి రోజూ తినిపించేది. చేతి జిడ్డూ, మూతి\nజిడ్డూ, ఒళ్ళంతా పట్టించేది. ఉదయం\nపూట తల్లి కడుపు నిండా వెన్నపెట్టి గృహ\nకృత్యాలు చూసుకోవటానికిపోతే, తప్పటడు\nగులు వేసుకుంటూ వెనకనే వెళ్ళేవాడు.\nఆడవాళ్ళ దగ్గిరికిపోయి వెన్న పెట్టమని బతి\nమాలేవాడు. ఎంత పెట్టినా ఇంకా పెట్టమని\nవేధించుకు తినేవాడు. వెన్న చిలికేవాళ్ళ\nదగ్గిరికివెళ్ళి, కవ్వం తాడు పట్టుకుని కవ్వం\nఆడకుండా చేసేవాడు, జుట్టుముడి ఊడ\nతీసేవాడు, చీరెకొంగు పట్టుకుని లాగేవాడు.\n\"వెన్న పెడతాను గాని కాస్త ఆట\nచూపించరా, బాబూ,” అని గోపికలు\nఅడిగితే మువ్వలూ, మొలగంటలూ గల\nగలలాడుతూ ఆడేవాడు. గోపికలు చల్ల\nచెయ్యటం మానేసి చూసి ఆనందించే\nవాళ్ళు. అస్తమానమూ గోకులంలో ఉండే\nఇళ్ళన్నీ తిరిగేవాడు. వాడితో వేగలేక గోపి\nకలు నలుగురూ నాలుగు పక్కలనుంచి,\n\"పట్టుకోండి, పట్టుకోండి” అంటూ ఒకరి\nనొకరు హెచ్చరించుకుంటూ వచ్చి, పట్టు\nకుని యశోదకు అప్పజెప్పేవాళ్ళు.\nకాలం గడుస్తున్న కొద్దీ కృష్ణుడి ఆటలు\nమారి పోతున్నాయి. గోపబాలకు లందరూ\nబలరామ కృష్ణుల చుట్టూ చేరేవాళ్ళు.\nఅందరూ కలిసి ఒక దండులాగా వ్రేపల్లె\nఅంతా చెడ తిరిగేవాళ్ళు. కృష్ణుడు కుండ\nల్లోనూ, చట్లలోనూ ఉండే పాలూ, నెయ్యీ\nతాగేవాడు, తాగినంత తాగి, మిగిలినది\nనేలమీద పోసి, కాళ్ళతో మట్టగించేవాడు.\nఅలాటి చిలిపి చేష్టలు చెయ్యకుండా ఆపటం\nఎవరివల్లా అయేదికాదు. పాలసముద్రం\nమధించగా వచ్చిన అమృతాన్ని మోహిని\nదేవతలకు పంచినట్టుగా, కృష్ణుడు గోపికల\nఇళ్ళలోని పాలూ, మీగడా తాను తినటమే\nగాక తన వెంట ఉన్న కుర్రకారు కంతకూ\nపంచిపెట్టేవాడు. ఉట్లు తెంచేవాడు, బానలు\nదొర్లించేవాడు, కడవల్లో పాలు సగం తాగి\nవాటిని చల్లతో మళ్ళీ నింపేవాడు. నెయ్యి,\nతీసుకుపోయి నిప్పులోపోసి భగ్గున మంటలు\nలేపేవాడు. పెరుగులో పాలూ, వెన్నలో\nపెరుగూ, చల్లలో నెయ్యి కలిపేసేవాడు.\nదూడలను విప్పి ఆవుల పాలు తాగెయ్య\nనిచ్చేవాడు. కొన్నిటిని కట్లు విప్పి వదిలేసే\nవాడు. కావళ్ళ తాళ్ళు తెంచేసేవాడు. పిల్ల\nలందరినీ చేర్చి ఆటలాడేవాడు. ప్రతి ఆట\nలోనూ అందరినీ ఓడించి, వీపు పగిలేటట్టు\nకొట్టేవాడు, ఒక్కొక్కడి వీపునా ఎక్కి\nమోయించుకునేవాడు. ఆటల్లో ఎంత మొన\nగాణ్ణయినా ఏడిపించుకు తినేవాడు.\nఈ విధంగా కృష్ణుడు గోకులాన్నంతా\nఒక కొలిక్కి తెస్తుంటే గోపకులు ఏం\nచెయ్యాలో తోచక నిశ్చేష్టులైపోయారు.",
            "book_page_end": 56
        }
    ],
    "statistics": {
        "total_stories": 11,
        "author_counts": {
            "చందమామ బృందం": 7,
            "వి. గంగాధరరావు": 1,
            "ఎస్. వెంకట్రామయ్య": 1,
            "జె. సోమయాజిశర్మ": 1,
            "పి. కృష్ణంరాజు": 1
        },
        "genre_counts": {
            "చరిత్ర": 1,
            "జీవిత చరిత్ర": 1,
            "ఫాంటసీ, సాహసం": 2,
            "బేతాళ కథ, నీతి కథ": 1,
            "హాస్యం, ఫాంటసీ": 1,
            "సామాజిక కథ, నీతి కథ": 1,
            "హాస్యం, నీతి కథ": 1,
            "సాహసం, నీతి కథ": 1,
            "నీతి కథ, ధార్మిక కథ": 1,
            "పౌరాణిక కథ, బాల్య లీలలు": 1
        }
    }
}