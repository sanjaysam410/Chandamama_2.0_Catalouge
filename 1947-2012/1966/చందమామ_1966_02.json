{
    "book_id": "చందమామ_1966_02",
    "stories": [
        {
            "title": "స్వర్గీయ లాల్బహాదుర్ శాస్త్రి",
            "book_page_start": 1,
            "pdf_page_start": 4,
            "pdf_page_end": 6,
            "author": "చందమామ బృందం",
            "genre": "జీవిత చరిత్ర",
            "moral": "కార్యవాదిత్వం, నిరాడంబరత, దేశభక్తి గొప్ప నాయకత్వ లక్షణాలు.",
            "keywords": [
                "లాల్బహాదుర్ శాస్త్రి",
                "ప్రధానమంత్రి",
                "నిరాడంబరత",
                "భారత్-పాకిస్తాన్ యుద్ధం",
                "తాష్కెంట్ ఒప్పందం"
            ],
            "characters": [
                "లాల్ బహాదుర్ శాస్త్రి",
                "జవాహర్లాల్ నెహ్రూ",
                "జిజాబాయీ",
                "అయూబ్ ఖాన్"
            ],
            "locations": [
                "మొగల్ సరాయి",
                "వారాణసి",
                "అలహాబాద్",
                "తాష్కెంట్"
            ],
            "content": "“చిన్నవాళ్ళయినా పెద్ద పనులు\nచెయ్య గలరు,\" అన్నాడు. లాల్\nబహాదురాశాస్త్రి. దానికి ఆయన జీవి\nతమే నిదర్శనం. ఆయన సైజుకు\nచిన్నవాడు కావటమే గాక, పెద్ద పేరు\nప్రఖ్యాతులు సంపాదించినవాడు కాడు.\nఆయన పేరు దేశ మంతటా మారు\nమోగలేదు. గొప్ప వక్త కాడు. నిరాడం\nబరుడు, కార్యవాది, నియమశీలి, దీక్షా\nపరుడు. ఆయన విలువ ఆయన సన్ని\nహితులకు మటుకు బాగా తెలుసు.\nఅందుచేతనే, జవాహర్లాల్ నెహ్రూ\nలాటి జగద్విఖ్యాతిగల వ్యక్తి స్థానంలో\nఆయన అనుయాయులు ఆయనను\nప్రధానిగా నిలబెట్టారు.\n\n1964 జూను ఆరంభంలో లాల్\nబహాదుర్ శాస్త్రి భారత ప్రధాని అయి\nనప్పుడు అనేకమంది ఉద్దేశం ఆయ\nనకు ఘనత కట్టబెట్టారని. కాని 19\nనెలల కొద్ది కాలంలో ఆయన తనకు\nస్వతహాగా ఘనత ఉన్నదని లోకానికి\nచాటి చెప్పాడు. మన దేశం అత్యంత\nవిస్తృతమైన దేశాలలో ఒకటి. దీనికి\nశతకోటి సమస్యలు. వీటి వల్ల ఏర్ప\nడిన భారం సామాన్యులకు అర్ధమయేది\nకాదు. ఆ భారాన్ని విజయవంతంగా\nమొయ్యటమే గాక, శాస్త్రి ఈ అల్ప\nకాలంలోనే తన పేరు భారతచరిత్రలో\nచిరస్థాయిగా ఉండేటట్టు చేసుకున్నాడు.\nఆయన ఆకశ్మిక మరణం ప్రపంచ\nదేశా లన్నిటికీ దుర్వార్తే అయింది.\n\nలాల్ బహాదుర్ 1904 అక్టోబరు\n2న వారాణసి సమీపంలో ఉన్న\nమొగల్ సరాయిలో జన్మించాడు.\nతండ్రి శారదాప్రసాద్ పేద బర\nపంతులు. ఆయన అలహాబాదులో\nరివిన్యూ ఆఫీసు గుమాస్తా పదవికి\nమారి, లాల్ బహాదుర్ ఏణ్ణర్థం వయసు\nవాడై ఉండగా పరమపదించాడు.\nఆయన భార్య తన పిల్లలతో సహా\nపుట్టింటికి వచ్చేసింది. ( ఆమె ఇంకా\nజీవించే ఉన్నది.)\n\nలాల్ బహాదుర్ మాతామహుడు\nహజారిలాల్ పెద్ద అవిభక్త కుటుంబా\nనికి పెద్ద. ఆరవ తరగతి పూర్తి చేసి\nలాల్బహాదుర్ తన పదవ ఏట\nహైస్కూలు చదువుకు గాను వారాణసికి\nవచ్చి తన మేనమామ అయిన రఘు\nనాథ్ ప్రసాద్ ఇంట చేరాడు. వారాణసి\nమునిసిపాలిటీలో హెడ్ గుమాస్తాగా\nఉంటూ ఉండిన రఘునాథ్ ప్రసాద్\nదృఢమైన నియమశీలాలు గలవాడు.\nఆయన ప్రభావం లాల్బహాదుర్ పైన\nబాగా ఉండేది.\n\nబెనారెస్ హిందూ యూనివర్సిటీ ఆయన సమన్వయ దృష్టి అలవరుచు\nభవనాలకు శంకుస్థాపన చెయ్యటానికి కున్నాడు. ప్రజాసేవలో కాలం గడపటం\n1915లో గాంధీజీ వచ్చినప్పుడు\nఆయనను లాల్ బహాదుర్ మొదటిసారి\nచూశాడు. చిన్నతనం నుంచీ అతనిలో\nప్రజాసేవాదర్శం ఉండేది. విద్యార్థిగా\nఉంటూనే భారత సేవాసమితిలో\nచేరాడు అదొక నాటు స్కౌటు\nఉద్యమం. మరి కొన్ని ఏళ్ళ అనంతరం\nఅతను —1926 లో — లజ్పత్ రాయ్\nస్థాపించిన ' సర్వెంట్స్ ఆఫ్ ది పీపుల్\nసొసైటీ'లో యావజ్జీవ సభ్యుడుగా\nకూడా చేరాడు.\n\n1921లో గాంధీజీ సహాయనిరాకర\nణోద్యమం ప్రారంభించే నాటికి లాల్\nబహాదుర్ స్కూలు ఫైనల్ చదువు\nతున్నాడు. వారాణసిలో గాంధీజీ\nఉపన్యసించాడు. లాల్ బహాదుర్\nగాంధీజీని అనుసరించ నిశ్చయించి,\nస్కూలు మానేశాడు. మేనమామ\nఆందోళన పడ్డాడు.\n\nఅయితే లాల్ బహాదుర్ చదువు\nమానెయ్యలేదు, కాశీ విద్యాపీఠంలో\nచేరి నాలుగేళ్ళు చదివి, \"శాస్త్రి\"\nఅన్న పట్టం పొంది లాల్బహాదుర్\nశాస్త్రి అయాడు. శాస్త్రి విద్యాదశ పేద\nరికంలోనే గడిచింది. ఆ దశలోనే\nఆయనకు మంచి శిక్షణ అయింది.\n\n1927 లో శాస్త్రి వివాహం జరిగింది.\nవధువు మీర్జాపూరుకు చెందిన లలితా\nదేవి. శాస్త్రి వరకట్నం కింద ఒక చరఖా,\nకొద్ది గజాల ఖద్దరుబట్టా కోరాడు—\nమామగారు ఇంకా హెచ్చు కట్నం\nఇవ్వగలవాడే.\n\nసర్వెంట్స్ ఆఫ్ ది పీపుల్ సొసైటీలో\nఅలహాబాదులో పనిచేస్తుండగా శాస్త్రికి\nజవాహర్లాల్లో తొలిసారిగా పరిచయం\nకలిగింది. జవాహర్లాల్ లాగే శాస్త్రి\nకూడా కాంగ్రెసు ఉద్యమం మంద\nకొడిగా ఉన్న కాలంలో మునిసిపల్\nవ్యవహారాలలో జొరబడి పనిచేశాడు.\n\n1930 లో గాంధీజీ సాగించిన\nశాసనోల్లంఘనోద్యమంలో శాస్త్రి రైతు\nలను పన్నులు కట్టవద్దని ఉద్బోధించి\nరెండున్నర ఏళ్ళ జైలుశిక్ష పొందాడు.\nఅటుతరవాత ప్రతి ఉద్యమం లోనూ\nజైలు యాత్రలు చేస్తూ, మొత్తం\nతొమ్మిదేళ్ళు జైలు జీవితం అనుభ\nవించాడు.\n\n1946 లో రాష్ట్రాలలో కాంగ్రెసు\nప్రభుత్వా లేర్పడ్డాయి. అప్పుడు శాస్త్రికి\nమొట్టమొదటి సారిగా గోవిందవల్లభ\nపంత్ ప్రభుత్వంలో కొద్ది కాలంపాటు ఎన్నిక జరగాలని కాంగ్రెసు అధ్యక్షుడు\nపార్లమెంటరీ కార్యదర్శి పదవి లభిం పట్టుబట్టాడు. అలా ఎన్నిక అయే\nచింది. అంతలో రఫీ అహ్మద్్కద్వాయ్ గౌరవం లాల్బహాదుర్ శాస్త్రికి లభిం\nఢిల్లీ వెళ్ళిపోయాడు, అప్పు డాయన\nనిర్వహిస్తూ ఉండిన మంత్రి పదవి\nశాస్త్రికి లభించింది. 1951 దాకా\nఆ పదవి నిర్వహించి ఆయన రాజ్య\nసభకు ఎన్నుకోబడ్డాడు. అది మొదలు\nఆయన కేంద్రంలో వివిధ శాఖలకు\nమంత్రిగా పనిచేసి పదిమంది కళ్ళ\nపడ్డాడు. 1963 ఆగస్టులో కామరాజ్\nపథకం కింద పదవులను విసర్జించిన\nవారిలో శాస్త్రి కూడా ఒకడు.\n\nఅయితే 1964 జనవరిలో భువ\nనేశ్వర్ సమావేశంలో నెహ్రూకు\nఆరోగ్య భంగం కలిగినప్పుడు శాస్త్రిని\nపోర్ట్ఫోలియో లేని మంత్రిగా నియ\nమించారు. తనకు శాస్త్రి వారసుడుగా\nతరిఫీ దివ్వటానికి నెహ్రూ చాలా కృషి\nచేశాడు; వైదేశిక శాఖకూ, కాబినెట్\nసెక్రటేరియటూ, పరమాణుశక్తికీ\nసంబంధించిన వ్యవహారాలను శాస్త్రికి\nఅప్పగించాడు.\n\nనెహ్రూ మరణించిన మీదట\nఆయన స్థానంలో కాంగ్రెసు పార్లమెం\nటరీ పార్టీ నాయకుడి పదవికి ఏకగ్రీవ\nచింది. ఈ పదవిలో ఆయన ఎదుర్కొన్న\nసమస్యలు అత్యంత తీవ్రమైనవి -\nతిండి కరువు, పెరిగే ధరలు, కచ్\nలోనూ, కాశ్మీరులోనూ పాకిస్తానీయుల\nదురాక్రమణ. ఈ సమస్యలను శాస్త్రి\nధైర్యంతో ఎదుర్కొన్నాడు. అన్నిటి కన్న\nఆయన శక్తిసామర్ధ్యాలను లోకానికి\nబాగా వెల్లడించినది సంధివిగ్రహాలలో\nఆయన చూపిన ప్రతిభ. గత్యంతరం\nలేని పరిస్థితులలో శాస్త్రి పాకిస్తానుతో\nయుద్ధం సాగించటమే గాక, దేశ ప్రజ\nలందరి సహకారాన్నీ పొంది, వారి\nదృష్టిలో ఉన్నతంగా పెరిగాడు. తిరిగి\nపాకిస్తానుతో సంథి చేసుకునే అవకాశం\nదొరికినప్పుడు అందులో కూడా శాస్త్రి\nతన సామర్థ్యాన్నీ, శాంతికాముక\nత్వాన్ని లోకానికి వెల్లడి చేశాడు. అదే\nఆయన జీవితంలో అత్యున్నత క్షణం —\nఅదే ఆయన భౌతిక జీవితానికి ఆఖరు\nక్షణం కూడా. తాష్కెంటు లో,\nఅయూబాఖాన్తో కలిసి సంయుక్త\nప్రకటన చేసిన కొద్ది గంటలకు శాస్త్రి\nఆకస్మికంగా దేహం చాలించాడు.",
            "book_page_end": 3,
            "కేకపెట్టింది": null
        },
        {
            "title": "ఆహ్వానము",
            "book_page_start": 1,
            "pdf_page_start": 19,
            "pdf_page_end": 19,
            "author": "'చక్రపాణి'",
            "genre": "సంపాదకీయం",
            "moral": "మానవత్వం పెరగాలంటే ప్రపంచం శాంతిని కోరుకోవాలి.",
            "keywords": [
                "దాస్యం",
                "బానిసత్వం",
                "శాంతి",
                "యుద్ధం",
                "మానవత్వం"
            ],
            "characters": [],
            "locations": [],
            "content": "కిందటి సంచికలో ప్రారంభమైన \"సముద్రరాణి\nబానిసలు” ఈ సంచికలో పూర్తి అవుతున్నది. బాని\nసత్వం ఎంత దుర్భరమో, ఇతరులను దాస్యంలో\nఉంచే వారు ఎంత అమానుషంగా ప్రవర్తిస్తారో,\nదాస్యం నుంచి విముక్తి పొందటానికి ఎంత యుక్తి,\nఎంత జాగ్రత్తా కావాలో ఈ కథ స్పష్టం చేస్తుంది.\nదేశాలకు బానిసత్వం సంప్రాప్తమయినా ఇలాటి\nకష్టాలే కలుగుతాయి.\n\n\" తెలివి గల గూఢచారి” అన్న కథలో శత్రు\nవులు చేసే అమానుష చర్యలు చూడవచ్చు. హత్యా\nకాండ యుద్ధరంగం లోనే గాక ఇతరచోట్ల కూడా\nజరుగుతుంది. అందుకే ప్రపంచం శాంతిని కోరు\nతుంది. పూర్ణమైన శాంతి ఉంటేనే మానవత్వం\nపెరుగుతుందని మనం తెలుసుకోవాలి.\n\nసంపుటి : 38 - ఫిబ్రవరి 1966 - సంచిక : 2",
            "book_page_end": 1,
            "కేకపెట్టింది": null
        },
        {
            "title": "భారత చరిత్ర - 53: మహారాష్ట్ర పునరుజ్జీవనం",
            "book_page_start": 2,
            "pdf_page_start": 20,
            "pdf_page_end": 22,
            "author": "చందమామ బృందం",
            "genre": "చరిత్ర",
            "moral": "భౌగోళిక పరిస్థితులు, సాంఘిక సమానత్వం, నిరాడంబరమైన జీవనశైలి ప్రజల ఆత్మవిశ్వాసాన్ని, ధైర్యాన్ని పెంచుతాయి.",
            "keywords": [
                "శివాజీ",
                "మహారాష్ట్ర",
                "పునరుజ్జీవనం",
                "దాసబోధ",
                "ప్రజాసేవాదర్శం"
            ],
            "characters": [
                "శివాజీ",
                "రామదాస్ సమర్థ్",
                "ఏకనాథ్",
                "తుకారామ్",
                "శాహజీ",
                "జిజాబాయీ",
                "దాదాజీఖోండదేవ్"
            ],
            "locations": [
                "దేవగిరి",
                "సహ్యాద్రి",
                "వింధ్య",
                "మావల ప్రాంతం",
                "శివనేర్కొండ దుర్గం"
            ],
            "content": "దేవగిరిని యాదవ రాజులు పాలించిన\nకాలంలో మహారాష్ట్రులు ఉత్తమమైన రాజ\nకీయ, సాంస్కృతిక సంప్రదాయాలు నెల\nకొల్పుకున్నారు. కాని, అలా ఉద్దీన్\nహయాంలో యాదవ రామచంద్రదేవుడు\nపతనం కావడంతో వారు తమ స్వాతం\nత్ర్యాన్ని కోల్పోయారు. అయితే మరి నలభై\nసంవత్సరాల అనంతరం వారిలో తిరిగి\nచైతన్యం కానవచ్చింది. బహమనీ రాజ్యం\nలోనూ, దాని అనంతరం వెలసిన సల్తనతులు\nలోనూ వారు ప్రముఖ పాత్ర నిర్వహించి,\n17వ శతాబ్ది ఉత్తరార్థంలో భారత చరిత్ర\nలోనే అత్యంత ప్రాముఖ్యం సంపాదించు\nకున్నారు. ఈ శతాబ్దిలోనే మహారాష్ట్రుల\nకొక జాతీయ రాజకీయ వ్యవస్థ ఏర్పా\nటయింది. వారి జాతీయ సమైక్యతను\nసాధించినది శివాజీ అయినప్పటికీ అతనికి\nపూర్వమే చాలా దోహదం జరిగింది.\n\nఅందుకు అనుకూలించిన అంశాలలో\nమహారాష్ట్ర నైసర్గిక స్వరూప స్వభావాలు\nకూడా ఉన్నాయి. మహారాష్ట్రం సులువుగా\nజయింపదగినది కాదు. ఉత్తరదక్షిణాలుగా\nఉన్న సహ్యాద్రి, తూర్పు పడమరలుగా\nఉన్న వింధ్య, సాత్పుర పర్వతశ్రేణి,\nనర్మదా, తపతీ నదులూ, దుర్జీయమైన\nఅనేక కొండదుర్గాలూ మహారాష్ట్రానికి అంగ\nరక్షలు. అక్కడి భూమి రాతి భూమి,\nవర్షం తక్కువ, వ్యవసాయానికి అను\nకూలం కాదు, అందుచేత మహారాష్ట్రులలో\nభోగలాలసతా, బద్దకమూ లేవు. వారిలో\nఆత్మవిశ్వాసమూ, కృషి, నిష్కపటమూ,\nధైర్యమూ, కష్ట జీవనంతో సంతృప్తి,\nసాంఘిక సమతా, అభిమానమూ జాస్తి.\nఏకనాథ్, తుకారామ్, రామదాస్, వామన\nపండిత్ల లాటి మత సంస్కర్తలు మహా\nరాష్ట్రులకు శతాబ్దాల తరబడి సర్వమానవ\nసమానత్వమూ, దైవభక్తీ నూరిపోశారు,\nకులాన్ని బట్టి, హెూదాను బట్టీ ఆధిక్యత\nరాదన్నారు, కర్మ మార్గాన్ని బోధించారు.\nవీరి బోధల ఫలితంగా మహారాష్ట్రులలో\nకలిగిన ఉత్తేజనం విప్లవానికి నాంది\nఅయింది. శివాజీ గురువైన రామదాస్\nసమర్థ్ ( సమర్థ రామదాసు) తాను రచిం\nచిన “దాసబోధ” అనే గ్రంథం ద్వారానూ,\nమఠాలలో శిష్యుల కిచ్చిన బోధలద్వారానూ,\nసంఘ సంస్కరణకూ, జాతీయ పునరుజ్జీవ\nనానికి అపారంగా తోడ్పడ్డాడు. సాంఘిక\nవిప్లవకారు లందరూ తమ గేయాలను\nమహారాష్ట్ర భాషలో రచించారు, 15, 16\nశతాబ్దులలో శక్తివంతమైన మహారాష్ట్ర\nసాహిత్యం ఏర్పడి, ప్రజలలో గొప్ప చైతన్యం\nతెచ్చిపెట్టింది. వీటన్నిటినీ బట్టి శివాజీ\nమహారాష్ట్రాన్ని ఏకచ్ఛత్రం కిందికి తీసుకు\nరాక పూర్వమే, మహారాష్ట్రులకు ఏక భాషా,\nఏక సంస్కృతీ, ఏక జీవనమూ 17వ\nశతాబ్దిలో ఏర్పడ్డాయి. మిగిలి ఉన్నదల్లా\nఏక రాజ్యమే, దాన్ని శివాజీ సాధించాడు.\nఅతని కొడుకులు ఢిల్లీ దురాక్రమణను దీర్ఘ\nకాలం పాటు ప్రతిఘటించారు. పీష్వాల\nహయాములో మహారాష్ట్ర సామ్రాజ్య విస్త\nరణ కూడా జరిగింది.\n\nదక్కను సల్తనతులలో కొలువు చేసిన\nకారణంగా మహారాష్ట్రులకు రాజకీయ పరి\nజ్ఞానమూ, యుద్ధ తంత్ర పరిజ్ఞానమూ\nలభించిన మాట కూడా నిజమే. శివాజీ\nతండ్రి అయిన శాహజీ అహమ్మద్ నగరు\nసుల్తాను సైన్యాలలో అశ్విక సైనికుడుగా\nమొదట చేరి, క్రమంగా ఉన్నతికి వచ్చి,\nఆ సంస్థానంలో విస్తృతమైన జాగీర్లు సంపా\nదించి, నిజామ్లాహి పరిపాలన చివరి దశలో\nతన ఇష్టం వచ్చినవాణ్ణి గద్దె ఎక్కించగల\nస్థితికి వచ్చాడు. ఆయన విజయం చూసి ఇత\nరులకు కన్నుకుట్టింది. అందుచేత, అహ\nమ్మద్నగర్ సంస్థానం షాజహాఁ పరమై\nనప్పుడు, 1636 లో ఆయన బిజాపూరు\nసుల్తాను కొలువులో ప్రవేశించాడు. ఇక్కడ\nకూడా ఆయన ఎంతో కీర్తి సంపాదించి, కర్ణా\nటక ప్రాంతంలో విస్తృతమైన మాన్యం\nసాధించాడు. ఇదిగాక, ఆయన ఆహమ్మద్\nనగరు కొలువులో ఉండగా సంపాదించిన\nపాత జాగీరు ఆయనకు దక్కింది.\n\nశివాజీ శాహజీ పెద్దభార్య కుమారుడు.\nఅతను శివనేర్కొండ దుర్గంలో 1630లో\nజన్మించాడు. (బికనేర్కట లైబ్రరీలో లభిం\nచిన శివాజీ జాతకచక్రం ప్రకారం 1627\nసరిగా కనబడుతుంది.) శాహజీ తన పెద్ద\nభార్య అయిన జిజాబాయీనీ, తన కొడుకు\nశివాజీనీ, దాదాజీఖోండదేవ్ అనే సమర్థు\nడైన బ్రాహ్మణుడికి అప్పగించి, తాను తన\nచిన్నభార్యతో సహా తన కొత్త జాగీరుకు\nవెళ్ళిపోయాడు.\n\nజిజాబాయి అమిత ధర్మచింత గలది.\nఆమె తన కొడుక్కు పాతకాలపు వీర\nగాథలూ, నీతి కథలూ చెప్పి, అతనిలో\nమతాభిమానం రేకెత్తించింది. శివాజీ\nజీవితం పై అతని తల్లి ప్రభావం అపారం.\nదాదాజీఖోండదేవ్ కూడా అతనిలో ధైర్య\nసాహసాలను బాగా నాటాడు.\n\nశివాజీ చదువుకున్నదీ లేనిదీ మనకు\nతెలియదు. కాని అతను గొప్ప ధీరుడూ,\nసాహసిగా తయారై, విజాతీయుల నుంచి\nదేశమాతకు విముక్తి కలిగించాలనే దృఢ\nసంకల్పాన్ని అలవరుచుకున్నాడు. పశ్చిమ\nకనుమలలో మావల మనే ప్రాంతం\nఉన్నది. దాని నిడుపు 90 మైళ్ళు, వెడల్పు\nసుమారు 12 లేక 14 మైళ్ళు. అక్కడ\nకొండజాతివారు నివసిస్తారు. శివాజీకి చిన్న\nతనంలోనే ఈ మావలీలతో సన్నిహి\nతత్వం ఉండేది. అతను పెద్దవాడయాక\nఈ పరిచయం బాగా అక్కరకు వచ్చింది.\nఅతని తొలి సహచరులూ, ఉత్కృష్ట సైని\nకులూ, ఉత్తమ సేనాపతులూ మావలీలే.",
            "book_page_end": 4,
            "కేకపెట్టింది": null
        },
        {
            "title": "నెహ్రూ కథ - 20",
            "book_page_start": 5,
            "pdf_page_start": 23,
            "pdf_page_end": 26,
            "author": "చందమామ బృందం",
            "genre": "జీవిత చరిత్ర",
            "moral": "స్వాతంత్ర్యం కోసం పోరాడే యోధులకు రాజరికం ముందు కూడా అణకువ ఉండదు.",
            "keywords": [
                "జవాహర్లాల్ నెహ్రూ",
                "నాభా సంస్థానం",
                "అరెస్టు",
                "జైలు జీవితం",
                "నిషేధాతిక్రమణ"
            ],
            "characters": [
                "జవాహర్లాల్ నెహ్రూ",
                "సంతానం",
                "గిద్వానీ",
                "పోలీసు అధికారి",
                "జడ్జి"
            ],
            "locations": [
                "నాభా సంస్థానం",
                "జైతో",
                "అంబాలా రైలు స్టేషను",
                "ఢిల్లీ",
                "అలహాబాదు"
            ],
            "content": "జవాహర్ తన అనుచరులతో జైతో చేర\nగానే అక్కడి బ్రిటిషు పరిపాలకుడు వారి\nకొక ఉత్తరువు అందజేశాడు. ఆ ఉత్తరువు\nప్రకారం జవాహరూ, అతని అనుచరులూ\nనాభాసంస్థానం ప్రవేశించరాదు, ఒక వేళ\nప్రవేశిస్తే వెంటనే వెళ్ళిపోవాలి.\n\nవారికి ఆ నోటీసులు నాభాలోనే అంద\nజేయబడ్డాయి గనక ప్రవేశించరాదన్న\nమాటకు అర్థం లేదు. తిరుగు బండి ఎప్పు\nడున్నదో తెలియదు గనగ వెంటనే వెళ్ళి\nపోవటం కూడా సాధ్యమయేది కాదు. జవా\nహరు తనకు నోటీ సందించిన పోలీసు అధి\nకారితో ఆ మాటే చెప్పి, తాము జత్థా వెంట\nరాలేదనీ, నాభా శాసనాలను ఉల్లంఘించే\nఉద్దేశ మేదీ లేదనీ అన్నాడు. వెంటనే\nపోలీసు అధికారి వారు ముగ్గురినీ అరెస్టు\nచేసి, లాకప్లో ఉంచాడు.\n\nపగలల్లా వారు లాకప్ లో ఉన్నారు.\nసాయంకాలం పోలీసులు వారిని రైలు స్టేష\nనుకు నడిపించుకు పోయారు. సంతానం\nఎడమ చేతికీ, జవాహరు కుడి చేతికీ కలిపి\nఒక బేడీ వేశారు. దానికి తగిలించిన గొలు\nసును ఒక పోలీసు పట్టుకుని ముందు నడి\nచాడు. గిద్వానీ కూడా చేతులకు బేడీ తగి\nలించుకుని జవాహరూ సంతానంల వెనకగా\nవచ్చాడు. ఈ విధంగా ఆ ముగ్గురినీ—\nజవాహరు ఉద్దేశంలో కుక్కలను తీసుకు\nపోయినట్టు-జైతో వీధుల కుండా నడిపిం\nచారు. ఆ రాత్రి వారు మూడో తరగతి\nరైలు పెట్టెల సమ్మర్దం లోనూ, నాభా\nనగరం లాకప్లోనూ గడిపారు. మర్నాడు\nపూర్వాహ్నం నాభా జైలులోకి ప్రవేశించిన\nదాకా వారికి బేడీలు వదలలేదు.\n\nనాభా జైలులో వారిని ఉంచిన కొట్టు\nచాలా అశుభ్రమూ, అనారోగ్యమూ అయి\nనది. పై కప్పు ఇంచుమించు చేతి 'కందేలా\nగున్నది. రాత్రిపూట వారు నేల మీదనే\nపడుకున్నారు. వారి మీద ఎలుకలో,\nచుంచులో పరిగెత్తాయి.\n\nరెండు మూడు రోజుల అనంతరం\nవారి విచారణ ప్రారంభమై, అత్యంత\nహాశ్యాస్పదంగా నడిచింది. న్యాయాధికారికి\nఇంగ్లీషు రాదు సరేకదా, రాతకోతలే వచ్చి\nనట్టు కనబడలేదు. ఈ కేసు రోజుల తర\nబడి నడిచినా కూడా, ఆ మానవుడు\nకాగితం మీద కలం పెట్టటం జవాహరు\nచూడలేదు. విచారణ అంతా ఉర్దూభాషలో\nనడిచింది. జవాహర్ గాని అతని అనుచరులు\nగాని చిన్న చిన్న అర్జీలు దాఖలు చేస్తే,\nన్యాయాధికారి ఆ రోజు వాటి పై ఎలాటి\nఉత్తరువులూ ఇచ్చేవాడు కాడు. అవి\nమర్నాడు మరెవరో రాసిన నోట్లతో సహా\nతిరిగి వచ్చేవి.\n\nఈ న్యాయస్థానంలో జవాహరు ప్రభృ\nతుల పైన నడిచినది నిషేధాతిక్రమణ\nకేసు. దీని విచారణ జరుగుతూండగానే\nవీరి పై మరొక కుట్రకేసు బనాయించ\nబడింది. కుట్ర కేసులో చేర్చటానికి కనీసం\nనలుగురు కావాలి కాబోలు. వీరు ముగ్గురే\nఅయిపోయారు. అందుచేత వీరికి తెలియని\nఒక సిక్కువాణ్ణి అరెస్టు చేసి ఈ కేసులో\nఇరికించారు. ఈ కుట్రకేసు విచారణ\nమరొక చోట జరిగింది.\n\nకుట్ర కేసు బనాయింపూ, దాన్ని\nగురించి ముద్దాయీలకు ఎలాటి నోటీసూ\nఅందజెయ్యక పోవటమూ, వారి తరఫున\nవాదించటానికి ఏర్పాట్లు లేకపోవటమూ\nచూసి లాయరైన జవాహరుకు ఆశ్చర్యం\nవేసింది. ఆయన జడ్జికి ఆక్షేపణ తెలిపితే,\nనాభా లాయరు నెవరినైనా వారి తరఫున\nవాదించటానికి ఏర్పాటు చేస్తామనీ, బయటి\nనుంచి లాయర్లు రావటానికి నాభా నిబంధ\nనలు ఒప్పవనీ జడ్జి అన్నాడు. జవాహర్\nప్రభృతులు విసిగిపోయి, \"మీ ఇష్టంవచ్చి\nనట్టు చేసుకోండి. ఈ విచారణలో మేము\nపాల్గొనేది లేదు,” అని చెప్పేశారు.\n\nఅయితే అది పూర్తిగా సాధ్యం కాలేదు.\nతమను గురించి పచ్చి అబద్ధాలు చెబు\nతూంటే వింటూ ఊరుకోలేక జవాహరు\nప్రభృతులు మధ్య మధ్య, సాక్షులను\nగురించి తమ అభిప్రాయాలు వెల్లడిస్తూ\nవచ్చారు. కొంత కాలంపాటు రోజూ రెండు\nవిచారణలూ సాగాయి. మధ్యలో, బ్రిటిషు\nపాలకుడి తరఫున జైలు సూపర్నెంటు వారి\nవద్దకు వచ్చి, వారు పశ్చాత్తాపం, వెలిబుచ్చి,\nనాభా సంస్థానం నుంచి నిష్క్రమించే\nపక్షంలో వారి పైన గల ఆరోపణలు ఉప\nసంహరించుకో బడతాయని చెప్పాడు.\nతాము పశ్చాత్తాప పడవలిసిన దేమీ లేదనీ,\nనాభా అధికారులు తమకే క్షమాపణలు\nచెప్పుకోవలసి ఉన్నదనీ వారు అతడికి\nజవాబు చెప్పారు.\n\nఅరెస్టయిన పక్షం రోజులకు వారి విచా\nరణలు రెండూ ముగిశాయి. నిందితులుగా\nవారు ఆత్మసమర్థన చేసుకోకపోవటం చేత\nఆ కాల మంతా అభియోగాల చర్చలోనే\nగడిచింది. ప్రాసిక్యూషన్ వాదం ముగియ\nగానే నిందితులు ఒక సుదీర్ఘమైన\nవాబ్మూలం న్యాయాధికారికి అందజేశారు.\nఅది చదివే వ్యవధి కూడా లేకుండానే\nఇంతలావు జడ్జిమెంటు కాగితాల కట్ట వచ్చే\nసింది! అది అంతకు పూర్వమే తయారై\nఉండాలి. రెండు కేసులకూ కలిపి, వారి\nముగ్గురికీ రెండేళ్ళ జైలు శిక్ష విధించ\nబడింది.\n\nఈ అనుభవం ద్వారా జవాహరుకు,\nస్వతంత్ర సంస్థానాలను బ్రిటిషువారు ఎలా\nపాలిస్తున్నదీ కొంతవరకు తెలిసివచ్చింది.\nపోలీసు శాఖకు న్యాయాధికారులంటే\nఖాతరు లేదు, న్యాయాధికారులకు పోలీసు\nలంటే హడలు ! ఏం జరిగినదీ తెలియదు.\nతీర్పు చెప్పిన రాత్రే జైలు సూపర్నెంటు\nవారు ముగ్గురినీ విడుదల చేసి రైలుస్టేషను\nదాకా పంపించాడు.\n\nత్వరలోనే అంబాలా రైలు వచ్చింది.\nవారు దానిలో ఎక్కారు. జవాహరు అంబాలా\nనుంచి ఢిల్లీకి వచ్చి, అక్కడి నుంచి అలహా\nబాదు చేరుకున్నాడు.\n\nపదిహేను రోజులపాటు నాభా జైలులో\nఉన్న ఫలితంగా ముగ్గురికీ సన్నిపాతజ్వరం\nవచ్చింది. జ్వరం ప్రమాదకరంగా వచ్చి\nనప్పటికీ జవాహరు మూడు నాలుగు వారా\nలలో కోలుకున్నాడు.\n\nఈ నాభా గొడవ ఇంతటితో పోలేదు.\nమరో ఆరుమాసాల అనంతరం గిద్వానీ\n500 మందితో కూడిన జత్థా వెంట జైతోకి\nవెళ్ళి తిరిగి అరెస్టు చేయబడి, విచారణ\nకూడా లేకుండా ఖైదు చేయబడి, ఆరో\nగ్యాన్ని పూర్తిగా కోల్పోయి, దాదాపు\nఒక సంవత్సరం తరవాత విడుదల చేయ\nబడ్డాడు. గిద్వానీ అరెస్టు వార్త విని జవా\nహరు తాను కూడా వెళ్ళాలనుకున్నాడు.\nగాని, స్నేహితులు వద్దని సలహా ఇచ్చారు.\nతనకు లోపల నాభా జైలులో ఉండాలన్న\nభయం ఉండే తాను స్నేహితుల సలహా\nపాటించానని గ్రహించి, జవాహరు తరవాత\nచాలా సిగ్గుపడ్డాడు.",
            "book_page_end": 8,
            "కేకపెట్టింది": null
        },
        {
            "title": "నవాబునందిని - 7",
            "book_page_start": 9,
            "pdf_page_start": 27,
            "pdf_page_end": 34,
            "author": "దామోదర ముఖర్జీ",
            "genre": "చారిత్రక కల్పన",
            "moral": "కర్తవ్యం, ధైర్యం ప్రేమ కంటే గొప్పవి. ఆదర్శవంతమైన ప్రేమ త్యాగానికి దారితీస్తుంది.",
            "keywords": [
                "ఆయషా",
                "జగతసింహుడు",
                "మానసింహుడు",
                "ఒరిస్సా యుద్ధం",
                "నిర్బంధం",
                "త్యాగం"
            ],
            "characters": [
                "ఆయషా",
                "మానసింహుడు",
                "జగతసింహుడు",
                "తిలోత్తమ",
                "ఉస్మానాఖాన్",
                "ఊర్మిళాదేవి",
                "అభిరామస్వామి"
            ],
            "locations": [
                "ఒరిస్సా",
                "పాట్నా",
                "వనపూర్",
                "స్వర్ణదుర్గం",
                "ఢిల్లీ"
            ],
            "content": "తన వద్దకు తానుగా వచ్చిన ' ఆయషాను\nచూసి మానసింహుడు, \"అమ్మా, నీవు\nకుమార్తె లాటి దానవు. రాజకీయ కారణాల\nవల్ల నీకు కొంచెం శ్రమ కలిగిస్తున్నందుకు\nనాకు విచారంగా ఉన్నది. నీ కేమైనా\nచెప్పుకోవలిసినది. ఉంటే నిస్సంకోచంగా\nచెప్పుకోవచ్చు,” అన్నాడు.\n\"చెప్పుకోవటాని కేమీ లేదు. మీ అంతః\nపురంలో కొంతకాలం ఉండటానికి నా కెలాటి\nసంకోచమూ లేదు,” అన్నది ఆయషా.\n\"చెప్పటానికి నీ కేమీ లేకపోయినా,\nనేను వినవలిసినది చాలా ఉన్నది.\nనా ప్రశ్నలకు సరిఅయిన సమాధానా లిస్తే\nచాలా సంతోషిస్తాను.”\n\"నా జీవితంలో రహస్యంగా ఉంచ\nదగిన దేమీ లేదు. అందుచేత మీ రడిగే\nప్రశ్నలకు నిజమే చెబుతాను.”\n\"మీ వాళ్ళనందరినీ ఒరిస్సాలో విడిచి\nపాట్నా కెందుకొచ్చావు?”\n\"మీ కుమారుడు జగతసింహుణ్ణి చెర\nవిడిపింతామని వచ్చాను.”\n\"ఏ ఉపాయం ద్వారా ఆ పని చేద్దా\nమనుకున్నావు?”\n\"యువరాజు వద్ద నుంచి పాదుషాకు\nవిజ్ఞాపన పత్రం పంపించి.”\n\" సుబేదారును నే నుండగా నాకు\nతెలియకుండా పాదుషాకు విజ్ఞాపన పత్రం\nఎలా పంపుదా మనుకున్నావు?”\n\"మీరే కద అతనికి స్వయంగా శిక్ష\nవిధించింది? దానికి విరుద్ధంగా జరిగే\nప్రయత్నానికి మీరు సహాయపడతారా?\nఅలా చేస్తే మీరు నవ్వులపాలు కారా?”\n\"విజ్ఞాపన పత్రం సిద్ధం కావద్దా?”\n\"అది ఎప్పుడో సిద్ధమయింది. ఈ పాటికి\nప్రయాగ దాటి వెళ్ళి ఉంటుంది కూడా.\"\n\"జగతసింహుడి దొంగసంతకంతోనా?”\n\"కాదు, కారాగృహంలో ఉన్న జగత\nసింహుడు పత్రాన్ని చదువుకుని సంతకం\nచేశాడు.”\n\"అతడు కారాగృహంలో ఉంటే ఎలా\nఆ పత్రం అతనికి చేరింది?”\n\" అది సులభంగా జరగలేదు. కారాగా\nరాధికారికి పెద్దలంచం పెట్టవలిసివచ్చింది.”\n\"నీవు నిజంగా గొప్ప కార్యదీక్ష గల\nదానవే. విజ్ఞాపన పత్రం పాదుషా చేతి\nకందటానికి కూడా తగిన ఏర్పాట్లు చేశావా?”\n\"చేశాను. అది దర్బారుకు వెళ్ళిన\nమరుక్షణమే పాదుషాకు అందుతుంది,\nవెంటనే తగిన ఉత్తరువులు జారీ అవుతాయి.\nపని సానుకూలం కావటానికి ఎలాటి సందే\nహమూ లేదు.”\n\nఈ మాట మానసింహుడి కి చాలా\nఆనందం కలిగించింది.\n\n\"నీ వింత కష్టపడి ఈ పని కెందుకు\nపూనుకున్నావో తెలుసుకోవాలని ఉన్నది,”\nఅన్నాడు మానసింహుడు. ఆయషా జవాబు\nచెప్పక తల వంచుకున్నది.\n\"చెప్పటం నీ కిష్టం లేదు లాగుంది.\nనేను నిన్నా మాట అడగను. జగతసింహుణ్ణి\nకారాగృహంలో చూశావా?”\n\"లేద.\"\n\"నీ సమాచారం అతనికి అందించావా?”\n\"లేదు.”\n\"నీ కృషికి ఫలితంగా జగతసింహుడు\nవిడుదల అయినప్పుడైనా అతన్ని\nచూస్తావా?”\n\"చూడను. ఆయన్ని చూడాలన్న కోరిక\nనాకు లేదు,” అన్నది ఆయషా.\n\nఆయషాకూ, జగతసింహుడికీ మధ్య\nఉన్న ప్రేమ పరిస్థితిని గురించి మానసిం\nహుడు లోగడ విన్నదానికీ, ఆమె ఇప్పుడు\nచెప్పే సమాధానాలకూ బాగానే అతికింది.\n\n\" అమ్మా, రాజకీయ కారణాల వల్ల\nనిన్ను కొద్దికాలం నిర్బంధంలో ఉంచవలిసి\nవచ్చినందుకు నాకు చాలా బాధగా ఉన్నది.\nఒరిస్సాలో పఠానులు యుద్ధం తెచ్చి\nపెట్టారు. నేను రే పక్కడికి బయలుదేరి\nపోతున్నాను. ఆ యుద్ధం ముగిసే దాకా\nనీవు యిక్కడే ఉండు. ఈ యుద్ధం గురించి\nనీవు చెప్పదగిన దేమైనా ఉన్నదా?” అని\nమానసింహుడు ఆయషా నడిగాడు.\n\n\"ఆ విషయాలు ఆడవాళ్ళ కేం తెలు\nస్తాయి?” అన్నది ఆయషా.\n\"ఉస్మానాను చెప్పవలిసిం దేమైనా\nఉన్నదా?”\n\"ఏముంటుందీ? నవాబు సాహసి,\nపరాక్రమవంతుడు. నే నతనికి సలహా\nలివ్వటం సాహస మవుతుంది. తాను\nచేయదలిచిన దాని పరిణామం ఎలా\nఉండేదీ అతనికి తెలుసు. అతను దానికి\nసిద్ధపడే ఉంటాడు.”\n\n\"యుద్ధం నుంచి తిరిగి వచ్చి నీతో\nతీరికగా మాట్లాడతాను. అప్పుడు నాకు\nచాలా పనులున్నాయి. తాజాఖాన్ను అతని\nఇంటికి పంపెయ్యి,” అంటూ మానసిం\nహుడు వెళ్ళిపోయాడు.\n\nపెద్ద ఎత్తున యుద్ధ ప్రయత్నాలు చేసు\nకుని మానసింహుడు ఒరిస్సాకు వెళ్ళాడు.\nవర్థమానం నుంచి సయ్యద్భాని కూడా పెద్ద\nసేనతో వచ్చాడు.\n\nపఠాను లైనప్పటికీ తక్కువ సన్నాహం\nచెయ్యలేదు. సంధి భంగం వెంబడి యుద్ధం\nఅనివార్యంగా జరుగుతుండని తెలిసినవాడు\nకావటం చేత ఉస్మానాఖాన్ అనేక మాసా\nలుగా మొగలులతో - యుద్ధానికి సర్వ\nసన్నద్ధుడై ఉన్నాడు.\n\nవనపూర్ సమీపాన ఉభయ పక్షాలూ\nతలపడ్డాయి. పఠానులు యుద్ధరంగంలోకి\nఏనుగులను జాస్తిగా తెచ్చారు. మొగలా\nయీలు అనేక ఫిరంగులను తెచ్చారు.\nఫిరంగుల కాల్పులు విని ఏనుగులు\nభయంతో వెర్రెత్తిపోయి, మావటివాళ్ళ\nచెప్పుచేతలలో ఉండక, సైన్యాన్ని ధ్వంసం\nచేస్తూ అన్ని వైపులా పరిగెత్తసాగాయి. పఠా\nనులు ఏనుగులను తీసుకురావటం పొరపా\nటయింది. ఆ పొరపాటు వల్ల వాళ్ళ\nవ్యూహం కాస్తా చెదిరిపోయింది.\n\nఅయినప్పటికీ పఠా సులు దీక్షతోనే\nపో ట్లా డారు, యుద్ధం భయంకరంగానే\nసాగింది. కాని, మొదటి దెబ్బ నుంచి\nవారు కోలుకోలేక అపజయం పొందారు.\nవనపూర్లో విజయం సాధించిన మానసిం\nహుడు అంతతో తృప్తి చెందక కోట వెంబడి\nకోటా, నగరం వెంబడి నగరమూ, ఆక్ర\nమించుకుంటూ ఒరిస్సాను వశపరుచు\nకున్నాడు. జలేశ్వరమూ, కటకమూ, పఠా\nనుల రాజధాని అయిన స్వర్ణదుర్గమూ\nమొగలాయీలకు ఓడిపోయాయి. ప్రతి\nకోట పైనా మొగలాయీ పతాక ఎగిరింది.\n\nఉస్మానాఖాన్ గత్యంతరం లేక ఓటమి\nఅంగీకరించాడు. సులేమానాఖాన్, ఉస్మాన్\nఖాన్లు అక్బరుకు సామంతులు కావటానికీ,\nకప్పం కట్టటానికీ అంగీకరించారు. ఒరిస్సా\nమొగలు సామ్రాజ్యంలో చేరిపోయింది.\n\nఈ విజయానికి అక్బరు పాదుషా చాలా\nసంతోషించాడు, ఎందుకంటే ఒరిస్సా\nచాలా కాలంగా ఆయనకు పక్కలో బల్లెంగా\nఉంటూ వచ్చింది. ఆయన మానసింహుణ్ణి\nబెంగాలు, బిహారులతో బాటు ఒరిస్సాకు\nకూడా సుబేదారుగా నియమించాడు.\n\nచివర కిలా అవుతుందని ఉస్మాన్\nకలలో కూడా అనుకోలేదు. అతని ఆశ\nలన్నీ అడుగంటి పోయాయి. యుద్ధం చేస్తు\nన్నంత కాలమూ అతని మనస్సు నిలకడ\nలేక రకరకాల ఆందోళనలకూ, విచారా\nలకూ, బాధలకూ గురి అయింది. యుద్ధం\nకొద్ది రోజుల కారంభ మవుతుందనగా\nఆయషా అంతఃపురం నుంచి వెళ్ళిపో\nయింది. ఆమె వెళ్ళిపోవటంతో ఉస్మాన్\nఖాను ప్రపంచ మంతా చీకటి అయిపోయి\nనట్టయింది. ఎందుకంటే అత ను తన\nప్రాణాలన్నిటినీ ఆమె పైనే నిలుపు\nకున్నాడు, తన ఆనంద మంతా ఆమెలోనే\nచూసుకున్నాడు. అమెతోనే అతని అదృష్టం\nకూడా వెళ్ళిపోయింది.\n\nమానసింహుడి అంతఃపురంలో ఉన్న\nఆయషాకు పఠానుల అపజయ వార్తలు\nఎప్పటికప్పుడు తెలుస్తూనే ఉన్నాయి. ఆమె\nఅక్కడ ఉన్న రెండునెలల కాలంలోనూ\nఉస్మానఖాన్ పరిస్థితి అదఃపాతాళమంటింది.\nఅతని అపజయాలకు నిరుత్సాహమే కారణ\nమనీ, నిరుత్సాహానికి తాను అతని సామీ\nప్యాన్ని విడిచి వచ్చెయ్యటమే కారణమనీ\nఆయషా అనుకున్నది. తాను కృతఘ్నురా\nలుగా ప్రవర్తించా ననుకున్నది. తన కృత\nఘ్నతకు ఫలితంగా ఒరిస్సా అంతా మొగలు\nలాక్రమించటమే గాక, ఉస్మాన్ ఢిల్లీ\nపాదుషాకు సామంతు అయిపోయాడు. అత\nనింకా ప్రాణాలతో ఉన్నాడంటే అది\nఆయషా కోసమే కావాలి.\n\nమానసింహుడు త్వరలోనే పాట్నాకు\nతిరిగి వస్తున్నాడని తెలిసింది. ఆయన\nఏ ఉద్దేశంతో నైతే తనను బందీని\nచేశాడో ఆ ఉద్దేశం నెరవేరింది; ఉస్మాన్\nయుద్ధంలో దెబ్బ తిన్నాడు.\n\nఒకనాడు పగలు మూడుజాముల వేళ\nఆయషా వద్దకు తిలోత్తమ వచ్చింది.\nఎంతో కాలం తరవాత వాళ్ళు తిరిగి\nకలుసుకున్నది ఇప్పుడే. ఇద్దరూ ఆలింగనం\nచేసుకుని కన్నీరు కార్చారు.\n\"నిన్ను మళ్ళీ చూస్తా ననుకోలేదు.\nనిన్ను నీ మామగా రాదరించినట్టు విని\nచాలా సంతోషించాను,” అన్నది ఆయషా.\n\"సంతోష మేముంది? ఆయన ఇంకా\nకారాగృహంలోనే ఉన్నారు,” అన్నది\nతిలోత్తమ.\n\"వీరపత్ను లెంత ధైర్యంగా ఉండాలి!\nఈ కాస్తకే విచారిస్తున్నావా? ఆయన త్వర\nలోనే విడుదల అవుతారు.”\n\nజగతసింహుడి విడుదలకు ప్రయత్నాలు\nజరుగుతున్నాయనీ, విజ్ఞాపన పత్రం తీసు\nకుని అభిరామస్వామి ఢిల్లీనగరాకి బయలు\nదేరి వెళ్ళాడనీ తిలోత్తమకు తెలియదు.\nఆ విషయాలన్నీ ఆయషా ఇప్పు డామెకు\nచెప్పింది.\n\nవారిద్దరూ జగతసింహుణ్ణి ప్రేమిస్తున్న\nవారే, కాని ఆ ప్రేమలలో ఎంతో వ్యత్యాసం\nఉన్నది. జగతసింహుడి ఎడబాటు ప్రతి\nక్షణమూ తిలోత్తమను బాధిస్తున్నది.\nఆయషా అతన్ని తిరిగి చూడకుండా ఉండ\nటానికి మనస్సును దృఢం చేసుకున్నది;\nతాను యువరాజును ప్రేమిస్తున్న సంగతి\nఇతరులకు తెలియటం కూడా ఆమె కిష్టం\nలేదు, ఆఖరుకు జగతసింహుడికి కూడా\nతెలియరాదనే ఆమె ఉద్దేశం.\n\nతిలోత్తమ మనస్ఫూర్తిగా ఆయషాను\nతన సపత్ని కమ్మనీ, యువరాజును\nపెళ్ళాడమనీ, అతని ప్రేమను తా మిద్దరూ\nపంచుకోవాలనీ కోరింది. ఆయషా ఆ కోరి\nకను నిరాకరించింది. ఆమె తిలోత్తమను\nకౌగలించుకుని, \"మన మిక కలుసుకోం.\nనేను ఒరిస్సాకు తిరిగిపోతాను. మొగలాయీ\nలకూ పఠానులకూ సఖ్య మనేది పొసగ\nనట్టే కనిపిస్తుంది. పఠానులు అంతరించి\nపోవటమే జరిగితే, ఆయషా పేరు కూడా\nవారితోనే అంతరిస్తుంది. నేను చనిపోతే\nఆ వార్త మీకు అందుతుందని కూడా అను\nకోను. ఇదే మన ఆఖరి చూపు,” అన్నది.\nతరవాత ఊర్మిళ పిలుపు రాగా, తిలోత్తమ\nవెళ్ళిపోయింది.\n\nమానసింహుడు తిరిగి వచ్చాడు. ఆయ\nషాకు నిర్బంధం చాలావరకు సడలింది,\nకాని, పూర్తిగా పో లేదు. తాజాఖాన్\nకుటుంబం ఆమెను చూడవచ్చారు. అభి\nరామస్వామి ఢిల్లీకి పోయే దారిలో విజ్ఞాపన\nపత్రాలూ, ధనమూ, గుర్రాలూ చోరీ అయి\nపోయిన వార్త ఆమెకు తెలిసింది.\n\nఆయషా ఉస్మానాఖాన్ కొక దీర్ఘమైన\nఉత్తరం రాసింది. అందులో ఆమె తాను\nఅతన్ని విడిచి వచ్చినందుకు క్షమాపణ\nచెప్పుకుంటూ పశ్చాత్తాపం ప్రకటించింది.\nతాను అందరూ అనుకున్నట్టుగా తన ఆస్తి\nపాస్తులు చూచుకోవటానికి బయలుదేరి\nరాలేదనీ, మరొక పని మీద వచ్చాననీ,\nఆ పని త్వరలోనే ముగుస్తుందనీ, ఆ పని\nముగియగానే తిరిగి వస్తాననీ తెలిపింది.\nఆ ఉత్తరాన్ని తాజాఖాన్ ఇంటికి మనిషి\nద్వారా పంపింది.\n\nఆ రాత్రి కొంచెం పొద్దుపోయాక మాన\nసింహుడూ, ఊర్మిళా ఆయషా కోసం మని\nషిని పంపారు. ఆమె వెళ్ళింది.\n\n\" అమ్మా నీ కిప్పుడు నిర్బంధం ఏమీ\nలేదు. ఇక ముందు ఏంచేయ దలిచావు?\nఎక్కడికి వెళ్ళా లనుకుంటున్నావు?” అని\nమానసింహు ఉడిగాడు.\n\"ఎక్కడికి వెళ్ళేది యింకా నిర్ణయిం\nచుకోలేదు. కొంచెం వ్యవధికావాలి, బహుశా\nఢిల్లీకి పోతాను,” అన్నది ఆయషా.\n\"ఆక్కడే ఉండిపోవచ్చు. అక్కడ\nనీకు తెలిసిన వాళ్ళున్నా రనుకుంటాను.\nఈ నాడు ఒరిస్సాలో పఠానులకు మిగిలిన\nదేమీ లేదు. వారిని నీవు విడిచిపుచ్చ\nవచ్చు,” అన్నాడు మానసింహుడు.\n\n\"మీరు చెప్పేదాన్ని బట్టి నేను వారిని\nవిడిచిపుచ్చక పోవటమే నా ధర్మ మవు\nతుంది. వైభవ సమయంలో వారి అండ\nఉన్న దాన్ని కష్టకాలంలో వారిని ఎలా\nవిడిచి పుచ్చుతాను ? ”\n\nమానసింహుడి కీ మాట చెప్పుదెబ్బలా\nతగిలింది.\n\n\"నీ వెక్కడికీ పో నవసరం లేదు.\nనీవు మా దానివి. మా వద్దనే ఉండు,\"\nఅన్నది ఊర్శిళాదేవి.\n\n\"అమ్మా, నా పైన నీకు మేరలేని\nప్రేమ. కాని, యువరాజును విడిపించటా\nనికి నేను ఢిల్లీ వెళ్ళాలి,” అన్నది ఆయషా.\n\"అందుకు గాను విజ్ఞాపన పత్రాలు\nవెళ్ళాయిగదా?” అన్నాడు మానసింహుడు.\n\"వాటిని దారిలో దొంగలెత్తుకు పోయా\nరట. నేను స్వయంగా వెళ్ళితే పని జరిగే\nఅవకాశం ఉన్నది.”\n\n\"శిక్షించే అధికారం మీ కున్న మాట\nనిజమే గాని, దాన్ని మీరు వినియోగించు\nకోరు,” అన్నది ఆయషా.\n\"ఎందుచేత?” అన్నాడు మానసింహుడు.\n\"మీకు కావలిసింది యువరాజు విడు\nదలే గనక ! మీ ప్రతిష్ఠ పెంపొందించుకోవ\nటానికి మీ కుమారుణ్ణి మీ చేత్తోనే శిక్షిం\nచారు. కాని అతను శిక్ష అనుభవించటం\nమీ కిష్టం లేదు.”\n\"ఇందులో నీ స్వార్థం మటుకు లేదా?”\n\"ఇద్దరిదీ స్వార్థమే అయినప్పుడు మీరు\nనన్ను దండించి ఏం సుఖపడగలరు?”\n\nఊర్మిళ కల్పించుకుని, \"ఏమయేది,\nనిన్ను మాత్రం నేను నా కోడలుగా చేసుకో\nకుండా వదిలిపెట్టను,” అన్నది.\n\" అమ్మా, నే నంత అదృష్టానికి నోచుకో\nలేదు. నా భవిష్యత్తు అదివరకే నిర్ణయమై\nపోయింది,” అన్నది ఆయషా. —(ఇంకాఉంది)",
            "book_page_end": 16,
            "కేకపెట్టింది": null
        },
        {
            "title": "భాగస్వాములు",
            "book_page_start": 17,
            "pdf_page_start": 35,
            "pdf_page_end": 40,
            "author": "చందమామ బృందం",
            "genre": "జానపద కథ",
            "moral": "ధనం కంటే స్నేహబంధానికీ, ఆత్మగౌరవానికీ విలువ ఇవ్వాలి. స్వార్థ రహితమైన సహాయం గొప్పది.",
            "keywords": [
                "బేతాళుడు",
                "విక్రమార్కుడు",
                "భైరవుడు",
                "భాగస్వామ్యం",
                "చితాభస్మం"
            ],
            "characters": [
                "విక్రమార్కుడు",
                "బేతాళుడు",
                "భైరవుడు",
                "కుమారగుప్తుడు",
                "రాజు",
                "రాజకుమార్తె"
            ],
            "locations": [
                "శ్మశానం",
                "నగరం"
            ],
            "content": "పట్టు వదలని విక్రమార్కుడు చెట్టు వద్దకు\nతిరిగి వెళ్ళి, చెట్టు మీది నుంచి శవాన్ని\nదించి భుజాన వేసుకుని, ఎప్పటి లాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా,\nనీవు పడే ఈ శ్రమ ఫలించాక ఆ ఫలితాన్ని\nనీవు పొందుతావో, లేక భైరవుడి లాగా జార\nవిడుస్తావో నాకు తెలియటం లేదు. శ్రమ\nతెలియకుండా ఉండగలందులకు నీకు\nఆ భైరవుడి కథ చెబుతాను, విను,” అంటూ\nఈ విధంగా చెప్పసాగాడు :\n\nభైరవుడు ఒక మారుమూల గ్రామంలో\nపుట్టాడు. అతనికి చిన్న వయసులోనే తండ్రి\nపోయాడు. వాళ్ళు నిరుపేదలు కారు, కష్టం\nచేసుకుంటే జీవితం లోటు లేకుండా వెళ్ళి\nపోతుంది. భైరవుణ్ణి తల్లే పెంచింది, చదువు\nచెప్పించింది. పెరిగి పెద్దవాడై విద్యా\nబుద్ధులు అలవరచుకున్నాక, తన\nకుగ్రామంలో కష్టజీవితం గడిచేకన్న, కొద్ది\nపెట్టుబడితో వ్యాపారం చేసి, తాను సుఖ\nపడి తల్లిని సుఖపెట్టవచ్చునని భైరవుడికి\nఅనిపించింది. అందుచేత అతను పెట్టుబడి\nసంపాదించు కుందామని నగరానికి బయలు\nదేరాడు. ఖర్చుకుగాను కొంత డబ్బూ, తన\nతల్లి నగలూ వెంట తీసుకున్నాడు.\n\nకొంత దూరం వెళ్ళాక ఒక ఊరి బయట\nభైరవుడి కొక విషాదకరమైన దృశ్యం కన\nబడింది. ఒక యువకుడు ఒక స్త్రీ శవం\nముందు కూర్చుని కంటికీ మంటికీ ఏక\nధారగా ఏడుస్తున్నాడు. భైరవు డా యువ\nకుణ్ణి సమీపించి, “ఎవరు నాయనా, నువు?\nఈ చనిపోయిన మనిషి ఎవరు? ఈ నిర్జన\nప్రదేశంలో కూర్చుని ఎందు కేడుస్తు\nన్నావు?” అని అడిగాడు.\n\n\"నే నొక అభాగ్యుణ్ణి. ఈ చనిపోయినది\nనా భార్య. నా తండ్రి పేరుపడిన సముద్ర\nవర్తకుడు. ఆయనతోబాటు మూడు ఓడలు\nసరుకుతో సహా సముద్రం పాలయాయి.\nనాకు మా వ్యాపారం తాలూకు అప్పులే\nమిగిలాయి. నా కున్న ఆస్తి అంతా అమ్మినా\nఆ అప్పులు పూర్తిగా తీరలేదు. అవమా\nనంతో నగరంలో బతక లేక ఈ పక్కనే\nఉన్న గ్రామంచేరి అక్కడ నేనూ నా భార్యా\nఅజ్ఞాతవాసం గడిపాం. నిన్న రాత్రి\nనా భార్య చనిపోయింది. గ్రామస్తులను\nయాచించటం చాతగాక శవాన్ని మోసుకుని\nఇక్కడికి చేరుకున్నాను. ఈ శవానికి దహనం\nచేసే దక్షత కూడా నాకు లేదు,” అంటూ\nఆ యువకుడు పెద్ద పెట్టున ఏడిచాడు.\n\n\" విచారించకు. నేను గ్రామంలోకి వెళ్ళి\nదహన క్రియలకు ఏర్పాటు చేస్తాను,”\nఅన్నాడు భైరవుడు.\n\n\"క్షమించండి! నేను మీ వద్ద దానం\nపట్టలేను, అప్పూ చెయ్యలేను. నేను కూడా\nఇక్కడే ప్రాణాలు విడిచినాక ఏ నక్కలో\nపీక్కుతింటాయి, లేదా, మా ఇద్దరి అనాధ\nప్రేతాలకూ కలిపి ఎవరో ఒకరు సంస్కారం\nచేసేస్తారు. మీ దారిన మీరు వెళ్ళండి.\nనా సమస్య మనుషులు తీర్చేది కాదు,”\nఅన్నాడా యువకుడు.\n\nభైరవు డతనితో, \" నేను నీకు దానమూ\nఇవ్వటంలేదు, అప్పూ పెట్టటంలేదు. నేను\nవ్యాపారం చేద్దామనే బయలుదేరాను.\nనా దగ్గిర కొద్దిగా డబ్బున్నది. అది నేను\nనీ కోసం ఖర్చు చేస్తాను. నువు నా భాగ\nస్వామివిగా ఉండి వ్యాపారం చెయ్యి.\nరాబడి చెరిసగం. నన్ను భాగస్వామిగా\nపెట్టుకుని వ్యాపారం చెయ్యటం నీకు\nసమ్మతమైతే నా డబ్బు తీసుకో,” అన్నాడు.\n\n\"అయ్యా, నీ డబ్బుతో, 'నా భార్యకు\nదహనసంస్కారం చేస్తే, మనకు పెట్టుబడి\nఏదీ? నా దగ్గిర చిల్లి గవ్వలేదు,” అన్నాడా\nయువకుడు.\n\n\" నా దగ్గిర మా అమ్మ నగలున్నాయి.\nవ్యాపార రహస్యాలు తెలియని నా బోటి\nవాడికి ఆ డబ్బు చాలకపోవచ్చు, కాని\nనీ కవి తెలుసు గనక, వాటితోనే చిన్న\nఎత్తున ప్రారంభించవచ్చు,” అన్నాడు భైర\nవుడు. అందు కా యువకుడు సరే నన్నాడు.\n\nభైరవుడు గ్రామానికి వెళ్ళి శవవాహకు\nలనూ, ఒక బ్రాహ్మణ్ణి మాట్లాడి, శవదహ\nనానికి కట్టెలు ఏర్పాటు చేసి, సమీపంలో నే\nచెరువు పక్కన ఉన్న శ్మశానంలో చని\nపోయిన మనిషికి దహన క్రియలు జరిపిం\nచాడు. యువకుడి పేరు కుమారగుప్తు డని\nభైరవుడికి తెలియవచ్చింది.\n\nశవదహనం పూర్తి అయాక బాగా\nచీకటి పడింది. భైరవుడూ కుమారగుప్తుడూ\nచెరువులో స్నానం చేసి, చెరువు గట్టునే\nపడుకున్నారు. తెల్లవారు జామున భైరవుడి\nకొక కల వచ్చింది. ఆ కలలో కుమార\nగుప్తుడి భార్య కనిపించి, \" అయ్యా, మీరు\nనా భర్తకు కొత్త జీవితం ఇచ్చారు. అందుకు\nకృతజ్ఞతగా మీ కొక రహస్యం చెబుతాను.\nనా బూడిద గుడ్డివాళ్ళ కళ్ళకు రాచి\nనట్టయితే వాళ్ళకు తిరిగి దృష్టి వస్తుంది,\"\nఅని చెప్పి మాయమయింది. వెంటనే\nఅతనికి మెలకువ వచ్చింది.\n\nభైరవుడు నిద్రలేచి తనకు వచ్చిన కల\nగురించి ఆశ్చర్యపడ్డాడు. తన కలను\nఅతను నమ్మలేక పోయాడు. కాని కుమార\nగుప్తుడి భార్య కలలో అన్నమాట లింకా\nఅతని చెవిలో గింగురుమంటూనే\nఉన్నాయి. ఎందుకైనా మంచి దనుకుని\nభైరవుడు, కుమారగుప్తుడు నిద్ర లేవక\nముందే శ్మశానం లోకి వెళ్ళి, ఆరిపోయిన\nచితి నుంచి కొంత బూడిద తీసుకుని మూట\nగట్టుకున్నాడు.\n\nతెల్లవారుతూనే స్నేహితులిద్దరూ కాల\nకృత్యాలు తీర్చుకుని బయలుదేరి, మధ్యా\nహ్నాని కల్లా ఒక నగరం చేరుకున్నారు.\nఅక్కడి సత్రంలో వారు బస చేశారు.\nసత్రం అరుగు మీద ఒక గుడ్డి బిచ్చగాడు\nవారికి కనిపించాడు. భైరవుడు తన మూట\nనుంచి చిటికెడు బూడిద తీసి ఆ బిచ్చ\nగాడి కళ్ళకు రాచాడు. వెంటనే వాడికి\nదృష్టి వచ్చేసింది. వాడు వెలుగు చూడలేక\nకళ్ళు చిట్లిస్తూ, \" నాకు చూపొచ్చిందర్రా !\nచూపొచ్చింద!",
            "book_page_end": 22,
            "కేకపెట్టింది": null
        },
        {
            "title": "కలలోని నిజం",
            "book_page_start": 23,
            "pdf_page_start": 41,
            "pdf_page_end": 44,
            "author": "రవిరామ్",
            "genre": "జానపద కథ",
            "moral": "అత్యాశకు పోకుండా సంతృప్తిగా జీవించడమే సుఖానికి మార్గం.",
            "keywords": [
                "కిళిందకుడు",
                "కరాళకంఠి",
                "బంగారు తామర",
                "యక్షుడు",
                "కల",
                "సంతృప్తి"
            ],
            "characters": [
                "కిళిందకుడు",
                "కరాళకంఠి",
                "యక్షుడు",
                "దేవతాస్త్రీ",
                "కీర్తిప్రతాపుడు",
                "రాజ్యరమ"
            ],
            "locations": [
                "లోయ",
                "కొలను",
                "పాండ్యదేశం"
            ],
            "content": "ఒక దేశంలో కిళిందకు డనే వాడికి కరాళ\nకంఠి అనే పరమ గయ్యాళి భార్య ఉండేది.\nకరాళకంఠికి బంగార మంటే తగని వెర్రి.\nబంగారం సంపాయించుకు రమ్మని భర్తను\nఅస్తమానమూ వేపుకుతింటూ ఉండేది.\nభార్య పెట్టే పోరుతో జీవితం నరకమైపోయి,\nకిళిందకుడు ఆత్మహత్య చేసుకోవాలని\nనిశ్చయించుకుని, అడవికిపోయి, ఒక చెట్టు\nకొమ్మకు తాడు కట్టి, దాని చివర ఉచ్చు\nపెట్టి, ఉచ్చులో తలదూర్చి గొంతుకు\nఉరిపోసు కున్నాడు.\n\nఅయితే కిళిందకుడు చావలేదు. చెట్టు\nకొమ్మ విరిగి పడటం చేత అతని మెడ\nచుట్టూ ఉచ్చు బిగియలేదు. అతని పాట్లు\nచూస్తూ చెట్టులో ఉండిన యక్షుడు ప్రత్య\n'క్షమై, కిళిందకుడు జీవితం పైన విరక్తి\nచెందిన కారణం తెలుసుకుని, \"ఈ గింజలు\nమూడూ తీసుకుని ఇంటికి పో. రోజూ, రాత్రి\nనిద్రపోయే ముందు ఒక గింజ చొప్పున\nమింగు. వీటి మహిమ వల్ల నీకు బంగారం\nలభిస్తుంది,” అని చెప్పి, మూడు గింజలు\nకిళిందకుడి చేతిలో పెట్టి అదృశ్య మయాడు.\n\nకిళిందకుడు ఆ గింజలను ఇంటికి\nతీసుకుపోయి, ఆ రాత్రి పడుకునేటప్పుడు\nఒక గింజ మింగాడు. వెంటనే అతనికి\nమంచి నిద్ర పట్టేసింది. ఆ నిద్రలో అతనికి\nఒక అపూర్వమైన కల వచ్చింది. అందులో\nఅతను ఇంటి నుంచి నడుచుకుంటూ,\nఎన్నడూ ఎరగని వింత ప్రదేశాల మీదుగా\nఒక లోయలోని కొలను చేరుకున్నాడు.\nకొలను గట్టున ఎవరో దేవతాస్త్రీ ఎవరి\nకోసమో ఎదురు చూస్తున్నదాని లాగా\nకూర్చుని ఉన్నది. కొలనులో ఒకే ఒక\nబంగారు తామరపువ్వు ధగధగా మెరుస్తూ\nకిళిందకుడి కంట పడింది. అతనా తామ\nరను అదేపనిగా చూస్తూండటం గమనించి\nఆ స్త్రీ చిరునవ్వు నవ్వి, దాన్ని కోసి అతని\nకిచ్చి, \"వెనక్కు తిరిగి చూడకుండా\nఇంటికి పో,” అన్నది.\n\nతెల్లవారి కిళిందకుడు లేచి చూసుకునే\nసరికి, తామరపువ్వు ఆకారంలో బంగారం\nఅతని చేతిలో ఉన్నది. తాను రాత్రి కలలో\nచూసినది ఈ రూపంలో నిజమయిం దను\nకుని, అతను ఆ బంగారాన్ని తన భార్య\nకర్పించి, తన కల గురించి వివరంగా\nఆమెకు చెప్పాడు.\n\nతన భర్త అంత బంగారాన్ని తన కిచ్చి\nనందుకు సంతోషించి భర్తను మెచ్చుకోవ\nటానికి మారుగా, \" అంత కొలను నుంచి\nసాధ్యమైనన్ని తామరపూలు తీసుకురాక\nఒకే ఒకటి తెస్తావా?” అని భర్త మీద\nపడి చావగొట్టింది.\n\nమర్నాడు రాత్రి పడుకోబోతూ కిళింద\nకుడు మరొక గింజ మింగాడు. వెంటనే\nఅతని శరీర బాధలన్నీ ఉడిగి, సుఖమైన\nనిద్ర పట్టింది. తిరిగి అదే కొలనూ, అందులో\nఒకే ఒక బంగారు తామరపువ్వూ, అదే\nదేవతాస్త్రీ కలలోకి వచ్చాయి. ఈ సారి\nకూడా ఆ స్త్రీ అతనికి బంగారు తామర\nపువ్వు కోసి యిచ్చి పంపేసింది.\n\nతన భర్త మళ్ళీ ఒక్క బంగారు\nతామరే సంపాదించటం చూసి కరాళకంఠి\nపట్టరాని ఆగ్రహంతో భర్తను వీధిలోకి\nఈడ్చుకుపోయి పెద్ద గలాటా చేసింది. పది\nమందీ పోగయారు. వ్యవహారం రాజుగారి\nదాకా వెళ్ళింది. రాజుగారు ఆ భార్యా భర్త\nలను పిలిపించి, \" మీరు దేనికి వీధినపడి\nకొట్లాడుకున్నారు?” అని అడిగాడు.\n\nకిళిందకుడు జరిగినదంతా ఉన్న\nదున్నట్టు చెప్పాడు. కీర్తిప్రతాప మహారాజు\nతాను విన్నది నమ్మ లేక, కిళిందకుణ్ణి,\nఅతని భార్యనూ తన భవనంలోనే ఉండ\nమని, ఆ రాత్రి తాను పడుకోబోయే\nటప్పుడు, కిళిందకుడి వద్ద మిగిలిన మూడో\nగింజ మింగి పడుకున్నాడు.\n\nరాజు కూడా నిద్రలో కొలను చేరు\nకున్నాడు. కాని అతను కొలను కేసి చూడనే\nలేదు. దాని గట్టున ఉన్న దేవతాస్త్రీ వద్దనే\nఅతని దృష్టి ఆగిపోయింది. రా జామెను\nమోహించి పట్టుకోబోయాడు.\n\nఆ స్త్రీ దూరంగా పరిగెత్తి, అతన్ని\nవారిస్తూ, \"రాజా, ఆగు. నేను స్వతంత్రు\nరాలిని కాను. అలా కొలను కేసి ఒకసారి\nచూడు,\" అన్నది.\n\nరాజు కొలనులోకి చూసేసరికి కొలనంతా\nరక్తంతో నిండి ఉన్నది. అందులో పాము\nతలలు విషజ్వాలలు కక్కుతూ మహా\nభయంకరంగా ఉన్నాయి.\n\" రాజా, నెను రాజ్యరమను. నా పై\nదృష్టి లేనివారికి ఆ పాముతలలు బంగారపు\nతామరలుగా కనిపిస్తాయి. ఆ తలలు కల\nవాడు రాక్షసభుజంగుడు. అతడు నన్నిక్కడి\nనుంచి కదలనివ్వడు. నన్నెవరైనా తాకి\nనట్టయితే ఇద్దరికీ ప్రమాదం కలిగిస్తాడు.\nవాడు నశించనిదే నేను నీకు దక్కను,\"\nఅన్నదా స్త్రీ. కీర్తిప్రతాపుడు వెంటనే ఒర\nనుంచి కత్తి దూశాడు.\n\n\"రాజా, తొందరపడకు. వాడు ఎవరి\nవల్లా, ఏ ఆయుధం చేతా చావడు. వాడికి\nఒకే విధంగా చావున్నది. నన్ను నిజంగా\nప్రేమించిన వాడి హృదయ రక్తం వాడి\nతలల మీద చిలకరిస్తే వాడు చస్తాడు,\"\nఅన్నది రాజ్యరమ.\n\n\"అలా అయితే నా హృదయ రక్తం\nవాడి తలల పైన చిలుకు,\" అంటూ కీర్తి\nప్రతాపుడు తన కత్తితో తన గుండెను\nచీల్చుకుని పడిపోయాడు.\n\nతిరిగి అతనికి స్పృహ తెలిసేసరికి\nప్రభాత తూర్యనాదాలు వినిపించాయి.\nఅతను కళ్ళు తెరిచి, తాను తన శయనా\nగారంలోనే ఉండటమూ, రాజ్యరమ\nపక్కనే కూర్చుని, చల్లగా తన నుదురు\nనిమురుతూండటమూ కనిపించింది. అతని\nశయ్య చుట్టూ బంగారు తామరులు ధగ\nధగా మెరుస్తున్నాయి.\n\n\"ఇదంతా కలా? నిజమా?” అన్నాడు\nకీర్తిప్రతాపుడు.\n\"కలలో నిజం,” అన్నది రాజ్యరమ.\n\nఅటు తరవాత కీర్తిప్రతాపుడు రాజ్య\nరమతో సుఖసంతోషాలతో ముణిగితేలుతూ,\nబంగారు తామరలతో ప్రజల కే లోటూ\nలేకుండా పాలించాడు.\n\nకరాళకంఠి కూడా తన గయ్యాళి బుద్ధి\nమాని, తన భర్త కిళిందకుడితో అను\nకూలంగా ఉంటూ ఎంతో కాలం సుఖ\nజీవనం గడిచింది.",
            "book_page_end": 26,
            "కేకపెట్టింది": null
        },
        {
            "title": "చిలుకజ్యోస్యం",
            "book_page_start": 27,
            "pdf_page_start": 45,
            "pdf_page_end": 50,
            "author": "వి. కేశవరావు",
            "genre": "హాస్యం",
            "moral": "అదృష్టం కలిసి వచ్చినప్పుడు కూడా అత్యాశకు పోకుండా తెలివిగా నడుచుకోవాలి.",
            "keywords": [
                "చిలుకజోస్యం",
                "పున్నయ్య",
                "అదృష్టం",
                "మందమతి",
                "నడ్డినొప్పి"
            ],
            "characters": [
                "పున్నయ్య",
                "చిలుకజోస్యుడు",
                "పంటినొప్పి మనిషి",
                "నడ్డినొప్పి మనిషి",
                "స్వాములవారు",
                "పున్నయ్య భార్య"
            ],
            "locations": [
                "చెరువుగట్టు",
                "సత్రం",
                "గ్రామం"
            ],
            "content": "ఒక ఊళ్ళో పున్నయ్య అనే బీద కాపు\nఉండేవాడు. అతను బొత్తిగా మందమతి,\nఏ పనీ సరిగా చేయలేక పోయేవాడు. పెరిగి\nపెద్దవాడయే దాకా తల్లిదండ్రుల చేత,\n\"చేతగాని చవట! అదృష్ట,హీనుడు,”\nఅని తిట్లు తిన్నాడు. పెద్దవాడయాక పెళ్ళి\nచేసుకుని, పెళ్ళాం చేత కూడా అదే\nమాటలు పడ్డాడు. ఆసలే దరిద్రమూ,\nఅందులో భార్య చేత మాటలు పడటమూ\nసహించలేక పున్నయ్య ఒకనాడు ఇల్లు\nవిడిచి దేశాల మీద బయలుదేరాడు.\n\nఊరి బయటనే ఒక చెట్టు కింద చిలుక\nజోస్యు డొకడు పున్నయ్యకు కనిపించాడు.\nయజమాని పంజరం తలుపు తెరవగానే\nఅందులో ఉండే చిలుక బయటికి వచ్చి,\nపెట్టెలో అడ్డంగా పేర్చి ఉండే చీటీలలో\nఒకటి తీసి తన యజమాని కిస్తుంది. దాన్ని\nచిలుక యజమాని చదివి వినిపిస్తాడు. అతని\nచుట్టూ కొందరు చేరి, తల కొక బేడా\nచొప్పున ఇచ్చి జోస్యం చెప్పించుకుంటు\nన్నారు. పున్నయ్య కూడా చిలుక జోస్యుడి\nచేతిలో ఒక బేడా పెట్టి జోస్యం చెప్ప\nమన్నాడు. చిలుక ఒక చీటీ తీసి ఇచ్చింది.\nజోస్యుడు దాన్ని చూసి ఇలా చదివాడు :\n\n\"నిన్ను దేవుడు కన్ను తెరిచి చూశాడు.\nఇవాళ నుంచీ నీకు మంచి అదృష్టం.\nఅదృష్టం పట్టింది కనకనే నీవీ మాట\nవింటున్నావు.”\n\nపాపం, మందమతి అయిన పున్నయ్యకు\nఆ మాటలు తలకెక్కక, \" అదృష్టం పట్టిం\nదన్నావు, బాగానే ఉంది. అందుకు నేనేం\nచెయ్యాలి?” అని చిలుక జోస్యుణ్ణి అడి\nగాడు. ఉన్న బేడా కాస్తా పోవటం మటుకే\nపున్నయ్యకు అర్థమయింది.\n\n\"ఏం చెయ్యాలా? ఏదైనా చెయ్య\nవయ్యా, నీ కడ్డుండదు. ఎవడి మొహమైనా\nపగలదన్ను, ఎవడి నడ్డి అయినా విరగ\nదన్ను, ఎవరినన్నా జుట్టు పట్టుకుని జర\nజరా ఈడ్చెయ్యి, నీ కేమీ నష్టం రాదు,\nమంచే జరుగుతుంది, నీకు కలిసి వస్తుంది.\nఅంత దాకా ఎందుకు ? నీ కాళ్ళముందున్న\nలంకెబిందెలను చాచి తన్నినా నీకు లాభమే\nఅవుతుందిపో ! నా చిలుకజోస్యం ఎన్నటికీ\nతప్పదు. దానికి తిరుగులేదు,” అన్నాడు\nచిలుకజోస్యుడు.\n\nఈ మాటలు పున్నయ్య తలకెక్కాయి.\nఅతను ముందుకుసాగి, కొద్ది సేపట్లో ఒక\nచెరువుగట్టు మీదికి వచ్చాడు. చెరువు\nగట్టు మీద ఎవరో తండ్రికొడుకులు కూర్చుని\nఉన్నారు. తండ్రి దుర్భరమైన పంటి\nపోటుతో బాధపడుతూ, \"అమ్మా, అబ్బా!\"\nఅని మూలుగుతున్నాడు.\n\nపున్నయ్య ఆ మనిషిని చూడగానే పిడి\nకిలి బిగించి మూతి మీద బలంకొద్దీ\nకొట్టాడు. ఎవడో, ముక్కూ ముఖమూ\nతెలియనివాడు వచ్చి అకారణంగా తన\nతండ్రిని అలా కొట్టేసరికి కొడుక్కు ఎక్కడ\nలేని ఆగ్రహమూ వచ్చింది. ఆ దెబ్బకు\nతండ్రి నోట నెత్తురు చిమ్మేసరికి ఆ కొడుకు\nపులి లాగా పున్నయ్య మీదికి లంఘించి,\n\"తప్పుడు ముండాకొడకా, మా నాన్నను\nకొడతావుట్రా?” అంటూ రెండు చేతులతో\nపీక పట్టుకున్నాడు.\n\n\"అదృష్టం కలిసిరావాలి!” అని\nపున్నయ్య అరిచాడు.\n\nతండ్రి కొడుకును వారిస్తూ, \"ఆ మనిషి\nనేమీ చెయ్యకురా! దెబ్బతో సలిపే పళ్ళు\nరెండూ రాలిపోయా యి. బాధ తా\nపోయింది. ఆ మనిషి ఎవరో మంచి ఉప\nకారం చేశాడు,\" అన్నాడు.\n\nఈ మాట విని కొడుకు ఆశ్చర్యంతో\nపున్నయ్యను వదిలిపెట్టాడు.\n\n\"దేవుడల్లే వచ్చావు బాబూ, ఇంద,\nఈ డబ్బు తీసుకో,” అంటూ పళ్ళూడిన\nవాడు పున్నయ్య చేతిలో రెండు రూపా\nయలు పెట్టాడు.\n\nచిలుకజోస్యంలో నమ్మకం కుదిరి\nపున్నయ్య ముందుకు సాగాడు. కొంత\nదూరం వెళ్ళే సరికి అతని కొక మనిషి\nవిచిత్రమైన భంగిమలో కనిపించాడు.\nఆ మనిషి నడ్డనొప్పితో మెలితిరిగి చాలా\nబాధలో ఉన్నాడు. ఆ మనిషి ముఖం అవ\nతలిపక్క తిరిగి ఉన్నది.\n\nపున్నయ్య వెనక నుంచి ఆ మనిషిని\nసమీపించి, చిలుక జోస్యుడు చెప్పిన\nప్రకారం, కాలు చాచి ఆ మనిషి, నడ్డి మీద\nబలం కొద్దీ తన్నాడు.\n\nఆ తాపుకు ఆ మనిషి అంతెత్తు ఎగిరిపడి,\n\"ఎవడ్రా నువూ?\" అంటూ భీకరంగా\nపున్నయ్య మీదికి వచ్చాడు.\n\nపున్నయ్య భయపడి, \" అదృష్టం కలిసి\nరావాలి!\" అని గావుకేక పెట్టాడు. అతన్ని\nచావగొట్టటానికి చెయ్యి ఎత్తిన ఆ మనిషి\nముఖాన కోపం పోయి, ఆశ్చర్యం వచ్చింది.\nతన నడ్డినొప్పి కాస్తా తీసేసినట్టు పోయిం\nదని అతను తెలుసుకున్నాడు.\n\n\"అయ్యా, ఈ నడ్డి నొప్పితో యమ\nయాతన పడుతున్నాను. ఎన్ని మందులకూ\nలొంగలేదు. నీ తన్నుతో పోయింది. చూడు,\nనిటారుగా నిలబడ గలిగాను. నిన్ను నిజంగా\nదేవుడే పంపాడు. అదుగో, ఈ పదిరూపా\nయలూ ఉంచుకో,” అంటూ ఆ మనిషి\nపున్నయ్యకు డబ్బిచ్చాడు.\n\nపున్నయ్య మరింత ఉత్సాహంతో ఇంకా\nముందుకు వెళ్ళాడు. ఒక ఇంట పెళ్ళి\nఅవుతున్నది. ఇంటి బయట చిన్న పందిరి\nకింద భజంత్రీలు మేళం చేస్తున్నారు.\nపున్నయ్య వాళ్ళను సమీపించి, సన్నాయి\nవాయించే వాడిని జుట్టు పట్టుకుని జర\nజరా ఇవతలి కీడ్చాడు. అది చూసి, రెండో\nసన్నాయి వాడూ, శ్రుతిపెట్టే వాడూ, డోలు\nవాయించే వాడూ, తాళంవేసే వాడూ,\nపున్నయ్య పిచ్చివా డనుకుని, తమ మని\nషిని రక్షించటానికి అవతలికి వచ్చారు.\nమరుక్షణం, వాళ్ళు కూర్చుని ఉండిన\nపందిరి కాస్తా కూలిపోయింది.\n\nఅందరూ పోగయారు. జరిగిన దంతా\nవిని, పున్నయ్యను మహా పుణ్యాత్ముడని\nపొగడారు. పెళ్ళివారు వచ్చి పున్నయ్యకు\nఇరవైరూపాయలు బహుమాన మిచ్చి,\nపెళ్ళి అయిన దాకా ఉండి మరి వెళ్ళమని\nవేడుకున్నారు. చిలుకజోస్యం ఫలిస్తున్న\nదనుకున్నాడు పున్నయ్య..\n\nపెళ్ళిలో నాగవల్లికి పానకపు బిందెలు\nతెచ్చారు. పున్నయ్య లోపలికి వెళుతూ తన\nకాలికి సమీపంలో పాసకం ఉన్న వెండి\nబిందెను చూశాడు. ఏదో బిందెను తన్నమని\nచిలుకజోస్యుడు చెప్పిన మాట జ్ఞాపకం\nవచ్చి, పున్నయ్య ఆ బిందెను కాలితో ఒక్క\nతన్ను తన్నాడు. బిందె దొర్లి, బోర్లాపడి,\nపానక మంతా నేలపాలయింది.\n\nఅది చూసిన వాళ్ళందరికీ పున్నయ్య\nమీద పట్టరాని ఆగ్రహం వచ్చింది. అందరూ\nఅతన్ని నానాతిట్లూ తిట్టసాగారు. \" చూస్తా\nరేం? తన్ని అవతలికి గెంటక!” అని\nకొందరు ఉడుకురక్తం వాళ్ళు కేకేశారు.\n\n\"అదృష్టం కలిసిరావాలి,” అని\nపున్నయ్య ఆక్రోశించాడు.\nఇంతలో ఎవరో వచ్చి బోర్లా పడిన\nవెండి బిందెను ఎత్తి, \"అయ్యో పామురా!\"\nఅని కేక పెట్టారు. అది బతికున్న పాము\nకాదు, చచ్చిపోయింది. అది పానకంలో\nఉండి ఉండాలి.\n\nఇక పున్నయ్యను మెచ్చుకొని వారు\nలేరు. అతనికి బ్రహ్మరథం పట్టేసి, పరమ\nశివుడే ఆ రూపంలో వేంచేశా డన్నారు.\nచిన్నా, పెద్దా అతని కాళ్ళకు మొక్కారు.\nరెండు పక్షాలవాళ్ళూ అతనికి బట్టలు పెట్టి,\nబంగారం చదివించి, ఇంటి దగ్గిర ఉన్న\nపార్వతీదేవికి—అంటే పున్నయ్య భార్యకు\nపెద్ద సారె తయారుచేసి, పున్నయ్య వద్దం\nటున్నా వినకుండా మేనా కట్టించి, అందులో\nఅతన్ని ఇంటికి పంపేశారు.\n\nతన భర్త మహారాజు లాగా ఇంటికి\nతిరిగి రావటం చూసి అతని భార్య ఆశ్చర్య\nపోయింది. తన కోసం అతను తెచ్చిన జరీ\nచీరెలూ, పట్టు చీరెలూ, బంగారు కాసులూ\nఅవి చూసి ఆమె మహా మురిసిపోయి,\nఅవన్నీ ఎలా సంపాదించావని అడిగింది.\n\nపున్నయ్య తన భార్యకు జరిగినదంతా\nచెప్పి, \"ఆ పెళ్ళి వాళ్ళు నన్ను బలవంతాన\nఇంటికి పంపారు గాని, నే నప్పుడే రాక\nపోదును. ఇంకా ఎంత మంది ముఖాలో\nపగలగొట్టి ఉందును, ఎంత మంది నడ్డ\nవిరగతన్ని ఉందును, ఎంత మందినో పిలక\nపట్టుకుని ఈడ్చి ఉందును, ఎన్ని బిందెలో.\nతన్నేసి ఉందును,\" అన్నాడు ధీమాగా.\n\nఅదృష్టం కలిసి వచ్చినా మొగుడికి\nతెలివితేటలు పెరగలేదని గ్రహించి\nపున్నయ్య భార్య, \"ఈ కలిసివచ్చిన\nఅదృష్టం చాల్లే. ఇంటి పట్టున పడి\nఉండు,” అన్నది.\n\nఅయినా పున్నయ్యకు చిలుకజోస్యం\nమీది గురి ఏ మాత్రమూ చెడలేదు. అందు\nచేత అతను భార్యతో చెప్పకుండా, మరొక\nసారి ఇల్లు విడిచి బయలుదేరాడు. చీకటి\nపడే వేళకు ఒక చిన్న గ్రామం వచ్చింది.\nఆ రాత్రి అక్కడ సత్రంలో ఒక స్వాముల\nవారు తన భక్తులకు తత్వబోధ చేస్తున్నాడు.\nపున్నయ్య అక్కడికి చేరుకున్నాక, ఆ\nస్వాములవారి ముఖం పగలగొట్టా లనిపిం\nచింది. అతను జనం మధ్యగా స్వాముల\nవారిని సమీపించి, ఆయన ముఖం మీద\nబలంగా గుద్దాడు. స్వాములవారి నోటి నుంచి\nరక్తం కారింది. చుట్టూ కూర్చుని ఉన్న\nవాళ్ళు పున్నయ్యను పట్టుకుని సున్నంలోకి\nఎముక మిగలకుండా చితక తన్నారు.\n\"అదృష్టం కలిసిరావాలి,” అని పున్నయ్య\nఎంతమొత్తుకున్నా లాభం లేకపోయింది.\n\n\"మూఢుడు, వాళ్లెందుకు హింసిస్తారు?\nవదిలిపెట్టండి,\" అని స్వాములవారు తన\nభక్తులను నివారించకపోతే ఆ రోజు\nపున్నయ్య ప్రాణాలు దక్కేవికావు.\n\nచావు తప్పి కన్ను లొట్టపోయి పున్నయ్య\nచిలుకజోస్యుణ్ణి తిట్టుకుంటూ ఇంటికి చేరు\nకుని, తన భార్యతో జరిగినదంతా చెప్పాడు.\n\"నేను వెళ్ళవద్దంటే విన్నావా?\nఅదృష్టం ఎప్పుడూ కలిసి వస్తుందా ?\nవచ్చిన అదృష్టాన్ని దక్కించుకోవాలి గాని!”\nఅన్నది పున్నయ్య భార్య. అటుతరవాత\nపున్నయ్య తన భార్య చెప్పినట్టే నడుచు\nకుంటూ సుఖంగా జీవించాడు.",
            "book_page_end": 32,
            "కేకపెట్టింది": null
        },
        {
            "title": "సముద్రరాణి బానిసలు - 2",
            "book_page_start": 33,
            "pdf_page_start": 51,
            "pdf_page_end": 57,
            "author": "సి. మాధవరావు",
            "genre": "జానపద కథ",
            "moral": "తెలివైన స్నేహితులు ఇచ్చిన సలహాలను పాటించడం ఆపద నుండి గట్టెక్కిస్తుంది.",
            "keywords": [
                "సముద్రరాణి",
                "రాజకుమారుడు",
                "బానిసత్వం",
                "మాంత్రిక శక్తి",
                "తోడేలు",
                "రొట్టె"
            ],
            "characters": [
                "రాజకుమారుడు",
                "రాజకుమార్తె",
                "వనరాణి",
                "పాము",
                "తోడేలు",
                "ఎలుగుబంటి",
                "కాసాకుర్రాడు"
            ],
            "locations": [
                "సముద్ర తీరం",
                "అరణ్యం",
                "గుర్రపుసాల"
            ],
            "content": "మర్నాడు రాజకుమారుడు వనరాణి వద్దకు\nబయలుదేర బోతూండగా అతని స్నేహితు\nరాలు వచ్చింది. అత నామెతో, \"శుభవార్త!\nమన పెళ్ళికి సామగ్రి తీసుకురావటానికి\nవనరాణి దగ్గిరికి పోతున్నాను,” అన్నాడు.\n\"అంత పనీ అవుతుందని భయపడే\nనిన్ను వెతుక్కుంటూ వచ్చాను. ఆ వన\nరాణి ఎలాటి దనుకున్నావు? ఈ సముద్ర\nరాణి కన్న నాలుగాకు లెక్కువ చదివినది.\nఆమె వద్దకు వెళ్ళి నువు ప్రాణాలతో తిరిగి\nవస్తే చాలా అదృష్టవంతుడి వన్నమాట!\nనేను చెప్పేది చాలా శ్రద్ధగా విను. ఇందులో\nఏది మరిచిపోయినా మనం మళ్ళీ ఒకరి\nనొకరం చూసుకోం. అందుచేత బాగా విను.\nనేను నీకు రెండు చాకులూ, రెండు ఉక్కు\nగొడ్డళ్ళూ, రెండు రొట్టెలూ ఇస్తాను. వన\nరాణి వద్దకు వెళ్ళే దారిలో వాటన్నిటినీ అప\nసర మున్న వాళ్ళకు ఇచ్చెయ్యి. వనరాణిని\nచేరుకున్నాక జ్ఞాపకం ఉంచుకోవలిసిన\nవిషయాలు చెబుతాను. ఈ దిండు వన\nరాణి పెంపుడు పాముకు పెట్టు. ఆ పాము\nవనరాణి ఇంటి చావడిలో నేల మీద చుట్ట\nచుట్టుకుని పడుకుని ఉంటుంది. ఆ చావడి\nలోనే రంగురంగుల కుర్చీ లుంటాయి.\nఅవన్నీ కదిపే కుర్చీలు. ఎర్ర కుర్చీ మీద\nకూర్చున్నావంటే ఎర్రని మంటలు లేచి\nనిన్ను బూడిద చేస్తాయి. తెల్లని కుర్చీ మీద\nకూర్చుంటే నీటి ప్రవాహం . వచ్చి నిన్ను\nముంచేస్తుంది. నీలం కుర్చీ మీద కూర్చుంటే\nనీ రక్తనాళాలు ఉబ్బి ప్రాణం పోతుంది.\nపసుపుపచ్చ కుర్చీ మీద కూర్చుంటే నీ రక్త\nమంతా విరిగిపోయి, పాండురోగంతో చచ్చి\nపోతావు, కాని ఆ చావడిలోనే ఒక పక్కగా\nకదలని నల్లకుర్చీ ఒకటి ఉంటుంది. దాని\nమీద నువు కూర్చోవచ్చు; ఏ అపాయమూ\nఉండదు. ఇంక్కొక్క సంగతి : వనరాణి\nఏమిచ్చినా పొరపాటున కూడా తినకు,\nతింటే నీ ప్రాణం దక్కదు. నేను చెప్పిన\nవిషయాలన్నీ శ్రద్ధగా గుర్తుంచుకో,”\nఅన్నది రాజకుమార్తె.\n\n\"జ్ఞాపకం పెట్టుకునే విషయాలు చాలా\nఉన్నాయి. అయినా ప్రయత్నిస్తాను,\" అని\nచెప్పి రాజకుమారుడు వనరాణి వద్దకు\nబయలుదేరాడు. అతను సముద్ర మార్గాన\nతీరం చేరి అరణ్యం ప్రవేశించి నడవ\nసాగాడు. అతనలా కొంత దూరం వెళ్ళేసరికి\nకొయ్యచెక్కడం పని చేస్తూ యిద్దరు కనిపిం\nచారు. వాళ్ళు చెక్కటానికి కొయ్యచాకులు\nఉపయోగిస్తూండటం చేత ఎంత శ్రమపడినా\nఫలితం స్వల్పంగా ఉంటున్నది. రాజ\nకుమార్తె ఇచ్చిన చాకులు వాళ్ళకు బాగా\nఉపయోగపడతాయి గనక రాజకుమారుడు\nవాళ్ళకు చెరొక చాకూ ఇచ్చాడు. ఆ చాకు\nలతో చెక్కడం పని తేలికగా సాగడం చేత\nవాళ్ళు పరమానందంచెందారు.\n\nమరి కొంత దూరం పోయాక ఇద్దరు\nకట్టెలుకొట్టే వాళ్ళు ఒక పెద్ద మానును\nకొయ్య గొడ్డళ్ళతో కొట్టడానికి ప్రయత్నిస్తు\nన్నారు. రాజకుమారుడు వాళ్ళకు ఉక్కు\nగొడ్డళ్ళొచ్చాడు. వాటితో మాను బాగా తెగటం\nచూసి వాళ్ళు చాలా సంతోషించారు.\n\nఇంకొంత దూరం పోయాక అతనికి\nఅరణ్యం మధ్యన ఒక ఇల్లు కనిపించింది.\nదాని వాకిట ఉన్న తోడేలూ, ఎలుగుబంటి\nఅతని మీదికి దూకుతూ వచ్చాయి. అతనొక\nరొట్టె విరిచి రెండు చేసి, రెంటికీ చెరొక\nముక్కా వేశాడు. అవి ఆ రొట్టెముక్కలు\nనోట గరుచుకుని తమ స్థానాలకు వెళ్ళి\nపోయాయి. తరవాత అతను వనరాణి\nఇంట ధైర్యంగా ప్రవేశించాడు.\n\nలోపల ఒక సింహాసనం మీద కూర్చుని\nఉన్న వనరాణి అతను వచ్చిన పని విని,\n\"మా చెల్లెలు పంపిందా? చాలా దూరం\nనుంచి వచ్చి అలిసిపోయావు, హాయిగా\nకూర్చో,” అంటూ రంగుల కుర్చీలు\nచూపింది. అతను వాటి మీద కూర్చోక\nమూలగా ఉన్న నల్లకుర్చీని కనిపెట్టి, దాని\nమీద వెళ్ళి కూర్చున్నాడు.\n\nపన రాణి ముఖం మాడిపోయింది.\n\"నీకు కొంచెం ఫలహారం తెస్తాను,”\nఅంటూ ఆమె లోపలికి వెళ్ళింది. ఆ సమ\nయంలో అతను, పాము చుట్టచుట్టుకుని\nఎక్కడ పడుకున్నదీ గమనించి దాన్ని\nసమీపించాడు. అది తల ఎత్తి బుస్సు\nమన్నది. అతను దాని తల కింద దిండు\nపెట్టాడు. వెంటనే పాము దిండు మీద తల\nఆనించి విద్రపోయింది.\n\nఇంతలో వనరాణి పళ్ళెంలో ఒక\nలడ్డూ తెచ్చి అతని ముందుంచి, \" తింటూ\nఉండు నాయనా, ఈ లోపుగా నువు\nతీసుకుపోయే సామగ్రి సిద్ధం చేస్తాను.”\nఅని లోపలికి వెళ్ళిపోతూ, \"పామూ,\nపామూ, జాగ్రత్త! అతిథిని బాగా చూస్తూ\nఉండు,\" అన్నది.\n\nఆమె లోపలికి వెళ్ళగానే రాజకుమా\nరుడు లడ్డూను తీసి జేబులో వేసుకున్నాడు.\nకొంతసేపటికి వనరాణి పెళ్ళి సామానంతా\nమూటకట్టి తెస్తూ, \"పామూ, పామూ,\nచూశావా? బాగా అతిథిని చూశావా?”\nఅన్నది. పాము జవాబివ్వలేదు. అది\nచిన్న దిండు మీద తలపెట్టుకుని నిద్రలో\nఉండటం చూసి వనరాణి ముఖం నల్ల\nబడింది. ఆమె రాజకుమారుడి ముందు\nఖాళీ పళ్ళెం ఉండటం చూసే సరికి ముఖం\nకాస్త వికసించింది.\n\n\"లడ్డూ బాగా ఉందా ? ఇదుగో నీ పెళ్ళి\nసామాను. సుఖంగా వెళ్ళిరా, నాయనా,”\nఅన్నదామె.\n\nఅతను ఇంటిగుమ్మం దాటి ఆవరణ\nలోకి అడుగుపెట్టాడో లేదో, అతని జేబులో\nఉన్న లడ్డూ పెరగటం మొదలుపెట్టి\nగుమ్మడికాయంతై, చివరకు పెద్దగా పేలింది.\nదాన్ని తిని ఉన్నట్టయితే తన గతి ఏమ\nయేదో రాజకుమారుడు తెలుసుకోగలిగాడు.\n\nఅయితే ఇప్పుడు వనరాణికి కుర్రాడు\nతప్పించుకు పోతున్నాడని తెలిసి, \"ఓ\nతోడేలూ, ఓ భల్లూకం! పట్టండి వాణ్ణి!\nనోటపెట్టండి వాణ్ణి!",
            "book_page_end": 39,
            "కేకపెట్టింది": "చెట్టు\nకొట్టేవాళ్ళల్లారా, చేరవచ్చే వాణ్ణి చీల్చి\nపారెయ్యండి!”\n\nచెట్టుకొట్టేవాళ్ళు తలలెత్తి చూశారు.\nతమకు ఉక్కు గొడ్డళ్ళిచ్చినవాణ్ణి గుర్తించి,\nఅతని దారిన అతన్ని పోనిచ్చారు.\n\nవనరాణి ఇంకా గట్టిగా కేకపెట్టింది:\n\"చెక్కడం పనివాళ్ళలారా, చేరవచ్చేవాణ్ణి\nచెక్కి చెండాడండి !”\n\nచెక్కడం పనివాళ్ళు తల ఎత్తి చూసి,\nతమకు చాకులిచ్చినవాణ్ణి గుర్తించి, అతని\nదారిన అతన్ని వెళ్ళనిచ్చారు.\n\nఅతను తన అక్క వద్దకు వెళ్ళి కూడా\nక్షేమంగా తిరిగివచ్చినందుకు సముద్రరాణి\nముఖం మాడిపోయింది. ఆమె ఎలాగో\nతననుతాను నిగ్రహించుకుని, \"క్షేమంగా\nవచ్చావా? నిజంగా ఎంత తెలివైనవాడివి !\nనీ పెళ్ళి ప్రయత్నాలు బ్రహ్మాండంగా\nచేద్దాం,” అన్నది.\n\nరాజకుమారు డా మాటలకు పొంగి\nపోయాడు. అయితే రాజకుమార్తె ఆ రాత్రి\nఅతని వద్దకు వచ్చి, \" రాణి నిప్పులు\nతొక్కిన కోతిలాగున్నది. మనం ఈ రాత్రి\nతప్పించుకు పారిపోకపోతే మన ప్రాణాలు\nదక్కవు,” అన్నది.\n\n\" అది సులభమా?” అన్నాడతను.\n\n\"కష్టమైనా తప్పదు. నువు గుర్రపు\nసాలకు వెళ్ళి, అక్కడుండే రెండు నల్ల\nగుర్రాలలో మగదానికి బంగారు జీనూ,\nఆడదానికి వెండి జీనూ తగిలించి ఉంచు.\nరాత్రి పొద్దుపోయి సముద్రరాణి నిద్ర\nపోయాక బయలు దేరుదాం. ఈ లోపుగా\nనేను చెయ్యవలిసిన ఏర్పాట్లు కూడా\nఉన్నాయి,” అన్నది రాజకుమార్తె.\n\nఆమె తన పడకగదికి వెళ్ళింది. అది\nరాణి పడకగదికి ఆనుకునే ఉంటుంది.\nరాజకుమార్తె రాణికి ప్రధాన దాసి. అందు\nచేత రాత్రివేళ రాణి ఎప్పుడు పిలిచినా\nపలకటానికి వీలుగా ఇద్దరి పడకగదులూ\nపక్కపక్కనే ఉండేవి. ఆమె తన గదిలో\nఒక గుడ్డను మూడు పేలికలుగా చేసి,\nమూడు ముళ్ళువేసి, ఒకదాన్ని మంచం\nదగ్గిరా, రెండోదాన్ని గది మధ్యా, మూడో\nదాన్ని ద్వారం మీదా పెట్టి, \" రాణి పిలిస్తే\nనా బదులు పలకండి,” అని చెప్పింది.\n\nతరవాత రాజకుమారుడు మగగుర్రం\nమీదా, రాజకుమార్తె ఆడగుర్రం మీదా\nఎక్కి శరవేగంతో గుర్రపుసాల నుంచి\nబయలుదేరారు.\nఒక రాత్రివేళ రాణికి మెలకువ వచ్చి,\n\"పిల్లా, నిద్రపోతున్నావా?” అని అడిగింది.\n\n\"లేదమ్మా, పక్క చుట్టుతున్నాను,”\nఅన్నది మొదటి ముడి. రాణి రెండో\nపక్కకు ఒత్తిగిలి మళ్ళీ నిద్రపోయింది.\nమరొక గంట అయాక ఆమెకు మెలకువ\nవచ్చి, \"పిల్లా, ఏం చేస్తున్నావు?” అని\nఅడిగింది.\n\n\" అమ్మా, గది ఊడుస్తున్నాను,” అన్నది\nరెండో ముడి.\n\nమరొక గంటకు రాణి మళ్ళీ మేలుకుని,\n\"పిల్లా, గది ఊడవటం అయిందా?\" అని\nఅడిగింది.\n\" గది ఊడ్చేపని యిప్పుడే అయిం\nదమ్మా. నిప్పు రాజెయ్యబోతున్నాను,”\nఅన్నది మూడో ముడి.\n\nఇంకో గంట అవతల రాణి మళ్ళీ\nమేలుకుని, \" పొయి బాగా మండుతున్నదా,\nపిల్లా ?” అని అడిగింది.\nజవాబు లేదు.\n\n\"పిల్లా, ఏం చేస్తున్నావు ? పలకవేం?”\nఅన్నది రాణి గట్టిగా.\nదానికీ జవాబు లేదు.\n\nరాణికి అనుమానం తగిలి, లేచి రాజ\nకుమార్తె గదిలోకి వచ్చి మూడు ముళ్ళూ\nచూసి, \" తెలివి గల ముండ! నా విద్య\nలన్నీ పట్టేసింది! అది ఆ రాజకుమారుణ్ణి\nమటుకు పెళ్ళాడటానికి వీల్లేదు — నేను\nపడనివ్వను,” అనుకుంటూ గుర్రపుసాలకు\nవెళ్ళింది. ఆమె భయపడినంతా అయింది.\nఅతివేగంగా పరిగెత్త గల రెండు నల్ల\nగుర్రాలూ అక్కడ లేవు.\n\nఆమె కాసాకుర్రాణ్ణి పిలిచి, \"ఒరే,\nవెంటనే నా పొటేలు మీద ఎక్కి వెళ్ళి,\nదారిలో ఏ ప్రాణి దొరికినా పట్టుకురా,”\nఅన్నది. రాణిని మోసే పొటేలు వాయు\nవేగం గలది. కాసా కుర్రాడు దాని మీద\nఎక్కి బయలుదేరాడు.\nఅప్పటికే రాజకుమారుడూ, రాజకుమార్తే\nచాలా దూరం వెళ్ళారు, కాని వెళ్ళవలసిన\nదూరం ఇంకా ఉంది.\n\n\"ఆ హెూరు విన్నావా ? అది రాణి\nఎక్కే పొటేలు మోత!” అంటూ రాజ\nకుమార్తె తమ గుర్రాలను రెండు పొదల\nకింద మార్చి, తమను చిట్టెలుకలుగా మార్చే\nసింది. కాసాకుర్రాడు త్వరలోనే అక్కడికి\nవచ్చి, \"ఛీ, ఎలుకలా?” అనుకుని తిరిగి\nవెళ్ళిపోయాడు. వాడు రాణి వద్దకు వెళ్ళి,\n\" అమ్మగారూ, ఒక చోట పొదల్లో రెండు\nచిట్టెలుకలు ఆడుకుంటున్నాయి. వాటిని\nతెమ్మంటారా?” అని అడిగాడు.\n\n\" ఆ మాట అడగటానికా' వచ్చావు?\nఏ ప్రాణి కనిపించినా తెమ్మంటినిగా?\nబయలుదేరు వెంటనే!” అన్నది రాణి.\n\nఈసారి వాడు పాటేలు మీద చేరవచ్చే\nసరికి రాజకుమార్తె తమ గుర్రాలను రెండు\nచెట్లుగా మార్చి తమను చిన్న పిట్టలుగా\nమార్చేసింది. కాసాకుర్రాడు వచ్చి చూసి,\n\" ఓస్, పిట్టలేనా ?"
        },
        {
            "title": "తెలివిగల గూఢచారి",
            "book_page_start": 40,
            "pdf_page_start": 58,
            "pdf_page_end": 60,
            "author": "ఎల్. రామనాధం",
            "genre": "గూఢచార కథ",
            "moral": "నిజమైన గూఢచారులు కేవలం విషయాలను సేకరించడమే కాక, సామాన్య సంభాషణల వెనుక దాగి ఉన్న రహస్యాలను కూడా పసిగట్టగలరు.",
            "keywords": [
                "గూఢచారి",
                "చెప్పులు కుట్టేవాడు",
                "యుద్ధ రహస్యాలు",
                "విష ప్రయోగం",
                "మంత్రి"
            ],
            "characters": [
                "చంపాపుర రాజు",
                "గూఢచారి",
                "చెప్పులు కుట్టేవాడు",
                "దారే పోయేవాడు",
                "మంత్రి"
            ],
            "locations": [
                "చంపాపురం",
                "రాజబాట",
                "చెరువు"
            ],
            "content": "ఒకప్పుడు చంపాపుర రాజుకూ, నీలగిరి\nరాజుకూ మధ్య వైరం వచ్చి, ఉభయ\nదేశాల మధ్యా యుద్ధం కలిగే పరిస్థితి\nఏర్పడింది. నీలగిరి రాజు యుద్ధ యత్నాలు\nచేస్తున్నట్టు వేగులవాళ్ళ ద్వారా తెలుసుకుని\nచంపాపుర రాజు తాను కూడా యుద్ధ\nయత్నాలు చేస్తూ, శత్రు గూఢచారులు\nతన రాజ్యంలో సంచరించ కుండా తన\nగూఢచారులను నియోగించాడు.\n\nఅలాటి గూఢచారులలో ఒకడు కూలి\nవాడి వేషంలో బయలుదేరి రాజబాట వెంట\nనగరం దాటి చాలా దూరం వెళ్ళాడు.\nకొంతసేపటికి వాడి చెప్పు తెగిపోయింది.\nఇప్పుడేమి చేయటమా అని వాడు అటూ\nయిటూ చూచేంతలో, అదృష్టవశాన దగ్గిర\nలోనే ఒక చెట్టు కింద చెప్పులు కుట్టేవా\nడొకడు కనిపించాడు. గూఢచారి తన తెగిన\nచెప్పును వాడి కిచ్చి, \"అవసరం అయిన\nపని మీద పోతున్నాను. త్వరగా చెప్పుకుట్టి\nయివ్వు,” అన్నాడు.\nచెప్పులు కుట్టేవాడు గూఢచారి చెప్పును\nబాగుచేస్తుండగా దారిన పోయేవా డొకడు\nచూసి, ఆగి, \"ఏం తాతా? ఇక్కడ\nముళ్ళకు కంచెలు కడుతున్నావా? కాళ్ళకు\nకాలం తీరిన జాడ లేమైనా తెలిశాయా?”\nఅని అడిగాడు.\n\n\"తెలియకేం? మూడు జాముల కింద\nరెండు కాళ్ళతో ముగ్గురు వెళ్ళారు.\nసూర్యుడు పీల్చేది పిల్చి ముగ్గురూ చచ్చారు.\nమూడేళ్ళ కింద చచ్చినవాడు ముగ్గుర్నీ\nకాల్చాడు,” అన్నాడు చెప్పులు కుట్టేవాడు\nపెద్దగా నవ్వుతూ.\n\n\"అంటే శక్తి చాలు నన్నమాటే!”\nఅన్నాడు దారే పొయ్యేవాడు.\n\n\"కొల్ల! రేపు దొరికే కాళ్ళ కోసం\nసముద్రం బిడ్డ లెదురు చూస్తున్నారు.\nభూమి కడుపు నిండుతుందిలే,” అన్నాడు\nచెప్పులు కుట్టేవాడు.\n\nదారే పొయ్యేవాడు వెళ్ళబోతూండగా\nగూఢచారి కత్తి దూసి వాణ్ణి నిలవేసి పెడ\nరెక్కలు విరిచికట్టాడు.\n\nచెప్పులుకుట్టేవాడు. విరగబడి నవ్వుతూ\nగూఢచారితో, \"వాడో పిచ్చివాడు! అర్థం\nలేని వాగుడు వాగుతాడు! వాణ్ణి పట్టుకున్నా\nవేమిటీ?” అన్నాడు.\n\nమరుక్షణం గూఢచారి చెప్పులుకుట్టే\nవాడి మీదపడి, వాణ్ణి కూడా పెడరెక్కలు\nవిరిచికట్టి, ఇద్దరినీ రాజసభకు లాక్కు\nపోయి, \"మహారాజా, వీళ్ళిద్దరూ శత్రు\nగూఢచారులు. మహాతెలివైన ఘటాల్లా కని\nపిస్తున్నారు. వీళ్ళను విచారించి తగిన\nవిధంగా శిక్షించండి,” అన్నాడు.\n\nఅయితే చెప్పులుకుట్టేవాడు గాని, వాడితో\nమాట్లాడిన వాడు గాని తాము శత్రు గూఢచా\nరులమని ఒప్పుకోలేదు. తా మేదో వేళా\nకోళపు మాటలాడుకుంటే మారు వేషంలో\nఉన్నవాడు అనుమానించి తమని పట్టు\nకొచ్చాడని వా ళ్ళన్నారు. మీ రాడుకున్న\nమాట లేమిటని మంత్రి అడిగితే అవి\nతమకు జ్ఞాపకం కూడా లేవని ఇద్దరూ\nఅమాయికపుముఖాలు పెట్టారు.\n\nఅప్పుడు మంత్రి గూఢచారి నడిగాడు.\nగూఢచారి ఒక్క అక్షరం పొల్లుపోకుండా\nవాళ్ళ సంభాషణ అంతా చెప్పాడు. అది\nవిని మంత్రి నిర్ఘాంతపోయి, తరవాత\nరాజుతో, \"మహారాజా, వీడు గొప్ప మేధావి.\nకనకనే ఇలాటి ప్రమాదకరమైన శత్రు\nగూఢచారులను పట్టుకో గలిగాడు. మన '\nగూఢచారికి మంచి బహుమానం ఇచ్చి,\nఈ ఇద్దరి తలలూ వెంటనే తీయిం\nచండి,” అన్నాడు.\n\n\"వీళ్ళ మాటల వల్ల వాళ్ళు అంత\nప్రమాదమైన వాళ్ళని నాకు తోచలేదే!”\nఅన్నాడు రాజు.\n\"ఇంకేం ప్రమాదం కావాలి, మహా\nరాజా ? రేపు మన సైన్యాలు నడిచే దారి\nవెంట చెరువులలో వీళ్ళు విషం కలిపారు.\nఆ నీరు తాగి ఒక గర్భిణిస్త్రీ, ఒక బిడ్డ\nచచ్చారు. రేపు మన సైనికులు కూడా\nఆ నీరు తాగి చస్తారని వీళ్ళ అంచనా!\"\nఅన్నాడు మంత్రి.\n\n\"చాలా ఆశ్చర్యంగావుంది. కొంచెం వివ\nరించి చెప్పండి. అదంతా వాళ్ళ మాటలలో\nఉన్నదా?” అని రాజడిగాడు.\n\n\"లేకపోవట మేమిటి? ముళ్ళకు\nకంచెలు కట్టట మంటే చెప్పులు కుట్టటం.\nచెప్పులు కుట్టేవాణ్ణి రెండోవాడు గుర్తించి,\nఇక్కడ చెప్పులు కుట్టుతున్నావా అని అడి\nగాడు. వాడి అసలు వృత్తి చెప్పులుకుట్టటం\nకాదన్నమాట. కాళ్ళకు కాలం తీరటమంటే\nమనుషులు చావటమన్నమాట. ఎవరైనా\nచచ్చినట్టు తెలిసిందా అని ఒక గూఢచారి\nప్రశ్న. రెండుకాళ్ళ మీద ముగ్గురు వచ్చా\nరంటే ఒక గర్భిణీస్త్రీ ఒక బిడ్డను ఎత్తుకుని\nఅటుగా వచ్చిం దన్నమాట. సూర్యుడు\nపీల్చేది, అంటే నీరు, పీల్చి ముగ్గురూ\nచచ్చారు అని చెప్పులు కుట్టేవాడు చెప్పాడు.\nమూడేళ్ళ క్రితం పడిపోయిన చెట్టు కట్టె\nలతో వారిని దహనం కూడా చేశారట. శక్తి\nచాలునంటే నీటిలో కలిపిన విషం చాలు\nనన్నమాట. రేపు దొరికే కాళ్ళ కోసం\nసముద్రం బిడ్డ లెదురు చూస్తున్నారంటే,\nరేపు మన సైనికులను చంపటానికి చెరు\nవులూ, ఇతర జలాశయాలూ సిద్ధంగా\nఉన్నాయన్నమాట. అధిక సంఖ్యలో\nచచ్చిన సైనికులను పాతేస్తే భూమి కడుపు\nనిండకేం చేస్తుంది?” అని మంత్రి వివ\nరించి చెప్పాడు.\n\nరాజు ఆ శత్రు గూఢచారు లిద్దరికీ శిర\nశ్ఛేదం విధించి, వారిని పట్టిన తన గూఢ\nచారికి మంచి బహుమానం ఇచ్చి ఉద్యోగ\nహెూదా కూడా పెంచాడు.",
            "book_page_end": 42,
            "కేకపెట్టింది": null
        },
        {
            "title": "లోభీ-వ్యాధీ (పరోపకారి పాపన్న కథ)",
            "book_page_start": 43,
            "pdf_page_start": 61,
            "pdf_page_end": 66,
            "author": "చందమామ బృందం",
            "genre": "నీతి కథ",
            "moral": "లోభం అనర్థాలకు దారితీస్తుంది. ఇతరులకు సహాయం చేసే గుణమే చివరకు మనల్ని కాపాడుతుంది.",
            "keywords": [
                "లోభి",
                "కనకయ్య",
                "గుండెనొప్పి",
                "వైద్యుడు",
                "పాపన్న",
                "పరోపకారం"
            ],
            "characters": [
                "కనకయ్య",
                "వెంకడు",
                "వెంకడి భార్య",
                "పాపన్న",
                "భస్మాల వైద్యుడు"
            ],
            "locations": [
                "పాపన్న గ్రామం",
                "వైద్యుడి గ్రామం"
            ],
            "content": "పాపన్న ఉండే గ్రామానికి ఒక ఆమడ\nదూరంలో ఉన్న ఊళ్ళో కనకయ్య అనే\nభూస్వామి ఉండేవాడు. కట్టుకుపోయినంత\nడబ్బుండి కూడా ఆ కనకయ్య పరమలోభి.\nకానీ ఖర్చు చెయ్యాలంటే ప్రాణం మీదికి\nవచ్చేది. అటువంటి వాడికి కాస్తా గుండె\nనొప్పి ప్రారంభమయింది.\n\nగుండెనొప్పి చాలా చెడ్డ జబ్బు. దానికి\nచికిత్స జరగకపోతే ప్రమాదం. చికిత్స\nచేయించాలంటే డబ్బు ఖర్చవుతుంది.\nఅందుచేత కనకయ్య మొదట్లో అదే పోతుం\nదని తాత్సారం చేశాడు. ఆ నొప్పి కూడా\nనిలకడగా ఉండక, వస్తూ పోతూ ఉండేది.\nఅది పోయినప్పుడు ఇక రాదనుకునేవాడు\nకనకయ్య. కాని అది తిరిగి వచ్చేది.\nఅప్పుడు కనకయ్య, \"ఛీ, ఈ దిక్కు\nమాలిన నొప్పి వైద్యం చేస్తేగాని నయ\nమయేటట్టు లేదు,” అనుకునేవాడు.\n\nకనకయ్య ఇంట్లో వెంక డనేవాడు పని\nచేస్తూండేవాడు. వెంకడు జీతానికి కుదిరిన\nనౌకరుకాడు, కనకయ్యకు ఋణపడి, బాకీ\nతీర్చలేక, పనిచేసి ఋణం చెల్లబెట్టు\nతున్నవాడు. కనకయ్య వెంకణ్ణి పిలిచి,\n\"గుండె నొప్పికి వైద్యం చేసేవాళ్ళెవరన్నా\nఉన్నారేమో నీకు తెలుసా?” అని అడిగాడు.\n\n\"మా పల్లెలో ఒకడికి గుండె నొప్పి\nవస్తుందండి. వాడు భస్మాల వైద్యుడి దగ్గిర\nమందు తీసుకుంటున్నాడు. ఆ భస్మాల\nవైద్యు డెక్కడుంటాడో కనుక్కుని చెబు\nతాను,” అన్నాడు వెంకడు.\n\n\"మళ్ళీ కనుక్కోవటం దేనికిలే?\nమీ పల్లెలోవాణే అడిగి బేడాకో, పావలాకో\nఆ మందే పట్టుకురా,” అన్నాడు కనకయ్య.\nవెంకడు తనకు బాకీ ఉన్నవాడు గనక వాడి\nచేతిలో కనకయ్య డబ్బులు పెట్టలేదు.\nవెంకడు తన పల్లెలో ఉండేవాణ్ణి బతిమాలి,\nవాడు తీసుకుంటున్న మందులో కొంత తెచ్చి\nకనకయ్య కిచ్చాడు. కనకయ్య దాన్ని\nపొదుపుగా కొంచెం కొంచెమే తీసుకుంటూ\nవచ్చాడు. కాని నొప్పి తగ్గలేదు. మందు\nకాస్తా అయిపోయింది. మరికొంచెం మందు\nపట్టుకు రమ్మని కనకయ్య వెంకణ్ణి మళ్ళీ\nఅడిగాడు. \"ఇంక అక్కడ మందు దొరక\nదండీ. వాడికి గుండె నొప్పి నిలిచిపోయిందిట.\nమందు మానేశాడు,” అన్నాడు వెంకడు.\n\n\" అయితే ఆ వైద్యు డెక్కడ ఉంటాడో,\nఏ విధంగా మందిస్తాడో వివరంగా తెలుసు\nకురా,” అన్నాడు కనకయ్య. వెంకడు\nమర్నాడు వచ్చి వివరాలు చెప్పాడు.\n\nభస్మ వైద్యుడుండే గ్రామం నాలుగు\nమైళ్ళ దూరాన ఉన్నది. ఆయన పేదవాళ్ల\nదగ్గిర వారంరోజుల మందుకు పావలా\nతీసుకుంటాడు, కాని కలిగినవాళ్ళ దగ్గిర\nరూపాయికి తక్కువ తీసుకోడు.\n\nఈ మాట విని కనకయ్య చాలా బాధ\nపడ్డాడు. వారంవారం రూపాయిబిళ్ళ కుడు\nములాగా ఖర్చుచేసి మందు తీసుకోవా\nలంటే ప్రాణం పోయినంత పనవుతుంది.\nమందు తీసుకోకుండా ఉందామనుకుంటే\nగుండె నొప్పితో ప్రాణమే పోవచ్చు.\nఈ చిక్కు విడక మూడు రోజులు మధన\nపడి కనకయ్య ఒక నిర్ణయానికి వచ్చాడు.\n\nఒక రోజు వేకువజామున కనకయ్య\nవెంకడితో, \" నేను తొందర పనిమీద పారు\nగూరు పోతున్నాను. నువు మాత్రం నేను\nతిరిగి వచ్చేదాకా ఇక్కడే ఉండు, ఎటూ\nపోకు,\" అని బయలుదేరాడు. ఆయన\nతిన్నగా వెంక డుండే పల్లెకు చేరుకుని,\nవెంకడి గుడిసెకు వెళ్లాడు. ఇంట్లో వెంకడి\nకొడుకు లిద్దరుమాత్రమే ఉన్నారు.\n\n\"మీ అమ్మ ఏదిరా?” అని అడిగితే,\nపొలంలో గడ్డి కోసుకు రాబోయిందన్నారు.\nవెంకడి పెద్ద కొడుకు పన్నెండేళ్లవాడి\nచేతిలో ఒక పావలా పెట్టి కనకయ్య, \"నీకు\nభస్మాల వైద్యుడి ఊరూ, ఇల్లూ తెలుసా?\nఅయితే వెంటనే వెళ్లి, మీ నాన్నకు గుండె\nనొప్పి వస్తున్నదని చెప్పి, ఒక వారానికి\nసరిపోయే మందు పట్టుకురా. వైద్యుడితో\nఏం చెబుతావు?” అన్నాడు.\n\n\" మా నాన్నకు గుండె నొప్పి వస్తున్నది.\nఒక వారానికి మందియ్యమని చెబుతా,”\nఅన్నాడు వెంకడి కొడుకు.\n\n\"చాలా బాధపడుతున్నాడని చెప్పు.\nఏం? నువు వచ్చేదాకా నేనిక్కడే ఉంటా,”\nఅన్నాడు కనకయ్య, చౌకలో మందు దొరుకు\nతుందని ఉబలాటపడుతూ.\n\nవెంకడి కొడుకు పావలో తీసుకుని\nవైద్యుడి గ్రామానికి పొలాల వెంట పరిగెత్తి\nపోతుంటే, వాడి తల్లి గడ్డి కోసు కుంటూ\nవాణ్ణి చూసి, \"ఎక్కడికిరా?” అని\nఅడిగింది.\n\n\" అయ్యకు గుండె నొప్పిట చాలా బాధ\nపడుతున్నాట్ట. కనకయ్యగారు మనింటి\nకొచ్చి, ఈ పావలా డబ్బులు ఇచ్చి త్వరగా\nమందు తెమ్మని నన్ను పంపారు,” అని\nచెప్పాడు కుర్రాడు.\n\nవెంకడి భార్య కంగారుపడి, \"ఇదేం\nగ్రహచారంరా, బాబూ ! ఆ డబ్బిటియ్యి,\nమందు నువేం తెస్తావు? నేనే పోతా,\"\nఅంటూ పావలా తీసుకుని, రెండుమైళ్ళ\nదూరంలో ఉన్న వైద్యుడి గ్రామం చేరి,\nవైద్యుడింటికి వెళ్లి, \"బాబూ, మా ఆయనకు\nగుండెనొప్పి వచ్చి చాలా బాధపడుతున్నాడు.\nఈ పావలా తీసుకుని మందిచ్చి పుణ్యం\nకట్టుకోండి,” అన్నది.\n\nవైద్యు డామెను ఎగాదిగా చూసి, \"రోగిని\nయిక్కడికి తీసుకురా, చూడకుండా\nమందివ్వను,” అన్నాడు.\n\nరోగి అయిదారు మైళ్ళదూరాన కనకయ్య\nగారింట ఉన్నాడనీ, నడవలేడనీ, మందిచ్చి\nప్రాణం కాపాడమనీ వెంకడిభార్య వైద్యుడి\nకాళ్ళావేళ్ళా పడింది.\n\"కనకయ్య గారంటే పేరుమోసిన\nభూస్వామిగదా. ఆయనింట పనిచేసేవాడికి\nఆయనే గదా మందిప్పిస్తాడు. రూపాయకు\nతక్కువైతే మందివ్వను. అయినా రోగిని\nచూడాలి,” అన్నాడు వైద్యుడు.\n\nఅతను జరిగినదంతా చూస్తూనే ఉండి,\nవెంకడి భార్యతో, “నా బండి మీద రామ్మా,\nనీ భర్తను తీసుకు వద్దాం. వైద్యుడుగారు\nచూసి మందిస్తారు,” అన్నాడు.\n\nపాపన్న వెంకడి భార్యను బండిలో\nఎక్కించుకుని కనకయ్య ఇంటికి వచ్చాడు.\nవెంక డక్కడే ఉండి, భార్యను చూసి\nఆశ్చర్యపడ్డాడు. భార్య కూడా, పిడిరాయి\nలాగున్న భర్తను చూసి, \" జబ్బు నయ\nమయిందా ఏం?” అన్నది.\n\n\"నాకేం జబ్బు?\" అన్నాడు వెంకడు.\nవెంకడి భార్య జరిగినదంతా చెప్పింది.\n\n\" అయ్యగారు కూడా బాగానే ఉన్నారే.\nపొరుగూరు వెళ్ళొస్తానని వేకువనే బయల్దే\nరారు. దారిలో మనవాడు కనిపిస్తే ఏదో\nచెప్పివుంటారు, వాడింకేదో అర్థం చేసుకుని\nఉంటాడు,” అన్నాడు వెంకడు.\n\nభార్యా భర్త లిద్దరూ పాపన్నకు అనవ\nసరంగా శ్రమ ఇచ్చినందుకు క్షమాపణ\nచెప్పుకున్నారు. పాపన్న బండి తోలుకుంటూ\nతన గ్రామానికి బయలుదేరాడు.\n\nఈలోపల వెంకడి గుడిసెలో వేచి ఉన్న\nకనకయ్య, వెంకడి కొడుకు తిరిగి రావటం\nచూసి, \" ఏంరా, మందేదీ? అప్పుడే వచ్చా\nవేం?” అన్నాడు.\n\"మందు మా అమ్మ తెస్తానని వెళ్ళింది.\"\nఅన్నాడు కుర్రాడు.\n\nవెంకడి భార్య ఎంతకూ రాలేదు. కన\nకయ్యకు గుండెనొప్పి ఆరంభమై, హెచ్చే\nటట్టు కనబడింది. ఆయన వెళుతున్నానని\nకుర్రాడికి చెప్పి, వైద్యుడి గ్రామం కేసి\nనడక సాగించాడు. దారిలో వెంకడి భార్య\nమందుతో ఎదురు వస్తుందని ఆయన ఆశ.\n\nఒకవేళ ఆమె రాకపోతే తాను వైద్యుడి\nదగ్గిరికి వెళ్ళవలిసి వస్తుంది. తనను చూసి\nధనికు డనుకుని వైద్యుడు మందుకు\nరూపాయి అడుగుతాడు. ఈ భయంతో\nకనకయ్య తన చేతి ఉంగరాలూ, డబ్బు\nసంచీ, చొక్కా తీసి మూట గట్టి, అది పట్టు\nకుని, రెండో చేత్తో గుండెను అదిమి పెట్టు\nకుని నడుస్తూ దారిలో ఒకచోట స్పృహతప్పి\nపడిపోయాడు.\n\nబండి తోలుకుంటూ అటుగా వచ్చే\nపాపన్న ఆయనను చూసి, బండి ఆపి,\nఆయన ముఖాన ఇన్ని నీళ్ళు చల్లి, స్పృహ\nతెప్పించాడు.\n\nకళ్ళు తెరుస్తూనే కనకయ్య, \"మందు\nతెచ్చావామ్మా?” అని అడిగాడు.\n\nఆ మాటలు పాపన్నకు అర్ధంకాక, కన\nకయ్యను ఎత్తి బండీలో పెట్టి, బండిని\nమళ్ళీ వైద్యు డింటికి తోలుకుపోయాడు.\nవైద్యుడు రోగిని పరీక్షించి, \"రోగం\nచాలా ముదిరింది. రోజూ పరీక్ష చేస్తూ\nమందివ్వాలి. ఎవరీ మనిషి?” అన్నాడు.\n\n\" నాకు తెలీదండీ, ఎవ రో అనాధలా\nగున్నాడు. మీరు చికిత్స చెయ్యండి. నేను\nరోజూ బండిలో తెస్తాను. మందు ఖర్చు\nకూడా ఇచ్చుకుంటాను,” అన్నాడు పాపన్న.\n\nకనకయ్యకు మర్నాటికి గాని పూర్తిగా\nస్పృహ రాలేదు. ఒళ్ళు తెలియగానే\nఆయన, \"మీ రెవరు? నే నెక్కడ\nఉన్నాను?” అని పాపన్నను అడిగాడు.\n\n\"క్షేమమైన చోటనే ఉన్నావు. నీ కేమీ\nభయం లేదు. నువ్వెవరు ? నీ పేరేమిటి?”\nఅని పాపన్న అడిగాడు.\n\n\"నా పేరుతో ఏం పనిలెండి. ఎవడో\nదిక్కులేని వాణ్ణి. నా మూట ఏదీ?”\nఅన్నాడు కనకయ్య.\n\n\" నీ మూట భద్రంగానే ఉంది. వారం\nరోజులపాటు కుదురుగా ఉండి మందు\nతీసుకుంటే ఆ తరవాత నువు స్వేచ్ఛగా\nనీ యిష్టం వచ్చినట్టు తిరగవచ్చు,”\nఅన్నాడు పాపన్న. కనకయ్య పారిపోతాడని\nఅనుమానం తగిలి, అలాటి పని జరగ\nకుండా కట్టు దిట్టాలు చేశాడు.\n\nఅక్కడ కనకయ్య కుటుంబానికి కన\nకయ్య ఏమైపోయిందీ తెలియరాలేదు.\nవాళ్ళు ఆరాలు తీయగాతీయగా చివరకు\nపాపన్న ఇంట్లో కనకయ్య దొరికాడు. తాను\nఅనాథుడు కాడనీ, పెద్ద భూస్వామి అనీ\nపాపన్నకు తెలిసిపోయే సరికి కనకయ్యకు\nచచ్చే అవమానమయింది. తాను వ్యాధి\nతీవ్రతలో మతి చెడి ఏం మాట్లాడినదీ తనకే\nతెలియదని చెప్పుకుని, కనకయ్య తన\nమందు ఖర్చే గాక, పాపన్నకు కొంత బహు\nమానం కూడా ఇచ్చి, తన ఊరికి తిరిగి\nవెళ్ళాడు. కొన్ని వారాలపాటు వైద్యం\nచేయించుకున్నాక కనకయ్య గుండె నొప్పి\nతగ్గిపోయింది.",
            "book_page_end": 48,
            "కేకపెట్టింది": null
        }
    ],
    "statistics": {
        "total_stories": 11,
        "author_counts": {
            "చందమామ బృందం": 5,
            "'చక్రపాణి'": 1,
            "దామోదర ముఖర్జీ": 1,
            "రవిరామ్": 1,
            "వి. కేశవరావు": 1,
            "సి. మాధవరావు": 1,
            "ఎల్. రామనాధం": 1
        },
        "genre_counts": {
            "జీవిత చరిత్ర": 2,
            "సంపాదకీయం": 1,
            "చరిత్ర": 1,
            "చారిత్రక కల్పన": 1,
            "జానపద కథ": 3,
            "హాస్యం": 1,
            "గూఢచార కథ": 1,
            "నీతి కథ": 1
        }
    }
}