{
    "book_id": "చందమామ_1951_11",
    "stories": [
        {
            "title": "దీపావళి ఆహ్వానము",
            "book_page_start": 11,
            "pdf_page_start": 11,
            "pdf_page_end": 11,
            "author": "చక్రపాణి",
            "genre": "పండుగ వ్యాసం",
            "moral": "త్రిపురపూర్ణిమ శివుని విజయాన్ని సూచిస్తుంది, అది గౌరవ సూచకమైన పండుగ.",
            "keywords": [
                "దీపావళి",
                "త్రిపురపూర్ణిమ",
                "త్రిపురాసురుడు",
                "శివుడు",
                "జ్వాలాతోరణం"
            ],
            "characters": [
                "త్రిపురాసురుడు",
                "శంకరుడు",
                "నారదమహర్షి"
            ],
            "locations": [
                "కైలాస పర్వతం",
                "శివాలయం"
            ],
            "content": "దీపావళి అమావాస్య ఎంత ముఖ్య మైనదో ఆ వెంటనే వచ్చే కార్తిక శుద్ధ పున్నమికూడా మనకు అంత ముఖ్య మైనదె. దీనికే త్రిపురపూర్ణిమ అని పేరు.\nఐతే ఈ పూర్ణిమకు ఈ పేరు ఎలా వచ్చింది ? అని ప్రశ్న. ఇందుకు ఒక చిత్రమైన కథ ఉన్నది : పూర్వకాలమందు త్రిపురాసురుడనే గొప్ప రాక్షసరాజు ఉండేవాడు. అతడు నారదమహర్షి వల్ల శంకరుని కీర్తి విన్నాడు. విని, కైలా స పర్వతం మీడికి ఎత్తి వెళ్లాడు. శంకరునికి త్రిపురాసురునికి మధ్య మూడు రోజులపాటు ఘోర యుద్ధం జరిగింది. రాక్షస మూకను ఎంతోమందిని తునుమాడి శంకరుడు చివరకు త్రిపురాసురుణ్ణి సంహరించాడు. లోకానికి పీడాకరంగా వుండే రాక్షసరాజు సంహరింపబడిన ఆ పున్నమికి త్రిపురపూర్ణిమ అని పేరువచ్చింది. ఈవిధంగా జయించివచ్చిన శివుడికి దృష్టి దోష పరిహా రార్థం, గౌరవసూచకంగా ఒక స్మారకచిహ్నం ఏర్పడింది. అదే ఈ నాటికికూడా ఆతి వైభవంగా జరుపబడ తూవున్న 'జ్వాలాతోరణ’ మహెూత్సవం. ఈ పున్నమినాడు ప్రతి శివాలయంలోనూ కొయ్యలు పాతి, వాటికి గడ్డి చుట్టబెట్టి, జ్వాలలు వెలిగించి ఆనందిస్తారు.",
            "book_page_end": 11
        },
        {
            "title": "దీపావళి",
            "book_page_start": 12,
            "pdf_page_start": 12,
            "pdf_page_end": 13,
            "author": "చందమామ బృందం",
            "genre": "నీతి కథ",
            "moral": "నిజమైన దాతృత్వం ఋణవిముక్తి కలిగించడం ద్వారా లభిస్తుంది. ఆత్మసంతృప్తిని మించిన ధనం లేదు.",
            "keywords": [
                "దీపావళి",
                "జమీందారు",
                "రామిశెట్టి",
                "ఋణవిముక్తి",
                "దాతృత్వం"
            ],
            "characters": [
                "అలీనవాజు (జమీందారు)",
                "రామిశెట్టి (కోమటి)",
                "దీనులు"
            ],
            "locations": [
                "బేగంనగరం"
            ],
            "content": "బేగంనగరపు జమీందారు ఒక అలీనవాజను మహమ్మదీయుడు.\nపేదసాదలకు, దిక్కులేని వా రందరి కాతడు కడు ఆత్మీయుడు.\nపోషిస్తాడు దీను లందరిని కంటి రెప్పలా, బిడ్డలమాదిరి.\nఅందువల్లనే జనులందరికీ అతడంటే బహు అభిమానం మరి.\nఆ ఊళ్ళోనే రామిశెట్టి అని ఉన్నా డొక్క డబ్బుగల కోమటి,\nఅప్పుకోస మెప్పుడూ కాచుకొని ఉంటా రెందరెందరో వాకిట,\nచుట్టుపట్ల పల్లెలవారందరు పేదలె ఐన, మోతుబరులై నా అతనిముందు చెయిజాచకతప్పదు,\nలొంగక తప్పదు ఎవ్వరికై నా.\nఅతనిచేతిలో చిక్కి ఎందరో నాశనమై పొయ్యాతప్పుడు గక,\nఇతరులటుంచి, అలీశవాజుకే తప్పలేదు అతనిని ఋణమడుగక.\nశెట్టి కప్పుబడిపోయా డాయన, రాబడిలో సుంతైనా మిగులదు.\nదీనయాచకుల కక్కడ తప్పక ఒక దమ్మిడీ ఎక్కడా పిగలదు.\nఅప్పు పెరిగి వడ్డీపై వడ్డీ జమీందారు కొంపకు ఎసరైనది.\nతాకట్టులోనున్న ఆస్తంతా ఒకవిధాన శెట్టికి పరమైనది,\n'ఏమున్నది? మన జమీందారుపని ఇంతటితో సరి' అన్నా రందరు.\nదిక్కులేని పక్షుల మైనామని పేదలు, ఆశ్రితులెందుకు కుందరు ?\nవచ్చిం దింతలోన దీపావళి, వెలిగిం దింటింటా దీపావళి.\nశ్యామశర్వరీలతాశాఖికల విచ్చిందమల కనకకుసుమావళి.\nబాణాసంచా కాల్చే పిల్లలు ఎచటచూచినా వెలుగులు, రవ్వలు\nప్రతి మొఖాన సంతోషపు కళలే, ప్రతి ఇంట్లో మాస్ట్రోగే నవ్వులు.\nహయారూఢుడై జమీందారు తన గ్రామంలో వేడుక చూదామని వెడలినాడు, ఋణ ఘూలంగా తన కే ఉత్సాహం లేనప్పటికిని,\nసెట్టి ఇంటివైపునే మరలినా డతడు అలాగే వేడుక చూస్తూ.\nఅతనినిచూచి సెట్టి పరుగెత్తుక వచ్చాడంగలు పెద్దవివేస్తూ.\n' చాలా రోజుల కిటు వచ్చా 'రని ఎంతో ఆప్యాయతతో అతనిని తీసుకపోయా డింటిలోపలికి చేతులు బలవంతాన పట్టుకొని.\nసెట్టి గృహం దేదీప్యమానమై వెలుగుతో ది వైభవ నిలయంగా,\nజమీందారు కెన్నో మర్యాదలు గావించాడు అతడు వినయంగా,\nజమీందారు ఆశ్చర్యచకితుడై పోయాడీ మర్యాద ఏమిటని,\nఅనుకొన్హాడిది అంతా బహుశా డబ్బుమాట అడిగేందుకు ఎత్తని.\nకొంతసేపటికి అతడు సెట్టిని సెలవడిగా డిక నేపోతానని,\nసెట్టి పడమటింట్లో కెళ్ళాడుం డండిడిగో నేవస్తున్నానని.\nలోపలనుంచి ఆత దేవేవో కాగితాలు చేగొనివచ్చాడు.\nదగ్గరనున్న దీపశిఖలొ నే వాటిని త్వరగా ముట్టించాడు.\n' ఏమి పనయ్యా? అది నానోటని ' జమీందారుగా రరచేలోగా,\nఅంతా ఐపోయింది క్షణంలో కాగితాలు బూడిదయైపోగా.\nఋణవిముక్తులిక మీరలు. అడిగో ఇది నా సత్యమైన దీపావళి ”\nఅని పలికాడు సెట్టి తేజోమయ మై వెలిగిందాతని ముఖమండలి.\nకన్నులు చెమ్మగిల్లి 'యా అల్లా !' అని నవాజు తలవంచా డప్పుడు.\nఇద్దరి హృదయాల్లో భగవంతుడు ఒకే జ్యోతి వెలిగించా డప్పుడు.",
            "book_page_end": 13
        },
        {
            "title": "పెద్దల చిన్నతనాలు",
            "book_page_start": 12,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "జీవిత చరిత్ర",
            "moral": "చిన్నప్పటి నుంచే న్యాయం పట్ల పట్టింపు కలిగి ఉండడం గొప్ప వ్యక్తిత్వానికి పునాది.",
            "keywords": [
                "మహాదేవ గోవింద రేనాడే",
                "న్యాయమూర్తి",
                "న్యాయ విచక్షణ",
                "బాల్యం",
                "రొట్టెముక్క"
            ],
            "characters": [
                "మహాదేవ గోవింద రేనాడే",
                "తల్లి",
                "స్నేహితుడు"
            ],
            "locations": [
                "బొంబాయి హైకోర్టు"
            ],
            "content": "ఒక యింటిముందు ఆరేళ్ల కుర్రవాడొకడు తల్లిప్రక్కన ఆడుకొంటూ వున్నాడు. వానితో ఉండే నేస్తం ఒక ఎనిమిదేళ్ల పిల్లవాడుకూడా ఆడుకొంటున్నాడు. వాళ్లు అలా ఆడు కొంటూవుండగా తల్లి యింటిలోపలికి వెళ్లి రెండు రొట్టెముక్కలు తీసువకచ్చింది.\n\" నాయనా !– ఈ ముక్క నువు తీసుకో, అది నీ నేస్తానికివ్వు ” అంటూ, పెద్ద ముక్క కొడుక్కీ, చిన్నముక్క తోడి కుర్రవాడికి వుద్దేశించి ఇచ్చింది.\nఐతే, ఆమె అనుకున్నట్లు గాక, అతడు పెద్దముక్క నేస్తానికిచ్చి, చిన్నముక్క తను నోట్లో వేసుకున్నాడు. ఇది చూచి తల్లి ఆశ్చర్యపడింది.\n' ఇదేమిట్రా నాయనా ! - ఇలా చేశావేమిటి ? పెద్దముక్క నిన్ను తీసికోమంటే ఆ అబ్బాయికి ఇచ్చావేమిటి ?' అని అడిగింది. అందుకు ఆ కుర్రవాడు ' అమ్మా ! ఈ పిల్లవాడిని నా అన్నగా చూచుకోవాలని చెబితివే వెనక, జ్ఞాపకం లేదా ! న్యాయ ప్రకారం మరి, పెద్దవానికి పెద్దముక్క, చిన్నవానికి చిన్నముక్కేకద వస్తుంది? ఇందులో ఆశ్చర్యపడవలసిన విషయమేమున్నది?' అని ఎదురుప్రశ్న వేశాడు.\nఈ మాటలకు ఆమె చాలా సంతోషించింది. అంతటి పిన్నవయసులోనే న్యాయా న్యాయ విచక్షణ జ్ఞానం కలగటం, అన్నగా ఎంచుకున్న పెద్దవానికి పెద్ద రొట్టెముక్క ఇచ్చి, తను చిన్నముక్క తీసుకోవటం, తల్లికి అమితమైన ఆనందాన్ని కలిగించింది.\nఈవిధంగా తల్లిని సంతోషపెట్టి ఆమె దీవనపొందిన ఆ పిల్లవాడే, మొదట అధ్యాపకుడుగావుండి, తరవాత బొంబాయి హైకోర్టులో జడ్జీపదవి నలంకరించి, అద్భుత మయినటువంటి అపూర్వమయినటువంటి తీర్పులు దిద్దిన ప్రతిభాశాలి, న్యాయమూర్తి మహాదేవ గోవింద రేసాడే.",
            "book_page_end": 12
        },
        {
            "title": "కొలుపులో దొంగతనం",
            "book_page_start": 14,
            "pdf_page_start": 15,
            "pdf_page_end": 18,
            "author": "యం. లక్ష్మి - మదరాసు",
            "genre": "జంతు కథ",
            "moral": "తెలివైన ఆలోచనతో దొంగలను సులభంగా పట్టుకోవచ్చు. ద్రోహబుద్ధి ఉన్నవారికి తమ సమూహంలో స్థానం ఉండదు.",
            "keywords": [
                "బొమ్మల కొలుపు",
                "దొంగతనం",
                "నక్క",
                "గంధం పరీక్ష",
                "ఎలుక"
            ],
            "characters": [
                "చిట్టితల్లి",
                "నక్క",
                "సింహం",
                "గుఱ్ఱం",
                "గాడిద",
                "పిల్లి",
                "ఎలుక",
                "కోతి"
            ],
            "locations": [
                "కొలువు"
            ],
            "content": "దసరా పండుగలలో ఒక చిట్టితల్లి చక్కటి బొమ్మలకొలువు పెట్టుకుంది. ఆ కొలువులో పుదుచ్చేరిబొమ్మలు, నక్కపల్లిబొమ్మలు, కొండపల్లిబొమ్మలు, చందనపుబొమ్మలు, గాజుబొమ్మలు, సెల్యులాయిడ్ బొమ్మలు, ప్లాస్టిక్కు బొమ్మలు, రబ్బరుబొమ్మలు, రకరకాల బొమ్మలన్నీ ఉన్నాయి. దేవుళ్ల బొమ్మలున్నాయి. గాంధీ, నెహ్రూ బొమ్మ లున్నాయి. పక్షుల బొమ్మలున్నాయి. జంతువుల బొమ్మలున్నాయి. కొలువులో మెట్టుమీద మెట్టు పది మెట్లున్నాయి. రెండో మెట్టుమీద అన్నీ జంతువులబొమ్మలే.\nచిట్టితల్లి అమ్మ పండగ పదిరోజులూ ఏవో అప్పచ్చులు చేసేది. అష్టమినాడు మిఠాయి చేసింది. చిట్టితల్లికి మిఠాయి అంటే మహా ఇష్టం. పేరంటానికి వచ్చిన వాళ్లకి ఇచ్చినప్పుడల్లా తనుకూడా ఒక ఉండ గుటకాయి స్వాహా చేస్తూండేది. తినగలిగినన్ని తిని, ఇంక తినలేక ఒక ఉండ మిగిలితే దాన్ని రాత్రి బొమ్మల కొలువులో జంతువులున్న మెట్టుమీద దాచుకుంది. తెలియకుండానే ఆమెకు నిద్రపట్టేసింది,\nచిట్టితల్లితోబాటు బొమ్మలుకూడా నిద్ర పోయాయి గాని, ఒక్క గంటసేపటికల్లా అవిలేచేశాయి! లేచేసరికి, అంతకుముందు అక్కడ చిట్టి దాచుకున్న మిఠాయి ఉండ ఏమైందో గాని, కనపడలేదు,\nఆ ఉండ పోయినట్లు కొయ్యగుఱ్ఱమే మొదట కనిపెట్టింది. కనిపెట్టి, గాజుగాడి దతో ' ఎంతపని తమ్ముడూ ! మన చిట్టితల్లి దాచుకున్న మిఠాయుండ కనపడలేదు సుమా!' అన్నది.\n' ఎంత మాటన్నావు ! గడ్డీ గాదం తిని పొట్టపోసుకునే నేను మిఠాయికి ఆశపడ తానా? ఇంతకీ మన చిట్టితల్లి దాచుకున్న ' నాకు ఆకలి ఎక్కువ అన్నమాట నిజమే. కాని ఈ మిఠాయి నేను ముట్టుకోలేదు. ఏమంటే ఈ కాస్తా నాకు ఏ మూలకి ? విధం చెడ్డా ఫలం దక్కాలన్నట్లు కడుపు నిండని ద్రోహం తలపెడతానా?' అంది.\n\"ఏమండీ రాజా, మీరేమైనా...?” అని మృగాలన్నీ పింగాణీసింహం వైపు చూశాయి.\n' ఎంత మూర్ఖులర్రా మీరు? అవసర మైతే ఏనుగు కుంభస్థలాన్ని బద్దలగొట్టి తింటానుగాని మన చిట్టితల్లి దాచుకున్న మిఠాయి దొంగిలించేటంత నీచునానేను ?' అని ఒక్కమాటు గర్జించింది సింహం.\n\"ఆంజనేయులవారి వంశంలో పుట్టి, నేను దొంగతనం చేస్తానా?' అంది కోతి.\n'ఆ ఆంజ నేయులవారి స్నేహితుడైన జాంబవంతుడు మా కులపెద్ద అయి వుండగా నేను దొంగిలిస్తానా?' అనిచెప్పి తప్పుకుంది ఎలుగుబంటి.\nఇలాగ ఎవరికి వారు 'మేం కాదంటే మేం కాదనేసకి గుఱ్ఱం గాడిదతో, ' ఏం తమ్ముడూ, దొంగ ఎవడో మనలోనే ఉండాలి. వాణ్ణి కనుక్కోడం ఎలాగో ఆలోచించు' అంది. ‘ఆలోచించటానికి నా బుద్ధి అంత గొప్పది కాదు. అటువంటి సామర్థ్యం మనలో ఒక్క నక్కబావకే ఉంది ' అన్నది గాడిద.\nనక్క అదివిని ' సామర్థ్యానికేముంది ఇందులో, అఁతగా తెలుసుకోవాలనిఉంటే దొంగను ఇట్టే పట్టేస్తాను!' అంది.\n' చెప్పు, చెప్పు' అన్నాయి జంతువులన్నీ.\n- \" మీరంతా ఒక్కమాటు అటువైపు తిరిగి కళ్లు మూసుకోండి' అంది నక్క. అవి అటుతిరిగి కళ్లుమూసుకున్నాయి.\nఅవి కళ్లుమూసి తెరిచేలోగా నక్క, కొలువులో ఉన్న గంధపుగిన్నెలో తన కుచ్చుతోక ముంచి తీసి గప్చిప్ గా ఏమీ ఎరగనట్లు నిలబడింది. నిలబడి తక్కిన జంతువులతో 'ఇంక మీరు అటు తిరగ వచ్చు. ఒక్కొక్కళ్లే వచ్చి నా తోక పట్టుకు లాగండి. దొంగఎవడో చెప్పుతాను' అంది.\n'సెబాష్! బాగుందీపద్ధతి!' అను కున్నాయి జంతువులు. గుఱ్ఱం, గాడిద, సింహం, ఏనుగా, కోతీ, కొండముచ్చూ— ఈ మొదలైన జంతువులన్నీ ఒక్కొక్కటే వచ్చి నక్కతోక లాగి వెళ్లేయి,\n'అందరూ లాగటం ఐందా?' అని నక్క అడిగింది. 'ఐంది' అంటూ, జంతువులన్నీ 'ఎవరో తెలిసిందా?' అని అడిగాయి.\n' తొందరపడకండి. ఒక్కొక్కల్లే ఈ మాటు నాముందునుంచి నడిచి చేతులు ఒకమాటు చూపి పోండి!' అన్నది నక్క.\n'సరే' అని ఒకొక్క జంతువే వెళ్లి, నక్కకి తమ చేతులు చూపించాయి.\nఅప్పుడే అవి తమచేతుల్ని తామే ఒకమారు చూసుకున్నాయి.\n' ఇదేమిటి? మా చేతులు ఇలాగ పచ్చగా ఉన్నాయి? సువాసనకూడా వేస్తోందే!' అని ఆశ్చర్యపోయాయి. నక్క వాటిచేతులుచూచి గంధం ఉన్న జంతువు నల్లా, 'నువు దొంగవు కావు' అని చెప్పి పంపేసింది.\nఅన్ని జంతువులు అలా దాటివెళ్లగా, ఆఖరికి ఎలుక ఒక్కటీ మిగిలింది,\nఎలుకకూడా చేతులు మాపించి దాటుకు పోబోతూంటే నక్క, 'ఆగు! నువ్వే దొంగవి!' అని కళ్లు ఎర్రచేసి అరిచింది.\nఎలుక పారిపోబోయిందిగాని పిల్లి దాన్ని పట్టేసి కూచోబెట్టి, 'కడిలేవంటే జాగర్త !— ఏమనుకున్నావో ' అంది.\nగుఱ్ఱం ముందుకొచ్చి, ' నువ్వేనా చిట్టి తల్లి మిఠాయి మిఒగేస్త!' అని కోపంగా సకిలించేసరికి, 'నే-నే' అని ఎలుక మెల్లిగా కీచుకీచుమంది.\nకోతి కిచకిచలాడుతో ముందుకొచ్చి, ' ఎంత నఁగనాచివే ! దొంగ ఎవరో తెలుస్తే దాని తోక పుటుక్కున కొరుకుతానన్నావే!' అంటూ ఎలుక నోట్లో దాని తోకనే కుక్క బోయింది బలవంతంగా.\nసింహం అడ్డువచ్చి, 'తప్పుకో! శిక్ష విధించవలసింది నేను!' అని కోతిని ఆజ్ఞాపించింది. నక్క కేసి తిరిగి, ' మంత్రి పుంగవా! ఈ మూషి కాధముడు చోరుడు అని నీకు ఎలాతెలిసింది?' అని అడిగింది.\nనక్క నవ్వుతో 'ప్రభూ, నా తోక లాగి నప్పుడు దొంగ ఎవరో తెలిసిపోతుందని అన్నాను గనక ఈ ఎలుక భయంకొద్దీ నా తోక తాకటమే మానేసింది ! అందుచేతనే మీ అందరికీ అంటుకున్న గంధం దీని చేతులకి అంటుకోలేదు. గంధం లేక పోవటంతోనే పట్టేశాను!' అంది.\nనక్క తెలివికి సింహం ఎంతగానో మెచ్చుకుంది.\nఆ తరువాత పిల్లితో 'పిల్లీ, మన చిట్టి తల్లికి ద్రోహం తలపెట్టిన ఈ కీచుగాడికి కొలువులో ఉండే అర్హతలేదు. వాడిని పై మెట్టుకు తీసుకుపోయి, అక్కడనుంచి కొలుపు వెన కాల అగాధంలోకి తోసి వెయ్యి! ' అన్నది. వెంటనే పిల్లి ఆ పనిచేసింది. ఏలుక కలుగులోకి దూరిపోయింది.",
            "book_page_end": 17
        },
        {
            "title": "విచిత్ర కవలలు (17వ భాగం)",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ఫాంటసీ/సాహసం",
            "moral": "శత్రువుల నుండి తప్పించుకోవడానికి ధైర్యం, తెలివైన వ్యూహాలు అవసరం.",
            "keywords": [
                "ఉదయనుడు",
                "నిశీధుడు",
                "రాక్షసుడు",
                "పాతాళ గృహం",
                "బంగారు ద్వారం"
            ],
            "characters": [
                "ఉదయనుడు",
                "నిశీధుడు",
                "ప్రతాపుడు",
                "రాక్షసుడు",
                "రాజు",
                "మంత్రి",
                "గెడ్డపువాడు",
                "సర్పాలు"
            ],
            "locations": [
                "మాళవ దేశం",
                "పాతాళ గృహం",
                "కొలను",
                "బంగారు గది"
            ],
            "content": "[ ఎలాగో గెడ్డపువాడిని కలుసుకున్నాడు ఉదయనుడు. అంతలో రాక్షసుడు రాగా ఒళ్ల బానలో దూరాడు. అక్కడ ప్రతాపుడు—తనను పెళ్లాడుమని రాకుమార్తెలను నిర్బం ధింపసాగాడు. రాక్షసుడు ఉదయనుణ్ణి పట్టితెమ్మని నిశీధుడిని పంపాడు తరువాత. .]\nఉదయనుడిని వెతికిపట్టి, అతనివద్దనున్న భస్మాలూ, అంజనాలూ తెచ్చి తనకు వప్ప చెప్పమని రాక్షసుడు నిశీధుడిని వదిలి పెట్టి పంపేటప్పుడు అదివరకు రాకుమార్తె లను చేసినట్టుగానే అతనినికూడా మూగి చేసి మరీ వదిలాడు.\nనిశీధుడు పోయిపోయి చివరకు మాళవ దేశం చేరుకున్నాడు. ఉదయనుడికి నిశీ ధుడికి ఏమాత్రమూ తేడా లేక, ఇద్దరూ అచ్చుమచ్చు ఒకే పోలికగా వుంటారు కనుక అతనే ఉదయను డనుకొని అక్కడి ప్రజలు ఎంతో ఆదరంతో అతనిని తమ రాజువద్దకు తీసుకువెళ్లారు.\nప్రతాపుడుకూడా ఆ వచ్చినది ఉదయ నుడే ననుకున్నాడు. తను భస్త్రాలూ అంజ నాలూ కాజేసినందుకుగాను కక్షగట్టి వాటిని తిరిగి లాగుకోవాలనే వుద్దేశంతో వచ్చాడను కొని మనసులో భయపడ్డాడు. ఐతే పైకి మాత్రం ఏమీ ఎరుగనట్లు నటించి, \"ఏమోయ్! నీవు వెళ్లిన పని కాయా, పండా?” అని ఆప్యాయంతో ప్రశ్నించాడు.\nఆ దేశానికి తను అంతకుమునుపు ఎన్నడూ రాకపోయినా, అక్కడి ప్రజలూ, ఆ రాజూ తనని యిలా ఎందుకు ఆదరిస్తూ వున్నారో నిశీధుడికి ఏమీ బోధపడింది కాదు, పోనీ \"మీరు ఎవరిని చూచి ఎవరనుకుంటున్నారో ” అని అందా మంటే తనకి మూగతనం సంప్రాప్త మయ్యె! ఏమిటి చెయ్యటమా అని ఆలో వించి చివరకు సంజ్ఞవల్ల తను మూగవాడి వంటూ రాజుకి తెలియజెప్పాడు,\nరాజుకి ఆశ్చర్యంవేసింది. \" అదేమిటి ఉదయనా? నీవు క్రిందటిమారు వెళ్ళే టప్పుడు సలక్షణంగా వెళ్ళితివికదా! యిప్పుడు మూగవాణ్ణి అయానంటా నేమిటి?” అన్నాడు విస్తుపోతూ.\n'ఉదయనా' అని ఎప్పుడైతే రాజు అన్నాడో, నిశీధుడికి అంతా అర్థమయి పోయింది. వ్రాతపరికరాలు తెప్పించుమని సంజ్ఞచేశాడు. అవి రాగానే, తను ఉదయ నుణ్ణి కాననీ, ఉదయనుడు తన సోదరుడే ననీ, ఉదయనుడి జాడ తెలియకనే తను యిలా బయలుదేరి వచ్చాననీ, తన సోద రుడు ఎక్కడున్నదీ తెలియజేస్తే సంతోషి స్తాననీ వ్రాశాడు.\nరాజుకి అంతా అర్థమైంది, తన బండా రం ఎక్కడ బయటపడుతుందోనని భయ పడిపోయాడు. ఒక్క ముక్కలో చెప్పా లంటే, రాజుకు పచ్చి వెలక్కాయ గౌంతున పడ్డట్టయింది. \" ఎలాగో ఉదయనుడిని మోసపుచ్చి భస్మాలూ, అంజనాలూ కాజేసి వాడి పీడ వదిలించుకున్నానుకదా అని సంతోషిస్తే, మళ్లీ వీడు తయారయాడే! ఉదయనుడి వివరాలు నాకు తెలిసినట్టు వీడికి చెపితే ప్రమాదం కోరి తెచ్చు కున్నట్టవుతుంది\" అనుకున్నాడు.\nఇప్పుడు రాజుకి మరో దుర్బుద్ధిపుట్టింది. \" ఉదయనుడెలాగో ఈపాటికి రాక్షసుడి చేతిలో చనిపోయేవుంటాడు. వీడినికూడా కడతేర్చానంటే ఇక మిగిలిందల్లా మూడో వాడు. వాడూ ఎప్పుడో నా చేతిలో చిక్కి పోగలడు. అప్పుడు యిక రాకుమార్తెలకు వేరే మార్గం ఉండదు\" అనుకున్నాడు.\nఇలా అనుకుని, నిశీధుడితో \"అబ్బాయ్! మీ సోదరుడు యిక్కడకు వచ్చినమాట అయితే నిజమే. కాని అతను యిక్కడ ఒక్కపూట మాత్రమే వున్నాడు. ఆతర్వాత అతని దారిని అతను వెళ్లిపోయాడు. ఎకడికి వెళ్లాడో నాకూ తెలియదు. అయితే, ఈ కష్టదశలో నీకు నేను చెయ్యగలిగిన సహా యం అంతా చేస్తాను. ఉదయనుడిని వెతకటంలో నీకు సహాయం కావాలంటే నా సేవకులలో ఒకరిద్దర్ని వెంటపంపు తామ\" అన్నాడు.\nఅంతే చాలునన్నట్లుగా నిశీధుడు తల వంచి నమస్కరించాడు. ఆవెంటనే రాజు తన మంత్రిని రహస్యంగా పిలిచి \" ఈ శుర్రవాడి వెంట మన భటులనిద్దర్ని పం పెంచు, ఊరివెలుపలకు చేరుకోగానే మూడో కంటికి తెలియకుండా సఫాచేసి వెయ్య కను\" అని చెప్పాడు.\nమంత్రి నిశ్చేష్టుడయ్యాడు. కాని రాజాజ్ఞ పాటించకపోతే ముందు తన తల ఎగిరిపోతుందే ! చేసేదిలేక రాజాజ్ఞప్రకారం యిద్దకు భటులను తోడిచ్చి నిశీధుడిని పొగనంపాడు.\nఅక్కడ ఉదయనుడి సంగతి — యింక రెండు రోజులలో రాక్షసుడు తిరిగి వస్తాడు. ఈలోగా, వాడికి అనుమానం కలగకుండా ఏదో ఒకటి చెయ్యాలి. గెడ్డపువాడితో సం ప్రతించిన మీదట వాడు \" నన్ను ఎప్పటిలా వ్రేలాడదియ్యి. నువ్వుమాత్రం వాడు వచ్చేటప్పటికి ఏదో ఒకమూల జాగ్రత్తగా నిక్కివుండు అదును చూచుకుని బైటికి జారుకో. ఆ తరువాత తక్కిన కాపలా వాళ్లతోపాటుకలిసి నువ్వూ కాపలాకుపోయి నీ సోదరులు ఏమయ్యారో కనిపెట్టు. ఇప్పుడు వెంటనే చెయ్యవలిసింది యిదే” అన్నాడు. గెడ్డపువాడు.\n\" మరి వాడు వచ్చి, మూడో బాన ఏదీ అని అడుగుతాడేమో ఒకవేళ?” అన్నాడు ఉదయనుడు.\n\"దానికి ఒక ఉపాయం ఉందిలే. మనం పోగుచేసిన పెంకులన్నీ మళ్లీ తెచ్చి యిక్కడ పోద్దాం\" అన్నాడు గెడ్డపువాడు.\nఅదేప్రకారం పెంకులు తెచ్చిపోశారు. రాక్షసుడు యిక రేపు వస్తాడనగా ఉద యనుడు గెడ్డపువాడిని ఎప్పటిలా వ్రేలాడ తీసి తను ఒక మారుమూల నక్షి ఉన్నాడు.\nఅనుకున్నట్టే మర్నాడు రాక్షసుడు వచ్చాడు తలుపు తెకస్తూనే మూడవ బాన ముకలై వుండటు చ్చూ, \" ఇది ఎవరి పనిరా” అని పెడబొబ్బలు పెట్టుకుంటూ గెడ్డపువాడిదగ్గిరికి వచ్చాడు.\nగెడ్డపువాడు ఏమీ తొణకకుండా \" నేనే బాబయ్యా ! వేలాడి వేలాడి విసుగుపుట్టి, కాసేపు ఊగుదామనిపించి ఊగటం మొద లెట్టానండి. నాకు తెలియకుండానే బ్రహ్మాండంగా ఊగానండి. ఆ వూపులో నేను వెళ్లి ఆ బానకు కొట్టుకున్నానండి. అది కాస్తా క్రిందపడి యిలా ముక్కలై పోయిందండి. మన్నించాలి!” అన్నాడు.\n\"అఘోరించలేకపోయావ్!\" అని విసుక్కున్నాడు రాక్షసుడు.\nఈ గొడవ జరుగుతున్నప్పుడే ఉదయ నుడు చల్లగా జారుకున్నాడు. పగటికాపలా జట్టువాళ్లు కొలనుకు బయలుదేరుతుంటే, వాళ్లతోపాటు తనూ వెళ్ళాడు. ఆరోజున మాటలసందర్భంలో తెలుసుకున్నాడు - తనను వెతికి పట్టటానికి నిశీధుడు రాక్ష సుడిచేత పంపబడ్డట్టూ, సంధ్య ఒక్కడే కొలనులో వున్నట్టూను.\nఇది తెలిసేసరికి ఉదయనుడు తెల్ల బోయాడు. తను ఇక్కడేవుంటే, తనకోసం నిశీధుడు ఎక్కడని వెతికి పట్టగలడు ? అతను ఎక్కడికి పోయినట్టు? ఎలాగయినా అతనిని కలుసుకోగలిగితే బాగుండును. కాని అదెలా సాధ్యం? ఏమీ పాలుపోయిం దికాదు. అందుకు ఏదైనా ఉపాయంచెబితే గెడ్డపువాడే చెప్పాలి అనుకున్నాడు.\nఅదేప్రకారం ఆసాయింత్రం తిరిగి పాతాళగృహం చేరుకోగానే ఒక్క పరుగున శెడ్డపువాడిగదిదగ్గరికి వెళ్ళాడు. కాని చిత్రమేమిటో ! గదితలుపులు బార్లగా తీసి వున్నై. గెడ్డపువాడూ లేడు, రాక్షసుడూ లేడు. దూలానికి కట్టిన త్రాడుమాత్రం వ్రేలాడుతూ వున్నది.\nఈదృశ్యం కంటబడగానే ఉదయనుడు నిలువునా నీరైపోయాడు. \"నా ఆశలన్నీ గెడ్డపువాడిమీద పెట్టుకునివస్తే యిలా అయిందేమిటి? వాడు ఏమైనట్టు? ఈ వాలకమంతా చూస్తే, రాక్షసుడు గెడ్డపువాడి మీద మండిపడివున్నట్టు తోస్తుంది. గెడ్డపు వాడిని హతమార్చలేదుకదా కొంపదీసి? లేదు. అలా జరిగివుండటానికి వీల్లేదు. గెడ్డపు వాడు ఏదోతంత్రంచేసి వాడిని మాయ పుచ్చగలడు. ఇక్కడే మరి విగదిలోనన్నా బంధింపబడి వుండవచ్చు\" అనుకుంటూ అక్కడి గదులన్నీ వరసగా గాలించటం మొదలు పెట్టాడు.\nఅలా వెతుకుతుండగా ఉదయనుడి కాలు నేలమీద ఒక మీట పైన పడింది. అలా పడగానే ఎదురుగా వున్నగోడ రెండుగా విచ్చి దారి ఏర్పడింది. ఉదయనుడు ముందుకు ఒక్క అడుగు వేశాడు. అంతే రెండవ అడుగు పడనేలేదు. ఎందుచేత నంటే: తన కెదురుగా ఒక పెద్ద బంగారు. ద్వారం కనుపించింది. దానికి పైనుంచి భీకరమైన మూడు సర్పాలు బ్రహ్మాండంగా బుసలుకొడుతున్నై. గెడ్డపువాడు ఆలోపల వున్నాడేమో? కాని సర్పాల్ని తప్పించుకు వెళ్లడమెలా? తీవ్రంగా ఆలోచించాడు. మెరుపులా ఒక ఉపాయం తట్టింది.\nగెడ్డపువాడి గదిలో వున్న బాన ఒకటి నెమ్మడిగా దొర్లించుకు వచ్చాడు. బానలో దూరి మూతవేసుకుని ఒక్క విసురుతో బంగారుద్వారంలోంచి దూసుకుపోయాడు. మూత తొలగించి తొంగిచూచాడు. మరేం ప్రమాదం లేదనితోచి బైటపడ్డాడు.\nఆ గది చూచేసరికి ఉదయనుడి కళ్లు మిరుమిట్లుగొలిపినై. గదిగోడలూ, నేలా అంతా బంగారుమయమే. క్షణంసేపు విస్తు పోతూ అలాగే గదిఅంతా పరికిస్తూ వుండి పోయాడు, కాని అంతలోనే తను వచ్చిన పని గుర్తుకు వచ్చింది. గెడ్డపువాడికోసం మూలమూలలా వెతకసాగాడు. కను పించలేదు. కాని అలా వెళుతుండగానే అక్కడున్న మరో మీటపైన కాలుపడి, ఎదురుగావున్న గోడ యిదివరకటిలాగానే చీలి దారియిచ్చింది. క్రిందటిమారు జరిగి నట్టుగానే ఏదో చిత్రం జరుగుతుందమ కుంటూ అడుగు ముందుకు వేశాడు.\nక్రిందటిమారులాగానే ఈసారికూడా ఒక పెద్ద ద్వారం కనుపించింది. అయితే యిది వెఁడిద్వారం. దీనికి ఆరు నర్పాలు వ్రేలాడుతున్నై. ఒకసారి ఉపాయం కని పెట్టివున్నవాడే కనుక ఈమాటుకూడా బాసలో దూరి ఈ ద్వారంలోంచికూడా దూసుకుపోయాడు.\nకాని దురదృష్టవశాత్తు, ఈసారి పౌన వినురుగా దొర్లుకుంటూ పోయి ఆ వెండి గదిగోడకి కొట్టుకుని ముక్కముక్కలై పోయింది. దానితో ఉదయనుడు బైట పడ్డాడు. గదిగోడలూ, నేలా అంతా వెండ్ మయమే. అయితే ఆ వింత చూస్తూ విస్తు పోతూ వుండిపోక ముందుకు పోయే మార్గమేమిటా అని వెతికాడు. కాని యిక్కడ మీట ఏదీ కనుపించలేదు. ఐతే గది పైకప్పునుంచి వెండి గొలుసు ఒకటి వ్రేలాడుతూ వున్నది. ఒక్క ఎగురు ఎగిరి అది పట్టుకు లాగాడు. ఎదురుగావున్న వెండిగోడ చల్లగా పైకి లేచిపోయి దారి ఏర్పడింది. లోపలకు అడుగు పెట్టాడు. ఈసారికూడా ఒక పెద్ద ద్వారం కనుపిం చింది. ఐతే యిది రత్నాలతో పొదగబడిన ద్వారం. దీనిపైనుంచి పన్నెండు సర్పాలు వ్రేలాడుతున్నై.\nఇంతవరకూ బానలో దూరి ఎలాగో బంగారు ద్వారం, వెండి ద్వారం దాటు కొచ్చాడు. ఆ బాన కాస్తా పగిలిపోయిం దాయే! నిమిటి మార్గం? ఇలాంటివి యింకా ఎన్ని ద్వారాలు దాటాలో, యింకా ఎన్ని ప్రమాదాలు ఎదుర్కోవలసివుం టుందో? పోనీ యింతటితో వెనక్కి మరలి పోదామన్నా, మళ్లీ వెండి ద్వారందగ్గిర ఆరు సర్పాలూ, బంగారు ద్వారందగ్గిర మూడు సర్పాలూ తప్పించుకుని పోవటం ఎట్లా? పోనీ, తెగించి రత్నాల ద్వారం ప్రవేశించేందుకు ప్రయత్నిద్దామా అంటే ఒకటి కాదు, రెండు కాదు పన్నెండు సర్పాలనుంచి తప్పించుకోవాలాయె ఎలా గండం గడవటం ?\n\" ఏమిటా దారి, భగవంతుడా\" అను కుంటూ ఆ రత్నాల గదిలోనే కూర్చుని తీవ్రంగా ఆలోచించసాగాడు. కాని ఎంత ఆలోచించినా, ప్రాణాలకు తెగించి లోపలికి పోవటం తప్ప వేరే మార్గం కనుపించ లేదు. అంటే, ముందు దానికి వ్రేలాడు తున్న సర్పాల్ని సంహరించాలి.\nమారు ఆలోచన లేకుండా ఉదయనుడు సర్రున కత్తిదూసి వ్రేలాడుతున్న ఆ సర్పాలపైన ఒక వేటు వేశాడు. ఆ దెబ్బతో ఆరు సర్పాలతలలు తెగిపడినై, మరోదెబ్బ తీశాడు. ఈసారి అయిదింటి తలలెగిరి పోయినై. ఒక్కసర్పం మిగిలింది. దానినీ తెగటార్చితే ఇక నిర్భయంగా లోపల ప్రవేశించవచ్చుకద.\nఉదయనుడు గురిచూచి కత్తి విసిరాడు. కాని సర్పం ఈసారి దెబ్బ తప్పించుకొని ఒక్క విసురులో వచ్చి ఉదయనుడి చేతి మీద కాటు వేసింది. చేతిలోని కత్తి కాస్తా క్రింద పడింది.\nవిషం ఎక్కి పోతున్నది ఉదయనుడికి. ముచ్చెమటలు పోసినై. ఆలస్యమైతే ప్రాణానికే మోసం. ఉదయనుడు, కత్తి తీసుకుని ఒక్కవేటుతో చెయ్యి నరికివేసు కున్నాడు. మరొదెబ్బతో ఆ సర్పాన్ని కూడా ఖండించివేశాడు. మరుక్షణమే స్పృహ తప్పి పడిపోయాడు.\nఅలా ఎంతసేపు పడిఉన్నాడో తెలి యదు. తిరిగి స్పృహ వచ్చి చూచేసరికి తెగిన చేతినుండి కారిన రక్తం మడుగు కట్టివుంది. ఇంకా రక్తం కారుతూనే వుంది. ఏమిటి చెయ్యటం భరించటంతప్ప బాధపడుతోనే ముందుకుసాగాడు.\nకొంతదూరం వెళ్లేసరికి ఒక పెద్ద గుహ కనుపించింది. అందులో రాక్షసుడు కొలు స్తూవున్న దేవివిగ్రహం కనుపించింది. దేవి మెడని నూటఒక్కపుర్రెలు వేలాడుతున్నై. నోటిలోనుంచి భుగభుగమంటూ అగ్గి జ్వాలలు వస్తున్నై. కళ్లల్లోనుంచి తీవ్ర మైన వెలుగు, వెలుగులోనించి కిరణాలు వస్తున్నై. దేవి చెయ్యి చాచివున్నది. అరచేతి పైన ఒక గద్ద నిలబడి వున్నది. దేవి విగ్రహమూ, ఆ వాతావరణమూ అంతా చాలా భయంకరంగా వున్నది.\nఅయినా ఉదయనుడు చలించలేదు. ధైర్యం కూడదీసుకుని విగ్రహం వైపుకి నడిచాడు. నాలుగడుగులు వేశాడో లేదో దేవి నొసటినుండి బ్రహ్మాండమైన సాగ వెలువడి గుహంతా ఒక్కసారిగా కమ్ము కున్నది. ఆ పొగలో ఉదయనుడు ఉక్కిరిబిక్కిరై నాడు. (ఇంకా వుంది )",
            "book_page_end": 24
        },
        {
            "title": "అద్భుత విషయం",
            "book_page_start": 27,
            "pdf_page_start": 27,
            "pdf_page_end": 30,
            "author": "యన్. మాలతి - గుంటూరు.",
            "genre": "హాస్యం",
            "moral": "తెలివైన కల్పనా శక్తి అద్భుతాలను సృష్టించగలదు.",
            "keywords": [
                "పేర్రాజు",
                "కల్పన",
                "కోటయ్య శెట్టి",
                "బొమ్మ",
                "అజీర్ణవ్యాధి"
            ],
            "characters": [
                "పేర్రాజు",
                "నౌఖరు",
                "కోటయ్య శెట్టి",
                "కథకుడు"
            ],
            "locations": [
                "అమలాపురం",
                "రాజమహేంద్రవరం",
                "ముక్కామల",
                "అమెరికా"
            ],
            "content": "అప్పటికి నాకు పధ్నాలుగేళ్లకంటే ఎకువ ఉండవు. మా అన్నయ్య నాకంటె నాలుగేళ్లు పెద్ద. పడవలో తినటానికని మా అమ్మమ్మ కాల్చి ఇచ్చిన మినపరొట్టె మూటతో మేం యిద్దరం అమలాపురంలో రహదారీ బోటు ఎక్కి రాజమహేంద్రవరం వెడుతున్నాం. పడవ ముక్కామల చేరు కున్నాక అక్కడ కొన్ని బస్తాలూ, కొందరు మనుసులూ పడవలోకి ఎక్కేరు. వాళ్లలో పొడుగ్గా సన్నటి ఒకాయన ఉన్నాడు.\nఆయన్ని చూడటంతోనే పడవ హాల్లో ఉన్న కొందరు 'దయచెయ్యండి పేర్రాజు గారూ !\" అంటూ ఆహ్వానించారు.\n' ఐలే తమాషా మనిషి! చిత్రవిచిత్ర మైన కధ లెన్నయినా వచ్చు ఈయనకి! అన్నాడు నాపక్కనున్న మీసాల కాపు. అని “పేర్రాజుగారూ, మంచి అద్భుతమైన విషయం ఏదైనా చెప్పండి' అని కోరేడు.\nఆయన 'అలాగే'నని, సర్దుకుని కూచున్నాక ఇలాగ ప్రారంభించాడు :\n\"ఇది చాలా అద్భుతమైన విషయం. వినండి. నేను అప్పుడు అమెరికాలో ఉన్నాను. అమెరికాలో ఇళ్ల అద్దెలు మన దేశంలోకన్న చాలా ఎక్కువ గనకనే నేను పెద్ద భవంతులవైపు పోక ఒక పాతయింట్లో గది ఒకటి తక్కువబాడుగకు కుదుర్చు కుని అందులో ప్రవేశించాను.\n\"అక్కడకు వెళ్లిన కొత్తలో నీరూ, ఆహారం నాకు కొత్త వేసి వంట్లో అనారోగ్యం కలిగించాయి. జ్వరం వచ్చి, ఒక పదిహేను రోజులదాకా మంచఁమీదే ఉండి పోవలసి వచ్చింది నేను. ఆ పదిహేను రోజుల్లోనూ నాకు ప్రపంచమంతా ఆ నాలుగు గోడల మధ్యనే. ఆ ఇంటికి ఏనాడు వేశారో వెల్ల! గోడలకు అక్కడక్కడ పెచ్చులు పెచ్చు లుగా ఊడిపోయి రకరకాల ఆకారాలు ఏర్పడ్డాయి. వాటిల్లో ఒక ఆకారం సరిగా ఒక మనిషికిమల్లే కనపడింది!\n\"పరికించి చూస్తినిగదా బెల్లు ఊడి పోయిన ఆచోటు, మనిషికిమల్లే ఉండటమే కాకుండా నేను మాఊళ్లో చిన్నప్పట్నుంచి ఎరిగున్న కోటీశ్వరుడు కోటయ్య శెట్టినిపోలి ఉంది. చక్కా లంకగుమ్మడికాయంత బొజ్జ అతనిది. బాగా సోలడు పొడుంపట్టే ముక్కు ! రవంత తేడాగూడా లేకుండా ఇవన్నీ ఆ గోడమీది బొమ్మలో ప్రత్యక్ష సుయాయి నాకు !\n\" ఎక్కడి ముక్కామల! ఎక్కడి అమెరికా! వీటిమధ్య దూరం కొన్నివేల మైళ్లుకదా! ఇంతదూరం లక్ష్యంచెయ్యకి నేను వచ్చానేగాని, మా కోటయ్య శెట్టి ఎన్నడూ దేశం విడిచి ఎరగడే. అతడే కదలనప్పుడు అతని బొమ్మ ఇంతదూరం వచ్చి, ఈ గదిలో ఈ గోడమీద ఎలా వెల సిందో నాకు బోధపడలేదు.\n'ఏమిటి ఈ చిత్రం?' అని ఆశ్చర్య పోతూ ఆ బొమ్మకేసే దీక్షగా చూశాను. చూస్తినిగదా, మొదటిరోజున కూచుని కన పడ్డ బొమ్మల్లా అప్పుడు నాకుమల్లేనే వెల్ల తలా ఒక మంచంమీద పరున్నట్లు కనవ డింది. ఇది మరి చిత్రంగా ఉందే! ఆగది లోకి ఒక్క నౌఖరుతప్ప మరెవరూ రారు వాణ్ణి, 'ఈ బొమ్మ నీవేమైనా ముట్టు కున్నావా?' అని అడిగేను. 'లేదు' అన్నాడు. నా కేమీ పాలుపోలేదు. ఆ బొమ కేసి అలా చూస్తోనే ఉండిపోయాను నౌఖరు మధ్యమధ్య మందూ, సగ్గుజావా ఇచ్చి పోతున్నాడు.\n\"రోజు తరవాత రోజు గడిచింది నాకు క్రమంగా రోగం మళ్లి స్వస్థతకలుగా తోంది, కాని గోడమీదిబొఝు ఇంకా అలాగే పరుండి ఉంది. మరొక చిత్రమేమిటంటే మొదట లావుగా ఎత్తుగా ఉండే అతడి బొజ్జ క్రమంగా తరిగిపోయింది. ఆ ముకు కూరా పల్చబడిపోయింది! ముక్కుదాకా ఎందుకు? ఆకాటుకలాంటి శరీరచ్ఛాయే మారుతూ వచ్చి, అంతకుముందు గోడపైన స్పష్టంగా కనపడ్డ ఆకారం రోజురోజుకీ అస్పష్టంగా మారి 'కోటయ్యబొమ్మేనా ఇది?' అని అనిపించింది.\n\" నాకు లేచి కూచునే సత్తువ వచ్చిన తర్వాత నౌఖరుతో, 'అబ్బీ, వార్తాపత్రిక ఏదైనా తెచ్చిపెడుదూ' అన్నాను. వాడు, మనదేశం పత్రికే ఒకటి తెచ్చి నాముందు పడేశాడు. పత్రిక విప్పి చూస్తినిగదా, ఏ ముంది? \" గోదావరి మండలం కోనసీమ లోని ముక్కామల కాపురస్తుడూ కోటీశ్వ రుడూ ఐన కోటయ్యశెట్టి దారుణమైన అజీర్ణవ్యాధిచేత బాధపడుతున్నాడు. ఘన వైద్యులంతా వచ్చి వైద్యం చేశారు. కుద రటం లేదు ' అని ఉన్నది.\n* నేను విచారంతో పత్రిక క్రిందపడేసి గోడవైపు చూశాను. శుష్కించిపోయిన కోటయ్యశెట్టిబొమ్మ అటూ ఇటూ బాధతో దొర్లుతూన్స్డట్లు తోచింది నాకు. ఆ దృశ్యం చూసేసరికి నాకు గుండె నీరైపోయి, నేను మరోగదిలోకి మారిపోయాను.\n\" మరో మూడురోజులు గడిచాక పచ్చిన వార్తాపత్రికలో, కోటయ్య శెట్టి స్నేహకోటి నంతటినీ దుఃఖసముద్రంలో ముంచేసి, స్వర్గస్థు డయాడని వుంది. నేను కన్నీరు తుడుచుకుంటూ అతడి బొమ్మ ఉన్న గదిలోకి పరుగెత్తి వెళ్ళేను. ఏమి చిత్రం ! గోడమీద ఆ బొమ్మ లేదు, బెల్లు ఊడిపోయి, అంతమేరా నల్లగా కస పడుతూ వచ్చిన చోటంతా వెల్లవేసినట్లు ఐపోయింది. నేను నౌఖర్నిపిలిచి, 'అబ్బీ, ఈ గదికి మరామత్తు చేసి వెల్లవేశారా?' అని అడిగేను. ' అలాంటి దేదీ జరగలేదు; ఇప్పట్లో జరగదుకూడాను!' అనేశాడు.\"\nపేర్రాజుగారు ఇలా ముగించి ఊరు కున్నాడు. శ్రోతలంతా ఇంక మెచ్చుకోటం మొదలు పెట్టేరు.\n'చాలా అద్భుతంగా ఉంది! ఇక్క డుండే కోటయ్యశెట్టి ఆకారం వేలాడిమైళ్ల దూరంలో ఉన్న ఆ గోడమీద ప్రత్యకం కావటం చిత్రమైన విషయమే' అన్నాడు ఒకాయన.\nఇంకొకాయన 'ప్రత్యక్షం కావటమే కాదు; ఇక్కడ అజీర్ణంతో బాధపడుతూ వున్న శెట్టిలో వచ్చిన మార్పులన్నీ అక్కడ గోడమీద బొమ్మలో రావటం, ఇత డిక్కడ 'హరీ ' అనటంతోనే అక్కడ ఆ బొమ్మ మాయమవటం మరీ చిత్రంగా ఉంది సుమండీ!” అన్నాడు.\nఇంతలో హాలు కొసన కూర్చున్న ఒక పెద్దమనిషి, 'ఐతే పేర్రాజుగారూ, మీరు అమెరికా ఎప్పుడు వెళ్ళేరు? అమెరికా, ఇంగ్లాండు——ఇలాంటి దేశాలకు వెళ్ళిన వాళ్లంతా అధమం పిలకమార్చి క్రాపింగూ, పంచెకట్టు మానేసి సూట్లూ వేస్తారు. నేను మిమ్మల్ని మీ చిన్నతనంనుంచీ చూస్తోనే ఉన్నాను. మీరు ఎన్నడూ పిలకా, పంచె కట్టూ మార్చినట్టుగాని పైదేశాలకు వెళ్లి నట్లుగాని లేదే! అదీగాక, మన ముక్కా మలలో కోటయ్య శెట్టి అనే కోటీశ్వరుడెవడు ఉండేవాడండి? కోటీశ్వరుని మాట అటుంచి ఒక్క లక్షాధికారైనా ఉన్నాడా అని ' నిలదీసి అడిగాడు,\nపేర్రాజు గారు నవ్వుతో, 'నేను చెప్పిన దాంట్లో ఉన్న అద్భుతం అంతా ఇదేమరి ! నేను విదేశాలకు ఎన్నడూ వెళ్లకపోయినా మన ముక్కామలలో కోటయ్యలాంటి కోటీశ్వరుడెవడూ లేకపోయినా, మీరు కోరిస తక్షణం ఇంత కధ కల్పించగలిగానా ? ఇంతకన్న అద్భుతం ఏముంటుంది చెప్పండి?' అని జేబులో డబ్బీ పైకితీసి ఒక్క పొడుం పట్టు ఎక్కించారు.",
            "book_page_end": 30
        },
        {
            "title": "గుడ్డిపెత్తనం",
            "book_page_start": 31,
            "pdf_page_start": 31,
            "pdf_page_end": 34,
            "author": "టి. సత్యాజీ - రమణక్క పేట.",
            "genre": "నీతి కథ",
            "moral": "అత్యాశ, పెద్దల సలహా విస్మరించడం వినాశనానికి దారి తీస్తాయి.",
            "keywords": [
                "ఆదిశేషుడు",
                "మహానాగు",
                "అత్యాశ",
                "గుడ్డితనం",
                "పెత్తనం"
            ],
            "characters": [
                "మహానాగు (రెండు తలల)",
                "ఆదిశేషుడు",
                "ఇతర నాగులు"
            ],
            "locations": [
                "నాగలోకం",
                "అగ్నిగుండం"
            ],
            "content": "పూర్వం ఒకప్పుడు నాగలోకంలో ఒక మహానాగు ఉండేది. ఆపాము సర్పరాజైన ఆది శేషుని ప్రాపకం సంపాదించి, ఎప్పుడూ ఆయనను ఆశ్రయించుకుని కూడాకూడా తిరుగుతో ఊండేది.\nఒకనాడు ఆదిశేషుడు ఆ నాగుతో, 'ఏమోయ్, నువ్వు అస్తమానం నన్ను కని పెట్టుకు తిరుగుతున్నావు. నీమనస్సులో ఏదో కోరిక ఉన్నట్లుంది. నేను తీర్చ గలిగినట్టయితే తీరుస్తాను, సంశయించక చెప్పు' అన్నాడు.\nఅనాగు వెంటనే రాజుకి నమస్కరించి, 'ప్రభూ, నాకొక కోరిక ఉన్నమాట వాస్త వమే. తమరు మరొకలాగున తలచను అని అభయమిస్తే మనవి చేసుకొంటాను' అన్నాడు.\nరాజు సమ్మతించినందుకు నాగు పొంగిపోయి, 'స్వామీ, ఆశ్రితుల్లో ప్రధా నుణ్ణి అయి గొప్పవాణ్ణి అనిపించుకుం టూన్న నాకు తక్కిన అన్ని నాగులకుమల్లే ఒకేఒక్క తలకాయ ఉండటం బాగాలేదు. ప్రభువుల కున్నట్లు వెయ్యి శిరస్సులు కాకపోయినా, ఒక్క నూరు తలకాయ లైనా నాకుండేటట్లు అనుగ్రహించండి. ఇదే నా ప్రార్థన' అని కోరేడు.\nఆదిశేషుడు నవ్వి, 'వెట్టివాడా, నాకు వెయ్యితలలు ఉన్నాయి అంటే ఊరికే కాదు. ఈ భూలోకాన్నంతటినీ ఆ తలల పైన మోయవలసిన విధి ఒకటి ఉంది గనుక, అన్ని అవసరమయాయికాని లేక పోతే నేనూ మీ అందరికిమల్లే ఒకేఒక్క తలతో సుఖంగా ఉండేవాణ్ణి. నూరు తలలు కావాలనీ రెండువందల తలలు కావాలనీ కోరుకొని, లేని బెడద తెచ్చుకుంటివంటే, ఈ తలలన్నింటికి సంరక్షిణ చేసుకోలేక ఇబ్బందిపడాలి. కనుక ఉన్న ఒక్క తల తోనూ తృప్తిపడి ఊరుకోవటం మేలు' అని సలహా చెప్పేడు.\nకాని నాగుకి రాజుమాట నచ్చలేదు. * ఈ మాత్రందానికి మహా ఆర్చేవానికి మల్లేనూ తీర్చేవానికిమల్లేనూ కోరుకోమనడ మెందుకు తీరి కూర్చోలేక ?' అనుకున్నాడు కూడాను మనస్సులో.\n'ఏమంటావు?' అన్నాడు మళ్లీ శేషుడు.\nఅందుకు నాగు, 'పోనీ మరొక్క తల ఐనా అదనంగా ఇప్పించండి' అన్నాడు చొరవచేసి.\nఅప్పుడు శేషుడు, 'సరే అలానే ఇస్తు న్నాను. ఇప్పుడు నీకు తోక ఉన్నచోటుస నీవు కోరిన రెండో తల యేర్పడుతుంది. కాని ఆ తలకు కళ్లుమాత్రం ఉండవు.. ఏమంటే, నీ మొదటి తలకుమల్లేనే అ తలకుకూడా కళ్లు ఉంటే, అది నీ శరీ రాన్ని ఆటు లాక్కుపోతానంటుంది. ఈ తల ఇటూ, ఆ తల అటూ లాగడం మొద లెడితే, నీ పని ఐనట్లే. కనుక కళ్లుగల ఏ మొదటి తలే నీ శరీరాన్ని నడుపుతూ ఉంటుంది, రెండోతల అలంకారంగా ఉంచుకో' అని చెప్పి, పంపేశాడు,\nఇప్పుడు మహానాగుకి తోక పంపుగూడా తలగా మారిపోయి, అతనికెంతో ఆనందం, తృప్తి, గర్వం బయల్దేరినై. తక్కిన వాగు లన్నీ మహానాగు ఆధికృతమాసి అమాయ పడ్డాయికూడాను.\nఆదిశేషుడు చెప్పిన సలహా ప్రకారం ఆ రెండు తలలనాగు మొదట కొంతకాలం కళ్లు ఉన్న మొదటి తలకే పెత్తనం ఇచ్చి, అది ఎటు లాకుపోతే అటే వెడుతూండేది.\nకాని ఒకనాడు రెండోతల దానితో, 'నీవు నన్ను ఏరికోరి తెచ్చుకున్నావు! అటువం టప్పుడు పాతదానిమీదకన్నా నామీద నీకు ఎక్కువ మక్కువా, ప్రేమా, ఆదరణా ఉండాలికదా. చూడగా అటువంటి లక్ష తాలు ఏనీలేవు సరిగదా, ఆ ముసిలితలతో సమంగానైనా నన్ను చూడకపోతివే ! ఈ నక్షపాతబుద్ధి నీకు ఉండటం న్యాయ మేవా?' అని సణగటం మొదలెట్టింది.\nఅప్పుడు మహానాగు, 'పెద్దవాడూ, సర్పాలకు రాజూ ఐన ఆదిశేషుని సలహా ప్రకారం నడుస్తున్నాను. ఒక ఇంటిలో పెత్తనం ఒకళ్లకే ఉండాలిగాని ఇద్దరికి ఉండటం మేలుకాదుసుమా!' అన్నాడు.\nఅప్పుడు రెండవతల, ' అందుకు నేనూ ఉప్పుకొంటాను. కాని ఎల్లకాలం దానిపెత్త నమే ఐతే ఇంక నాపెత్తనం ఎప్పుడు? కొన్నాళ్లు నేనూ సాగిస్తాను. దాన్ని ఊరుకో మనండి' అని సబువు చెప్పింది.\nఈమాటకు మహానాగు, 'నువ్వు చెప్పిన దానిలో న్యాయం లేకపోలేదు. కాని, దానికి ఉన్న అనుభవం నీకేది? అన్నింటికంటా ముఖ్యంగా, దానికి కళ్లు ఉన్నాయి. 'సర్వేంద్రియాణాం నయనం ప్రధానం' అని పెద్దలు ఊరికే అన్నారా? అన్ని అవ యువాలలోకి కన్ను ముఖ్యం. కన్నే లేన ప్పుడు నీవు పెత్తనం వించెయ్యగలుగు తాపు? ఒకవేళ చేసినా అది గుడ్డిపెత్త నమే' అనిపించుకుంటుంది. కనుక లేని పోని బెడదలకు పోక అక్కవెనక చెల్లెలికి మల్లే నిశ్చింతగా ఉండు' అన్నాడు.\nపైత్యం చేసినవాడికి పటిక బెల్లం చేదు అన్నట్లు, ఈ సలహా ఆ రెండోతలకు నచ్చనేలేదు. నచ్చక ఎంజేసింది?\nమొదటి తల మామూలు ప్రకారం తని కళ్లు ఉపయోగించి జాగ్రతగా నాగు యొక్క శరీరాన్ని ఆహారం ఉన్న చోటుకి వెతుక్కుంటూ తీసుకుపోబోయేసరికి, రెండో తల, దారిలో తగిలిన ఒక మొక్క మొదలును గట్టిగా కరిచి పట్టుకుంది.\nమొదటి తల ఎంత లాగినా పాముయొక్క శరీరం సాగిండేగాని, రెండో తల తనపట్టు వదలలేదు. ఇంకా లాగితే తెగిపోతుందన్న భయంకొద్దీ మొదటితల లాగటం మానే సింది. దానితో రెండోతల తనపట్టు నెగ్గిం దన్న విజయగర్వంతో తనవైపే లాగటం మొదలెట్టింది.\nఅప్పుడు మొదటితల నాగుతో 'చూచావా రెండోతల అటు లాక్కుపోతోంది. ఇప్పుడు ఏమంటావు?' అని ఫిర్యాదుచేసింది.\nఆందుకు నాగు, ' సరే లాగనియ్యి. ఏం చెయ్యంమరి!' అని చేసేదిలేక నిస్పృహతో తన అసహాయతను వెల్లడించింది.\nఅంతట మొదటితల 'నేనేంచెయ్య గలను? నీ కర్మం నీది!' అనిచెప్పి విరక్తి భావంతో ఊరుకుంది.\nసరే, అనుకున్నట్టుగా రెండోతల తన గుడ్డిపెత్తనం మొదలెట్టి తనసరదా తీర్చుకో బోయింది. ఒకరోజున నాగునీ, మొదటి తలనీ కలిపి బరబరా లాక్కుపోయిండి. ఎక్కడికి? ఎక్కడికో దానికే తెలియదు. తెలియటానికి, కళ్లుంటేగా? గుడ్డిమా లోకం! - వెళ్లివెళ్లి, పాపం ! -భ గ భ గా మండిపోతున్న ఒక పెద్ద అగ్నిగుండంలో పడింది. ఇంకేముంది ? - పడీ పడ్డంతోనే తనూ, నాగూ, మొదటితలాకూడా నిమి షంలో నుసిఅయి ఊకున్నాయి.\nఈ సంగతి తెలియటంతోనే తక్కిన నాగులన్నీ చేరి, ‘ఈ మహానాగు తీరి కూచో లేక ఆపద కోరితెచ్చుకున్నాడు. భగవంతు డిచ్చిన ఒక్క తలతో తృప్తిపడక వెఱివేషా లకు పోయి నాశనమయ్యాడు' అంటూ సానుభూతితో నిట్టూర్చినై.\nఈవిధంగా తృప్తిలేకనూ, పెద్దలసలహా వినకనూ మహానాగు సుఖాన ఉన్న ప్రాణం దుఃఖాన పెట్టుకోవటమేగాక, చివరకు కుటుంబంతోసహా ఆత్మ నాశనం అయి వూరుకున్నది.",
            "book_page_end": 34
        },
        {
            "title": "పిచిక గూడు",
            "book_page_start": 35,
            "pdf_page_start": 35,
            "pdf_page_end": 40,
            "author": "పాలంకి వెంకటరామచంద్రమూర్తి - మదరాసు",
            "genre": "నీతి కథ",
            "moral": "తెలివైన ఉపాయం పెద్ద ప్రమాదాల నుండి కూడా రక్షిస్తుంది. మొండి పట్టుదల హానికరం.",
            "keywords": [
                "రూపవతి",
                "పొట్టి భూతం",
                "బంగారు నూలు",
                "పిచిక గూడు",
                "వాగ్దానం"
            ],
            "characters": [
                "రూపవతి",
                "దేవాంగి (తండ్రి)",
                "రాజు",
                "పొట్టి భూతం (బొచ్చువాడు)",
                "రూపవతి కొడుకు"
            ],
            "locations": [
                "దేవాంగి ఇల్లు",
                "రాజ అంతఃపురం"
            ],
            "content": "పూర్వం ఒక దేవాంగికి రూపవతి అని ఒక కూతురుండేది. రూపపతికి గల అందాన్నిబట్టే ఆమెకు ఆ పేరు వచ్చింది. తన అందాల కూతురుని ఏమైనా సరే పట్టపురాజుకిచ్చి పెళ్లి చేయాలని దేవాంగి ఉబలాటపడేవాడు.\nఅతగాడి భార్య, రాజు ఎక్కడ? మన మెక్కడ? మన పిల్లని ఆయన పెళ్లి చేసు కుంటాడా? వెర్రిమొర్రి ఆలోచనలకి పోక మన కులంలోనే ఎక్కడన్నా ఒక పిల్లవాణ్ణి చూచి పెళ్లి చెయ్యండి' అనేది. కాని అతడుమాటుకు 'ఛశ్, నీకేం తెలుసు? ఊరుకో' అంటూ ఆమె మాట తోసేసి, అస్తమానం ఈసంగతే మనసులో ఆలో చిస్తూ వుండేవాడు.\nఇలా ఉండగా ఒకనాడు ఆ పట్టణం వీలే రాజుగారే అతగాడికి ఎదురయి ' ఏమిటోయ్ విశేషాలూ ?' అన్నారు.\n'ఏమున్నాయి మహాప్రభూ? మేమం దరం యేకులలోంచి నూలుదారం తీసి, ఆ నూలుతో వస్త్రాలు నేస్తాం. మా అమ్మాయి రూపవతి అలాగాక వట్టిగడ్డిలోంచి బంగారు. నూలు తీస్తుంది!' అన్నాడు దేవాంగి.\nరాజు ఆశ్చర్యపోయి 'అటైతే మీ అమ్మాయిని మా అంతఃపురానికి పంపించు. ఆ చిత్రమేమిటో చూస్తాము' అన్నారు.\nదేవాంగి యింటికి తిరిగివచ్చి భార్యతో జరిగిన సంగతి చెప్పేసరికి, \"అయ్యో! కర్మమా! ఇలా ఇటువంటి విడ్డూరపు కోతలెందుకు కోశారు? ఎన్నడైనా విన్నామా కన్నామా? తీ3 కూచోలేక లేనిపోని బెడద ఒకటి తెచ్చిపెట్టారే' అని ముక్కు మీద వేలేసుకుంది.\n' ఓసి తెలివితక్కువ పెద్దమ్మా ! మన పిల్లని ఏవేవిధంగా తనవద్దకు రప్పించు కునేందుకే ఈ పన్నాగం పన్నాను! మన రూపవతి రాజు గారి అంతఃపురానికి వెళ్లి ఆయన కంటపడిందంటే దాని అందానికి ఆయన ఆశ్చర్యపోయి, గడ్డి మాట, బంగారునూలు మాటా మరిచేపోతాడు. పెళ్లి ముహూర్తు పెట్టుమని పౌరోహిత్య బ్రాహ్మడికి వెంటనే కబురు చేయించేస్తాడు' అంటూ పిల్లకి చక్కగా ముస్తాబు చేయించి గుఱ్ఱబ్బగ్గీలో కూచొబెట్టించి కూతురును రాజుగారికోటకు పంపించాడు.\nరాజుగారు రూపవతిని చూడ్డంతోనే ఒక రాట్నం, కదురూ, గంపెడు వట్టిగడ్డ ఆమె ముందు పెట్టి, ' నేను మళ్లీ సాయంకాలం వచ్చేలోగా ఈ గడ్డిని బంగారు నూలుగా తీసెయ్యాలి! తియ్యకపోతే జాగ్రత్తసుమా!!\" అని చెప్పి చక్కాపోయాడు.\nరూపవతికి ఏం చెయ్యాలో తోచింది. కాదు. ' తీరి కూచుని నా తండ్రి ఇలాంటి ఉపద్రవం తెచ్చిపెట్టాడేమిటి ? ఇప్పుడేం చేసేది? ఈ సమయంలో నాకు తోడుపడేవా రెవరు' అని తలచి తలచి దుఃఖించింది.\nఅంతలోనే మూడు అడుగుల పొట్టి వాడొకడు కిటికీలోంచి లోపలకు దుమికి వచ్చి. 'అమ్మాయ్. నేను నీకు సాయం చేస్తాము భయపడకు' అన్నాడు. వాడికి అరడుగు పొడుగు ముక్కూ, రెండు అడు గుల పొడుగు గడ్డమున్నూ ఉన్నాయి.\nవాడి ఆకారం చూసి రూపవతికి మొదట భయం వేసిందికాని, రాట్నం ముందు కూచుని కదురుకు గడ్డిపరకలు తగిలించి వాడు బర్బర్ మని రాట్నం తిప్పి బంగారు పోచలు లాగుతూవుంటే ఆమెకు ఎక్కడలేని ధైర్యమూ కలిగి అమితంగా సంతోషించింది.\nఇదిచూచి వాడు 'మరైతే అమ్మాయ్ ! - ఈ గడ్డినంతటినీ బంగారు దారంగా మారస్తా. నాకేం బహుమతి ఇస్తావు?” అని అడిగాడు.\nదానికేముంది. \"నా మెడలో గొలుసు తీసి ఇచ్చేస్తాననది \" రూపవతి తడుముకో కుండా.\n'సరే' నని, వాడు గడ్డినంతటినీ బంగారు నూలుగా లాగేసి, ఆ పిల్ల ఇచ్చిన గొలుసు పుచ్చుకుని, కిటికీలోంచి బయ టకు దుమికి మాయమయ్యాడు.\nసాయంకాలానికి రాజుగారు వచ్చి చూసేసరికి సాలెగూడుకన్నా ఎక్కువ సన్నంగా తీసిన బంగారు నూలు కనపడి ఆయన కళ్లు జిగేలుమన్నాయి! యిది చూడగానే ఒక దురాశ కూడా పుట్టింది.\n* గంపెడు గడ్డిమాత్రమే ఇచ్చానేమిటి, పొలాలనిండా బోలెడు గడ్డిమేటు లుంటేను?' అనుకొని రాజు ఈమారు ఒక మేటెడు గడ్డి తెప్పించి, 'తెల్లవారేలోగా ఇదంతా బంగారు దారంగా తీసెయ్యాలి. లేకపోతే చూసుకో!” అని చెప్పి వెళ్లి పోయాడు.\nఆమె తలుచుకోవటమే తడవుగా పొట్టి వాడు చక్కావచ్చి, 'సరే, ఈ మేటెడు కూడా బంగారనూలుగా తీసేస్తాను మరి. నాకు ఏమిస్తావు?” అని అడిగాడు. \" అబ్బాయీ ! — ఈ ఉంగరం తప్ప నావద్ద ఇంకేమీ లేదు. కావలిస్తే ఇది తీసుకో ” అంది రూపవతి.\nఆ పిల్ల కళ్లుమూసుకు తెలిచేలోగా, బర్ బర్మని రాట్నం తిప్పి, మేటెడు గడ్డినీ దారంగా మార్చిపెట్టేడు. ఆమె వేలిని ఉండే ఉంగరాన్ని చేతిలో పడేసుకుని పొట్టివాడు మాయమయ్యాడు.\nతెల్లవారి వచ్చి చూడగా రాజు ఆశ్చ ర్యానికి అంతులేకపోయింది. భేప్, ఇలా తన గడ్డి అంతా బంగారం కావటం చిత్రం గానే వున్నదనుకొని పొంగిపోయి, ఈ మాటు మూడుమేట్ల గడ్డిని ఆమె ముందు పెట్టించాడు. ఇదంతా చూచేసరికల్లా రూప వతికి ప్రాణం విసిగి ధైర్యంతో 'ప్రభూ, ఇంకా ఎన్నాళ్లు ఇలాగ దారం తియ్యాలి?' అని అడిగేసింది.\nఇలా అడిగినందుకు రాజుగారికి కోపం రాలేదు. ఇప్పుడాయనకి రూపవతి అంటే చాలా గౌరవం, ప్రేమా పుట్టుకొచ్చాయి. అందుకని, ' ఈ మూడు మెట్లగడ్డీ తీసెయ్యి, చాలు!\" అని చెప్పి, చక్కాపోయాడు.\nరాజు వెళ్లటంతోనే మళ్లీ పొట్టివాడు వచ్చి \"ఇదేకాదు, మీ రాజు రాజ్యంలో ఉన్న గడ్డి నంతనీ బంగారంగా మార్చేసి, పశువులకి గడ్డి లేకుండా చెయ్యగలను! మరి నాకేమిస్తావు?” అని అడిగాడు.\nఏమీ చెప్పలేక రూపపతి, కన్నీళ్లు కారుస్తూ 'నాదగ్గిర ఇంకేమీ లేదే' అంది.\nఅప్పుడు పొట్టివాడు, ' ఈ గడ్డి వంతటినీ బంగారంగా మారుస్తా. రాజు వచ్చి చూసి మెచ్చుకుని నిన్ను పెళ్లిచేసుకుంటాడు- యేడాదికల్లా నీకు కొడుకు పుడతాడు. ఆ కొడుకును నాకు ఇస్తానంటే నీకు నూలు తీసిపెడతాను' అన్నాడు.\n\"రాజు నన్ను పెళ్లి చేసుకుని, నాకు కొడుకంటూ పుడితేకదా వీడికి నేనివ్వ బోవటం? ఇప్పటికి ఈగడం గడిస్తే అప్పటి మాట చూసుకోవచ్చు' అనుకొని, రూపవతి వొప్పుకుంది. ఆమె కళ్లు మూసి తెరిచేలోగా గడ్డి అంతా బంగారు నూలై పడిఉన్నది. పొట్టివాడు మాయమయాడు.\nరాజు వచ్చాడు. నూలు చూచాడు. బ్రహ్మానందభరితుడయాడు. ఆరోజునే రూపవతిని వివాహం చేసేసుకున్నాడు.\nరూపవతి రాణిఐన యేడాదికి, పున్నమ చంద్రుడులాంటి కుమారుడు పుట్టేడు. ఇరవైఒకటోనాడు పిల్లవాణ్ణి తొట్టెలో పెడతారనగా పొట్టివాడు ప్రత్యక్షమై, 'రాణి, నీ కొడుకుని తీసుకువెళ్లటానికే వచ్చాను!' అన్నాడు.\nఆమె గుండె గుభేలుమంది. వాగ్దానం మాట జ్ఞాపకమే లేదు. జాలిగా, ఆమె \" అయ్యా! నా ముద్దుబిడ్డ మంటే ఎట్లా? బదులుగా మరేమైనా కోరుకో” అంది.\n\"పనికిరాదు. బిడ్డడే కావాలి” అని పొట్టివాడు పట్టుబట్టేడు.\nచేసేదిలేక, రాణీ \" పోనీ, పిల్లవాణ్ణి ఒక్క యేడాదిపాటు నావద్ద పెరగనియ్యి. “తర్వాత తీసుకువెడుదు గానిలే ” అంది.\n\"సరే ” అని పొట్టివాడు మాయమయాడు. యేడాదీ పూర్తి అయేసరికి పొట్టివాడు మళ్లీ ప్రత్యక్షమై, “తే, పిల్లవాణ్ణి\" అన్నాడు.\nరాణి, \"అయ్యో ! బిడ్డ ఇప్పుడిప్పుడే పాకడం నేర్చుకున్నాడు. కాస్త తప్పటడు గులు వేస్తోంటే చూడాలని ముచ్చటగా ఉంది. మరొక్క యేడాది పోనియ్యి\" అంది. “సరే” అని చెప్పిపోయి, పొట్టివాడు సరిగ్గా మళ్లీ యేడాదినాటికి సిద్ధమయాడు.\nరాణి, \"బిడ్డడి ముద్దు పలుకులు వినకుండా ఎలా ఇచ్చెయ్యను? మరొక్క యేడాది పోనియ్యి\" అంటూ మళ్లీ ఒక సారి బతిమలాడింది.\nఈసారి పొట్టివాడికి కోపంవచ్చింది. \" ఏవమ్మోయ్, నీకు వేళాకోళంగా ఉన్న ట్టుంది చూస్తే నే నెవణ్ణనుకున్నావ్? భూతాల్లోకల్లా గొప్ప భూతాన్ని. నా కర్మం గాలి మావాళ్లకి నాకూ పేచీవచ్చి ఇలా చక్కావచ్చాను గాని, లేకపోతే భూతా లన్నిటికీ రాజును కావలసినవాణ్ణి. నాకు కోపం తెప్పించావో నిన్నూ, నీ బిడ్డనీ, అందర్నీ మింగేస్తాను తెలుసా?\" అన్నాడు.\nఅప్పుడు రాణీ, \"భూతరాజా ! — నీకూ మీవాళ్లకీ ఎందుకు పేచీ వచ్చింది ?” అని మాట మార్చటానికని అడిగింది.\nవాడికి కోపంతగ్గి, \"అదంతా నీకెందు కులే.. కొన్ని పాడు పిచికలు చేశాయి! నా కర్మం కాలి నేను నిద్రపోతూంటే ఆ పిచికలు ఎక్కడా చోటులేనట్టు నా గడ్డంలో గూడు కట్టుకోవడమేమిటి ? ఎందుకులే నీకా గొడవ? మళ్ళీ వస్తాను. అప్పుడు నీ పిల్లవాణ్ణి ఇచ్చెయ్యాలి సుమా” అని ఖరాఖండీగా చెప్పి చక్కాపోయాడు.\nఏడాదీ ఇట్టే గడిచిపోయింది. రాణీగారి అబ్బాయికి మాటలూ వచ్చేశాయి. భూతం ప్రత్యక్షమై గడ్డం సవరించుకుంటూ \" ఇచ్చెయ్యి పిల్ల కాణ్ణి!” అన్నాడు.\nఏంచెయ్యటానికీ ఆమెకు పాలుపోక కంట నీరు పెట్టుకుని పిల్లవాడికేసి చూడటం మొదలెట్టింది. పిల్లవాడుమాత్రం ఇంటి దూలంకేసి వేలెట్టిచూపుతూ, \"అమ్మోయ్, పిచిగ్గూలే ! పిచికగూలు” అన్నాడు.\n\"ఏమిటి చెప్మా?\" అంటూ రాణి దూలంకేసి చూసేసరికి అక్కడ ఒక పిచికగూడు కనపడగా, ఆవిడకూడా \"అవునురా నాయనా పిచికగూడు\" అంది. దాసీవాళ్లంతా ఒక్కమారుగా ' అవునండి అమ్మ గారూ ! — పిచికగూడు పిచిక గూడు' అన్నారు.\nదాంతో పొట్టివాడు కళ్లె రచేసి, \"ఏమిటీ నన్ను పిచిగ్గూడు అని ఉడికిస్తున్నారా ? మీకూ ఈ పొయికాలమే వచ్చిందా? నూ భూతాలు నన్నిలా ఆడిస్తున్నాయనేకదా అక్కణ్ణుంచి నేను వచ్చేస్త\" అని బొబ్బలెడుతూ అరిచాడు.\n\"పిచికగూడు\". అంటే ఆ పొట్టివాడు ఉడుకుతాడని తేలిపోయింది. ఆమట్టున \"పిచికగూడు, పిచికగూడు” అని రాణి చప్పట్లు చరిచింది. ఈ మాట అందిపుచ్చు కొని దాసీవాళ్లందరూ, ఎగతాళి చేయటం మొదలెట్టేరు.\nపొట్టివాడికి ఉడుకుబోత్తనం వచ్చేసింది. \"నన్ను మీరిల్లా అవమానం చేశారు గనక మీ గుమ్మం ఎక్కనే ఎక్కను!' అంటూ చక్కాపోయాడు.\nపీడ వదిలిందని రాణి సంతోషించింది.",
            "book_page_end": 40
        },
        {
            "title": "బాల్యము పుత్రుడు",
            "book_page_start": 41,
            "pdf_page_start": 41,
            "pdf_page_end": 43,
            "author": "హెచ్. గురుడానప్ప - హెూసూరు",
            "genre": "చారిత్రక నీతి కథ",
            "moral": "తండ్రిపై కొడుకు చూపిన త్యాగం, ధైర్యం రాజధర్మాన్ని మార్చింది. ధర్మాన్ని రక్షించేందుకు చేసిన నేరాన్ని భగవంతుడు శిక్షిస్తాడు.",
            "keywords": [
                "త్యాగం",
                "న్యాయం",
                "వాంగ్",
                "హ్యూయెన్",
                "చైనా"
            ],
            "characters": [
                "వాంగ్",
                "హ్యూయెన్",
                "రాజు",
                "వాంగ్ కొడుకు (బాలుడు)"
            ],
            "locations": [
                "చైనా దేశంలోని పట్టణం"
            ],
            "content": "చైనాదేశంలో ఒక పురాతన పట్టణం ఉండేది. ఆ పట్టణంలో హ్యూయెస్ అనే ఒక ధనికుడు ఉండేవాడు. వాడు చాలా దుర్మార్గుడు. ఎవరిపైన ఐనా వాడికి కోపం వచ్చిందీ అంటే వాళ్లపని పట్టించాడన్న మాటే. డబ్బున్నవాడు కాబట్టి రౌడీలను ఉసుకొల్పి తన కోపానికి గురిఐనవాళ్ల నందరినీ హత్య చేయించటమో, మరో విధంగా హింసించటమో చేస్తుండేవాడు.\nఆవూళ్లోనే వాంగ్ అనే పేదవాడొకడు ఉండేవాడు. పేదవాడే ఐనా, వాఁగు ధైర్య వంతుడు. హ్యూయెన్ చేస్తూన్న అక్రమా లను అతడు సహించలేక, ఒకనాడు పని కట్టుకుని ఆ నగరాన్ని యేలే రాజువద్దకు పోయి హ్యూయెన్ ను మందలించమని ప్రార్ధించాడు.\nరాజు వాంగు మాట లక్ష్యపెట్టలేదు. 'ఆ ధనికుడంటే కిట్టక చెప్పుతున్నాడు' అని అపోహపడ్డాడేగాని నిజమేమిటో తెలుసుకోటానికి రాజు ప్రయత్నించలేదు. పైగా 'ఇలాంటి చాడీలు చెప్పకు పో’ అని వాంగుమీదే కోపపడ్డాడు.\n'పేదవానిమాట పెదవికి చేటు' అన్న ట్టయింది వాంగు పని విచారిస్తూ అకడు తన యింటికి తిరిగివస్తూండగా అతనికి, \" అమ్మోయ్, బాబోయ్” అని యేడుపు వినిపించింది.\n\"ఏమిటి చెప్మా?” అని వాంగు అక్క డికి పోయి చూసేసరికి, హ్యూయెన్ ఒక ముసిలిదాన్ని కొరడా పుచ్చుకుని తోలు ఊడొచ్చేటట్టుగా బాదుతూ వున్నాడు.\nవాడు పళ్లు బిగించి, \" ఇరవైనాలుగు, ఇరవైయైదు.....” అని లెక్క పెడుతూ కొడుతూండేసరికి వాంగుకి గుండె నీరై పోయింది. కోపం ఉబికివచ్చింది., తానేం చేస్తూన్నదీ తెలియకుండానే, అక్కడేదో ఒక గునపం పడిఉంటే దాన్ని తీసుకుని హూయెను గుండెలో ఒక్కపోటు పొడి చాడు. హ్యూయెను చచ్చి ఊరుకున్నాడు.\nకోపంతో అంతపని చేశాడేకాని ఆ కోపం చల్లారిపోవడంతోనే వాంగు తను చేసిన పనికి పశ్చాత్తాపపడ్డాడు. తినగా రాజు వద్దకు పోయి, \" ప్రభూ, నేను హ్యూయెను చంపివేశాను. నాకు తగిన దండన విధించండి ” అని అడిగేడు.\nఅందుకు రాజు, \" ఒక ధనికుణ్ణి పేద వాడొకడు చంపివెయ్యటమా?\" అని మండి పడి, మారు ఆలోచన లేకుండా వాంగుకి మరణదండన విధించాడు.\nఇంక రెండు రోజులకి వాఁగుని ఉరి తీస్తారనగా, వాంగు స్నేహితులూ, ఇంకా ఊళ్లో పెద్దమనుష్యులు కొండరూ చేరి రాజుగారివద్దకు వెళ్లి, \" ప్రభూ, వాంగు చాలా మంచివాడు. చనిపోయిన హ్యూయెను చాలా దుర్మార్గుడు. హ్యూయెను చేస్తూన్న దౌర్జన్యం చూచి సహించలేక వాంగు వాడి పైన చెయ్యిచేసుకున్నాడేగాని మరొక కారణంచేత కాదు. కనుక ఈసారి క్షమించి వదిలెయ్యండి \" అని కోరుకున్నారు.\nకాని రాజు చలించలేదు. వచ్చిన వాళ్లంతా లాభం లేదని వెళ్లిపోతూంటే పధ్నాలుగేళ్ల బాలుడొకడు రాజుగారి ముందు సాష్టాంగపడి, \"ప్రభూ, వాంగు ప్రాణాలకు బదులు నా ప్రాణాలు తీయిం చండి” అన్నాడు.\nఆ మాటలు వినేసరికి, రాజుకీ అక్కడ తక్కినవాళ్లందరికీ ఆశ్చర్యం వేసింది.\n\" ఎవర్రా అబ్బాయి నువ్వు?” అని అడిగాడు రాజు.\n\"ప్రభూ, నేను వాంగు కుమారుణ్ణి. మా తల్లికి మేము నలుగురు కొడుకులం. నేను పెద్దవాణ్ణి. నేను పోయినా మా అమ్మకు ఇంకా ముగ్గురు మిగులుతారు. కనుక ఆమెకు అంతగా కష్టముండదు. మా నాయన లేకపోతేమాత్రం కుటుంబయాత్ర జరగటమే కష్టం\" అన్నాడు కుర్రవాడు.\nఈ మాటలు వినేసరికి రాజుకు ఇంకా ఆశ్చర్యం వేసింది. ఆయన \"ఒరే అబ్బీ, నిన్ను మీ అమ్మ పంపిందా? లేక నువ్వే వచ్చావా?” అని అడిగేడు,\nఆ కుర్రవాడు, \" ప్రభూ నేను మా అమ్మకి చెప్పకుండానే వచ్చాను. ఏమంటే మానాయన బ్రతకటం ఆమెకు సంతోషమే. ఐనా కొడుకును పోగొట్టుకోటానికి ఏ తల్లి ఇష్టపడుతుంది? నెమ్మదిమీద మనస్సు ఎలాగో కుదురుపరుచుకుంటుందనే ధైర్యంతో నేనే ఇలా వచ్చేశాను ” అన్నాడు.\nవాడి మాటలు విన్న రాజుకి హృదయం కరిగిపోయింది. \" అబ్బీ, నీ ప్రార్ధన నేను అంగీకరించాను\" అన్నాడు.\nబాలుడు బ్రహ్మానందంతో మళ్లీ ఒక మారు రాజుముందు సాష్టాంగపడి \"ప్రభూ, నేను ధన్యుణ్ణి! తమకెంతో కృతజ్ఞుణ్ణి! ఎల్లుండివరకూ ఆగటం ఎందుకు? ఇప్పుడే మా నాయనను చెఱనుండి విడుదల చేయించి, ఆయనస్థానే నన్ను ఉరి దీయించండి” అని ప్రార్ధించాడు.\nరాజు కళ్లవెంబడి బొటబొట నీరు కారుస్తూ, \"వెజ్జివాడా, ' నీ ప్రార్ధనను నేను అంగీకరించాను' అనటంలో నా ఉద్దేశం నీ తండ్రి ప్రాణాలకు బదులు నీ ప్రాణాలను తీయించాలని కాదు. నీవంటి ఉత్తమ బాలుడు చిరాయువై వర్ధిల్లాలిగాని ఇలాంటి దుర్మరణానికి పాలుగాకూడదు.\nనీలాంటి ఉత్తమ పుత్రుణ్ణి కన్నటువంటి వాంగుకూడా ఉత్తముడే కనుక శిక్షార్హుడు కాదు. దుర్మార్గుడైన హ్యూయెనును వాంగ్ రూ పంలో భగవంతుడే శిక్షించాడు” అని చెప్పి తక్షణమే వాంగును ఖైదునించి విడిపించాడు.",
            "book_page_end": 43
        },
        {
            "title": "పుట్ట రహస్యం (చిట్టి కథల పోటీ - 10వ కథ)",
            "book_page_start": 45,
            "pdf_page_start": 45,
            "pdf_page_end": 45,
            "author": "జె. రమణ, ఆర్కోణం",
            "genre": "నీతి కథ",
            "moral": "తెలివైనవారిని మోసం చేయాలనుకుంటే, అత్యాశకు పోతే ఉన్నది కూడా పోతుంది.",
            "keywords": [
                "రామన్న",
                "అత్యాశ",
                "పుట్ట",
                "నాగుమయ్య",
                "మోసం"
            ],
            "characters": [
                "రామన్న (ఆశపోతు)",
                "పొరుగువాడు",
                "కూలీలు"
            ],
            "locations": [
                "గ్రామం",
                "పుట్ట"
            ],
            "content": "ఒకపూల్లో ఒక ఆశపోతు రామన్న ఉండే వాడు. వాడు డబ్బూ అంటే ఏ పనికైనా ఒడంబడేవాడు. ఈ కీలకం తెలిసిన ఒక పొరుగూరువాడు అతనివద్దకు వచ్చి \"ఏమఁడి రామన్నగారూ! -ఇక్కడికి రెండు కోసుల దూరంలో బ్రహ్మాండమైన ఒక పుట్ట వున్నది. ఆ పుట్టలో మహిమగల నాగుమయ్యలున్నయి. ఆ మహిమలవల్ల మేలు పొందటానికని, జనం ముప్రొద్దులా పుట్టకి మొక్కులిడి దక్షణలు సమర్పిస్తూ వుంటారు. నేను పుట్టి బుద్ధి3గినప్పటిని చీ అందులో డబ్బులు పడుతూనే వుండటం చూస్తూనేవున్నా ” అని చెప్పాడు.\n'మరైతే, పుట్ట తవ్వి ఆ ధనమంతా నువు తీసుకోలేకపొయ్యావా?' అని అడిగాడు రామన్న. అందుకు వాడు \"అమ్మయ్యో! పుట్ట తాకటమే!! నాగుమయ్యల జోలికి పొయ్యామంటే రెండు కళ్లూ దించుక పోవూ?” అన్నాడు పొరుగువాడు.\n'మనవాళ్ల పిచ్చినమ్మ కాలంటే ఇవే. ఆ పుట్ట ఎక్కడుందో నాకు చూపించు. ఈ రహస్యం పిట్టకైనా తెలియనివ్వకునుమా !' అంటూ ఒక ఐదు రూపాయలు వాడి చేతులో పెట్టాడు, రామన్న.\nరాత్రికి రాత్రి రామన్న పదిమంది కూలీ లను వెంటబెట్టుకు వెళ్లి. పుట్ట తవ్వించాడు. నాగుల్ని తరిమివేయించాడు. అందులో ఒక నాగు వచ్చి కూలీలలో ఒకణ్ణి కాటు వేసింది. వాడి కుటుంబానికి భరణ మిచ్చుకోవలసివచ్చింది, తీరా రామన్న. పుట్ట అడుక్కంటా తవ్పించిచూడగా సుమారు మూడువందలు రాగి కానీలు మాత్రం కనిపించినై! అనగా మూడు రూపాయల చిల్లర అన్నమాట !! పొరుగూరి వాడికి బహుమతి; కూలీవాడి కుటుంబానికి భరణం చేతివివదిలి, ఈమూడు రూపాయిల చిల్లరమాత్రం దక్షింది !!! ఈ పరాభవానికి రామన్న సిగ్గుపడి, బుద్ధి తెచ్చుకున్నాడు.",
            "book_page_end": 45
        },
        {
            "title": "స్వర్ణకూపం",
            "book_page_start": 46,
            "pdf_page_start": 46,
            "pdf_page_end": 50,
            "author": "జి. సాంబశివరావు - జగదల్పూర్",
            "genre": "ఫాంటసీ/సాహసం",
            "moral": "తెలివి, ధైర్యం మరియు ఇతరుల సహాయం ఆపద నుండి రక్షిస్తాయి. దుర్మార్గులు వారి సొంత మోసంలో చిక్కుకుంటారు.",
            "keywords": [
                "స్వర్ణకూపం",
                "గుడ్లగూబయ్య",
                "విక్రముడు",
                "బంగారు కణికలు",
                "భూతం",
                "మాయ"
            ],
            "characters": [
                "విక్రముడు",
                "గుడ్లగూబయ్య (వర్తకుడు)",
                "బాలామణి",
                "భూతం",
                "కాకులు"
            ],
            "locations": [
                "కొండ శిఖరం",
                "బంగారు భవనం",
                "మృత్యుకూపం"
            ],
            "content": "ఒక పల్లెలో విక్రముడనే పేద కుర్రవాడొక డుండేవాడు. తన వూళ్లో తనకు గడిచే ఎత్తు కనపడక, వాడు ఒక పట్నం చేరుకొని, బజారుమొనలో నిలబడి, కనపడ్డవారినల్లా \"ఏమండీ, మీకు నౌఖరు కావాలా ?' అని అడుగుతూవచ్చాడు. 'మాకు అక్కర్లే దం'టే 'మాకు అక్కర్లేవ’ంటూ వాళ్ల దారిని వాళ్లు చక్కాబోయేవారు.\nప్రొద్దుగుంకే సమయానికి తళతళ మెరిసిపోతూన్న జలతారు దుస్తులు వేసు కుని ఒక వర్తకుడు వచ్చాడు. దుస్తులు చూస్తే చాలా ధనవంతుడులాగ ఉన్నా మొగం చూస్తేమాత్రం గుడ్లగూబలాగ ఉండటంచేత, విక్రముడికి ఆ వర్తకునితో మాట్లాడ బుద్ధే వేసింది కాదు.\nఆ వర్తకుడే విక్రముణ్ణి పలకరించి 'ఒరే అబ్బీ, నాకొక నౌఖరు కావాలి. రోజూ పదిరూపాయలు జీతం ఇస్తాను. వస్తావా?' అన్నాడు. విక్రముడు ఆ వర్త కుడివద్ద కుదిరి, వాని వెనకాలే వెళ్లేడు.\nవర్తకుడు ఓడరేవుకి వచ్చి, తన ఓడలో విక్రముణ్ణి కూచోబెట్టుకుని, ఇంటికి వెళ్లాడు.\nఆ ఇల్లు చాలా చిత్రమైంది. అది సము ద్రంలో ఒక పెద్దకొండవారని ఉండే చాలా గొప్ప భవనం గోడలన్నీ బంగారపువి! వాసాలన్నీ వెండివి!! పెంకులన్నీ భమిడివి !! విక్రముడు ఆశ్చర్యంతో ఆ వర్తకుని వెనకాలే భవనంలో ప్రవేశించాడు.\nవాళ్లకి పదహారేళ్ల బాలామణి ఒకర్తే ఎదు రైంది. ఆ అమ్మాయి శరీరచ్ఛాయ బంగా రపు కాంతిని మించివున్నది.\nఆ అమ్మాయి అందం చూసి విక్రముడు విస్తుపోయాడు. అన్నట్టు విక్రముడుకూడా చాలా అందమైనవాడూ, బలమైనవాడూను. అతన్ని చూసేసరికి ఆ అమ్మాయి.కికూడా అలాగే అనిపించింది. అతన్ని చూడగానే ఆమెకు జాలీ, విచారమూ కలిగినై. ఆ సంగతి గుడ్లగూబయ్య కనిపెట్టలేదుగాని, విక్రముడు మాత్రం కనిపెట్టేడు. ఐనా, ఆవిడ జాలికి గల కారణంమటుకు ఊహించుకోలేకపోయాడు.\nగుడ్లగూబయ్య విక్రముడికి రాత్రి భోజనం పెట్టింది, 'అబ్బీ, పెందరాళే నిద్రపో. మనం తెల్లవారుఝామునే లేచి ఒక చోటికి వెళ్ళాలి'- అని పడుకోవటాని కొక గది చూపించాడు. గుడ్లగూబయ్య తన గదికి పోవటంతోనే అంతకుముందు విక్రముడికి కనపడిన బాలామణి చడీ చప్పుడూ కాకుండా మెల్లిగా అతనివద్దకు వచ్చి, అతని చేతిలో కాగితంలో చుట్టి ఉన్న ఒక గాజుబుడ్డిని పెట్టి, ఒక్కమాట ఐనా ఆడకుండా వెళ్లిపోయింది. విక్రముడు ఆశ్చర్యపోతూ ఆ కాగితం విప్పిచూసుకునే సరికి అందులో ' నీకేమైనా ఆపద మూడితే ఈ గాజుబుడ్డిని బద్దలగొట్టు' అని రాసి ఉంది. ఎందుకైనా మంచిద'ని ఆ బుడ్డిని మొలలో దోపుకొని, అతడు నిద్రించాడు.\nతెల్లవారుఝామునే గుడ్లగూబయ్య వచ్చి విక్రముణ్ణి లేపి తనకూడా రమ్మన్నాడు. ఒక గుఱ్ఱంమీద కొన్ని గోనెసంచులు వేసి, విక్రముణ్ణి దాని కళ్లెం పట్టుకుని తన వెనకాలే నడిపించుకురమ్మని ఆజ్ఞా పించాడు. వాళ్లిద్దరూ ఆ గుఱ్ఱంతో కొండ దారమ్మ టే శిఖరం ఎక్కి వెళ్లారు. వెళ్లగా వెళ్లగా పర్వతంకొసని ఒక తాడిచెట్టంత ఎత్తున నిటాక్కూ ఒక నున్నటి పలక రాయి అడ్డువచ్చింది. ఆ శిఖరం నాలుగు వైపులా ఆదేమోస్తరుగా ఉంది.\n' నలుచదరపు రాతిబోషాణంలా ఉన్న ఈ శిఖరం పైకి వెడితే అక్కడ బంగారపు కణికలుఁడే గొయ్యి కనపడుతుంది. వాటి కొసమే సుమా వచ్చాం మనం' అన్నాడు గుడ్లగూబయ్య.\nఇలా అంటూ శ్రమ తీరడానికని తెచ్చిన షర్బత్తు పెద్దసీసా విక్రమునికిచ్చి, చిన్న సీసా తను తీసుకుని తాగేశాడు. విక్రముడు వాడి ఔదార్యానికి మెచ్చుకుంటూ ఆ సీసా షర్బత్తునూ రెండు గుటకల్లో తాగేశాడు.\nతాగీ తాగడంతోనే అతడికి కళ్లు మూతలు పడిపోయి, నిద్ర ముంచుకొచ్చింది.\nగూబయ్య వెంటనే ఒక స-చీలోంచి పెద్ద తోలుతిత్తి ఒకటి తీసి, నిద్రబోతూన్న విక్రముణ్ణి ఆ తిత్తిలో దూర్చి, అతడి ప్రక్కలో పొడుగాటి కామకు అతికి ఉన్న ఒక ఇనపరేకునుకూడా పెట్టి కట్టేశాడు. ఆ తిత్తిని అక్కడ అలాగనే వదిలి, వాడు గుఱ్ఱాన్ని తీసుకుని కొంచెం దూరఁగా పోయి నిలబడ్డాడు. గూబయ్య అలా వెళ్లాడో లేదో, కొండ కొననుంచి ఇనపముక్కులూ, ఉక్కు రెక్కలూ గల కాకులు దిగివచ్చి, విక్రముడితో సహా ఆ తోలుతిత్తిని పైకి ఎత్తుకెళ్లి, ఆ బంగారపు గోతిలో పడేశాయి. పడవేసి, ఆ కాకులు తమ ఇనపముక్కు లతో ఆ తితిని పొడవటం మొదలెట్టినై.\nలోపల ఉన్న విక్రముడికి మత్తు వదిలి, 'ఈ కాకులేమిటి? ఈ తిత్తి యేమిటి?” అనుకుంటూ ఊడిపడ్డాడు. తనపక్కనే తగిలిన ఇనపరేకును దొరకపుచ్చుకొని, ఆ కాకులను చెండాడివేశాడు.\nవిక్రముడు నిలబడి ఆయాసం తీర్చు కుంటూవుండగా కిందనుంచి కేక విన పడింది, 'మళ్లీ కాకులు చుట్టుముట్టకుండా ఆ ఇనపరేకుతో బంగారు కణికలు ఎత్తి కింద పొయ్యి' అని అరిచాడు గూబయ్య.\nవెంటనే విక్రముడు ఇనపవేటతో ఆ కణికల్ని ఎత్తి, ధారకట్టి కిందికి పోశాడు.\nగూబయ్య కణికల్ని సంచీలలో నింపు కొని, 'ఇంక చాలు' అని కేక వేసి, సంచులు గుఱ్ఱం మీదికెక్కించి, మెల్లిగా తిరుగుదారి పట్టెడు.\nవిక్రముడు తను రాకుండా వెళ్లిపోతూన్న గూబయ్యను చూసి, 'ఏమయ్యోయ్, నా మాటేమిటి?' అని ఆరిచాడు. గూబయ్య వికారంగా నవ్వుతో ' నీ మాటా? ఆ గోతి లోనే మనుషుల ఎముకల గూళ్లు కనపడ తాయి. లెక్క పెట్టి చూడు తొంభైతొమ్మిది ఉంటాయి! నువ్వ నూరోవాడివి!!' అంటూ ఇంక వెనక్కి తిరిగి చూడక, వెళ్లి పోయాడు.\n'ఎంత దుర్మార్గుడు! ఇందుకేనా వీడు నాకు రోజూ పదిరూపాయల జీతం ఇస్తా ననాడు !' అనుకుని విక్రముడు దిక్కులు చూసేసరికి యములాళ్లకుమల్లే చుట్టూ కాకులు కనపడ్డాయి. 'రెండు మూడు రోజులయేసరికి ఉపవాసాలతో నాకు ఓపిక తగ్గిపోతుంది. అప్పుడు ఇంక ఈ కాకులతో పోట్లాడలేక, వీటికి బలి ఐపోతాను కాబోలు' అని ఆధైర్యపడ్డాడు.\nఐనా గుండె నిబ్బరం చేసుకుని, ఉక్కకు ఆగలేక చొక్షా విప్పుకోబోతోంటే మొలలో ఉన్న గాజుబుడ్డి చేతికి తగిలింది. వెంటనే అతనికి బాలామణి రాసిన చీటి సంగతి జ్ఞాపకం వచ్చి, గాజుబుడ్డిని బద్దల కొట్టేడు.\nపెద్ద చప్పుడుతో అది బద్దలై, అందు లోంచి భయంకరమైన భూతం ఒకటి బయటపడి, విక్రమునిముందు నిలిచింది.\n' అరే మానవుడా! మునీశ్వరుడు కోప గించి నన్నీ బుడ్డిలో బంధించాడు. వేలకొద్ది సంవత్సరాలనుంచి నేను ఇందులో ఉండి పోవలసొచ్చింది. నీ ధర్మమా అంటూ బయటపడ్డాను, ఇఁక క్షణమైనా ఆగను. నీకు ఉపకారం చేసిపోతా. ఏమైనా కోరుకో ' అంది ఆ భూతం. 'ఈ మృత్యుకూపంలోంచి నన్ను రక్షించు' అన్నాడు విక్రముడు. మరు క్షణంలో అతడు మొదట గుడ్లగూబయ్యతో తారసపడ్డ బజారులో ఉన్నాడు!\nవిక్రముడు ధైర్యం తెచ్చుకుని గడ్డం, మీసాలూ అమ్మే ఒక దుకాణంలో ఒక జత కొని మారు వేషం వేసుకుని వుంటున్నాడు.\nకొన్నాళ్లయేసరికి గుడ్లగూబయ్య ఆ బజారుకు వచ్చి, మళ్లీ నౌఖరుకోసం చూస్తున్నాడు. మాయవేషంతో ఉన్న విక్రముడే మళ్లీ నౌఖరుగా కుదిరేడు గుడ్ల గూబయ్య విక్రముణ్ణి పోల్చుకోనేలేదు. ఇదివరకుమల్లేనే గూబయ్యతో ఆ గడ్డ మయ్య ఓడలో వెళ్లి, బంగారు భవనం చేరుకున్నాడు. ఇది వరకుమల్లేనే తెల్లవారు ఝామున వాళ్లిద్దరూ కొండశిఖరం మీదికి ప్రయాణమై వెళ్లారు.\nఈమాటు విక్రముడు సీసాలలోని షర్బత్తును యుక్తివల్ల తారుమారుచేసి మత్తు మందున్న షర్బత్తును గూబయ్యచేత తాగించి వాడు నిద్రలో పడ్డంతోనే తోలు తిత్తిలో దూర్చి ఆ కాకులకి వప్పగించాడు.\nకాకులు ఎత్తుకుపోయి, ముక్కులతో పొడుస్తోంటే గూబయ్యకి మెలకువ వచ్చి, బాబోయ్!' అన్నాడు. కిందనుంచి విక్ర ముడు తన మాయగడ్డం, మీసం తీసి గూబ న్యుమీద పడేటట్లు విసిరి, 'బాబోయ్ అమ్మోయ్ అంటూ ఆలస్యం చెయ్యక బంగారపు కణికలు ఎత్తి, కింద పొయ్యి* అని ఆజ్ఞాపించాడు.\nగూబయ్య కుక్కిన పేనులా నోరెత్తక, విక్రముడు 'చాలు' అనేదాకా కణికలు ఎత్తిపోతూనేవున్నాడు. విక్రముడు తన దారిని పోబోతూంటే, పైనుంచి గూబయ్య, 'రక్షించు; రక్షించు' అని రోదనం చేశాడు. విక్రముడు, నిన్ను రక్షించటం నాతరంకాదు. ఇంతకీ నువ్వు కిందకు వచ్చి చేసేదేముండిలే అక్కడే ఉండు రాజా !- నీకు కాకులచేత భోజనం పంపిస్తానులే. నాకు కావలసినప్పుడల్లా బంగారు కణికలు తవ్వి కింద పొద్దుగాని * అంటూ వెళ్లి, బాలామణిని చేరుకున్నాడు.",
            "book_page_end": 50
        },
        {
            "title": "అట్టమీది బొమ్మ",
            "book_page_start": 56,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "పురాణ/కథా సంగ్రహం",
            "moral": "భగవంతుని యోగమాయా లీలలు అపారమైనవి, మానవ ఊహకు అందనివి.",
            "keywords": [
                "శ్రీకృష్ణుడు",
                "నారద మహర్షి",
                "నరకాసురుడు",
                "పదహారువేల గోపికలు",
                "ద్వారకాపురి"
            ],
            "characters": [
                "శ్రీకృష్ణుడు",
                "నారద మహర్షి",
                "రుక్మిణి",
                "ఉద్ధవుడు",
                "గోపికలు"
            ],
            "locations": [
                "ద్వారకాపురి"
            ],
            "content": "దుష్టరాక్షసుడైన నరకుణ్ణి హతమార్చివేశాడుకద శ్రీకృష్ణుడు. ఆ తరవాత పరమాత్ముడు. పదహారువేలమంది గోపికలను ఒక్కసారిగా పెళ్లాడినాడట !— ఎంత వింత !! ఎటువంటి విడ్డూరం!!! ఈ వార్త చెవినిపడగా నే, చిత్రమేమిటో చూచివద్దామని త్రిలోకసంచారి ఐన నారదమహర్షికి కుతూహలం కలిగింది, వెంటనే ఆయన బయల్దేరి వెళ్లి అతివైభవంతో ప్రకాశిస్తూవుఁడే ద్వార కాపురి చేరుకొన్నాడు. సంతోషాంతరంగులైవున్న రుక్మిణీ కృష్ణులకు సందర్శించాడు.\nకృష్ణుడు దిగ్గునలేచి, మహర్షికి అర్ఘ్యపాద్యాదులిచ్చి సత్కరించాడు. కుశలప్రశ్నిలైనతరువాత నారదుడు 'ఓ సర్వలోకనాయకా! లోకక్షేమంకోస మని నీవు అవతారమెత్తుకావన్న సంగతి నాకు ముందే తెలుసు. సంసార కూపంలో పడిపోయినవారికి పట్టుకొమ్మవై ముక్తినిచ్చే నీ పాదయుగమే నాకు లభించింది. ఇంతకంటే ఏం కాఎ లె' అని సుతించి, సెలవు తీసుకుని ఒక గోపిక యింటికి వెళ్లాడు. అక్కడ గోపకతో ముచ్చటిస్తూ, తాంబూల చర్వణం చేస్తూవున్న కృష్ణుడు లేచివచ్చి మహర్షికి అర్ఘ్యపాద్యాదులిచ్చాడు.\nనారదుడు అమితాశ్చర్యం పొందాడు. తనివితీరక, ఎడివడిగ గోపికల గృహాలు ఇంకా చూడాలనుకున్నాడు. ఒక గోపిక యింట్లో గానలోలుడైన మురళీకృష్ణుడు దర్శనమిచ్చాడు మహర్షికి. మరొక ఇంట్లో బిడ్డల నెత్తుకుని ముద్దాడతున్న ప్రేమమూర్తి కృష్ణుడు అగుపించాడు. ఇంకొక గృహానికి పోగా ఉద్ధవునితో పాచికలాడుతూ క్రీడాసక్తుడైన శ్రీకృష్ణుడు కనబడ్డాడు. మరొకచోట తీర్పులు తీరుస్తున్న న్యాయాధిపతి-ృష్ణుని సందర్శనం లభించింది. ఇంకొక యింటిలో బ్రాహ్మణోత్తములకు మృష్టాన్నములు వడ్డిస్తున్న లీలామానుష విగ్రహుడైన కృష్ణుడు అగుపించాడు.\nఏక కాలమందే ఇన్నిరూపులతో ప్రత్యక్షమైన పరమాత్ము ని కి నమస్కరించి, \"దేవాడిదేవా ! - నీ యోగమాయావిలాసాన్ని కనుక్కోవటం ఎవళ్లతరమూ కాదు. నీ పాదపరిచర్యా మహిమవల్ల నేనొక్కడినే తెలుసుకో గలిగాను. పరమపావనమైన ఈ నీ లీలలు పాడుకొంటూ లొకాలు సంచ రించుకపోతాను. అనుజ్ఞ ఇవ్వు” అంటూ, గోవిందుని సెలవు తీసికొని ఆనందంతో మరలిపోయాడు నారదుడు.",
            "book_page_end": 56
        },
        {
            "title": "దీపావళి (కవిత)",
            "book_page_start": 57,
            "pdf_page_start": 57,
            "pdf_page_end": 57,
            "author": "మహేశ్వర్ (మద్రాసు)",
            "genre": "కవిత",
            "moral": "N/A",
            "keywords": [
                "దీపావళి",
                "పటాకీలు",
                "చిచ్చుబుడ్డి",
                "మతాబీలు",
                "ఆనందం"
            ],
            "characters": [
                "పాపాయిలు"
            ],
            "locations": [
                "ఇల్లు"
            ],
            "content": "మజా మజా దీపావళి / బలే బలే దీపావళి / మతాబీల దీపావళి / రంగు రంగుల దీపావళి // ధనకిధనా తాటాకులు / గభాగుభీ పటాకీలు / ఢాం - ఢాం - పటాసులూ / టపటపాల చిటపటాలు / బలే బలే దీపావళి // కస్సు బుస్సు తాతవలే / చిర్సుమంటు లేచింది / చుంచెలకామూతివంటి / చిన్నదైనా చిచ్చుబుడ్డి / దాని హెూరు దాని జోరు / ఇంటిచూరు దాటింది. // టెలిగ్రాఫు తీగ తన్ని / పైకి పైకి పోవాలని / పోతుం టే పొట్టపేలి / తుస్సుమని కూలిపోయె / అయ్యయ్యో చిచ్చుబుడ్డి / మజా మజా దీపావళి. // గిరగిర తిరిగే చక్రం / ధగధగలాడే పువ్వులు / జిగజిగలాడే రవ్వలు / హాయి హాయి దీపావళి ! // కాయలంటె కాయలోయ్ / సీమటపా కాయలోయ్ / తుళ్లి తుళ్లి పేలి పేలి / దీపాలార్పిం చేస్తాయోయ్ / చూడ మిక్కిలి చిన్న వీ / సందడిలో పెద్దవీ ! / బలే బలే దీపావళి ! // దీపావళి సామానులు / అనుకున్నవి కొనకుంటే / పాపాయిల కోపావళి / దీపావళి దీపావళి. // అగ్గిమీద గుగ్గిలాలు / భగ్గు భగ్గుమంటు లేచె / దుబ్బు దుబ్బు దీపావళి / మజా మజా దీపావళి.",
            "book_page_end": 57
        }
    ],
    "statistics": {
        "total_stories": 13,
        "author_counts": {
            "చక్రపాణి": 1,
            "చందమామ బృందం": 4,
            "యం. లక్ష్మి - మదరాసు": 1,
            "యన్. మాలతి - గుంటూరు.": 1,
            "టి. సత్యాజీ - రమణక్క పేట.": 1,
            "పాలంకి వెంకటరామచంద్రమూర్తి - మదరాసు": 1,
            "హెచ్. గురుడానప్ప - హెూసూరు": 1,
            "జె. రమణ, ఆర్కోణం": 1,
            "జి. సాంబశివరావు - జగదల్పూర్": 1,
            "మహేశ్వర్ (మద్రాసు)": 1
        },
        "genre_counts": {
            "పండుగ వ్యాసం": 1,
            "నీతి కథ": 4,
            "జీవిత చరిత్ర": 1,
            "జంతు కథ": 1,
            "ఫాంటసీ/సాహసం": 2,
            "హాస్యం": 1,
            "చారిత్రక నీతి కథ": 1,
            "పురాణ/కథా సంగ్రహం": 1,
            "కవిత": 1
        }
    }
}