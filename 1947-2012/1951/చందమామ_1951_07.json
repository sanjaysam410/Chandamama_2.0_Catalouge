{
    "book_id": "చందమామ_1951_07",
    "stories": [
        {
            "title": "పెద్దల చిన్నతనాలు (పరిచయం)",
            "book_page_start": 11,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "వ్యాసం/చరిత్ర",
            "moral": "పొగడ్తలకు లొంగకూడదు అనే నీతి జీవితంలో గొప్ప గుణపాఠం నేర్పింది.",
            "keywords": [
                "బెంజమిన్ ఫ్రాంక్లిన్",
                "చిన్నతనం",
                "పొగడ్త",
                "గుణపాఠం",
                "కొలిమి"
            ],
            "characters": [
                "బెంజమిన్ ఫ్రాంక్లిన్",
                "కమ్మరి యజమాని"
            ],
            "locations": [
                "కొలిమి",
                "బడి"
            ],
            "content": "బెంజమిన్ ఫ్రాంక్లిన్ చిన్నప్పుడు చదువుకు చేరోజుల్లో ఒక చిత్రమైన అను భవం జరిగింది. ఇంటినించి బళ్లోకి వెళ్లే దారిలో ఒక కమ్మరి కొలిమి వున్నది. ఆ కొలిమివంక చూస్తూ బడిమాట మరిచి, అతడు అలా నిలబడిపోయాడు. కొలిమి యజమాని ఇది కనిపెట్టి పిల్లవాణ్ణి మచ్చికచేసి పొగడ నారం భించాడు. పిల్లవాడు ఉబ్బిపోయాడు. క్రమంగా యజ మాని కుర్రవానికి మంచిమాటలుచెప్పి, కొలిమికి తిత్తి ఊదించుకోసాగాడు. బడి యెగగొట్టి రోజూ కొలిమి ఊదుతూ వుండేసరికి బెంజమిన్ చదువు చట్టుబండలైంది. కొంతకాలానికి అతడు తనతప్పు తెలుసుకుని, పొగ డ్తలకు లొంగ కూడదు అని నిశ్చయించుకున్నాడు. నాటినించి ఎవరన్నా తనను పొగిడేసరికల్లా ' ఎందుకోసం పొగడుతున్నాడా ' అని తనలో తను తర్కించుకునేవాడు. ఈ కొలిమిసంఘటన బెంజమిన్ కు జీవితం లో ఒక గొప్ప గణ పాఠాన్ని నేర్పింది. బెంజమిన్పఁటివాడే గుణపాఠంగా ఎంచిన ఈ సంఘటన మనకుమాత్రం మార్గదర్శకంకాదా? ఇటువంటి వెన్నో తెలుసుకున్నప్పుడే మన జీవితం జయప్రద మవుతుంది. —ఈ వుద్దేశంతోనే ' పెద్దల చిన్నతనాలు' అనే శీర్షికను ఈ నెలనుంచీ ప్రారంభాము.",
            "book_page_end": 11
        },
        {
            "title": "చేతకాని పని",
            "book_page_start": 16,
            "pdf_page_start": 12,
            "pdf_page_end": 13,
            "author": "చందమామ బృందం",
            "genre": "జానపద కథ/హాస్యం",
            "moral": "ఇంటి పనులు ఆడవాళ్ళకి మాత్రమే సులభం కాదు, ప్రతి పనికి దానిదైన కష్టం ఉంటుంది.",
            "keywords": [
                "మొగుడు",
                "భార్య",
                "పందెం",
                "ఇంటిపని",
                "ఆవు పితుకుట"
            ],
            "characters": [
                "మొగుడు",
                "భార్య"
            ],
            "locations": [
                "ఇల్లు",
                "పొలం"
            ],
            "content": "ఒకచోట ఆలుమగలిద్ద రున్నారు\nచాల అన్యోన్యమై ఉంటారు వారు\nఒకరోజు ఇద్దరికి వచ్చింది జగడం\nఎవరిపని ఎక్కువని-అది ఎలా తెగడం\nమొగుడు అన్నాడు: \" నీవేమి చేస్తావు\nపగలెల్ల ఊరికే ఉంటావు నీవు ?\nమూడురోజులు నీవు జరపగల పనిని\nనేనొక్క పూటలో చేసేయగలను.'\nభార్య అన్నది : ఒహెూ ! అట్లాగటండి\nఐన రేపింటిపని మీరు చేయండి !\nనేనెళ్లి పొలముపని చేసి వస్తాను\nఎవరిపని తేలికో రేపు చూస్తాను.'\nమరునాడు భార్య పొలమెళ్లిపోయింది\nమొగుడి కింట్లో పనులు చెప్పిపోయింది.\n'ఆవులను పితకాలి పాలు తీయాలి\nతరువాత కూరుచొని వంట చేయాలి.'\nపాలు పితికేందుకై మొగుడు వెళ్లాడు.\nతీసి ఎరుగడు పాలు అతడు ఏనాడు\nకొత్తవానిని చూచి ఆవు బెదిరింది\nమూతి పగిలేటటు లాగి తన్నింది.\n\" కుయ్యో మొర్రో ' అంటు అతడు అరిచాడు\nపాలుపోతేమాత్ర మేమిటన్నాడు\nవంట తప్పక నేను చేయగలనంటూ\nపొయ్యి ముట్టించాడు తేలికనుకుంటూ.\nశత్తితో కూరగాయలు తరగబోయి\nకోసుకొన్నాడతడు వెంటనే చేయి\n' అయ్య బాబో !' అంటు తడిగుడ్డ చుట్టి\nతూరుచున్నాడతడు ఇక విసుగుపుట్టి.\nఇంతలో ఎసరు మరగటము విన్నాడు\nలేచి గుండిగలోన బియ్య మేశాడు\nకొంత సేపటిలోన అన్నముడికింది\n‘బుడబుడా' 'తుకతుకా ' శబ్దమొచ్చింది.\nగబగబా లేచి మసిగుడ్డ మరిచాడు\nఉత్తచేతులతోన వార్చబొయ్యాడు\nచెయ్యి కాలింది, అది దొరలిపోయింది.\nఅన్నమూ నేలపై పొరలిపోయింది.\nఇంతలోనే భార్య వచ్చి చూసింది\nమొగుడెంత చక్కగా వంట చేసింది.\n' ఏమండి ! ఇంటిపని తేలికా?' అంది\nమారుపలుకడు అతడు మొగమంత కంది.",
            "book_page_end": 17
        },
        {
            "title": "పెద్దల చిన్నతనాలు (వివేకానంద స్వామి కథ)",
            "book_page_start": 14,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "జీవిత చరిత్ర",
            "moral": "మానవ సేవయే మాధవ సేవ. దేవుని కంటే తోటి మనిషికి సాయం చేయటం ముఖ్యం.",
            "keywords": [
                "వివేకానంద స్వామి",
                "బెంగాల్",
                "మానవ సేవ",
                "దయ",
                "విగ్రహం"
            ],
            "characters": [
                "వివేకానంద (బాలుడు)",
                "కుర్రవాడు",
                "వృద్ధుడు"
            ],
            "locations": [
                "బెంగాల్",
                "ఉత్సవం",
                "వీధి"
            ],
            "content": "ఒకప్పుడు బెంగాల్ దేశంలో గొప్ప ఉత్సవం జరుగుతున్నది. తీర్థంలో పిల్లలు ఎవళ్లకు ఇష్టంవచ్చిన వస్తువులు వాళ్లు కొనుక్కుంటున్నారు. ఏడేళ్ల పిల్లవాడు ఒకడు శివుని విగ్రహం కొనుక్కుని, దానిని ఎంతో ఆప్యాయంతో తలపైన పెట్టుకుని ఇంటికి వెళ్ళు తున్నాడు. దారిలో ప్రమాదం జరిగింది : రోడ్డుమలుపులోనించి ఒక బండి జోరుగా వస్తున్నది. ఈ బండిని చూడకుండా ఎదుటినించి ఒక కుర్రవాడు గబగబ పరుగెత్తుక వస్తూ బండికింద పడ్డాడు. వానికి చాలా దెబ్బలు తగిలి, నెత్తురు కాలవలు కట్టనై. వీధంట నడిచే జనం ఇది చూచి 'అయ్యో పాపం!' అని అనేసి వాళ్లపనిమీద వాళ్లు పోతున్నారే కాని, కుఱ్ఱవాడిని లేవదీసినవాళ్లు ఒక్కళ్లూ లేకపోయారు.// ఈశ్వరవిగ్రహం తీసుకపోతున్న బాలుడు ఈ ప్రమాదం చూస్తూనే విగ్రహాన్ని అవతల గిరాటేశాడు. బండికింద పిల్లవాణ్ణి లేవదీశాడు. వాడి ఒంటిమీది రక్తం తుడిచి, దెబ్బలకు కట్టు కట్టాడు. వాడు స్తిమితపడగానే తన విగ్రహం తీసుకుని ఇంటికి పోదా మనుకున్నాడు. పోయి చూచాడు. ఆ ఈశ్వర విగ్రహం ముక్కముక్కలైపోయివుంది !// అక్కడి గుంపులో ఒక వృద్ధుడు ఆ బాలుణ్ణి చేరబిలిచి, \"అబ్బాయీ ! నీ బొమ్మ పగిలిపోయిందే పాపం. మరి దేవుణ్ణి ఎలా కొలుస్తావు?' అని అడిగాడు. అందుకు ఆ బాలుడు \"కష్టదశలో వున్న సోదరునికి తోడుపడగలిగాను. నాకు అదే పదివేలు. 'మానవ సేవే మాధవసేవకద!' అన్నాడు. ఆ వాక్యాలు విని, అందరూ ఆశ్చర్య పోయారు. ' వీడు బాలుడుకాడు, మహానుభావుడు !” అన్నారు.// చిన్నతనమందే యిటువంటి సద్గుణాలు అలవడిన ఆ యేడేళ్ల బాలుడే పెరిగి పెద్దవాడై, ప్రపంచాన్ని గజగజలాడించాడు. ఆయనే శ్రీ వివేకానందస్వామి !",
            "book_page_end": 14
        },
        {
            "title": "అమాయకుడు",
            "book_page_start": 13,
            "pdf_page_start": 15,
            "pdf_page_end": 18,
            "author": "యం. సోమప్ప, వేపేరి",
            "genre": "సామాజిక కథ",
            "moral": "అమాయకత్వం, స్వార్థరాహిత్యం ఉన్నచోట దయ, సహాయం లభిస్తాయి.",
            "keywords": [
                "రంగన్న",
                "ఆవు",
                "బందిలదొడ్డి",
                "మునసబు",
                "అమాయకత్వం",
                "మోసం"
            ],
            "characters": [
                "రంగన్న",
                "రంగన్న తల్లి",
                "మునసబు",
                "సుందరయ్య",
                "కాపలావాళ్లు"
            ],
            "locations": [
                "గ్రామం",
                "బందిలదొడ్డి (పశువుల దొడ్డి)"
            ],
            "content": "రంగన్న పదేళ్లు నిండని పసివాడు. ఐనా, వాడిది ఈడుకు మించిన ఆలోచన. పాపం, తండ్రి చిన్నప్పుడే పోయాడు. తండ్రి వానికి విడిచిపెట్టినదల్లా ఒక్క ఆవు. అదంటే రంగన్నకు ప్రాణం. ఆ ఆవుపాలు అమ్ము కొని వాడూ, వాడి తల్లీ పొట్టపోసుకొనేవారు. తనకు తిండి లేకపోయినా సహిస్తాడు కాని, ఆవుపొట్ట ఏపాటి వెలితి ఐనా రంగన్న సహించలేకపోయేవాడు. కాలమానం మారింది. వాళ్ల పొట్ట నిండటమే కష్టమైపో యింది. ఇక అవు నేం పోషించగలరు ?// ఒకరోజు సాయంత్రం రంగన్న గడ్డి మూట బుజాన వేసుకుని వస్తున్నాడు. ఇంతలో ఆ దారిన ఎవరో యిద్దరు ఒక ఆవుని లాక్కుపోతున్నారు. చూడగా, అది తమ యింటిపక్కనుండే సుందరయ్యగారి అవే! రంగన్నకి దుఃఖం పొర్లివచ్చింది. వాళ్లు ఎవరో, ఆ ఆవుని అలా ఎక్కడికి లాక్కుపోతున్నారో, ఎందుకో, తెలుసు కుందామని వాళ్ల వెంటనే వెళ్లాడు.// వాళ్లు బందిలి వెడ్డి చేరుకుని, తాము తోలుకువచ్చిన ఆవుని లోపల కట్టివేశారు. మేత తెచ్చి పడేసి, నీళ్లు పట్టారు.// రంగన్న వాళ్లగ్గరికి పోయి, \"ఈ ఆవు సుందరయ్యగారిది కదా? యిక్కడ కట్టి వేశారెందుకు?\" అని అడిగాడు. \"ఊళ్లో వాళ్ల చేలల్లో పడి మేస్తుంటే కట్టిపడెయ్యక ఏంచేస్తాం?” అన్నారు వాళ్లు. \"అలాగా...” అంటూ రంగన్న యింటికి వెళ్లిపోయాడు.// తరవాత వాడు ప్రతిరోజూ ప్రొద్దునే తన ఆవుని ఆ బందిలిదొడ్డి దగ్గరికి తోలుకు వచ్చి దాదాపు రోజంతా అక్కడే వుండిపోయేవాడు. సుందరయ్యగారి ఆవు యింకా దొడ్డిలోనే వుండటం, దొడ్డివాళ్లు దానికి మేతా నీళ్లూ అమరుస్తూ వుండటు, చూచేసరికి రంగన్నకి రకరకాలుగా ఆలో చనలు పోయినై.// ఒకరోజున వాడు యథాప్రకారం ఆవుని మేపటానికి తీసుకువెళ్లాడు. ఒక చెట్టునీడని కూర్చుని ఆవుని మేతకు వదిలాడు.// రంగన్నకి ఎప్పుడు నిద్రపట్టిందో తెలి యదు. మెలకువ వచ్చి చూచేసరికి, అవు లేదు. ఒక్క పరుగున పోయి బందిలిదొడ్డి చేరుకున్నాడు. సుందరయ్యగారి ఆవు ప్రక్కనే తమ ఆవూ కట్టివెయ్యబడివుంది. ఇది చూడగానే రంగన్నకి మొదట దుఃఖం పొర్లివచ్చింది. కాని వెంటనే వాడికి ఒక ఆలోచన కలిగింది. \"తలవని తలంపుగా ఆవు బందిలి దొడ్డిలో కట్టివెయ్య బడింది. ఇదీ ఒకవిధంగా మంచిదే. దాని పోషణగురించి యిక విచారించవలసిన పని లేదు. నా ఆవు చల్లగావున్నది. అదే నాకు పదివేలు” అనుకున్నాడు.// మరి కాసేపటికల్లా యిల్లు చేరుకున్నాడు. \"ఆవు ఎదిరా ?” అని అడిగింది, తల్లి. \"ఉందిలే ఒక చోట. క్షేమంగానే వుంది. దాని పోషణగురించి మనకు చింత యేమీ అక్కర్లేదు. మన సంగతి మనం చూచుకుంటే చాలు\" అన్నాడు రంగన్న.. \" అదేమిటిరా అలా అంటావు? మన ఆవుని మరెవళ్లు పోషిస్తారు? ఎందుకు పోషిస్తారు? ఎవరో తీసుకెళ్లి మన ఆవును పోషిస్తేమటుకు మనకేం లాభం? ఎవళ్లన్నా తీసుకుపోయి మేపితే వాళ్లే దాని పాలు పితుక్కుంటారుకదా మరి, మనమాట?\" అని అడిగింది తల్లి.// \"అదంతా స్తిమితంగా చెబుతానులే \" అన్నాడు రంగన్న. ఆమె వూరుకున్నది.// ఆరోజే రంగన్న బండిలిదొడ్డి దగ్గిరికి వెళ్లి అక్కడి కాపలావాళ్లతో \" నేనూ మీతో పాటు యిక్కడ పశువులకు కాపలా వుండేదా?\" అని అడిగాడు.// అందుకు వాళ్లు, \"మాదేమున్నదోయ్. మునసబుగారిని అడుగు” అన్నారు. వెంటనే రంగన్న మునసబుగారి దగ్గరకు వెళ్లి, ప్రాధేయపడ్డాడు,// \"అబ్బాయ్ ! అది చాలా కష్టమైన పని. నీవు చూడబోతే బొడ్డూడని కుంకవి. నిన్ను గురించి గవర్నమెంటువారికి రాయాలి, జీతాలూ భత్యాలూ యిచ్చేది వారేకదా” అన్నాడు మునసబు. \"అయ్యా నాకు జీతం వద్దు, వూరికే నౌకరీ చేస్తాను\" అన్నాడు రంగన్న ఉత్సాహంతో. సరేనన్నాడు మునసబు.// మరునాడు ఉదయం రంగన్న చద్దన్నం తిని బందిలిదొడ్డికి వచ్చాడు. మరి కాసేపటికి రంగన్న తల్లి లబోదిబోమని మొత్తుకుంటూ అక్కడికి వచ్చింది. ఆవిడ వెంట మునసబుకూడా వున్నాడు.// రంగన్నని చూస్తూనే మునసబు, \"ఎంత మోసం చేశావురా నువ్వు! ఆవుని వూళ్లో వాళ్ల చేలోకి వదిలి, ఏమీ ఎరగనట్టు వూరుకోవటమే కాకుండా, నాకు టోపీ వేసి బందిలిదొడ్డి కాపలాకు నవుకరుగా కుదిరావా?” అంటూ నిప్పులు కక్కాడు. రంగన్నతల్లి, మునసబు గారి కాళ్లావేళ్లా పడి \"ఈ ఒక్కసారికీ క్షమించండి బాబూ” అని వేడుకున్నది.// \"సరే పైకం చెల్లించి ఆవుని తోలుకు పోండి” అన్నాడు మునసబు.// \" బాబూ, కనికరించండి. చేతిలో చిల్లి గవ్వయినా లేదు\" అని మొరబెట్టుకుంది ముసిలిది.// ఇంతలో రంగన్న ముందుకు వచ్చి, \"బాబూ! డబ్బు అడక్కండి. మీ యిష్ట మొచ్చిన శిక్ష విధించండి ” అన్నాడు. \"సరే, వీడిని ఆరు దెబ్బలు కొట్టండి. ” అని మునసబు ఉత్తరువిచ్చాడు.// రంగన్న చేయి చాచాడు. కాపలావాడు కొట్టడం ప్రారభించాడు. నాలుగు దెబ్బలు పడినై. తట్టుకున్నాడు రంగన్న. ఐదోదెబ్బ పడటంతోటే స్పృహతప్పి పడిపోయాడు. కొంచెంసేపటికి తెలివి వచ్చింది. ఆరో దెబ్బకు మళ్లీ చెయ్యి చాచాడు రంగన్న.// మునసబు హృదయం కరిగిపోయింది. 'ఆగండి' అన్నాడు. వెంటనే రంగన్నని తనతో యింటికి తీసుకుపోయాడు.// వాడు కొంచెం స్తిమితపడ్డాక మునసబు \"అబ్బాయీ, యిలా మోసం చెయ్యటం తప్పు కాదా?\" అని అడిగాడు.// అందుకు రంగడు, \" బాబూ! బందిలి దొడ్డి అంటే అసలు ఏమిటో నాకు తెలి యదు. నేను కావాలని నా ఆవుని వాళ్ల చేను పైకి తోలనూలేదు. దురదృష్టంవల్ల అది పట్టుబడి పోయింది. అందుకు నేనూ విచారించాను. కాని, ఆలోచించగా దానికి అక్కడ బాగా పోషణ జరుగుతున్నదికదా మాకు తిండికి కరవైతే ఐంది. పాపం అదైనా అక్కడ హాయిగా వుంటోంది అని తృప్తి కలిగింది. దాన్ని వడిలి నేను క్షణం సేపు ఉండలేను. అందుకనే జీతం బత్తెం లేకపోయినా నౌకరీ యిప్పించమని కోరాను. ఇప్పుడు మీరు ఆవుని తోలుకెళ్ల మంటున్నారు. మా పొట్ట గడపటమే కష్టంగావుందే, దాని సంగతి ఏం చూడ గలం?” అన్నాడు.// మునసబు రంగన్నని చేరదీసి, 'ఎంత అమాయకుడివిరా, రంగన్నా ! ఊళ్లోవాళ్ల పశువుల్ని మేము వూరికే పోషిస్తామను కున్నావా? పోనివ్వు. ఇవాల్టినుండి మీరు మా యింట్లో ఉండిపొండి. మీ ఆవునికూడా మా పశువులతోపాటే ఉండనీ. అన్నింటినీ నీవే కాస్తూవుండు\" అన్నాడు.// నాటినించి రంగన్న ఎంతో విశ్వాసంగా పని చేసుకుపోతున్నాడు. వాడూ, వాడితల్లీ, వాళ్ల ఆవూ క్షేమంగా వుంటున్నారు.",
            "book_page_end": 16
        },
        {
            "title": "విచిత్ర కవలలు (భాగం 13)",
            "book_page_start": 13,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపద కథ/ఫాంటసీ",
            "moral": "ఉపాయం, తెలివితేటలు ప్రాణాంతకమైన ఆపదలనుండి రక్షించగలవు.",
            "keywords": [
                "రాకుమార్తెలు",
                "కవలసోదరులు",
                "ఉదయనుడు",
                "రాక్షసుడు",
                "మాయాభవనం",
                "గెడ్డపువాడు"
            ],
            "characters": [
                "ఉదయనుడు",
                "సంధ్యా",
                "నిశీథుడు (కవల సోదరులు)",
                "రాకుమార్తెలు",
                "రాక్షసుడు",
                "గెడ్డపువాడు",
                "శ్రావస్తి రాజు",
                "మంత్రి"
            ],
            "locations": [
                "మాయాభవనం",
                "పాడు బావి",
                "శ్రావస్తి నగరం"
            ],
            "content": "[ కవలసోదరులూ, రాకుమార్తెలూ యుక్తిచేసి రాక్షసుడి తమ్ముణ్ణి చంపివేయటమూ,\nవాడికి పట్టుబడకుండా కోతులుగా మారిపోవటమూ, తలవనితలంపుగా గెడ్డపువాడిని\nతమ సేవకుడుగా చేసుకోగలగటం, చివరకు రాక్షసుడిని చంపబోయిన ఉదయనుడు\nబావిలో పడద్రోయబడటం —ఇవన్నీ క్రిందటిమారు చదివారుకదా ! తరువాత— ]\nబావిలో పడిపోయిన ఉదయనుడు గెడ్డపు వాడి రూపంలో అలాగే ఒకవారం రోజుల పాటు వుండిపోయాడు. బైటపడే మార్గం కనుపించలేదు. ఇక అక్కడ భస్మంవల్ల అదృశ్యం చేయబడిన సంధ్యా నిశీథులు గెడ్డపువాడితో సహా అలా అదృశ్యరూపం లోనే ఉండిపోవలసివచ్చింది. ఎందుచేత నంటే వాళ్లకి తిరిగి మామూలు స్వరూ పాలు తెప్పించగల భస్మంకూడా ఉదయ నుడిదగ్గరే చిక్కుకొని పోయిందాయె.// వీళ్ల స్థితి యిలా ఉండగా, ఈ వారం రోజులూ రాకుమార్తెలూ వూరుకోలేదు. క్షీణ మైనా విడవకుండా కనుపిస్తూవుండే మన కవల సోదరులు వారంరోజులు కనుపించ కుండాపోయేసరికి వాళ్లు మళ్లీ ఏదో ఆపదలో చిక్కుకొనివుంటా కని వెంటనే అనుకున్నారు. చుట్టుప్రక్కల అంతా గాలించి చూచారు. ఇలా వెతుకుతూవుండగా వాళ్లు ఉదయ నుడు పడివున్న పాడుబావిదగ్గిరకు కూడా రావటం తటస్థిం చింది. అయితే గెడ్డపువాడి ఆకారంలో వుండటంచేత ఆ అంగుళం మనిషి వాళ్ళ కంటబడలేదు. వీళ్లు బావి దగ్గిరికి వచ్చిన అలికిడి వినిపించి, ఉదయ నుడు కేకవేశాడు, కాని ఆకారానికి తగ్గట్టు అతని కేకకూడా చాల చిన్నది కావటం చేత ఆ కేశ రాకుమార్తెలకు వినిపించలేదు.// తను కేక పెట్టకూడా రాకుమార్తెలకు తన స్థితి తెలియజేయలేక పోయినందుకు ఉదయనుడు మరింత దిగులు చెందాడు. ఐతే, ఆ క్షణమందే ఉదయనుడికి ఒక సంగతి జ్ఞాపకం వచ్చింది.// రాక్షసుడు తనను బావిలో త్రోసివేశాక, ఒడ్డున పడివున్న కత్తికూడా బావిలో పడ వేసి మరీపోయాడు. ఇప్పుడు ఉదయనుడు ఆ కత్తిని బావిలోంచితీసి పైకి విసిరాడు. అది అమాంతం వచ్చి బావి అవతల భూమిలో దిగబడిపోయింది. ఈ కత్తిచూచి అయినా రాకుమార్తెలు తను బావిలోవున్న సంగతి తెలుసుకొంటారేమోనని ఉదయ నుడి ఆశ. కాని, అతడు అనుకొన్నట్టు వాళ్లు కత్తిని వెంటనే గమనించలేదు.// మరొక వారానికి రాకుమార్తెలు మళ్లీ ఆ బావిదగ్గిరికి రావటం జరిగింది. బావి ఒడ్డున భూమిలో దిగబడివున్న కత్తిని చూస్తూనే వాళ్లు ఆశ్చర్యపోయారు. \"ఇదేమిటి? క్రిందటిమారు మనం యిటు వచ్చినప్పుడు లేని కత్తి యిప్పుడు ఎక్కడి నుంచి వచ్చింది. ఒకవేళ రాక్షసుడు ఉదయనుణ్ణి చంపి ఈ బావిలో పడవెయ్య లేదుకదా?\" అనుకుంటూ వాళ్లు బావిలోకి తొంగి చూచారు.// చిత్ర మేమిటోగాని బావిలో సగం వరకు రకరకాల పళ్లు నిండివున్నై. వాటిపైన గెడ్డపువాడి వేషంలో ఉదయనుడు నిలుచుని వున్నాడు. అతని చేతిలో మాయ తువ్వాలు వున్నది. తువ్వాలులోనించి పళ్లు యింకా గుట్టలు గుట్టలుగా వస్తూనేవున్నై. పళ్లతో బావి నిండిపోబోతున్నదాయె!// ఆశ్చర్యంతో రాకుమార్తెలు అలాగే నిలబడిపోయారు. మరికొద్దిసేపటికల్లా పై అంచువరకు పళ్లు వచ్చేసి, బావి నిండి పోయింది. ఆ పళ్ల గుట్టపైన నించునివున్న ఉదయనుడిని రాకుమార్తెలు చెయ్యి పట్టుకు బైటికి లాగివేశారు.// తర్వాత—తను రాక్షసుడి తల తెగ నరకటమూ, వాడు తనని బావిలో విసిరి వెయ్యటమూ, ఆ తరువాత తను చేసిన వ్యూహాలూ వివరంగా రాకుమార్తెలకు చెప్పాడు ఉదయనుడు, అంతా విని వాళ్లు, \"ఏమైతేనేం. ఇంతకూ మాయతువ్వాలు నిన్ను రక్షించింది. దానిని ఉపయోగించి యిలా బైటపడవచ్చుననే ఉపాయం నీకు తోచినందుకే మెచ్చుకోవాలి \" అన్నారు.// వెంటనే వాళ్ళు, గెడ్డపు డూ సంధ్యా నిశీథులు అదృశ్యరూపంతో వున్నచోటికి చేరుకున్నారు. ఉదయనుడు తనవద్దవున్న భస్మం ఆ చోట చల్లే సరికి వాళ్లు ముగ్గురూ తిరిగి మామూలురూపం పొందారు.// అప్పటివరకూ జరిగిన కధ తెలుసు కోవటంతోనే గెడ్డఫువాడు -\" అయితే, తను బావిలో త్రోసివేసింది నన్నే అనుకున్నాడా! ఇదీ ఒకందుకు మంచిదేలే. ఇక ముందు కధ ఆలోచించాలి” అన్నాడు.// \"అందుకు ఉదయనుడు నిజమే! అయితే ఈమారు వాడు వచ్చినప్పుడు నా కోసం బావిలో చూస్తాడుకదా? నేను లేక పోవడం, పైగా బావి పళ్లతో నిండివుండటం చూసి, వాడు అనుమానపడడా?” అన్నాడు.// \"వాడు వచ్చేసరికి ఆ బావి అక్కడ వుంటేకదా?\" అన్నాడు గెడ్డపువాడు. వెంటనే వాళ్లు బావిదగ్గిరికి వెళ్లి భస్మం చల్లే సరికి బావి మాయమైపోయింది ! దానికి బదులు మామూలు మైదానం కాన వచ్చింది !!// అప్పుడు ఉదయనుడు గెడ్డపువానితో \" సరే, నువ్వు యిప్పుడు చెయ్యవలసిన పని ఒకటి వుంది. మేము రాకుమార్తెలను వెతకటానికని బయలు చేరి యిప్పటికి ఏడు సంవత్సరాలు అయింది. అక్కడ రాజు, రాణి మేము ఏమైపోయామోనని కంగారు పడుతుంటారు. కనుక, నీవు ఈ క్షణే శ్రావస్తి నగరానికి బయలుదేరి వెళ్లి, రా కుమార్తెలూ, మేమూ క్షేమంగానే వున్నా మని, త్వరలోనే నలఁగా యిటు చేరు కుంటామని చెప్పి రావలసింది \" అన్నాడు.// గెడ్డపువాడు సరేనని చెప్పి ఆ క్షణే శ్రావస్తి నగరానికి పయనమయ్యాడు. అప్పుడు ఉదయనుడు తను మొట్టమొదట ఆ మాయా భవనం ప్రవేశించేబోయే ముందు కందకంలో పడిపోవటం, తను గుఱ్ఱాన్ని ఆ కందకంలోనే వుంచి, తన మాత్రం ఎలాగైతేపడవటం అంతా చెబుతూ \"తాలీనదైన వెళ్లైతే నీవు ఎప్పు డుకడుగులు వేయగలవు? గుఱ్ఱంమీద పాయారు. మొదట వారు నిన్ను నమ్మకపోవచ్చు. కాని గుఱ్ఱాన్ని ఆనవాలు పట్టిన తరువాత నమ్మితీరకారు” అన్నాడు.// ఉదయను డి తెలివిగలగెడ్డపు వాడిని తన వెంట పంపి వారలు బయలుదేరారు.// ఆలా పోతూవుండగా, ఒక మైదానంలో ఆరవిశాల మహా రాజుగారి భటులు, సంధ్యా నిశీథుల గుఱ్ఱాల పైన సహా గెడ్డపు వానిని ఎదురుచూసి, త్వరగా రండి అని చెప్పారు. తమ రాకుమార్తెలు క్షేమంగానే వున్నా రా అని చెప్పి, మాయా భవనం ప్రవేశం, కత్తి, రాక్షసుడి మరణం, పళ్లు నిండిన బావి, మాయా తువ్వాలు, మాయా భస్మం, బావి మాయమవడం, రాకుమార్తెలను వెదకడం —ఈ అన్ని వివరాలూ భటులు రాజభటులకు చెప్పాడు.// రాజభటులు ఆతనికి ఆహ్వానం పలికి, రాకుమార్తెల క్షేమ సమాచారమునకు అభినందించారు. గుఱ్ఱాన్ని వెంటబెట్టుకొని వెళ్లుట, పది రోజులలో తిరిగి వచ్చుట, సంతోషంతో రాకుమార్తెలు, రాకుమారులు అందరు క్షేమముగా ఉన్నారు, మాయాభవనం లో కలవాలని తెలియచేయటం, భటులు రాకుమారులున్న చోటికి వెళ్ళి ఆనందముగా ఉన్నారు. \" అవునులే. నువు తెచ్చిన ఆ శుభవార్త ఏమిటో ముందు చెప్పు\" అంటూ వేగిర పెట్టారు రాజభటులు.// \"రాకుమార్తెలూ, వారిని వెతకవచ్చిన కుఱ్ఱవాళ్లూ అంతా సుఖంగా వున్నారు ఈ మాట చెప్పాలి” అన్నాడు గెడ్డపువాడు.// \"అలాగా!-మేమూ, నీతోవస్తాం పద ” అన్నారు భటులు సంతోషంతో.// \" అలాకాదు. ఒక పని చేద్దాం. ఇప్పుడు మనం కలిసి రాకుమార్తెలు వున్నచోటికి పోదాం. మీరూ అక్కడే వుండిపోయి వాళ్లని కాపాడుతూ వుండండి. నేను తిరిగి వెళ్ళి రాజుగారికి ఈ వార్త అందించి వస్తాను” అన్నాడు గెడ్డపువాడు.// సరేనని వాళ్లు కవలసోదరులున్న చోటికి చేరుకున్నారు. భటులను అక్కడ వదిలి గెడ్డపువాడు మళ్లీ బయలుదేరాడు.// కొంతదూరం వచ్చేసరికి సుడి గాలి ప్రారంభమైంది. రా& సుని రాకకు ఇది గుర్తుకదా అని గెడ్డపువాడు వెంటనే గ్రహించి, గుఱ్ఱాన్ని శరవేగాన పోనీయ సాగాడు. ఐనా రాక్షసుడు రివ్వున వచ్చి గుఱ్ఱంమీద పోతున్న గెడ్డపువాడిని ఆకాశ మార్గాన ఎత్తుకుపోయాడు.// గుఱ్ఱంమాత్రం అలా తిరుగుతూ తిరు గుతూ మరొక వారానికల్లా శ్రావస్తినగరం పోయి రాజ మహలు చేరుకున్నది. రాజు చూస్తూనే పరుగున ఎదురువచ్చి దానిని మహలులోకి తీసుకుపోబోయాడు. కాని అది రాజువెంట మహలులో ప్రవేశించక మొండికేసి వచ్చిన దారినే పోబోయింది.// సేవక. లంతా పోగయారు. వాళ్లతో రాజు \" ఉదయనుడు ఏమయ్యాడో, ఈగుఱ్ఱం యిక్కడి కెలా వచ్చి చేరుతున్నదో ఏమి బోధపడటంలేదు. దీని చేష్టలు చూస్తేవాళ్లు ఏదో ఆపదలో చిక్కుకున్నట్టు తొస్తున్నది. భవనంలోకి రాకుండా యిది వచ్చినదారినే పోవటానికి పెనగులాడటంలో ఏదో రహస్యం ఉండివుండాలి. కనుక యిది ఎక్షడికి పోతే మీరు అక్షడికి పోయి, ఏమి జరుగుతుందో చూచి రండి” అన్నాడు.// రాజు యిలా చెబుతూవుండగానే గుఱ్ఱం పట్టు వదిలించుకుని పోసాగింది. రాజ భటులు దానిని వెంబడించారు. కాని, యింతలోనే ముందుపోతున్న గుఱ్ఱం రాజ భటులవైపుకి తిరిగి వాళ్లని ఆగండి!\" అన ట్టు తల ఆడించింది.// ఇది చూడగా రాజుకి ఒక ఆలోచన కలిగింది. మంత్రిని పిలిచి, \"వీళ్లంతా వెంటబడటం ఆశ్వానికి యిష్టం లేనట్టుంది. వాళ్లని వెనక్కు పంపించాయి. నీవుమాత్రం వెంటవెళ్లు” అని చెప్పి మంత్రిని పంపాడు.// భటులను తిరిగి మహలుకి పంపివేశాక గుఱ్ఱం మళ్ళీ ముందుకు సాగింది. అప్పుడు మంత్రి ఒక్కడూ దానివెంట పోసాగాడు..// అక్కడ మన కవలసోదరులూ, రాకుమా ర్తెలూ ఎలావున్నారూ అంటే: వార్త అందించి వస్తానని చెప్పిన గెడ్డపు వాడు శ్రావస్తినగరానికి బయలుదేరి పది రోజులు ఐంది. యింతవరకు వాడు తిరిగి రాకపోయేసరికి కవలసోదరులకు పరిపరి విధాల ఆలోచనలు పోయినై చివరకు ఒకనాడు ఉదయనుడు తన సోదరులతో \"పాపం వాడు ఏమి ఆపదలో చిక్కు కున్నాడో శ్రావస్తికి పోయి నేను కనుక్కు వస్తా. అంతవరకూ మీరు జాగ్రత్తగా వుండండి అవసరమైతే ఈ భస్మాలు వాడుకోండి” అని వాళ్లకి కొంతతెల్లభస్మం కొంత నల్లభస్మం యిచ్చి, నిశీథుడి నల్లగుఱ్ఱం పైన తను శ్రావస్తికి బయలుదేరాడు.// ఉదయనుడు అలా ఒక రాజ్యం మధ్య నించి వెళుతూవున్నాడు. దారిలో ఒకచోట ఒక అంధుడు కర్రతో తడుములాడు కుంటూ నడిచి వస్తూ ప్రక్కనే వున్న ఒక గోతిలో పడిపొయ్యాడు. ఈ దృశ్యం కంట బడినదే ఉదయనుడు అమాంతం గుఱ్ఱం డిగి వెళ్లి ఆ అంధుణ్ణి లేవదీశాడు. తన దగ్గిరవున్న అంజనాలు ప్రయోగించాడు. తక్షణమే అంధునికి చూపు వచ్చేసింది.// అతను ఉదయనుడికి కృతజ్ఞత తెల్పు కొంటూ తన యింటికిరమ్తుని ప్రాధేయ పడ్డాడు. సరేనన్నాడు ఉదయనుడు.// తీరా ఇల్లు చేరుకొనేసరికి, ఆ వృద్ధుడు ఆవూరి రాజుగారి సేవకుడి తండ్రే అని తెలి సింది. తన తండ్రికి యిలా చూపు వచ్చే సరికి ఆ సేవకుడు ఉప్పొంగిపోయాడు. ఇంకేముంది, ఈ సమాచారం ఊరంతా అల్లుకొని రాజుగారి చెవిని పడింది.// రాజుగారు భటులను పంపి ఉదయను డిని తమవద్దకి తీసుకరమ్మన్నారు. ఉద యనుడు రాజు ఎదట హాజరయాడు. ఉద యనుడిని రాజు బహువిధాల సత్కరించి, \"నీవంటి ప్రజ్ఞావంతుణ్ణి ఇంతవరకూ చూచి ఎరగము. నీవు మా ఆస్థానంలో ఉండిపోవాలి ” అని కోరాడు.// అందుకు ఉదయనుడు, \"మహారాజా, మీరు చూపిన ఆదరమూ, అభిమానమూ మరవలేను. ఆయితే యిప్పుడు నేను ఒక ముఖ్యమైన పనిమీద వెడుతున్నాను. అది పూర్తిచేసుకు తిరుగుదలలో మళ్లీ ఏలిన వారి దర్శనం చేసుకొంటాను” అన్నాడు.// రాజు సంతోషించి ఉదయనుడిని అతి వైభవంగా సాగనంపాడు.// అటుతరువాత ఏవిధమైన అవాంతరాలూ లేకుండా మరుసటివారానికల్లా ఉదయ నుడు శ్రావస్తి నగరం చేరుకున్నాడు.// అతనిని చూస్తూనే రాజు ఎదురువచ్చి కొగిలించుకున్నాడు. రాకుమార్తెలు క్షేమంగావున్నారని చెప్పాడు ఉదయనుడు. కొంచెం స్తిమితపడి అప్పటివరకు జరిగిన వింతలన్నీ పూసగుచ్చినట్టు చెప్పి—'మీరు నిశ్చింతగా వుండండి. త్వరలోనే మేము మీ అమ్మాయిలతో సహా క్షేమంగా తిరిగి వచ్చేస్తాము \" అన్నాడు.// ఈ వార్త వినగానే రాజు హృదయం ఉప్పొంగింది. రాణి ముఖం కలకల్లాడింది. రాజ్యంలో ప్రజలంతా ఆనందసాగరంలో మునిగిపోయారు.// మరునాడే ఉదయనుడు జాగుచేయక రాజుదగ్గిర సెలవు తీసుకుని, తల్లి ఆశీర్వా దం పొంది మాయాభవనానికి మళ్లీ బయలుదేరాడు.// మరొక్క వారానికల్లా ఉదయనుడు మాయాభవనం చేరుకున్నాడు. చేరు కున్హాడే కాని, ఆ క్షణమందు కంటబడ్డ విడ్డూరం ఉదయనుణ్ణి ఒడలు కంపింప జేసింది! అంతటి భయంకరమైన దృశ్యం యేమైవుంటుంది !!—// తోటలో ఒక చెట్టుకి అయిదు వురిత్రాళ్లు వ్రేలాడుతున్నై. సంధ్యా, నిశీథుడూ, గెడ్డపు వాడూ, శ్రావస్తినించి వచ్చిన రాజభటులూ అంతా ఒక్కవరుసలో నిలబడి వున్నారు. వాళ్లందరకూ కాళ్లూ చేతులూ కట్టి బిగింప బడివున్నై. ఎదురుగా పులిలాగా రాక్షసుడు నిలబడివున్నాడు. —[ఇంకావుంది]",
            "book_page_end": 20
        },
        {
            "title": "ఉదర నిమిత్తం",
            "book_page_start": 27,
            "pdf_page_start": 27,
            "pdf_page_end": 30,
            "author": "పాలంకి వెంకటరామచంద్రమూర్తి, మదరాసు",
            "genre": "హాస్యం/సామాజిక కథ",
            "moral": "కడుపు నింపుకోవడానికి, డబ్బు సంపాదించడానికి మనుషులు ఏ వేషాలైనా వేస్తారు.",
            "keywords": [
                "నాగన్న",
                "చంద్రిక",
                "రాజు",
                "రాణి",
                "తెలివితేటలు",
                "హాస్యం",
                "ఉదర నిమిత్తం"
            ],
            "characters": [
                "రాజు",
                "రాణి",
                "నాగన్న (నౌకరు)",
                "చంద్రిక (పరిచారిక)",
                "మంత్రి",
                "నౌఖరు",
                "దాసి"
            ],
            "locations": [
                "రాజమహల్"
            ],
            "content": "పూర్వం ఒక రాజుగారుండేవారు. ఆయస వద్ద నాగన్న అని నౌకరుండేవాడు. నాగన్న తమాషాగా కబుర్లు చెపుతూ రాజు గార్ని నవ్విస్తూండేవాడు. అందుచేత వాడంటే ఆయన కెంతో ఇష్టం.// రాజుగారికి నౌకర్లున్నప్పుడు రాణిగారికి మాత్రం ఉండరుగనకనా? ఆమెవద్ద చంద్రిక అనే పరిచారిక ఉండేది. చంద్రిక కూడా నాగన్ఘ కుమల్లేనే తమాషాగా కబుర్లు చెప్పి, రాణీగారికి సంతోషం కలిగించేది. అందుచేత చంద్రిక అంటే ఆవిడకి ఎ.తో ఇష్టంగా వుండేది.// 'మా చంద్రిక తెలివైనద'ని రాణిగారూ, ' మా నాగన్న తెలివైనవాడు' అని రాజు గారూ ఒకనాడు తీరిగ్గా కూచుని వాడించు కోవటం మొదలెట్టేరు. ఆ దంపతులకు వాదనతెగక, మంత్రికి కబురంపి 'ఏమోయ్ మంత్రీ ! — మన ఆ స్థానంలో నాగన్నా, చంద్రికా ఉన్నారుకదా, వీళ్ళిద్దర్లో ఎవరు ఎక్కువ తెలివైనవారో చెప్పవలిసింది ' అన్నారు. మంత్రి బాగా ఆలోచించి 'వీళ్లి ద్దరూకూడా తెలివైనవాళ్లే!' అనేశాడు.// చంద్రికకు పెళ్లియీడు వచ్చింది. రాణి గారు మంత్రికి కబురుచేసి, 'మన చంద్రి కకు తగిన వరుణ్ణి చూడాలి. ఈభారం నీ మీద ఉన్నడిసుమా' అన్నది. నాగన్నకి కూడా పెళ్ళియీడే గనక రాజుగారు మంత్రితో, 'మంత్రి, మన నాగన్న కి తగిన పెండ్లికూతుర్ని చూసే బాధ్యత నీమీద ఉన్నదిసుమా' అన్నారు. 'చంద్రికకు తగిఎ వరుడు నాగన్న' అని రాణిగారితోటీ, 'నాగన్నకు తగిన వధువు చంద్రిక' అని రాజుగారితోటీ చెప్పి, వైభవంగా వాళ్లకు వివాహం జరిపించాడు మంత్రి.// కొన్నాళ్లయ్యేసరికి నాగన్న పెళ్లికిదొరికిన సొమ్ము కాస్తా ఐపోయింది. మరి, రధం నడవటమెలా? తెలివిమంతులైన తనూ భార్యా ఆలోచించి ఒక ఉపాయం పన్నారు. చంద్రిక ఉబ్బెత్తుగా లేచి, తల విరబోసుకుని ఏడుస్తో రాణీగారి అంతః పురానికి పరుగెత్తుకెళ్లి, 'ఇంకేముందితల్లీ, కొంప మునిగిపోయింది! మా ఆయన కాలంచేశాడు! హాయిగా మీ పాదాలదగ్గిర ఉండకుండా పెళ్లి అంటూ తెచ్చిపెట్టేరు. అంతా మూణ్ణాళ్ళ ముచ్చటై ఊరుకుంది. ఇంకేంగతి నాకు?' అంటూ భోరుమంది.// ఇదంతా నిజమేనని నమ్మి, 'ఏడిస్తే ఏంలాభం చండ్రి కా ! ఏదో సుఖపడతావని చేశాను కాని ఇలా ఔతుందని అను కున్నానా? ఇంతకి ఘటన! ఎవరు తప్పించ గలరు?' అంటూ ధైర్యం చెప్పి, ఒక వర హాలమూట ఇచ్చి పంపింది రాణి.// మూటతో చంద్రిక ఇంటికి చేరటంతోనే నాగన్న దాని తెలివికి మెచ్చుకుని 'ఇంక నాతెలివి చూడు ' మని చెప్పి, తను తువాలు నోట్లో కుక్కుకొని వెక్కి వెక్కి ఏడ స్తూ రాజుగారిదగ్గరకు వెళ్లాడు. రాజు గారు నిర్ఘాంతపోయి, 'ఏమిట్రా, ఏమొ చ్చింది? ఎందు కలా ఏడుస్తావు?' అన్నారు. \" ఎందుకేమిటి బాబూ, ఏ చీకూ చింతా లేకుండా కాలం వెల్లబుచ్చుతూంటే నాకు పెళ్లి అంటూ తెచ్చి ఆ పిల్లని కట్ట పెట్టేరు. దానికి జ్వరంకాసి అకస్మాత్తుగా చనిపోయింది! నా కాపరం నట్టేట కలిసి పోయింది! ఉన్న డబ్బేదో ఆ వైద్యుడు గుంజుకుపోయాడు!' అంటూ గొల్లుమని ఏడ్చాడు నాగన్న. రాజుగారు వాడి వరస చూచి నిజమేననుకుని, 'ఏడవకొరే. ధైర్యం తెచ్చుకో' అని ఓదార్చి ఒక వెయ్యి వర హాలు వాడికిచ్చి పంపేడు.// తనకు ప్రియమైన దాసి చనిపోవటం వల్ల రాణీ విచారంలో ఉంటుందనుకొని రాజుగారు ఆమెను ఓదార్చటంకోసం అంతఃపురానికి వెళ్ళారు. రాణి కంటపడ్డం తోనే, 'పాపం చంద్రిక ఎప్పుడూ కలకల నవ్వుతో, అందర్నీ నవ్విస్తూ ఉండేది ' అని సానుభూతి వాక్యాలు ప్రారంభించారు.// 'ఔను. ఐతేం, ఆ అర్ధాయుష్షువాణ్ణి కట్టపెట్టి దానికి ముండమోపితనం తెచ్చిపెట్టేము. మంత్రిచెప్పేదని తొందరపడ్డామేకాని, జాతకం చూపించి ముందుగా వాడి ఆయు ర్ధాయం తెలుసుకోవాలిసింది!' అంది రాణి.// ఆ మాటలకు రాజు ఆశ్చర్యపోయాడు. ' అదేమిటి! చంద్రిక చనిపోతే నాగన్న అల్పాయుష్కు డంటావేమిటి?' అన్నాడు.// 'సరి, సరి. చంద్రిక చనిపోయిందని ఎవరు చెప్పేరు? అది చనిపోయినా తీరి పోను! మొగుడుపోయి బ్రతకటంకన్న ఆడది తనుపోవటమే మంచిది. చంద్రికకు అలాంటి హీనపుబ్రతుకు వచ్చిపడిందని విడిచేసరికి వెయ్యి వరహాలిచ్చి పంపేను' అంది రాణి.// 'అదేమన్న మాట? పెళ్లాం చచ్చిపోయిం దని వచ్చి వెక్కివెక్కి యేడుస్తూంటే నాగన్నకి ఇప్పుడేగా . నేను వెయ్యి వరహా లిచ్చి పంపేను? వాడు చనిపోయాడంటా వేమిటి?' అన్నారు రాజుగారు.// 'నాగన్నే పోత!' అని రాణి, ' చండ్రికే పోయింది ' అని రాజూ కొంతసేపు వాడించు కుని, ఆఖరికి ఒక నౌకర్ని 'నాగన్న యింటికి వెళ్ళి, వాళ్ళిద్దరిలో ఎవరు చని పోయారో తెలుసుకురా' అని పంపేరు.// రాజుగారి నౌకరు వస్తున్న సంగతితెలిసి నాగన్న చంద్రికకు ముసుగుపెట్టి పడుకో మని చెప్పి, తను పక్కన కూర్చుని ఏడ వటం మొదలేట్టేడు. చూడటానికివచ్చిన నౌఖరు ఏమీ అడక్కుండానే తిరిగి వెళ్ళి, 'చంద్రికీ పోయింది' అని చెప్పేడు. ఆ మాట వినేటప్పటికి రాణికి కోపంవచ్చి, ఆ నోఖరుమాటమీద నమ్మకంలేక, 'నిజం తెలుసుకు రావలసింద'ని తన దాసీని పంపింది. అలా జరుగుతుందని ముందే తెలిసిన చంద్రిక ఈమాటు నాగన్న ను పడుక్కోచెట్టి, తాను పక్కను కూప్చని రోదనం చెయ్యటం మొదలెట్టింది. దాసి వచ్చిచూసి వెళ్లి, రాణిగారితో నాగన్నే పోయాడండి' అని చెప్పింది. ఆమాటవిన్న రాజు నమ్మలేక, రాణీని వెంటబెట్టుకుని స్వయంగా నాగన్నయింటికి బయల్దేరాడు.// రాజూ రాణి వస్తున్నారని తెలియటం తోనే యీమాటు చంద్రికా, నాగన్నా ఇద్దరు కూడా చచ్చినవాళ్ళకుమల్లే తలో మూలా ముసుగుతన్ని పడుకున్నారు. 'నాగన్న పెళ్ళాం పోయిందన్న దుఃఖంతో ఏవిషమో త్రాగి చనిపోయుంటాడు!' అన్నారు రాజుగారు. 'అదేమన్నమాట? చంద్రిక పతివ్రత గనక మొగుడు చనిపోయాక బ్రతకటం ఎందుకని ప్రాణం విడిచేసి వుంటుంది !' అన్నది రాణి.// మళ్లీ వాదన ప్రారంభమైంది. 'వీళ్లిద్దరి లోనూ ఎవరు ముందు చనిపోయారో చెప్పినవాళ్లకి అగ్రహారం బహుమతీ!' అన్నారు రాజుగారు. ఆ మాట వినటంతోనే నాగన్న టపీమని లేచి రాజుగారి పాదాల పైన పడి, 'ప్రభూ, నేనేనండి, ముందుగా పోత!' అన్నాడు.// చంద్రికమాత్రం తక్కువదా ? అదిలేచి వెళ్లి రాణీగారి పాదాలపైనపడి, 'అమ్మ గారూ, ముందుగా చనిపోత నేనండి ' అంది. వాళ్ళిద్దరూ బ్రతికే ఉండటంచూచి, 'ఇదేం పోయికాలమర్రా, బ్రతికుండే చచ్చి పోయినట్లు నటించారు!' అన్నారు అంద రున్నూ.// 'ఉదరనిమిత్తం బహుకృత వేషం!\" అన్నాడు నాగన్న. 'కోటివిద్యలూ కూటి కొరకే!' అంది చంద్రిక. అంతా నవ్వేరు. రాజు నాగన్నకొక అగ్రహారం ఇచ్చాడు.. చంద్రికకూ ఒక అగ్రహారం ఇచ్చింది రాణి.",
            "book_page_end": 30
        },
        {
            "title": "చెడబుట్టాడు",
            "book_page_start": 29,
            "pdf_page_start": 31,
            "pdf_page_end": 34,
            "author": "మా. శిరోమణి - టెక్కలి",
            "genre": "సామాజిక కథ",
            "moral": "తల్లిదండ్రులను ప్రేమించని, గౌరవించని వారు ద్రోహులే అవుతారు.",
            "keywords": [
                "వరహాలు",
                "గవిరమ్మ",
                "బంగారయ్య",
                "కష్టం",
                "మేనేజరు",
                "తల్లి ప్రేమ",
                "ద్రోహం"
            ],
            "characters": [
                "గవిరమ్మ",
                "వరహాలు",
                "బంగారయ్య",
                "రాఘవులు"
            ],
            "locations": [
                "వేమగిరి",
                "మొఖాసాదారు ఇల్లు"
            ],
            "content": "వేమగిరిలో గవిరమ్మ అనే ఒక పేదరా లున్నది. గవిరి కష్టజీవి చింపిపాతలు చుట్టబెట్టుకున్న అస్థి పంజరం ఆ వూరిలో కంటబడితే, అదే గవిరి అని ఆనవాలు. నిజానికి ఆమె తాపత్రయం చూడగా ఎవళ్ల కైనా ఆశ్చర్యం కలుగుతుంది.// ఎప్పుడు లేస్తుందో యేమిటో, నాలుగైదు ఇళ్లల్లో పాచిపని చేస్తుంది. ఇంకా చీకటి ఉండగానే గేదెపాలు పితుకువచ్చి వాడుక వాళ్లకి పోస్తుంది. పెద్దవాళ్ల ఇళ్లల్లో వంట చేసిపెడుతుంది. అక్కడ దాని తిండికి పోను పైన ఏదో పైసా పరకా ఇస్తారు. దంపుళ్లకు పోయి నూకగింజలూ అవ్వీ నొల్లుకు తెచ్చుకుంటుంది. పొద్దుండగా ఊరి పొలిమేరకు పోయి చెట్లకింద చితు కులు ఏరుకువస్తుంది. ఎక్కడ కనబడే పేడకడులూ పొగేసుకువచ్చి పిడకలు చేస్తుంది.// 'ఈవిధంగా గవిరి, క్షణమైనా తీరిక లేకుండా అంతగా శ్రమపడటం దేనికి? పిడకలు అమ్మి, పుల్లలమ్మీ, బానిసకంటె హీనంగా కాయకష్టపడి సంపాడిస్తున్న ఈ సొమ్మంతా ఎందుకోసం?' అని అడుగుతూ వుంటారు చాలామంది.// ఆమెకు వరహాలు అని ఒక్కగానొక్క నిసుగు ఉన్నాడు. వాడిని పెంచటానికే గవిరి పడే ఈ తాపత్రయమంతా. వరాలు ప్రయోజకుడు కావాలనీ, కుటుంబం పేరు నిలబెట్టాలనీ గవిరికి పట్టుకున్న కాంక్ష. ఇందుకోసమే ఆమె కడుపు కట్టుకుని, చింపిపాతలతో కాలక్షేపం చేస్తూ, అహ ర్నిశలు శ్రమపడుతూవుంది.// ఇటువంటి కాంక్షతో గవిరి, అష్టకష్టాలూ పడి. కొడుకు ను పెంచుకుంటూ వస్తూన్నది. ఐతే తల్లి మక్కువ చూపిన కొద్దీ వరాలు దూబరగా కర్చుచేయ నారం భించాడు. తను ఆరగించకపోయినా పిల్ల వాడిమట్టుకు ఆమె దివ్యమైన భోజన సదుపాయం అమర్చేది. కోరిన దుస్తులు యిచ్చేది. అయితే — 'నాకోసంకదా అమ్మ ఇంతగా కష్టపడి సంపాదించిపెడుతున్నది. కనుక, జాగర్తగా పొదుపుగా కాలక్షేపం చేసి ఆమెకు శ్రమ తప్పించుదాం' అనే యోచనే వరాలకి లేకపోయింది. ఒక్క మాటలో చెప్పాలెనంటే వాడు ఇష్టా రాజ్యంగా తింటూ తిరుగుతూ ఉండేవాడు.// కొడుకు దూబరచేసినకొద్దీ గవిరికి సం తోషం ఎక్కువయ్యేది కాని ఆమె ఎన్నడూ పల్లెత్తు మాటాడి ఎరగదు. 'వాడే పోయిరి, పెద్ద ఎదిగితే అదే బుద్ధి కుదురుతుంది ' అని ఓరిమితో సరిపెట్టుకునేది. ఒకయేడు పైబడుతూవుంటే వరహాలుకు బుద్ధి రావటానికి బదులు తుంటరితనం పెచ్చు పెరుగసాగింది.// పదహారేళ్లకల్లా వరాలు స్కూల్ ఫైనలు మొదటివాడుగా ప్యాసయ్యాడు. ఇందుకు తల్లి ఉప్పొంగిపోయింది. వాడికోసం ఆమె ఇంకా శ్రమపడి ఆర్జించ నారంభించింది. మరి నాలుగేళ్లు చదివి వరాలు బి. యే. కూడా ప్యాసయ్యాడు. ఇంకిప్పుడు గవిరి సంతోషానికి మేరలేకపోయింది. \"ఇంకే మున్నది. నా నాయన గొప్ప ఉద్యోగం చేస్తాడు, కనక వర్షం కురిపిస్తాడు. నా కష్టాలు గట్టెక్కిపోతై. ఇంక నేను శ్రమపడక్కరలేదు....\" అనుకుంది.// వేమగిరికి మొఖాసాదారు బంగారయ్య. ఆయనకు యేటా లక్షలు వస్తయి. కాని ఏం లాభం? ఆ వచ్చే రాబడిని పొదుపు చేసిపెట్టే దక్షిత లేదు. అందుకని తన వ్యవహారాలు చక్క బెట్టగల ఒక నమ్మక స్తుణ్ణి చూచిపెట్టుమని స్నేహితులతో చెబుతూ ఉండేవాడు.// బంగారయ్యకు ప్రాణస్నేహితుడైన రాఘవులు ఎందరినో తీసుకువచ్చి చూపాడు. ఒక్కళ్లూ బంగారయ్యకు నచ్చలేదు. అప్పుడే బి. ఏ. ప్యాసయిన వరహాలునుకూడా చూపించాడు. వరహాలు చూడ చక్కనివాడు, చురుకైనవాడు, విద్యావంతుడు. వేషభాషలవల్ల ఆకర్షించ గలవాడు—ఇటువంటి వరహాలును చూచీ చూడటంతోనే బంగారయ్య ముచ్చట పడ్డాడు. ఈనాటికి తగినవాడు దొరికినట్టు తలిచి ఆయన సంతోషించాడు.// ఐతే పెద్ద మొఖాసా ఒకనికి వప్పగించడ మంటే తేలిక కాదుకదా? అందుకని కుర్రవాని స్థితిగతులు తెలుసుకుందామనే వుద్దేశంతో స్వయంగా వాళ్లయింటికి బయ ల్దేరాడు బంగారయ్య, దిక్కులేని పక్షి గవిరి గుమ్మంలో పిడకలు చరుస్తూవుంది. వచ్చిన మనిషిని చూడగానే 'బాబూ, వరాలూ!' అని కేకవేసింది.// వరహాలు టకటకలాడుతూ ఇవతలకి వచ్చి బంగారయ్యను గదిలోకి తీసుకు వెళ్లాడు. ఆ గదిలో యేర్పాటులన్నీ దొరల బంగళాలలో మోస్తరుగావున్నయి. కుర్రవాని తెలివితేటలకు బంగారయ్య ఆశ్చర్య జైజైంది. పోయాడు. మా మొఖాసాకు నిన్ను మేనేజరుగా వేసుకొంటున్నాము. రెండు వందలు జీకం. రేపు వచ్చి నన్ను కలుసు కోవలిసింది' అని ఆయన వరహాలుతో చెప్పాడు. కుర్రవాడు సంతోషించాడు.// గదిలోనించి తిరిగివస్తూన్న బంగా రయ్యను సాగనంపటానికని వరహాలు వెనకనే వస్తున్నాడు. అస్థిపంజరంలా వుండిన్నీ కాయకష్టపడుతూవున్న గవిరికేసి వేలెట్టిమాపుతూ \"ఈమె ఎవరు పాపం!” అని అడిగాడు బంగారయ్య.// ఆ స్థితిలోవున్న ఆమె తన తల్లి అని అనటానికి నోరు రాలేమ వరహాలుకు. అప్రయత్నంగా తడుముకోకుండా 'మా పనిమనిషేలెండి' అన్నాడు. అవునను కున్నాడు బంగారయ్య.// మరునాడు మళ్లీ బంగారయ్యవద్దకు రాఘవులు వచ్చాడు. బంగారయ్య తను చేసిన పని చెప్పేసరికి రాఘవులు ఎంతో మెచ్చుకున్నాడు. 'చేయవలసిన పని చేశారు. మన మొఖాసా చూడటానికి వర హాలే తగిన మనిషి. పాపం, వాడి తల్లి గవిరి కష్టాలు ఈనాటికి గట్టెక్కినయికదా అని నాకు సంతోషంగావున్న'దన్నాడు.// ఏదో జ్ఞాపకం వచ్చినట్టు, గభీమని లేచాడు బంగారయ్య. \" ఎవరూ? అతని తల్లి గవిరా! ఆమె ఎక్కడవున్నదీ? ఒక సారి వెళ్లి చూసివస్తే బాగుండునే!” అని ఆత్రంతో అడిగాడు.// ఆ ఆస్థిపంజరం కనపడలేదా?” అని ఎదురు ప్రశ్న వేశాడు రాఘవులు, \"ఆమె వాని తల్లేనా !!!” అని పిస్తుపోతూ బంగారయ్య కుర్చీలో కూలబడ్డాడు. కొంచెం స్తిమితపడినమీదట రాఘవులు జరిగిన సంగతి అంతా తెలుసుకున్నాడు.// బంగారయ్య చెప్పినవేళకు సరిగా వరహాలు చక్కా ముస్తాబు చేసుకువచ్చి కాపలావాని పరంగా విజిటింగ్ కార్డు పంపించాడు పిలుపు ' వస్తుందనుకొని ఎదురుచూస్తున్న వరహాలు చేతికి మరు క్షణంలో మళ్లి తన కార్డే తనకు తిరిగి వచ్చింది. ఆత్రంతో అది తిప్పి చూడగా అందులో ఇలావుంది: “కన్నతల్లినే కాదన్న నీవు ఎంత ద్రోహానికైనా తగుదువు. నడు, వచ్చిన దారినే వెనక్కు.”// తల వంచుకొని మరలిపోయాడు వరహాలు.",
            "book_page_end": 32
        },
        {
            "title": "వుస్తికాయ",
            "book_page_start": 31,
            "pdf_page_start": 35,
            "pdf_page_end": 40,
            "author": "యన్. శశిరేఖ, విజయనగరం",
            "genre": "పౌరాణిక కథ/హాస్యం",
            "moral": "భగవంతుని ప్రేమ, కరుణ, మరియు కృతజ్ఞత అపారమైనవి. కోరికలు తీర్చుటలో అమాయకత్వం ఉన్నా ఆయన చిరునవ్వుతో ఆశీర్వదించాడు.",
            "keywords": [
                "రామాయణం",
                "కపివీరులు",
                "శ్రీరాముడు",
                "హనుమంతుడు",
                "పుష్పకవిమానం",
                "వుస్తికాయ",
                "హాస్యం"
            ],
            "characters": [
                "శ్రీరాముడు",
                "సీత",
                "లక్ష్మణుడు",
                "హనుమంతుడు",
                "వాలయ్య",
                "అంగదుడు",
                "సుగ్రీవుడు",
                "తిమ్మయ్య (తిండిపోతు)"
            ],
            "locations": [
                "లంక",
                "అయోధ్య",
                "పుష్పక విమానం"
            ],
            "content": "రామరావణ యుద్ధం అయిందీ అన్నారు. అంటే—లోకకంటకుడైన పదితలల రావణాసురుడూ అతని పరిచారమూ నాశన మయ్యారన్నమాట. అవునా ?- అవతార పురుషుడైన శ్రీరాముడూ ఆయన పరి వారమూ జేజేల మధ్యని సంతోషాంత రంగులై వున్నారు! ఐతే శ్రీరాముడి పరి వారమెవరూ ? కపివీరులు !!—ఈ మాట మనం మరవనే కూడదు.// 'వచ్చినవని తీరినతర్వాత ఇంకా యెందుకు లంకలో? అయోధ్యకు వెళ్ళి పోదామా!' అన్నాడు శ్రీరామచంద్రమూర్తి, వెంటనే వెళ్లి విభీషణుడు పుష్పకవిమానం తీసుకవచ్చాడు. అన్నట్టు, పుష్పకమంటే తెలుసుగా? అది ఒక చిత్రమైన విమానం. దానిమీద ఎందరు యెక్కి కూర్పున్నా, ఇంకా ఒకరికి సరిపడే చోటు ఉంటూనే వుంటుందట !// రాముడూ, సీతా, లక్ష్మణుడూ, ఇంకా ముఖ్యులూ విమానం ఎక్కారు. వారితో పాటు హనుమంతుడూ యెక్కాడు. కపి సేనకు నాయకులైన అంగద సుగ్రీవాదులు అలా రంగంమీద నించునేవున్నారు. వారి శిక్షణకింద కపివీరులంతా 'తోకలు నడుముకి చుట్టేసుకుని, చేతులు నులుము కొంటూ బారులు తీర్చి నిలబడ్డారు.// 'పోయివస్తా 'మన్నట్టుగా శ్రీరాముడు ఒక శాంతయుతమైన చల్లని చూపు విసిరాడు. చెప్పలేక చెప్పలేక, లాంఛన ప్రాయంగా 'దయ వుంచండి!' అన్నారు. నాయకులు. ఈ సమయంలో రాముడు కపివీరులందరివేపూ కలయజూచాడు. రామప్రభువుతో ఏదో విన్నవించుకోవాలనే ఆత్రం వారి ముఖాలలో గోచరించింది. కపి వీరులు గుసగుసలాడజొచ్చారు. 'హుష్!' అని వారిని అదమాయించారు నాయకులు.// పెల్లుబికిన ఉత్సాహంతో కపివీరులంతా ఒక్కసారిగా కిచకిచమన్నారు. 'మా యెదటనే ఇంత ఆగడమా !'- అన్నట్టు నాయకులు వారివేపు గద్దింపుతో చూచారు.// ఈపాటి తెలుసుకోలేడా ఆ సుగుణాభి రాముడు ! ' అంగదా! సుగ్రీవా !! కపి వీరులను మీరు భయపెట్టకండి. వారి మనసులో కోరికలు నిర్భయంగా చెప్ప నీయండి. వారు సామాన్యులు కారు. మనకు యుద్ధంలో జయలక్ష్మిని చేకూర్చిన శోభన దేవతలు! ఇంతకూ అధికారం చెలాయించవలసిన ఘట్టం దాటేపోయింది. అనురాగం చూపవలసిన సమయమిది...' అన్నాడు శ్రీరాముడు. ఈ అభయానికి సంతోషం పట్టలేక, కపివీరులు తోకలు సద్దుకొని, మరొక్కసారి కిచకిచలాడారు.// అప్పుడు వాలయ్య అనే కపివీరుడు ఝడుపు వదిలి ముందుకు వచ్చి 'స్వామీ! చనవిచ్చారు. గనక కడుపులో వుద్దేశం మనవి చేసుకొంటున్నాము. రామ సేవ కోసం పుట్టిన వీరులము మేము. వచ్చిన పని అయింది. ఇప్పుడు మమ్మల్ని ఇలా వదిలేస్తే ఎక్కడికి పోగలం చెప్పండి. మా రామప్రభువే ఇలా వదిలేస్తే మమ్మల్ని విమానం ఎక్కించేది ఎవరు? మా సరదా తీర్చేది ఎవరు? — ఈ మాటలో పొరపా టుంటే మన్నించండి!' అన్నాడు.// 'అది కాదండీ. ఎంతమందినైనా భరించి తీసుకపోవటానికి మహిమగల పుష్పకవిమానం ఉండగా, మనందరినీ ఎక్కించుకోటానికి సందేహ మెందుకో ? ఎవళ్లది యేంపోవాలీ అంట!' అని పశ్నిం చాడు ఇంకొక వీరుడు.// ఇలా వీళ్లు వాదించుకునే సరికి లక్ష్మణుడికి చీకాకెత్తింది. 'చూచావా అన్నయ్యా !- ఇప్పుడే వీళ్లలో వీళ్లకూ పడటంలేదు. ఈ కోతిమూకని వెంట చెట్టుకు వెళితే నలుగురూ నవ్విపోతారు శూడాను' అన్నాడు.// తమ్ముణ్ణి మందలించాడు శ్రీరాముడు. వాలయ్యా ! నీవేమీ ఆత్రపడకు. మనలో ఒక్కళ్లమూ ఇక్కడ దిగడిపోనక్కరలేదు. అందరమూ కలిసి అయోధ్యకు వెళ్లి పోదాము. దివ్యమైన పుష్పకవిమానం ఉండగా మనకేం లోటోయ్ ! ఈ సంగతి ముందే చెప్పవలసింది మీతో మరిచా. పొరపాటు...' అంటూ తన మందమతికి చిన్నబుచ్చుకున్నాడు.// \" అవునవును. ఎంత పొరపాటు జరి గిందీ! మన కపివీరుల కోరికలు ఇంకా యేమున్నాయో ఇప్పుడైనా కనుక్కోండి \" అని సలహాపూర్వకంగా హెచ్చరించింది, జనని జానకి.// అంతట తిండి పోతు తిమ్మయ్య జంకుతూ వచ్చి, \"రామప్రభూ ! - ఎవరేమి కోరు కున్నా లేదనకుండా అనుగ్రహిస్తావనే బిరుదు ఉందటకదా నీకు ? కాయా కసురూ, దుంపా ధూళీ నమిలి నమిలి విసు గెత్తిపోయింది. మీవంటి రాజాధిరాజులు రుచికరమైన లాడూలూ అవ్వీ ఆరగిస్తారని చెప్పుకొంటారే, మేం మాత్రం వాటిని కాస్త చవిచూడకూడదా!' అని తన కుగల అపేక్షను వెల్లడించాడు.// అమాయకమైన ఈ కోరిక విని సీతా రాములు నవ్వుకున్నారు. 'అసలే కోతి మూక. అందులో ఇది యుద్ధజయం కలి గిన సంతోషసమయం. పైగా దయామయు డైన రామచంద్రుడు ' కావలసిందల్లా అడగండి' అని అభయమిచ్చివున్నాడు. వళ్లూ పై తెలియకుండా వీళ్లు ఇంకా పిచ్చికోరికలు యేమేమి కోరుకుంటారో” అనితలిచి, హనుమంతుడు హుంకరిం చాడు వాళ్లవైపు తిరిగి, కపివీరులు తలలు వంచారు.// వీరులకు విందు యేర్పాటు చేశారు... హనుమంతుడు పెద్దరికం వహించాడు.// ఒక్కగంటలో వస్తుసంభారాలన్నీ సవ కూడిపోయినై. మరొక్క గంటసేపటికల్లా పంచభక్ష్య పరమాన్నాలతో ఇంతమందికీ భోజనాదికాలు సిద్ధమైనాయి. హనుమం తుడు వచ్చి 'బంతులు తీర్చి అందరూ బుద్ధిగా కూర్పోండి. వడ్డన జరుగుతుంది. * అని చెప్పాడు.// ఎలా ఐతేనేం, ఆంజనేయుని మాట విని, అందరూ కుదురుగా కూర్చున్నారు. కణమైనా అయిందో లేదో, ఒక వుస్తికాయ॥ వచ్చి బంతిమధ్యన కూర్చున్న ఒక కపి వీరుని ఒడిలో పడింది. వీరుడు ఆ కాయ కేసి తదేకదీక్షతో చూచి చూచి, లోపల యేమిటి వుంటుందోననే ఆత్రంతో రెండు వేళ్లతోనూ నౌక్కాడు. పుసుక్కుమని ఒక గింజ కాయలోనించి బయటకి జారివచ్చి పైకి ఎగిరింది.// \" ఓసీ, నలుసంత లేవే, నాకంటె ఎత్తుగా ఎగురుదామనా నీ వుద్దేశం!\" అంటూ వీరుడు ఆ గింజతోపాటే ఒక్క యెగురు ఎగిరాడు. 'తమ్ముడు ఎందుకు యెగురు తున్నాడో, ఏమి ప్రమాదం వచ్చిందో, మనం మంతుడూ, లక్ష్మణుడూ కపివీరులను కోపదృష్టితో చూడసాగారు. \"హనుమా! లక్ష్మణా!! మన బిడ్డల అల్లరి మనకు ముద్దుకాదుటోయ్ ! అయినా వారు చేసేది అల్లరి కాదు. అది నిష్ప్రపటమైన ఆనందం!\" అన్నాడు రాముడు మందహాసంతో.// విందు పూర్తి ఐంది. ఒకొక కపివీరుణ్ణి ఒడిలోకి తీసుకుని శ్రీరామచంద్రమూర్తి నిమిరేసరికి, వాళ్లకు యుద్ధపు బడలిక ఎక్కడిదక్కడనే యెగిరిపోయింది.// తరువాత శ్రీరాముడి పట్టాభిషేక మ హెూత్సవానికి అతివైభవంగా యేర్పాట్లు జరిగినై. ఆ సమయమందు శ్రీరాముడు ప్రత్యేకించి కపి సేన నూ, వాళ్ల ప్రజ్ఞనూ ప్రస్తుతించాడు. పైగా నిండు దర్బారులో \"ఓ మహావీరులారా! భూలోకంలో రామ కధతోపాటు రామసేవకు అంకితమైన కపి వీరుల కధనముకూడా నడుస్తూనే వుం టుంది. కపివీరుడు కంటబడితే చాలు, మానవులకు రామాయణ కధ జ్ఞాపకం వస్తుంది. అటువంటి అవినాభావ సంబంధ మున్నది రెండింటికీ. మీ సంతోషమే నా సంతోషమని తెలియటంచేత, మానవులు మిమ్మల్ని గౌరవిస్తే నన్ను పూజించినట్టు గానే భావిస్తారు. ఇంతటినుండి మీరు దేశ మందుండే పుణ్యక్షేత్రాలు చేరుకుని ఉనికి యేర్పరుచుకోండి. అక్కడికి వచ్చే భక్తులు మిమ్మల్ని చూడగానే రామకథ గురుతు వచ్చి ధన్యులవుతారు. మీరు చేసిన సాయానికి ఇదే నేనీయగల కానుక ” అంటూ ఆప్యాయంతో వారిని దీవించాడు.// శ్రీరామచంద్రమూర్తి ఇలా చెబుతూ వుంటే జయదుందుభులు మ్రోగినై. కపివీరుల మీద పుష్పవర్షం కురిసింది. కపివీరులు వాలములు ఊపుకొంటూ, సీతా రాములకూ హనుమంతునికి నమస్కరించి. సెలవు తీసుకుని, కిచకిచలాడుతూ పోయి, దివ్యక్షేత్రాలు చేరుకున్నారు.",
            "book_page_end": 36
        },
        {
            "title": "దొంగని దొంగే పట్టాలి",
            "book_page_start": 39,
            "pdf_page_start": 41,
            "pdf_page_end": 43,
            "author": "సి. హెచ్. మధుసూదన రావు, తాడేపల్లిగూడెం",
            "genre": "నీతి కథ",
            "moral": "దొంగతనం చేసినవాడినే కాదు, మోసంతో బ్రతికేవారిని కూడా పట్టుకోవడానికి అదే బుద్ధి, తెలివితేటలు కావాలి.",
            "keywords": [
                "గురువు",
                "శిష్యుడు",
                "బ్రాహ్మణ పిల్లవాడు",
                "కంసాలి బ్రహ్మం",
                "బంగారం",
                "మోసం",
                "దొంగ"
            ],
            "characters": [
                "గురువుగారు",
                "శిష్యుడు (బ్రాహ్మణ పిల్లవాడు)",
                "గురువు కుమార్తె",
                "కంసాలి బ్రహ్మం",
                "రాజు"
            ],
            "locations": [
                "ఏలేశ్వర గ్రామం",
                "గురుకులం",
                "కుటీరం"
            ],
            "content": "అనగనగనగా ఒకగురువుగారు. ఆయన ఏలేశ్వరమనే గ్రామంలో గురుకులం స్థాపించి, విద్య చెబు తూ ఉండేవాడు. గురువుగారు గొప్ప పండితుడనీ, శాస్త్రంలో నిధిఅనీ దేశమంతటా కీర్తి మోగిపోయింది. ఆ ఖ్యాతి విని నలుమూలలనుంచీ అనేక మంది విద్యార్థులు చదువుకోటానికని ఆయనవద్దకు వచ్చేవారు.// ఇలానే ఒకసారి దూరప్రాంతంనించి ఒక పిల్లవాడు ఉపాధ్యాయులవారివద్దకు వచ్చాడు. ఆ పిల్లవాణ్ణి చూచీ చూడటం తోనే గురువుగారికి చాలా ముచ్చటవేసింది. ఏమీ అంటే — పిల్లవాని రూపూ రేఖా, విన డుమూ విధేయతా, బుద్ధికుశలతా — ఈ లక్షణాలన్నీ ఆయనను ఎంతగానో ఆకర్షిం చినై. అందుకని శిష్యులందరూ ఒక యెత్తూ, ఈ పిల్లవాడు ఒక్కడూ ఒక యెత్తుగానూ చూచుకోసాగాడు.// అంతేకాదు. వానికి తన యింట్లోనే బస యేర్పాటుచేసి, తనకు వచ్చిన సమస్త విద్యలూ నూరిపోశాడు. పిల్లవాడుకూడా గురువుగారికి శుశ్రూష చేస్తూ, శ్రద్ధాభక్తులతో చదువుకుని, త్వరలోనే విద్యలన్నీ నేర్చు కొన్నాడు. గురువుగారికి వానిపైన అమిత మైన అభిమానం కుదిరింది.// ఇంతలో, పెళ్లియీడుకి వచ్చిన గురువు గారి అమ్మాయిని ఎవరికి యివ్వటమా అని ప్రసక్తి వచ్చింది. ఎన్నో సంబంధాలు చూచారు. ఒక్కటీ నచ్చలేదు. ఏదో ఒకటి నచ్చినా, కట్నాలు కానుకలవద్ద షరతులు కుదరలేదు.// చివరకు మెరపులాగా గురువుగారికి ఒక ఆలోచన తట్టింది. 'చక్కటి కుర్ర వాడు చేతిలో ఉండగా అనవసరంగా శ్రమ పడి దేశాలన్నీ వెతకడ మెందుకు? చాలా కాలంనించి నాదగ్గర శిష్యరికం చేస్తున్న ఈ కుర్రవాడు లక్షీణయుక్త సంపన్నుడు, నమ్మకమైనవాడు, నిజానికి ఇటువంటి కుర్రవాడు దొరకడమే దుర్లభం. అదృష్ట వశాత్తు వాడు నా శిష్యుడు కావటం సంభ వించింది' అంటూ తలపోశాడు. మారు ఆలోచన లేకుండా, మంచి ముహూర్తం చూసి, ఆ పిల్లవానికే తన కుమార్తెనిచ్చి యధావిధిగా పెళ్ళి చేశాడు.// అపూర్వమయినటువంటి ఈ వివాహానికి అందరూ ఆశ్చర్యపోయారు. గురువుగారికి శిష్యునిమీద ఉండే అనురాగమూ, శిష్యు డికి గురువుగారిపట్ల ఉండే భక్తి తాత్ప ర్యాలూ చూచి లోకులు మెచ్చుకున్నారు.// ఆ పిల్లవాడు తనకు మించిన శిష్యుడైనం దుకూ, పైగా తనకు అల్లుడయినందుకూ గురువుగారు మురిసిపోయారు. నూతన దంపతులు చిలకా గోరింకల్లాగ హాయిగా సంసారం సాగిస్తూవుండటం గురువుగారికి కనుపండువుగా వుంటున్నది.// ఇలా ఉండగా— కుమార్తెకు నగలు చేయించుదామనే వుద్దేశంతో కంసాలి బ్రహ్మాన్ని ఇంటికి రప్పించారు గురువు గారు. ఇంటివద్దనే తనయెదట కూర్చోబెట్టి పనిచేయిస్తే దగా యేమీ జరగటానికి వీలుండదని ఆయన నమ్మకం. బ్రహ్మం పని ప్రారంభించాడు. అల్లుడూ మామ గారూ ఒకరితరువాత ఒకరు విడవకుండా బ్రహ్మం ఎదటనే కూర్చుని కాపలా కాస్తు న్నారు. పని సాగిపోతున్నది.// ఒకరోజున గురువుగారు జపంచేసుకునే నిష్ఠలో ఉన్నారు. బ్రహ్మం ఎదట కాపలా కాస్తున్న అల్లుడు ఏదో పనిమీద ఒక్క నిమిషం గదిలో కి వెళ్ళాడు. అప్పుడు బ్రహ్మం ఒక గట్టి సుత్తిదెబ్బ కొట్టాడు. ఆ సుత్తిదెబ్బ చెవిని పడీపడటంతో నే అల్లుడు గబగబలాడుతూ వచ్చి 'బ్రహ్మం ! క్షణంలో కనుగప్పి మాయ చేశావే!' అన్నాడు.// బ్రహ్మం తెల్లబోతూ ' తీగ సాగకొడుతు న్నాను. అంతే బాబూ!' అన్నాడు.// 'ఎందుకయ్యా, అలా తెల్లబోతావు ! అసలు బంగారపుదెబ్బకీ, కల్తీబంగారపు దెబ్బకీ ఆపాటి తేడా తెలుసుకోలేననుకు న్నావా? నాదగ్గర సాగవు నీ ఆటలు!' అని గద్దించాడు.// ఈఘర్షణ జరుగుతూ వుండగా, జపంలో వున్న గురువుగారు లేచి వచ్చారు. ' ఏమి టయ్యా బ్రహ్మం, నమ్మినందుకు ఇలాగేనా చేయటం?' అన్నారు.// అందుకు బ్రహ్మన్న తమాయించుకుని కొంచెంసేపుండి “బాబుగారూ !- నే నొక్క మాట అంటాను, కోపగించకండి! అల్లుడు గారి తెలివితేటలు సామాన్యమైనవి కావు. అటువంటివారు మీకు దొరకటం నిజానికి ఎంతో అదృష్టమే. ఐతే..” అని ఊరు కున్నాడు.// ' చెప్పవోయ్ బ్రహ్మం ! సందేహిస్తావేం?' అంటూ వేగిర పెట్టాడు గురువుగారు.// \" అబ్బే, మరేమీ లేదండి. అబద్దం ఎందుకు చెప్పాలి? కడుపు కక్కూర్తికొద్దీ నేను మీ బంగారం కల్తీ చేసినమాట వాస్తవమే. ఐతే - ధ్వనినిబట్టి మేలిమి బంగారమో, కల్తీబంగారమో కనిపెట్ట గలగటం ఒక్క మావాళ్లకే తెలుసు! మరెవళ్లకూ తరంకాదు. నేను చేసినపని అల్లుడుగారు ఇట్ట కనిపెట్టివేయగలిగా రే, ఇంతటి గ్రహణశక్తి ఆయనకు ఎలా కలిగిందా అని ఆలోచిస్తున్నా' నన్నాడు.// గురువుగారు అల్లుణ్ణి ఆరాతీసి కను క్కోగా ఆతడు బ్రాహ్మణపిల్లవాడినని అబద్ధంచెప్పి శిష్యుడుగా ప్రవేశించినట్టూ, నమ్మకంగా శిష్యరికంచేసి విద్య నేర్చుకు న్నట్టూ తేలిపోయింది. తక్షణమే ఆయన అల్లుడినీ కూతుర్నీ వెళ్లగొట్టి, ఊరివెలపల ఒక కుటీరంలో ప్రవేశ పెట్టాడు.",
            "book_page_end": 41
        },
        {
            "title": "ఉదర నిమిత్తం (అధికారి కథ)",
            "book_page_start": 1,
            "pdf_page_start": 44,
            "pdf_page_end": 44,
            "author": "చందమామ బృందం",
            "genre": "హాస్యం/చిన్న కథ",
            "moral": "ఉద్యోగం పోయిన అధికారికి బ్రాహ్మణుడు ఇచ్చిన జవాబు హాస్యాన్ని, తెలివిని తెలియజేస్తుంది.",
            "keywords": [
                "ఉద్యోగి",
                "వంట బ్రాహ్మణుడు",
                "లంచాలు",
                "ఆహారం",
                "తెలివి"
            ],
            "characters": [
                "ఉద్యోగి (యజమాని)",
                "వంట బ్రాహ్మణుడు"
            ],
            "locations": [
                "ఇల్లు/వంటగది"
            ],
            "content": "పూర్వం ఒక ఉద్యోగి లంచాలు పట్టి బాగా ఆర్జించాడు. రాబడి హెచ్చు కాగానే వంట బ్రాహ్మణ్ణి పెట్టి \"రేపటినించీ భోజనంలోకి ఆరురకాల పదార్థాలు తయారుచేస్తూ వుండు\" అని చెప్పాడు అలాగే చేస్తూ వచ్చాడు వంటబ్రాహ్మడు.// కొద్దిరోజులకల్లా లంచాల గొడవ అధికా రులకు తెలిసి ఆయనను డిస్మిస్ చేశారు.// ఉద్యోగం ఊడిపోగానే మళ్లీ వంట బ్రాహ్మణ్ణి పిలిచి \" కారణాంతరాలవల్ల నా ఉద్యోగం ఊడింది. కాబట్టి ఇకముందు సాపాటులోకి ఆరు ఆధరువులు వద్దు. ఏదో రెండు పదార్థాలతోనే సరిపుచ్చుకుంటాను” అని చెప్పాడు ఆయన.// \" అలాగే, బాబూ!\" అన్నాడు వంట బ్రాహ్మడు. నెల తిరిగింది. సామాను నిండు కున్నవన్నాడు వంట బ్రాహ్మడు.// \" అప్పుడే అయిపోవటమేమిటి\" అని యజమాని అతనిని వెంటబెట్టుకుని వంటింట్లోకి వెళ్లిచూచాడు. చక్కా ఆరు పదార్థాలూ కమ్మగా తయారయి ఉన్నాయి. 'ఏమయ్యా! రెండు ఆధరువులు చాలునని చెప్పలే నీతో?' అని అడిగాడు. బ్రాహ్మడు తాపీగా, 'చెప్పారు బాబూ! అందుకనే తమకు రెండు ఆధరువులే వడ్డిస్తున్నా!' అనాడు. \"మరి యివన్నీ ఏమిటి?\" అని అడిగాడు ఉద్యోగి ఆశ్చర్యంతో.// \"నేను మామూలుగా ఆరు ఆధరువులూ చేస్తూనేవున్నా. అందులో మీకు మాత్రం రెండే వడ్డిస్తున్నా\" అన్నాడు బ్రాహ్మడు.// 'ఏమిటయ్యా అడ్డుదిడ్డం' అన్నాడు యజమాని.// \"అడ్డుదిడ్డం ఏమున్నదండి బాబూ! మీ ఉద్యోగం ఊడింది కనుక అలా సెల విచ్చారు. కాని నావుద్యోగం వూడలేదుగా!” అన్నాడు వంటబ్రాహ్మడు.// తెల్లబోయాడు యజమాని, 'నిజమే, ఈక్షణంతో నీ ఉద్యోగమూ ఊడుతోంది' అంటూ తక్షణమే వంట బ్రాహ్మడికి స్వస్తి చెప్పి పంపివేశాడు.",
            "book_page_end": 1
        },
        {
            "title": "ఉదర నిమిత్తం (సన్యాసి కథ)",
            "book_page_start": 2,
            "pdf_page_start": 45,
            "pdf_page_end": 45,
            "author": "యస్. భాస్కర రావు, గుంటూరు",
            "genre": "హాస్యం/చిన్న కథ",
            "moral": "తెలివైన మాటలతో వాదించే సన్యాసి భౌతిక నియమాలను కూడా తప్పించుకోగలడు.",
            "keywords": [
                "సన్యాసి",
                "టికెట్ కలెక్టరు",
                "రైలు ప్రయాణం",
                "మోక్షం",
                "హాస్యం"
            ],
            "characters": [
                "సన్యాసి",
                "టికెట్ కలెక్టరు"
            ],
            "locations": [
                "బెజవాడ స్టేషన్",
                "రైలు"
            ],
            "content": "ఒకప్పుడు ఒక సన్యాసి రైలు ప్రయాణం చేస్తూవుండగా బెజవాడ స్టేషనులో టికెట్ కలెక్టరు తనిఖీకి వచ్చాడు. టికెట్టు ' లే' దన్నాడు సన్యాసి, నిశ్చలంగా కూర్చుని.// \"ఇదేమిటయ్యా స్వామీ! కాషాయ వస్త్రాలుకట్టావు. గెడ్డాలు పెంచావు. మోసం చేయటమేనా మోక్షానికి మార్గం?” అన్నాడు టికెట్టుకలెక్టరు. అందుకు సన్యాసి \" మేముచేసిన మోసం యేముంది! సత్యం లోనే దేవుడున్నాడు. కనుక, సత్యంకోసమే జీవితమంతా ధారపోస్తాము. సన్యాసులకు డబ్బుండదుకదా ! అందుకనే సంసారులు సన్యాసులను పోషిస్తూ తరణోపాయం తెలుసుకోవాలని శాస్త్రాలు విధిస్తున్నాయి. ఈ సూత్రాన్నిబట్టి రైలువాళ్లుకూడా మా ప్రయాణాలు సాగనిచ్చి తోడుపడాలి ” అని జవాబుచెప్పాడు.// \"టికెట్టు లేనివాళ్లను దింపివేయమని రైల్వేవారి సూత్రం” అన్నాడు టికెట్టు కలెక్టరు. 'వెయ్యిళ్లు తిరుగుతాం, అందరూ ధర్మాత్తులే వుంటారా నాయనా! పెట్టినమ్మ పెడుతుంది, లేనము లే ”దన్నాడు సన్యాసి.// \"రైల్లోనించి దింపివేయడంతో సరిపోదు. కేసుపెట్టి జైల్లో వేస్తారు కూడాను” అన్నాడు టికెట్టు కలెక్టరు. \"అయితేనేమి ? ప్రభు త్వంవారు జైల్లో వసతీ ఇస్తారు, భోజనమూ పెడతారు. ఇంతకంటె ఏం కావాలి?” అని ఎదురు ప్రశ్న వేశాడు సన్యాసి.// \"మరైతే, జైల్లో మీ దేవుడిమాట ఏమిటి? మోక్షం సంపాదించడ మెలాగ?” అంటూ పరిహసించాడు టికెట్టు కలెక్టరు.// \"అమాయకునిలాగా కనబడుతున్నా వే. ఇక్కడవుండే దేవుడు అక్కడ లేడా ? భగ వంతుడు సర్వాంతర్యామి. మాకు జైలూ ఒకటే ఇల్లూ ఒకటే\" అని చిరునవ్వుతో, బదులుచెప్పాడు సన్యాసి.// ఇక ప్రశ్నలు వెయ్యలేక టికెట్టు కలెక్టరు ఆ పెట్టె దిగి వెళ్లిపోయాడు.",
            "book_page_end": 2
        },
        {
            "title": "దాగుడుమూతలు (భాగం 45)",
            "book_page_start": 45,
            "pdf_page_start": 46,
            "pdf_page_end": 50,
            "author": "ఎ. సర్వమంగళ, గొల్లప్రోలు.",
            "genre": "జానపద కథ/శృంగారం",
            "moral": "తెలివైన పోటీదారులు ఎన్ని వేషాలు వేసినా, పట్టుదల ఉన్నవాడు లక్ష్యాన్ని సాధిస్తాడు.",
            "keywords": [
                "చంపకవల్లి",
                "భానుకుమారుడు",
                "దాగుడుమూతలు",
                "పందెం",
                "తెలివి",
                "రాజకుమారులు"
            ],
            "characters": [
                "చంపకవల్లి",
                "రాజు",
                "రాణి",
                "భానుకుమారుడు",
                "స్నేహసాగరుడు",
                "ముసిలిది",
                "ఇతర రాజకుమారులు"
            ],
            "locations": [
                "చంద్రనగరం",
                "ఉద్యానవనం"
            ],
            "content": "చంద్రనగరం రాజాగారికి చంపకవల్లి అనే కుమార్తె ఉండేది చంపకవల్లికి చిన్నప్ప ట్నుంచీకూడా ' దాగుడుమూతలు' అంటే మహాసరదా. మంత్రికూతురు, సేనాధిపతి కూతురు, గురువుగారి కూతురు —ఇంకా ఇలా ఎంతోమంది పిల్లలను చేరదీసి, ముసిలి దాసీని ఆటలో ' తల్లి'గా చేసుకుని తోటలో పొద్దస్తమానం చంపకవల్లి దాగుడుమూతలు ఆడుతుండేది. ఆటలో దాకున్నప్పుడు చంపకవల్లిని తక్షినవాళ్లు సులభంగా కనిపెట్టలేక పోయేవారు. చాలాసేపు తిప్పలు పెట్టి, ఆఖరికి ఆ అమ్మాయే తను దాక్కున్న పొదలోంచి ఏ కోకిలకూతోకూసి పట్టుబడేది. తను ' దొంగ ' ఐనప్పుడుమాత్రం తక్కినవాళ్లను ఇట్టే కనిపెట్టేసేది.// శుక్లపక్ష చంద్రునికిమల్లే చంపకవల్లి పెరిగి పెద్దదై, పదిహేనేళ్ల బాలాకుమార్తె అయింది. ఆమెకు పెండ్లి యీడు వచ్చిం దని రాణీగారు ఒకరోజున రాజుగారితో చెప్పిందికూడాను.// ఆయన నమ్మ లేదు. 'పసిపిల్లకుమల్లే దాగుడుమూతలు ఆడే యీడు దాటనే లేదు, అప్పుడే పెళ్లియీడు వచ్చిందంటా వేమిటి?' అన్నాడు రాజు.// 'దాగుడుమూతల కేంలెండి. పెళ్లి అయి పిల్లలతల్లులయాకకూడా కొంత మంది ఆటలు ఆడుతూనే ఉంటారు' అందిరాణీ.// 'సరే అటైతే. ఛప్పన్నదేశపు రాకుమా రులలో ఎవరిని పెళ్లిచేసుకుంటుందో కనుక్కో' అన్నాడు రాజు.// అప్పుడు రాణీ కూతురునుపిలిచి 'ఏమే పుత్తడి బొమ్మా, ఛప్పన్నదేశపు రాజ కుమారులలో ఎవరే నీ పెళ్లికొడుకు?' అని లాలించి అడిగింది.// అందుకు చంపకపల్లి, 'ఎవరేమిటి? నేను దాక్షున్నప్పుడు ఏ రాజకుమారుడైతే నన్ను కనుక్కోగలడో అతడే!' అంది.// రాణీ వెళ్లి రాజుతో చెప్పింది. రాజు ఛప్పన్నదేశపు రాజకుమారులందరికీ వినపడేటట్లు చాటింపు వేయించాడు.// రాకుమారులు రోజూ గుంపుగుంపులుగా వస్తూండడం, చంపకవల్లిని వెతుక్కోవడం, ఆమెను కనుక్కోలేక వెఱ్ఱమొహాలు వేసు తుని తిరుగుదారి పట్టటం–ఇలా జరుగుతూ వచ్చింది. ఏ రాకుమారుడూ కనుక్కోలేక పోతే కూతురికి పెళ్లికాదేమోనని రాణికి భయం వేసింది.// 'పోనియ్యవే, పెళ్లి కాకపోతే. హాయిగా దాగుడుమూతలు ఆడుకుంటూ మన ఉద్యానవనంలోనే ఉండిపోతాను!' అంది చంపకవల్లి. అలా అందే గాని చంపకవల్లికి పెళ్లి చేసుకోవాలని లేకపోలేదు. పాంచాల దేశపు రాజుకొడుకు భానుకుమారుడు' చాలా అందంగా ఉంటాడనీ, తనకుమల్లేనే అతనికీ ఆటలంటే సరదా అనీ ఆమె విన్నది. ' చేసుకుంటే అతణ్ణి పెళ్లి చేసు కోవాలి ' అని నిశ్చయించుకుంది ఆమె.// ' భానుకుమారు డింకా తనని వెతుకుంటో రాలేదు ఎందుచేత చెపుమా' అని అను కుంటూ ఎదురు చూస్తూ ఉంది.// భానుకుమారుడికి కూడా ఆ చాటింపు వినపడింది. చంపకవల్లిని ఎలాగైనా కను క్కుని పెళ్లి చేసుకోవాలని మనసుపడ్డాడు. ఐతే తనకంటే కొమ్ములు తిరిగిన రాజ కుమారులంతా 'చేతకానివాళ్ల ' మంటూ తిరిగివస్తూండగా తనకిమాత్రం ఈపని సాధ్యమౌతుందా అని ఊరుకున్నాడు.// భాను కుమారునికి స్నేహసాగరుడనే స్నేహితుడున్నాడు. అతను రాకుమారునితో 'ఇక్కడ కూచుని ఇలా మీనమేషాలు లెక్కపెడితే కార్యం చక్కబడుతుఁదా ? రా, బయల్దేరు. ఇతరులకు సాధ్యంకాని పని నీకు సాధ్యం కాదనుకోకు నువు తప్ప కుండా నెగ్గుతావు. నాకు తెలుసు' అంటూ ప్రోత్సహించి, భానుకుమారుణ్ణి చంద్ర నగరానికి లాక్కొచ్చాడు.// భానుకుమారుడు వచ్చినరోజునే మరి ఆరుగురు రాకుమారులు కూడా వచ్చారు. రాజుగారు ఆ యేడుగుర్నీ చూసి, 'ఇంత వరకూ ఒక్కడూ మా అమ్మాయిని పట్టలేక పోయారు. మీరూ అంతే! ఐనా వచ్చారు గనక వెతుక్కోండి ' అన్నాడు. చంపకవల్లి దాక్కుని . సైకే ' అన్నాక వాళ్లని ఉద్యాన వనంలో ప్రవేశపెట్టాడు.// భానుకుమారుడూ, తక్కిన రాజ కుమారులు ఆరుగురూ తలొకతెన్నూ వెళ్లి వెతికేరు. చెట్లు వెతికేరు, పుట్టలు వెతికేరు. పావరిళ్లలో చూశారు. పర్ణకుటీరాలు గాలిం చారు. అక్కడేమిటి ఇక్కడేమిటి, అన్ని చోటులా అన్వేషించారు. తిరిగి తిరిగి చెప్పులు అరిగి పోయినాయేగాని వాళ్లెవరూ చంపకవల్లి జాడ తెలుసుకోలేకపోయారు.// రాణికి ఈమాటు మరీ భయంవేసింది. ఆనాడు వచ్చిన రాజకుమారులు తప్పితే ఇంక రావలసిన రాజకుమారు లెవరూ లేరాయె, చంపకవల్లి పెళ్లిమాటేమిటి ?-- ఇదీ ఆవిడకి పట్టుకున్న ఆత్రం. ' అమాయ్, లేనిపోని పట్టింపులు పోక ఈ యేడుగురు. రాకుమారులలోనూ నీకు నచ్చినవాణ్ణి ఎన్నుకోవే ' అని బ్రతిమాలింది.// 'అదేమన్నమాట. అంతగా కావలిస్తే, వీళ్లనే రేపు మళ్లీ వచ్చి వెతుక్కోమను. నన్ను కనుక్కోగలిగినవాణ్ణిగాని నేను పెళ్లి చేసుకోను !' అని నిష్కర్షగా చెప్పివేసింది చంపకవల్లి.// మరునాటి ఉదయం భానుకుమారుడు స్నేహసాగరుడితో యేటి ఒడ్డుకి పోయి, ' ఒకటి కాదు నూరు అవకాశాలు ఇచ్చినా చంపకవల్లిని కనుకోలే' మని నిట్టూరుస్తో చతికిలపడ్డాడు. స్నేహసాగరుడు 'ఏం చేస్తే బాగుంటుందీ?' అని ఆలోచనలో పడ్డాడు. ఇంతలో చంపకపల్లికి దాగుడుమూతల్లో కళ్లుమూసే ముసిలిది దారిని పోతూన్న దానికిమల్లేవచ్చి నిలబడి, ఏమీ ఎరగనట్లు ' ఎవరయ్యా మీరు?' అంది.// ' రాకుమార్తెను వెతకటాకిని వచ్చిన యేడుగురు రాకుమారులలో నేనొకణ్ణి' అన్నాడు భానుకుమారుడు.// అందుకు ముసిలిది, “ ఒహెూ అలాగా? నిన్న మీరంతా వెతుకుతూన్నప్పుడు ఉద్యానవనంలో నేనూ ఉన్నాను. ఔను గాని 'ఏడుగురం' అంటావేమిటి? నేను ఎనమండుగురు రాకుమారుల్ని చూసినట్లు జ్ఞాపకమే... ఇహిహీ ! హహా !! ఈ రాజ కుమారులంతా ఇంతే! తొంభైయేళ్ల వాన్ని, నాకు అనినంతకూడా ఆనలేదే నీకు! అప్పుడే ఇంత చత్వారమా?” అంటూ నవ్వేసి వెళ్లిపోయింది.// స్నేహసాగరుడు భానుకుమారుడితో ' ఏమిటోయ్, నువ్వు ఏడుగురంటే ఈ ముసిలిది ఎనమండుగురని వాదిస్తుంది?' అని అడిగాడు.// 'పోనిద్దూ, పిచ్చిదాని మాటలకేమిటి ? ఇంతకీ ఏడుగురైతేం, ఎనమండుగురైతేం, రాకుమార్తెను కనిపెట్టలేకపోయాక ?’ అన్నాడు భానుకుమారుడు.// గంట కొట్టేసరికల్లా భానుకుమారుడూ తక్కిన ఆరుగురు రాకొమారులూ ఉద్యాన వనం వాకిట హాజరయారు. ' ఇంక వెతుకో వచ్చు. తోటలోపలకి వెళ్లండి ' అని రాజు అనుమతి ఇచ్చాడు. లోపలికి వెళ్లే సమ యంలో భానుకుమారుడికి ముసిలిదాని మాట జ్ఞాపకం వచ్చి ఎంతమంది ఉన్నదీ ఒక్కమాటు లెక్ష చూసుకున్నాడు. ' నేను చెప్పిందేసరి, మేము యేడుగురమే ఉంట. ముసిల్దాని మాట మతిలేని మాటె!' అనుకున్నాడు.// వాళ్లు తోటలో దశదిశలకూ వెళ్లి, పెండ్లి కూతురు కనపడలేదంటూ జలక్రీడలాడే కొలనువద్దకు వచ్చి చేరుకున్నారు. భాను కుమారుడు మళ్లీ ఒకమాటు లెక్కపెట్టే సరికి ఎనమండుగురు కనపడ్డారు. 'ఇదేమీ ఆశ్చర్యం? ఏడుగురల్లా ఎనమండుగు రయారెట్లా? ఇందులో ఏదో కీలక మున్నది. ముసిలిది పనిగట్టుకువచ్చే ఆ మాట చెప్పిపోయింది' అనుకున్నాడు భాను కుమారుడు. తక్కిన యేడుగురూ కూచుని దిక్కులు చూడటం మొదలెట్టేరు. భాను కుమారుడుమాత్రం అలా చెయ్యలేదు. ఆ యేడుగురి మొగాలు పరిశీలించేసరికి, వారిలో ఒక మొహం క్రొత్తగా వున్నది. అతడు ముసిముసి నవ్వులతో ఆ కొత్త మొహంవద్దకు సూటిగా వెళ్లి చెయ్యి పట్టు కుని, ' ఏదేశపు రాకుమారులండీ మీరు?' అని అడిగేడు.// ఆ రాజపుత్రుని వేషంలోవున్న చంపక పల్లి కోపంనటిస్తూ, ' మాది ఏదేశమైతే మీ కెందుకు? రాజపుత్రికను వెతుక్కోండి. వెళ్లండి!' అని చెయ్యి విదిలిపించు కో బోయింది.// 'నాకు కావాలిసే అడుగుతూవుంట, ముందు చెప్పండి. రాజపుత్రికను నెమ్మ దిగా వెతుక్కుంటాం. తొందరలేదు' అని నవ్వుతూ, పిల్ల నెత్తిమీది తురాయి పాగా తీసివేశాడు.// ఇది చూచి తక్కిన రాజపుత్రులంతా రాకుమారితో 'అమ్మ దొంగా! నువ్వూ మా తోపాటు మగవేషంలో వెతుకు తున్నావా? ఇదా మమ్మల్ని చిత్తుచేయ టానికి నువు వేసిన యెత్తు!' అంటూ ఆమె తెలివి తేటలను మెచ్చుకున్నారు.",
            "book_page_end": 49
        },
        {
            "title": "అట్టమీది బొమ్మ",
            "book_page_start": 54,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "పౌరాణిక కథ/వివరణ",
            "moral": "దుర్మార్గులైన రాక్షసులను అంతం చేయడానికి దైవమే అవతరించాడు.",
            "keywords": [
                "నరకుడు",
                "మురుడు",
                "శ్రీకృష్ణుడు",
                "గరుడ వాహనం",
                "ప్రాగ్జ్యోతిషపురం",
                "యుద్ధం",
                "అట్టబొమ్మ"
            ],
            "characters": [
                "నరకుడు",
                "మురుడు",
                "శ్రీకృష్ణుడు",
                "గరుడుడు",
                "మహేంద్రుడు",
                "తామ్రుడు",
                "అంతరిక్షుడు",
                "శ్రవణుడు",
                "విభావసుడు",
                "వసుడు",
                "నభస్వంతుడు",
                "అరుణుడు"
            ],
            "locations": [
                "ప్రాగ్జ్యోతిషపురం",
                "మేరువు"
            ],
            "content": "నరకుడు గొప్ప రాక్షసుడు. ఒకప్పుడు వాడు వరుణుని ఛత్రమూ, అదితి కుండలాలూ, మేరువులో ఉండే మణిపర్వతమూ- వీటిని హరించివేశాడు. దీనివల్ల లోకానికి చాలా బాధ కలిగింది. ఈ సంగతి మహేంద్రుడు పోయి కృష్ణుని చెవిని వేశాడు. నరకుణ్ణి సంహరించడానికని కృష్ణుడు సంసిద్ధు డైనాడు. ఇది విని నరకుడు మురుడనేవాడిని పురికొల్పాడు.// మురుడు ప్రాగ్జ్యోతిషపురానికి అధిపతి. వాడు ఐదుతలలు గల భయం కరుడు. జలస్తంభన విద్య లో ప్రవీణుడు. నీటిలో ఉండగా ఎవ్వరూ వాడిని జయించలేరు. అందుచేత శ్రీకృష్ణ భగవానుడు గరుడ వాహనం ఎక్కి, ఆకాశమార్గాన వచ్చి, ఒక్క బాణం వేసేసరికి మురుడు నిద్రనించి మేలుకొని నీటినుండి పైకి లేచి, త్రిశూలం చేతపట్టుకొని భీకరాకారంతో భూనభోంత రాళాలు దద్దరిల్లేటట్టు బొబ్బలుపెడుతూ వచ్చాడు. మహాఉగ్రుడై మురుడు తన త్రిశూలం గురిపెట్టి, గరుడునిపై తిప్పి కొట్టాడు. కృష్ణుడు ఆ త్రిశూలాన్ని ఒక్క బాణంతో ముక్కముక్కలు చేసివేశాడు. వెంటనే మురుడు అలిగి, కృష్ణునిపైన గద ఎత్తి విసిరాడు. కృష్ణుడు మళ్లీ గద వానిపైన విసిరి దెబ్బకు దెబ్బ తీశాడు. చేసేదిలేక మురుడు కృష్ణునిమీదికి ఎగసి రాబోయాడు. ఇది పనికాదని శ్రీకృష్ణుడు చక్రాయుధం ప్రయోగించేసరికి మురుడు ఒక పెద్ద పర్వతానికిమల్లే నీటిలో కూలబడి ప్రాణం విడిచాడు.// మురుడు కూలిపోగానే వాని ఏడుగురు కొడుకులు — తామ్రుడు, అంత రిక్షుడు, శ్రవణుడు, విభావసుడు, వసుడు, నభస్వంతుడు, అరుణుడు అనే వాళ్లు పీఠుని సేనాధిపత్యం కింద రకరకాల ఆయుధాలూ అస్త్రాలూ చేతపట్టి కృష్ణుణ్ణి ఎదుర్కొన్నారు. యోధానయోధులను తెగటార్చిన కృష్ణునికి వీళ్లొక లెకా ! వాళ్లుతెచ్చిన సాధనాలన్నిటినీ అవలీలగా ఖండించివేసి, ఒక్క తృటిలో వాళ్లందరనూ యమపురికి పంపించివేశాడు అవతారపురుషుడైన శ్రీకృష్ణుడు. ఈవైనం తెలిసి నరకుడు కృష్ణునిపైన పగ పట్టాడు.",
            "book_page_end": 54
        },
        {
            "title": "చేసిచూడు (సాధారణ ప్రయోగాలు)",
            "book_page_start": 53,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "విజ్ఞానం/ప్రయోగం",
            "moral": "N/A",
            "keywords": [
                "ప్రయోగం",
                "నీరు",
                "గుండుసూది",
                "భూతద్దం",
                "స్థిర విద్యుత్"
            ],
            "characters": [],
            "locations": [],
            "content": "ఒక గాజుగ్లాసు నిండా నీళ్లు తీసుకో. ఆ గ్లాసులో మునిగేపాటి అద్దుడుకాగితం ముక్క ఒకటి తీసుకో. ఆ ముక్కని నీటి పైన పడవెయ్యి. వెంటనే కాగితం నీటిని పీల్చుకుని, తేల్తూవుంటుంది. అప్పుడు ఒక గుండుసూదిని దానిపైన వెయ్యి. మరొక గుండుసూదితో అద్దుడు కాగితాన్ని ఒకమూల మెల్లగా నీటిలోకి నొక్కి వదిలెయ్యి. వెంటనే అద్దుడు కాగితం ముక్క నీటిఅడుగుకి దిగిపోతుంది కాని గుండుసూది మాత్రం అలా నీటి పైన తేలుతూనే వుంటుంది.// తెల్లటి కార్డు ఒకటి తీసుకొని, దానినించి గుండ్రటి బిళ్ల కత్తిరించు. దీనికి ఒక వైపున పూర్తిగా నల్లటి రంగు (ఇండియన్ ఇంకు) పుయ్యి. బిళ్లకు మధ్యని గుండు సూదితో బెజ్జం పొడు. ఇప్పుడు నల్లరంగు వైపు నీ కంటిదగ్గర పెట్టుకో. ఏదైనా ఒక పుస్తకంలో పేజీ తీసుకుని, ఈ బిళ్లకు ఒక్క అంగుళం దగ్గరగా తీసుకువచ్చి చూడు, అక్షరాలు నాలుగైదురెట్లు పెద్దవిగా కనపడతై.// ఒక పల్చటి కాగితం తీసుకుని దానిని ముక్కముక్కలుగా చింపి వుంచుకో. ఒక ప్లాస్టికు దువ్వెన తీసికో, దానిని పట్టుపంచె పైన వెట్ట పుట్టేటట్టు గబగబ కొంత సేపు రుద్దు. ఇప్పుడు దువ్వెనను ఆ కాగితం ముక్కలదగ్గిర పెట్టినట్టయితే, అవి ఎగిరి వచ్చి దువ్వెనకు అంటుకుంటాయి.// ఒంటిగీత బొమ్మ: —కింద కనిపించే బొమ్మని 1 దగ్గర ప్రారంభించి, కాగితం మీదినించి పెన్సిలు ఎత్తకుండా, గీసిన గీత మళ్లీ గీయకుండా, 2 వరకు గీయాలి. మీరు గీయగలరేమో ప్రయత్నించి చూడండి.",
            "book_page_end": 53
        },
        {
            "title": "రంగు వెయ్యండి (కథ) : 1-వ బొమ్మ కథ",
            "book_page_start": 56,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "ఫాంటసీ/చిన్న కథ",
            "moral": "తొందరపాటు నిర్ణయాలు (కోపంలో మాంత్రికుడిని చంపడం) సమస్యను మరింత జఠిలం చేస్తాయి.",
            "keywords": [
                "రంగు వెయ్యండి",
                "మాంత్రికుడు",
                "రాకుమార్తె",
                "రామచిలుక",
                "మంత్రశక్తి"
            ],
            "characters": [
                "మణిశంకర మహారాజు",
                "మాంత్రికుడు",
                "రాకుమార్తె",
                "ఆస్థాన విద్వాంసుడు"
            ],
            "locations": [
                "విలాసపురం",
                "రాజసభ"
            ],
            "content": "విలాసపురాన్ని మణిశంకరమహారాజు పాలిస్తుండేవాడు. ఆయనకు వినోదాలంటే మహాప్రీతి. ఇంద్రజాల విద్యలంటే మరీసరదా. దేశంలో ఎక్కడెక్కడి ఇంద్ర జాలికులనూ మాంత్రికులనూ రప్పించి, వాళ్ల విద్యలు చూచి ఆనందించేవాడు. ఒకప్పుడు మళయాళదేశాన్నించి ఒక గొప్ప మాంత్రికుడు వచ్చాడు. ఈ మాంత్రి కుడు అందరినీ తలదన్నినవాడుగా కనుపించాడు. అందుచేత తన ఆస్థానంలోనే వుండిపోవలసిందని రాజు కోరగా మాంత్రికుడు సమ్మతించి వుండిపోయాడు.// మహారాజుకు అపురూప లావణ్యవతీ, అందాలబరిణె అయిన కుమార్తె వున్నది. మాంత్రికుడు రాజసభలో రోజూ చేసే చిత్రవిచిత్ర ప్రదర్శనాలకి రాకుమార్తె హాజ రవుతూవుండేది. ఆమె సౌందర్యానికి ముగ్ధుడైన మాంత్రికుడు ఎలాగైనా ఆమెని వివాహం చేసుకోవాలనుకున్నాడు. అయితే రాజు ఒప్పుకుంటాడా? అందుచేత ముందు రాకుమార్తెని ఒప్పించి తర్వాత రాజుని ఒప్పించటం తేలికైన పనిగా తలిచాడు. రాకుమార్తెకు తన కోరిక వెల్లడించాడు. ఆమె ససేమిరా అంది. మాంత్రికుడు పట్టువిడవలేదు. రాకుమార్తె సందివ్వలేదు. యిది పనిగాదని ఒకనాటి రాత్రి—రాకుమార్తె గదిలో నిద్రిస్తూవుండగా మాంత్రికుడు చిలుకరూపం దాల్చి కిటికీగుండా ప్రవేశించాడు. మంత్రశ క్తివల్ల ఆమెనుకూడా ఒక రామచిలుకగా మార్చివేశాడు. ఏమీ ఎరగనివానిలా తన గదికి రాబోగా, సేవకులు యిది కనిపెట్టారు. ఎలా అంటే: మాంత్రికుడు నిద్రించిన తరువాత రాకుమార్తె గది ప్రవేశించి చూస్తే రాకుమార్తెకు బదులు రామచిలుక వుంది. వెంటనే ఈ వార్త రాజు చెవిని పడింది. ఆయన మారు ఆలోచన లేకుండా నిద్రిస్తున్న మాంత్రికుని తల తెగ నరికాడు, తీరా మాంత్రికుని యిలా చంపివేశాక రాజుకి దిగులు పట్టుకుంది. రామచిలుకగా మారిపోయిన తన కుమార్తెకు తిరిగి మామూలు స్వరూపం రావటం ఎలాగ? ఆ విరుగుడు మాంత్రికునికే తెలిసి వుండాలె! వాడు చచ్చిపోయాడే! ఏమిటి గత్యంతరం?// మాంత్రికుని గ్రంధజాలమంతా వాడి గదిలోనే వున్నది. చిలుకను మనిషిగా మార్చే రహస్యం ఆ గ్రంథాల్లో ఎక్కడ వున్నదో అక్షరక్షరమూ వెదకమని ఆస్థాన విద్వాంసుని నియమించాడు రాజు. విద్వాంసుడు వెంటనే పరిశీలన ప్రారం ఖించాడు. ఇదే జూన్ నెల బొమ్మ.",
            "book_page_end": 56
        }
    ],
    "statistics": {
        "total_stories": 15,
        "author_counts": {
            "చందమామ బృందం": 8,
            "యం. సోమప్ప, వేపేరి": 1,
            "పాలంకి వెంకటరామచంద్రమూర్తి, మదరాసు": 1,
            "మా. శిరోమణి - టెక్కలి": 1,
            "యన్. శశిరేఖ, విజయనగరం": 1,
            "సి. హెచ్. మధుసూదన రావు, తాడేపల్లిగూడెం": 1,
            "యస్. భాస్కర రావు, గుంటూరు": 1,
            "ఎ. సర్వమంగళ, గొల్లప్రోలు.": 1
        },
        "genre_counts": {
            "వ్యాసం/చరిత్ర": 1,
            "జానపద కథ/హాస్యం": 1,
            "జీవిత చరిత్ర": 1,
            "సామాజిక కథ": 2,
            "జానపద కథ/ఫాంటసీ": 1,
            "హాస్యం/సామాజిక కథ": 1,
            "పౌరాణిక కథ/హాస్యం": 1,
            "నీతి కథ": 1,
            "హాస్యం/చిన్న కథ": 2,
            "జానపద కథ/శృంగారం": 1,
            "పౌరాణిక కథ/వివరణ": 1,
            "విజ్ఞానం/ప్రయోగం": 1,
            "ఫాంటసీ/చిన్న కథ": 1
        }
    }
}