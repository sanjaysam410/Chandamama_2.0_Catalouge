{
    "book_id": "చందమామ_1951_04",
    "stories": [
        {
            "title": "అట్టమీది బొమ్మ",
            "book_page_start": 6,
            "pdf_page_start": 14,
            "pdf_page_end": 15,
            "author": "చందమామ బృందం",
            "genre": "వ్యాసం",
            "moral": "ప్రాప్తకాలజ్ఞత, ధైర్యం మరియు దైవభక్తి వలన గొప్ప కార్యాలు సిద్ధిస్తాయి.",
            "keywords": [
                "రుక్మిణి కళ్యాణం",
                "శ్రీకృష్ణుడు",
                "రుక్మి",
                "రామనామ మహిమ",
                "గౌరీ పూజ"
            ],
            "characters": [
                "రుక్మిణి",
                "శ్రీకృష్ణుడు",
                "రుక్మి",
                "భీష్మక మహారాజు",
                "అగ్నిద్యోతనుడు"
            ],
            "locations": [
                "విదర్భదేశం",
                "కుండినపురం",
                "ద్వారక"
            ],
            "content": "విదర్భదేశాన్ని పాలించే భీష్మకమహారాజు కూతురు రుక్మిణి. రుక్మిణిని శిశుపాలునికిచ్చి చేదామని ఆమె అన్న రుక్మి వుద్దేశం. శ్రీకృష్ణుని పెళ్లాడాలని రుక్మిణి ఆరాటం. రాజధానీ నగరమైన కుండినపురంలో పెళ్లి యేర్పాటులు చకచక సాగిపోతున్నై. మరి రుక్మిణి కోరిక నెరవేరేదెట్లా? రుక్మిణి చాలా తెలివైన పిల్ల కావటంచేత అగి ద్యోతనుడనే బ్రాహ్మడ్ని రహస్యంగా పిలిచి\n' విప్రోత్తమా ! — మీవలన నాకొక మహెూప కారం జరగాలి. అదేమిటీ అంటే :\nద్వారకలో ఉండే శ్రీ కృష్ణునివద్దకు వెళ్లి నిన్నే పతిగా నిశ్చయించుకొనివున్న\nఫలానా రుక్మిణి పంపించిందని నచ్చేవిధంగా చెప్పు. నా అన్న రుక్మి తలపెట్టిన\nవ్యూహం వెల్లడించు. ఒక వేళ శిశుపాలుడు ఎదురుతిరిగితే అతనితో యుద్ధం\nచేయటానికికూడా సిద్ధంలో ఉండాలను. ఇంతకూ నన్ను కలుసుకోవడమెట్లా\nఅని శ్రీకృష్ణునికి సంశయం కలగవచ్చు. అదీ చెబుతా: పెళ్లికి తొలినాడు గౌరీ\nపూజకని ఊరిబయటి గుడిలోకివస్తాననీ, ఆ సమయంచూచి నన్ను ఎత్తుకపోయి\nరాక్షసవిధానాన వివాహమాడవలిసిందనీ ఉపాయం చెప్పు' అంటూ రాయ\nబారం పంపింది. ఇక్కడ రుక్మిణి ఎలా ఆరాటపడుతున్నదో అలానే ద్వారకలో\nశ్రీకృష్ణుడు రుక్మిణినే పెళ్లాడాలని నిశ్చయిఁ చుకుని, ఎలా సాధ్యపడుతుందా\nఅని తహతహపడుతున్నాడు. అందుచేత అగ్నిద్యోతనుడు వెళ్లి కబురు చెప్పగానే\nశ్రీకృష్ణుడు ఆనందభరితుడై బ్రాహ్మణి అనేకవిధాల సత్కరించాడు. ఆయన\nచెప్పినప్రకారం సైన్యం సిద్ధం చేశాడు. బ్రాహ్మణ్ణి తన రథంమిద తీసుకవచ్చి,\nకుండిన పొలిమేరలో వదిలేశాడు. ఈ రహస్య రాయబారం పంపినప్పటినించి\nరుక్మిణి మనసులో ఎన్నో భావాలు పరుగిడజొచ్చినై. తననుగురించి కృష్ణుడు\nఏమనుకుంటున్నాడో, ఏమి జరగబోతుందోననే వేదనకు అంతులేకపోయింది.\nఇటువంటి సమయంలో ఆమెఎడమకన్ను ఆదరటంవల్ల శుభమే జరుగుతుందని\nరుక్మిణి ధైర్యపడింది. అంతలోనే తిరిగి వచ్చిన అగ్నిద్యోతనుని ముఖం\nచూడ కలకల్లాడుతూవుంది. దీన్నిబట్టే తన పని సానుకూలమైనట్టు ఆమె\nగ్రహించింది. బ్రాహ్మణుడు కృష్ణుని రాకను గురించి నోటారా చెప్పేసరికి ఆమె\nఅనందానికి మేర లేకపోయింది. ఈ సంతోషంతో రుక్మిణి సుముహూర్తమందే\nగుడికి పోయి, పూజలు పూర్తిచేసుకొని, నిశ్చింతగా ఇంటికి మరలి వస్తున్నది.\n'రామ' అనే రెండక్షరాలూ మనసుకి తట్టేసరికి అదేదో\nచెప్పలేని ఆనందం కలుగుతుంది. యుగయుగాలుగా\nఈ రామనామసుధను గ్రోలి ఎందరెందరో తరించారు.\nఅటువంటి తారకనామం ఈ నెల 15-వ తేదీ శ్రీరామ\nనవమినాడు దేశమంతటా మారోగుతుంది. రామనామ\nమహిమను వెల్లడించే గొప్ప పుస్తకం' రామాయణం.\nఇందులో పెద్దలూ పిన్నలూకూడా తెలుసుకోవలిసిన\nమహత్తర విషయాలెన్నో వున్నాయి. అందుకనే దీనిని\nమహాకావ్యమన్నారు. పెద్దలకు అవసరమైన ఉదాత్త\nవిషయాలేగాక బిడ్డలకు వినోదాన్ని కూర్చే చిత్రాలుకూడా\nఎన్నో వున్నై. రామనామం సప్తసంఖ్యా ప్రధానమైంది.\nఎలా అంటే, దశావతారాలలో రామావతారం ఏడవది.\nరామాయణంలో గల కాండలు 7. రామరావణయుద్ధం\n7 రోజులు జరిగింది. యుద్ధంలో ముఖ్యవీరులు 7గురు.\nఇంతెందుకూ! మనం ద్వేషించే ఆ రాక్షస దంపతులు\nరావణ, మండోదరుల పేర్లలో మొదటి అక్షరాలు కలిపి\nచూడండి. రామనామ మహిమను మీరే గ్రహిస్తారు.\nఇటువంటి మహిమలను తెలిపే అనేక గాధలలో\nఒకటి ఈ నెల మీరు చదవబోయే శ్రీరామదర్శనం.",
            "book_page_end": 7
        },
        {
            "title": "మంచి బాలుడు",
            "book_page_start": 10,
            "pdf_page_start": 16,
            "pdf_page_end": 17,
            "author": "చందమామ బృందం",
            "genre": "నీతి కథ",
            "moral": "దుర్బలులకు సాయం చేయని మనుగడ వ్యర్థం. ఇతరులకు సహాయం చేయడం మానవత్వ లక్షణం.",
            "keywords": [
                "వర్షం",
                "ముసలమ్మ",
                "సహాయం",
                "దయ",
                "మానవత్వం"
            ],
            "characters": [
                "బాలుడు",
                "ముసలమ్మ",
                "స్నేహితులు"
            ],
            "locations": [
                "వీధి",
                "పాఠశాల (బడి)"
            ],
            "content": "తళతళ మిలమిల మెరపులు మెరసీ\nహెూరున, జోరున వర్షం కురిసీ\nవీథుల్లో కాల్వలు కట్టాయి.\nఆ కాల్వలనిండా నీళ్లొచ్చాయి.\nచెప్పులు తడిసీ, బట్టలు తడిసీ\nచిందే నీళ్లకు, బురదకు జడిసీ\nజనులు మెల్లగా పోతు న్నారు.\nలేకుంటే జారే పడతారు.\nఆ త్రోవను పాపం ఒక ముసలిది\nకాటికి కాళ్లు చాచినట్లున్నది\nగడగడ వణికీ, తడబడి తొణికి\nఅడుగులు లెక్కిడితూ పోతున్నది.\nఇంతలోన దగ్గరలో ఒక బడి\nవదలిపెట్టగా పిల్లలు వడివడి\nకేకలు వేస్తూ, పరుగులు తీస్తూ\nవచ్చారెంతో సందడి చేస్తూ.\nమెదలక ఎవరి త్రోవనే వారు\nపిన్నలు పెద్దలు పోతున్నారు.\nవణికే తొణికే ఆ ముసలమ్మకు\nఎవ్వరు సాయం చేసేవారు ?\nఠ చ న :\nకెలకిలలాడే, అడే, పాడే\nబాలుర అడుగులు ఆనవు భూమిని.\nవారు అసలు చూచారో, లేదో\nగడగడ వణికే ముదుసలిఆమెను.\nకాని వారిలో ఒక్క బాలుడా\nముదుసలి అవ్వను చూచి, జాలిగొని\nచేయి బట్టి గొనిపోయాడామెను\nవిడచివచ్చినా డామె భవనమున\nతిరిగివచ్చి తన తోటివారితో\nఅన్నాడాతడు – “ స్నేహితులారా !\nఆ ముసలమ్మకూడ మరియొకరికి\nఅమ్మేయని ఆలోచించారా ?\nమరి మాయమ్మకూడ ముదుసలియై\nనే దూరానెచటో ఉన్నప్పుడు,\nఅవసరమందు ఆదుకొని దయతో\nసాయం చేయొద్దా మరిఒక్కడు?”\nఇదివిని ప్రతిబాలుడు తన మనమున\nసిగ్గుజెంది అనుకొన్నాడిట్లని—\n* దుర్బలులకు సాయం చేయనియెడ\nకొరగాదెందుకు మనుజుని మనుగడ.”",
            "book_page_end": 11
        },
        {
            "title": "శతపత్రసుందరి",
            "book_page_start": 12,
            "pdf_page_start": 18,
            "pdf_page_end": 22,
            "author": "వి. కళ్యాణసింగు, చక్రధరపురం",
            "genre": "ఫాంటసీ / జానపద కథ",
            "moral": "అత్యాశ పనికిరాదు. ప్రాప్తించిన దానితో సంతృప్తి చెందాలి.",
            "keywords": [
                "అగ్నిమిత్రుడు",
                "దేవాలయం",
                "బంగారం",
                "మూలిక",
                "శతపత్రసుందరి"
            ],
            "characters": [
                "అగ్నిమిత్రుడు",
                "రాజుకుమార్తె",
                "యోగి",
                "లక్ష్మీదేవి"
            ],
            "locations": [
                "ఘూర్జరదేశం",
                "మళయాళదేశం",
                "శంకరగిరి కొండ",
                "మహాపట్టణం"
            ],
            "content": "ఘూర్జరదేశంలో అగ్నిమిత్రుడనే రాజ\nపుత్రుడొకడుండేవాడు. అందం చందం,\nబలం శౌర్యం ఉన్నవికాని అతనికి రాజ్యం\nమాత్రం లేదు. ఏనాటికైనా అదృష్టం పట్టక\nపోతుందా అనే ఆశతో బయల్దేరి పోయి\nపోయి మళయాళదేశం ప్రవేశించాడు.\nఅతనికి ప్రయాణంలో నదులు, అడ\nవులు కొండలు ఎన్నెన్నో తగిలాయి. నడిచి\nనంతదూరం నడిచి, లభించిన ఆహారం\nఏదో తిని, మధ్య మధ్య ఎక్కడో అక్కడ\nపడుకుంటూ శ్రమ తీరేక ముందుకు\nకాలు సాగిస్తూ వచ్చాడు. ఇలా కొన్నిరోజు\nఅయేసరికి శంకరగిరి అనే కొండదగ్గిరికి\nచేరుకున్నాడు. చీకటిపడటంచేత ఆనాటికి\nఅక్కడ విశ్రమించి అగ్నిమిత్రుడు ఆ\nకొండ వరియలో పడుకున్నాడు.\nపడుకుని ఇంకా కళ్లు మూయకుండానే\nఅతనికి ఎదురుగా ఒక గొప్ప దేవాలయం కనపడింది. అది చాలా అద్భుతమైన\nదేవాలయం. దాని విశేష మేమిటంటే.\nఇటుకా, సున్నం, రాళ్లతోట్టిన గుడి కాదది ?\nఅంతా బంగారమే! గుడిమీదా, గోపురం\nమీదా, ప్రాకారాలమీదా మండపంమీదా\nఉండే శిల్పమంతా నవరత్న మణిమయమై\nవున్నది. నివ్వెరపోయి చూస్తున్న అగ్ని\nమిత్రుడి కళ్లు జిగేలుమన్నాయి.\nఇంకొక చిత్రం : అంతకు ఒక్కక్షణం\nముందు ఆ దారివెంబడే నడిచి వచ్చిన\nఅతడికి ఈ దేవాలయం కనపడనేలేదు.\nమరైతే ఇంతట్లో ఎక్కడనుంచి వచ్చిందీ!\nఇదేదో ఇంద్రజాల మనిపించిందతడికి.\nమంత్రాలకి, గారడీలకీ మళయాళదేశం\nపేరుపొందినది కదా. అందువల్ల ఇదీ యేదో\nమాయలాగే వుంది. లేకపోతే ఒక చిటికలో\nఇంత గొప్ప దేవాలయం ముందువచ్చి\nప్రత్యక్షం కావడమేమిటి !\nవి. కళ్యాణసింగు, చక్రధరపురం\nఅగ్నిమిత్రుడు ఆశ్చర్యపోతూ ఆలో\nచించుకు నేటప్పటికి అతనికొక బుద్ధి\nపుట్టింది. అది నిజమైన దేవాలయమో లేక\nఉత్తి భ్రమో చేతితో తాకితే తెలిసిపోతుం\nదని తోచి, పడుకున్నవాడల్లా లేచాడు.\nఅతడు లేచీ లేవటంతో అంతవరకూ\nథేదీప్యమానంగా ప్రకాశిస్తూ కనపడ్డ ఆ\nదేవాలయం, గోపురప్రాకారాలూ, సమస్తం\nఅదృశ్యమైపోయి, అంతా అంధ కారమై\nపోయింది. దానితో అతడు భయపడిపోయి,\nఒక్క అడుగుకూడా ముందుకి వెయ్య\nలేక మళ్లీ అక్కడే కూలపడిపోయాడు.\nఐతేం, పడుకోటంతోనే మళ్లీ ఆ గుడి\nగోపురం అన్నీ అతనికి మునపటిలాగానే\nఎక్కడివక్కడ కనపడ్డాయి! లేచి పట్టు\nకుందామంటే మాయమైపోతున్నై. తిరిగి\nపడుకుంటే కనుపడుతున్నై! ' ఇదంతా\nనిజమా స్వప్నమా ?' అనుకుంటూ అగ్ని\nమిత్రుడు ఒకమాటు గట్టిగా వొళ్లు గిల్లుకు\nచూసుకున్నాడు. ఆ చోట నొప్పి పెట్టి తను\nచూస్తోన్నది నిజమేననీ కలగాదనీ తేలింది.\nగుడిగోడ ముట్టుకుందామని మళ్లీ తోచి\nలేచాడు. ఏమయింది ? ఇదివరకు మల్లేనే\nగుడి మాయమై చీకటి ప్రత్యక్షమైంది.\nఏమీ తోచక అక్కడే పరునాడు మళ్లీ.\nవెంట నే దేవాలయం ప్రత్యక్షమైంది! లేస్తే\nఎక్కడ మాయమైపోతుందో అన్న భయం\nకొద్దీ అతడలాగే పరుండి ఆ దృశ్యాన్ని\nచూస్తో ఉండిపోయాడు. అతనితోపాటు ఆ\nదృశ్యంకూడా అలాగే ఉండిపోయింది.\nకాని కాస్సేపయేటప్పటికి అతని చెవిని\nపుటుక్కుమని చీమ ఒకటి కుట్టింది. తటాల్న\nలేచాడు. గుడి అదృశ్యమైంది. ఐతే\nఅయింది. 'ఈ కుట్టినది చిమా మరొకటా?'\nఅంటూ కూచుని, అతడు అక్కడ చేత్తో\nవెతకటం మొదలెట్టేడు. అతని చేతికేదో\nమూలికలాంటింది చిక్కింది. ఆ క్షణమే\nగుడి ప్రత్యక్షమైంది ! ' కూచున్నా గుడి కన\nపడిందే ఈమాటు?' అంటూ ఆ మూలిక\nచేతిలో ఉంచుకొనే లేచాడు. గుడి కన\nపడుతోనే ఉంది. ముందుకు నడిచాడు.\nగుడి కనపడుతోనేఉంది! వెళ్లి తాకాడు!\nనిజంగా ఆ గుడిగోడలు బంగారపు\nగోడలే ! ఆశిల్పంలో ఆతికినవన్నీ కెంపులూ,\nపచ్చలూ, మరకతాలూ, మాణిక్యాలే!\nఅంతసేపూ పడుకున్నప్పుడు కనపడి లేస్తే\nమాయమై పోతూవుండటానికి కారణం ఆ\nమూలికే ' అని అగ్నిమిత్రుడికి రూఢి ఐంది.\nఆతడు పడుకొనివున్నప్పుడు తన తలకు ఆ\nమూలిక తగిలి ఆ దృశ్యం కనపడడం,\nలేచినప్పుడు మూలిక సంపర్కం లేక ఆ\nదృశ్యం అదృశ్యం కావటం జరిగిందనీ,\nఇప్పుడామూలిక చేతిలోనే ఉండటంవల్ల ఆ\nగుడి కనపడటమే కాకుండా, దాని గోడల్ని\nతాకగలుగుతున్నాననీ గ్రహించాడు.\nఅంతవరకూ వచ్చాక ఆ దేవాలయంలో\nప్రవేశించి, అక్కడ యేమేమి చిత్రా\nలున్నాయో చూడాలని ఎవరికనిపించదు ?\nఅగ్నిమిత్రుడు మూలికతోసహా లోపలకి\nచొరబడ్డాడు. గర్భాలయానికి ముందున్న\nమండపంలోంచి వెడుతూంటే రెండు\nపక్కలా అటొకఐదూ, ఇటొకఐదూ పది\nబంగారపు గోలేలు కనిపించినై.\nఆ గోలేలు చాలా ఎత్తుగా ఉండి అగ్ని\nమిత్రుడు బొటనవేళ్లమీద నిలబడి తొంగి\nచూస్తేగాని లోపల యేమున్నదీ కనపడింది\nకాదు. మొదటి గోలెంలో బాతుగుడ్లంతలేసి\nఎర్రటి కెంపులున్నాయి. ఇంకోదాంట్లో\nపచ్చలున్నాయి. వేరొకదానిలో గోమేధికా\nలున్నాయి. అలాగే ముత్యాలు, పగడాలు,\nనవరత్నాలలో ఇంకా మిగిలినవీ ఉన్నాయి.\nపదోగోలెంలో బంగారు మొహరీలున్నై.\nఆగోలేలన్నీ చూసేటప్పటికి అగ్ని మితృ\nడికి మతిపోయింది ! పైనున్న తువ్వాలు\nపరచి ప్రతిగోలెంలోంచి పిడికిడేసి తీసి\nపోసుకుని మూటగట్టబోయాడు. ఐతే, చిత్ర\nమేమోకాని, ఆ పదిపిడికిళ్ల రత్నాలలోనూ\nదినుసుకొక్కటి చొప్పున మిగిలి, తక్కిన\nవన్నీ దేని గోలెంలోకి అది వెళ్లిపోయింది!\nఅగ్నిమితృడు బుద్ధిమంతుడు గనక,\n' అత్యాశ పనికిరాదు' అని తెలుసుకుని అవి\nమూటగట్టుకుని,గర్భాలయంప్రవేశించాడు.\nఅతని కి ఎదురుగా నూరు రేకుల\nబంగారపు కమలంమీద కూర్చునిఉన్న\nలక్ష్మీదేవి ప్రసన్న ముఖంతో కనపడింది.\nఆమె పాదాలవద్ద ‘శతపత్రసుందరి' అన్న\nఅక్షరాలు విద్యుద్దీపాలకుమల్లే మెరుస్తో\nకనపడ్డాయి. ఆ సుందరమూర్తికి అగ్ని\nమిత్రుడు చేతులుజోడించి భక్తిపారవశ్యంతో\n'శతపత్రసుందరీ!' అని నమస్కారం\nచేశాడు. ఆ పారవశ్యంలో అతని చేతిలో\nవున్న మూలిక క్రింద పడిపోయింది. ఇంకే\nముంది? కళ్లుతెరిచి చూచేటప్పటికి శతపత్ర\nసుందరికాని, గోలేలుకాని, దేవాలయం\nగాని లేవు! అతడు మూలికకోసం అక్క\nడంతా తడిమేడు లాభంలేకపోయింది.\nబుజంమీద మూటమటుకు రత్నాలతో\nసహా అలాగే వుంది.\n'ప్రాప్తమెంతో అంతే' అనుకుంటూ\nఅగ్నిమితృడు ఆ కొండదిగి వెళ్లిపోయాడు.\nఆ కొండకి ఆవల ఒక మహాపట్టణం\nకనపడింది. అందులో ప్రవేశించేటప్పటికి\nఅగ్నిమితృడికి ఏదో చాటింపు వినపడింది.\nనరీగ్గా బోధపడక అతడు 'ఏమిటయ్యా ఆ\nచాటింపు?' అని, ఆ దారిని పోతూన్న ఎవ\nరినో అడిగేడు. వాడు, ' మామూలు చాటిం\nపేనయ్యా' అన్నాడు.\n'నేను కొత్తవాణ్ణి. మీకు మామూలేఐనా\nఆ చాటింపేదో నాకు కొత్తేకద' అన్నాడు.\nఅగ్నిమిత్రుడు. అప్పుడు వాడు, \"అటైతే\nవిను. మా రాజుగారి కొక కూతురుంది.\nఆవిడకి పిచ్చి. పెళ్లి వేసుకోమంటే, 'శత\nపత్రసుందరి ఆలయంలోఉన్న రత్నాలు\nతెచ్చినవాణ్ణి కాని పెళ్ళి చేసుకోను'\nఅంటుంది. చిన్నప్పుడు ఎవడో యోగివచ్చి,\nఅలా రత్నాలు తెచ్చినవాణ్ణి కాని పెళ్ళి\nచేసుకోవద్దని చెప్పాడట, ' ఎక్కడుంది ఆ\nగుడి?' అంటే 'నాకుమాత్రం తెలుసా?'\nఅంటుంది. అలాంటి గుడి ఈ లోకంలో\nఉంటేగదా తెలియటానికి, ఆ రత్నాలు తేవ\nటానికీని? కూతురుకుతగిన తండ్రే మా\nరాజుగారు ! ఆ రత్నాలుతెచ్చినవాడికే తన\nకూతుర్నిచ్చి పెళ్లిచేస్తాననీ, రాజ్యంఇస్తాననీ\nరోజూ చాటింపు వేయిస్తాడు. తెలిసిందా?\"\nఅని ఒక వెకిలినవ్వు నవ్వి తనదారిని తను\nపోయాడు.\nఅగ్నిమిత్రుడు వెంటనే రాజుగారిదగ్గర\nకెళ్ళి, ' నేను శతపత్రసుందరి ఆలయం\nలోంచి రత్నాలు తెచ్చాను' అన్నాడు.\nఅక్కడ ఉన్నవాళ్లంతా, ' మరో పిచ్చివాడు\nవచ్చాడు' అనుకున్నారు. కాని అగ్ని\nమిత్రుడు మూటవిప్పి రత్నాలు చూపించే\nటప్పటికి వాళ్లనోళ్లు కట్టుపడ్డాయి.\nవాళ్లంతా 'పిచ్చిది ' అనుకుంటూన్న\nరాజుగారికూతురు ఈ సంగతివిని ఎవరూ\nపిలవకుండానే పరుగెత్తుకొచ్చి, జిగేల్ జిగేల్\nమనే ఆ రాళ్ళూ, ఆ రాళ్లముందు ముసి\nముసినవ్వులతో మెరిసిపోతూన్న అగ్ని\nమిత్రుణ్ణిచూసి, అతనిమెడలో పూలదండ\nవేసేసింది! అక్కడివాళ్లంతా, అతనిచుట్టూ\nమూగి, ' ఆ శతపత్రసుందరి గుడి ఎక్క\nడుందో చెప్పరూ?' అంటూ కాళ్ళా వేళ్ళా\nపడ్డారు.\nఅగ్ని మిత్రుడు దాపరికం లేకుండా ఆ\nమూలిక మహిమ చెప్పి, అది దొరికినవాళ్లకి\nగాని ఆ గుడి కనపడదనే రహస్యం వెల్ల\nడించాడు. మూలిక సంగతి విన్నవాళ్లు\nశంకరగిరిపోయి, వెతకటం మొదలెట్టేరు.\nయిప్పటికీ అలా వెతుకుతూనేఉన్నారు.",
            "book_page_end": 16
        },
        {
            "title": "విచిత్ర కవలలు",
            "book_page_start": 17,
            "pdf_page_start": 23,
            "pdf_page_end": 29,
            "author": "చందమామ బృందం",
            "genre": "జానపద కథ / ధారావాహిక",
            "moral": "దుష్టుల కుట్రలకు బలికాకుండా తెలివిగా ఉండాలి.",
            "keywords": [
                "కవల సోదరులు",
                "రాక్షసుడు",
                "శిలాప్రతిమ",
                "దానశీల మహారాజు",
                "సుభాషిణి"
            ],
            "characters": [
                "ఉదయనుడు",
                "నిశీధుడు",
                "సుభాషిణి",
                "రాకుమార్తెలు",
                "రాక్షసుడు",
                "దానశీల మహారాజు"
            ],
            "locations": [
                "రాక్షసుడి భవనం",
                "కొలను",
                "కోట"
            ],
            "content": "[రాక్షనుడి మాయవల్ల అసలుస్వరూపాలు పోయి ఒకడు శిలాప్రతిమగాను, రెండవవాడు\nకోతిగాను కవలసోదరులు ఎలామారిపోయారో, తిరిగి మామూలురూపాలు ఎలాపొందారో,\nరాక్షసుఱ్రగురించి రాకుమార్తెలు చెప్పిన రహస్యం ఏమిటో చదివారుకదా? ఆతర్వాత]\nతమవద్దనున్న భస్మాలూ, అంజనాలూ ఆశ్చర్యపోయారు. \"నిజమేసుమా !\nరాక్షసుడి భూగృహంలో పనిచెయ్యవు అని మాకు యింతవరకు ఈ సందేహమే కలగ\nతెలిసినప్పటినుంచీ, మన కవల సోదరులు లేదు. బహుశా ఒక కారణంవల్ల వాడు మీ\nవేరే మార్గం ఏమిటా అని ఆలోచించ జోలికి రాకుండా ఉండివుంటాడని\nసాగారు. ఇలా ఆలోచిస్తూపోగా వాళ్లకి ఒక యిప్పుడు నాకు తోస్తున్నది. ఐతే...” అని\nసందేహం కలిగింది. — \"ఈ రాక్షసుడు వూరుకున్నది సుభాషిణి.\nప్రపంచంలో ఎక్కడెక్కడి కవలలనూ\nయిట్టే పసిపట్టి తెస్తాడుకదా! యింతకాలం\nమన జోలికిరాకుండా వూరుకొనటానికి\nకారణం ఏమైవుంటుందీ?” అని.\nమర్నాడు వాళ్లు రాకుమార్తెలను కలుసు\nకొన్నప్పుడు ఉదయనుడు తమకుకలిగిన\nఈ సందేహాన్ని వెల్లడించేసరికి, వాళ్ళూ\n“ఫరవాలేదు, చెప్పు. నీవు వూహించిన\nకారణమే నిజమైతే తగుజాగ్రత్తలో ఉండ\nవచ్చుకదా” అన్నాడు నిశీధుడు.\nఅప్పుడు సుభాషిణి \" ఏమీ లేదు. ఏ\nవిధమైన అవయవలోపమున్నా ఆ కవలలు\nరాక్షసుడి బలికి పనికిరారు. బలి యివ్వ\nబోయే సమయమందు ఈ విషయాన్ని\nవాడు బాగా పరిశీలిస్తాడు. చూడగా మీకు\nఅలాంటి లోపాలేవీ మామట్టుకు కనుపించ\nలేదు. కనుకనే యిలా మిమ్మల్ని అడగ\nటానికి జంకు కలిగింది ” అన్నది.\nఇది వింటూనే కవలసోదరులు ముగ్గురు\nఒక్కసారిగా \" నీకు సరియైన సందేహమే\nకలిగింది” అన్నారు.\nతర్వాత ఉదయనుడు పుట్టుకతో\nతమ చూపుల విషయంలో ఎలాంటి\nలోపాలుండేవీ, ఆతర్వాత గెడ్డపువాడి\nపుణ్యమా అంటూ ఆ లోపాలు ఎలా\nతొలగిపోయిందీ రాకుమార్తెలకు విస్తరించి\nచెప్పాడు.\nవాళ్లు యిలా మాట్లాడుకొంటుండగా\nరాక్షసుడి రాక తెలిపే సుడిగాలి ప్రారంభ\nమైంది. వెంటనే రాకుమార్తెలు కొలను\nలోనికి వెళ్లిపోయారు. కాని, పాపం ఈసారి\nమన కవలసోదరులు తప్పించుకోలేక\nపోయారు. ఉదయనుడు తనవద్దవున్న\nభస్మం తీసి సరీగ్గా మీదచల్లుకోబోయేసరి\nకల్లా రాక్షసుడు అమాంతం ప్రత్యక్ష మై\nవాళ్ల ముగ్గురునీ తన గుప్పిటిలో చిక్కించు.\nకొన్నాడు.\nమన కవల సోదరులు లోలోపల\nభయంతో గజగజ వణికిపోతున్నా పైకి\nమాత్రం ధైర్యంగానే వున్నారు.\nఅప్పుడు రాక్షసుడు— \" ఎవరు మీరు?\nఈ నా రహస్య ప్రదేశానికి ఎలా వచ్చారు?\nనిజం చెప్పండి. లేదా యింతకుముందు\nవచ్చిన వాళ్ల గతి యేమయిందో అదేమీకూ\nఅవుతుంది ” అని గర్జించాడు.\nఅందుకు ఉదయనుడు \" నిజమే.\nనయ్యా. ఇక్కడికి రావటం కష్టమనీ,\nఎంతో ప్రమాదకరమనీ, తీరా యిక్కడికి\nవచ్చాకకాని మాకు తెలియనేలేదు. ఐనా\nమేము ప్రాణాలకు తెగించి వచ్చాం కనుక\nమేముచెప్పే యదార్థం విని, ఆ తరువాత\nనీ యిష్టమొచ్చినట్టు చేసుకో” అన్నాడు\nఉదయనుడు.\n\"ఓ హెూ ! 'పిట్ట కొంచెం కూత ఘనం'\nఅన్నట్టుందే మీ వాలకం చూడగా? మా\nతమ్ముణ్ణి టోపీ వేసింది మీరేకదూ? సరే,\nఅసలిక్కడికి ఇలా దొంగతనంగా ఎందు\nకొచ్చారో చెప్పండిముందు ” అని గద్దిం\nచాడు రాక్షసుడు,\n\" అదే పొరపాటు. మేము దొంగతనంగా\nరాలేదు. అలా రావలసిన అవసరం మాకు\nలేదు. మేము వచ్చిన పని ఏమిటీ అంటే\n......” అని ఉదయనుడు ఏమో చెప్ప\nబోతుండగా.\n\"ఏమిటి ఏముంది? నాకు టోపీ వేయ\nటానికే ” అనే మాటలు వినిపించినై.\nఆ మాటలు వచ్చిన దిక్కుకి తిరిగి\nచూచేసరికి, మొట్టమొదటగా తాము ఎవరి\nనైతే మోసపుచ్చి గెడ్డ పువాడిదగ్గరకు\nపంపారో ఆ రాక్షసుడే తమవైపు చరచర\nనడిచివస్తూండటం కనుపించింది.\nవాడు వస్తూనే — \" అన్నా, వీళ్ల సంగతి\nయిక నేను చూచుకుంటాను. కాలం\nవృధా పుచ్చకు. నీ వేటకి నువ్వు పో\"\nఅన్నాడు.\nతమ్ముడు ఎప్పుడైతే యిలా అన్నాడో\nఅప్పుడు రాక్షసుడు \" యిదేదో పెద్ద గాధ\nలాగా ఉన్నది. వీళ్లు మా తమ్ముడికి తెలి\nసినవాళ్లుగానే కనిపిస్తున్నారు. కనుక వీళ్ల\nసంగతి వాడే చూచుకోవటం మంచిది”\nఅనుకుంటూ తిరిగి గద్దరూపంలో రివ్వున\nఆకాశమార్గాన వెళ్లిపోయాడు.\nఆవెంటనే రాక్షసుడు మన కవలసోదరు\nలను వెంటబెట్టుకుని తను కాపలా కాసే\nభవనంలోకి తీసుకుపోయాడు. వాళ్లని సావ\nకాశంగా కూచోబెట్టుకుని \"అబ్బాయిలూ!\nగెడ్డపువాణ్ణి టోపీవేశారు. నన్ను టోపీవేశారు.\nఇప్పుడు మా అన్నను టోపీవెయ్యజూచారు.\nకాని పాపం మీ ఆటలుసాగక, నా చేతిలో\nచిక్కిపోయారు. గెడ్డపువాడిదగ్గిర మీరు\nకాజేసిన అంజనాలూ, భస్త్రాలూ, తువ్వాలూ\nఅన్నీ అక్కడ పెట్టండి. తర్వాత తక్కిన\nసంగతులు మాట్లాడుకుందాం” అన్నాడు.\nపాపం, ఏమిచేస్తారు కవలసోదరులు ?\nతప్పనిసరిగా ఆవస్తువులన్నీ అక్కడపెట్టి\nవేశారు. అప్పుడు రాక్షసుడు \"అబ్బా\nయిలూ! ఇంతకాలంగా యిక్కడ కాపలా\nకాస్తున్నాగాని నన్ను తప్పించుకు లోపలికి\nపోయినవాళ్లు ఒక్క రూ లేరు. ఎవరు\nవచ్చినా నా చేతిలో చిక్కిపోయి శిలాప్రతిమ\nలుగా మారిపోవలిసిందే. అదిగో చూడండి\nవాళ్లంతా యింకా ఎలాగ అఘోరిస్తున్నారో.\nఅలాంటిది ఆ రోజున మీరు నాకు టోపీ\nవేసినప్పటినించీ నేను కడుపునిండా తిండి\nకూడా తినటంలేదు. భలే ఆకలిగావున్నది.\nఈ నెలరోజుల వారా మీ పేరు చెప్పుకుని,\nయివాళ లక్షణంగా కడుపునింపుకొంటా ”\nనంటూ మాయతువ్వాలు పరిచి ఆహారం\nకోరుకున్నాడు.\nతన కడుపు బాగా నింపుకొని రాక్షసుడు\nకవల సోదరులకుకూడా వాటిల్లో కొన్ని\nఫలాలు యిచ్చాడు తినమని. వాళ్లు కూడా\nకడుపులు నింపుకొన్న తర్వాత రాక్షసుడు\nవాళ్లని ముగ్గురినీ ఒక త్రాటితో కట్టివేసి\n\" కాసిని నీళ్లు తాగి వస్తాను, వుండండి”\nఅంటూ కొలనువైపుకి వెళ్లాడు.\nమరికొద్దిసేపటికి రాక్షసుడు ఒక మూడు\nఆకుదొన్నెలతో నీళ్లు తీసుకొని తిరిగివచ్చి\nవాటిని సోదరులకు యిచ్చాడు.\nఇదంతా తమపైన అభిమానంతో నే\nచేస్తున్నా డనుకున్నారు సోదరులు. అందు\nచేత వాడు యిచ్చిన నీళ్లు గడగడ త్రాగి\nవేశారు. నీరు గొంతుదిగేసరికల్లా ఇంకే\nముంది పాపం, ముగ్గురూ మూడు శిలా\nప్రతిమ లయిపోయారు.\nఇలా కాగానే రాక్షసుడు 'హా ! హా !!\nహా!!!' అంటూ ఆ భవనం ప్రతిధ్వనిం\nచేట్టు విరగబడి నవ్వుతూ ఈ కొత్త శిలా\nప్రతిమలను తను కాపలా కాస్తున్న వాకిలి\nప్రక్కన వుంచాడు.\nఇక్కడ ఈవిధంగా కవలసోదరులు\nముగ్గురూ చిక్కు పడిపోయారా? ఇక\nఅక్కడ దానశీల మహారాజూ, రాణి పద్మ\nముఖీ ఎలా వున్నారో ఒక్కసారి చూదాం.\n*\n*\n*\nతన ముద్దుల కూతుళ్లు ముగ్గుర్నీ వెతుకు\nరావటానికని కవలసోదరులకు గుఱ్ఱాలిచ్చి\nపంపినరోజునే రాజు\" ఒకపనిచేశాడు.-\nకోట పైఅంతస్థుమీద ఒక చిత్రమైన చిన్న\nగది కట్టించుకున్నాడు. అగదిలో కూర్చుని\nచూచినట్టయితే చుట్టుప్రక్కల కనుచూపు\nమేరలో ఎక్కడ ఎటువంటి సంచారం\nవున్నా స్పష్టంగా కనుపిస్తుంది రాజుకి. ఈ\nగదిలో కూచుని' రోజు యిరవైనాలుగు\nగంటలూ కన్నులు కాయలుకాచేట్లు\nచూస్తూవుండటమే ఆయన పని.\nకవలసోదరులు బయల్దేరి ఇప్పటికప్పుడే\nఅయిదేళ్లు దాటింది. ఇంతవరకు వాళ్ల ఆతీ\nగతీ లేదు. అందుకని రోజురోజుకీ రాజుకి\nవ్యాకులత హెచ్చు కాజొచ్చింది. అయినా\nఆశ పీడించటంచేత మధ్యమధ్య ఆస్థాన\nజ్యోతిష్టుని సంప్రతిస్తునేవున్నాడు. 'అమ్మా\nయిలు ఎక్కడనో జీవించేవున్నారనీ,\nసుఖంగా తిరిగి రాగలరనీ, నిస్పృహ చెంద\nవలసిన పని లేనేలేదనీ ' జ్యోతిష్కుడు\nకచ్చితంగా చెబుతూ వుండటంచేత రాజు\nఎలాగో ప్రాణాలు ఉగ్గబట్టుకు వుంటు\nన్నాడు.\nఒకనాడు తెల్లవారుజామున మసక చీక\nటిగావుండగా రాజు యథాప్రకారం గదిలో\nకూచుని చూస్తూవున్నాడు. ఆ మసక\nవెలుగులో దూరాన రెండుగుఱ్ఱాలు శర\nవేగంతో తన భవనంవైపు రావటం కను\nపించింది. ఆ గుఱ్ఱాల రంగూ, వాటి పైన\nమనుష్యుల ఆకారాలూ, వీటిమాటకేం,\nవాటిని కట్టివున్న ఆ నల్లజెండాలూ చూచే\nసరికి రాజు కెవ్వున కేక పెట్టి బాకుతో\nపొడుచుకోబోయాడు. దైవవశాత్తు, కేక విన్న\nసేవకులు రెప్పపాటులో అక్కడకు చేరు\nకోవటంవల్ల ఆ ప్రమాదం కాస్తా తప్పింది.\nఐతే, రాజు స్పృహతప్పి పడిపోయాడు.\nకొంతసేపటికే రాజు తెప్పరిల్లుకోవ\nటమూ, ఆ గుఱ్ఱాలు రెండూ అక్షడకువచ్చి\nచేరుకోవటమూ ఒక్కసారిగా జరిగింది.\nఆ వచ్చిన గుణాలు కవలసోదరులకు\nస్వయంగా తను యిచ్చిపంపినవే. అయినా\nవాటిపైన వచ్చినది కవలసోదరులు కాదు!\nవాళ్లు తన సేవకులు !!\nవాళ్లవైపు రాజు ఆత్రంగా పరుగెత్తుకెళ్ళి\n\" అమ్మాయిలు ఏరీ? ఆ కవలపిల్లలేరీ? ఈ\nగుఱ్ఱాలు ఎక్క డివిమీకు?” అంటూ ప్రశ్నల\nవర్షం కురిపించాడు.\nఅందుకు సేవకులు—\" మహారాజా !\nక్షమించండి. అమ్మాయిల సంగతిగానీ,\nకుర్రవాళ్ల సంగతిగానీ మాకేమీ తెలియదు.\nఊరూరా మేము వెతుక్కొంటూ పోగా\nపోగా ఒకానొక మైదానంలో ఈ అశ్వాలు\nమాకు కనుపించినై. వీటిని వెంటనే పోల్చు\nకుని, మన ఆమ్మాయిలూ, ఆ కవలలూ\nకనపడతారేమోనని ఆ ప్రదేశమంతా\nకలియ వెతికాము. ఎంతకూ వారి జాడ\nతెలియకపోయేసరికి, ఒక వేళ వారు ఇంటికే\nచేరుకున్నారేమో చూద్దాం, లేదా ఇంత\nవరకు వర్తమానమైనా అందించుదాం అని\nమేము వచ్చేశాము ప్రభూ!” అని విన్న\nవించుకున్నారు.\nఅంతావిని, 'అంతటి అదృష్టమా!'\nఅంటూ రాజు తిరిగి దుఃఖంతో పడి\nపోయాడు.\nఅంతాచేరి రాజుకు ధైర్యంచెప్పి వూర\nఉంచగా తిరిగి మనస్తిమితం చిక్కినతర్వాత\nగుర్రాలపైన ఎక్కివచ్చిన సేవకు లిద్దరను\nఎదటికి పిలిచి \" ఓరి వాజమ్మల్లారా !—\nఅమ్మాయిలను వెదికి వెంటబెట్టుకు రాక\nఎందుకని వచ్చినట్టు మీరు? వాళ్లను వెతక\nబోయిన కవలసోదరుల గతి యేమైందో\nపాపం! ఆ కసుగందులు ఏమి ఆపదలలో\nచిక్కుకున్నారో! లేకుంటే వాళ్ల జాడ తెలి\nయకపోవడ మేమిటి ఇంతవరకూ? నాకు\nపూర్తిగా ప్రాణం విసిగిపోయింది. క్షణం\nకూడా నిలవలేకపోతున్నాను. మళ్ళీ మీరు\nవెంటనేవచ్చే ఆశ వున్నదా? ఏమో, మీరు\nతిరిగివచ్చేలోపల నాపని ఎలా వుంటుందో.\nసరే పోయిరండి\" అంటూ వాళ్లను సాగ\nనంపాడు.\nఈ సేవకులు వచ్చిన వర్తమానం ఆ\nనోటా ఆనోటా అంతఃపురంలోకి పాకిపోయి,\nఆదమరిచివున్న రాణికి మళ్లీ పిచ్చిపట్టింది.\n[అక్కడ మన సోదరులగతి ఏమైందిపాపం ?\nవాళ్లు అలా శిలాప్రతిమలుగానే వుండిపోయారా ?\nఅసలు ఇలా జరిగినట్టు రాకుమార్తెలకు తెలు\nస్తుందా, లేదా? ఈ సమస్యలన్నీ వచ్చేనెల]",
            "book_page_end": 23
        },
        {
            "title": "పుష్పగిరి",
            "book_page_start": 24,
            "pdf_page_start": 30,
            "pdf_page_end": 34,
            "author": "పిళ్లా మల్లునాయుడు, అనకాపల్లి",
            "genre": "పురాణం / మత కథ",
            "moral": "భక్తి, పితృభక్తి మరియు పవిత్ర జల మహిమ గొప్ప ఫలితాలను ఇస్తాయి.",
            "keywords": [
                "చైనులు",
                "కాశీ యాత్ర",
                "పినాకిని నది",
                "అమృతం",
                "హనుమంతుడు"
            ],
            "characters": [
                "చైనులు",
                "బ్రాహ్మణుడు",
                "నారదుడు",
                "బ్రహ్మ",
                "హనుమంతుడు",
                "శివకేశవులు"
            ],
            "locations": [
                "కడప జిల్లా",
                "పినాకిని నది",
                "కాశీక్షేత్రం",
                "పుష్పగిరి"
            ],
            "content": "చాలాకాలం కిందట ఒక గ్రామంలో నా ఆత్మ సంతృప్తి పడుతుంది. నాకు\nనిష్ఠాపరుడైన ఒక బ్రాహ్మణుడు ఉండేవాడు. ముక్తిమార్గం యేర్పడుతుంది\" అంటూ\nఆయనకు దివ్యక్షేత్రాలు దర్శించుకువద్దా తన తుదికోరిక వెల్లడించి దేహయాత్ర\nమనీ, పుణ్యనదులన్నిటిలోనూ మునిగి\nతరించుదామని ఎంతో ఆసక్తిగా వుండేది.\nఐతే, పుట్టుపేద కావటంచేత చెయిసాగక,\nకోరిక నెరవేరింది కాదు.\nఇంతలో ఆ బ్రాహ్మణుడికి కాలం సమీ\nపించగా, ఒక్కగానొక్క కుమారుడైన\nచైనుల్ని చేరబిలిచి, \" నాయనా ! - ఎంత\nయత్నించినా నా జీవితంలో తీర్థయాత్రలు\nసేవించుకోవటం గాని, పుణ్యనదులలో\nస్నానం చేయటంగాని పడలేదు. ఈ కోరిక\nఅలానే నిలిచిపోయింది. కాబట్టి, నీకైనా\nసావకాశం చిక్కినట్టయితే, నా అస్తులను\nవీలైనన్ని పుణ్యనదులలో కలపపలిసింది.\nముఖ్యంగా పవిత్రమైన గంగానదిలో కలప\nవలిసింది. ఈ ఒక్కపని నీవు చేశావంటే\nచాలించాడు.\nచైనులు పితృభక్తి కలవాడు. అందు\nచేత అతడు అప్పో సొప్పో చేసి ఐనా\nసరే, తండ్రి కోరిక నెరవేర్చి తీరాలె.\nకొడుకుననిపించుకుంటూ, ఈమాత్రం పని\nచేయలేకపోతే, నాజన్మ యేం జన్మ!” అనే\nసంకల్పంతో బయల్దేరిపోయి, ఎన్ని కష్టాల\nకైనా ఓర్చి కాశీక్షేత్రం దర్శించుకుని\nతండ్రి అస్తులు గంగానదిలో కలపాలని\nనిశ్చయించుకున్నాడు.\nఆ కాలంలో ఇప్పటిలాగా రైళ్లా, విమా\nనాలా, ఇట్టె వెళ్లి అట్టె రావటానికి ! కాలి\nనడకని పోవాలి, కీకారణ్యాలు దాటాలి.\nకష్టసుఖాలు ఒంటపట్టించుకోవాలి. ఇన్ని\nజరిగినా, బయల్దేరిన మనిషి మళ్లీ ఇల్లు\nచేరుకునేవరకూ నమ్మకం లేకపోయె ! -\nఅందుకనే 'కాశీకి వెళ్లినవాడూ కాటికి\nపోయినవాడూ తిరిగిరారు' అనే సామెత\nకూడా యేర్పడినట్టుంది.\nచైనులు పాదచారి అయి బయల్దేరాడు.\nరోజుకొక గ్రామం చొప్పున సంచారం\nచేస్తూ, దారిలో తగిలిన క్షేత్రాలన్నీ దర్శిస్తూ,\nపరలోకాన ఉండే తండ్రికి గతులు\nకల్పిస్తూ వెళుతున్నాడు. పోయి పోయి\nఅతడు కడప జిల్లాలో కాలు పెట్టాడు.\nఅక్కడ పినాకినీ నది ప్రవహిస్తున్నది.\nసరే, ఇందులోకూడా స్నానంచేసిపోదాం'\nఅనుకుని, అస్తులమూట ఆ దగ్గరనే పెట్టి\nచైనులు నదిలో దిగాడు.\nఅతడు స్నానం చేసికొని, సంధ్య వార్చు\nకుని వచ్చి, మళ్లీ మూట బుజాన వేసుకు\nపోదామనుకొన్నాడు. తీరా చూడగా, ప్రవ\nహించే పినాకినీ నది పొంగువచ్చి ఆ\nమూటంతా తడిసిపోయివున్నది. సరే,\nతడిగుడ్డ ఆరబెట్టి మళ్లీ కట్టుకుందామనే\nఉద్దేశంతో మూట విప్పాడు.\nమూట విప్పేసరికి, అస్తులు మాయమై,\nవాటికి బదులు అమోఘంగా పరిమళిస్తున్న\nతెల్లటి మల్లెపువ్వులు కనుపండువుగా కని\nపించినై! ఇవి చూచి చైనులు ఆశ్చర్యంతో\nచకితుడయాడు. \" ఆహా, పినాకిని జలం\nఎంతటి మహిమ కలది! కాశీలో వుండే\nగంగాజల మహత్యం ఎటువంటిదో నేను\nఎరుగను. కాని, పినాకిని మహిమ కళ్లారా\nప్రత్యక్షంగా చూడగలిగాను. నా తండ్రికి\nతరణోపాయం కలిగింది. ఆయన ముక్తి\nపొందేశాడు. నా విధి నేను నెరవేర్చుకొన్న\nవాడినయాను. ఇక నేను కాశీకి పోనక్కర\nలేదు. ఇక్కడనే ధన్యుడనయాను ”\nఅంటూ అపరిమితానందభరితుడై, తండ్రిని\nస్మరిస్తూ ఆ పువ్వులను పినాకినీ ప్రవాహంలో\nకలిపివేసి ఇంటిముఖం పట్టాడు.\nఏమి చిత్రమో కాని, చైనులు స్నానం\nచేసిన తావు ఒక మడుగుగా యేర్పడింది.\nఆ మడుగు నీలాటి రేవుకి సదుపాయంగా\nఉండటంచేత స్త్రీలందరూ అక్కడ స్నానాలు\nచేసి, నీళ్లుపట్టుకునేవాళ్లు. పశువులు కూడా\nవచ్చి దాహం తాగేవి.\nఒకరోజున ఒక ముసలివాడు పశువు\nలకు నీళ్లెట్టడానికని ఆ రేవుకి వచ్చాడు.\nబక్కచిక్కివున్న ఆ పశువులు మడుగులో\nనీళ్లు తాగి ఇవతలకు వచ్చేసరికల్లా మిస\nమిసలాడుతూ బలంగానూ పడుచుగానూ\nకనపడినై. ఈ వింత చూచి తాతకు\nఆశ్చర్యం కలిగింది. తన పశువులు\nపడుచువైనాయనే సంతోషంతో తనుకూడా\nమడుగులో దిగి స్నానం చేశాడు. స్నానం\nచేసి గట్టుపైకి వచ్చేసరికల్లా తాతకు\nముసిలిరూపం పోయి, పడుచువాడయాడు.\nసరీగా అదే సమయానికి ఆ ముసలి\nవాని భార్య నెత్తిని కూటికుండ పెట్టుకుని\nఆ దారిన పొలానికి పోతూవుంది. అలా\nపోతూవున్న ఆమెను అతడు పలుకరించే\nసరికి, ఎవడో తుంటరి తనతో సరాగాలాడు\nతున్నాడనుకొని, ఎదిరించి సమాధానం\nచెప్పసాగింది. \" నేను నీ భర్తను, ఫలాన\nముసిలివాడనే,” అని ఎంత చెప్పినా ఆమె\nనమ్మకపోయేసరికి వాడు ఆమెను\nబరబర చెయి పట్టుకు లాగి మడుగులో\nముంచాడు. ఏముంది? పైకి వచ్చేసరికల్లా\nఆమె రూపవతి, యౌవనవతిఐ కూర్చుంది.\nతీరా ముసిలివాడూ అతని భార్యా కలిసి\nఇంటికి వెళ్లేటప్పటికి, వాళ్ల బిడ్డలు తలి\nదండ్రుల్ని ఆనవాలు పట్టలేకపోయారు.\nతరువాత క్రమంగా నిజానిజాలు బయల్పడి\nపినాకిని జలమహిమ అందరకూ వెల్లడి\nఐంది. అప్పటినించి ఆ మడుగులో స్నానం\nచేసి, ప్రజలు అమరత్వం పొందటం\nప్రారంభమైంది.\nకొద్దికాలానికల్లా ఈ వర్తమానం త్రిలోక\nసంచారి ఐనటువంటి నారదమహర్షి చెవుల\nబడింది. ఎవరికైనా మేలు జరుగుతూ\nవుంటే ఓర్వలేని నారదుడు, ఇంతమంది\nప్రజలు అమరత్వం పొందుతూవుంటే\nచూచి సహించగలడా ? ఉహుఁ.\nకనుక, \" ఈ మడుగుకి ఏవిధంగా కట్టడి\nచేయటమా !\" అని ఆలోచించి తిన్నగా\nబ్రహ్మదేమునివద్దకు వెళ్లి సంగతి సంద\nర్భాలు చెప్పాడు.\n'ఐతే, భూలోకంలో ఇటువంటి మడుగు\nఎలా పుట్టిందీ?' అని దివ్యదృష్టితో\nచూచాడు బ్రహ్మ. పూర్వకాలమందు, తన\nతల్లి దాస్యవిముక్తికోసం దేవలోకంనించి\nగరుత్మంతుడు అమృతభాండాన్ని తీసుకు\nపోతూవుండగా దేవేంద్రుడు ఎదిరించాడు.\nఅప్పుడు ఇద్దరి మధ్యనా ఘోరయుద్ధం\nజరిగింది. ఆ పోరాటంలో అమృతబిందువు\nఒకటి చింది, భూలోకంలో ఇప్పుడు ఆ\nమడుగు ఉండే చోటున పడిఉండినట్టు\nగ్రహించాడు.\nనారదుడు నూరిపోసినమీదట,\nఅమరత్వం యిచ్చే ఇటువంటి మడుగు\nభూలోకంలో ఉండకూడదు అని బ్రహ్మకు\nకూడా అనిపించింది. వెంటనే బ్రహ్మ\nహనుమంతుని రప్పించి, \"హనూ! ఒక\nపర్వతం తెచ్చి పడవేసి, పినాకినిలో ఉండే\nఆ మడుగును కప్పెట్టివేసెయ్యి ”అన్నాడు.\nచెప్పటమే తడవుగా ఆంజనేయుడు\nబ్రహ్మాండమైన పర్వతం ఒకటి తెచ్చి\nదభీమని ఆ మడుగులో పడవేశాడు. కాని,\nఆ పినాకినీ జలమహిమ యేమిటో కాని,\nహనుమంతుడు పడవేసిన పర్వతం మడు\nగును కప్పివేయటానికి బదులు బెండు\nలాగా నీటిపైన తేలి ఆడుతూవుంది.\nఈ చిత్రం చూచి బ్రహ్మకు కంగారు\nపుట్టింది. అతనికేమీ తోచక నారదుణ్ణి\nవెంటబెట్టుకుని, సరాసరి శివునివద్దకు\nవెళ్లాడు. శివునికికూడా ఈ విషయంలో\nఏమీ పాలుపోక, ఆ ముగ్గురూకలిసి\nవైకుంఠంలోవుండే విష్ణుమూర్తివద్దకుపోయి\nజరిగిన వైనాలన్నీ పూసగుచ్చినట్టు ఆ జగ\nన్నాటక సూత్రధారుడికి వినికిడిచేశారు.\nవిష్ణుమూర్తి చిరునవ్వుతో అంతా విని,\n\" నాకూ శివునికీ యెప్పుడూ ఇటువంటివే\nచిక్కులు తగులుతూవుంటై. తిన్నగా\nఉండడుకదా ఈ నారదుడు!\" అని చెప్పి,\nబ్రహ్మనూ నారదుణ్ణి పంపివేశాడు.\nతరువాత శివకేశవులు మానవరూపంతో\nభూలోకానికి దిగివచ్చి, ఆ మడుగు పైన\nతేలి ఆడుతూన్న పర్వతాన్ని ఒకవైపున\nశివుడూ, రెండోవైపున కేశవుడూ అదిమిపట్టి\nఅణిచివేశారు.\nఅప్పుడు వారి ప్రభావంవల్ల ఆ పర్వతం\nభూమిపైన అణిగివుండి మడుగు\nమూసుకపోయింది.\nఆ బ్రాహ్మడి అస్తులను పువ్వులుగా\nమార్చగల మహిమ గలిగింది పినాకినీ\nనదిజలం. అటువంటి నీటిలో అంజ\nనేయుడు పర్వతం తెచ్చి పడవేశాడు. ఈ\nరెండు కారణాలవల్ల ఆ పర్వతానికి ' పుష్ప\nగిరి ' అనే పేరు వచ్చిందంటారు.\nశివకేశవులు ఇద్దరూ దిగివచ్చి ఆ\nపర్వతాన్ని అణచటంచేత, కొండకు రెండు\nపక్కలా ఆ ఇద్దరి ఆలయాలూ వెలిసి,\nఅది ఈనాడు ఒక దివ్యక్షేత్రమై ఉన్నది.\nఇక్కడ యేటా గొప్ప ఉత్సవాలు\nజరుగుతై. లక్షలాది జనం స్వాముల దర్శ\nనానికి వస్తుంటారు. ఇది చెప్పదగిన పుణ్య\nక్షేత్రంగనకనే పుష్పగిరి స్వాములవారు\nఇక్కడ మఠం ఏర్పరచుకొన్నారు.\nపుష్పగిరి కడపకు పదిమైళ్ళ దూరం\nలోనే ఉన్నది కాబట్టి ఈసారి మీరు ఆ\nప్రాంతం వెళ్ళినప్పుడు తప్పక ఈ క్షేత్రం\nదర్శించి రండి!",
            "book_page_end": 28
        },
        {
            "title": "చినలక్కయ్య",
            "book_page_start": 29,
            "pdf_page_start": 35,
            "pdf_page_end": 38,
            "author": "పాలంకి వెంకటరామచంద్రమూర్తి, మదరాసు",
            "genre": "హాస్యం / జానపద కథ",
            "moral": "తెలివి, చమత్కారం మరియు సమయస్ఫూర్తితో పేదవాడు కూడా గొప్పవారిని ఆకర్షించగలడు.",
            "keywords": [
                "చినలక్కయ్య",
                "నవాబు కుమార్తె",
                "హాస్యం",
                "దేవకన్యలు",
                "టముకు"
            ],
            "characters": [
                "చినలక్కయ్య",
                "పెదలక్కయ్య",
                "చాకలి",
                "నవాబు కుమార్తె",
                "నవాబు",
                "దేవకన్యలు"
            ],
            "locations": [
                "లచ్చిరెడ్డిపాలెం",
                "హైదరాబాద్",
                "సరోవరం",
                "డేరా"
            ],
            "content": "లచ్చిరెడ్డిపాలెంలో పెదలక్కయ్యా, చిన\nలక్కయ్యా అని ఇద్దరన్నదమ్ములుండే\nవారు. వాళ్లిద్దరూ పేదవాళ్లే. కట్టెలమోపు\nలమ్ముకుని రోజూ చెరో పావలా సంపా\nదించుకునేవారు. పెదలక్కయ్య తన\nపావలాలో రెండణాలు సంసారంకోసం\nకర్చుపెట్టి, మిగతా రెండణాలూ నిలవేసు\nకునేవాడు. చినలక్కయ్య పెళ్లే చేసుకో\nలేదు. ఎవడు పిల్లనిస్తానని వచ్చినా తాపీగా\n' చేసుకుంటే నవాబు కూతుర్నే పెళ్లి చేసు\nకోవాలి!' అని అక్కడ నిలబడకుండా\nచక్షా పోయేవాడు. 'పావలాడబ్బులకు గతి\nలేని వీడా నవాబుకూతురును పెళ్లాడటం!'\nఅని హేళన చేసేవాళ్లు అందరున్నూ.\nచినలక్కయ్య సంపాదించే పావలాలో\nమూడణాలు పెట్టి చిల్లర తిండితిని, తకిన\nఅణా చాకలికి ఇచ్చి వాడిదగ్గిర్నుంచి ఇస్త్రీ\nమడతలు అద్దెకు తెచ్చుకుని ధరించి,\nసాయంకాలం దర్జాగా వీధులముట షికారు\nవేళ్లేవాడు. 'ఎవరయ్యా ఆ వచ్చేది?' అంటే\n'ఎవరో తెలియదా? హైద్రాబాదు నవాబు\nగారి అల్లుడు చినలక్కయ్యగారు!' అనే\nసరికల్లా ఊళ్లో వాళ్లందరూ సరదాగా\nనవ్వుతూవుండేవాళ్లు.\nఒకమాటు పెద్ద ముసురుపట్టి, కట్టెల\nకోసం వెళ్లటానికి వీల్లేకపోయింది. చిన\nలక్కయ్యకు నిలవ సొము లేకపోవటంచేత\nచేసేదిలేక ఒక రావిచెట్టుక్రింద వర్షానికి\nతడుస్తూ నిలబడ్డాడు. తొలినాటి రాత్రి\nవర్షానికి ఆ చెట్టు మొదట ఉన్న మెరకమట్టి\nచాలామట్టుకు కొట్టుకుపోయింది. వాడు\nయాధాలాభంగా కాలిబొటన వ్రేలితో\nఅక్కడ ఇంకాఉన్న మట్టిని మెటకరించ\nబోయేటప్పటికి ఏదో వేలికి తగిలినట్టు\nఅయింది. 'ఏమిటి చెప్మా?' అని అలానే\nకూచుని చేతులతో చుట్టూ ఉన్న మట్టి తీసే\nసరికి ఒక బిందె, వరహాలూ కనపడినై. వాడు\nఎగిరి గంతేస్తూ తిన్నగా చాకలివాడింటికి\nపరుగెత్తుకుపోయి రెండువరహాలు వాడికిచ్చి\n\"ఒరే చాకలీ! ఈ బిందె తీసుకుపోయి\nహైద్రాబాదు నవాబుగారి అమ్మాయికిచ్చి,\n'లచ్చిరెడ్డిపాలెం చినలక్కయ్యగారు\nపంపేరు ' అని చెప్పు. ' ఎందుకు ' అంటే\n‘రవికలగుడ్డ నిమిత్తం' అని చెప్పేసి\nచక్కారా” అన్నాడు. ఆప్రకారమే చేసి\nచక్కావచ్చాడు చాకలి.\nహైద్రాబాదు నవాబుగారి కుమార్తె ఆ\nవరహాల బిందెను చూసి, 'రవికలగుడ్డ\nనిమిత్తమే ఇన్ని వరహాలు పంపిన ఈ చిన\nలక్కయ్య ఎవడో కోటీశ్వరుడైయుండాలి '\nఅనుకుంది. కానుక పంపినవాళ్లకి తిరిగి\nకానుక పంపటం మర్యాద గనక ఆమె\nనవాబుగారి సాలీలను రప్పించి, సన్నటి\nపట్టువస్త్రాలు నేసుకురమ్మంది. వాళ్లునేసిన\nఆ సున్నితమైన వస్త్రాలన్నీ ఒక కాటుకాయ\nబరిణలో ఇమిడిపోయినై. ఆవిడ మెచ్చు\nకుని ఆ బరిణను చినలక్కయ్యకు కాను\nకగా పంపించింది.\nఅలాంటి విలువైన బట్టలు ధరించి\nషోకుగా షికారు వెళ్లటం చినలక్కయ్యకు\nసరదాయే. కాని వాడి వుద్దేశమే వేరు. ఆ\nదుస్తులు మళ్లీ చక్కగా మడతబెట్టి,\nబరిణలో పెట్టేసి, ఆ బరిణను ఈమాటు\nనవాబుగారికే పంపించాడు. ఈ దుస్తులు\nతమ సాలీలు నేసినవే అని నవాబుగారికి\nతెలియనే తెలీదు. వాటిని చూసి ఆయన\nమురిసిపోయి, ఈ చినలక్కయ్య ఎవడో\nనాకన్నా గొప్పవాడై ఉండాలి. లేకపోతే\nఇలాంటి విలువైన దుస్తులు నేయించి నాకు\nపంపగలడా?' అనుకున్నాడు. ప్రతిగా\nఎన్నో ఏనుగుల్నీ, లొట్టిపిట్టల్ని రప్పించి,\nవాటిమీద వరహాల సంచులు కట్టించి,\nచినలక్కయ్యకి కానుక పంపేడు.\nలచ్చిరెడ్డిపాలానికి ఏనుగులూ, లొట్టి\nపిట్టలూ రావటం, వెళ్లటం చూశారే కాని\nఊళ్లోవాళ్లెవ్వరికీ జరిగిన సంగతేమిటో\nతెలియదు. ఏమంటే చినలక్కయ్య ఆ\nవచ్చిన సంచులు ఫలానా అని తెలుసుకుని\nవాటిని ఆపళంగానే నవాబు కూతురుకు\nకానుకగా పంపేశాడు! నవాబు కూతురుకు\nఆ సొమ్ము చూసేటప్పటికి కళ్లు మిరుమిట్లు\nగొలిపి, వెంటనే ఆమె సపరివారంగా వచ్చి\nలచ్చిరెడ్డిపాలెం ఊరుబయట డేరాలో\nమకాం వేసింది.\nతన్ను చూడటానికి నవాబు కూతురు\nవచ్చిందని తెలిసేటప్పటికి చినలక్కయ్యకి\nగాభరా ఎత్తి వాడు పక్కనున్న అడవిలోకి\nపారిపోయాడు. అక్కడ సరోవరంలో దేవ\nకన్యలు కొందరు కిరీటాలు గట్టుమీద పెట్టు\nకుని జలక్రీడ సల్పుతూ వున్నారు. చిన\nలక్కయ్య ఆ కిరీటాలన్నీ తీసి చెట్టెక్కి\nకూచున్నాడు. వాళ్లు 'నీవేమికోరుకుంటే\nఅది ఇస్తాం. మా కిరీటాలిచ్చెయ్. ఇవి\nలేకుంటే మళ్లీ మా లో కానికి పోలేము\nనాయనా'అని బ్రతిమాలేరు.\nవాడు \"నాకేమీవద్దు. మీ బంగారుకల\nశలతో నీరు పట్టుకెళ్లి ఊరుబయట డేరాలో\nఉండేనవాబుకూతురుకు కాళ్లుకడుకోమని\nఇవ్వండి. ' మీ రెవరంటే, చినలక్కయ్య,\nగారి పరిచారికలం' అనిచెప్పి వెళ్లిపొండి”\nఅన్నాడు. వాళ్లు అందుకు ఒప్పుకోగా\nకిరీటాలిచ్చేశాడు. వాళ్లు చినలక్కయ్య\nచెప్పినట్లు తూ. చ. తప్పకుండా చేసి వెళ్లి\nపోయారు. నవాబు కూతురు ఆ దేవకన్యల్నీ\nఆ బంగారు కలశాలనీ చూసి ఆశ్చర్య\nపోయి, 'అమ్మో, ఈ లక్కయ్య ఎవరో\nదేవగణానికి చెందినవాడుగాని సామాన్య\nమానవుడు కాడు. కాకపోతే దేవకన్య\nలేమిటి పరిచారకులుగా ఉండటమేమిటి!\nఅనుకుంది. మళ్లీ ఆ దేవపురుషుడి దర్శనం\nఎన్నటికో అనే ఆత్రంతో ఆమె తెల్లవార\nకుండానే తన పట్టణం వెళ్లిపోయింది.\nతమ ఊళ్లో దిగిన నవాబుగారి\nకుమార్తెను ఇంకా ఎప్పుడో వచ్చి సావ\nకాశంగా దర్శనం చేద్దామనుకుంటూన్న\nలచ్చిరెడ్డిపాలెం ప్రజలకు ఆమె రాత్రికి\nరాత్రే వెళ్లిపోవటం ఆశాభంగం కలిగిం\nచింది, 'ఇదేమిట్రా చినలక్కయ్యా, మేం\nచూడకుండానే పంపేశావు ?' అని గోల\nపెట్టేరు. అప్పుడు వాడు, 'మీకు ఆవి\nచూడాలని అంత మనుసుగా ఉంటే రండి\nచూపెడతాను. నన్ను ఒక ముత్యాల\nపల్లకీలో కూచోబెట్టి, మీరంతా హైద్రా\nబాదుకు మోసుకెళ్ళాలి' అన్నాడు. 'ఓస్,\nఇంతేగదా!' అని వాళ్లు నవాబుగారి కుమా\nర్తెను చూడాలన్న సరదాకొద్దీ వప్పుకుని\n'లచ్చిరెడ్డిపాలెం చినలక్కయ్యమహా\nరాజులుంగారు వేంచేస్తున్నారు. తప్పుకోం\nడో హెూయ్ !' అని ముందు టముకు వేసు\nకొంటూ మాంచి ముస్తాబు చేసుకున్న\nచినలక్కయ్యను ముత్యాల పల్లకీలో\nమోసుకపోయారు.\nఆ టముకు విన పడగా నే అంతఃపురంలో\nఉన్న నవాబుగారి కుమార్తె మేడమీదనుంచి\nతొంగి చూసి, మనసు నిలుపుకోలేక చర\nచరా కిందికి దిగివచ్చి, చినలక్కయ్య\nమెడలో పూల హారం వేసి, పైకి తీసుకు\nపోయింది.\nపల్లకీ దించి బుజాలు తడుముని చూసు\nకుంటూన్న లచ్చిరెడ్డిపాలెం ప్రజలు\nనవాబుగారి కుమార్తె రావటం, చిన\nలక్కయ్యను తీసుకుపోవటం కనిపెట్టనే\nలేకపోయారు ! వాళ్లు తలకోవిధంగా చెప్పు\nకొంటూ అట్టె పైకి చూచేసరికి, అంతః\nపురంలో నవాబుగారి కుమార్తె చుట్టిఇచ్చే\nతములపాకుల చిలకలు అందుకొంటున్న\nచిన్నలక్కయ్య చిరు నవ్వు నవ్వుతూ\nవాళ్లకు కనుపించాడు !",
            "book_page_end": 32
        },
        {
            "title": "శ్రీరామదర్శనం",
            "book_page_start": 33,
            "pdf_page_start": 39,
            "pdf_page_end": 46,
            "author": "సి. హరనాధ్, హైదరాబాదు",
            "genre": "భక్తి కథ / పురాణం",
            "moral": "రామభక్తి అసాధ్యమైన కోరికలను కూడా నెరవేరుస్తుంది. సాధువులను బాధించడం మహా పాపం.",
            "keywords": [
                "తులసీదాసు",
                "రామాయణం",
                "హనుమంతుడు",
                "శ్రీరాముడు",
                "అక్బర్ చక్రవర్తి"
            ],
            "characters": [
                "తులసీదాసు",
                "అక్బర్ చక్రవర్తి",
                "హనుమంతుడు",
                "బ్రహ్మరాక్షసుడు",
                "శ్రీరామచంద్రుడు",
                "సీతాదేవి"
            ],
            "locations": [
                "హస్తినాపురం",
                "రావి చెట్టు",
                "కాశీ",
                "అక్బర్ దర్బారు"
            ],
            "content": "అగ్బరుచక్రవర్తి కాలమందు హస్తినా\nపురంలో తులసీదాసు అనే రామభక్తుడు\nఉండేవాడు. ఆయన రోజూ సమీప గ్రామా\nనికివెళ్లి అక డివాళ్లకి వాల్మీకి రామాయణం\nచదివి వినిపిస్తోండేవాడు. ఆయన గొప్ప\nపండితుడూ కవి మహాభక్తుడున్నూ. అందు\nవల్ల పురాణం చెప్పుతోంటే, గ్రామస్థులంద\nరికీ రామాయణం కళ్లకి కట్టినట్టుండేది.\nఆ వినటానికి వచ్చేవాళ్లలో ముసిలి\nబ్రహ్మచారి ఒకాయన అందరికంటే\nముందే హాజరయ్యేవాడు. ఆయన చాలీ\nచాలని చిరుగుల అంగవస్త్రంతో వచ్చి,\nఎంతో భక్తిశ్రద్ధలతో వింటూ ఉండేవాడు.\nతులసీదాసు అందరికీ వినపడేటట్లు\nకంఠం ఎత్తి శ్లోకాలు చదివి, అర్థం చెబు\nతూవుంటే మాటిమాటికీ గొంతుక ఆర్చుకు\nపోతూండేది. అటువంటప్పుడు ఆ ముసిలి\nబ్రహ్మచారి మంచినీరు తెచ్చి ఆయన\nలోటాలో పోసి, దాహం పుచ్చుకోండి\nబాబూ!' అని అంటూ ఉండేవాడు.\nరోజూ రాత్రి పురాణం ఐపోవటంతోనే\nతులసీదాసు తన రామాయణ పుస్తకమూ,\nచెంబూ పుచ్చుకుని హస్తినాపురం వచ్చేస్తూ,\nచెంబులో మిగిలిన నీటిని దారిలో ఒక\nరావి చెట్టు మొదట్లో పోసి పోతూవుండటం\nమామూలు. ఇలా చాలా కాలం గడిచింది.\nఒకనాటి రాత్రి ఆయన మామూలు\nప్రకారం ఆ చెట్టుమొదట నీళ్లు పోసి తన\nదారిని పోతూంటే, \"అబ్బాయ్, ఆగు”\nఅని ఎవరో అన్నట్టు వినిపించింది.\n'మనుష్యసంచారంలేని ఈ ప్రదేశంలో\nఎవరు చెప్మా పిలుస్త!' అని ఆశ్చర్యపోతూ\nతులసీదాసు నిలబడిపోయేసరికి బ్రహ్మ\nరాక్షసుడొకడు చెట్టు దిగివచ్చి ఆయనకు\nప్రత్యక్షమయాడు. వానిని చూచి\nతులసీదాసు భయపడేసరికి, 'నన్ను చూసి\nనీవేమీ భయపడకు. నేనూ నీకుమల్లే ఒక\nపండితుణ్ణి. ఐతే దుర్మార్గంగా ప్రవర్తించి,\nసాధుజనుల్ని హింసించటంవల్ల ఈ ఘోర\nరూపం వచ్చింది. సరే, నా కధకేమిలే,\nనీకేం వరం కావాలో కోరుకో' అన్నాడు.\nతులసీదాసు ఆశ్చర్యంతో, 'అయ్యో,\nఎంతమాట ! నా కే వరమూ వద్దు. కాని, నా\nమీద మీకీ దయ ఎందుకు పుట్టుకొచ్చిందో\nచెప్పండి, సంతోషిస్తాను ' అన్నాడు. \"\n'దయ ఊరికే పుట్టుకు రాలేదోయ్.\nదాహంతో పీక ఎండిపోతూవున్న నాకు\nరోజూ నువ్వు ఇన్ని నీళ్లు పోసి పోతున్నావు.\nఈ ఉపకారానికి ప్రత్యుపకారం చెయ్యా\nలనిపించి, వరం ఇస్తున్నాను' అనిచెప్పాడు\nబ్రహ్మరాక్షసుడు.\nఅందుకు తులసీదాసు, 'మహాత్మా, నాకు\nఏ కోరికా లేదు. నేను రామభక్తుణ్ణి. చిర\nకాలమై రామాయణం పురాణం చెపుతూ,\nరామనామమే జపిస్తూ జీవితం గడుపు\nకొస్తున్నాను. కాని ఇంకా ఆ శ్రీరాముని\nదర్శనం కాలేదు. ఆయన దర్శనం కలిగే\nటట్లు అనుగ్రహిస్తే చాలు, అంతకంటె\nనాకు కావాల్సింది ఏమీ లేదు' అంటూ\nతన మనసులోని కోరిక వెల్లడించాడు.\nబ్రహ్మరాక్షసుడికి కాస్సేపటివరకూ\nనోట మాట రాలేదు. \" అబ్బాయ్, నీవంటి\nమహాభక్తుడు కోరదగిన వరమే ఇది. కాని\nఆ వరం సిద్ధింపచేసే శక్తి నాకు లేదు.\nఅంతమాత్రాన నిరుత్సాహపడకు. నేను\nనీకు రామదర్శనం చేయించలేకపోయినా,\nచేయించగల మహానుభావుణ్ణి చూపెడ\nతాను. ఆయన్ని నువు రోజూ చూస్తూనే\nవున్నావుసుమా !' అన్నాడు.\n'ఎవరు బాబూ ఆయన?' అని ఆత్రంతో\nఅడిగాడు తులసీదాసు.\n'నువ్వు పురాణం చెబుతూవుంటే రోజూ\nభక్తిశ్రద్ధలతో వచ్చి వింటూ మధ్య మధ్య\nనీకు మంచినీరు తెచ్చి పోసే ఆ వృద్ధ\nబ్రహ్మచారి ఎవరని నీ ఉద్దేశం? రామ\nభక్తాగ్రేసరుడైన హనుమంతుడే ఆయన!'\nఅని చెప్పాడు బ్రహ్మరాక్షసుడు.\nఈ మాట వినటంతోనే తుల సీదాసు\nబ్రహ్మానందభరితుడై, ఆ బ్రహ్మరాక్షసుడి\nపాదాలు ముట్టుకుని సాష్టాంగ నమసారం\nచేశాడు. వెంటనే బ్రహ్మరాక్షసుడికి ఆ\nఘోరరూపం పోయి, దివ్యమైన తేజస్సుతో\nప్రకాశించే ఒక గంధర్వుడై నిలబడ్డాడు.\n. మహాత్మా, నీ స్పర్శవల్ల నా పూర్వ\nరూపం వచ్చింది నాకు! నే నెంత అదృష్ట\nవంతు! నీ మేలు ఎన్నటికీ మరువను.\nకొద్దికాలంలోనే నీకు శ్రీరామ కటాక్షం\nకలుగుతుంది, నాకు సెలవియ్యి' అని\nవేనోళ్ల స్తోత్రంచేసి, అదృశ్యమయ్యాడు.\nమరునాడు తుల సీదాసు పురాణం\nచెబుతున్నా ధ్యానమంతా మామూలుగా\nవచ్చి కూచుని వింటూన్న ఆ వృద్ధబ్రహ్మ\nచారిమీదనే ఉంది. త్వరగా ముగించేశాడు\nఆరాత్రి. అందరూ వెళ్లిపోయారు. ముసిలి\nబ్రహ్మచారికూడా పోబోతూ, ఏం దాసూ,\nరాచకార్యం ఏదైనా వచ్చిందా, ముందుగా\nముగించేశావు ఇవాళ?' అని అడిగాడు.\nతులసీదాసు ఆయనకు పాదాక్రాంతుడై\n' అన్నా ! రాచకార్యమే ఉంది! నీకూ\nనాకూ ప్రభువైన ఆ శ్రీరామచంద్రుని\nదర్శనం నీవు నాకు చేయించాలి. నీ నిత్య\nదర్శనంతో ఇన్నాళ్ళూ నన్ను కటాక్షించావు.\nనువ్వు ఎంతచెబితే అంత రాముడికి!\nఆయన్ని నాకు చూపించు' అని పరిపరి\nవిధాల వేడుకున్నాడు.\nఆంజనేయుడు చిరునవ్వుతో ఏవేషం\nవేసినా నా సంగతి తెలిసిపోయిందే వీనికి ’\nఅనుకొని, 'సరే వెళ్లు. స్వామిదర్శనం\nఔతుందిలే' అనిచెప్పి అంతర్థాన\nమయాడు.\nఆరాత్రి తులసీదాసు ఇంటికి వెళ్లి శ్రీరామ\nచంద్రుణ్ణి ధ్యానిస్తూ కూర్చునేటప్పటికి\nచిన్న కునుకువచ్చింది. ఆ కునుకులో ఒక\nకలవచ్చి, ఆయనకు శ్రీరామచంద్రుడు\nసీతా లక్ష్మణ భరత శతృఘ్నులతో సహా\nప్రత్యక్షమయాడు. తులసీదాసు ఆనందా\nనికి మేరలేకపోయింది.\nఅలా ఎంతోసేపుగా నిలబడిపోయివున్న\nశ్రీరాముడు తులసీదాసుని 'ఏమోయ్, ఇంక\nనేను వెళ్లవచ్చునా?' అని ప్రశ్నించాడు.\nఈప్రశ్నకు సీతాదేవి ఏమండీ, ఇతనితో\nమనం చెప్పదలుచుకున్న మాట మరిచే\nపోయినట్టున్నారే!' అని జ్ఞాపకంచేసింది.\n'ఏమిటి సెలవు తల్లీ?' అని ఆత్రంతో\nఆడిగాడు తులసీదాసు.\nఅందుకు సీతాదేవి • తులసీదాసూ !\nవాల్మీకి రాసిన రామాయణం సంస్కృతంలో\nఉంది. ఆ భాష ఇప్పుడు అందరికీ అర్ధం\nకావటంలేదు. కనుక నువ్వు రామాయ\nణాన్ని హిందీలోరాస్తే బాగుంటుందని మా\nవుద్దేశం' అనిఅనటం, ఆ దంపతులు అదృ\nశ్యం కావటం, తులసీదాసుకి మెలకువ\nరావటం ఒక్కమాటుగా జరిగినై\nసీతారాముల ఆజ్ఞ తలదాల్చి, తులసీ\nదాసు వెంటనే తాటాకులూ గంటమూతెచ్చి\nహిందీభాషలో రామాయణం రాయటం\nఆరంభించాడు.\nరామాయణంవంటి మహాగ్రంధం\nదీక్షగా రాయటానికి ప్రశాంతత అవసరమని\nతలచి, ఆ ఊరువదిలి తులసీదాసు సరాసరి\nకాశీలో మకాం పెట్టాడు. కాశీలో గొప్ప\nగొప్ప పండితు లెందరో ఉన్నారు. వాళ్లతో\nస్నేహంచేసి, తను రాసినంతవరకు\nఏరోజు కారోజు చూపెట్టేవాడు. కొందరు,\n'ఇలా అందరికీ అర్థమయేభాషలో రాసి\nలోకోపకారం చేస్తున్నావు తులసీదాసూ,\nధన్యుడవోయ్!' అని మెచ్చుకున్నారు.\nమరికొందరు ' రామాయణం సంస్కృతం\nలోనే ఉండాలి గాని మరొకభాషలో రాస్తే\nఅపవిత్రం - అయిపోతుంది!' అంటూ\nదూషించారు. ఏమైతేనేం, తులసీదాసు పేరు\nప్రఖ్యాతులు దశదిశలా ఇట్టే వ్యాపించినై.\nఒకనాడు తులసీదాసు ఆశ్రమంలోకి\nఒక స్త్రీవచ్చి ఆయనకు నమస్కరించింది.\nఆయన తన వ్రాతధోరణిలో ఉండి దీర్ఘ\nసుమంగళీభవ ! పుత్ర పౌత్రాభివృద్ధిరస్తు!'\nఅని ఆమెను దీవించి, మళ్ళీ తనమానాన\nతను రాసుకుంటున్నాడు.\nఆమె సంతోషించటానికి బదులు వెక్కి\nవెక్కి యేడవటం మొదలెట్టింది. ఆయన\nవంచిన తల యెత్తి ఏమితల్లీ, ఎందుకు\nదుఃఖిస్తున్నావ్?' అని అడిగేడు.\nఅందుకు ఆమె, 'స్వామీ, నాభర్త ఈ\nఉదయమే మరణించాడు. శవాన్ని గంగ\nఒడ్డుకి తీసుకెళ్ళేరు. నేను ఆయనతో సహ\nగమనం చెయ్యటానికి వెడుతూ మహాత్ము\nలైన మీకు నమస్కరించి పోదామని ఇలా\nవచ్చాను ' అంది.\nఆయన నిర్ఘాంతపోయాడు. తల్లీ, శ్రీ\nరామచంద్రుడే నా నోటివెంట అలా పలి\nకించాడు. కనుక నీవు అదృష్టవంతురాల\nవన్నమాట. రాము డెన్నడూ ఆడితప్పలేదు.\nనా నోట ఆయన పలికించిన ఈమాటలు\nకూడా అబద్ధం కావటానికి వీలులేదు. నీవు\nగంగఒడ్డుకి పోయి, శవాన్ని ఇక్కడకు\nరప్పించు చూదాం' అన్నాడు.\nఆమె గబగబా పరుగెత్తుకెళ్ళి, భర్త\nశవాన్ని వెంటబెట్టుకు వచ్చింది.\nతులసీదాసు శ్రీ రాముణ్ణి ధ్యానించి,\n'స్వామీ, బండరాయిని లావణ్యపతిగా\nమార్చిన మహానుభావుడవు. నీకు అసాధ్య\nమేమున్నది? ఈయనను పునరుజ్జీవితుని\nచేసి, నామాట నిలబెట్టు తండ్రీ!' అంటూ\nప్రార్థించాడు.\nఅతడలా ప్రార్ధించుతూ వుండగానే ఆ\nశవం నిద్రలోంచి మేలుకున్నవాడికిమల్లే\nలేచి కూర్చొనేసరికి ఆ స్త్రీ చెప్పలేని అనం\nదంతో పరిపరివిధాల తులసీదాసుకి కృత\nజ్ఞత కనపరుస్తూ వెళ్లిపోయింది.\nఈ సంగతి అక్బరుచక్రవర్తికికూడా\nతెలిసి ఆయన దర్బారులో పండితుల\nయెదట తులసీదాసు మహాత్యాన్ని గురించి\nమెచ్చుకోసాగాడు.\nతులసీదాసంటే కిట్టని ఆ పండితులు\n\" ప్రభూ! ఆయనకు మహత్యంలేదు ఏమీ\nలేదు. అంతా ఉత్తది. పైగా యిప్పుడు\nసంస్కృత రామాయణాన్ని హిందీలోరాసి\nఅపవిత్రంకూడా చేస్తున్నాడు. దీనివల్ల\nదేశానికి ఏమిఉపద్రవం వస్తుందో యేమో!\"\nఅంటూ అసూయ వెలిగక్కారు.\nవెంటనే ఫాదుషా తులసీదాసు ని\nరప్పించి 'ఏమిటయ్యా నువ్వు కాశీలో\nఏదో గమ్మత్తులు చేస్తున్నావుట! చచ్చిన\nవాణ్ణి బ్రతికించావుట నిజమేనా?' అని\nగద్దించి అడిగేడు.\nతులసీదాసు, ' అయ్యా, నేను కాదు.\nశ్రీరామచంద్రుడే బ్రతికించాడు ' అన్నాడు.\n. శ్రీరామచంద్రుడా ? ఏడీ, అతణ్ణి నాకు\nచూపించు. చూపలేక బూటకంమాటలు\nచెప్పావంటే శిక్ష వేయిస్తానుమా' అని\nబెదిరించాడు పాదుషా.\nతులసీదాసు ఏమో చెప్పబోతూంటే\nవినిపించుకోక ఫాదుషా భటుల్ని పిలిచి,\n'ఆ రామచంద్రుడెవరో నాకు చూపేవరకూ\nఇతనిని ఎక్కడికీ కదలనివ్వవద్దు' అని\nఆజ్ఞాపించి వెళ్లిపోయాడు.\nకాస్సేపటికి వృద్ధబ్రహ్మచారి వేషంలో\nహనుమంతుడు అక్కడికివచ్చి, కూడా\nతెచ్చిన తాటాకులూ గంటం ఆయనకిచ్చి,\nదాసూ, నువ్వేం బాధపడక, నీ రామా\nయణం రాసుకుంటూ కూచో. పాదుషా పని\nనే చూస్తానులే!' అని దైర్యంచెప్పి వెళ్లి\nపోయాడు.\nతెల్లవారేసరికల్లా పాదుషా పట్టణమంతా\nఎక్కడ చూసినా కోతులతోటీ కొండ\nముచ్చులతోటీ నిండిపోయింది ! ఏయింటి\nమీద చూసినా ఒక్క పెంకుకూడా లేదు !\nఏ చెట్టుని చూసినా ఒక్క కాయకూడా\nమిగలలేదు. వీధులమ్మట వెళ్లేవాళ్లని\nఒక్కొక్కళ్లనే పట్టుకుని పీకి వదలి పెట్టేయి\nకోతులు! ఎవరేమి ఎక్కడ పెట్టుకున్నా\nఉండనియ్యక ఎత్తుకుపోయాయి. ఎక్కడ\nనలుగురు చేరినా వాళ్లమీద ఏకొండముచ్చో\nదభీమని ఉరికి హడలగొట్టేది. ఆ నాడు\nఉదయం పాదుషా అంతఃపురంలోనూ\nకోతులే! నాలుగు మహావానరాలు వచ్చి,\nఆయన పడుకున్న మంచాన్ని మోసుకు\nపోయి, దొడ్లో ఉబ్బెత్తుగా పడవేశాయి!\nఆయనకి మెలకువ వచ్చి చూసుకునే\nటప్పటికి ఏముంది? ఎక్కడ చూసినా\nకోతుల మయమే ! ఎవరిని చూసినా\nరక్కులూ రక్తమే !\nఏమిటిదంతా? అని వాకబుచేసేసరికి,\nమంత్రివచ్చి, 'ప్రభూ, సాధురూపుడైన\nతులసీదాసుని నిర్బంధించినందుకు\nశ్రీరామచంద్రుడు కోపగించి ఈ కోతుల\nమూకని పంపాడేమో అని నాకు తోస్తుంది'\nఅన్నాడు.\nఅక్బరు చక్రవర్తి యెకాయెకీని తులసీ\nదాసు ఉన్నచోటికి వెళ్లి, 'మహాత్మా, నావల్ల\nఅపరాధం జరిగింది. ఈ కోతుల్ని ఎక్క\nణ్ణుంచి రప్పించావో అక్కడికి పంపెయ్యి ’\nఅని పరిపరివిధాల ప్రాధేయపడ్డాడు.\nతులసీదాసుకి కోతులొచ్చాయన్న సంగతే\nతెలీదు. ఏమంటే ఆయన తన వ్రాత ధోర\nణిలో ఉన్నాడు. అంతేకాకుండా కోతులు\nఆ దరికి రాలేదు. 'కోతు లేమిటి!' అంటూ\nఆయన బయటకొచ్చి చూచేటప్పటికి,\nవానరసేన అంతా బుద్ధిమంతులకు మల్లే\nతలలు వంచుకుని కూర్చునివుంది!\nఆనందభరితుడైన తులసీదాసు\nఅక్బరుతో ప్రభూ, నీవెంత అదృష్టవం\nతుడవయ్యా ! శ్రీరామచంద్రుని దర్శనం\nనీకు కాబోతోంది! వారిరాకను తెలుపుతూ\nఈ కోతులు వచ్చాయి... శ్రీరామచంద్రు\nడికి ఇలాంటి సేనలు డెభ్భైరెండున్నాయి.\nఅందులో ఇప్పుడు ఒక్కటే వచ్చింది.\nఆ డెభ్భైరెండూ వచ్చినపిమ్మట, శ్రీరాముల\nవారు సీతాదేవినీ, లక్ష్మణ, భరత,\nశతృఘ్నుల్నీ, హనుమంతుణ్ణి, సుగ్రీవ,\nవిభీషణుల్నీ వెంటబెట్టుకుని వస్తారు!\nఏచక్రవర్తికీ పట్టని అదృష్టం పట్టింది\nనీకు!' అంటూ, పాదుషానిమిత్తాన తనకు\nకూడా శ్రీరామదర్శనం కలుగబోతుందన్న\nసంతోషంతో పొంగిపోయాడు.\nఅక్బరుమాత్రం హడలిపోయాడు! ఒక్క\nసేనవల్లనే ఇంత అల్లకల్లోలం జరిగిందే,\nమిగతా డెభ్భైయొక్క వానరసేనలువస్తే\nఇంకేమైనా ఉందా? అని ఆయన భయం.\nపాదుషా తులసీదాసు కాళ్లమీదపడి,\n'మహాత్మా, ఆ సేనలూ వద్దు, రాముడూ\nరావద్దు? ఈ కోతుల్ని పొమ్మ ను, నీకు\nపుణ్యం ఉంటుంది!' అని గోలపెట్టేడు.\nతులసీదాసు హనుమంతుణ్ణి తలుచు\nకునేసరికి కోతులూ, కొండముచ్చులూ\nఎక్కడివక్కడ మాయమయాయి.\nపాదుషా నాటినించీ సాధువులను\nబాధించకూడదని నిశ్చయించుకొని, తులసీ\nదాసుని అనేకవిధాల సత్కరించి, సురక్షి\nతంగా మళ్లీ కాశీకి పంపేశాడు.\nమరికొంతకాలానికి తులసీదాసు తన\nహిందీరామాయణాన్ని పూర్తిచేసి జన్మ\nచాలించి శ్రీరామునిలో ఐక్యమయ్యాడు.\nఆయన దేశానికి అర్పించి వెళ్లిన హిందీ\nరామాయణంవల్ల తులసీదాసు కీర్తి శాశ్వ\nతంగా ఉండిపోయింది.",
            "book_page_end": 40
        },
        {
            "title": "లోకోపకారి",
            "book_page_start": 41,
            "pdf_page_start": 47,
            "pdf_page_end": 50,
            "author": "నేరెళ్ల శ్రీధరదత్తు, మదనపల్లి",
            "genre": "నీతి కథ",
            "moral": "లోకోపకారం పేరుతో మోసం చేసేవారు శిక్షార్హులు.",
            "keywords": [
                "వైకుంఠరావు",
                "లోకోపకారి",
                "కాశీ యాత్ర",
                "మోసం",
                "దొంగలు"
            ],
            "characters": [
                "వైకుంఠరావు",
                "లోకోపకారి (రామనాధం)",
                "టాక్సీ డ్రైవరు"
            ],
            "locations": [
                "మదరాసు",
                "మొగల్ సరాయి స్టేషను",
                "కాశీ"
            ],
            "content": "వైకుంఠరావు కాశీ ప్రయాణం చెయ్యటం\nయిదే మొదటిసారి. రైలు మదరాసు స్టేషను\nవిడిచిన దగ్గిరనుంచీ ఆయనకు ఒకటే\nఆలోచన—' కాశీలో ఎక్కడ బస చెయ్య\nటమా?' అని. తోటి ప్రయాణికులలో కాశీ\nదాకా వచ్చేవాళ్లు ఒక్కరూ కనబడలేదు.\nమొగల్ సరాయి స్టేషనులో ఒకతను\nవైకుంఠరావుకు తోడుదొరికాడు. \"మీ రేమీ\nకంగారుపడకండి. మీ మదరాసు అతనే ఒక\nఅతను బస ఏర్పాటు చేశాడు. మిమ్మల్ని\nఅక్కడ దిగవిడుస్తాను” అన్నాడు అతను.\nకాశీ స్టేషను చేరుకున్నాక ఆ స్నేహితుడు\nటాక్సీ మాట్లాడగా, అందులో వారు\nబయలుదేరారు. మరికొంచెం సేపటిలో\nటాక్సీ ఒక పెద్ద మేడముందు ఆగింది. ఆ\nస్నేహితుడు \" ఇదేనండి నేను చెప్పిన బస.\nమీరు నేరుగా లోపలికి వెళ్లవచ్చు. మరి\nనేను సెలవు తీసుకుంటాను” అన్నాడు.\nవైకుంఠరావు \"ఇది టాక్సీ వానివ్వండి”\nఅంటూ ఒక అయిదురూపాయల నోటు\nఇవ్వబోయాడు. ఆ స్నేహితుడు పుచ్చుకో\nకుండానే టాక్సీ ఎక్కి వెళ్లిపోయాడు.\nతలవని తలంపుగా ఈ కొత్త వూరిలో\nతనకు యిలా సహాయపడిన ఆ అపరిచిత\nస్నేహితుణ్ణి మనసులో మెచ్చుకుంటూ,\nతన పెట్టి బెడ్డింగూ తీసుకుని ఇంటిలో\nఅడుగుపెట్టేసరికి, ఋషిలాంటి ఒకాయన\n\"దయచేయండి, దయచేయండి ” అంటూ\nఎదురువచ్చి లోపలికి తీసుకుపోయాడు.\nవైకుంఠరావు, తను ఎక్కడినుంచి\nవచ్చినది, తనకు సహాయపడిన ఆ అపరి.\nచిత స్నేహితుని సంగతీ అంతా వివరంగా\nతెలియజేస్తూ, \"ఇంతకూ తమ పేర\nఅడగటం మరిచానే” అన్నాడు.\n'నా అసలు పేరు రామనాధం. కాని\nఎక్కువమంది నన్ను 'లోకోపకారి' అని\nపిలుస్తుంటారు. నేనూ మద్రాసువాడినే\nకనుక మనవాళ్లంటే వుండే అభిమానంకొద్దీ\nనాకు చేతనైన సహాయం చేస్తుంటాను.\nఇంతమాత్రానికే ఉప్పొంగిపోయి మనవాళ్లు\nనన్ను 'లో కోపకారి” అంటారు” అనిచెప్పాడు.\nఆ తర్వాత లోకోపకారి, వైకుంఠరావుకి\nవిశాలమైన ఒక గది చూపించి \"మీ\nసామాను ఈ గదిలో వేసుకోండి ” అన్నాడు.\nవైకుంఠరావు, “ మరైతే తాళంకూడా ”\nఆనబోయేసరికి లోకోపకారి పకపకా నవ్వి\n“క్షమించండి. తాళాలతో నాకు పనిలేదు.\nవీధివాకిలిదగ్గరనుంచీ అన్ని తలుపులూ\nతీసేవుంచుతాను. అయినా ఒక్క పూచిక\nపుల్లకూడా పోదు. పోనివ్వండి. సాయంత్రం\nఅలా వూళ్లోకి వెళ్లినప్పుడు ఒక తాళం\nకొనుక్కొందుకుగాని. అంతవరకూ మీపెట్టె\nతాళం గదికి వేసుకోండి ” అన్నాడు.\nతర్వాత వాళ్లు భోజనాలన్నీ ముగించు\nకుని విశ్రాంతి తీసుకున్నారు. కాస్త చల్ల\nబడినతర్వాత యిద్దరూ కలిసి వూళ్ళోకి\nబయలుదేరారు. వైకుంఠరావు తన పెట్టె\nతాళం తీసి గదికి వేసుకున్నాడు. కాని\nలోకోపకారి మాత్రం అన్ని తలుపులూ\nబార్లగా తెరిచివుంచే బయలుదేరాడు.\nతర్వాత వాళ్ళు వూళ్ళో వింకలూ విశే\nషాలూ చూచుకుని, చివరికి ఒక తాళాల\nఅంగడికి వెళ్ళారు. మంచి గట్టి తాళం\nఒకటి చూచి కొన్నాడు వైకుంఠరావు. చీకటి\nపడే వేళకు తిరిగి యిల్లు చేరుకున్నారు.\nఎక్కడ ఉంచివెళ్ళిన వస్తువులు\nఅక్కడనే వుండటం చూచి లోకోపకారి\nచెప్పింది నిజమని తోచింది వైకుంఠరావుకి.\nతన అతిథికి అన్ని సౌకర్యాలు కలిగిస్తూ\nవున్నాడు లోకోపకారి. పైగా, వైకుంఠరావు\nచేతిడబ్బు ఒక్క దమ్మిడి అయినా ఖర్చు\nకాకుండా అన్ని ఖర్చులూ తనే భరిస్తున్నాడు.\nఇందుకు వైకుంఠరావు ఉప్పొంగిపోయాడు.\nఇక రేపు తిరిగి యింటికి బయలుదేరుతా\nమనగా వైకుంఠరావు \"స్వామీ, మీ మేలు\nమరువలేను. మీరు చూపిన ఆదరానికీ,\nచేసిన సహాయానికీ ఎంత యిస్తే...\" అని\nయింకా ఏమో అనబోతుండగా…\nలోకోపకారి, \" ఏమిటీ! డబ్బు యివ్వ\nదలిచారా? అంటే మీ డబ్బుకోసం యిలా\nసేవ చేస్తున్నాననుకున్నా రన్నమాట !!\nక్షమించండి. నేను అలాంటివాణ్ణి కాను,\nమీది ఒక్క దమ్మిడి నాకు వద్దు. కేవలం\nలోకోపకారమే నా జీవితాశయం” అన్నాడు.\nవైకుంఠరావు \" మన్నించండి. వారం\nరోజులు మీతో వుండికూడా మిషుల్ని అర్థం\nచేసుకోలేక, మీ మనస్సు నొప్పించాను.\nకాని ఒక్క వంద రూపాయలైనా తమరు\nఅంగీకరించాలి. దీన్ని లోకోపకారానికే విని\nయోగించండి” అన్నాడు ఎంతోవినయంగా.\n\"సరే, దాంట్లో వెయ్యండి” అంటూ\nలోకోపకారి ఒక దిబ్బెంవైపు చూపాడు.\nవైకుంఠరావు ఒక నూరు రూపాయల నోటు\nదానిలో వేశాడు.\nఆ సాయంత్రం వాళ్లిద్దరూ వూళ్లోకివెళ్ళి\nచివరిసారిగా మళ్లీ విశ్వేశ్వరుని దర్శించు\nకుని చీకటిపడే వేళకు యింటికి తిరిగి\nవచ్చారు. వైకుంఠరావు గది తలుపు తెరిచి\nచూచేసరికి ఏముంది ? తన పెట్టె తెరిచి\nవుంది. గుడ్డలు అన్నీ చెక్కుచెదరకుండా\nవున్నవి కాని, పైకం ఒక్క దమ్మిడి ఐనా\nలేదు. ఇంతలో లోకోపకారికూడా అక్షడకు\nవచ్చి, \"మీసామానంతా వుందా?” అన్నాడు.\n“ఆ,సామానువున్నది. కాని పెట్టెలో పైకం\nపోయింది. చిత్రమేమిటంటే గది తాళం\nవేసింది వేసినట్లుగానేవుంది ” అన్నాడు.\n\"ఏమిటీ! వేసిన తాళం వేసినట్టే\nవున్నదా? ఆ దుర్మార్గులెవరో వంటయింట్లో\nవంట కుండలుకూడా పగలగొట్టి పోయారు.\nయింతకాలంగా ఈ యింట్లో ఉంటున్నాను\nకాని ఎన్నడూ ఒక్క పూచికపుల్ల పోయి\nఎరగను. నాసామాను పోయినందుకు నేను\nవిచారించటం లేదు. ఇదంతా నాదికనుకనా.\nలోకులదేకదా? మీ విషయమే చాలా విచా\nరంగా వుంది నాకు” అన్నాడు.\n\" ఏం చేస్తాం లెండి! ఇంతకూ నేను\nదురదృష్టవంతుణ్ణి. నా మూలకంగా మీ\nసామాను పోయింది. ఏమిటి చెయ్యటం?\nపోలీసు రిపోర్టిస్తే?” అన్నాడు వైకుంఠరావు.\n\" మీ భ్రమగాని, పోయిన సొమ్ము మళ్లీ\nదొరుకుతుందటండీ. రిపోర్టు యివ్వటానికేం\nఈ క్షణం యిచ్చి రావచ్చు. కాని అదంతా\nవృధా ప్రయాస. నామటుకు నేను రిపోర్టు\nయివ్వను. ఎందుచేతనంటే అది నాసొము\nకాదుగదా ? — పోతే, మీరు తిరిగి యిల్లు\nచేరుకోవటం అంటారా. దిబ్బెంలో మీరు\nవేసిన పైకం తీసుకోండి” అంటూ లోకోప\nకారి దిబ్బెంలోంచి ఆ నూరురూపాయల\nనోటు తీసి యివ్వబోయాడు.\nవైకుంఠరావు అడ్డుపడి, \" అంతావద్దు.\nరైలుచార్జీ యిప్పించండి చాలు” అన్నాడు.\n\" మీయిష్టం” అని లోకోపకారి నలభై\nరూపాయలు మాత్రంతీసి వైకుంఠరావుకిచ్చి\nఆ రాత్రికిరాత్రే ప్రయాణం చేసి పంపాడు.\n*\n*\n#\nఒక ఏడాది గడిచింది. ఒకనాటి వుదయం\nవైకుంఠరావు పత్రిక చదువుతుండగా ఒక\nవార్త కనుపించింది. \"కాశీయాత్రకు వచ్చే\nయాత్రికులను మోసపుచ్చుతూవచ్చిన\n'లోకోపకారి' ముఠా అరెస్టు. ‘లోకోపకారి’కి\nమూడేళ్ల కఠినశిక్ష ” అని వుంది. ప్రకటన\nపూర్తిగా చదివినతర్వాత, మొగల్ సరాయిలో\nతనకు పరిచయం కలిగిన ఆ స్నేహితుడూ,\nతాళాల అంగడివాడూ, మరికొందరూ,\nఒక ముఠా అ నీ, ఆ ముఠాకంతకూ\n'లోకోపకారి' నాయకుడనీ, వైకుంఠ రావు\nగ్రహించి చెప్పగా, ఇది చదువుకుని\nయింటిల్లిపాదీ తెగనవ్వుకున్నారు.",
            "book_page_end": 44
        },
        {
            "title": "క్రమబోధ",
            "book_page_start": 45,
            "pdf_page_start": 51,
            "pdf_page_end": 54,
            "author": "పి. సౌభాగ్యలక్ష్మి, విజయనగరం",
            "genre": "ఆధ్యాత్మిక కథ / నీతి కథ",
            "moral": "జీవహింస మహాపాపం. ఇతరుల ప్రాణాలు తీయడానికి మనకు హక్కు లేదు.",
            "keywords": [
                "బుద్ధభగవానుడు",
                "సవరుడు",
                "వేట",
                "జీవహింస",
                "మోక్షమార్గం"
            ],
            "characters": [
                "బుద్ధభగవానుడు",
                "సవరుడు"
            ],
            "locations": [
                "అరణ్యం"
            ],
            "content": "బుద్ధభగవానుడు అవతరించిన కాలంలో\nసవరుడనే వేటకాడు ఒకడు ఉండేవాడు.\nవాడికి విల్లువంచి కొట్టగల జబ్బపుష్టి, గురి\nతప్పకుండా వెయ్యగల నిశిత దృష్టి,\nఉన్నాయి. వీటికితోడు ' నావంటి వేటగా డీ\nపధ్నాలుగు లోకాలలోనూ ఉంటాడా ' అనే\nగర్వంకూడా ఉండేది వాడికి. తెల్లవారింది\nమొదలు ప్రొద్దుగ్రుంకేవరకూ జంతువుల్ని\nవేటాడి చంపటమే వాడి పని. 'ఆ వేటంతా\nమాంసంకోసమేనా?' అంటే కాదు. బాణం\nదెబ్బతగిలి పడి పోయిన జంతువు విలవిల\nతన్నుకు చస్తూంటే, అలా చూస్తూ నిలపడ\nడమే వాడికి ఆనందం.\nకరుణామయుడైన బుద్ధ భగవానుడు\nవాడికి బుద్ధిచెప్పాలని తలచాడు.\nఎవడు ఏ తప్పుచేసినా, 'ఇది తప్పు' అని\nవాడంతట వానికే తెలిసివచ్చేట్టు చేసేవాడు.\nఒకనాడు సవరుడు యధాప్రకారం\nఅరణ్యంలోకి వచ్చేసరికి ఆయనకూడా\nసరిగ్గా నవరుడికిమల్లేనే తయారైవచ్చి\nవాడికి ఎదురయాడు. సవరుడు, ' ఎవర\nవయ్యా నువ్వు?' అని గద్దించి అడిగేడు.\n'నేనూ ఒక వేటగాళ్లే. నా పేరు\nసవరుడు' అన్నాడు బుద్ధుడు.\nఈమాట వినేసరికి అసలు సవరుడికి\nకోపంతోబాటు విడ్డూరంకూడా తోచింది.\n'నా ఆడవిలో ప్రవేశించటమే కాకుండా,\nనా పేరు కూడా పెట్టుకున్నాడే!' అను\nకొంటూ, “ఊరికే విగ్రహపుష్టి ఉంటే\nసరా? నాకున్న చాకచక్యం, నేర్పూ\nమీరూ నేనూ ఐతే సవరుడితో. 'ఒరేయ్ ఉండాలి. నేను ఎంత వేగంగా పరుగెత్తే\nఅబ్బీ, ఏమిట్రా ఈపని ?' అని మందలించ లేడినైనా ఒక్క బాణంతో గురితప్పకుండా\nబోతాం. బుద్ధదేవుడి పద్ధతి అదికాదు. కొట్టగలను. నువ్వు కొట్టగలవా ?” అన్నాడు.\nకొత్త వేటగాడు చిరునవ్వుతో \"ఒక్క\nలేడినే కాదు; ఒక్కదెబ్బకు వందలకొద్దీ\nలేళ్లను కొట్టగలను, అన్నాడు.\n'కోతలు కొయ్యకు కోయరాజా” అని\nపకపకా నవ్వటం మొదలేట్టేడు సవరుడు.\n'కోతలు గాదు, చేతలే. చూద్దుగాని రా'\nఅని, కూడా తీసుకుపోయాడు. వాళ్లిద్దరూ\nపదిబారలు నడిచారో లేదో దూరాన లేళ్ల\nగుంపు ఒకటి కనుపించింది. ముప్పయి\nయేళ్లనుంచి అడవిలో తిరుగుతున్నా\nఎన్నడూ అన్ని లేళ్లు ఒక్క మాటుగా కన\nపడలేదు అసలు సవరుడికి. అందుచేత'ఎన్ని\nలేజ్లో ! వందకి పైనే ఉంటాయి' అన్నాడు.\nఅప్పుడు కొత్తవేటగాడు, 'లేనిపోని\nఊహలెందుకు? వాటి నన్నిటినీ నేను నా\nబాణంతో పడగొడ్తాను, నువ్వు వెళ్ళి లెక్క\nపెడుదుగాని' అన్నాడు. అంటూనే ఒక\nబాణంతో లేళ్లమందను గురిపెట్టి కొట్టేడు.\nఆ బాణం మనోవేగంతో వెళ్లి, ఒకదానిపక్ష\nనొకటి పరుగెత్తి పోతూన్న ఆ లేళ్ల కంఠాల\nలోంచి దూసుకుపోయి, లేళ్లన్నీ తమల\nపాకులమోదలకుమల్లే ఒక్కసారిగా నేల\nపైకి ఒరిగిపోయాయి!\nఅప్పుడు భగవానుడు \" వెళ్లవోయ్ వెళ్లు.\nఎన్నిలేళ్లు పడ్డాయో లెక్క పెట్టిరా. వచ్చే\nటప్పుడు ఒక్కదాన్ని తెచ్చుకో. నీకూ, నీ\nసంసారానికీ కూడా నాలుగు రోజుల\nవిందుకు సరిపడుతుంది” అన్నాడు.\nసవరుడు వెళ్లి, పడివున్న లేళ్లను లెక్క\nపెట్టేడు. సరిగ్గా ఐదువందల లేళ్లు\nఉన్నాయి. “ఒక్క బాణంతో ఐదువందల్ని\nపడేశాడు! ఈయనెవరో మాయగాడు గాని\nసామాన్యపు వేటకాడుమాత్రం కాదు”\nఅనుకుంటూ సవరుడు వాటిట్లో ఒకదాన్ని\nఎత్తబోయాడు. కాని దాన్ని వాడు ఎత్తనేలేక\nపోయాడు! ఏనుగునైనా అవలీలగా ఎత్త\nగల బలం సవరుడిది. ఆ ఒక్క లేడినే\nఎత్తలేకపోయాడంటే చిత్రంగాక మరి\nఏమిటి? ' మరొక లేడిని ఎత్తుదాం' అని\nప్రయత్నించాడు. కాని, ఏ లేడిని కదిపినా\nఅంత బరువుగానూ ఉండి, వాడు ఎత్తలేక\nఉత్తచేతులతో తిరిగి రావలసివచ్చింది.\nవస్తూనే సవరుడు కొత్త వేటకాని పాదా\nలపై పడి “మీరెవరో అసామాన్యులుగా\nఉన్నారు. దెబ్బకి ఐదువండల జంతువుల్ని\nఎలా పడగొట్టగలిగారు? ఈ కిటుకు నాకు\nచెప్పరా?” అని బ్రతిమాలేడు.\nబుద్ధభగవానుడు, \"ఈ వేటకిటుకు\nతెలుసుకోవాలంటే నువ్వు అధమం ఒక\nనెల రోజులైనా మాంసం ముట్టకూడదు.\nపళ్లూ ఫలాలే తినాలి. ప్రాణహింస తల పెట్ట\nకూడదు. ఇలా దీక్షగా ఒక నెల గడపగలి\nగితే అప్పుడు నేను వచ్చి నీకు ఈ రహస్యం\nచెపుతాను ” అన్నాడు,\nసవరుడు 'సరే' నన్నాడు. నెలా\nఅయాక వస్తాన' ని చెప్పి మాయవేటకాడు\nవెళ్లిపోయాడు.\nమొదట్నించీ మాంసం అలవాటైన\nసవరుడికి, అది మానెయ్యటం అంటే కొద్ది\nరోజులు కష్టమే అనిపించింది. చిన్నప్పటి\nనుంచీ వేట అలవాటైనవాడికి విల్లమ్ములు\nచిలక్కొయ్యకు తగిలించటంతోనే ఏమీ\nతోచేది కాదు. కాని ఒక మర్మాన్ని సాధిం\nచాలని దీక్ష పూనాడు గనక విల్లు పట్టకుండా\nమాంసం ముట్టకుండా వ్రతాన్ని కాపాడు\nకుంటూ వచ్చాడు. క్రమేణ ఇది అలవాటై\nమాంసం తినకపోతే గడవకపోదన్న సంగతి\nతెలిసివచ్చింది. • ఆహారంకోసమని ఒక\nజంతువు ప్రాణాన్ని నిలువునా తీసెయ్యట\nమేమిటి?' అని తోచింది. ఇటువంటి ఆలో\nచనలోపడ్డ సవరుడికి ఇదివరలో తాను వినో\nదానికని బాణాలతో కొట్టిన జంతువులన్నీ\nవిలవిల కొట్టుకుంటూ ఒక్కమాటుగా కళ్ల\nయెదుట ప్రత్యక్షమయాయి. ' నోరులేని ఈ\nజీవాలను నేను ఎందుకు చంపినట్టు? నా\nవినోదం నాశనంగానూ' అనిపించి, ప్రాణు\nలంటే కొత్తగా గౌరవం యేర్పడి కిరాతు\nడైన సవరుడు పరమసాధువుగా మారేడు.\nగడువునాటికి బుద్ధభగవానుడు మళ్లీ\nవేటకాని రూపంలో వచ్చి, 'సవరా, ఆ\nకిటుకు చెప్పమన్నావా?' అన్నాడు.\nసవరుడు వణికిపోతూ, 'వద్దు బాబూ,\nవద్దు. దెబ్బకొక ప్రాణంచొప్పున ఎన్నో\nప్రాణాలు తీసి ఎంతో పాపం సంపా\nదించాను. నీ కిటుకు నేర్చుకుని, దెబ్బకి\nఐదువందలుచొప్పున చంపి ఇంకా నర\nకంలో పడిపొమ్మంటావా?' అంటూ,\nపశ్చాత్తాపం వెల్లడించాడు.\nఅప్పుడు బుద్ధభగవానుడు తన నిజ\nరూపంలో ప్రత్యక్షమై 'సవరా! విచారించకు.\nఈ దీక్షతోనే కడవరకూ ఉండు' అన్నాడు.\nసవరుడు భగవానుని పాదాలపై బడి,\n'స్వామీ, నాలో జీవకారుణ్యం కలిగించ\nటానికి మీరు వేటకానిరూపంలో వచ్చారన్న\nసంగతి ఆ రోజున తెలుసుకోలేకపోయాను.\nప్రభూ ! నాకొక్కమాట చెప్పండి. ఆ\nరోజున తమరు ఒక్క బాణంతో ఐదువందల\nలేళ్లని పడగొట్టారు. నేను ఎంతో బలం\nఉండికూడా ఒక్కదానినైనా ఎత్తలేక\nపోయాను ఎందుచేత?' అని అడిగేడు.\nభగవానుడు, \" నాయనా ! ఇదీ ఒక\nప్రశ్నయేనా? ఎన్ని ప్రాణులనైనా పడగొట్ట\nగలం గాని ఒక్కదాన్నై నా లేవదియ్య\nలేము. ఈ సంగతి నీకు తెలియటానికే ఆ\nనాడు వాటి బరువు తెలిసేటట్టు చేశాను.\nఎన్ని ప్రాణాలైనా తియ్యవచ్చుగాని ఒక్క\nప్రాణంకూడా పొయ్యలేము సవరా !\nప్రాణం పొయ్యటానికి శక్తిలేని మనకు\nప్రాణం తీయటానికి హక్కు ఎక్కడిది?\nకనుకనే జీవహింస చేయటం మహాపాపమని\nపెద్దలు చెబుతారు” అంటూ సవరుడికి\nమోక్షమార్గం చూపి అంతర్థానమయ్యాడు.",
            "book_page_end": 48
        },
        {
            "title": "ఎందుకో తెలుసా?",
            "book_page_start": 49,
            "pdf_page_start": 55,
            "pdf_page_end": 56,
            "author": "ఆర్. పార్థసారధి, జయపురం",
            "genre": "వివరణాత్మక కథ",
            "moral": "ఇచ్చిన మాట నిలబెట్టుకోవాలి. అహంకారం పనికిరాదు.",
            "keywords": [
                "జిరాఫీ",
                "ఖడ్గమృగం",
                "మానవుడు",
                "మాటతప్పడం",
                "పొడవైన మెడ"
            ],
            "characters": [
                "జిరాఫీ",
                "ఖడ్గమృగం",
                "మానవుడు"
            ],
            "locations": [
                "మైదానం",
                "అడవులు"
            ],
            "content": "పూర్వకాలమందు ఖడ్గమృగమూ జిరాఫీ\nచాలా దోస్తిగా ఉండేవి. ఒకరోజున అవి\nమైదానంలో మేస్తూవుండగా, ఖడ్గమృగం\nఇలా అన్నది : \" నేస్తం ! నేస్తం!! మనం\nబొత్తిగా పొట్టిగావున్న కారణంచేత అడ్డమైన\nజంతువులూ కాళ్లతో తొక్కే ఈ పసిరికనే\nమేయవలిసిన కర్మం పట్టింది. మనకే\nపొడవుపాటి మెడ ఉన్నట్టయితే చెట్లపై\nనుండే పరిశుభ్రమైన చిగురుటాకులు\nఎప్పటికప్పుడు తాజాగా తుంపుకొని తిన\nవచ్చుకదా !\" అని.\nఇందుకు జిరాఫీ \"మనం ఇలా ఉండా\nలని దేవుడే వుద్దేశించినప్పుడు ఇక చేయ\nగలదేముంది, అనుభవించటం తప్ప\" అని\nవేదాంతపరంగా మాటాడింది.\nఅప్పుడు ఖడ్గమృగం బాగా ఆలోచించి,\n\"నేస్తం ! — నాకొక చక్కటి ఉపాయం\nతోస్తున్నది. ఏమిటీ అంటే: దేముణ్ణికూడా\nధిక్కరించగల బుద్ధిబలం కలిగిన మానవు\nడున్నాడు. వాని శక్తికి మించిన శక్తి లేనే\nలేదు. కనుక, పోయి అతన్ని ఆశ్రయిస్తే\nతగిన ఆలోచన చెబుతాడు ” అని చెప్పింది,\nఆ ప్రకారం రెండూ కలిసి మానవుని\nవద్దకు వెళ్లి, తమ కోరికను వెల్లడించినై.\nమానవుడు అవి చెప్పినదంతా విని, వాటికి\nఉపకారం చేయటానికి వప్పుకొన్నాడు.\n\"మీరిద్దరూ ఫలానా సప్తమీ బుధవారం\nరోజున తెల్లవారగట్ట మూడుగంటలకల్లా\nరండి, మీ కోరిక నెరవేరుస్తాను. ఐతే,\nనేను పెట్టిన సుముహూర్తం ఒక్క లిప్త\nకూడా తప్పటానికి వీల్లేదు. ఈ విషయంలో\nనేను చాలా కచ్చితంగా వుంటా సుమండీ'\nఅని నిష్కర్షగా చెప్పాడు.\n\"ఆఁ దానికేముంది! వేళకు రావడ\nమనేది ఆదొక పెద్ద కష్టమా ” అనుకుని,\nఅవి \" అలాగే వస్తాము \" అనేశాయి.\nఆర్. పార్థసారధి, జయపురం\nఆ బుధవారం రోజున తెల్లవారగట్ట\nమూడుగంటలకు కొంచెం ముందుగానే\nజిరాఫీ వెళ్లి మానవునివద్ద సిద్ధంగా ఉన్నది.\nఅతడు జపంలోనించి లేచి, \"వచ్చారా!\"\nఅని పలకరించాడు. \" అయ్యా! ఖడ్గ\nమృగం నన్ను \"నువు వెళుతూ ఉండు.\nవెనకాలే వస్తానన్నది” అంటూ చెప్పింది\nజిరాఫీ. అప్పుడు మానవుడు విసుక్కుని,\n\"సరే, నీవు ఇలారా సమయమైంది.\nనోరు తెరువు\" అన్నాడు. అది నోరు తెరవగా\nమానవుడు ఒక మూలిక పడవేసి కమం\nడలువులోని మంత్రజలం పోశాడు. ఈ\nజలం గొంతుక దిగిదిగడంతోనే జిరాఫీకి\nదిగువ కాళ్లూ, పైన మెడా పొడవుగా\nఎదిగిపోయినై.\nజిరాఫీ మానవునికి కృతజ్ఞత తెలు\nపుతూ \" అయ్యా ! నా నేస్తం మాట?...\"\nఅనేటంతలో మానవుడు “మాట తప్పిన\nవాళ్లగతి ఇంతే,\" అంటూ మళ్లీ మరి ఒక\nవేరుముక్క తెచ్చి, జిరాఫీ నోట్లో వేస్తూ,\n\"నీ నేస్తంకోసం అట్టేవుంచిన ఓషధికూడా\nనీకు వేస్తున్నాను. దీనివల్ల ఇప్పుడు నీలో\nకలిగిన మార్పు శాశ్వతంగా ఉండిపోతుంది\nవెళ్లు\" అంటూ దానిని పంపివేశాడు.\nజిరాఫీ కొత్తరూపంతో అడవుల్లోకి వెళ్లి\nపోయి, గడ్డి తినడం మానివేసి చెట్లపైన\nవుండే చిగురుటాకులు తుంపుకొని తిన\nజొచ్చింది. అది అలా తింటూవుండగా\nదాని నేస్తం ఖడ్గమృగం వచ్చి. చూచి\nఆశ్చర్యపోయింది. అప్పుడు జిరాఫీ జరిగిన\nసంగతి అంతా చెప్పేసరికి, ఖడ్గమృగం\nఆహంకారంతో ' కాస్తవేళ దాటితే మాత్రం\nనాకోసం ఉండవద్దా? ఐనా, ఈ మానవుడ్ని\nనము పనిలేదు. ఉండు వాడినేమి చేస్తానో !'\nఅని మూర్ఖతతో మానవుని చంపటానికి\nకసిపూని, విరోధం తెచ్చుకుంది. మానవుని\nస్నేహం చేసిన జిరాఫీ మాత్రం నేటివరకూ\nపొడుగుమెడతోనే ఉండిపోయింది.",
            "book_page_end": 50
        },
        {
            "title": "మదరాసులో మన సర్కారు (ఇంద్రజాలం)",
            "book_page_start": 52,
            "pdf_page_start": 58,
            "pdf_page_end": 59,
            "author": "పి. సి. సర్కార్",
            "genre": "వ్యాసం",
            "moral": "చందమామ పత్రిక పాఠకులకు నాణ్యమైన కంటెంట్‌ను అందించడానికి కృషి చేస్తోంది.",
            "keywords": [
                "ఇంద్రజాలం",
                "పి.సి. సర్కార్",
                "చందమామ",
                "ట్రిక్స్",
                "మాంత్రికుడు"
            ],
            "characters": [
                "పి.సి. సర్కార్ (మెజీషియన్)",
                "చందమామ బృందం"
            ],
            "locations": [
                "మద్రాసు",
                "కలకత్తా",
                "బొంబాయి",
                "చందమామ ఆఫీసు"
            ],
            "content": "సర్కారు ఎక్కడవుంటే చందమామ అక్కడ వుంటున్నది?\nచందమామ పాఠకులకు ఒక సంతోష వార్త!\nకలకత్తా, బొంబాయి నగరాలలో దిగ్విజయ ప్రదర్శనాలు జరిపిన మన సర్కారు ఇటీవల\nమద్రాసుకూడా వచ్చారు. ఇంగ్లండు, అమెరికా, ఫ్రాన్సు, జర్మనీ మొదలైన ఖండాంతర ప్రజలనే\nఆశ్చర్యపరచిన సర్కారు మదరాసు పౌరుల్ని ముగ్ధుల జేశారంటే ఆశ్చర్యం ఏముంది ? ఎందరో\nఇంద్రజాలికులను చూచివున్న మదరాసు పౌరులు, \"అందరినీ మించినవారు సర్కారు ” అన్నారు.\nసర్కారు ప్రదర్శనాలలోని ప్రత్యేకతలు ఏమిటంటే - ప్రతి ట్రిక్కులోనూ ఒక క్రొత్తదనం,\nఅవన్నీ అతిసహజంగా వుండటం, అన్నిటికన్న ముఖ్యమైనవిషయం చూచేవారికి బహు కష్టసాధ్యంగా\nకనుపించే ట్రిక్కు సైతం అతి సులభంగా, రెప్పపాటుకాలంలో చూడ ముచ్చటగా చేయగలగటం.\nముఖ్యంగా రెండుట్రిక్టులు అద్భుతంగా వున్నై. మొదటిది: గొప్ప గొప్ప డాక్టర్ల సమక్షంలో,\nఒక్క నెత్తురు బొట్టు అయినా క్రిందపడకుండా మనిషినాలుకను కత్తిరించి తిరిగి అతికించటం.\nరెండవది : ప్రేక్షకులు ఏది వ్రాసినా తమ యక్స్-రే కళ్ళ శక్తితో ఇట్టే చెప్పుకోవటం, ఎవరు ఎలాంటి\nపిచ్చిగీతగీసినా రెప్పపాటుకాలంలో దాన్ని ఒక చక్కటి బొమ్మగామార్చివేయడమున్నూ.\nఇటువంటి అత్యద్భుత విద్యలు ప్రదర్శించి వుండటంవల్లనే మన సర్కారు \"ప్రపంచ\nవిఖ్యాత ఇంద్రజాలికులలో అగ్రగణ్యుడు\" అని కీర్తింవబడుతున్నారు.\nమనకందరకూ అమితానందం కలిగించే వార్త మరొకటి వున్నది. మదరాసులో వా రున్న ఈ\nవారంరోజులూ ఎక్కడవిన్నా సర్కారు పేరే! సర్కారు పేరు వినపడిన చోటెల్లా 'చందమామ' పేరూ\nవినపడుతూ వచ్చింది. సర్కారు తమ ప్రదర్శనా లన్నిటిలోనూ, ఒక్కసారి అయినా మరువకుండా,\nతమకు ప్రియమైన 'చందమామ'ను ప్రేక్షకులకు పరిచయంచేస్తూవచ్చారు.\nవారు ఒకనాడు ఎంతో ఆప్యాయతతో మా ఆఫీసుకుకూడా వచ్చారు. ఆ సందర్భంలో,\n\" ఏదైనా క్రొత్తట్రిక్కు మా ఆఫీసువారికి చేసిచూపాలి” అనికోరాము. \"తప్పకుండా చూపుతాను”\nఅంటూ వారు ఒక త్రాడు తెమ్మన్నారు. తెచ్చియిచ్చాము. ఆ త్రాడును రెండు ముక్కలుగా కొయ్య\nమన్నారు. కోశాము. రెండుముక్కలూ ఒకరి గుప్పెటలో పెట్టి మూశారు. ఆ వెంటనే గుప్పెట తెరవ\nమన్నారు. ఏమి ఆశ్చర్యం! రెండుముక్కలూ అతుక్కుపోవటమేగాక కత్తిరించిన ఆనవాలుకూడా\nకనుపించలేదు. ఈట్రిక్కు చేస్తున్నప్పుడు మా ఆఫీసులో అందరమూ సర్కారు చుట్టూనే వున్నాము.\nదీనిరహస్యం చెప్పమని కోరగా, “ఈ ట్రిక్కేకాదు. ఇలాంటివి మరెన్నో చిత్రమైన ట్రిక్కులు\nముందుముందు - నేర్పుతాను. 'చందమామ'కూ 'నాకూ' మధ్యని రహస్యమేమిటి? నేనూ\nచందమామ కుటుంబంలో వాడినేకాని పరాయివాడిని కానుగదా?\" అన్నారు.\n'చందమామ' అంటే సర్కారుకున్న ప్రేమా, అభిమానమూ అటువంటివి. ఇదే సందర్భంలో\nవారు మా పాఠకులకు యిచ్చిన 'సందేశం' ప్రక్క పేజీలో యథాతథంగా ముద్రిస్తున్నాము.\nMy dear reader-friends of 'chandamama'!\nSo long I wrote my tricks explaining its secrets through our own chandamama. During my visit to Madras, I had the pleasure of personally seeing each and every department of this gigantic organisation where they are scientifically working heart & soul for catering the best offerings to the readers of chandamama.\nI have been fully impressed by their sincere services. I have promised to give my best tricks to you all the readers of chandamama. Because chandamama is OUR OWN magazine.\nP. C. Sarkar Magician 15th March '51\n'ప్రియమైన నా 'చందమామ' పాఠకులకు :—\nఇంతకాలంగా నా ట్రిక్కులలోని రహస్యాలను మన\n'చందమామ'ద్వారా వెల్లడిస్తూవచ్చాను. నా మదరాసు పర్యట\nనలో 'చందమామ' ఆఫీసుకి వెళ్లి ప్రతిశాఖనూ పరిశీలించే\nభాగ్యం నాకు లభించింది. అది ఒక బ్రహ్మాండమైన సంస్థ.\nఒక చక్కటి విధానంలో, అమూల్యమైన విషయాలను చదు\nవరులకు అందజేయటానికి అక్కడి ప్రతిఒక్కరూ తమ యావ\nచ్ఛక్తినీ వినియోగిస్తున్నారు.\nహృదయమిచ్చిన వారిసేవ నాకు అమితానందం కలుగ\nజేసింది. చందమామ 'మన పత్రిక'. 'చందమామ' ద్వారా\nఇంకా ఎన్నో మంచి మంచి ట్రిక్కులను అందజేస్తానని మాట\n'యిచ్చాను.\nపి. సి. సర్కార్\nమెజీషియన్\n15 మార్చి '51)",
            "book_page_end": 53
        }
    ],
    "statistics": {
        "total_stories": 11,
        "author_counts": {
            "చందమామ బృందం": 3,
            "వి. కళ్యాణసింగు, చక్రధరపురం": 1,
            "పిళ్లా మల్లునాయుడు, అనకాపల్లి": 1,
            "పాలంకి వెంకటరామచంద్రమూర్తి, మదరాసు": 1,
            "సి. హరనాధ్, హైదరాబాదు": 1,
            "నేరెళ్ల శ్రీధరదత్తు, మదనపల్లి": 1,
            "పి. సౌభాగ్యలక్ష్మి, విజయనగరం": 1,
            "ఆర్. పార్థసారధి, జయపురం": 1,
            "పి. సి. సర్కార్": 1
        },
        "genre_counts": {
            "వ్యాసం": 2,
            "నీతి కథ": 2,
            "ఫాంటసీ / జానపద కథ": 1,
            "జానపద కథ / ధారావాహిక": 1,
            "పురాణం / మత కథ": 1,
            "హాస్యం / జానపద కథ": 1,
            "భక్తి కథ / పురాణం": 1,
            "ఆధ్యాత్మిక కథ / నీతి కథ": 1,
            "వివరణాత్మక కథ": 1
        }
    }
}