{
    "book_id": "చందమామ_1951_05",
    "stories": [
        {
            "title": "చందమామ (ఆహ్వానము)",
            "book_page_start": 11,
            "pdf_page_start": 11,
            "pdf_page_end": 11,
            "author": "చక్రపాణి",
            "genre": "వ్యాసం",
            "moral": "చందమామ బృందం",
            "keywords": [
                "వేసంగి",
                "విశ్రాంతి",
                "గ్రీష్మఋతువు",
                "మామిడిపళ్లు",
                "వైశాఖపూజ"
            ],
            "characters": [
                "చందమామ బృందం"
            ],
            "locations": [],
            "content": "వేసంగి సెలవలంటే పిల్లలకు చెప్పలేని సంతోషం. ఎందు కని ? 'మావాడు ఏదాదల్లా కష్టపడి చదివాడమ్మా ' అని చెప్పి ఆ అలసట తగ్గటానికి తగిన సదుపాయాలు ఎన్నో చేస్తారు తలిదండ్రులు. మళ్లీ కొత్త తరగతిలో ప్రవే శించి బాగా చదవటానికి తగ్గ బలమూ, ఉత్సాహమూ చేకూరుస్తారు. విద్యార్థులకే గాక, కొంతమంది ఉద్యో గస్థులకూ, రైతులకూకూడా వేసవి విశ్రాంతినిచ్చే కాలం. దీనినే గ్రీష్మఋతువంటారు. ఒకవంక మండుటెండలు మాడుస్తూవుండగా మామిళ్లుమటుకు ఇప్పుడు ముమ్మ రంగా వస్తాయి. మామిళ్లు అనేసరికి ఒక ముఖ్యవిషయం జ్ఞాపకానికి వస్తుంది. వైశాఖం ప్రవేశిస్తే కాని మామిడిపళ్లు తాకకూడదనే నియమం ఒకటున్నది. మామిడిలో జీవ పోషక పదార్థాలన్నీ కూడుకొని సరిఐన పక్వానికి ఈ ఋతువులొ నే వస్తుందని శాస్త్రజ్ఞులు చెబుతారు. అందుకనే మనవాళ్లు తొలిఫలాలను పెద్దలకు ఇచ్చి సత్కరించిన తరువాతనే తాము ఆరగిస్తారు. ఈ ఫలాలతోపాటు తాటాకు విసనకర్రలూ, తీయనిపానకమూ కూడా పంచిపెట్టుతారు. ఇదే మనకు; 'వైశాఖపూజ ' అనే పేరుతో ఒక మతాచారంగా యేర్పడివున్నది.",
            "book_page_end": 11
        },
        {
            "title": "చేసినవారికి చేసినంత",
            "book_page_start": 12,
            "pdf_page_start": 12,
            "pdf_page_end": 13,
            "author": "బైరాగి",
            "genre": "పద్య కథ",
            "moral": "ఎవడు చేసిన చేటు వాడికి ఎప్పుడైనా తగలకుండా ఉండదని అంటారు పెద్దలు. పోదు పాపం పండకుండా.",
            "keywords": [
                "ఏనుగు",
                "మావటి",
                "కబ్బరి కాయ",
                "పగ",
                "ప్రతీకారం"
            ],
            "characters": [
                "మావటి",
                "ఏనుగు"
            ],
            "locations": [
                "ప్రభువరేణ్యుల దివాణం",
                "అంగడి"
            ],
            "content": "ప్రభువరేణ్యుల దివాణంలో\nమదపుటేనుగ ఉన్నదొక్కటి.\nతీసుకెళ్తున్నాడు దానిని\nవీటిదరి కొకరోజు మావటి.\nఇంతలోనే ఎన్గమెడపై\nహాయిగా కూర్చున్న మావటి\nకేసి విసిరారెవ్వరో మరి\nపెద్ద కొబ్బరికాయ ఒక్కటి.\nచేత దానిని చక్కపట్టుక\nపగులగొట్టడమెలాగా అని\nచేయసాగా డతడు యోచన\nరాయి ఎక్కడ దొరకనందున.\nచివరికాతడు విసిగి కొబ్బరి\nకాయ ఏనుగ శిరముమీదను\nపగులగొట్టాడించుకైనా\nతలపలేదా జీవి బాధను,\nజ్ఞాపకం ఏనుగులకెక్కువ\nతెలివి వాటికి కాదు తక్కువ..\nవెంటనే కనిపెట్టగల వవి\nవానిపై మనకున్న మక్కువ.\n\nమనసులోనే తలచుకొని ఆ\nవినుగప్పుడు ఊరుకొన్నది.\nకాని మావటి పైన కోపం\nదానిమనసున పేరుకొన్నది.\nఒక్కవారం గడచిపోగా\nమరల ఏనుగ వీధివెంబడి\nపోవుచున్నది దాని వీపున\nకూరుచుని ఉన్నాడు మావటి.\nఇంతలో కనపడం దేనుగ\nకొక్క కొబ్బరికాయలంగడి.\n'ఒహెూ సరి ' అని ఏన్గు తొండం\nచాచి కాయలు తీసి వడి వడి,\nవిసరి కొట్టిందలా మావటి\nమీద. వాడా దెబ్బతో తల\nపగిలి 'హరి ! హరి ! హరీ!' అంటూ\nనీల్గి చచ్చాడంతలోపల.\n* ఎవడు చేసిన చేటు వాడికి\nఎప్పుడైనా తగలకుండా\nఉండ' దని అంటారు పెద్దలు.\nపోదు పాపం పండకుండా.",
            "book_page_end": 13
        },
        {
            "title": "పురుషోత్తమక్షేత్రం",
            "book_page_start": 14,
            "pdf_page_start": 14,
            "pdf_page_end": 18,
            "author": "'చిట్టిబాబు' పరశువాకం",
            "genre": "పౌరాణికం",
            "moral": "భగవంతునిపై గట్టి విశ్వాసం, అంకితభావం ఉంటే అనుకున్న కోరికలు నెరవేరుతాయి.",
            "keywords": [
                "పురుషోత్తముడు",
                "విష్ణుభక్తుడు",
                "నారదుడు",
                "కేశవాలయం",
                "రావిచెట్టు"
            ],
            "characters": [
                "ఇంద్రద్యుమ్న మహారాజు (పురుషోత్తముడు)",
                "వృద్ధుడు",
                "నారద మహర్షి",
                "కృష్ణుడు",
                "బలరాముడు",
                "సుభద్ర"
            ],
            "locations": [
                "మాళవదేశం",
                "పురుషోత్తమక్షేత్రం",
                "కేశవాలయం",
                "సరోవరం"
            ],
            "content": "మాళవదేశానికి ప్రభువు ఇంద్రద్యుమ్న మహారాజు. ఆయన మంచి హృదయం కలవాడు. ప్రజను కన్నబిడ్డలలా చూచు కునేవాడు. గాఢమైన విష్ణుభక్తుడు కావటం చేత ఆయనను ' పురుషోత్తము ' డనికూడా పిలుస్తూవచ్చారు.\nఒకప్పుడు పురుషోత్తముడు దేశంలోగల దివ్యక్షేత్రాలన్నీ దర్శించుకురావాలి అను కున్నాడు.\nఈ వుద్దేశంతో ఆయన తన రాజ్యాన్ని మంత్రులకు వప్పగించి, పురోహితుణ్ణి మాత్రం వెంటబెట్టుకొని, బయలుదేరాడు. అనేకమైన ప్రసిద్ధ క్షేత్రాలు దర్శించు కొంటూ పోయిపోయి కొన్నాళ్లకు ఒక చిత్రమైన ప్రదేశం చేరుకున్నాడు. అక్కడ ఎన్నో ఇళ్లున్నాయి. కాని, ఎవరూ నివాసమున్న అలికిడిలేదు. ఒక బ్రహ్మాండ మైన మర్రిచెట్టున్నది. ఎటుచూచినా అది పది ఆమడ దూరం వ్యాపించివున్నది. ఒక చక్కటి దేవాలయం కనిపించింది. ఆ దేవాలయం తలుపులు తీసి చూచాడు. ఆ దేవుడెవరో కాని, పూజాపురసారాలు అందు కొంటున్న సందడి లేదు. ఇదేమిటా అని పరిశీలనగా చూచాడు. అసలు ఆ గుడిలో విగ్రహమే లేదు!! ఇది మరీ విడ్డూరమని పించింది. ఈ గుడి యేమిటో, అందులో వుండే స్వామి ఎవరో, దీపం ధూపం లేకండా ఆలయం ఎందుకు పాడుబడివుందో ఈ సంశయాలన్నీ మనస్సుకి పట్టి, తల్లడిల్లి పోజొచ్చాడు. ఐతే, ఆ నిర్జన ప్రదేశంలో ఎవరిని అడగటం !\nవేగిపోతూ పిచ్చివానిలాగా కూర్చునివుండగా, గుడిపక్క నించి పోతున్న ఒక వృద్ధుడు అగపడ్డాడు. పురుషోత్తముడు ఆ వృద్ధుణ్ణి తనపాలిటి దేవునిగా ఎంచి, \"మహానుభావా! ఇదేవూరు ? ఇంత నిర్మానుష్యంగా ఉన్నదేమిటి ? ఈ గుడి యేమిటి, గుడిలో ఏ విగ్రహమూ లేకపోవడ మేమిటి?” అంటూ ఆత్రంతో ప్రశ్నించాడు.\nఅందుకు ఆ వృద్ధుడు \" అబ్బాయీ ! ఆ గొడవంతా చెబుతూ కూర్చోవటం నీకూ నాకూ పని చెరుపే. ఏమంటే ఈ సమస్యను ఆర్చేవాళ్లు కాని, తీర్చేవాళ్లుగాని ఇంత వరకూ నాకు కనిపించలేదు. కనుక, నీ దారిని నీవు వెళ్లు ” అన్నాడు.\nఈ మాట వినగానే పురుషోత్తముడికి జిజ్ఞాస మరింత ఎక్కువై, ఏమైనా సరే చెబితేగాని వదిలేది లేదని పట్టు పట్టాడు. అప్పుడు వృద్ధుడు ఇలా చెప్పసాగాడు ;\n\"ఓయి వత్సా ! — నీ పట్టుదలకు మెచ్చాను. పైగా నీ ముఖలక్షణాలలో దైవాంశ ఉన్నట్టు గోచరిస్తున్నది. అందు కనే ఈ ప్రదేశాన్ని గురించిన చరిత్ర నీకు వెల్లడించదలిచాను, విను. ఈ ప్రదేశం చాలా మహిమ కలది. ఈ మర్రిచెట్టుకింద నివసించేవారికి పాపాలన్నీ తొలగిపోయి, సమస్త సుఖములతోనూ తులతూగుతూ వుంటారు. అదుగో ఆ కనుపిస్తూవున్న సరో వరంలో దేవతలు స్నానంచేసేవారట. ఎంతో మంది భక్తులకు కేవలమూ శ్రీ మహావిష్ణువే అందులో ప్రసన్నమైనాడట. ఉత్తరదిశను అగపడేది. కేశవాలయం. ఈ కేశవుణ్ణి దర్శిస్తే స్వర్గమే లభించేదట!\nతలవని తలంపుగా ఈ క్షేత్రంలో ఒక రోజున విపరీతమైన సంఘటన జరిగింది. ఏమిటీ అంటే— మామూలుప్రకారం నేను గుడిలో కూర్చునివుండగా, మైకం కమ్మి, మేనువాల్చాను. ఒక స్వప్నం వచ్చింది. స్వప్నంలో నారదమహర్షి కనబడి ఒక సమాచారం చెప్పాడు :\n' ఓయి సద్గురూ ! ఇంతవరకూ మహిమ లతో కూడుకొని ఉన్న ఈ ప్రదేశంలో గొప్ప మార్పు రాబోతున్నది. ఏమంటే—\" ఫలానా మర్రిచెట్టుకింద నివసించే ప్రజలందరకూ స్వర్గప్రాప్తి లభిస్తూవున్నదే, మరి వేరే నరక మెందుకు సృష్టించావయ్యా?' అని బ్రహ్మను ప్రశ్నించారట. ఈ ప్రశ్నకు సమాధానం చెప్పలేక బ్రహ్మ సరాసరి విష్ణుమూర్తివద్దకు పోగా విష్ణువు 'సరే, ఉపాయం ఆలోచిస్తాలే' అని చెప్పిపంపాడు. నీవు భక్తుడవు గనుక ఈ రహస్యం వెల్లడించాను' అనేసి నారదుడు మాయమయ్యాడు.\nవెంటనే ఊరివారికి నా స్వప్నకథ చెప్పాను. గుడిలోకి పోయి చూతుముకదా, కేశవుని విగ్రహం కానరాకపోయె!! నారద మహర్షి వచ్చి నాకు కలలో చెప్పిన హంశం ఇలా ప్రత్యక్షంగా రుజువైనందుకు అందరూ ఆశ్చర్యపోయారు.\nఆమరునాడు మళ్లీ నారదుడు నాకు కలలో సాక్షాత్కరించి,\n' సద్గురూ ! నీవు విచారించకు. మాధవుడు మళ్లీ వచ్చి గుడిలో ప్రవేశించా లంటే ఒకటే మార్గమున్నది. దేవుని యందు నిండు విశ్వాసమున్న ఎవరైనా తెల్లవారుజామున ఒంటిపాటుగా బయల్దేరి తూర్పుదిశగా చూస్తూ పోతూవుంటే ఈ సరోవరం ఒక బ్రహ్మాండమైన సముద్రంగా మారిపోతుంది. ఆ కాశమంత ఎత్తున అలలు లేచి, భయంకరమైన శబ్దం చేస్తూ వుంటాయి. ఎంతమాత్రమూ చలించక ఆ అలలలోకి దూకాలి. మధ్యని ఒక గొప్ప రావిచెట్టు మునిగివున్నట్టు కనిపిస్తుంది. ఆ చెట్టుకొమ్మలు నరికివేస్తే అప్పుడు పర మేశ్వరుడు ప్రత్యక్షమై, కావలసిన కోరికలు నెరవేరుస్తాడు' అని చెప్పి అంతర్హితు డయా ”డన్నాడు.\nఈ స్వప్నకధ విన్న పురుషోత్తమునికి మనసులో ఆరాటం మరీ ఎక్కువైంది. \"తాతగారూ! ఇప్పుడే నేను బయల్దేరి వెళు తున్నాను. ఎన్ని కష్టాలకైనా ఓర్చి విచిత్ర దైవమైన ఆ మాధవుణ్ణి ప్రసన్నం చేసు కుంటాను. ఆ స్వామి కటాక్షించి మళ్లీ ఆలయంలో ప్రవేశించేవరకూ నేను నిద్రా హారాలకోసం ఆపేక్షించను\" అని తన నిశ్చయాన్ని వెల్లడించాడు,\nఇందుకు వృద్ధుడు \" నాయనా ! నీలాగే ఈ వూరిలో చాలామంది ఉబలాటపడి ప్రయత్నాలు చేశారు. కాని ఆ భయంకర దృశ్యాలకు తట్టుకోలేక మరలివచ్చేశారు. నేనే వెళదామని అనుకున్నాను. కాని వృద్ధాప్యంవల్ల పోలేకపోయాను. మరో విగ్రహమైనా ప్రతిష్ఠించుదామంటే ఎన్నిసార్లయినా ప్రతిష్ఠించిన విగ్రహం అదృశ్యమైపోతూనే వచ్చింది. కాని నిలవ లేదు. కనుక ' ఈ ప్రదేశంలో ఉండటం ఇక క్షేమం కాదు' అని ఇళ్లూ వాకిళ్లూ విడిచి ప్రజలంతా మరొక చోటికి పోయారు. ఎన్నివిధాల వాళ్లకి నచ్చజెప్పినా లాభం లేకపోయింది. ఏనాటికైనా ఒక సమర్థుడు రాకపోతాడా, మళ్లీ మాధవుని రప్పించలేక పోతాడా అనే నమ్మకంతో, అటువంటి కుతూహలుడికి ఈ వివరాలు చెప్పిపోదా మనే వుద్దేశంతో నేనొక్కణ్ణి ఇక్కడే వుండి పోయా”నని చెప్పి ముగించాడు.\nఈ మాట విన్నదే పురుషోత్తముడు మరీ తొందరపడ్డాడు. అప్పుడు వృద్ధుడు ఒక గొడ్డలి తెచ్చి యిచ్చి, అతన్ని ఆశీర్వ దించి పంపాడు.\nగొడ్డలి బుజాన వేసుకుని బయలు దేరాడు పురుషోత్తముడు. సరోవరము మాయమైంది. గొప్ప శబ్దం చేసికొంటూ లెక్కలేని అలలతో సముద్రం కనబడింది. బ్రహ్మాండమైన అలల మధ్యని ఒక గొప్ప రావిచెట్టు మునిగిపోతున్నట్టు అగుపిం చింది. ధైర్యంతో అలలమధ్యకు దూకి ఆ చెట్టుకొమ్మలు నరకటానికి ప్రారంభిం చాడు. సూర్యచంద్రులను పోలిన ఇద్దరు దివ్యపురుషులు ప్రత్యక్షమై \"ఎమయ్యా! నీవెవరవు? ఈ మహావృక్షాన్ని ఎందుకిలా పడకొట్టివేస్తున్నావు?” అంటూ గద్దించబోగా ఇంతవరకు జరిగిన సమాచారమంతా పురుషోత్తముడు వారికి వినిపించాడు.\nఅందులో ఒకాయన \"అబ్బాయీ! నీ దీక్షకూ అసక్తికీ సంతోషించాము. ఇదుగో ఈయన మహా శిల్పి. నీవు దేనికోసమైతే తపించుతున్నావో ఆ విగ్రహం చేయటానికి ఈయనొక్కడే సమర్థుడు” అని చెప్పి మాయమయ్యాడు.\nపురుషోత్తముడు చూస్తూవుండగానే, అతడు నరికిపడవేసిన కొమ్మలతో ఆ శిల్పి మూడు విగ్రహాలు చెకి రాజుకి చూపాడు. \"భక్తాగ్రేసరా ! ఇది శ్రీకృష్ణుని విగ్రహం. ఈయన బలరాముడు. ఈమె సుభద్రా దేవి,” అని చెప్పి అంతర్ధానమయ్యాడు.\nపురుషోత్తముడు ఆ విగ్రహాలకు సాగిల బడి వేడుకునే సరికి, అందులో కృష్ణ విగ్రహం నిజరూపంతో ప్రసన్నమై \"ఇంద్ర ద్యుమ్నా! నీ పట్టుదలకు మెచ్చాను. ఈ క్షేత్రం నీపేరనే శాశ్వతంగా వుండిపోతుంది. ఈ మర్రిచెట్టుకి నైరృతి భాగాన వుండే మండపం దగ్గర నన్ను ఆవాహనం చేసి, ఆషాఢమాస శుక్లపక్షంలో పంచమి తిథి మఖా నక్షత్రమందు ప్రారంభించి ఏడు రోజులు దీక్షగా పూజించినవారికి పునర్జన్మ లేదు. నీవు పదివేల తొమ్మిదివందల యేళ్లు పాలించి తరువాత పరమపదం చేరుకో గలవు\" అని చెప్పి అదృశ్యుడైనాడు.\n'ఇంద్రద్యుమ్నుడు అతి వైభవంతో ఆ మూడు విగ్రహాలనూ తీసుకపోయి గుడిలో ప్రతిష్ఠింపించాడు. భయంకరమైన సముద్రం మాయమై, మహిమగల సరో వరం మళ్లీ ఎప్పటిలాగా ఏర్పడి ప్రజలకు క్షేమం చేకూరింది. అప్పటినించి ఈ 'పురుషోత్తమక్షేత్రం' మన దివ్యక్షేత్రాలలో ఒకటై వున్నది.",
            "book_page_end": 18
        },
        {
            "title": "విచిత్ర కవలలు",
            "book_page_start": 3,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ధారావాహిక",
            "moral": "ధైర్యం, తెలివితేటలు ఉంటే ఎంతటి ప్రమాదం నుంచైనా తప్పించుకోవచ్చు.",
            "keywords": [
                "రాక్షసులు",
                "కవలలు",
                "శిలాప్రతిమలు",
                "నృత్యం",
                "మంత్రజలం"
            ],
            "characters": [
                "ఉదయనుడు",
                "నయనుడు",
                "సుకేశిని",
                "సుభాషిణీ",
                "సుహాసిని",
                "రాక్షసుడు"
            ],
            "locations": [
                "కొలను",
                "రాక్షసుడి భవనం",
                "తోట"
            ],
            "content": "[రాక్షసుణ్ణి గురించిన రహస్యం తెలుసుకున్నాముగదా అని సంతోషించేటంతలో మన కవలలు ఎలా పట్టుబడిపోయినదీ, ఆ తర్వాత వాళ్లు రాక్షసుడి మోసంలోపడి ఎలా శిలాప్రతిమలుగా మారిపోయినది, క్రిందటినెల చదివారుకదా? ఆ తర్వాత — ]\nరాక్షసుడిచేతిలో కవలసోదరులు చిక్కి పోవటమూ, ఆ తర్వాత వాడి తమ్ముడు వాళ్ళను తన వెంట తీసుకుపోవటమూ, యిదంతా కొలనులో హంసలరూపంలో వున్న రాకుమార్తెలు చూస్తూనే వున్నారు. రాక్షసులిద్దరుకూడా గమనించని విష యంకూడా వాళ్లు చూచారు. అది ఏమిటీ అంటే ఉదయనుడు డబ్బీతీసి తెల్లభస్మం మీద చల్లుకోబోయేసరికల్లా రాక్షసుడు రావటం జరిగింది. ఆ తొందరపాటులో భస్మం చల్లుకోలేకపోగా డబ్బీ కాస్తా క్రింద పడిపోయింది. దాన్ని తిరిగి తీసుకుందా మంటే వీలుగాక అక్కడే వదిలేశారు.\nవచ్చి ఆ డబ్బీకోసం వెతికారు. కాని అది కనుపించలేదు.\nముగ్గురూ ఆశ్చర్యపోయారు. “ఇదేమిటి చిత్రం గా వున్నదే! ఆ డబ్బీని మనం ముగ్గురం చూస్తూనేవుంటిమి కదా? ఎలా మాయమయివుంటుంది? ఇక్కడే ఎక్కడో ఉండివుండాలి. వెతుకుదాం రండి” అన్నది నుహాసిని.\nఅలాగే వాళ్లు ముగ్గురు చుట్టుప్రక్కల వెతుకుతూపోగా కొలనుకు చాలాదూరాన ఒకచోట డబ్బీ కనుపించింది.\nఇక వాళ్లు డబ్బీని ఎక్కడ దాచటమా అని ఆలోచించి ఆ లో చించి, చివరకు కొలను ఒడ్డునే ఒక చోట చిన్న గుంటత్రవ్వి దానిలో కప్పెట్టారు.\nఆ క్షణం మొదలుకొని వాళ్లు కవల సోదరులను రక్షించే మార్గం ఏమిటా అని ఆలోచించసాగారు. చివరకు ఒకనాడు సు కేశిని, \" నాకు ఒక ఉపాయం తోచింది చెప్పనా?” అన్నది.\nఇది విని సుభాషిణీ, సుహాసినీ ఏమిటా ఉపాయం?” అని ఉత్సాహంతో అడిగారు.\nఅప్పుడు సుకేశిని— \" ఎలాగైనా రాక్షసుణ్ణి అక్కడనుంచి కదిపి యివతలకు తీసుకురావాలి. ఇది ఒకలా చెయ్యవచ్చు. మనమందరము కలిసి వాడిదగ్గిరికి పోయి, నృత్యం చేసి చూపుతామని నమ్మిం చుదాం. ఇలా మనలో వెళ్లదలిచిన ఎవరో ఒకరు కొంత మంత్రజలాన్ని తీసుకువెళ్లి, ఆ కుర్రవాళ్ల శిలాప్రతిమలమీద చల్లి . వాళ్లకి మామూలు స్వరూపాలు తెప్పిం చాలి. రాక్షసుడి కంటపడకుండా ఒకళ్లం అక్కడే వుండిపోయి ఈ పని చెయ్యవచ్చు. తర్వాత ఏమి చెయ్యటమా అనేది కుర్ర వాళ్లనే సంప్రతించవచ్చు” అన్నది.\nఇదివిని సుహాసిని, \"వాడేం సామా న్యుడా మన టోపీలో పడటానికి. ఒకవేళ మనం వాణ్ణి టోపీవేసి అక్కణ్ణించి యివ తలకు తీసుకురాగలిగినా. వాడి భవనంలో వుండి వాడి కన్ను కప్పి ఇంత చెయ్యటం మాటలా? మనంకూడా చిక్కిపోయామా అంటే మన సంగతీ ఆ కుర్రవాళ్ల సంగతీ మనవాళ్లకు తెలిసే అవకాశం కాస్తా పోతుందే. ఈ ఉపాయమేమో బాగానే వుంది, కాని ఆచరణమటుకు అసాధ్యమని పిస్తున్నది” అని అన్నది.\nఅందుకు సుకేశిని— \" సరేలే. ధైర్యం లేకపోతే ఎవరూ విపనీ చెయ్యలేరు. అపాయంలో చిక్కుకుంటామని చెప్పి రక్షించకుండా ఉండగలమా?” అన్నది. సుహాసినీ, సుభాషిణీ ఔనౌనన్నారు.\nమర్నాడు కొలనులోవున్న హంసలన్నీ ఒడ్డుకి వచ్చినై. రావటంతోటే వాటికీ మను ష్యాకారాలు వచ్చినై. మనరాకుమార్తెలకు మల్లేనే వాళ్లంతా రాక్షసుడి చేతిలో చిక్కి పోయినవాళ్లే. వాళ్లలో ఆడపిల్లలు వున్నారు, మగపిల్లలూ వున్నారు.\nమగపిల్లలందరినీ కొలనులోకి తిరిగి వెళ్లిపొమ్మన్నది సుహాసిని. అలాగే వాళ్లు వెళ్లిపోయారు. తక్కినవాళ్లంతా ఆడపిల్లలే. వాళ్లంతాచేరి, ఆ తోటలో పువ్వులు కోసుకుని చక్కా అలంకరించుకుని పాడుకుంటూ, రాక్షసుడి భవనంవైపుకి రాసాగారు.\nఈ సందడి చెవినిపడేసరికి రాక్షసుండే వాళ్లకు ఎదురువచ్చి, \"ఇదేమిటి? యిలా బయలుదేరా రెక్కడికి? నా మీద దాడి చేద్దామనా?” అన్నాడు చిద్విలాసంగా.\nఅందరిలోకి ముందున వున్న సుకేశిని \"నీ అంతటివాడిపైన దాడి చెయ్యటం ఎవరి తరం? క్రొత్తగా చిక్కిన ముగ్గురు కుర్రవాళ్లూ ఏమైపోయారో చూతామని వచ్చాం\" అన్నది.\nఅందుకు రాక్షసుడు పగలబడి నవ్వుతూ \"ఏమవుతారు? అంతకుముందు వచ్చిన వాళ్లేమయ్యారో, వీళ్లూ అంతే. ఏం, చూస్తారా?” అంటూ భవనంలోకి వెంట బెట్టుకువెళ్లి కవలసోదరుల శిలాప్రతిమలు వరసన ఒక్కొక్కటిగా చూపాడు.\nవాటిని చూస్తూ సుకేశిని, \"బాగానే వున్నది నీవుద్యోగం. కాని, నాకొక సందేహం తీర్చు యింతమందిమి కలిసి మెలిసి వుంటున్నా ఈ నిర్బంధంతో ప్రాణం విసిగి పోయి, మీ అన్న చేయదలుచుకున్న బలి త్వరగా అయిపోతే బాగుండునే అనిపిస్తున్నది మాకు. అటువంటిది నువ్వు ఒక్కడివీ ఈ శిలాప్రతిమలమధ్య విసుగూ విరామం లేకుండా ఏళ్లతరబడి ఎలా కాపలా కాస్తు న్నావయ్యా?” అని నిబ్బరంగా అడిగింది.\nఅందుకు రాక్షసుడు \" నాకుమాత్రం విసుగెత్తటం లేదనుకున్నారా? కాని ఏం చేయటం ? ఈ చోటువిడిచి వెళ్లానో మిమ్మల్ని బలియివ్వటానికి ముందు నన్నే హతమారుస్తాడు మా అన్న. ఏమీ తోచక నేనూ సతమత మవుతూనే వున్నాను” అని మనసులో బాధ వెలిపుచ్చాడు.\nవెంటనే సుకేశి ని అందుకున్నది—\n\"ఎంతసేపని యిలా? పోనీ కాస్సేపు మా తోపాటు వచ్చి కులాసాగా ఉండ కూడదా? నీకు ఆనందం కలిగేటట్టు ఆట లాడతాం, పాటలు పాడతాం. మాకూ కొంత ఊసుపోతుంది. రా, చూదుగాని తమాషా” అని హుషారీ చేసింది.\n\"అమ్మయ్యో ! ఈ భవనం విడిచి వచ్చే యటమే? ఏనుగంతవాణ్ణి నేను కాపలా కాస్తుండగానే నా కళ్లల్లో దుమ్ముకొట్టి ఈ కుర్రవాళ్లు ఎలాగో ప్రవేశించారే, భవనం వదిలితే మరేమైనా వుందా?” అన్నాడు.\n\" అఁ— నీ భ్రమగాని యికడికి ఎవరు రాగలుగుతారు? వచ్చారే అనుకో. నీచేతిలో చిక్కక ఎక్కడికి పోగలరు? పోనీ మాలో ఒకరు నీబదులు కాపలా కాస్తూవుంటాము. కాస్సేపు కులాసాగా కాలక్షేపం చేసి, తిరిగి నీ ఉద్యోగానికి నువ్వు పోదువుగాని” అన్నది సుకేశిని. ఈ మాట రాక్షసుడికి నచ్చింది.\n\"మరైతే నాబదులు కాపలా కాసేది ఎవరు ?” అని అడిగాడు.\nసుకేశిని సుహాసినివైపు అట్టె చూసి, “మరెవరోనా ? మా అక్లే ఉన్నది” అన్నది.\nఆప్రకారమే సుహాసినిని భవనంలో వదిలి వాళ్లు కొలనువైపుకి బయలుదేరారు.\nకొలను ఒడ్డున వాళ్లు రాక్షసుణ్ణి మధ్య కూర్చోపెట్టి చుట్టూ చేరి నృత్యం చెయ్య సాగారు. వాళ్ల ఆటపాటలకు రాక్షసుడు తన్మయుడై \" రోజూ యిలా కాలక్షేపంచేస్తే బాగుండునే” అన్నాడు.\nరోజూ ఎవరో ఒకరు రాక్షసుడిబదులు కాపలా కాస్తుండటమూ, వాడు ఆటపాట లకు ఆనందించటమూ అలవాటైంది.\nనాలుగురోజులు గడిచేసరికి, అంతకు మునుపు భవనంవిడిచి రావటానికి భయ పడే రాక్షసుడు, యిప్పుడు తనంతట తనే వచ్చి రాకుమార్తెలను రమ్మనటం మొదలు పెట్టాడు. ఇది చూచి సుకేశిని తన పాచిక పారిందికదా అని సంతోషించింది.\nఇంతవరకూ బా గా నేవుంది. పోతే, కవలల శిలాప్రతిమలను మంత్రజలంతో మామూలు మనుష్యులుగామార్చివేయాలి.\nజలం తీసుకురావాలంటే ఏదైనా ఉపకరణ ఉండాలి. పోనీ పాత్ర ఎక్కడైనా సంపా దించి తెచ్చి, దానితో జలం తీసుకవద్దామా అంటే ఉన్నపాటున రాక్షసుడికి పట్టుపడి పోతారేమో ! మరేమిటి గత్యంతరం ? మళ్లీ ఆలోచనపడింది. ఐతే, — సుకేశిని వంటి తెలివిమంతురాలికి ఇదొక ఘనకార్యమా !\nమర్నాడు రాక్షసుణ్ణి పిలుచుకురావ టానికి వెళ్లేముందు సుకేశిని తోటలోకి పోయి మంత్రజలంతో తనచీరెచెంగు ఒకటి బాగా తడుపుకొన్నది. రెండో చివర కొలను నీటితో తడుపుకొన్నది.\nఇలా తయారైన సుకేశిని రాక్షసుడి దగ్గ రకు వెళ్ళి, \"యివాళ కాపలాకాయటం నావంతు. నేను లేకుండా మావాళ్ల ఆట పాటలు నీకు ఎలా నచ్చినయ్యో వచ్చి నాకు చెప్పాలిసుమా\" అన్నది. “అలాగే” అంటూ రాక్షసుడు క్షణమైనా అక్కడ నిలవకుండా కొలనుకి బయలుదేరాడు. వాడు వస్తుండటం చూచి కొలనులోని రాకుమార్తెలు వెంటనే ఆటపాటలలో మునిగిపోయారు.\nరాక్షసుడు భవనం విడిచి వెళ్లిన మరు క్షణమే సుకేశిని, సోదరుల శిలాప్రతిమల పైన చీరెచెంగుతో తెచ్చిననీటిని పిండింది. వెంటనే వాళ్లకి మామూలు స్వరూపాలు వచ్చేసి—\" ఇదేమిటి? యిక్కడికెలా వచ్చావ్ ? వాడేమయ్యాడు?\" అన్నారు ఆశ్చర్యపోతూ.\nఅప్పుడు సుకేశిని తను పన్నిన పన్నాగం విప్పిచెప్పి, \"వాడు ఆటపాటలలో పర వశుడైవున్న సమయంకనిపెట్టి, పొంచి, హతమార్చేయాలి. ఆలోచించండి ఉపాయం” అని వేగిర పెట్టింది.\n\"ఎలా సాధ్యం? ఆ భస్మంకూడా పోగొట్టుకున్నామే?\" అన్నాడు ఉదయనుడు.\nభస్మంసంగతి సుకేశిని మరిచేపోయింది. వాళ్లు ఈ సంగతి గుర్తుతేగానే “అన్నట్టు అవును. ఒకలాచేద్దాం. ఇవ్వాల్టికి మిముల్ని శిలాప్రతిమలుగా చేసిపోతాను. రేపు వచ్చే టప్పుడు భస్మంకూడా తెస్తాను” అన్నది.\nఇందుకు సోదరులు చాలా సంతోషిం చారు. వెంటనే సుకేశిని కొలను నీటితో తడిపిన చీరెచెంగు పిండి, వాళ్ల నోళ్లల్లో పోసింది, యధాప్రకారం వాళ్లు శిలా ప్రతి మలుగా మారిపోయారు.\nఇంతలో రాక్షసుడు అక్కడికి వచ్చేసి, \"ఎలాగైనా నువ్వు వుంటేనేమజా. ఇవ్వాళ అంతా చప్పచప్పగా వుంది” అన్నాడు సుకేశినితో.\n\"నిజంగా? ఎగతాళి చేస్తున్నావ్? ఐతే రేపు నేను సభలో వుంటాలే. మా అక్కనే యిక్కడ కాపలాకు పంపుదాం” అంటూ -తిరిగి కొలనువద్దకు వచ్చి చేరుకున్నది.\nతర్వాత రాకుమార్తెలు ముగ్గురూ కలిసి భస్మాన్ని తీసుకురావటానికి వెళ్లి గుంట తవ్విచూడగా డబ్బీ కనపడకపాయె!\nఏమి చెయ్యటానికి వాళ్లకి పాలుపోయింది కాదు. \" అప్పుడు సుకేశిని, \"విచారిస్తూ కూర్చుంటే ప్రయోజనం ఏమున్నది? ఇవాళ భవనం కాపలాకు నువ్వు వెళ్లు. యిలా యిలా జరిగిందని కుర్రవాళ్లకు తెలియజెప్పు. ఆపైన వాళ్లు చెప్పినట్టు చేదాం ” అని చెప్పి సుభాషిణిని పంపింది.\nసుభాషిణికూడా మంత్రజలంతోనూ, కొలనుజలంతోనూ చీరెచెంగు తడ పుకొని భవనానికి వెళ్లి, రాక్షసుణ్ణి విడుదలచేసి పంపింది. వాడు వెళ్లిపోగానే సుభాషిణి చీరె చెంగునుండి నీటిబొట్లు శిలా ప్రతిమలపైన వేసింది. కాని పాపం ఆ తొందరలో సుభా షిణి మంత్రజలంతో తడిసిన చెంగు పిండ టానికి బదులు కొలనునీటితో తడిసిన చెంగు పిండింది. అందుచేత శిలాప్రతి మలకు మామూలు స్వరూపం రాలేదు. “అరెరే! ఎంత పొరపాటు జరిగింది\" అనుకుంటూ సుభాషిణి ఈసారి మంత్ర జలాన్ని పిండింది. వెంటనే సోదరులు అసలురూపాలతో లేచారు.\nఅప్పుడు సుభాషిణి, భస్మం మాయం కావటం సంగతి చెప్పి, జలం వాడటంలో తనుచేసిన ప్రమాదంకూడా వెల్లడించింది.\nఅందుకు ఉదయనుడు, \" ఇదంతా చూడగా, మనం తలపెట్టినపని ఏదీ జయ ప్రదం కాదని తోస్తున్నది. లేకపోతే అడు గడుగునా ఈ అవాంతరా లేమిటి?” అన్నాడు నిస్పృహతో.\nమధ్యలో నిశీధుడు అడ్డపడి. \"జయ ప్రదం కాకపోవడమేమిటి. దేవుడు మనల్ని పరిక్షిస్తున్నాడు; అంతే. ఇంతమాత్రానికే జడిసిపోవటమా?” అన్నాడు.\n\"సరే, వాడు తిరిగి భవనం చేరుకొనే సరికల్లా మనం తప్పించుకొని పోవాలి. లేదా,...?” అని ఏమో చెప్పబోతుండగా- సుభాషిణి అడ్డుతగిలి, 'నాకు ఒక ఉపాయం తోస్తున్నది. ఇక్కడ వుండే ఆ ప్రతిమలలో మూడింటిని తెచ్చి మీ స్థానాల్లో వుంచుదాం. వాడు ఏనుగంత మనిషేకాని బుర్రమాత్రం వర్థి మట్టిబుర్ర. కాబట్టి ప్రతిమలు మార్చిన సంగతి వాడు చచ్చినా కనిపెట్టలేడు. మీరు బైట ఆ పొద చాటున దాక్కోండి. వాడు భవనంలోపలికి పోగానే మీరు మా దగ్గరికి వచ్చేయండి. చూదాం తర్వాత సంగతి” అన్నది.\nసుభాషిణి చెప్పిన ఈ ఉపాయం బాగుందంటే బాగుందన్నారు మన కవల సోదరులు. ఇంకా ఆలస్యం ఎందుకని ఆ వెంటనే నలుగురూ చేరి మూడు శిలాప్రతి మల్ని తెచ్చి తమస్థానే వుంచి, బయటకు వచ్చి ఒక పొదచాటున నక్కి వున్నారు.\nకొంచెంసేపటికల్లా రాక్షసుడు తిరిగివచ్చి సుభాషిణిని విడుదల చేశాడు. వెంటనే సుభాషిణి కవల సోదరులున్నచోటికి వెళ్లి వాళ్లతోసహా కొలను చేరుకున్నది.\n[ యింతకాలమూ తమను ఇతరుల కంటికి కనుపించకుండా చేసి, ఉపయోగపడుతూవచ్చిన ఆ భస్మం కాస్తా పోయినతర్వాత కవలసోదరులు ఏమి చిక్కులకు గురి అయారు? వాళ్లు తనని టోపీవేసి ఉడాయించిన సంగతి రాక్షసుడు. కని పెట్టగలిగాడా ?- మొదలైన చిత్రాలు వచ్చేనెల ]",
            "book_page_end": 10
        },
        {
            "title": "క్షమాపణ",
            "book_page_start": 27,
            "pdf_page_start": 27,
            "pdf_page_end": 30,
            "author": "బి. హనుమంతయ్య, వరంగల్లు",
            "genre": "చారిత్రక కథ",
            "moral": "ప్రతీకారం కంటే ఉదారత, క్షమాగుణమే గొప్పవి.",
            "keywords": [
                "బ్రహ్మదత్తుడు",
                "దీర్ఘహేతి",
                "దీర్ఘాయువు",
                "రాజ్యాకాంక్ష",
                "క్షమ"
            ],
            "characters": [
                "బ్రహ్మదత్తుడు",
                "దీర్ఘహేతి",
                "దీర్ఘహేతి భార్య",
                "దీర్ఘాయువు"
            ],
            "locations": [
                "వారణావతం",
                "కోసల రాజ్యం",
                "అశ్వశాల"
            ],
            "content": "పూర్వకాలమందు వారణావతమనే రాజ్యానికి బ్రహ్మదత్తుడు ప్రభువుగా ఉండే వాడు, ఆయన బలశాలి. అపరిమితమైన రాజ్యకాంక్ష కలవాడు. తనను ఎదిరించలే వని తోచిన చిన్న రాజ్యాలు ఎన్నిటినో కొల్ల గొట్టి జయించాడు. ఐనా తృప్తి తీరలేదు.\nఒకప్పుడు పాపం, చేరువనే చిన్నదైన కోసలరాజ్యంపై దండెత్తి సులువుగా హస్త గతం చేసుకున్నాడు. కోసలకు అధిపతి దీర్ఘహేతి. బలవంతుడు పైబడినప్పుడు చిన్న రాజు చేయగలదేమున్నది? గర్భ వతిగా ఉన్న భార్యతో సహా పలాయన మైపోయి మారువేషంతో ఒక శిల్పకారుని ఇంట కాలక్షేపం చేయసాగాడు.\nబ్రహ్మదత్తుడు కోసలరాజ్యాన్ని జయిం చాడే కాని, ఆనందం కనబడలేదు. ఎందు చేతనంటే దీర్ఘహేతి యితర రాజులంత భీరువు కాదు. శౌర్యపరాక్రమాలకు అతని వంశం పెట్టింది పేరు. 'యితర చిన్నరాజు లంతా ఒకయెత్తు. ఈ దీర్ఘ హేతి ఒకయెత్తు. ఇతనిని వెతికిపట్టి హతమార్చి తీరాలి' అని నిశ్చయించుకుని బ్రహ్మదత్తుడు రాజ్యం నలువైపులకు చారులనుపంపాడు.\nఅక్కడ దీర్ఘహేతి — అజ్ఞాతంగా శిల్ప కారునియింట వుంటున్నప్పుడే భార్య ప్రసవమై మగపిల్లవాణ్ణి కన్నది. అప్పుడు దీర్ఘహేతి \"దేముడు మనని పరీక్షిస్తు న్నట్లున్నాడు. ఇప్పుడు చెయ్యవలసిందల్లా ఒక్కటే రాజభటులకు చిక్కటం ఎలాగూ తప్పదు. కనుక పిల్లవాడైనా బ్రతికేమార్గం చూడాలి” అని నిశ్చయించుకున్నాడు.\nపిల్లవాడికి 'దీర్ఘాయువు' అని పేరుపెట్టి, అతనిని దూరప్రాంతాన ఒక విప్రునియింట వప్పగించారు. కుమారుణ్ణి వదిలివస్తూ, తన ఖడ్గాన్ని కూడా అక్కడ వదిలి, \"వీడు పెరిగి పెద్దయాక దీనిని యివ్వ”మన్నాడు.\nదీర్ఘహేతి భయపడినట్టుగానే మరికొద్ది రోజులకల్లా చారులువచ్చి అతనిని భార్యతో సహా పట్టివేశారు. \"ఆ బుడుతడెక్కడ?” అని గద్దించి అడిగారు. \"నేను చెప్పను\" అన్నాడు దీర్ఘహేతి.\n\"ఊఁ... ఎలా చెప్పవో చూదాం పద రాజుగారివద్దకు ”అంటూ వాళ్లని బంధించి తీసుకుపోయారు. వాళ్లని చూస్తూనే బ్రహ్మ దత్తుడు, \"కుర్రవాడేడయ్యా” అన్నాడు.\nఅందుకు దీర్ఘహేతి 'నీకు కావలసిన దల్లా నా రాజ్యం. అది కాస్తా కాజేశావు. అప్పటికీ తృప్తిలేక మమ్మల్ని బంధిం చావు. కావాలంటే మా ప్రాణాలు తీసుకో. వి. పాపమూ ఎరుగని పసికూన సంగతి నీ కెందుకు?” అన్నాడు.\nబ్రహ్మదత్తుడు- \" మీ ప్రాణాలతో నాకు పనేమిటి? మీ వంశాంకురం లేకుండా చెయ్యాలి. నీ కొడుకుజాడ చెప్పు. అలా ఐతే మిమ్మల్ని బంధిస్తానేగాని ప్రాణాలు తియ్యను” అన్నాడు. “చెప్పను. ఇష్ట మొచ్చినట్టు చేసుకో ” అన్నాడు దీర్ఘ హేతి.\nమారు ఆలోచన లేకుండా నిరపరాధు లైన ఆ దంపతులను నిర్దాక్షిణ్యంగా చంపించివేశాడు బ్రహ్మదత్తుడు.\nఅజ్ఞాతంగా దూరదేశాన పెరిగి పెద్ద అవు తున్న దీర్ఘాయువుకు ఈ సందర్భాలన్నీ చెవినిబడినై. బ్రహ్మదత్తునికి ఎలా శాస్త్రిచేయ టమాఅని ఆతనిహృదయం వేగిపోతున్నది.\nబ్రహ్మదత్తుడు దీర్ఘాయువుజాడ తీయ లేకపోతిమే అని భయంతోనూ, బెంగతోనూ మనస్తిమితంలేక కుమిలిపోజొచ్చాడు.\nదీర్ఘాయువు పేరు మార్చుకుని, బ్రహ్మ రుద్రులుసైతం తనను ఫలానా అని కని పెట్టసాధ్యంకానివిధంగా మసులుకుంటూ వచ్చాడు. నెమ్మదిగా బ్రహ్మదత్తుని కొలు వులో ప్రవేశించి అశ్వశాలలో పనిచేయ నారంభించాడు.\nఅతని వినయవిధేయతలు, ప్రజ్ఞాధిక్య తలు త్వరలోనే ప్రభువు దృష్టిని ఆకర్షిం చినై. ఆస్థానంలో అందరకూ తలలో నాలుకగా సంచరిస్తూవున్న ఆ చిన్నవానిని ఎదుటికి రప్పించి కొంచెంసేపు సంభా షించేసరికే బ్రహ్మదత్తుడు ఉప్పొంగిపోయి దీర్ఘాయువుకి ఒక గొప్ప ఉద్యోగమిచ్చాడు.\nఅంతే కాదు. దీర్ఘాయువు బ్రహ్మ దత్తునికి పంచప్రాణాలలో ఒక ప్రాణ మయ్యాడు. నిమిషముసేపైనా బ్రహ్మ దత్తుడు. అతనిని విడిచిపెట్టి ఉండలేనంత మమత కుదిరిపోయింది ఇలావుండగా ఒకరోజున రాజు దీర్ఘాయువును వెంటబెట్టు కుని వేటకు వెళ్లాడు. పరివారా న్నంతటినీ ఒకచోట వదిలి, వీరిద్దరుమాత్రం చాలా దూరం నడిచిపోతూవుండగా కొంతసేపటికి బ్రహ్మదత్తుడికి అలసటవచ్చి, దీర్ఘాయువు తొడమీద తల పెట్టుకుని గాఢ నిద్రలో మునిగాడు.\nబ్రహ్మదత్తుడు ఆదమరచి నిద్రిస్తూ వున్న ఆ సమయంలో దీర్ఘాయువుకు అనేక మైన ఆలోచనలు పోయినై, \"అకారణ ముగా నా తండ్రి రాజ్యాన్ని లాక్కొన్న ద్రోహి వీడు. రాజ్యానికేమి? ఐశ్వర్యాదులు రావచ్చు, పోవచ్చు. నిర్దోషులైన నా తల్లినీ తండ్రినీ నిష్కారణంగా పొట్టను పెట్టుకొన్న హంతకుడు! ఇటువంటి పరమ దుర్మార్గు ఏమిచేస్తే పాపమున్నది! వీడిని సంహరించటంతో ఒక మహా పాతకుడి భారం భూదేవికి తగ్గించటమే గాక, వీడి దుండగాలకు పాల్పడిన చిన్న చిన్న రాజులెంతోమందికి ఉపకారం చేయ గల్గుతాను. నిమిషమైనా ఇక జాగుచేయ కూడదు....” అనుకొంటూ ఆవేశంతో చర్రున కత్తి దూశాడు! కాని, మరుక్షణ మందే తండ్రి చెప్పినమాట యేదో మెరు పులా మెరిసి కత్తి మళ్లీ ఒరలో దోపివేశాడు.\nఇంతలో రాజు ఉలిక్కిపడి లేచి, భయకంపితుడై చూస్తూ కూర్చున్నాడు. దీర్ఘాయువు 'ఏమిటిది ప్రభూ!' అని అడి గాడు ఆశ్చర్యంగా. అందుకు బ్రహ్మ దత్తుడు \" ఇదేనోయి నేస్తం ! ఇది ఒకటే నా జీవితంలో పట్టుకొన్న పీడ. నాకు ఒకే ఒక బద్ధశత్రువున్నాడు. ఆ బాలుని పేరు దీర్ఘాయువు. వాడు నా పైన పగపట్టి ఉన్నా డట! చారులు నాకీ వర్తమానం చెప్పి నప్పటినుండీ అంతులేని మనోవ్యధ పొందు తున్నాను. కన్నుమూసినా తెరచినా నాకొక బాలుని స్వరూపం కనబడుతూవుంటుంది. వాడు భయంకరరూపం తాల్చి, కత్తిదూసి నన్ను సంహరించబోతున్నట్టు కలలు 'గంటూవుంటాను. ఇప్పుడూ అటువంటి కల రావటంవల్లనే ఉలిక్కిపడ్డాను' అని తను దీర్ఘహేతిని పీడించిన విధము అక్షరమైనా పొల్లుపోకుండా దీర్ఘాయువుతో చెప్పి వేశాడు.\n\" రాజా !” అని పిలిచాడు దీర్ఘాయువు. తలయెత్తి చూచాడు రాజు. దీర్ఘాయువు ఒక్కసారి కత్తిదూసి, \"బ్రహ్మదత్తా ! - నీవు కలలు గంటున్న ఆ దీర్ఘాయువు వీడే! నీవు చేసిన ద్రోహాలకు శాస్తి చేయటానికే వీడు నీ ఆస్థానంలో ప్రవేశించింది. నీ ప్రాణాలు వీని చేతిలో ఉన్నవి. కావాలంటే వానిని తీసివేయటం క్షణం పట్టదు. కాని నాతండ్రి చెప్పినమాట తరుణంలో జ్ఞాపకం రావటంచేతనే నీవింకా బ్రతికిఉన్నావు. ఇంతటినుండి దీర్ఘాయువు నీకు శత్రువు కాడు. వానివల్ల నీకు హాని జరుగబోదని మాట యిస్తున్నా...” అని చెబుతూ తండ్రి పేరుతోవున్న కత్తి చూపించాడు.\nఈ మాట వింటూనే బ్రహ్మదత్తుడు “దీర్ఘాయూ !- ఇంతటి ఉదారుడా నీ తండ్రి! అటువంటి మహానుభావుణ్ణా చంపి వేశాను!!” అంటూ బాలుని కౌగిలించు కుని అతని ఒడిలో మూర్ఛపోయాడు.",
            "book_page_end": 30
        },
        {
            "title": "దెయ్యాల కొంప",
            "book_page_start": 31,
            "pdf_page_start": 31,
            "pdf_page_end": 34,
            "author": "పాలంకి వెంకటరామచంద్రమూర్తి, మదరాసు",
            "genre": "సాంఘికం",
            "moral": "ఇతరులను ఇబ్బంది పెట్టేందుకు చేసే పనులు చివరికి తమకే నష్టం కలిగిస్తాయి.",
            "keywords": [
                "గవర్రాజు",
                "అద్దె",
                "జువ్విచెట్టు",
                "దెయ్యం",
                "వీరయ్య",
                "ఖాళీ"
            ],
            "characters": [
                "గవర్రాజు",
                "శోభనాద్రి",
                "నర్సమ్మ",
                "వీరయ్య",
                "అన్నపూర్ణమ్మ"
            ],
            "locations": [
                "విజయవాడ (గవర్నరుపేట)"
            ],
            "content": "విజయవాడ గవర్నరుపేటలో గవర్రాజుకి చాలా ఇళ్లున్నై. తను ఒకమేడలో ఉంటూ తక్కిన యిళ్లన్నీ అద్దెలకు ఇచ్చాడాయన. వాటిల్లో పెద్ద పెరడున్న చిన్న యిల్లొకటి ఉండేది. అందులో శోభనాద్రిఅనే బడి పంతు లొకాయన నెలకు పన్నెండు రూపా యలు ఆద్దెయిచ్చి కాపురం ఉండేవాడు.\nశోభనాద్రి భార్య నర్సమ్మగారికి ఆ యిల్లు అన్నివిధాలాసదుపాయంగానేఉంది గాని పెరట్లో ఉన్న పెద్ద జువ్విచెట్టుమాత్రం ఆమెకు అదుటు కలిగించింది. 'జువ్వి చెట్టుంటే దెయ్యాలు చేరతాయి. దెయ్యా లంటే నాకు తగని భయం. కనుక, గవర్రాజు గారితో చెప్పి చెట్టు కాస్తా కొట్టించి వెయ్యండి ' అన్నదామె.\n'దెయ్యాలూలేవు, భూతాలూ లేవు. ఇప్పుడా చెట్టు కొట్టించాలంటే బోలెడవు తుంది. ఈ ఖర్చుకి గవర్రాజుగారు వప్పు కుంటాడా? ఊరుకో' అని సముదాయిం చాడు శోభనాద్రి.\nఅన్నాడే కాని నర్సమ్మగారికి జువ్వి చెట్టంటే భయం అలాగే ఉండిపోయి చీటికీ మాటికి అవిడ ఆ మాట తెస్తూనే ఉంది. ఆఖరికాయన ప్రాణం విసిగి ఒక నాడు గవర్రాజు గారితో తన భార్యకున్న భయం చెప్పి, ఆ చెట్టు కొట్టించివేయవల సిందని కోరేడు.\nఅందుకు గవర్రాజు, 'అలాగే కొట్టిం చేద్దాం. ఇంతకూ అది ఏమంత పనికొచ్చే ఫలవృక్ష మేమీ కాదుగదా' అని వప్పు కున్నాడు. చెట్టు కొట్టడానికని కూలివాళ్లకు కబురు చేశాడు కాని అప్పట్లో వాళ్లు సందర్భ పడక పనిజరిగిందికాదు. దరి మిలాన అతనికి శోభనాద్రికీ అద్దెవిషయంలో పేచీ వచ్చి ఈ ప్రయత్నం మానేశాడు. శోభనాద్రి కూడా మళ్లీ ఈమాట ఎత్తలేదు.\nపేచీ యేమిటంటే, అన్ని పట్నాలలో మల్లేనే విజయవాడలోకూడా ఇళ్లకు గిరాకీ యెక్కువై, ఇంటి వాళ్లు ఆద్దెలు పెంచే శారు. అదును చూసుకుని గవర్రాజుకూడా తనయిళ్లలో కాపురాలున్నవాళ్లందరికి అద్దె లెక్కువచేసి యిచ్చుకోమన్నాడు. అంత వరకూ పన్నెండు రూపాయలిచ్చే శోభ నాద్రితో 'మళ్లీ నెలనుంచి మీరు నెలకు పాతికరూపాయలు ఇవ్వాలి' అన్నాడు.\nఆ మాట వినేసరికి శోభనాద్రి గుండె గుభేలుమంది. నా ఆదాయమంతా చేరుస్తే నెలకి తొంభైరూపాయలకన్న ఎక్కువలేదు. ఇంటి అద్దెకే పాతిక యిస్తే, మిగిలినదానితో నా భార్యని, ఆరుగురు పిల్లల్నీ పోషించటం యెట్లాగ?' అన్నాడతడు.\n'ఎట్లాగా?' అని నన్నడుగుతే నేనేం చెప్పను? మీరు ఖాళీ చేస్తే ఇప్పుడీయింటికి కళ్లనద్దుకుని ఎవడుపడితే వాడు నలభై ఇస్తాడు. మీరు అంత యిచ్చుకోలేరనే పాతిక అన్నాను!' అన్నాడు గవర్రాజు.\n'ఇళ్ల అద్దెలు ఎకువ ఐనమాట నిజమే. కాని రెట్టికి రెట్టింపు అడుగుతే ఎలాగ ? మరో మూడురూపాయలు ఇస్తాను. ఎక్జువ ఇవ్వలేను ' అని బ్రతిమాలేడు శోభనాద్రి.\nగవర్రాజు కోపంతో కనుబొమలు ముడిచి, 'ఏమిటీ, ముష్టి మూడురూపా యిలా ఎకువ ఇస్తానంటున్నావు? దమ్మిడి తక్కువైతే వప్పుకోను! అలా యిష్టమైతేనే ఉండు, లేకపోతే ఖాళీ చేసెయ్యి' అని నిష్కర్షగా చెప్పి చక్కాపోయాడు,\nశోభనాద్రి మెత్తటి మనిషి అనీ, నాలుగు మాట్లువెళ్లి, వత్తిడిచేస్తే, ఖాళీ చెయ్యక పోడనీ అనుకుని పీడింప నారంభించాడు గవర్రాజు మరోమార్గం లేని శోభనాద్రి 'కదలను' అని మొండికేశాడు. దానితో గవర్రాజుకు కోపం ఎక్కువై, 'వీళ్లని ఎలా గయినా లేవగొట్టాల 'ని పంతం పట్టాడు.\nఈ పేచీ వచ్చిన కొంతకాలానికి ఒక వాటి ఉదయం వీరయ్య అనే కూలివాడు గొడ్డలి బుజాన్ని తగిలించుకుని వచ్చి 'బాబూ, పక్కవీధి లోగిట్లో జువ్విచెట్టు కొట్టాలన్నారు?' అని అడిగేడు.\nజువ్విచెట్టు మాట రాగానే గవర్రాజుకి శోభనాద్రి భార్య సంగతి జ్ఞప్తికొచ్చింది. దానితో అతనికి బుర్రలో ఆలోచన ఒకటి మెరుపులా మెరిసింది. వెంటనే 'ఒరేయ్ వీరాయ్ ! చెట్టు కొట్టడానికేం గాని ఒకపని చెయ్యాలిరా నువ్వు! నేను చెప్పిన పని చేస్తివా, పదిరూపాయిలు బహుమతీ యిస్తాను' అన్నాడు.\n'మీమాటకు ఎప్పుడైనా అడ్డుందా బాబయ్యా!' అన్నాడు వీరయ్య.\nగవర్రాజు వాణ్ణి దగ్గిరగా రమ్మని చెవిలో ఏదో రహస్యం చెప్పి, ' శోభనాద్రి ఊళ్లో లేడు. వాడు రాకుండా ఈ రాత్రే ఈ పని జరగాలి ' అన్నాడు. 'రేపీ వేళకి వచ్చి మీ దగ్గిర బహుమతీ పట్టుకుపోకపోతే అడ గండి' అంటూ వెళ్లిపోయాడు వీరయ్య.\nభర్త ఊళ్లో లేకపోవటంచేత నర్సమ్మ గారు ఆ రాత్రి భోజనాలు పెందరాళే మల్చుకుని, పిల్లల్ని నిద్రబుచ్చి తను కూడా పడుకుంది. అర్ధరాత్రివేళ మంచి నిద్రసమయంలో వాళ్లయింటికప్పుపైన ఒక రాయి పడింది. ఆ చప్పుడుకి ఆమెకు మెల కువ వచ్చి, పందికొక్కో, ఏదో ఐవుంటుం దనుకుందామె. ఐనా, చూచివద్దామని పెద్దకూతుర్ని తీసుకుని పెరట్లోకి వెళ్లింది. ఇద్దరూ బయటకు వచ్చేటప్పటికి, జువ్వి చెట్టుమీదనుంచి, హూం, హూం అంటూ భయంకరమైన అరుపొకటి వినపడింది.\nనర్సమ్మ అటై చెట్టుకేసి చూసేటప్ప టికీ, కొమ్మమీద చిన్న మంట కనపడి గప్పుమని ఆరిపోయింది. ఆవెలుగులో ఏదో భయంకర స్వరూపం 'హూం' అని అరుస్తూ దభుక్కుమని మీదికి ఉరికినట్లు అయింది. 'అమ్మోయ్ దెయ్యం!' అంటూ మూర్ఛపోయింది నర్సమ్మ.\nనర్సమ్మ మూర్ఛపోగానే చెట్టుమీది వీరయ్య దొడ్డమ్మట పారిపోయాడు.\nనర్సమ్మ కూతురు హడిలిపోయి బొబ్బలు పెట్టేటప్పటికి వీధిలో ఉన్న ఇళ్ల వాళ్లందరూ లేచి, ' ఏమిటేమిటి?' అంటూ పరుగెత్తుకొచ్చారు. నర్సమ్మగారి స్నేహితు రాలు అన్నపూర్ణమ్మకూడా వచ్చింది. ఆవిడ నర్సమ్మగారిని సేదదీర్చి, తల్లినీ పిల్లల్నీ తనయింటికి తీసుకుపోయి పడుకో బెట్టుకుంది. తెల్లవారేకకూడా నర్సమ్మకు జువ్విచెట్టుమాటా,దెయ్యం మాటా జ్ఞాపకాని కొచ్చినప్పుడల్లా గుండె ఝల్లుమంటూనే వుంది. ఎవరెంత ధైర్యంచెప్పినా గుండె నిబ్బరం చాలక 'ఈజన్మలో ఆయింటికి వెళ్లను ' అనేసింది నర్సమ్మగారు. ఆవిడ అవస్థచూచి జాలిపడి అన్నపూర్ణమ్మగారు తమ యింట్లోనే ఒక గదీ వసారా ఖాళీచేసి వాళ్లని ఉండిపొమ్మంది.\nశోభనాద్రి ఊరునుంచితిరిగొచ్చి సంగతి సందర్భాలన్నీ తెలుసుకుని, మర్నాడే గవ ర్రాజు ఇల్లు ఖాళీ చేసి వప్పగించేశాడు.\nతన పన్నాగం ఫలించినందుకు గవ ర్రాజు సంతోషించి ఎగిరి గంతేశాడు. ఐతేల, అవసరంకొద్దీ కొందరువచ్చి, ఇల్లుచూచు కొని మళ్ళీ వస్తామని చెప్పిపోతున్నారు. తీరా వాళ్లు యింటికివెళ్లి 'ఇల్లుదొరికిం' దనే శుభవార్త ఆడవాళ్లతో చెప్పేసరికి, 'ఓహెూ, అదా, గవర్రాజుగారి యిల్లా? పెరట్లో జువ్విచెట్టున్న యిల్లేనా ? ఐతే మేం ఉండలేం బాబూ ఆ దెయ్యాలకొంపలో 1 ఎన్ని బాధలైనా పడతాం. ఆ కొంపమటుకి మనకు వద్దే వద్దు' అని అనేస్తూ వచ్చారు. ఊళ్లో ఆడవాళ్లందరకూ ఇలా భయంపుట్టి, వాళ్లు మొగ్గకపోయేసరికి నాటికీ నేటికీ ఆ యిల్లు ఖాళీగానే వుండిపోయింది !",
            "book_page_end": 34
        },
        {
            "title": "అచ్చిరాని భూమి",
            "book_page_start": 35,
            "pdf_page_start": 35,
            "pdf_page_end": 40,
            "author": "కె. వి. జనార్దనం, నెల్లూరు",
            "genre": "నీతి కథ",
            "moral": "అత్యాశ మంచిది కాదు. తల్లిదండ్రుల మాట వినకపోతే నష్టపోతారు.",
            "keywords": [
                "భూస్వామి",
                "హిట్సూ",
                "గోభూమి",
                "చిలుక",
                "అత్యాశ"
            ],
            "characters": [
                "ఓమజో",
                "హిట్సూ",
                "పంచవన్నెల చిలుక"
            ],
            "locations": [
                "జపాను"
            ],
            "content": "కొన్నివందల సంవత్సరాలక్రిందట జపాను దేశంలో ఓమజో అనే భూస్వామి ఉండే వాడు. అతని కి ఒక్కగానొక్క కొడుకు హిట్సు.. వీరికి మూడు ఎకరాల చక్కని మాగాణి వుంది. ఈ మూడు ఎకరాలలో సేద్యం సాగించితే వారికి తిండి అమరటమే గాక కొంత ధాన్యం నిలవ చేసుకోవచ్చు. కాని చిత్రమేమిటంటే ఓమజో రెండు ఎక రాలనే పంటకు వుపయోగించుకుని మిగతా ఎకరం గోభూమిగా వదిలేశాడు.\nహిట్సుకి యిది ఏమాత్రం నచ్చలేదు. \" ఏ సంవత్సరపు పంట ఆసంవత్సరం యిలా పూర్తి చేసుకు కూచుంటే, కరువు కాటకాలొస్తే మన గతి ఏంకావాలి? ముందు సంగతి కాస్తంత ఆలోచించుకో వద్దా ” అని సతపోరుతుండేవాడు.\nకాని ఓమజో తన నిశ్చయాన్ని మార్చు కొనదలచలేదు. \" అబ్బాయీ ! నువ్వు చెప్పిందీ బాగానే వున్నది. కాని నీకు ఎంత సేపటికీ మన సంగతేమవుతుందీ!' అనే గాని నోరులేని ఆ మూగజీవాల సంగతేమైనా ఆలోచించావా? మనతిండికి యిన్నిగింజలు లభిస్తున్నవీ అంటే అదంతా వాటి శ్రమ ఫలితమే కదా! అటువంటివాటికి తగిన పోషణ జరగక అవి మూలబడితే మనగతి ఏమవుతుంది? వాటిసంగతి చూడటం మన విధి ” అని నచ్చజెపుతుండేవాడు ఓమజో.\nఈవిధంగా ఎన్నోసార్లు తండ్రీ కొడుకుల మధ్య వాదసజరుగుతుండేది. అప్పుడప్పుడు వూరిలో పెద్దలు కొందరు మధ్యవర్తిత్వం చేసేవారు. కాని తండ్రీ కొడుకులు యిద్దరు చెబుతున్నది సబబుగానే కనుపించి, ఎవరి పక్షానా తీర్పుచెప్పలేకపోయేవాళ్లు.\nతన వాదనవల్ల ఎంతకాలానికీ తండ్రి అభి ప్రాయాల ను మార్చలేకపోయేసరికి హిట్సూకి విసుగెత్తిపోయింది. 'ఈ ముస లాయన 'నేపట్టిన కుందేటికి మూడే కాళ్లు' అనే పట్టు ఎంతకీ విడవకుండా వున్నాడే ! కానివ్వు యిలా మరెంతకాలం సాగు తుందో నేనూ చూస్తాను\" అని మనస్సులో అహాంకారపడజొచ్చాడు.\nమరికొద్దిరోజులకల్లా ఓమజోకు అవ సానకాలం సమీపించటంపల్ల కొడుకును చేరబిలిచి—\" నాయనా! గోభూమి విష యంలో నేనెంత పట్టుదల కలవాడినో నీకు తెలుసు. నీమాటే నెగ్గించుకోదలిచితే, యిక నా అడ్డుకూడా లేదు కనుక, ఆ పని నీకు సులభమేననీ నాకు తెలుసు. కాని మూర్ఖత విడుపు. ఆ భూమినిమాత్రం అంట నని నాకు మాటయివ్వు. అలా ఐతే నేను నిశ్చింతగా పోతా 'నని కంట తడి బెట్టాడు.\nఇందుకు హిట్సూ \" అలాగే నాయనా ! మీమాట నెరవేర్చటం కంటే నాకు కావల సిన దేముంటుంది” అని నమ్మబలికేసరికి, ఆ వాగ్దానం చెవిని వేసుకొని ఓమజో నిశ్చింతగా చనిపోయాడు.\nతండ్రి అడ్డం తొలగిపోయి నందుకు హిట్సూ ఎంతగానో హాయి చెందాడు. అంత వరకు అతనిలో అణగారివున్న పట్టుదల ఒక్కపెట్టున యిప్పుడు పెల్లుబికింది. మర్నాడే గోభూమి సాగుచేయ సాగాడు,\nసుక్షేత్రమైన మాగాణి కావటంచేత కొద్ది కష్టంతోనే భూమిసాగు పూర్తిఅయి సేద్యానికి అనుకూలంగా తయారయింది. విత్తనాలు చల్లటం పూర్తి అయింది. సవ్యంగా చేను మొలకలెత్తింది. తర్వాత మరికొద్దికాలాని కల్లా చేను పంటముఖానికి వచ్చింది. నవ నవలాడే ఆ పంట చూచి హిట్సూ ఉప్పొంగి పోయాడు. ఇక నాలుగురోజులలో కోతలు ప్రారంభిస్తారనగా ఒక చిత్రం జరిగింది.\nఒకనాటి ఉదయం హిట్సూ తన పొలం చూచుకోవటానికని చేనుదగ్గిరికి వచ్చాడు. అత నలా నిలబడి చూస్తూ వుండగా — తప్పు దిద్దుకొని ఓరన్నా\nతండ్రి మాటలను వినుమన్నా\nమూర్ఖత మానితె ఓరన్నా\nముప్పు తప్పురా నాయన్నా !\nఅనే పాట మానవభాషలో వినిపించింది.\nహిట్సూ చుట్టూ కలయజూచాడు. కాని ఎక్కడా మనిషి జాడ కనబడందే ! ఇదేదో చిత్రంగా వుందే' అనుకుంటూ తిరిగి చేను వంక చూడసాగాడు. మళ్లీ అదే పాట.\nఈసారి హిట్సూ ఆ పాట వచ్చినవైపుకి తిరిగేసరికి తను నిలబడిన చోటికి కొద్ది దూరంలోవున్న ఒక తుముచెట్టు కొమ్మపైని పంచవన్నెలచిలుక ఒకటి కనుపించింది.\n\"చిలక ఏమిటి, యిలా పాడటమేమిటి? పైగా నా తండ్రి సంగతీ నాసంగతీ దీనికెలా తెలిసింది?” అనుకుంటూ హిట్సూ- \"సరేగాని చిలకమ్మా ! అసలు నీవెవరవు? మా తండ్రీకొడుకుల మధ్య రహస్యాలు నీ కెలా తెలుసు?” అన్నాడు.\n\"నాకు ఎలా తెలిస్తే నీకెందుకు నాయనా! నీ మంచి కోరే నేను చెబు తున్నాను. నమ్మించి మోసం చెయ్యట మంత ఘోరమైన పని మరొకటి లేదు, అదే నీవు చేస్తున్నావు. నీ పొట్ట గడవటానికి మిగతా రెండు ఎకరాలూ చాలవా? ఎందుకు అత్యాశకు పోతావు. ఇప్పటికైనా మించిపోయిందిలేదు. ఇంత కష్టపడి పంట పండించుకున్నానే అనే జిజ్ఞాస విడిచి, ఈ రోజే పంటతో సహా చేనుని నీ పశువులకు వదిలివెయ్యి\" అని హితవు చెప్పింది ఆ పంచవన్నెల చిలుక.\nఅంతా విని, హిట్సూ ఒక్క వెకిలినవ్వు నవ్వి, “ఓస్! ఇంతాచేసి ఇదా నువ్వు నాకు చెప్పవచ్చింది? చాల్లే వెళ్లు” అన్నాడు. ఆ మరుక్షణం చిలుక రివ్వున ఎగిరిపోయింది.\nమర్నాడు హిట్సూ మామూలు గా పొలానికి వచ్చాడు. కాని, ఏదీ పొలం ? క్రిందటి రోజున నిండు పంటతో నవనవ లాడుతున్న చేను మాయమై బంజరు భూమి కనుపించింది. “ఇది నాభూమేనా!” అని కొంతసేపు తికమక పడ్డాడు. కాని తన భూమి, భూమిపక్కనే ఆ సర్వేరాయీ చూచి అది తన భూమేనని నమ్మక తప్ప లేదు. హిట్సూకి కళ్లనీళ్లు తిరిగినై. అయినా మొండిపట్టు వదలలేదు. తిరిగి భూమిని సాగుచేయటం ప్రారంభించాడు.\nమర్నాడు హిట్సూ వచ్చి చూచుకుంటే ఏముంది—దున్నిన భూమిలో మళ్లీ 'మొక్కా మొడుసూ తయారు! హిట్సూకు పూర్తి గా కోపఁరేగింది. చిలక చేసినపనేనిలబడిన కొద్దిసేపటికల్లా చిలుక వచ్చింది.\nఅయివుంటుందనుకున్నాడు. ఇంతలో \"నీ మూర్ఖతే దీనంతకూ కారణం” అనే మాటలు వినిపించినై.\nహిట్సూ చెట్టువంక చూచాడు. చిలక కనుపించింది—\nఅప్పుడు చిలుక \"కరువుకాటకాలు వచ్చినప్పుడు యిబ్బందిపడకుండా ఉండా లనేకదా ఈ ఎకరం భూమికూడా పంటకు ఉపయోగించుకో దలిచావు ?” అన్నది.\n\"అవును” అన్నాడు హిట్సూ,\n\" సరే నేను ఒక ఉపాయం చెబుతాను, అలా చెయ్యి. ఇప్పుడు సాగులో ఉన్నటు వంటి ఆ రెండు ఎకరాలలో వచ్చే పంట మొత్తాన్ని నీవు నిలవచేసుకో. నీకు నిత్యం పంచభక్ష్య పరమాన్నాలు నేను అమరు స్తాను సరా?” అన్నది చిలుక.\n“సరే, అలాగే చేస్తాను” అన్నాడు హిట్సూ.\n“ అయితే రేపు సరీగ్గా యిదే వేళకి నేను యిక్కడికి వస్తాను. అప్పుడు నన్ను నీతో పాటు యింటికి తీసుకువెళ్లు\" అని చెప్పి, చిలుక రివ్వున ఎగిరిపోయింది.\nఆ మర్నాడు హిట్సూ చేనుదగ్గరకి వచ్చి నిలబడిన కొద్దిసేపటికల్లా చిలుక వచ్చింది. అదివరకులా కాకుండా ఈసారి అది తన ముక్కుకి ఒక చిన్న మట్టిపాత్ర తగిలిం చుకువచ్చింది. చిలుకతోసహా హిట్సూ ఇల్లు చేరుకొని, \"సరే, పంచభక్ష్య పరమా న్నాలేవో అమర్చు\" అన్నాడు.\nచిలుక పాత్రను హిట్చూ ముందు వుంచి, దానిచుట్టూ మూడుసార్లు తిరిగి, \" నీకు ఏమేమి తినుబండారాలు కావాలో కోరుకుని పాత్రను బోర్లించు ” అన్నది.\nహిట్సూ అలాగే చేసేసరికి నిజంగానే కోరుకొన్న పంచభక్ష్య పరమాన్నాలు అమరి పోయినై. వాటిని ఆరగించి హిట్సూ ఎంతో తృప్తిపొందాడు. తర్వాత ఆ పాత్రని జాగ్రత్తగా దాచి చిలుకనిమాత్రం ఒక పంజరంలో పెట్టివేశాడు.\nఆరాత్రి హిట్సూ తిరిగి తన తిండికోసం ఆ పాత్ర తీసి, చిలుక చేసినట్టుగానే దాని చుట్టూ ముమ్మారు తిరిగి బోర్లించాడు. కాని, ఏ మీ జరగలేదు. ఇది చూస్తూన్న చిలుక, “ఆమహిమ నాకుమాత్రమే ఉన్నది. నీకు తిండి కావలిస్తే పాత్రతోపాటు నన్నూ బైటికితియ్యాలి \" అని చెప్పింది.\nఇలా ఒక వారంరోజులు గడిచేసరికి హిట్సూకి ఒక దుర్బుద్ధి పుట్టింది. \"దీనిని బంధించి వుంచాను కనుక, యిక సేద్యం సాగించుకోవచ్చుకదా\" అనుకున్నాడు.\nఈ చెడుతలంపు కలిగినప్పటినుంచీ యిల్లు కదిలి బయటికి వెళ్లని హిట్సూ, యిప్పుడు ప్రొద్దున వెళ్లి తిరిగి రాత్రికిగాని యింటికి రావటంలేదు.\nఇది చూచేసరికి చిలుకకు సందేహం కలిగి “మహారాజులాగా కాలుకదప నక్కరలేకుండా యింట్లో కూచోవలసిన నీవు పగలల్లా ఎందుకు ఎక్కడెక్కడో తిరిగి వస్తున్నావ్ ?” అని అడుగుతుండేది.\nచిలుక యిలా అడిగినప్పుడల్లా హిట్సూ \" ఆ ఎంతసేపని వూరికే యింట్లో కూచు నేది ? వూసుపోకకు ఆలా అలా పోయివస్తు న్నాను\" అని చెప్పి తప్పించుకొనేవాడు.\nచిలుకని బంధించాను కదా అనే ధైర్యంతో హిట్సూ నిజంగానే తిరిగి గోభూమిలో సేద్యం ప్రారంభించాడు. క్రమంగా తిరిగి గోభూమి పంటభూమి అయి, పంట కోతకివచ్చేసిందికూడాను.\nఒకరోజు హిట్సూ మామూలుప్రకారం చిలకని పంజరంలోంచి బైటికితీసి పాత్ర కోసం లోపలికి వెళ్లి తిరిగి వచ్చి చూస్తే, చిలుక మాయమైంది. ఒక్క పరుగున హిట్సూ పొలానికి వచ్చి చూచుకున్నాడు.\nచిత్రమేమిటో ! భూమిలోపంట మాయమై తిరిగి బంజరుగా తయారైవుంది. ఇది చూచి హిట్సూ కళ్లవెంట చింతనిప్పులు కక్కుతూ తుమ్మచెట్టువంక చూచాడు.\nఅప్పుడు ఆ చిలుక, \"అబ్బాయీ ! ఇంత ద్రోహం తలపెడతావని అనుకోలేదు. ఆశకు అంతం పుండాలి. నీకు ఎన్ని విధాలు గానో నచ్చజెప్పాను. మహరాజులా కాలం వెళ్లబుచ్చే ఏర్పాటు చేశాను. అయినా నీ మూర్ఖత తగ్గలేదు. కనుక తగిన ఫలం పొందవు. అంతకాలం ఇన్ని విధాల శ్రమ పడి నీకు ఏవిధమైన కష్టమూ కలుగకుండా అన్ని సౌఖ్యాలూ అమర్చుతూవచ్చిన నేను పైవాడిని కాదు. నీ శ్రేయస్సు కోరే నీ తండ్రినే!” అని చెప్పి రెక్కలు రెపరెప కొట్టుకుంటూ హిట్సూ పాదాలదగ్గిర వాలి ప్రాణం విడిచింది.\nకంటికి మింటికి ఏకధారగా ఏడ్చాడు. హిట్సూ. తండ్రిపట్ల తను తలపెట్టిన ద్రోహానికి ఎంతో పశ్చాత్తాపం చెందాడు. మరు నాడు ఆ గోభూమిలోనే చిలుకకు సమాధి కట్టించి, నాటినించీ హిట్సు గోభూమిజోలికి పోలేదు. అతని తదనంతరంకూడా దానిని పంటభూమిగా మార్చటానికి ఎవరూ ప్రయత్నించలేదు. ఇప్పటికీ అది గోభూమి గానే ఉండిపోయింది.",
            "book_page_end": 40
        },
        {
            "title": "ఇష్ట కామేశ్వరి",
            "book_page_start": 41,
            "pdf_page_start": 41,
            "pdf_page_end": 43,
            "author": "డి. పద్మావతీదేవి, హైదరాబాదు",
            "genre": "భక్తి",
            "moral": "అత్యాశకు పోతే ఉన్నది కూడా పోతుంది. ఇతరుల మంచి కోరాలి.",
            "keywords": [
                "ఇష్టకామేశ్వరి",
                "ధనరాజు",
                "గణపతిశాస్త్రి",
                "కోరికలు",
                "గాడిదగుడ్లు"
            ],
            "characters": [
                "గణపతి శాస్త్రి",
                "ధనరాజు",
                "కాసులమ్మ",
                "సోమమ్మ",
                "ఇష్ట కామేశ్వరి దేవి"
            ],
            "locations": [
                "గణపవరం"
            ],
            "content": "గణపవరంలో గణపతిశాస్త్రి ఒక సామాన్య గృహస్థు. ‘ఇష్ట కామేశ్వరి' వారి ఇలువేలుపు. ఆ ఊళ్లోనే ధనరాజనే ఒక సావుకారు కూడా ఉండేవాడు. అతడు పేరుకు ధన రాజేగాని చాలా పేదవాడు. అతడు శాస్త్రి వద్దకు వెళ్లి తనసంగతి చెప్పుకుని, ఐశ్వర్యం వచ్చే మార్గమేదైనా సెలవివ్వమన్నాడు.\nఅందుకు శాస్త్రి, 'నేను సేవిస్తూన్న ఇష్ట కామేశ్వరినే నువ్వుకూడా కొలు. ఆమెకు మనమీద దయ గలిగితే, మన కోరికలన్నీ సిద్ధిస్తాయి' అన్నాడు. ఆ మాట విని ధన రాజు ' నేను వేరే పూజ అంటూ మాయింట తతంగం పెట్టుకోడం ఎందుకు? రోజూ పూజవేళకి మీ యింటికే వచ్చి అమ్మవారికి దణ్ణం పెట్టి వెడుతూంటాను ! అన్నాడు.\n'అలాగే' అన్నాడు గణపతిశాస్త్రి.\nకొంతకాలం అయేటప్పటికి వాళ్ల భక్తికి మెచ్చుకుని ఇష్టకామేశ్వరి ప్రత్యక్షమైంది. నాలుగు చేతుల్లోనూ నాలుగు కొబ్బరి కాయలు పట్టుకుని మరీ వచ్చింది ఆమె.\n'మీకేంగావాలో కోరుకుని ఈ కొబ్బరి కాయలను కొట్టండి ' అనిచెప్పి, ఆ టెంకా యలలో మూడు గణపతి శాస్త్రికీ, మిగిలిన ఒకటి ధనరాజుకీ యిచ్చి, అంతర్ధానమైపో యింది. ఇందుకు శాస్త్రి సంతోషించాడు. ధనరాజు చిన్నబుచ్చుకొన్నాడు.\nధనరాజు భార్య కాసులమ్మతో జరిగిన దంతా చెప్పి, 'చూశావా అమ్మవారు ఎంత పక్షపాతం చూపించిందో ? ఆ బ్రాహ్మడికి మూడుయిచ్చి, నాకుఒకటే యిచ్చి ఊరు కుంది!' అన్నాడు.\nకాసులమ్మ, 'పోనిద్దురూ; బాగుపడే గీతవుంటే ఈ ఒక్క కాయే చాలు, తొందర పడి ఏదో కోరేసుకుని కొట్టెయ్యకుండా, యేంకావాలో యిద్దరం కూడబలుక్కుని మరీ కొడదాం' అని సలహా చెప్పింది.\nభార్యా భర్తలిద్దరూ తాపీగా కూర్చుని తామేం కోరుకోవాలో ఆలోచించుకున్నారు. ధనరాజుకి ఐశ్వర్యం కావాలనిపించింది. ఆ ఐశ్వర్యాన్ని అనుభవించటానికి కొడుకులూ, కూతుళ్లూ, మనుమలూ, ముని మనుమలూ కావాలంది. కాసులమ్మ. వాళ్ల పెళ్లి పేరంటం చూసుకునేందుకు దీర్ఘా యుష్షు కావాలన్నాడు ధనరాజు. ముసిలి తనంలోకూడా తమ వాళ్లకు తమమీద గౌరవం ఉండాలంది కాసులమ్మ.\nఇలా తమ కోరికలు చెప్పుకుంటూ పోగా 'ఒక్క కాయతో ఇన్ని కోరికలు ఎలా సిద్ధి స్తాయి !' అనిపించింది ఆ దంపతులకి.\nవెంటనే ధనరాజుకి ఆలోచన తట్టింది. ఒక కాగితం తెచ్చి, బాగా ఆలోచించి, దానిమీద కోరికలన్నీ గుదిగుచ్చి ఒక్క వాక్యంలో ఇలా రాశాడు:\n\"తల్లీ, ఇష్ట కామేశ్వరీ! ఏడంతస్థుల వెండిమేడపై నామునిమనుమని కుమారుని బంగారు గొలుసుల రత్నాల తొట్టెలో పరుండబెట్టి తన మేనిపైన నవరత్న మయములైన రకరకాల ఆభరణాలు ఒండొంటికి తగిలి ఘల్లు ఘల్లున మ్రోగు తూండగా ఊపే నా భార్యనూ, ప్రక్కను నిలబడి చూస్తో ఆనందించే నన్నూ, మా పుత్రపౌత్ర ప్రపౌత్రులూ, దౌహిత్రులూ, వారివారి భార్యలతో వచ్చి భయభక్తులతో సేవించేటట్లు అనుగ్రహించు\" అని.\nఇది వినటంతోనే కాసులమ్మ 'సెబాష్, మంచి బాగా ఇమిడ్చారండీ! ఆలస్యం చెయ్యకండి. తూ. చా. తప్పకుండా కోరేసి, టెంకాయ కొట్టేసెయ్యండి ' అంది.\nభార్య చెప్పినట్లు ధనరాజు కొబ్బరి కాయ కొట్టేసరికి, వెంటనే వాళ్లుంటూన్న ఆ పాతకొంప ఏడంతస్థుల వెండి మేడగా మారిపోయింది. అంతవరకూ ఉత్తిపసుపు బొందుతో ఉన్న కాసులమ్మ నగలతో ధగ ధగా మెరిసిపోతూ వుంది. అంతేనా?\nఅంతవరకూ పిల్లలు లేని ఆమె నెలలు మోయసాగిందికూడాను. ఈ నిదర్శనాలు కనపడటంతోనే ధనరాజూ కాసులమ్మా తాము కోరుకొన్నదంతా క్రమంగా సిద్ధించి తీరుతుందని తెలుసుకుని సంతోషించారు.\nధనరాజు కాసులమ్మతో సంప్రతించి నట్లుగా ఈ విషయంలో గణపతిశాస్త్రి భార్య సోమమ్మతో సంప్రతించలేదు. సోమమ్మకు పుట్టినింటివారంటే ఎక్కువ అభిమాన మనీ, వాళ్లకేదోవిధంగా ఉపకారం చెయ్యా లనే చూస్తోంటుందనీ అతని అనుమానం.\nఅందుకని, శాస్త్రి భార్యతో సంప్రదించ కుండానే మనసులో వరం ఏదో కోరుకుని ఒక టెంకాయ కొట్టబోయాడు.\nప్రక్కనే ఉన్న సోమమ్మ అతడను కున్నంత పనీ చేసింది. 'ఏమండోయ్, రెండు కొబ్బరి కాయలకు మీ యిష్టంవచ్చిన కోర్కెలు కోరుకోండి. మూడవది మటుక్కి మావాళ్ల యిల్లూ మన యిల్లూ బంగారంతో నిండాలని కోరి, కొట్టండి' అందామె.\nఅత్తవారంటే ఉన్నకోపంచేత వెటకారంగా శాస్త్రి, 'బంగారంకాదు, గాడిదగుడ్లతో నిండాలి!' అంటూ కాయకొట్టేశాడు.\nఏముంది? ఆ నోటిమాట నిజమై, శాస్త్రి యిల్లంతా గాడిదగుడ్లతో నిండిపోయింది! శాస్త్రికి చిరాకెత్తి, వాటిని వదిలిపించుకోవా లనే ఆదుర్దాతో \" గుడ్లు మాయంకావాలి” అంటూ రెండో కాయ కొట్టేశాడు. ఈమాటు ఆ గాడిదగుడ్లే కాక దంపతుల కంటిగుడ్లు కూడా పోయాయి!\nతలవని తలంపుగా తనకూ తన భార్యకూ ఇలా అంధత్వం కలిగినందుకు శాస్త్రి విచారిస్తూ ఆఖరి కాయతీసి, 'ఎప్పటికిమల్లే కళ్లు కనపడేటట్లుచేయ' మంటూ అది కూడా కొట్టేశాడు. దానితో వాళ్లకి మళ్లీ దృష్టి, దృష్టితోపాటు బుద్ధి వచ్చింది.",
            "book_page_end": 43
        },
        {
            "title": "సత్యసంధుడు",
            "book_page_start": 44,
            "pdf_page_start": 44,
            "pdf_page_end": 48,
            "author": "జి. మంగన్న — పర్లాకిమిడి",
            "genre": "సాంఘికం",
            "moral": "నిజాయితీ ముసుగులో మోసానికి పాల్పడితే, ఆ మోసం ఎక్కువ కాలం నిలబడదు.",
            "keywords": [
                "మల్లయ్య",
                "సుబ్బారాయుడు",
                "గోపయ్యశెట్టి",
                "అప్పు",
                "మోసం",
                "పరపతి"
            ],
            "characters": [
                "మల్లయ్య",
                "సుబ్బారాయుడు",
                "గోపయ్యశెట్టి",
                "పర్లాకిమిడి ప్రజలు"
            ],
            "locations": [
                "పర్లాకిమిడి"
            ],
            "content": "పర్లాకిమిడిలో మల్లయ్య అనే ఒక పేదవా డుండేవాడు. వాడు బ్రహ్మచారి. పెళ్లి పెటాకులూ లేదు. వాడి వృత్తి ఏమిటో, జీవితం ఎలా గడుపుతాడో ఒక్కరికీ తెలీదు. సంసారతాపత్రయం లేని మల్లయ్యకు డబ్బు అవసరం మాత్రం ఏముంటుందీ అని మనం అనుకుంటాం. కాని, మల్లయ్య వూళ్లో ఎవరిదగ్గరో ఒకరి దగ్గర చేబదులు చేయని రోజు లేదు. వాడు ఇలా బదులుచేసి, తీసుకున్న సొమ్ముతో ఏమి చేస్తాడూ? అనే ప్రశ్న కూడా ఎప్పుడూ ఎవరికీ తట్టలేదు.\nమల్లయ్య- మొదట్లో ఆవూరికి వచ్చి నప్పుడు ఓంప్రధమంగా సుబ్బారాయుడు గారిదగ్గర ఒక్కబేడ బదులుచ్చుకున్నాడు. \" సుబ్బన్నబాబూ ! ఎల్లుండి సాయంత్రం మళ్లా యిచ్చేస్తానుసుమా ఈ రెండణా లున్నూ ” అని మాట యిచ్చాడు. ఆ మాటప్రకారమే సరిగ్గా మూడవరోజున సాయంకాలం మూడు గంటలకల్లా రెండణాలూ తెచ్చి ఇచ్చేశాడు. సుబ్బా రాయుడు ముందుగా మల్లయ్యను నమ్మ లేదు. ఏమీ అంటే మల్లయ్య ఎవరో అతనికి ఎరుకలేదు. కేవలమూ కొత్తవాడే అయినప్పటికీ, నీ నోరు తెరిచి అడిగాడే లేదనటం ఎట్లా ? ఇంతా చేసి బేడ డబ్బులే కదా, చూదాం ఏం పోయింది ఇంతలో ' అని ఆలోచించి బదులిచ్చాడు. ఎప్పుడైతే మల్లయ్య మాట తప్పకుండా చెప్పిన గడువుకి సొమ్ముతెచ్చి ఇచ్చాడో, అప్పుడు అతనిమీద సుబ్బరాయుడుకి మంచి నమ్మిక కుదిరింది.\nఆ తరువాత, మళ్లీ అడపాతడపా మల్లయ్య సుబ్బారాయుడిదగ్గరకి రావటం, రూపాయీ అర్ధా తీసుకుంటూవుండటం, ప్రతీసారీకూడా గడువు తప్పకుండా బాకీ తీర్చివేస్తూవుండటం జరుగుతూనేవచ్చింది. సుబ్బారాయుడితో ఇలా వ్యవహారం సాగించిన కొద్దిరోజులకల్లా వూళ్ళో ఒక ఒక వదంతి వ్యాపించింది. — 'ఫలానా మల్లయ్య చాలా కచ్చితమైన మనిషి. ఇటువంటి సత్యసంధుణ్ణి ఈ కలికాలంలో చూడబోము' అని. మల్లయ్యనుగురించి ఈ వదంతి ఎప్పుడైతే అల్లుకొన్నదో, ఆ క్షణం నించీ వానికి పరపతి పుట్టటానికి ప్రారంభ మైంది. మల్లయ్య అడగటమే తడవుగా ఎవరైనాసరే అమితసంతోషంతో వాడికి బదులిచ్చేవాళ్లు.\nఇలావుండగా ఒకరోజున మల్లయ్య పర్లాకిమిడిలోకల్లా పచ్చిసావుకారు అని అనిపించుకొంటూవున్న గోపయ్యశెట్టివద్దకు వెళ్లి “గోపయమామా ! తలవని తలంపుగా పెళ్లికి వెళ్లవలసిన ప్రయాణం ఒకటి తగి లింది. వరుడి తరఫువారు మనకు చాలా కావలసినవాళ్లు. అందుకని కొత్తరకం బహుమతులేవైనా కొని తీసుకుపోవాలె. ఒక్క నూరురూపాయలుంటే ఇవ్వు. నేను ఐదురోజులకల్లా తిరిగి వచ్చేస్తాను. అనగా ఇవాళ బుధవారం కదా. రేపు తెల్లవారగట్టే సుముహూర్తం. రేపటినించి ప్రారంభించి గురు, శుక్ర, శని, ఆది, సోమవారంతో కార్యం అయిపోతుంది. మళ్లీ మంగళ వారంనాడు ఉదయం ఏడున్నరకల్లా వచ్చి దిగుతానన్నమాట. నేను రావడమేమిటి, బాకీ ఇచ్చివేయడమేమిటి? అసలు ఇచ్చేసి మరీ ఇంటికి వెళతాను,” అన్నాడు.\nగోపయ్య శెట్టి అసలే అనుమానం మనిషి. లక్ష ప్రశ్నలు వేసి, తృప్తిపడితే కాని పెట్టెలోనించి పైసా కదపడు. ఇప్పుడు మల్లయ్య ను గురించి మనసులో నిదానంగా యోచింపసాగాడు. 'ఈ మల్లయ్య చాలా చిత్రమైన వ్యక్తిలాగా కనబడుతున్నాడే. వీడికి వుద్యోగం సద్యోగం లేదు. వ్యాపకం ఏమిటా అంటే అదీ కనిపించదు. ఊహుఁ వూరంట పెత్తనాలు చేయటం, చేబదుళ్ల పేరుచెప్పి తలలు మారుస్తూవుండటమే పని. రేపటిరోజున స్నేహితులింట పెళ్లికి వెళ్లాలంటున్నాడు. బహుమతులు కొని పట్టుకవెళతాడట. అనగా నన్ను బదు లడుగుతున్న నూరురూపాయలూ కర్చు పెడతాడ న్న మా టే కద. పెళ్లి అయిన వెంటనే, క్షణమైనా అక్కడ నిలవ కుండా తిరిగివచ్చేస్తాట. వస్తూనే నా సొమ్ము నాకిచ్చివేసి మరీ యిల్లు చేరు కుంటాడట. ఇది మరీ గమత్తుగా వుందే. ఒకమూల అక్కడ కర్చుకని బదులుచేసి సొమ్ము పట్టుకువెళుతూ, తిరుగా తక్షణమే ఎలా పట్టుకువచ్చి నాకిచ్చివేయ గలడు ? ఏమాత్రమూ వ్యవధి లేదే ! అంత నిమిషాలలోనే ఈ మల్లయ్యకు సొమ్ము సద్దుబాటు ఎలా అవుతుంది? ఆపాటి సామ ర్థ్యమే ఉన్నవాడు అసలు బదులంటూ ఎందుకు చేయవలసివస్తుంది — ఈ విధంగా తనలో తను తర్కించుకొన్నాడు.\nచివరకు, ఏమనుకున్నాడో యేమో, లోపలినుండి తెచ్చి 'ఇదుగోనోయి మల్లయ్యా !' అంటూ పది పదిరూపాయల కాగితాలు లెక్కపెట్టి యిచ్చాడు.\nతన పని ఇలా సానుకూలమైనందుకు మల్లయ్య చాలా సంతోషించాడు. అందు లోనూ ముఖ్యంగా గోపయ్యవంటి కర్కోట కుడు తనకు వశమైనాడంటే అది తన జీవితంలోనే ఒక గొప్ప సఫలత అన్నట్టు ఎంచుకొన్నాడు. మల్లయ్య పెళ్లికే వెళ్లాడో మరెక్కడికి వెళ్లాడో ఆ ప్రసక్తి మన కెందుకు ? - మళ్లీ మంగళవారంనాటి ఉదయం సరిగ్గా ఏడున్నర గంటలకల్లా టంచనుగా గోపయ్యవద్దకు వచ్చి వాలాడు.\nగోపయ్య నిజంగా ఆశ్చర్యపోయాడు. మల్లయ్య నిజాయితీ చూసి. \" ఏం మల్ల య్యా !— పెళ్లికి వెళ్లివచ్చావా? కార్యం బాగా జరిగిందా ? ఏమేమి బహుమతులు తీసుకుని వెళ్లావు పెళ్లికొడుకి?” అంటూ కుతూహలంతో క్షేమవార్తలు కనుకొన్నాడు.\nఇందుకు మల్లయ్య, తను కొన్న కొత్త రకపు బహుమతులను వర్ణించి, ' పెళ్లికేమి అతి వైభవంగా జరిగిందని బదులు చెబుతూ, \"ఇదుగోమామా ! మాట తీసేయ కుండా సమయానికి సర్దుబాటు చేశావు. అదే పదివేలు...\" అంటూ ఒక నూరు రూపాయల విలువకు నోట్లు యిచ్చాడు.\nచూడగా అవి పది పదిరూపాయల కాగితాలు. గోపయ్యకు వెంటనే మనసులో ఏదో ఆలోచన మెదిలింది. 'ఇప్పుడే వస్తా నుండు మల్లయ్యా!' అంటూ లోపలికి పోయి, ఒక నోటుబుక్లు తెచ్చి, మల్లయ్యను చూడమన్నాడు. మల్లయ్య అది చూచి గతుక్కుమన్నాడు.\nఆరోజునే గోపయ్య ఊళ్లో అందరినీ సమావేశపరిచి, \" చూచారా అబ్బాయిలూ, మన సత్యసంధుడు మల్లయ్య ఎంత చిత్ర మైన నాటకం ఆడుతూవున్నాడో! మీరం దరూ మెచ్చుకొంటూవున్న అతని సత్య సంధత ఏమిటో కనిపెట్టాలని అదును కోసం చూస్తూవుంటిని. మొన్న నీమధ్యని ' ఊరికి వెళ్ళాలి, ఒక నూరురూపాయలు కావా'లంటూ చేబదులుకోసం వచ్చాడు. వెళ్లేది పెళ్లికి, బహుమతులు కొనిపట్టుకు వెళ్లాలి అనికూడా చెప్పాడు ఎంతో ఆత్రంతో.\nసరే, ఇదెంతవరకు నిజమో చూదామని పది పదిరూపాయల నోట్లు ఇస్తూ, వాటి నంబర్లు ఆనవాలుగా ఈ పుస్తకంలో వ్రాసి పెట్టుకున్నాను. మన సత్యసంధుడు మల్లయ్య వాగ్దానంప్రకారం ఈ రోజున అనగా మంగళవారం ఉదయం ఏడున్నర గంటలకల్లా నా నూరురూపాయలూ నాకు పువ్వులలో పెట్టి టంచనుగా తెచ్చియిచ్చే శాడు. అవి పది పదిరూపాయల కాగితాలు. చూతును కదా, వాటి నంబర్లూ నేను పుస్తకంలో వ్రాసిపెట్టుకున్న నంబర్లూ ఒక్కటే! అంటే, వాడు ఐదు రోజులూ అయినతరువాత నా నోట్లే నాకు తిరుగా పట్టుకవచ్చి ఇచ్చివేశాడన్నమాట. పోతే- ఇన్నాళ్లనించి మీ అందరివద్దా తీస్తున్న చేబదుళ్ల సంగతికూడా ఇదే ఐవుంటుంది. చెప్పిన గడువుకి తెచ్చి ఇచ్చివేస్తున్నాడన్న సంతోషంలో మీరు వాడిని పొగడుతున్నారే కాని, వాడు చేస్తున్న పని గమనించలేక పోయారన్నమాట. మరొక ముఖ్యవిషయం ఏమిటంటే — వాడు మన వూళ్ళో సుబ్బా రాయుడుగారివద్ద ప్రారంభించిన బేడ డబ్బుల బదులుతో తనొక సత్యసంధుడనని లోకులను నమ్మించి క్రమంగా ఇప్పటికి ఆ పరపతిని చాకచక్యంతో నూరురూపా యలవరకు పెంచుకొని రాగలిగాడు. ఇలా మొత్తం బాగా పెంచి, చివరకు లోకుల్ని మాపివేసి ఉడాయించవచ్చుకదా అని వ్యూహం పన్ని వుంటాడు. చూడండి అమాయికంగా వాణ్ణి నమ్మి అడిగినంతా బదులిస్తూనేవున్నారు అందరున్నూ. నేనే ఈనాడు వాడిని ఇలా పరీక్షకు పెట్టకపోతే రంగు బయటపడేదే కాదు. కనుక జరిగిం దేదో జరిగింది. ముందైనా జాగ్రత్తగా వుండండి \" అని హెచ్చరించాడు.\nఈ కధ విన్నతరువాత ప్రజలందరూ ' మల్లయ్య సత్యసంధుడు కాడు. మోసాల మల్లయ్య !! అయ్యో, ఎంత అవివేకంలో పడిపోయాము. అయిందేదో కానీ, ఇక ముందు పైసా ఐనా వాడికి అప్పు పెట్ట కూడదు' అని తీర్మానించుకున్నారు.\nమరునాడు మళ్లీ వచ్చి కనపడుతాడుకదా, ఈసారి వాడికి బుద్ధి చెబుదాం అని ఊరి వాళ్లందరూ సిద్ధంగా కూర్చున్నారు. కాని, నాటికీ నేటికీ మల్లయ్య మళ్లీ పర్లాకిమిడి ప్రజల కంటబడితే కద !",
            "book_page_end": 48
        },
        {
            "title": "కప్పలు \"బెకబెక” లాడుతై ఎందుకో తెలుసా?",
            "book_page_start": 49,
            "pdf_page_start": 49,
            "pdf_page_end": 50,
            "author": "పి. సుశీల, బొంబాయి",
            "genre": "నీతి కథ",
            "moral": "తొందరపాటు, అతితెలివి, దురాశ హానికరమైన ఫలితాలకు దారితీస్తాయి.",
            "keywords": [
                "కప్పబావ",
                "ఎలకయ్య",
                "ఆహారం",
                "ధైర్యం",
                "దురాశ"
            ],
            "characters": [
                "కప్పబావ",
                "ఎలకయ్య"
            ],
            "locations": [
                "వంటగది"
            ],
            "content": "చూడటానికైతే అనాకారిగా వున్నాడు కాని, పూర్వకాలమందు కప్పబావ కంఠ స్వరం చాలా శ్రావ్యంగా వుండేది.\nఒకరోజున కప్పబావ ఆనందంగా పాడు కుంటూ పోతూవుండగా ఎలకయ్య ఎదురు వచ్చి, \" కప్పబావా, కప్పబావా !!- ఎకడి కిలా బయల్దేరావు?” అని అడిగాడు.\n\"ఎంతవరకూ యేమిటి? కడుపు నింపుకోటానికి పోతున్నాను” అని జవాబు చెప్పాడు కప్పబావ.\nసరే నేనూ నీకు తోడు వస్తానుండ' మంటూ కప్పబావ వెంట ఎలకయ్య బయల్దేరాడు. ఇద్దరూ కలిసి వెళుతుండగా ఒక యింటిలోనించి ఘుమ ఘుమ కమ్మటి వాసన వాళ్ల ముక్కులకు తగిలింది.\n* భేష్, మంచి మంచి పదార్థాలు తయారవు తున్నాయి. అక్కడికి పోదాం రావయ్యా ఎలకయ్యా !' అని పిలిచాడు కప్పబావ.\nఅందుకు ఎలకయ్య \" అంత తొందరైతే ఎలాగ? ఆనూ పానూ తెలియకుండా పరాయియింట్లో ఆమట్టున దూరటమేనా ?” అన్నాడు ఎలకయ్య.\nఅప్పుడు కప్పబావ “చూడు ఎలకయ్యా! నువు ఇంత పిరికివాడని అనుకోలేదు. 'ధైర్యే సాహసే లక్ష్మి' అన్నారు పెద్దలు. కాబట్టి చొరవ చేసుకోవాలి. ఏమైనా సరే, నేను వెళతాను. వాటం చూసి, కడుపాత్రం తీర్చుకుంటాను. నువ్వు వస్తే రా, లేకుంటే పో, తరువాత నీ యిష్టం...” అన్నాడు కప్పబావ.\nకష్టమో నిష్ఠురమో, ఇంతవరకు కలిసి వచ్చాముకదా అని ఎలకయ్య కప్పబావ వెంట నడిచాడు. ఇంటి గదులన్నీ గాలిం చారు వాళ్లు, ఆ పరిమళం ఎక్కడినించి వస్తున్నదీ!' అనుకొంటూ, చివరకు పదార్థాలు తయారవుతున్న వంటగది కనుపించింది. అక్కడ మరెవ్వరూ లేరు. బాగుందనుకున్నాడు కప్పబావ. ఏ క్షణానికి ఎవళ్లు వస్తారో!' అని జాగ్రత్త చెప్పబోయాడు ఎలకయ్య.\n' పోవోయ్, నీ సలహా ఎవడికి కావాలి. నాకు పిరికిమందు పోయబోకు' అంటూ నిరాకరించాడు కప్పబావ. పైగా అయ్యా, ఎలకయ్యా ! — నీవు చాలా భయస్థుడివి. కనుక గుమ్మం దగ్గర కాపలావుండి, ఎవ రన్నా వస్తున్న అలికిడి ఐతే నాకు సంజ్ఞ చెయ్యి. ఈలోగా ఈ పదార్థాల మంచి చెడ్డలు చవిచూచి నీకు చెబుతాను తరువాత నువు ఆరగింతువుగాని' అన్నాడు.\n'సరే' నన్నాడు ఎలకయ్య.\nకప్పబావ మెల్లగా ఒక గిన్నెమీది పళ్లెం మూత ఒత్తిగించాడు. అక్కడనే ఒక గరిటె కనపడగా, గిన్నెలో ఉడుకుతూ ఉడుకుతూ వున్న ముక్ష ఆశకొద్దీ, నోట్లో వేసుకున్నాడు కప్పబావ. అంతలో వంటవాడు వచ్చాడు.\nకప్పబావకు బిక్కచచ్చినట్టయింది. పొగలు వస్తున్న ఆ ముక్కను మింగలేడు, కక్కలేడు, గొంతుక కాలిపోతున్నది. ఏం చెయ్యటం? బాధపడుతూనే గప్ చిప్ గా ఒకమూల నక్కాడు. అదృష్టవశాత్తూ, వంటవాడు ఒకసారి పదార్థాలన్నీ కలియ బెట్టి, మూతలు చూసుకుని వెళ్లిపోయాడు. 'గండం తప్పింది. బతుకు జీవుడా' అనుకుని కప్పబావ బయటపడ్డాడు.\n'ఎలకయ్యా! ఎలకయ్యా!' అంటూ నేస్తాన్ని పిలవబోయాడు. కంఠస్వరం మామూలుగా లేదు. ఇంకెక్ట్లడి ఎలకయ్య !\nకప్పబావ మతం సమ్మతంలేని ఎలకయ్య ఎప్పుడో ఉడాయించేశాడు. కప్పబావ ఇదేమిటా ఇలా జరిగిందని చెప్పి, గొంతు సవరించుకొని పాడబోయాడు. పాట పాడటం చేతకాలేదు సరికదా బెకబెకా బెకబెకామని అనటం తప్ప మరేమీ చెయ్య లేకపోయాడు.",
            "book_page_end": 50
        },
        {
            "title": "అట్టమీది బొమ్మ",
            "book_page_start": 52,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "చారిత్రక వివరణ",
            "moral": "చందమామ బృందం",
            "keywords": [
                "రుక్మిణి",
                "శ్రీకృష్ణుడు",
                "రుక్మి",
                "యుద్ధం",
                "శపథం"
            ],
            "characters": [
                "రుక్మి",
                "శ్రీకృష్ణుడు",
                "రుక్మిణి",
                "బలరాముడు"
            ],
            "locations": [
                "కుండినపురం",
                "భోజకటం"
            ],
            "content": "ఊరివెలుపలి గుడినుండి రుక్మిణి తిరుగ వచ్చేటప్పుడు శ్రీకృష్ణుడు బలాత్కారంగా తన చెల్లెలిని ఎత్తుకపోయి రాక్షసవిధానంగా పెళ్లాడబోతున్నట్టు రుక్మికి తెలియవచ్చింది. ఈ వార్తకు అతను మండిపడ్డాడు. 'కృష్ణుణ్ణి చంపి, చెల్లిని విడిపించిగాని కుండినకు మరలిరాను' అని ప్రతిజ్ఞ చేశాడు. ఆవెంటనే ఒక అక్షౌహిణి సైన్యం సిద్ధం చేశాడు. సారథితో ' మన రధాన్ని దుర్బుద్ధి ఐన ఆ గోపాలుడివద్దకు పోనీయవోయ్. నాలుగు బాణపు దెబ్బలతో వాడి గర్వం అణచి పారవేస్తాను' అన్నాడు. రుక్మి కృష్ణులమధ్యని పౌరుషం రేగింది. యుద్ధం జరిగింది. కృష్ణుడు రుక్మిని సంహరించబోతూవుండగా రుక్మిణీ ఆయన పాదాలు పట్టుకొని 'దేవదేవా! జగత్పతీ!! ఈ ఒక్కసారికీ నా అన్నను క్షమించి వదిలివెయ్యి' అంటూ దీనంగా ప్రార్థించింది. అప్పుడు శ్రీకృష్ణుడు రుక్మిని కట్టివేసి, నేలకు పడకొట్టి, కేశాలూ, మీసాలూ కత్తిరించి, అతనిని కురూపిగా తయారుచేశాడు. అంతట బలరాముడు వచ్చి, \"తమ్ముడూ! యేమిటి యిటువంటి పని చేశావు? అతడెటువంటివాడైనా మన రుక్మిణికి అన్నేకదా! అయిందేదో అయింది. పురుషుడికి మీసాలు తీసివేయటంకంటె మించిన శిరచ్ఛేదం లేదు. కనుక, ఇంతటితో వానిని వదిలేయవలిసింది ' అంటూ మందలించాడు. అందుకు కృష్ణుడు \" అన్నయ్యా !- నేను చేసింది ఏమీ లేదు. వాడి కర్మే వాడిని ఇలా చేసింది ' అని చెబుతూ, జీవిత పరమార్థం వెల్లడించాడు. ఇప్పుడు —ఈవిధంగా పరాభవం పొందిన రుక్మి ప్రాణాలతో బయటకు వచ్చేశాడు. మరి, కృష్ణుణ్ణి చంపి, చెల్లెలిని విడిపించిగాని కుండినకు మరలనని శపథం చేసివున్నాడుగా ! అందుకని, అక్కడికి పోవటానికి మొహం చెల్లక, భోజకటం అనే వూరు చేరుకుని, తలదాచుకొనబోయాడు.",
            "book_page_end": 52
        },
        {
            "title": "ఇంద్రజాలము",
            "book_page_start": 54,
            "pdf_page_start": 54,
            "pdf_page_end": 55,
            "author": "చందమామ బృందం",
            "genre": "వ్యాసం",
            "moral": "చందమామ బృందం",
            "keywords": [
                "ఇంద్రజాలం",
                "ట్రిక్కు",
                "తాడు",
                "రుమాలు",
                "బొటనవ్రేలు"
            ],
            "characters": [
                "ప్రొఫెసర్ పి. సి. సర్కార్"
            ],
            "locations": [],
            "content": "క్రిందటినెల సర్కారు మా ఆఫీసుకి వచ్చి నప్పుడు ఒక చిత్రమైన తాడు ట్రిక్కు చేసి చూపారని చెప్పాము. జ్ఞాపకముందా? అలాంటిదే ఈ ట్రిక్కుకూడాను. ఇది చూచే వారికి ఎంతో కష్టమైనదిగా కనుపిస్తుంది. అయినా, చెయ్యటం చాల తేలిక.\nప్రేక్షకులకు ఎదురుగా నిలబడి, నీ చేతులు రెండూ చాచి, అరచేతులు రెంటినీ జోడించు. ప్రేక్షకులలో ఎవరినన్నా ఒకరిని ఒక చేతిరుమాలుతో నీ చేతులను మణికట్టు దగ్గిర కట్టివెయ్యమను. ఎలాటి సందే హానికీ అవకాశం లేకుండా రుమాలు ముడివేసిన చోట సిరా గుర్తు పెట్టుకోమను. యింకా కావాలంటే సీలు వేసుకోమను.\nతర్వాత ఒక తాడు తెచ్చి, నీ చేతులకు కట్టిన రుమాలు వెనకగా రెండు చేతుల మధ్యనించి ఆ తాడును దూర్చమను. ఇలా తాడును దూర్చి, కొసలు తనవైపు తీసుకుని రెండు కొసలూ కలిపి ముడివేసుకోమను. ఈ ముడికికూడా సిరా గుర్తుగానీ సీలుగానీ వేసుకోవచ్చునను. చేరుమాలు కట్టడం, తాడు దూర్చటం, ప్రేక్షకుడు దాన్ని పట్టు కోవటం ఎలా వుండాలో ప్రక్క పేజీలోని మొదటి బొమ్మలో చూడు.\nప్రేక్షకుడు యిప్పుడు తాడును ఎంతగా పట్టి లాగినా రాదుకదా? మరొక రుమాలుతో నీ చేతులను మూసివెయ్యమను. ఇలా మూసివేసిన వెంటనే, చమత్కార మైన మాటలతో చిన్న ఉపన్యాసం ప్రారంభించు. 'చూడండీ! ఇప్పుడు తాడు లాగితే రావటం లేదుకదా? కాని, నేను వన్, టూ, త్రీ అంటాను. మీలో ఎవరైనా సరే వచ్చి నేను 'త్రీ' అనగానే తాడును లాగండి” అని చెప్పు. నీవు చెప్పినట్టుగా ప్రేక్షకులలో ఒకరు వచ్చి తాడును లాగుతారు. చూపరు లకు ఆశ్చర్యం గొలిపేటట్టుగా అంతకు ముందు ఎంత గట్టిగా లాగినా రాని తాడు, యిప్పుడు యిట్టే వచ్చేస్తుంది. అంతేకాదు. చేతిరుమాలు ముడిదగ్గిరా తాడు ముడి దగ్గిరా వేసిన గుర్తులు చెక్కుచెదరకుండా వేసినవి వేసినట్టే వుంటై. 'ఇది ఎలా సాధ్యం?' అని మీ ప్రశ్న. కిటుకు యిది :\nచేతిరుమాలుతో చేతులను కప్పివెయ్య గానే నువ్వు ప్రేక్షకులను నీ మాటలతో ఆకర్షించి, రుమాలు అడుగున నీ చేతులతో ఒక చిన్న గమ్మత్తు చెయ్యాలి. రుమాలుకు వెనకగా వచ్చిన తాడును బొటనవ్రేలితో మెల్లిగా ముందుకు లాగాలి. అప్పుడు ఒక మెలిక ఏర్పడుతుంది. ఇది ఎలా వుండాలో రెండో బొమ్మలో చూడు. ఇలా లాగగా ఏర్పడిన మెలికలోంచి నీ చేతిని దూర్చు. ఇది ఎలాగో మూడో బొమ్మలో చూడు, అంతే. ఇప్పుడు ప్రేక్షకుడు వచ్చి తాడును లాగినట్టయితే ఏమాత్రం ఆటంకం లేకుండా యిట్టే వచ్చేస్తుంది.\nఈ ట్రిక్కు నీవు పట్టుబడకుండా చెయ్యాలీ అంటే, మాటలవల్ల ప్రేక్షకులని ఆకర్షించటం చాల ముఖ్యం. ఎందుచేత నంటే నీ ఉపన్యాసాన్ని ప్రేక్షకులు ఎంతో శ్రద్ధగా వింటూ వుండిపోయి చేతిరుమాలు అడుగున నీవు చేసే గమ్మత్తు గ్రహించలేరు.",
            "book_page_end": 55
        }
    ],
    "statistics": {
        "total_stories": 12,
        "author_counts": {
            "చక్రపాణి": 1,
            "బైరాగి": 1,
            "'చిట్టిబాబు' పరశువాకం": 1,
            "చందమామ బృందం": 3,
            "బి. హనుమంతయ్య, వరంగల్లు": 1,
            "పాలంకి వెంకటరామచంద్రమూర్తి, మదరాసు": 1,
            "కె. వి. జనార్దనం, నెల్లూరు": 1,
            "డి. పద్మావతీదేవి, హైదరాబాదు": 1,
            "జి. మంగన్న — పర్లాకిమిడి": 1,
            "పి. సుశీల, బొంబాయి": 1
        },
        "genre_counts": {
            "వ్యాసం": 2,
            "పద్య కథ": 1,
            "పౌరాణికం": 1,
            "ధారావాహిక": 1,
            "చారిత్రక కథ": 1,
            "సాంఘికం": 2,
            "నీతి కథ": 2,
            "భక్తి": 1,
            "చారిత్రక వివరణ": 1
        }
    }
}