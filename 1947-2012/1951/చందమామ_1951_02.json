{
    "book_id": "చందమామ_1951_02",
    "stories": [
        {
            "title": "ఆహ్వానము",
            "book_page_start": 13,
            "pdf_page_start": 13,
            "pdf_page_end": 13,
            "author": "చక్రపాణి",
            "genre": "సాంస్కృతికం",
            "moral": "పెద్దలనడిగి సాంప్రదాయాలలోని అంతరార్ధాలను తెలుసుకోవాలి.",
            "keywords": [
                "రథసప్తమి",
                "సూర్యమహారాజు",
                "జిల్లేడాకులు",
                "పూర్వాచారం",
                "సప్తమి"
            ],
            "characters": [
                "సూర్యమహారాజు"
            ],
            "locations": [],
            "content": "ఈ నెల 13. వ తారీఖు రథసప్తమి, సూర్యమహారాజు\nతన ఏడు గుర్రాల రథంమీద ఇప్పటివరకూ దక్షిణ\nదిశగా గమనం సాగించాడనీ, ఈ రోజునుంచీ అటు\nనుండి యిటు మరలి, ఉత్తరదిక్కుకు పోబోతాడనీ\nశాస్త్రజ్ఞులు చెబుతారు. ఇందుకే మనవాళ్లు ఈరోజున\nచిక్కుడుకాయలతో రథాలు కడతారు. పైగా ఏడు\nరేగిపళ్లు, ఏడు జిల్లేడాకులు నెత్తిమీద పెట్టుకుని స్నానం\nచేయటం పూర్వాచారంగా వస్తున్నది. ఈ ఏడుసంఖ్యకు\nప్రాముఖ్యమివ్వటంలో ఏదో అంతరార్ధం ఉండి\nవుండాలి. సప్తమి ఏడవ తిథి. సూర్యుని రథానికి\nగుర్రాలు ఏడు. ఇలా ఈ దృష్టితో ఆలోచిస్తే మరికొన్ని\nవిశేషాలు గోచరించవచ్చు. జిల్లేడాకులతో స్నానం చేయా\nలనటంలో కూడా చిత్రమైన సంబంధం కనబడుతుంది.\nఅర్కుడనగా సూర్యుడు. అర్కపత్రమంటే జిల్లేడాకు,\nమన పర్వాలలో ఇటువంటి విశేషాలు తరిచినకొద్దీ\nబయల్పడతాయి. కనుక, పెద్దలనడిగి తెలుసుకోవాలి.",
            "book_page_end": 13
        },
        {
            "title": "అన్నాదమ్ములు",
            "book_page_start": 14,
            "pdf_page_start": 14,
            "pdf_page_end": 15,
            "author": "ప్రభా",
            "genre": "నీతి కథ",
            "moral": "నిస్వార్థమైన ప్రేమ, సహాయం సోదరులను కలిపి ఉంచుతుంది.",
            "keywords": [
                "సోదరులు",
                "ధాన్యం",
                "సహాయం",
                "నిస్వార్థం",
                "ప్రేమ"
            ],
            "characters": [
                "పెద్ద అన్న",
                "తమ్ముడు",
                "పెద్ద అన్న భార్య"
            ],
            "locations": [
                "ఊరు",
                "పొలం"
            ],
            "content": "వేరుబడిన యిద్దరు సోదరులొక\nఊళ్లో ఉండేవారు\nకాపురాలు వేరైనా మనసులు\nఒకటిగ వుండేవారు.\nబంగరు పంటల నూర్పిళ్లొచ్చాయ్\nకుప్పలు కొడుతున్నారు.\nరైతులు గింజల రాసులు చూచుక\nసంబరపడుతున్నారు.\nపెద్దవాడు ఒక రేతిరికడ తన\nపెళ్లముతో అన్నాడు :\n'పిల్లాజెల్లా లేనివాడు నా\nతమ్ముడు ఒంటరివాడు.\nపాపం సాయము లేరెవ్వరు మను\nరాశిలోంచి ఒకభాగం\nగింజలు అతని రాశిలొ పోస్తా\nచెప్పకుండనే వేగం.'\nఅని అట్లాగే చేశాడాతడు\nఅక్కడ తమ్ముడుకూడా\n'నాకేం హాయికాని మా అన్నయ\nమరిపిల్లలు కలవాడా.\nఎలా గడుస్తుందతనికి పాపం\nనేసాయం చెయ్యాలి.'\nఅని అన్నాడు భార్యతో అతనికి\nపెద్దవానిపై జాలి.\nఇట్లనుకొని ఆతడుకూడా తన\nరాశికడకు పోయాడు.\nకొంతవంతు తన ధాన్యం అన్నయ\nరాశిలోన పోశాడు.\nఒకరి గుట్టు మరియొకరు యెరుగరని\nబహు సంతోషించారు.\nఇద్దరు ఒకరికొకరు వుపకారం\nచేశామనుకున్నారు.\nతెల్లవారి చూస్తే యేమున్నది\nరాసులు యెప్పటిలాగే\nఉన్నవి యిద్దరు చేశామన్నా\nరొకరికొకరు బహుబాగే.\nఅప్పటినుంచీ సోదరులిరువురు\nకలిసే వుంటున్నారు.\nఇంకెన్నటికీ విడిపోమని శపథం\nపట్టారిప్పుడు వారు.",
            "book_page_end": 15
        },
        {
            "title": "గాడిద గర్వభంగం",
            "book_page_start": 16,
            "pdf_page_start": 16,
            "pdf_page_end": 16,
            "author": "మహేశ్వర్ (మద్రాసు)",
            "genre": "హాస్యం",
            "moral": "గర్వం పతనానికి దారితీస్తుంది. పూజ వస్తువులకే తప్ప వాటిని మోసే వాహనానికి కాదు.",
            "keywords": [
                "గాడిద",
                "రామిగాడు",
                "పూజాపీఠం",
                "గర్వం",
                "గర్వభంగం"
            ],
            "characters": [
                "గాడిద",
                "రామిగాడు (చాకలి)",
                "ప్రజలు"
            ],
            "locations": [
                "బజారు",
                "వీధులు"
            ],
            "content": "గాడిదంటే గాడిదా, మూర్ఖమైన గాడిదా !\nచాకి మూట మోసుకొనే రామిగాడి గాడిదా !\nఒకనాడా రామిగాడు నంతలోకి తెచ్చినాడు,\nరంగురంగు ముచ్చిరేకు పచ్చ కాగితాలపెట్టే!\nధగధగాను మెరిసేటి పసందైన గుమ్మటమది!\nఘుమ్ముఘుమ్ము వాసనలపూల చెండ్లు కట్టినాడు\nపూజాపీఠం మోస్తరుగా పూనికతో చేసినాడు\nసీతారాముల బొమ్మలను చిత్రముగా నిలిపినాడు\nమూర్ఖమైన ఆ గాడిద మూపుపైని కట్టినాడు.\nజనమంతా సందడితో తిరుగాడే బజారందు\nసందులఁట గొందులంట తిప్పితిప్పి తీసుకొచ్చి\nసంసారుల వీధులంట తోలుకొని తెచ్చినాడు\nబ్రేకు వేసినట్టు ఆగి, కదలనంది గాడిదా !\nభక్తి ముక్తిదాయకమను స్త్రీలంతా చేరినారు\nకోటానుకోట్ల దండాలు కోరి కోరి పెట్టినారు\nగాడిద కాళ్లకు బాగా సాగి సాగి మొక్కినారు\nకొబ్బరికాయలు కొట్టి నై వేద్యం పెట్టినారు\nమూర్ఖపు గాడిద కాదిది దేవుడైన గాడివా !!\nపూజాహారతులంది గర్వపడిందా గాడిద\nరామిగాడు అలిస్తే కదలనంది గాడిదా !\n\" ఇన్స్టాళ్లకి తన జన్మా పండిందని ఓర్వలేక\nప్రజలంతా మ్రొక్కుతుంటె చూచీ సహించలేక\nదిక్కుమాలిన రామిగాడు వర్థి మూర్ఖుడనుకుంది!\nవాడిమొహం చూసెవడూకానీ ఇవ్వడనుకుంది\"\nమూర్ఖపు గాడిదకింత తెగులెందులకన్నాడు\nహారతి వెలిగించి దాని తోకకు తగిలించాడు.\nఓండ్ర పెట్టి ఆ గాడిద మొర్రో మొర్రోమనగానె\nపూజాపీఠం వెల్లకిలా మొగ్గవేసి నేలబడియె.\nఅయ్యయ్యో అపచారం అన్నారా ప్రజలంతా\nదుమ్ములు విరిగేటట్టు తనేరా గార్ధభాన్ని\nగాడిదంటె గాడిదా దేవుడైన గాడిదా !",
            "book_page_end": 16
        },
        {
            "title": "ఎవరి ఫోటో వెయ్యాలి?",
            "book_page_start": 17,
            "pdf_page_start": 17,
            "pdf_page_end": 20,
            "author": "పాలంకి వెంకటరామచంద్రమూర్తి, మదరాసు",
            "genre": "సామాజిక కథ",
            "moral": "సాంప్రదాయాలను గౌరవించడం మరియు స్నేహితుల మధ్య తగాదాలు కూడా కొన్నిసార్లు ఊహించని శుభానికి దారితీయవచ్చు. దైవ సంకల్పం తెలియరానిది.",
            "keywords": [
                "వైద్యనాధన్",
                "రామిరెడ్డి",
                "పిలక",
                "రైలు ప్రమాదం",
                "కీర్తి",
                "సాంప్రదాయం"
            ],
            "characters": [
                "హరిహరయ్యరు",
                "వైద్యనాధన్",
                "రామిరెడ్డి",
                "గార్డు",
                "డ్రైవర్",
                "పోలీసులు"
            ],
            "locations": [
                "అనంతపురం",
                "స్కూల్",
                "రైల్వే స్టేషన్"
            ],
            "content": "హరిహరయ్యరు అనంతపురంలో ప్రాక్టీసు\nచేస్తూవున్న ఒక అరవ ప్లీడరు. ఆయన\nపూర్వకాలపు మనిషి. అనగా కట్టు, బొట్టు,\nజుట్టు మొదలైనవాటిల్లో పెద్దల ఆచారాలనే\nఅవలంబించేవాడన్నమాట. ఒక్కమాటలో\nచెప్పాలంటే, ఆయన ప్లీడరీ చేసి లక్షలు\nగడించినా పిలకమాత్రం మార్చలేదు.\nఆయన ఉపనయనంనాడు అది ఎక్కడ\nఎలా వెలిసిందో, అదేమోస్తరుగా అదే\nచోటున శాశ్వతంగా నిలిచిపోయింది. ఈ\nవిధంగా తను పూర్వాచారపరాయణుడై\nఉండటమేగాక, కుటుంబంలో అందరూ\nతన యిష్టప్రకారమే నడుచుకోవాలని\nఆయన వుద్దేశం.\nఅయ్యరుకి పదిహేనేళ్ల వయసువాడు\nవైద్యనాధన్ అనే కుమారుడున్నాడు. వైద్య\nనాధన్ చాలా తెలివైనవాడు. ఐదోఫారం\nచదువుతున్నాడు. అన్నింట్లోను ఎప్పుడూ\nఅతనికే ఫస్టుమార్కు వచ్చేది. ఇందుకు\nఅందరూ వైద్యనాధనిని మెచ్చుకునేవాళ్లు.\nఇంతవరకూ బాగానే వుంది.\nఐతే కాలమానాన్ని బట్టి క్లాస్లో విద్యార్థు\nలంతా క్రాపింగులు ఉంచుకుంటే, వైద్య\nనాధన్ మాత్రం తన తండ్రి ఆజ్ఞను అను\nసరించి చలిమిడిగుండుతోను మధ్యని\nవంకాయముచికమటి రెండంగుళాల పిలక\nతోనూ స్కూలుకి తయారయ్యేవాడు. ఇది\nచూచి తోడిపిల్లలంతా వాడిని ఆక్షేపించి\nఉడికిస్తూ ఉండేవారు. ఎవరేమన్నా తనను\nకానట్టుగా దులిపేసుకుని వైద్యనాధన్ తన\nదారిని తను పోయేవాడు. అంతేగాని వాళ్లతో\nతగువులాడటం ఎన్నడూలేదు. నిజానికి,\nఅతని ఓరిమి ఎంతైనా మెచ్చుకోతగిందే.\nకాని ఒకరోజున తనకు ప్రాణస్నేహి\nతుడు, ఎన్నడూ తనని ఆక్షేపించి ఎరుగని\nవాడు ఐన రామిరెడ్డి మాటా మాటా వచ్చి\n\"పోరా పిలకా!\" అనేశాడు. మనసు నొచ్చే\nటటువంటి ఈ మాట మరొకరెవరైనా అన్న\nట్టయితే వైద్యనాధన్ లెక్కచేయక పోను.\nకాని, రెడ్డి నోటివెంటే ఇటువంటి మాట\nరావటం వైద్యనాథన్ సహించలేకపోయాడు.\nఅందుచేత క్రమంగా ఇదరిమధ్యనా\nజగడం రగులుకుంది. వైద్యనాధన్ సత్తువ\nకొద్దీ రెండు గుద్దులు గుద్ది, ఇక అక్కడ\nనిలవక పరుగుచ్చుకున్నాడు. \"సరే కానీ,\nఎక్కడికి పోతావులే ! ఈమాటు కనపడక\nపోతావా, నీ పిలక ఎగరగొట్టి చేతిలో\nపెట్టకపోతానా?” అంటూ సవాలుచేస్తూ\nరామిరెడ్డి ఇంటికి వెళ్ళిపోయాడు.\nఇంతలో బడికి సెలవులిచ్చారు. తలి\nదండ్రులతోకూడా రామిరెడ్డి బంధువుల\nయింటికి ప్రయాణమయ్యాడు. వారు\nతెల్లవారుజామున వచ్చే ప్యాసెంజరుతి\nప్రయాణం పెట్టుకుని, స్టేషనుకు చేరు\nకొన్నారు. రైలు వచ్చింది. రామిరెడ్డి\nసామాను పెట్టుకునే ఒక బల్లమీదికి గెంతి\nమెల్లిగా బిచాణా పరిచి, కాళ్లు చాచుకుని\nదర్జాగా పడుకున్నాడు. పడుకున్న కొంచెం\nసేపటికే అతనికి గాఢంగా నిద్ర పట్టేసింది.\nఆ నిద్రలోనే రామిరెడ్డి హఠాత్తుగా లేచి\nకూర్చుని, రైలు ఆపే గొలుసు గట్టిగా\nచేతపుచ్చుకొని \"ఈమాటు ఎక్కడికి\nపోతావురా భడవా! ఉండు, పిలక ఊడ\nగొట్టి చేతులో పెడతా” నంటూ పళ్లు బిగిం\nచాడు.\nఅతను ఇలా గొలుసు పట్టుకు\nవేళ్లాడటంతోనే రైలుబండీ ఠక్కున ఆగి\nపోయింది. రామిరెడ్డి ఆడే ఈ మాటలూ\nవాలకమూ ఎవళ్లకూ ఏమీ అర్ధంకాలేదు.\nఈలోపల గార్డూ, డ్రయివరూ, పోలీసూ,\nకొందరు రైల్వే ఉద్యోగస్థులూ బిలబిల\nమంటూ పెట్టెలోకి వచ్చేశారు. \"ఎవరు\nగొలుసు లాగింది?” అంటూ వారు ప్రశ్నించే\nసరికి, ఏమీ తోచక రామిరెడ్డి తలిదండ్రులు\nకంగారుపడజొచ్చారు.\nఅప్పటికీ గొలుసు చేతపట్టుకునే\nకూర్చునివున్న రామిరెడ్డికి ఈ సందడివల్ల\nమెలకువ వచ్చింది కాబోలు, \"నాన్నా ఇదేం\nస్టేషను ?” అని అడిగాడు. రెడ్డి తండ్రికి\nకుమారుడి మాటలు అర్ధం కానేలేదు.\n\"ఎందుకురా నాయనా, ఆ గొలుసు పట్టుకు\nలాగావు? ఈ మాటలేమిటీ? ఏమన్నా కల\nగానే వచ్చిందా?” అంటూ మళ్లీ అడిగాడు.\nరామిరెడ్డి తన చేతిలోది వైద్యనాధన్\nపిలకే అనుకుంటున్నాడుగాని, అది రైలు\nబండిని ఆపే గొలుసు అని తనకే తెలి\nయదు. కొంతసేపటికి అతను స్తిమితపడి,\nబాగా తెలివిలో పడటం కనిపెట్టి, సంగతి\nసందర్భాలన్నీ మెల్లిగా అడిగారు తల్లి\nదండ్రులు. తనకు వచ్చిన కలనుగురించి\nరామిరెడ్డి పూస గుచ్చినట్టు చెప్పాడు :\n\"అమ్మా అమ్మా ! హరిహరయ్యరు కొడుకు\nవైద్యనాధన్కీ నాకూ దెబ్బలాటవచ్చింది.\n'పోరా పిలకా !' అన్నాను. వాడు ఉడుకుని\nనన్ను రెండు గుద్దులుగుద్ది పారిపోయాడు.\nఇప్పుడు వాడు నాకు కలలో కనిపించాడు.\nవాడి పిలకకూడా నా చేతిలో యిరుకుంది.\nఅటువంటప్పుడు పిలక ఊడ లాగి వాడి\nచేతిలో పెడ్తానుకాని, చేతగాని దద్దమ్మ\nలాగా వూరుకుంటానామరి?” అన్నాడు.\nఈ కధ విని, ఆ వచ్చిన ఉద్యోగస్థులూ,\nప్రయాణికులు అందరూ పకపక నవ్వ\nసాగారు.\nఅప్పుడు గార్డు రామిరెడ్డిని సరిగా\nకూర్చోమని చెప్పి అతని ఫోటో తీయ\nబోయాడు ఇదెందుకో అని రెడ్డి తలి\nదండ్రులు హడిలిపోయారు. ఫోటో తీయడం\nపూర్తికాగానే గార్డు ఇలా చెప్పాడు : \" ఇప్ప\nటికి మనమందరం అదృష్టవంతులం. రైలు\nఇంకొక ఇరవైగజాలు పోయివుంటే బోల్తా\nకొట్టి ప్రమాదం కలిగేది. ఆక్కడి పట్టాలు\nలాగేసి దుండగీండ్రు గండికొట్టారు. కారణ\nమేమైతేనేమి, గొలుసు లాగి ఈ చిన్నవాడు\nరామిరెడ్డి గండంతప్పించి మనల నందరను\nరక్షించాడు. అతనికి కల రావటం, ఇలా\nజరగటం, అంతా దైవికమే. పరమేశ్వరుని\nలీలలు మనకి అర్ధం కావు. ఈ రైలు\nఆపినందుకు మరొకప్పుడైతే నిబంధనల\nప్రకారం రామిరెడ్డికి యాభైరూపాయలు\nజరిమానా విధించివుందురు. కాని, ఈ\nసమయంలో రామిరెడ్డివల్ల మనకు కలిగిన\nమహెూపకారానికిగాను అతనికి రెండు\nయాభైలు, పైగా పదహారు, మొత్తం నూట\nపదహార్లు బహుమానంగా ఇస్తున్నాము.\nఅంతేగాక, \"ప్రాణభిక్ష పెట్టిన పసి\nబాలుడు!\" అనే శీర్షికతో అతని ఫోటో\nఇప్పుడే పత్రికలన్నిటికీ పంపిస్తున్నాను”\nఅని చెప్పేసరికి, అక్కడి ప్రయాణికు\nలందరూ \" నా తండ్రే ! నా నాయనే!!”\nఅంటూ రామిరెడ్డిని చేరదీసి ముద్దిడుకొన\nజొచ్చారు. మరునాడు రామిరెడ్డి చరిత్ర\nఫోటోతో సహా పెద్ద పెద్ద అక్షరాలతో అన్ని\nపత్రికలలో పడింది.\nసెలవులు ముగిసి బడి తెరవగానే రామి\nరెడ్డి స్కూలుకు వచ్చాడు. ఇదివరకే\nపత్రికల్లో చూసివుండటంచేత స్కూల్లో\nమేష్టర్లూ, పిల్లలూ అందరూ రెడ్డిని చుట్టేసి\nఅతని అదృష్టానికి అనేకవిధాల అభినం\nదించారు.\nఇంతలో వైద్యనాధనూ వచ్చాడు. \"వొరే\nరామం! — నీకు కోపం తెప్పించిందీ, కలలో\nప్రత్యక్షమైందీ, చివరకు నీ కీర్తికి కారణ\nమైందీ నా పిలకేకదట్రా ? మరి, నా ఫోటో\nవేయక మధ్యని నీ ఫోటో వేశారేమిట్రా\nపత్రికల్లో!” అన్నాడు నవ్వుతూ. అతనితో\nపాటు అందరూ నవ్వారు.\nపాఠాలైపోయాక రెడ్డి, వైద్యనాధనూ\nచెట్టాపట్టాలేసుకుని ఆటలకు పోయారు.",
            "book_page_end": 20
        },
        {
            "title": "విచిత్ర కవలలు (8)",
            "book_page_start": 21,
            "pdf_page_start": 21,
            "pdf_page_end": 28,
            "author": "చందమామ బృందం",
            "genre": "జానపద కథ",
            "moral": "ఆపదలో ధైర్యంగా, యుక్తితో వ్యవహరించాలి. తెలివైన మాటలతో శత్రువులను మోసగించవచ్చు.",
            "keywords": [
                "కవలలు",
                "ఉదయనుడు",
                "సంధ్య",
                "నిశీధుడు",
                "రాక్షసుడు",
                "మాయ"
            ],
            "characters": [
                "ఉదయనుడు",
                "సంధ్య",
                "నిశీధుడు",
                "రాక్షసుడు",
                "హంస/కన్య"
            ],
            "locations": [
                "భవనం",
                "కందకం",
                "కొలను",
                "తోట"
            ],
            "content": "[గెడ్డపువాని పుణ్యమా అంటూ మన కవలసోదరులకు తిరిగి మామూలు చూపు రావటం,\nపైగా చితమైన ఆంజరాలూ, భస్మాలూ, మాయతువ్వాలూ నంపాదించటం, అవి తీసు\nకుని రాకుమార్తెలను వెతుకుతూ గుఱ్ఱాలమీద వస్తుండగా ముందు పోతున్న ఉదయ\nనుడు హఠాత్తుగా మాయం కావటం - ఇంత వరకూ చదివారుకదూ ! ! ఆ తర్వాత — ]\nఎప్పుడైతే ఉదయనుడు హఠాత్తుగా మాయ\nమయ్యాడో, అప్పుడు సంధ్యా, నిశీధులు\nతమ గుఱ్ఱాలను లాగిపట్టి, వేగం తగ్గించి,\nనెమ్మదిగానే ముందుకు సాగారు. కొంత\nదూరం పోయేసరికి భవనం ముందువైపు\nఒక పెద్ద కందకం కనుపించింది. తమ\nసోదరుడు గుఱ్ఱంతోకూడా అందులో\nపడిపోయి వుంటాడని సంధ్యా నిశీధులు\nగ్రహించారు; కాని బ్రహ్మాండమైన\nలోతుగల ఆ కందకంలో ఉదయనుడి\nజాడకానీ అతని గుఱ్ఱంజాడకానీ కను\nపించలేదు. వాళ్లకి ఏమీ పాలుపోయింది\nకాదు. భవనం ప్రవేశిద్దామా అంటే\nకందకం వెడల్పు కాస్తా కూస్తాకాదు.\nపోనీ, కందకానికి అసలు మొదలెక్కడో\nచివరెక్కడో కనిపెడితే భవనం తేలికగా\nప్రవేశించవచ్చుననుకున్నారు.\nవుద్దేశంతో వాళ్లు గు ఱ్ఱాల ను నడిపించు\nకొంటూ కందకం అంచునే అడుగులు వేయ\nజొచ్చారు. కాని ఎంతదూరం పోయినా\nకందకానికి దరీ అంతూ కనపడలేదు.\nతిరిగితిరిగి వారు మళ్లీ బయలుదేరిన చోటికే\nవచ్చేశారు. దీనినిబట్టి ఆకందకానికి\nమొదలూ చివరా లేదని, భవనంలో ఎవరూ\nచొర వీలులేకుండా వుండటానికే చుట్టూతా\nఈ కందకం త్రవ్వబడిందనీ వాళ్లు నిశ్చ\nయించారు. కాని ఇంతకూ భవనం ప్రవే\nశించగలిగే మార్గం స్ఫురించనేలేదు.\nకొంత సేపు తీవ్రంగా ఆలోచించిన మీదట\nసంధ్య ఇలా అన్నాడు - \"అన్నయ్యా!\nఎలాగైనా మనం ఈకందకం దాటితీరాలి.\nగుఱ్ఱాలమీద దౌడుతీసుకొంటూ వచ్చి ఒక\nదూకున దాటుదాము దాటగలిగామా\nఅదృష్టవంతులమే. లేదూ, కందకంలో\nపడటమే సంభవిస్తే మన ఉదయనుడి\nకోసం శాయశక్తులా వెతుకుదాము ”\nఅంటూ అన్నను హుషారీ చేశాడు.\nఇందుకు నిశీధుడుకూడా 'భేష్ !'\nఅన్నాడు. వాళ్లు మళ్లీ తమ గుఱ్ఱాలనెక్కి\nకొంతదూరం వెనక్కివెళ్లి శరవేగాన వచ్చి,\nఒక్కదూకులో కందకం దాటారు.\nఅదృష్టవశాత్తూ, ఇ ద్దరూ కూడా ఎట్టి\nప్రమాదమూ లేకుండా కందకానికి అవతలి\nగట్టున పడ్డారు. \" ఇదంతా మన ముందు\nమంచికే సూచనగా కనబడుతున్నది. ఇక\nఫరవాలేదు, కోటలో పాగా వేశామన్న\nమాటే ” అని అనుకొని సంతోషించారు.\nఅన్నాదమ్ములు. ఈ సంతోషంతో వారు\nభవనం ప్రవేశించారేకాని, తీరా చూడగా\nఆ భవనంలో మనుష్యసంచారమే లేదు.\nలెక్కలేనన్ని ద్వారాలు వున్నై కాని ఒక్క\nదానికీ తలుపులు లేవు. వారు ఒక్కొక్క\nద్వారమే దాటుకుంటూ పోతుండగా ప్రతి\nద్వారానికీ యిరువైపులా మానవుల శిలా\nప్రతిమలు కనబడినై.\nచివరికి ఒక పెద్ద ద్వారం చేరుకున్నారు.\nనిజానికి అది ద్వారం కానేకాదు. ఒక\nబ్రహ్మాండమైన రాక్షసుడు ఈ రూపంలో\nఆకాశమెత్తున నిలబడి నిద్రపోతూ\nవున్నాడు. వాడి కాళ్లమధ్యనున్న ఖాళీ\nస్థలమే ద్వారంవలె కనుపిస్తున్నది. ఈ\nతలవని తలంపుగా ఇ లా చిక్కుబడి\nపోయినందుకు సంధ్యా నిశీధులు విచా\nరించారు. కాని విచారించి వారు చేయగల\nదేమున్నది?\nఇటువంటి చిక్కులు జీవితంలో ఎన్నో\nతగులుతూవుంటై. నిజానికి, చిక్కులలో\nపడి బుద్ధిబలంపల్ల వాటినుండి తప్పించుకు\nబయటపడటంలోనే వున్నది మానవుని\nతెలివి. ఈ వుద్దేశంతో వారు ధైర్యం తెచ్చు\nకున్నారు. \" చావుకిన్ని చావు లున్నవా?\nఏమైతేకానీ, ఒక పథకంవేసిచూస్తాను ఈ\nరాక్షసుడికి” అనుకున్నాడు, నిశితమైన\nబుద్ధినైపుణి గల నిశీధుడు.\nఅలా అనుకుంటూ నిశీధుడు రాక్షసుని\nఎదుట నించుని, \"ఏమయ్యోవ్,\nమేము ఎవరమనుకుంటున్నావో. మేము\nఇక్కడికి దొంగతనంగా రాలేదు. ఫలానా\nగెడ్డపువాడు మీకు ఒకవార్త అందించమని\nమమ్మల్ని పంపాడు. అందుకే...” అని\nయింకా ఏమో చెప్పబోతుండగా రాక్షసుడు\nఆత్రంతో \"ఏమిటీ వాడు బతికే వున్నాడా?\nఇన్నాళ్లూ తిరిగి రాకపోయేసరికి వాడు\nఏదో ప్రమాదం వచ్చి చనిపోయాడను\nకున్నామే ! అయితే ఇంతకూ వాడు మీకు\nచెప్పి సంపిన వార్త ఏమిటో త్వరగా\nచెప్పండి ” అని తొందర పెట్టాడు.\nఅప్పుడు నిశీధుడు— \" అతని ప్రాణాని\nకేమీ మోసం లేదు. కాని అతడి జీవిత\nరహస్యం ఎవరో కనిపెట్టివేశారట. కనిపెట్ట\nటమేకాదు. అతడిదగ్గిర వున్న భస్మాలూ,\nఅంజనాలూ, తువ్వాలూకూడా కాజేసి\nపోయారట. అవి లేనిదే తను ఒక్క\nఅడుగైనా ముందుకి వెయ్యలేడట. అందు\nవల్ల ఈ వార్త మీకు అందజేసి, మళ్లీ కొన్ని\nఅంజనపు డబ్బాలూ, భస్మాలూ పంపమని\nచెప్పమన్నాడు” అని ఎంతో నమ్మేటట్టు\nచెప్పాడు.\nఅంతా విని రాక్షసుడు\" అలాగా,\nపాపం ! అందుకనే వాడు తిరిగి రాలేక\nపోయాడు. ఇంకా నయం ఆ దుర్మార్గు\nలెవరో, వాడి దండ కాజేశారు కారు. అదే\nజరిగితే వాడిని రక్షించటం ఎవరివల్లా కాదు.\nసరే, యిక నేను పోయి వస్తాను. మీరు\nమాత్రం ఒక్క పురుగునికూడా లోపలికి\nరానివ్వకుండా జాగ్రత్తగా చూస్తూవుం\nడండి ” అని చెప్పి బయలుదేరాడు.\nఎప్పుడైతే రాక్షసుడు వదిలిపోయాడో\nసంధ్యా నిశీధులు సంతోషంతో ఎగిరి గంతే\nశారు. అంతటి రాక్షసుణ్ణి టోపీ వేశాంగదా\nఅని వారు ఉప్పొంగిపోయారు. ఇంతలో\nనిశీధుడు \"యిక ఒక్కక్షణంకూడా మనం\nఆలస్యం చెయ్యకూడదు. వాడు తిరిగి వచ్చే\nలోగా మనం ఈ భవనంయొక్క రహస్యం\nఏమిటో కనుక్కోవాలి” అన్నాడు.\nఅన్నాదమ్ములు ముందుకు సాగారు.\nమరికొన్ని ద్వారాలు దాటి, చివరిద్వారం\nకూడా దాటి వెళ్ళేసరికి ఒక పెద్ద కొలను\nకనుపించింది. అందులో అందాల\nహంసలు ఈదులాడుతున్నయి.\nప్రొద్దుటనగా బయలుదేరి హైరాణ\nపడుతూవున్న ఆ అన్నాదమ్ములకు చాలా\nదాహంవేసింది. దప్పిక తీర్చుకుందామని\nసంధ్య కొలనులో దిగి, పుడిసెడు నీళ్లు\nతీసు కు తాగాడు. కాని ఆ నీరు గొంతు\nదిగిందో లేదో, పాపం !- సంధ్య శిలాప్రతి\nమగా మారిపోయాడు.\nతన కళ్ళయెదటనే సోదరుడు యిలా\nరాయి అయిపోవటంచూచి నిశీధుడు ప్రతి\nమ లా నిలుచుండిపోయాడు. \"ఇంకా\nనయం, నేనుకూడా తొందరపడి తాగినట్ట\nయితే నాగతీ యింతే అయేది. ఉదయనుడి\nగతి ఏమయిందా అని పాలుపోకుండా\nవున్న ఈసమయంలో సంధ్యకూడా యిలా\nఅయిపోయాడే! నాకూ ఏదైనా ఆపద\nవచ్చిందా, మా అతీగతీకూడా లోకానికి\nతెలియకుండా పోతుందే\" అని అనేక\nవిధాల చింతించాడు.\nనిశీధుడు మరికొంతదూరం ముందుకు\nపోయేసరికి ఒక పెద్ద తోట కనుపించింది.\nఆ తోటలో రకరకాల ఫలవృక్షాలున్నై.\nఅన్నిటికంటే చిత్రమైనది ఒక మామిడి\nచెట్టు. ఆ చెట్టునవున్న కాయలు యిన్నీ\nఅన్నీ కావు. ఎక్కడోగాని ఆకే కనుపిం\nచటంలేదు. అంత విరగ కాచిందన్నమాట\nఆ మామిడిచెట్టు.\nనిశీధుడికి ఇప్పుడు బాగా ఆకలివేసింది.\nగబగబ ఇన్నిపళ్ళు కోసి, ముందు పడవేసు\nకుని, ఒక పండుతీసి తినబోయాడు. కాని\nచిత్రమేమిటో, పండు కొరకటంతోటే నిశీ\nధుడు కోతి గా మారిపోయాడు. కోతిగా\nమారిపోవటంతో ' అయ్యో బాబో, ఇంకా\nయేమి విడ్డూరాలు జరగబోతాయో, ఈ\nరాక్షసమాయలు ఎవరు తెలుసుకోగలరు ?'\nఅనుకొని, నిశీధుడు తక్కిన పళ్ళు తిన\nకుండా ఎక్కడివక్కడనే వదిలేశాడు. ఆ\nకోతిరూపంలోవున్న నిశీధుడు తన సోదరు\nడైన సంధ్య శిలారూపందాల్చిన కొలను\nవద్దకువచ్చి, చుట్టుచుట్టూ తిరుగసాగాడు.\nఇంతలో కొలనులోనించి ఏదో బుడబుడ\nమని శబ్దం వచ్చింది. మరి కొద్దిసేపటికల్లా\nనీటిలోనించి ఒక హంస తనవైపు రావటం\nకనుపించింది. ఇదంతా కోతిరూపంలోవున్న\nనిశీధుడు స్పష్టంగా చూడ కలుగుతూ నే\nవున్నాడు.\nమరికొద్దిసేపటికల్లా ఆ హంస పూర్తిగా\nబైటికివచ్చి ఒక మనిషిగా మారిపోయింది.\nనిశీధుడు ఎగిరి గంతేశాడు. ఎందుకని? ఆ\nవచ్చింది కందకంలో పడి కనబడకుండా\nపోయిన తనప్రియ సోదరుడు ఉదయనుడే!\nఉదయనుడు ఒడ్డుకి రాగానే సంధ్య\nశిలాప్రతిమ కంటబడి, కొయ్యబారి\nపోయాడు.\nఇంతలో కోతిరూపంలోవున్న నిశీధుడు\nఉదయనుడి కాళ్లను చుట్టేసుకున్నాడు.\nఅది మామూలుకోతే అనుకుని మొదట\nఉదయనుడు దాన్ని విదిలించి కొట్టాడు.\nకాని, అది విడవకుండా కాళ్లని చుట్టేసు\nకోవటంచూచి తన సోదరుడైన నిశీధుడే\nఇలా మారిపోయి వుంటాడని అనుమానిం\nచక తప్పిందికాదు.\nఐతే, ఏమిచెయ్యాలో ఉదయనుడికీ\nతోచలేదు. సంధ్య యిలా రాయిగా ఎందుకు\nమారాడో, కోతిరూపంలోవున్నది తన\nసోదరుడు అవునో కాదో తనకు ఎలా\nతెలుస్తుంది ?\nకొంతసేపు అలా ఆలోచించి, ఛటు\nక్కున ఏదో ఉపాయం స్ఫురించినవానిలా\nతన జేబులోవున్న భస్మాలూ, అంజనాలూ\nబైటికి తీశాడు. సంధ్య శిలావిగ్రహంపైన\nనల్లభస్మం చల్లాడు. ఏమీ కాలేదు. పచ్చ\nఅంజనం రాచిచూచాడు. మార్పు కనిపించ\nలేదు. ఎఱ్ఱఅంజనం రాచాడు. అప్పటికీ ఆ\nశిలాప్రతిమ అలాగే వుండిపోయింది. ఇన్ని\nవిధాల ప్రయత్నించినా ఫలితం దక్కక\nపోయేసరికి, ఉదయనుడు ఆ అంజనాలూ\nభస్మాలూ కోతిరూపంలోవున్న నిశీధుడిపైన\nచల్లాడు, కాని ఈసారీ వాటివల్ల మార్పు\nఏమీ రాలేదు. కోతి కోతిగానే వుండి\nపోయింది.\nఉదయనుడికి ఏమిచెయ్యాలో పాలు\nపోక కొలను ఒడ్డునే కూర్చుని ఆలోచనలో\nపడ్డాడు.\nఅప్పుడు కొలనులోని హంసలలో ఒకటి\nఉదయనుడి పాదాలముందుగా పోయింది.\nఉదయనుడు చటుక్కున దాన్ని పట్టుకొని\nబైటికితీశాడు. బైటికిరాగానే ఆ హంస ఒక\nఅందాల కన్యగా మారిపోయింది.\nఆ కన్య సిగ్గుతో తలవంచుకుని\nమాట్లాడకుండా నిలబడింది. ఆమెతో\nఉదయనుడు— \"నీ వెవరవు? ఇలా హంస\nరూపంతో ఈ కొలనులో ఎందుకున్నావు?\nచెప్పితే... ...” అని యింకా ఏమో అనబో\nతుండగా—\n\"ఎక్కడరా మీరూ?\" అనే పెద్దకేక\nఒకటి వినిపించింది.\nఎప్పుడైతే ఈకేక వినిపించిందో వెంటనే\nఆ కన్య వస్తున్నది భవనాన్ని కాపలాకాసే\nరాక్షసుడేఅని తెలుసుకుని, ఉదయనుడితో-\n\"అదంతా తర్వాత చెబుతా. ముందిప్పుడు\nప్రాణాలు రక్షించుకోవాలి” అంటూ,\nసంధ్య శిలాప్రతిమనూ, ప్రతిమదగ్గిరవున్న\nకోతినీ కొలనులోకి తోసివేసింది. వెంటనే\nఅవి రెండూ హంసలుగా మారిపోయాయి,\nతర్వాత ఉదయనుడి చెయ్యి పట్టుకుని\nతనుకూడా కొలనులోకి దూకింది. దూకీ\nదూకటంతోనే వాళ్ళిద్దరూకూడా హంసలై\nపోయారు,\n[హంస రూపంలో వున్న ఆ కన్య ఎవరు ?\nమన కవలలకు తిరిగి మామూలు స్వరూపాలు\nవచ్చాయా? ఇంతకూ వాళ్లు చిక్కుపడిన ఆ\nమాయా భవనం ఎవరిది? ఈ చిత్రాలన్నీ వచ్చే\nనెల చందమామలో చదవండి ]",
            "book_page_end": 28
        },
        {
            "title": "ధర్మ సందేహం",
            "book_page_start": 29,
            "pdf_page_start": 29,
            "pdf_page_end": 32,
            "author": "ఆర్. కృష్ణమూర్తి, మదరాసు",
            "genre": "ఆధ్యాత్మిక కథ",
            "moral": "సత్యాన్ని, అహింసను కాపాడటానికి యుక్తిని ఉపయోగించవచ్చు. శివుడు భక్తుల ధర్మనిష్ఠను పరీక్షిస్తాడు.",
            "keywords": [
                "సత్యకేతుడు",
                "వేటగాడు",
                "అడవిపంది",
                "ధర్మసందేహం",
                "శివుడు",
                "అహింస"
            ],
            "characters": [
                "సత్యకేతుడు (ముని)",
                "వేటగాడు",
                "అడవిపంది",
                "పరమేశ్వరుడు (శివుడు)",
                "పార్వతీ దేవి"
            ],
            "locations": [
                "అరణ్యం",
                "ఆశ్రమం"
            ],
            "content": "ఒకానొక అరణ్యంలో మునీశ్వరుడు\nఒకాయన తపస్సు చేసుకుంటూ ఉండే\nవాడు. ఆయన పేరేమిటో ఎవ్వరికీ తెలి\nయదు. కాని స్వభావాన్నిబట్టి గుణగణా\nలనుబట్టి సహజసిద్ధంగానే ఆయనకు సత్య\nకేతుడనే పేరు సార్థకనామంగా యేర్పడి\nపోయింది, లోకంలో.\nసత్యకేతుడికి అబద్ధమాడటం ఎటు\nవంటిదో తెలియనే తెలియదు. పోతే - ఏ\nప్రాణినీ హింసపెట్టటం ఆయనకు సుత\nరామూ ఇష్టంలేదు. అందుకనే కొమ్మ\nనుండి కోసినట్టయితే చెట్టుకి ఎక్కడ నొప్పి\nపెడుతుందోనని చెప్పి, నేలను రాలిన\nపండ్లనే తీసుకుతినేవాడు. లేగల నోట్లో\nకరకాయ కొట్టినవాడనవుతానేమోనని అవి\nపాలు తాగినప్పుడు చిందే నురగలుమాత్రం\nఆరగించి జీవాలు నిలబెట్టుకొనేవాడు.\nఅంతటి అహింసాపరుడు సత్యకేతుడు.\nఒకనాడు సత్యకేతుడు తన ఆశ్రమంలో\nదర్భాసనంమీద కూర్చుని, రుద్రాక్షమాల\nతిప్పుకొంటూ జపం చేసుకొంటూ వున్న\nసమయాన ఒక అడవిపంది ఉరుకులేసు\nకుంటూ పరుగెత్తుకువచ్చి, ఆయనకు సమీ\nపంలో వున్న- ఒక పొదలో దూరింది.\nచూడగా దాని ఒళ్లంతా రక్తమయమై\nవుంది! ఇది తప్పక వేటకాని బాణపు\nదెబ్బ తినివుండాలె అని నిశ్చయించు\nకున్నాడు సత్యకేతుడు.\n\" పాపం, ఒక్క దెబ్బకే ఈ అడవిపంది\nనెత్తురు వరదలు కారుకొంటూ వచ్చింది.\nమరివక దెబ్బ ఎక్కడ తగులుతుందో నన్న\nభీతాహంతో అది రోజుకుంటూ ఇలా వచ్చి\nతలదాచుకునివుండాలి. ఇప్పుడు దీన్ని\nఎలా కాపాడటం!\" అని అనుకుంటూ,\nదాని రక్షణనుగురించే ఆలోచించసాగాడు\nమునీశ్వరుడు.\nఇంతలో అక్కడికి ఒక వేటగాడు\nవచ్చాడు. కాటుకరంగుగల శరీర\nచ్ఛాయతో, చింతనిప్పులవంటి కన్నులతో,\nకోరమీసాలతో చూడ భయంవేస్తూ ఆజాను\nబాహువుగావున్న ఆ వేటగాడు అతివిన\nయంగా మునీశ్వరునికి నమస్కరించి,\n\"బాబూ, ఈ దారిని అడవిపందేమైనా\nవచ్చిందా? చూస్తే చెప్పండి\" అంటూ\nఅడిగాడు.\nఆయన యేమీ మాటాడకపోయేసరికి,\nవేటగాడు మళ్లీ \"బాబయ్యా ! పొద్దుటే\nలేచి ఎవరి మొగం చూచానో కాని ఇవాళ\nఅడివంతా తిరిగినా ఒక్క జంతువూ కన\nపడిందే కాదండి. ప్రాణం విసిగి, ఇత\nపోదామా అనుకునే వేళకి నా అదృష్టం\nబాగుండి ఈ పంది కనపడిందండి. కాని\nయేం లాభం? బాణం దెబ్బకు పడక తప్పి,\nపోయి అది ఇటు వచ్చేసిందండి. దీన్ని\nకొట్టి, మాంసం పట్టుకువెళ్లి అముకువస్తేనే\nనా పెళ్ళాం బిడ్డలకు కూడు దొరుకుతుంది,\nలేకుంటే లేదు. ఇప్పటికి మూడు రోజు\nలాయె తిండిలేక. మేమందరం పస్తులే\nఉంటున్నామండి. ఇది దొరికితేనే తప్పు\nఇవాళకూడా మేము ఆకటి కడుపులతో\nమాడి ఉండవలసిందే” అంటూ తన\nసంసారబాధలు చెప్పుకొని దీనంగా మొద\nపెట్టుకున్నాడు.\nఇంతవరకూ పంది అవస్థచూచి జాతి\nపడిన సత్యకేతుడికి వేటగాని ఆవేదన\nచూచి మరింతగా మనసు నీరైపోజొచ్చింది.\nఐతే ఏమిటి చేయడం? వేటగాడు చెప్పినః\nదాన్నిబట్టి ఆకలిబాధవల్ల అతనూ అతని\nకుటుంబమూ చచ్చిపోయేటట్టున్నారు.\nపోనీ, ఏమైతేకానీ, ఆ పంది జాడ చెబు\nదామా అంటే శరణుచొచ్చిన ప్రాణిని\nజీవం తీసివేయడమవుతుంది. ఎలా గా?\nఏమి చేదామన్నా పాపం చుట్టుకోవటం\nతప్పనట్టే కనబడుతున్నదాయె. ఒక్క\nమాటలో చెప్పాలంటే పచ్చివెలక్కాయ\nగొంతున పడినట్టయింది మునీశ్వరుడికి.\nఅటు ఆ పందికిగాని, ఇప్పుడు వచ్చి\nమొరపెట్టుకొన్న వేటగానికి కాని హింస\nజరగటం సత్య కేతునికి ఎంతమాత్రమూ\nమనస్కరించలేదు.\nఅందుకని కాస్త తీవ్రంగా ఆలోచించి\nఆయన \"అబ్బీ ! పందినిచూస్తే చెప్పుమని\nకోరావు. కాని చూచేవి కళ్లు. చూచింది\nచెప్పటం కళ్లకు చేతకాదు. ఒక్క నోటికి\nమాత్రమే మాట చెప్పగల శక్తివున్నది.\nఐతే యేమిలాభం? నోరు చూడలేదు.\nచూడందీ ఈనోరు ఏం చెబుతుంది?\" అని\nవేటగానికి జవాబు చెప్పాడు.\nఇంత యుక్తిగా జవాబుచెప్పిన మునీ\nశ్వరుణ్ణి మరేమి అడగటానికి వీలు చిక్చింది\nకాదు వేటగానికి. అబద్దం చెప్పకుండా\nపంది ప్రాణాలను కాపాడిన సత్యకేతుని\nప్రజ్ఞను మెచ్చుకొన్నాడా అన్నట్టుగా, అంత\nఆకలితో వచ్చిన ఆ వేటగాడు తృప్తిపడి\nనట్టు కనపడి చిరునవ్వు నవ్వజొచ్చాడు.\nముని చూస్తూండగానే వేటగాని నల్లటి\nశరీరమంతా బంగారు ఛాయగా మారి\nపోయింది. అతని చేతిలో ఉన్న విల్లు కాస్తా\nత్రిశూలమై ఊరుకుంది! విరబోసికొనివున్న\nఅతని జుట్టుకు ముడియేర్పడి, ఆ ముడిలో\nగంగాదేవి, చందమామా కనపడ్డారు.\n'ఇంకా సందేహమేమిటీ, సాక్షాత్తు అ\nపరమేశ్వరుడే ఈ రూపంలో నాకు దర్శన\nమిచ్చాడు, ఎంత అదృష్టం' అనుకొంటూ\nసత్యకేతుడు ఆ దివ్య సుందరమూర్తికి\nసాష్టాంగపడ్డాడు.\nపరమేశ్వరుడు అతణ్ణి లేవదీసి \"వోయి\nసత్యకేతూ! నీవు అవలంబిస్తున్న అహింసా\nవ్రతానికీ అసత్యమాడకపోవటానికీ మధ్యని\nచిక్కు ప్రశ్న కల్పిస్తే, నీవు ఎలా నెగ్గుతావో\nచూతామనే సంకల్పంతోనే ఈ సమస్య\nకల్పించాను. నీ బుద్ధిబలంవల్ల సత్య\nవ్రతాన్నీ, అహింసావ్రతాన్నికూడా చక్కగా\nకాపాడుకున్నావు. ధర్మం నిలబెట్టావు. పరి\nక్షలో నెగ్గావు” అని సంతోషాన్ని తెలియ\nపరిచాడు.\nఅందుకు సత్యకేతుడు \"దేవా ! అంతా\nనీ అనుగ్రహం” అన్నాడు.\nఅప్పుడు పరమేశ్వరుడు \"సత్యకేతూ!\nనీవు కళ్లతోచూచి, నోటితో చెప్పలేకపోయిన\nఆ వరాహలలన ఎవరో తెలుసా?” అన్నాడు.\nఇలా అంటూవుండగానే పొదలో దాగి\nవున్న అడవిపంది మాయమై, ముసిముసి\nనవ్వులతో పార్వతీదేవి చక్కావచ్చి\nఈశ్వరుని పక్కన నిలబడింది !\nఈ మాయకు తన్మయుడై, సత్యకేతుడు\nపురాణదంపతులను స్తోత్రము చేశాడు.\nఅప్పుడు వారు ఉభయులూ కలిసి \"ఓయి\nభక్తాగ్రేసరా, సత్యకేతూ ! ధర్మరక్షణచేసిన\nనీ చాకచక్యానికి మేము సంతోషించాము.\nనీ కేమి వరం కావాలో కోరుకో ” మన్నారు.\nఅందుకు సత్యకేతుడు \"పుణ్యదంపతు\nలారా! మీ దర్శనభాగ్యంకంటె నాకు\nకావలిసిందేమిటి? ఐనా, మీరే నాపైన\nఅనుగ్రహం ఉంచి కోరుకోమన్నప్పుడు వద్ద\nనటం వివేకలక్షణం కాదు. కాబట్టి, ఇక\nముందుకూడా ఈ రెండు ధర్మాలనూ నేను\nతప్పక నెరవేర్చి, ఈ ప్రతిష్ఠ నిలబెటుకో\nగలిగేట్టు దీవించండి, చాలు” అన్నాడు.\nఅతని కోరిక విని వారు చిరునవ్వు\nనవ్వారు. ఇంతలో ఒక విమానం భూలోకా\nనికి దిగివచ్చి, వారిని గ గ న మార్గాన\nతీసుకుపోయింది.\nఆనాటినించీ సత్యకేతుడు జీవితాంతం\nవరకూ తను సత్య, అహింసావ్రతాలను\nనెరవేర్చటమేగాక, తన ఆశ్రమంలో శిష్య\nగణాని కంతటికీ ఈ సుగుణాలయొక్క\nప్రభావాన్ని బోధచేసి తరించాడు.",
            "book_page_end": 32
        },
        {
            "title": "దిన దిన గండం",
            "book_page_start": 33,
            "pdf_page_start": 33,
            "pdf_page_end": 36,
            "author": "డి. హరినారాయణ, బళారి",
            "genre": "రాజ్య కథ",
            "moral": "తెలివైన యుక్తితో ఆపదను తప్పించుకోవచ్చు. అత్యంత ప్రమాదకరమైన పరిస్థితుల్లో కూడా ధైర్యం ముఖ్యం.",
            "keywords": [
                "రణార్ణవుడు",
                "సమయజ్ఞుడు",
                "జ్యోతిష్కుడు",
                "కుట్ర",
                "దినదినగండం"
            ],
            "characters": [
                "రణార్ణవుడు (రాజు)",
                "సమయజ్ఞుడు (జ్యోతిష్కుడు)",
                "శూరసేనుడు (రాజు)",
                "దూరదర్శి (మంత్రి)"
            ],
            "locations": [
                "దర్బారు",
                "కోట"
            ],
            "content": "అనగనగా రణార్ణవుడనే ఒక రాజు\nఉండేవాడు. ఆయన బహు దుర్మార్గుడు.\nపైగా ప్రథమకోపి. ఎవరిమీదనైనా ఆయ\nనకు దయ తప్పిందంటే, మారుమాట\nలేకుండా మరణశిక్ష విధించేసేవాడు. ఈ\nవిధంగా నిరపరాధులు ఎంతోమంది\nఆయనచేతిలో చనిపోతూవచ్చారు.\nరణార్ణవుని ఆస్థానంలో సమయజ్ఞుడనే\nజ్యోతిష్కుడు ఒకాయన ఉన్నాడు. రాజు\nఏపని చేయబోయినా, ముందు సమయజ్ఞు\nనితో సంప్రతించేవాడు. అందుచేత, రాజు\nప్రశ్నలకు ఆయన సరిఐన సమాధానం\nచెప్పవలసి ఉండేది. ఎన్నడైనా ప్రశ్న\nతప్పిపోయిందంటే, దయాదాక్షిణ్యమూ\nలేకుండా తనకుకూడా రాజు మరణశిక్ష\nవిధిస్తాడన్న సంగతి సమయజ్ఞుడికితెలుసు.\nఒకప్పుడు రణార్ణవుడు పొరుగురాజైన\nశూరసేనునిమీదికి దండెత్తదలిచి, \"ఏ\nమయ్యా, సమయజ్ఞా! నేను ఒకపని తల\nపెట్టాను. అది జయమవుతుందా, కాదా?”\nఅని ప్రశ్న అడిగాడు. అందుకు సమయ\nజ్ఞుడు రెండవతలంపు లేకుండా \"ఏలిన\nవారికి ఎప్పుడూ జయమే!\" అనేశాడు.\nఇంతవరకూ ఒక్కసారికూడా సమయ\nజ్ఞుడు చెప్పిన ప్రశ్న తప్పిపోలేదు. కాబట్టి\nఇప్పుడుకూడా అతను చెప్పిన మాటలను\nబట్టి తన పథకం నెరవేరుతుందని రణార్ణ\nవుడు ధైర్యంచెందాడు. ఈ ధైర్యంతో\nఆయన శూర సేనుణ్ణి తన దర్బారుకు\nరప్పించి, మంచిగా మాటలు చెప్పసాగాడు,\nఇలా నమ్మించి, శూరసేనుణ్ణి చెరబెట్టుదా\nమని కుట్రపన్నే వున్నాడు, రణార్ణవుడు.\nఐతే - ఇటువంటి కుట్రలు ఎన్నయినా\nఇట్టే కనిపెట్టివేయగల సూక్ష్మగ్రాహి శూర\nసేనమహారాజుకి మంత్రిగా ఉంటున్నాడు.\nఅతని పేరు దూరదర్శి. రణార్ణవుని దుర్మా\nర్గాన్నిగురించి ఏనాడో తెలుసు, దూరదర్శికి.\nఅటువంటప్పుడు, తన యజమానుడైన\nశూరసేనుణ్ణి ఆరణార్ణవుడు ప్రేమ నటిస్తూ\nపిలిచినంతమాత్రాన పొంగిపోతాడా ?\nఎందుకోసం ఇలా రమ్మంటున్నాడా అని\nదూరం యోచించి, ఇందులో గల లోగుట్టు\nతెలుసుకుని, దూరదర్శి తగిన బందో\nబస్తులో ఉండనే వున్నాడు.\nఅక్కడ రణార్ణవుడు శూరసేనునితో\nతీయతీయగా మాటాడుతూ, అతడు ఏమరి\nవుండగా తన పరివారానికి కను సైగ\nచేశాడు. వాళ్ళు వెన కాలే వచ్చి శూర\nసేనుణ్ణి బంధించివేశారు.\nకాని, మరుక్షణంలోనే తలవని తలం\nపుగా దూరదర్శి తన సైనికబలంతో\nఆక్కడ ప్రత్యక్షమయ్యాడు. ఆ సైనికులు\nరణార్ణవుడినీ, అతని పరివారాన్నీ కలిపి\nచుట్టుముట్టారు. దూరదర్శి సంజ్ఞ చేయగా\nతక్షణమే వారు రణార్ణవుని చేతులకు\nబేడీలు తగిలించారు. అతని కళ్లఎదటనే\nతమ ప్రభువైన శూరసేనుని విడిపించారు.\nచేసేదిలేక రణార్ణవుడు కడివెడునీళ్లకు\nఏడ్చుకొన్నాడు. కాళ్ళావేళ్ళాపడి దూర\nదర్శిని బ్రతిమలాడగా అతడు దయదలిచి,\nమరెన్నడూ ఇటువంటి దుష్టచేష్టలు చేయ\nకుండా తగినటువంటి కఠిన షరతులు\nపెట్టి బుద్ధి చెప్పి, మరీ వదిలాడు.\nప్రశ్న తప్పిపోయినందుకూ, ఈవిధంగా\nతనకు తీరని పరాభవం జరిగినందుకూ\nరాజు ఉగ్రుడై, సమయజ్ఞుడి భరతం పట్టా\nలని నిశ్చయించుకున్నాడు. రాత్రికిరాత్రి\nజ్యోతిష్కుని రమ్మని కబురుపంపించాడు.\nపరిచారకులు పోయి సమయజ్ఞుణ్ణి పిలవ\nగానే అతడు జరగబోయేదంతా చిటికలో\nగ్రహించేశాడు. \" అబ్బాయిలూ ! — మన\nప్రభువువారు వెళ్ళిన పని యేమైందిరా?”\nఅని ప్రశ్నించేసరికి, రాజు ఓడిపోవటాన్ని\nగురించి వాళ్లు పూసగుచ్చినట్టు చెప్పారు.\nఅప్పుడు సమయజ్ఞుడు తనమనసులో ఇలా\nఅనుకున్నాడు: \"ప్రభువుల ఆస్థానంలో\nవుద్యోగం చేయటమే చాలా కష్టమైనపని.\nఏమీ అంటే ప్రభుచిత్తం ఏక్షణానికి ఎలా\nమారుతుందో ఎవరూ చెప్పలేరు. అందు\nలోనూ దుర్మార్గుడూ, ముక్కోపీ అయిన\nరణార్ణవునివంటి రాజుకింద నవుకరీ కేవ\nలమూ దినదినగండమే. ఏదో దేవుని కృప\nవల్ల నేటివరకూ దుష్టునివద్దనైనా నెగ్గుకు\nవచ్చాను. కాని, ఇంతటితో నాపని సరి.\nనాకు ఆయువు మూడటంచేతనే ప్రశ్న\nతప్పిపోయింది. విధివిలాసం అలావుండగా\nనేనేమి చేయగలను? కించిజ్ఞుణ్ణి అయిన\nనాలో ఏమున్నది? ఈ సమయంలో నేను\nఆధైర్యపడి జంకితే అసలే లాభంలేదు.\nఆపద వచ్చినప్పుడే గుండెనిబ్బరం అవ\nసరం. కనుక, వెళతాను. వెళ్లితీరుతాను.\nపరిస్థితులు గమనిస్తాను. పరమేశ్వరుడు\nతోపించిన విధంగా జవాబు చెబుతాను.\nఅంతా ఆ జగన్నాటక సూత్రధారుని దయ!\"\nఅని తలచి, కోటకు బయల్దేరాడు.\nతన అలవాటు ప్రకారం రాజు కోప\nమంతా దిగమింగుకొని సమయజ్ఞునితో\nఆప్యాయంగా ప్రసంగం ప్రారంభించాడు.\nఈ నక్కవినయాలు ఎందుకో సమయజ్ఞు\nనికి తెలియనే తెలుసు. పైగా, పక్కపక్క\nఅనే తలారులు పొంచివుండటంకూడా కని\nపెట్టాడతను. ఐనా, ఏమీ భయపడలేదు.\nకొంతసేపు బాతాఖానీ వేశాక రాజు\nఆప్యాయంగా, \"అయ్యా, జ్యోతిష్కుడు\nగారూ! ఎందరెందరికో తమరు జాతకాలు\nచూచి ఫలితాలు చెప్పారే, మీ జాతకం\nఎలా నడుస్తుందో ఎప్పుడైనా స్వయంగా\nచూచుకున్నారా?” అని ప్రశ్నించాడు.\nమాత్రం నదురూ బెదురూ లేకుండా\nమాటిగా చెప్పాడు.\n\"ఐతే మీ ఆయురాయం ఎంతండీ?\"\nఅని మళ్లీ అడిగాడు రాజు.\nఒకవేళ, ఏ పదేళ్ళో పదిహేనేళ్ళో అని\nసమయజ్ఞుడు చెబితే, పీకమీద కత్తిపెట్టి\n\"ఈమట్టున నిన్నునరికేస్తే నీజ్యోతిషంతప్పి\nపోయినటేకద ! నీ సంగతే నువ్వు సరిగా\nచెప్పుకోలేనివాడవు ఇతరులకు ప్రశ్న చెప్పే\nదేమిటోయి వాజమ్మా” అని అనవచ్చు\nరాజు. ఇంత అర్థమున్నది, ఇప్పుడు రాజు\nవేసిన ప్రశ్నలో. అంతమాత్రానికే లొంగి\nపోతాడా, బుద్ధికుశలతగల సమయజ్ఞుడు?\nఒక్క ఐదునిమిషాలు తీవ్రంగా ఆలో\nచించినట్టు నటించి, \"రాజా! జ్యోతిశ్శాస్త్రా\nనికి పార్వతీదేవి శాపం ఉన్నదండి. కనుక\nజ్యోతిష్కులు చెప్పినవన్నీ జరుగుతాయన\nటానికి వీలులేదు. అందులోనూ, స్వంత\nవిషయంలో అసలే వీలుకాదు. ఐతే నా\nఆయుర్ధాయంవిషయంలో మాత్రం ఒక\nచిత్రమైన రహస్యమున్నది. ఈ రహస్యం\nనేను నాభార్యకైనా వెల్లడిచేసి ఉండలేదు.\nకాని, ఏలినవారు అంతగా నా క్షేమంకోరి\nఅడిగినప్పుడు ఇక దాచటం భావ్యంకాదు..\nఅది యేమిటీ అంటే — నేను మరణించిన\nపది ఘడియలలో ప్రభువులకు ప్రాణా\nపాయం కలుగుతుందని జాతకంలో రాసి\nవున్నది. కనుకనే ఎందరు రాజులురమున్నా\nతమర్ని వదిలి వెళ్ళటమంటే నాకు\nమనసరించక నిలిచిపోయాను” అన్నాడు.\nఈమాట వినగానే, రణార్ణవుడు ఏమను\nకొన్నాడో యేమో, తలారులను పొమ్మని\nసైగచేశాడు. నలుగురు భటులను తోడిచ్చి\nసమయజ్ఞుణి పదిలంగా ఇంటికి పంపించి\nవేశాడు. నాటినించి సమయజ్ఞునికి చీమైనా\nకుట్టకుండా కాపాడుతూ, తన పంచప్రాణా\nలలోనూ అతన్ని ఒక ప్రాణంగా చూచు\nకొంటూ ఉండసాగాడు.",
            "book_page_end": 36
        },
        {
            "title": "మనసుకి నచ్చిన మాట",
            "book_page_start": 37,
            "pdf_page_start": 37,
            "pdf_page_end": 42,
            "author": "ఎస్. బాలభారత్ శింగ్, నడిగుంటపాలెం",
            "genre": "హాస్యం / భక్తి కథ",
            "moral": "లోకజ్ఞానం, వృత్తిపరమైన జ్ఞానం మరియు సరళమైన భాషలో వివరించే సామర్థ్యం గొప్ప పాండిత్యం కంటే విలువైనది.",
            "keywords": [
                "శేషయ్య శెట్టి",
                "రంగన్న",
                "విగ్రహం",
                "సంశయం",
                "లోకజ్ఞానం",
                "పొగాకు వ్యాపారం"
            ],
            "characters": [
                "శేషయ్య శెట్టి",
                "చెంగలరెడ్డి",
                "రంగన్న (రైతు)",
                "పండితులు",
                "స్వాములు"
            ],
            "locations": [
                "ఉజ్జయిని",
                "మధురాపట్టణం",
                "కంచి",
                "భద్రాచలం"
            ],
            "content": "అనగనగా ఉజ్జయినీ నగరంలో\nశేషయ్య శెట్టి అనే వర్తకుడు ఉండేవాడు.\nఅతను పొగాకు వ్యాపారం చేసి మంచి\nడబ్బూ అనుభవమూ గడించాడు.\nఒకరోజున అతని స్నేహితుడైన చెంగల\nరెడ్డివచ్చి \"ఏమయ్యా శెట్టీ! ఇప్పటికి ఇరవై\nయిళ్లు కట్టించావు. ముప్ఫయి లక్షలు\nనిలవ వేశావు. పొలాలు పుట్రలూ దండిగా\nసంపాదించావు. ఇంకా ఎంత గడిస్తే నీకు\nతృప్తి కలుగుతుంది? ఆశకు అంత\nమున్నదిగనకనా? ముందుగతి చూచుకో\nవాలెగాని ఎప్పుడూ ఈ ఐహికలంపటంలో\nపడి కొట్టుకోవటమేనా? లే, పద. అటు\nపోయి దక్షిణదేశ యాత్రలు చేసుకువద్దాం.\nపుణ్యం పురుషార్థంకూడా కలిసివస్తుంది.”\nఅంటూ నూరిపోశాడు.\nఈ ప్రబోధం శేషయ్య శెట్టి మనసుకి\nఎక్కింది. రెడ్డి చెప్పినదానికి వెంటనే\nఅంగీకరించాడు. తన ఆస్తిపాస్తులూ,\nపొగాకు వర్తకమూ కుటుంబానికి వప్ప\nగించేస్తూ \"అబ్బాయిలూ! చేతనైందేమో\nగడించిపెట్టాను. ఇక తీర్థయాత్రకు పోయి\nపుణ్యం సంపాదించుకోవాలి. కనుక,\nఇటుపైన సంసారమూ, వ్యాపారమూ మీ\nఅంతట మీరే చక్కబెట్టుకోండి” అని\nచెప్పి వ్యాపారంలోని మెలకువలూ కీల\nకాలూ వాళ్ళకు వెల్లడిచేశాడు,\nఅనుకున్నట్టుగానే చెంగలరెడ్డీ, శేషయ్య\nశెట్టికలిసి యాత్రకు బయల్దేరి, ముందుగా\nమధురాపట్టణానికి చేరువనే ఉన్న చిన్న\nక్షేత్రానికి వెళ్లి అక్కడ వుండే కళ్లళఘర్\nస్వామికి పూజా పురసారాలు జరిపించారు.\nపూజఐనతరువాత శేషయ్య స్వామివిగ్రహం\nచూచి \"రెడ్డి! ఈ స్వామి ఎందుకోసం\nఒకచెయ్యి మీదికి ఒక చెయ్యి కిందికీ\nచూపిస్తూ కూర్చున్నాడు?” అని అడిగాడు\nఈ ప్రశ్నకు ఏమి జవాబు చెప్పాలో\nతెలిసింది కాదు రెడ్డికి ఐనా అంతమాత్రాన\n'నాకు తెలియదు' అని వప్పుకోవటానికా\nమనస్కరించలేదు. అందుకని, యుక్తిగా\n\"ఓయి శెట్టీ! మనం భక్తితో స్వాములను\nసేవించుకోవటమేగాని, మధ్య మధ్య\nఇలాటి కుశ్శంకలు పెట్టుకోకూడదు. నీ\nసంశయం తరువాత తీరుస్తాలే” అని చెప్పి\nఅప్పటికి తప్పించుకున్నాడు చెంగలరెడ్డి.\nఆ తరవాత వారు కంచికి పోయి వరద\nరాజస్వామిని సేవించుకున్నారు. ఇక్కడ\nమళ్లీ శెట్టికి ఒక సంశయం కలిగింది.\n\"ఎమయ్యా నేస్తం ! ఆళఘరు స్వామి\nఒక చెయ్యి మీదికీ, ఒక చెయ్యి కిందికీ\nపెట్టుకు కూర్చుంటే ఈ వరదరాజస్వామి\nరెండు చేతులూ దోసిలి పట్టినట్టుగా చాపు\nకొని వున్నాడేమి?\" అని ప్రశ్నించాడు.\nఈ ప్రశ్నకూ సమాధానం తెలియలేదు\nరెడ్డికి. ఐనా ఏదోలాగా తప్పించుకోవాలని\n\"అబ్బాయీ ! ——చెప్పానుకాదా, యాత్ర\nచేసుకునేటప్పుడు మనం ఎటువంటి సంశ\nయాలూ పెట్టుకోగూడదని. అలా పెట్టు\nకున్నట్టయితే యాత్రలు చేసుకున్న ఫలితం\nదక్కదు. ఐనా, ఇవన్నీ తరువాత చెబుతా\nనంటినికదా, ఇంతలోనే ఎందుకు తొందర”\nఅనేసి రెడ్డి స్నేహితుణ్ణి తృప్తిపరిచాడు.\nరెడ్డి ఇలా మందలించటంచేత మరి\nకొన్ని క్షేత్రాలు దర్శించేవరకు శేషయ్య\nప్రశ్నలేమీ వేయలేదు.\nకాని, వారు తిరిగి తిరిగి భద్రాచల\nక్షేత్రం చేరుకునేసరికల్లా శెట్టికి మళ్లీ\nగుబులు పుట్టుకువచ్చింది. అక్కడ ముకు\nళిత హస్తుడైవున్న ఆంజనేయ స్వామి\nవిగ్రహం చూచి, శేషయ్య \" రెడ్డీ! పోనీ,\nఇదైనా చెప్పవయ్యా. ఈ హనుమంతుడు\nఅలా చేతులు రెండూ జోడించి నించోవ\nటానికి గల కారణం యేమిటి?\" అని\nఅదేపనిగా అడుగజొచ్చాడు.\nచెంగల్రెడ్డి కోపం నటిస్తూ \"ఓయి\nశెట్టి! ఎంతసేపూ ఆ విగ్రహాల చేతులూ\nమూతులూ చూడటమేకాని ఆ స్వాము\nలను మనసారా ధ్యానించుకున్నట్టు కన\nపడదే. ఇల్లు వదలి ఇంతదూరం వచ్చింది\nయిందుకేనా?\" అని మందలించేసరికి శెట్టి\nఏమీ అనలేక అప్పటికి వూరుకున్నాడు.\nచివరకు వారిద్దరూ శ్రీరామచంద్ర\nమూర్తివారిని దర్శించుకుని రామభక్తిలో\nఐక్యమై తరించిపోదామనే సంకల్పంతో\nగుడిలోపల ప్రవేశించారు. రెడ్డి కన్నులు\nమూసికొని తదేకధ్యానంతో ఏవో శ్లోకాలూ\nస్తోత్రాలూ పఠిస్తున్నాడు. కాని, శేషయ్య\nశెట్టిమాత్రం రాముల వారి చేతులవంకనే\nవిడ్డూరంగా చూస్తూనిలబడివున్నాడు.\nచెంగలరెడ్డి ధ్యానం పూర్తిచేసుకుని\nకన్నులు తెరవటంతోనే శేషయ్య గబగబ\nఅతనివద్దకు పోయి, \"ఓయి నేస్తం !—\nఈసారి నీవు తప్పించుకోటానికి వీల్లేదు.\nఈ రాములవారు చేతివ్రేళ్లతో చిటికపట్టి\nవున్నాడే, ఎందుకో చెబుతావా లేదా? చెబితే\nకాని వదలను, ఏమైనాసరే” అని పట్టు\nపట్టాడు.\nరెడ్డి ఏమీ చెప్పలేక తెల్లబోయేసరికి,\nశేషయ్య శెట్టి ఉగ్రుడై \"ఏమయ్యా రెడ్డి I\nఈ యాత్రలకని నాచేత డబ్బంతా తగ\nలెట్టించావు. యాత్రలు చేస్తే లోకజ్ఞానం\nఎక్కువవుతుందన్నావు, సంశయాలు తీరి\nపోతాయన్నావు. తీరా ఈ వూళ్లన్నీ తిప్పి\nతిప్పి, నాప్రశ్నలు ఒక్కదానికీ సమాధానం\nచెప్పకుండా మోసగిస్తావా ? — సరేకానీ, నీ\nపుణ్యమూ నాకు వద్దు, నీ స్నేహమూ నాకు\nవద్దు. నీమానాన నీవు పో...” అంటూ\nకచ్చితంగా నాలుగు మాటలూ దులిపేసి,\nఅతన్ని వదిలించుకుని తనొక్కడూ\nబయల్దేరి ఇంటికి వచ్చేశాడు.\nశేషయ్యశెట్టి ఇంటికి చేరుకున్నా డే\nగాని, అతని దృష్టి అంతా తను చూచి\nవచ్చిన ఆయా స్వాములు ఏవిధంగా\nచేతులు పట్టారో వాటిపైనే వుంది. ఎన్నాళ్లు\nఆలోచించినా అతనికి ఆ సంశయాలు\nతీరనేలేదు. 'సరే, ఎంత డబ్బయినా\nఖర్చుపెట్టి ఈ సంశయాలు తీర్చుకోవాలి.\nలేకుంటే జన్మసార్థకం లేదు' అని నిశ్చ\nయించుకున్నాడు. తన సమస్యలకు ఎవరైతే\nసరియైన సమాధానం చెప్పుకోగలరో వారికి\nకోరిన బహుమతి ఇస్తానని నగరంలో\nప్రకటన చేశాడు.\nశేషయ్య శెట్టి చేసిన ప్రకటన విని,\nదేశదేశాలనుంచి వేదాలు వల్లించినవారూ,\nసమస్త శాస్త్రాలలోనూ పండిపోయినవారూ\nఉజ్జయినిలో దిగారు. శెట్టిగారిలోగిట్లో గొప్ప\nపండిత సభ ఏర్పాటయింది. శాస్త్రుల్లవా\nర్లందరూ అనేకమైన అర్థాలూ, అంతరా\nర్థాలూ, విశేషార్థాలూ శ్రావ్యంగా వినికిడి\nచేశారేగాని ఎవరేమి చెప్పినా, అందులో\nఒక్కటీ శెట్టి మనసుకి నచ్చనేలేదు.\nఇంతలో సభలోనించి రంగన్న అనే\nఒక రైతు లేచి, \"దీనికోసమని ఈ\n-పండితులంతా ఎందుకు ? ఈ హడావుడి\nఅంతా దేనికి ? మా శేషయ్యన్నకు నేను\nనచ్చజెప్తానుండండి!” అంటూ ముందుకు\nవచ్చేసరికి, పండితులంతా తెల్లబోయి\nచూస్తూ కూర్చున్నారు.\nఅప్పుడు రంగన్న ఇలా చెప్పసాగాడు:\n\"శేషయ్యన్నా !— ఇంత అనుభవమూ\nఉండి ఈమాత్రం రహస్యం తెలుసుకోలేక\nపోయావా ?—ఆ కళ్లళఘరాస్వామి 'మా\nక్షేత్రంలో భూములు ఎంత సారవంత\nమైనవో తెలుసా? ఇక్కడ పొగాకు బాగా\nఒక గజం పొడవున పెరుగుతుంది ' అని\nచెప్పటానికే తన చేతులు ఒకటి పైనా\nరెండవది కిందా ఒక గజం దూరంలో\nపెట్టి అందరకూ తెలిసేటట్టు ప్రత్యక్షంగా\nచూపిస్తున్నాడయ్యా\" అన్నాడు. ఈజవాబు\nనచ్చినట్టుండి, విరక్తిభావంతోవున్న శేషయ్య\nముఖాన చిరునవ్వు చిందులాడింది.\nతరువాత రంగన్న మళ్లీ అందుకున్నాడు:\n\"అన్నా! ఆవిధంగా పెరిగినటువంటి\nపొగాకు ఇంత వెడల్పు కలిగివుంటుం\nదయ్యా!' అని కంచి వరదరాజస్వామి\nవారు తన రెండు చేతులూ చాపి మనకు\nచూపిస్తున్నారుసుమా” అనేసరికి, శేషయ్య\nశెట్టి ఆనందానికి మేరలేకపోయింది.\n\"మరైతే అక్కడ భద్రాచలంలో హను\nమంతుడు ఎందుకు చేతులు జోడించి నిల\nబడ్డాడు?” అంటూ ఆత్రంతో అడిగాడుశెట్టి.\nఅందుకు రంగన్న \"అబ్బాయిలూ! -\n'అంత పొడవుగానూ, అంత వెడల్పుగానూ\nపెరిగినటువంటి పొగాకుమట్ట ఇంత\nలావుగా వుంటుంది సుమా!' అని ఆంజ\nనేయస్వామివారి వుద్దేశం\" అంటూ శెట్టి\nవేసిన మూడవ ప్రశ్నకు సమాధానం\nచెప్పాడు. రంగన్న తెలివికి సంతోషించి\nశేషయ్య ఆశ్చర్యంలో మునిగిపోయాడు.\n\"రంగన్నా! నీవు చెప్పినవన్నీ బాగానే\nవున్నై. మరి, రాములవారి మాట ఏమిటి?”\nఅని తొందరపాటుతో ప్రశ్నించాడు శేషయ్య.\n\"అన్నయ్యా! ఇంత దేశం చుట్టి\nవచ్చావే. ఈపాటి విషయం తెలుసుకోలేక\nపోతే నీ లోకజ్ఞానం ఏమనుకోవాలె. సరే\nరాములవారి వుద్దేశం చెబుతా విను. 'ఇటు\nవంటి ప్రశస్తమైన పొగాకుతో తయారైన\nనస్యము ఒక్క చిటికెడు పిలిస్తే చాలదా,\nకైలాసం కనబడటానికి?' అనే భావం\nమనకు చెప్పటానికే అవతారమూర్తిఐన ఆ\nమహానుభావుడు అలా చిటికె పట్టుకొని\nవున్నాడు\" అని చెప్పేసరికల్లా శేషయ్యశెట్టి\nతన్మయత్వంతో రంగన్నను కౌగిలించుకుని\n\"ఓయి రంగన్నా! నీ బుద్ధివిశేషం ఇంతటి\nదని ఎరక్క ఈ పండితులందరినీ రప్పిం\nచాను. ఇవాళ నాకు పర్వదినంగా వుంది.\nనా యాత్ర సార్థకమైంది ” అని అనేక\nవిధాల మెచ్చుకుంటూ, రంగన్న కోరిన\nబహుమతులిచ్చి పంపాడు.\n\"శెట్టి మనసుకి నచ్చిన మాటలతో\nమనలో ఒకళ్లమూ భావార్థం చెప్పలేక\nపోయాము. ఎందుకు వచ్చిన పాండిత్యం\nమనది!\" అనుకొంటూ వెలవెలబోయిన\nముఖాలతో పండితులందరూ నెమ్మదిగా\nజారుకున్నారు.",
            "book_page_end": 42
        },
        {
            "title": "కీర్తికాంత",
            "book_page_start": 43,
            "pdf_page_start": 43,
            "pdf_page_end": 45,
            "author": "పువ్వుల సరోజిని, బద్వేల్",
            "genre": "నీతి కథ",
            "moral": "దానగుణాన్ని, పూర్వీకుల పౌరుషాన్ని నిలబెట్టుకోవడంలోనే నిజమైన కీర్తి ఉంటుంది.",
            "keywords": [
                "కీర్తి",
                "దానం",
                "రాయన భాస్కరుడు",
                "చినభాస్కరుడు",
                "పౌరుషం",
                "పేదరికం"
            ],
            "characters": [
                "రాయన భాస్కరుడు",
                "కొండయ్య",
                "చినభాస్కరుడు",
                "తల్లి",
                "భట్టురాజు"
            ],
            "locations": [
                "కొండవీడు"
            ],
            "content": "పూర్వకాలమందు కొండవీడులో రాయన్న\nఅనే ఒకాయన ఉండేవాడు. ఆయనకు\nభాస్కరుడనే ఒక కొడుకు రాయన్న\nకొడుకుకావటంచేత అతనిని రాయనభాస్క\nరుడు అని పిలుస్తూవచ్చారు. ఈ రాయన\nభాస్కరుడికి పుట్టినప్పటినించి దానం\nచేయటమంటే మహా ప్రీతిగావుండేది.\n'లేదు' అనే మాట ఆయన నోటి వెంబడి\nఎన్నడూ రాలేదట. చివరకు, చిన్ననాడు\nగుణింతాలు నేర్చుకొనేటప్పడుకూడా ఈ\nరెండక్షరాలూ ఆయన చేతితో వ్రాయలేదని\nఆ కాలంలో ప్రజలు చెప్పుకొనేవారు.\nచిన్ననాటనే ఇంతటి ఉదారంగా వుండే\nభాస్కరుడు పెరిగి పెద్దవాడైనకొద్దీ ఎన్నో\nదానాలు చేస్తూ వచ్చాడు. క్రమంగా కొండ\nవీడుకి అధిపతి అయేసరికి, ఆయన చేసిన\nదానాలకు లెక్కే లేకపోయింది. పురాణ\nకాలంలో బలిచక్రవర్తి, కర్ణుడు ఎంత పేరు\nపొంచారో, ఈ కలియుగంలో రాయన\nభాస్కరుడు అంత పేరు పొందాడు.\nరాయనభాస్కరుణ్ణి మించిన మహాదాత ఈ\nభూలోకంలో లేడు అనే కీర్తి దేశమంతటా\nమోగిపోయింది.\nఇటువంటి రాయనభాస్కరుడు గొప్ప\nకీర్తి సంపాదించి, కొంతకాలానికి స్వర్గస్థు\nడయాడు. మేరలేకుండా ఆయన చేసిన\nమహా దానాలవల్ల కీర్తిఐతే వచ్చింది కాని,\nఖజానామటుకు ఖాళీ అయిపోయింది.\nఅందుచేత క్రమంగా వారి కుటుంబం\nపేదరికంలోకి దిగవలసివచ్చింది.\nఈ రాయనభాస్కరుడికి కొండయ్య అనే\nకుమారుడు ఉండేవాడు. కొండయ్య\nసేనాధిపతిగా వుండి, ఎంత పేదరికం\nవచ్చినా, గౌరవంగానే గడుపుకొంటూ\nవచ్చాడు. కొంతకాలానికి కొండయ్యకూడా\nగతించాడు. కొండయ్యకు ఒక కొడుకు.\nవానికి తాత పేరే పెట్టి, చినభాస్కరుడు అని\nపిలిచేవారు.\nచితికిపోయిన సంసారం కావటంవల్ల,\nచినభాస్కరుడూ తల్లి ఒక చిన్న ఇంటిలో\nతలదాచుకొంటూ, కొద్దిలో కుటుంబపోషణ\nసాగిస్తూ వచ్చారు. డబ్బుకి ఎంత యిబ్బం\nదిగా వున్నప్పటికీ, చినభాస్కరుడు బడిలో\nచదువుమాత్రం మానకుండా వుండేందుకు\nతల్లి తగిన యేర్పాటు చేసింది.\nఒకరోజున చిన భాస్కరుడు బళ్ళో\nవుండగా, ఒక భట్టురాజు అక్కడికివచ్చి,\nపంతులుతో అమాటా ఈమాటా చెబుతూ\n\"అయ్యా మేష్టారూ! కీర్తికాంత ఆ\nరాయన భాస్కరులవారితోనే పోయింది\nసుమండీ !\" అంటూ ఒక పద్యం\nచెప్పాడు.\nఈ మాట చెవిని పడీపడటంతోనే చిన\nభాస్కరుడు రోషం పట్టలేక చేతనున్న\nబంగారు మురుగులలో ఒకటితీసి ఆ భట్టు\nరాజుకి ఇచ్చివేశాడు. ఇంత సాహసంగల ఆ\nబుడుతడు ఎవడా అని ఆశ్చర్యంతో\nపంతులును అడిగాడు భట్టురాజు. అతడు\nఫలానా రాయనిభాస్కరుని మనుమడు\nఅని తెలియగానే భట్టురాజు తన ధోరణి\nమార్చి, \"కీర్తికాంత వెళ్లిపోయిందను\nకున్నాము. కాని వెళ్లలేదు. ఆమె ఇక్కడనే\nవున్నది సుమా!\" అని అర్థమిచ్చేలాగ\nమరొక పద్యం చెప్పి, చినభాస్కరుని\nపొగడుతూ ఆ మురుగు తీసుకుని చక్కా\nపోయాడు.\nచినభాస్కరుడు పౌరుషపడి మురుగు\nఇచ్చివేశాడేకాని, ఇంటికి వెళితే తన మొండి\nచెయ్యిచూచి తల్లి కోపగిస్తుందేమోనని\nభయపడుతూనే వున్నాడు. ఈ భయంచేత\nఅతడు చేతికి రుమాలు చుట్టబెట్టుకుని\nసాయంకాలానికి ఇల్లు చేరుకున్నాడు. తల్లి\nఎంత పిలిచినా అన్నానికి వెళ్లడు. చెయి\nపైకి తీయడు. ఏమీ తోచక ఆ చాటునా\nఈ చాటునా తిరుగజొచ్చాడు.\nచివరకు ఆమె బిడ్డవద్దకుపోయి, చెయ్యి\nపట్టుకుని చూడగా మురుగులేదు. \" ఏమైం\nదిరా అబ్బాయీ?” అని అడిగేసరికి చెప్ప\nలేక చెప్పలేక మెలిమెల్లిగా జరిగిన సంగతి\nఅంతా చెప్పాడు. చెప్పినదంతా విని, ఆమె\nకోపంతో \"ఓరి వాజమ్మా, ఇంతేనా నీ తెలివి\nతేటలు !” అని ఒక్క లెంపకాయ కొట్టింది.\nదెబ్బతిన్న భాస్కరుడు \"అమ్మా, అమ్మా !\nకొట్టకే. ఆ భట్రాజు ఎక్కడ వున్నాడో\nవెతికి పట్టి, నా మురుగు మళ్ళా నేను\nతెచ్చుకుంటాను” అంటూ యేడ్చాడు.\nభాస్కరుడు ఈ విధంగా ఏడ్చేసరికి\nఅతని తల్లి మరింతగా నొచ్చుకుంది. \"అది\nకాదురా మూర్ఖుడా ! రాయనిభాస్కరుని\nమనుమడివై ఉండిన్నీ, ఒక్క మురుగు\nమాత్రం ఇచ్చి రెండవ మురుగు దాచు\nకుంటివే. ఇది పిసినిగొట్టుతనం కాదా ? మీ\nతాతకీర్తికీ, మన వంశానికి అప్రతిష్ఠ కాదా?\nఅందుకోసం కొట్టాను కాని, నువు మురుగు\nయిచ్చావని కాదు. ఇప్పుడైతేనేం, ఊళ్లోకి\nపోయి ఆ భట్టురాజుని వెతికి పట్టుకొని ఈ\nరెండవ మురుగు కూడా ఇచ్చిరా, పో! 'రాయనభాస్కరుని మనుమడివి అనిపిం\nచుకో \" అని మందలించింది.\nవెంటనే చినభాస్కరుడు సంతోషంతో\nబయల్దేరి వెళ్ళి, భట్రాజును వెతికి పట్టి,\nఅతనికి తనరెండవ మురుగుకూడా బహు\nమతిచేసి వచ్చాడు. తాత పేరు నిలబెట్టిన\nచినభాస్కరుణ్ణి, చినభాస్కరునివంటి\nధన్యుణ్ణి కన్న ఆ మాతృదేవినీ లోకులు\nవేవిధాల కొనియాడారు. భాసరుని చరిత్ర\nసూర్యుని తేజస్సుతో ప్రకాశిస్తూ, నేటికి\nకూడా శాశ్వతంగా నిలిచింది. ఇటువంటి\nమహా దాతలు ఉండబట్టే మన దేశం\nధర్తానికీ, త్యాగానికి పుట్టినిల్లయింది.",
            "book_page_end": 45
        },
        {
            "title": "నందో రాజా భవిష్యతి",
            "book_page_start": 46,
            "pdf_page_start": 46,
            "pdf_page_end": 50,
            "author": "బిరుసుమహంతి మల్లిఖార్జునరావు, జయపురం",
            "genre": "రాజ్య కథ",
            "moral": "వివేకం, ఓర్పు మరియు సరైన వ్యూహం గొప్ప ఫలాన్ని ఇస్తాయి. సమయానికి అనుగుణంగా మార్పులు జరగవచ్చు.",
            "keywords": [
                "ఉత్తుంగ భుజుడు",
                "నందుడు",
                "పట్టపురాణి",
                "దాసి",
                "రాజ్యపాలన",
                "శ్లోకం"
            ],
            "characters": [
                "ఉత్తుంగ భుజుడు (రాజు)",
                "పట్టపు దేవి (పెద్ద భార్య)",
                "చిన్న భార్య",
                "నందుడు",
                "దాసి",
                "మంత్రులు",
                "వర్తకుడు"
            ],
            "locations": [
                "పాటలీపురం"
            ],
            "content": "ఒకానొకప్పుడు పాటలీపురాన్ని ఉత్తుంగ\nభుజుడనే రాజు పాలిస్తూ ఉండేవాడు.\nఆయనకు ఇద్దరు భార్యలు. పెద్దభార్యకు\nనందుడనే ఒక కుమారుడుకూడా ఉన్నాడు.\nఇద్దరు భార్యలతోనూ హాయిగా కాలక్షేపం\nచేస్తూ, ఉత్తుంగభుజుడు సమస్తమైన\nసంపదలతో తులతూగుతూ ఉండేవాడు.\nఇలా వుండగా ఎందుచేతనోగాని,\nరాజుకు ఒకప్పుడు పెద్దభార్యయందు\nఅనిష్టమూ, చిన్న భార్యయందు అను\nరాగమూ కలుగజొచ్చింది. అయితే, ఇం\nదుకు కారణం ఒకటై ఉండవచ్చు. ఏమీ\nఅంటే —చిన్నభార్య అతి లోక సౌందర్య\nవతీ, మంచి మాటకారిన్నీ. అటువం\nటప్పుడు రాజు ఆమెకు లొంగిపోవటంలో\nఆశ్చర్యమేమున్నది? ఆయన ఎంతవరకు\nలొంగిపోయినాడంటే — చిన్నభార్య గీచిన\nగీటు దాటేవాడేకాదు. పైగా ఆమె అను\nగ్రహిస్తే చాలు, అదే తనకు మోక్షమను\nకుని, ఎన్నివిధాలనైనా ఆమెను మెప్పిం\nచడమే జీవితానికి పరమావధి అని\nఅనుకున్నాడు.\nచిన్నభార్యను మెప్పించటం బాగానే\nవుంది. ఎవరూ వద్దనరు. కాని, పట్టపు\nదేవీ, ఆమె కుమారుడూ బతికివున్నారా\nలేదా అని ఐనా రాజు ఒక్కనాడూ కను\nక్కున్న పాపాన పోనేలేదు. వాళ్లకు తిండి\nగుడ్డా సంగతి యేమిటా అని ఆయనకు\nఎన్నడూ ఆలోచనే లేకపోయింది. చివరకు,\nపట్టపురాణి కొడుకైన నందుణ్ణి సైతం\nనోటారా \"రారా నాయనా !” అని పిలవ\nటానికైనా నోచుకొలేక పోయాడన్నమాట,\nఅంతవరకు ప్రాకిపోయింది రాజుకి పట్టపు\nరాణిమీద పట్టిన ద్వేషం. తండ్రి చూపే\nపక్షపాతబుద్ధి, అతని వింత చర్యలూ\nచూడగా, పసివాడైన నందునికి చాలా\nమనసు కష్టమనిపించింది, కాని, చేయగల\nదేముంది? చిన్నబోయిన ముఖంతో ఏదో\nవిధంగా అలానే కాలం నెట్టుతూ వచ్చాడు.\nరాజు సమాచారం ఇలా ఉంటూ\nవుండగా—ఒకనాడు నగరులోకి ఒక గొప్ప\nబట్టల వర్తకుడు వచ్చాడు. అతడు ప్రభు\nవుల దర్బారులోకి తగినటువంటి విలువైన\nగొప్ప వస్త్రాలు తీసుకవచ్చాడు. ఆ వర్త\nకుడు సరాసరి కోటలోకి పోయి రాజావారి\nదర్శనం చేయగా, ఆయన వేయివరాల\nవిలువ చేసే చీర ఒకటి వెంటనే కొని\nచిన్నరాణి ముచ్చట తీర్చాడు.\nఈ సంగతి ఎలాగో పట్టపురాణి చెవుల\nబడింది. రాజుకి తన మీద మక్కువ\nలేదన్న సంగతి ఆమెకు తెలుసు. ఐనా,\nసవతికి రాజు అంత చక్కటి చీర కొని\nపెడుతూవుంటే చూస్తూ తను ఊరుకో\nగలదా ?——అందుచేత, ఉండబట్టలేక\nఏమైతే కానీ అని చెప్పి, \"అటువంటి చీర\nనాక్కూడా ఒకటి కొనిపెట్టవలిసింది\"\nఅంటూ ఆమె మహారాజుకి వర్తమానం\nపంపించింది. కాని, మహారాజు ఆ కబురు\nతెచ్చిన పరిచారికను కసిరికొట్టి, \"యేడి\nసిందిలే. దాని బతుక్కి ఇటువంటి చీర\nఒకటా! ఉన్నవి చాలునన్నానని చెప్పు,\nపో!!” అన్నాడు.\nదాసీది వచ్చి ఈ సంగతి చెప్పగానే,\n\"అయ్యో, నా గతి ఇంతకు వచ్చింది\nకదా” అని అనుకొని పట్టపురాణి కుమిలి\nకుమిలి ఎంతగానో విచారింపసాగింది.\nఅప్పుడు దాసీలలోకల్లా గడుసుదీ, తెలి\nవైనదీ ఒక దాసీ అక్కడికి వచ్చి రాణితో\n\"దేవీ! మీరెందుకు అలా విచారిస్తారు ?\nఅంతగా మీకు ఈ చీర కట్టుకోవాలి అని\nముచ్చటైతే నేనొక ఉపాయం చెబుతాను\nవినండి: ' ఒక ఆరుమాసాలలో నీ సొమ్ము\nనీకిచ్చివేస్తాను' అని చెప్పి వర్తకునివద్ద\nచీర అరువు తీసుకోవచ్చు” అని యింకా\nయేమో సలహా చెప్పబోయింది.\nఆ మాట అందుకుని రాణి, \"ఓసీ\nనువ్వు చెప్పిన ఉపాయం బాగానే వున్నదే.\nమనం అరువు అడగనూవచ్చు, మన మాట\nనమ్మి వర్తకుడు ఈయనూ వచ్చు. మరి\nతీరా అరువు తీసుకున్న తరువాత ఈ\nఋణం తీరే విధం ఎట్లా? ఒకళ్ల\nఋణాన్న పడివుండటం మహాపాపం\nకదా! అప్పు చేసి పప్పూకూడూ తిను\nమన్నట్లు, ఋణం చేసి చీరెలు కొనడం\nకంటె ఇలా పేదరికం అనుభవించటమే\nమేలు కదా? ఇంతకూ మహారాజుగారి\nఅనుగ్రహమే నాకు వెలితి ఐనప్పుడు,\nచీరెలూ, నగలూ వెలితి అయితేనేమి?...”\nఅంటూ తన ఆవేదన వెల్లడించింది.\nఇందుకు ఆ దాసీది మళ్లీ ఒక శ్లోక\nరూపంలో ఇలా జవాబు చెప్పింది :\nఉత్తుంగభుజ నాశో వా\nదేశ కాల విపర్యయః |\nవణిగ్వర వినాశో వా\nసందోరాజా భవిష్యతి ॥\nఅనగా — 'మనము గడువు పెట్టిన\nఆరుమాసాలలోపున ప్రభువైన ఉత్తుంగ\nభుజమహారాజయినా కాలము చేయవచ్చు.\nదేశంలోనూ, కాలంలోనూ అనుకోకుండా\nమార్పులు రావచ్చు. ఈ వర్తకుడే గతించ\nవచ్చు. లేదా మననందుడే రాజు కావచ్చు.\nఏ నిమిషానికి ఏమి జరగబోతుందో ఎవరు\nచెప్పగలరు?' అని ఈ శ్లోకానికి అర్థం.\nఅప్పుడు రాణి, \"ఓసీ నీవు చెప్పిన\nమాటలన్నీ బాగానే ఉన్నాయి. కాని,\nమహారాజునుగురించి ఆడిన మాటమాత్రం\nనాకు కష్టంగా తోస్తున్నది. మహారాజే లేని\nపక్షమందు నాకీ చీరలెందుకు? వస్తు\nవాహనాలెందుకు ?” అని ఒకవిధమైన\nవిరక్తిభావంతో మాటాడజొచ్చింది.\nఅందుకు దాసీది \"తల్లీ !— మహారాజు\nగారు ఉన్నంతకాలమూ మీరు ఆ చీర\nసుఖంగా కట్టుకోవచ్చు. ఒకవేళ ఆయన\nపోవడమే జరిగితే రాజ్యం మీ కుమారుని\nచేతిలోకే వస్తుంది గనక, వర్తకునికి\nసొమ్మిచ్చివేయవచ్చు. ఆ తరువాత చీరె\nమీ కోడలు కట్టుకోవచ్చు. ఆయన బ్రతికి\nబాగా వున్నప్పటికీ మరేదైనా మార్పు\nరావచ్చు. కాబట్టి, ఏవిధంగా ఆలోచిం\nచినా మీరు ఈ చీర తీసికొనటమే మేలని\nనా వుద్దేశం\" అని నొక్కి చెప్పింది.\nదాసిది చెప్పిన మాటలు రాణికి బాగా\nనచ్చినై. పైగా ఇటువంటి చీర తన సవతి\nకొన్నదికదా, తనకు లేకపోవటం లోకంలో\nతలవంపులు కదా అని ఈర్ష్య ఒకవంక\nబాధిస్తూ ఉండె. అదీగాక, సహజంగా ఆడ\nవాళ్లకు ఉండే నైజాన్నిబట్టి ఆమె మనసు\nమరల్చుకోలేకపోయింది. అందుచేత రాణి\nఆ దాసిదానితో చెప్పి వెంటనే వర్తకుని\nపిలిపించింది. ఆరు నెలల్లో వెల ఇచ్చి\nవేస్తామని వప్పుకొని, కుమారుడిచేత ఒక\nతాటాకుముక్క మీద వద్దు వ్రాయించి\nవర్తకునికిప్పించి, ఆమె చీరె తీసి కట్టు\nకుంది. తన కోరిక పూర్తిగా ఫలించినం\nదుకు పట్టపురాణి పట్టరాని సంతోషం పొం\nదింది. తల్లి సంకల్పం నెరవేరినందుకు\nనందుడు ఎంతగానో ఉత్సాహం పొందాడు.\nతన బుద్ధివిశేషంవల్లకదా దేవి ముచ్చట\nతీరిందని చెప్పి దాసీది పొంగిపోయింది.\nఇలా ఐదు మాసాలు గడిచేసరికి, దైవ\nవశాత్తు ఉత్తుంగభుజమహారాజుకి జబ్బు\nచేసింది. రోజురోజుకీ ఆ జబ్బు జబ్బు\nముదిరిపోజొచ్చింది కాని తిరుగు ముఖం\nపట్టలేదు. కాలం సమీపిస్తున్నదని గ్రహించి\nమహారాజు తన మంత్రులను పిలిపిం\nచాడు. వారితో \" ఓయి మంత్రులారా ! నా\nతదనంతరం నా రెండవ భార్య కుమారు\nనికే పట్టం కట్టండి. ఇదే నాకు మిగిలి\nవున్న కోరిక. నా కోరిక తప్పక నెరవేరుస్తా\nరనే నమ్మికతోనూ తృప్తితోనూ నేను పర\nలోకానికి వెళ్లిపోతున్నాను\" అనిచెప్పి,\nమరికొద్దిరోజులకే ఆయన కాలధర్మం\nచేశాడు.\nమహారాజు మరణించిన తరువాత\nమంత్రులందరూ చేరి ఆలోచించగా, రాజు\nకోరిక నెరవేర్చటానికి సాధ్యంగా కని\nపించలేదు. ఏమీ అంటే నందుడు పట్టపు\nదేవికి పుట్టిన జ్యేష్ఠుడు. ధర్మశాస్త్రాలన్నీ\nఅతని పక్షాన్నే తీర్పు చెబుతున్నాయి. పైగా,\nలోకులందరూ అతనిమీదనే ఎక్కువ\nఅనురాగం కలిగి వున్నారు. అదీగాక -\nవిద్య, వినయము, ఔదార్యము, బాహు\nబలము, శౌర్యము, చక్కదనమూ ఈ\nసుగుణాలన్నీ నందునిలో యిమిడి\nవున్నాయి. ఇన్ని సందర్భాలు తోసిపుచ్చి,\nరాజు కోరిక ఎలా నెరవేర్చటం? కాబట్టి\nనందుడే తగినవాడు అని నిశ్చయించి,\nవానికే పట్టం కట్టారు.\nనందుడు. పట్టాభిషిక్తుడు ఐనవెంటనే\nముందుగా తల్లికి చీర యిచ్చిన బట్టల\nవర్తకుని పిలిపించి, చీర వెల వేయి వర\nహాలూ చెల్లించివేశాడు. తనపైన నమ్మకం\nఉంచినందుకుగాను మరిఒక వేయి వర\nహాలుకూడా బహుమానం చేశాడు.\nఈవిధంగా బుద్ధిచాతుర్యంగల ఆ\nదాసీదాని నోటి వాక్యం ఫలించి, నందుడు\nరాజు కావడం జరిగింది. పట్టపురాణికి\nదాసి చెప్పిన శ్లోకం గొప్ప పరమార్ధంతో\nకూడుకొని వున్నది గనుకనే నేటికిన్నీ ఒక\nసామెతగా నిలిచిపోయింది. ఏమో, ఏ\nనిమిషానికి ఏది ఎలా జరుగబోతుందో '\nఅంటూ, రాబోయే కాలాన్ని గురించి మనకు\nస్పష్టంగా తెలియదు అని చెప్పవలసివచ్చి\nనప్పుడు 'నందో రాజా భవిష్యతి ' అంటూ\nఉండటం ఇప్పటికీ వాడుకలో వుంది.",
            "book_page_end": 50
        },
        {
            "title": "ఏదుపందికి ఒళ్లంతా ముళ్లే! ఎందుకో తెలుసా?",
            "book_page_start": 51,
            "pdf_page_start": 51,
            "pdf_page_end": 52,
            "author": "గౌని జైసీతారామిరెడ్డి - కోగిర, (అనంతపురం)",
            "genre": "పురాణ కథ",
            "moral": "భగవంతుని దయ వలన ప్రాణులు రక్షించబడతాయి. ఉపకారం శాశ్వతమైన రూపంలో ఉంటుంది.",
            "keywords": [
                "అర్జునుడు",
                "పరమేశ్వరుడు",
                "పార్వతి",
                "ఏదుపంది",
                "ముళ్లు",
                "సృష్టి"
            ],
            "characters": [
                "అర్జునుడు",
                "పరమేశ్వరుడు",
                "పార్వతి",
                "అడవి పంది",
                "కిరాతకుడు"
            ],
            "locations": [
                "అరణ్యం",
                "భూలోకం"
            ],
            "content": "పంచపాండవులలో మూడవవాడైన అర్జు\nనుడు ఒకప్పుడు పాశుపతాస్త్రంకోసమని\nపరమేశ్వరుణ్ణి గురించి గాఢమైన తపస్సు\nచేయసాగాడు. ఆతని తపస్సుకి మెచ్చిన\nఈశ్వరుడు అర్జునునికి ప్రత్యక్షమై అస్త్రం\nఇచ్చి వద్దామని భూలోకానికి బయల్దేరాడు.\nఈ సంగతి పార్వతికి తెలిసి, \"నాథా!\nనేనూ మీవెంట వస్తాను. అర్జునుడు పరా\nక్రమవంతుడనీ, విలువిద్యలో ప్రవీణుడనీ\nచెప్పుకొంటారే, ఆ పరాక్రమమేమిటో\nఆ ప్రావీణ్య మేమిటో చూదామని వుంది\"\nఅన్నది. శంకరుడు పప్పుకొన్నాడు.\nఅంతట పార్వతీ పరమేశ్వరులు, తమ\nపరివారంతో సహా కిరాతరూపాలు ధరించి,\nఅర్జునుడు తపస్సు చేసే అరణ్యం ప్రవే\nశించారు. అక్కడ చూలుతో వున్న ఒక\nపంది అగుపడేసరికి ఆ పరివారం దానిని\nతరుమజొచ్చారు. ఆ పంది ఘీంకరిస్తూ\nఅర్జునుడి ఆశ్రమ సమీపానికి పోయింది. ఆ\nపంది చేసే ఘీంకారానికీ, వేటకాడు చేసే\nసందడికీ తపోనిష్ఠలోవున్న అర్జునుడు లేచి\nతన గాండీవంతో ఆ పందిపైన శరవర్షం\nకురిపించాడు. శ ర ము లన్నీ వెళ్లి దాని\nశరీరానికి సందులేకుండా గుచ్చుకున్నాయి.\nఇలా జరిగేసరికల్లా కిరాతరూపంలో\nవున్న పార్వతీ పరమేశ్వరులు అక్కడికి\nచక్కావచ్చారు. \" మా పరివారం వేటాడ\nబోయిన పందిమీద బాణాలు వేయటానికి\nనీవెవరవు?” అన్నాడు శంకరుడు.\nఅందుకు అర్జునుడు \"గొప్ప ప్రశ్న\nవేశావే? తపోభంగం చేయవచ్చిన\nమృగాన్ని తగిలేయక ఊరుకొంటారా?”\nఅంటూ బదులు చెప్పాడు. దానితో మాటా\nమాటా రెచ్చిపోయి కలహం ప్రారంభమై\nఅది క్రమంగా ఒక యుద్ధంగా పరిణమిం\nచింది. ఆ యుద్ధంలో సవ్యసాచి తన గాండీ\nవాన్ని అనేకవిధాల ప్రయోగించేసరికి,\nఅతని విలువిద్యాప్రావీణ్యం ఎటువంటిదో\nపార్వతి కళ్లవేడుకగా చూసింది. అప్పుడు\nకిరాతరూపంలో వున్న ఈశ్వరుడు యుద్ధం\nచాలించి తను నిజరూపంలో ప్రత్యక్షమై\nతమ సంకల్పాన్ని వెల్లడించగా అర్జునుడు\nచాలా సంతోషించాడు.\nఆ సమయంలో దాక్కొనివున్న పంది,\nపాపం ప్రసవవేదనా మరణవేదనా కూడా\nఅనుభవిస్తూ, మూల్గుతూవున్నది. దాన్ని\nచూచి పార్వతీదేవికి జాలివేసింది. ఆమెతో\nఆ పంది \" అమ్మా, బాణపు దెబ్బలు తగిలి\nనా కడుపులో పిల్లలన్నీ చచ్చిపోయినై.\nఇక నేనుమాత్రం బతికి యేమి చేయాలి ?\nకాబట్టి, దయవుంచి ఈ బాణాలు నా ఒంటి\nనుండి ఊడలాగినట్టయితే ఆ వెంటనే నా\nప్రాణాలు పోతవి, తీరిపోతుంది. ఈ మేలు\nచేసి పుణ్యం కట్టుకో తల్లీ!” అని దీనంగా\nప్రార్థించింది.\nఅప్పుడు పరమేశ్వరుడు దానితో \" ఓయి\nసూకరమా ! నీకు గుచ్చుకున్న శరములు\nసామాన్యమైనవి కావు. అవి అర్జునుడి\nగాండీవంలోనించి వదలబడిన అమోఘ\nశరములు. వాటిని పెకలించటం ఎవరికీ\nసాధ్యం కాదు. ఈ శరములను నీ శరీ\nరానికి అందమిచ్చే సహజసిద్ధమైన వాడి\nముండ్లుగా మారుస్తున్నాను. ఇంతటినుండి\nనీది 'ఏదుపంది' అనే ఒక ప్రత్యేక\nజాతిగా ఏర్పడివుంటుంది. నేను సృష్టిం\nచిన ఈ ముళ్లు నీకు అందమివ్వటమేగాక\nశత్రురక్షణకు పనివచ్చే ఒక కవచంగా\nకూడా ఉపకరిస్తయ్. కనుక నీకూ నీ\nపిల్లలకూ వచ్చిన భయమేమీ లేదు”\nఅంటూ కొద్దిగా గంగాజలం దానిమీద చల్లే\nసరికి, ఆ పందికి పునర్జన్మ ఎత్తినట్టనిపించి,\nసుఖంగా ప్రసవించింది. పరమేశ్వరుని\nవరంవల్ల ఆ పిల్లలన్నీ ముళ్లతోనే పుట్టాయి.\nఏదుపంది జాతి అలా సృష్టి అయింది.",
            "book_page_end": 52
        },
        {
            "title": "చిత్‍కితలు",
            "book_page_start": 53,
            "pdf_page_start": 53,
            "pdf_page_end": 53,
            "author": "చందమామ బృందం",
            "genre": "హాస్యం",
            "moral": "N/A",
            "keywords": [
                "జోకులు",
                "తల్లిదండ్రులు",
                "విద్యార్థులు",
                "టీచర్"
            ],
            "characters": [
                "కుర్రవాడు",
                "తల్లి",
                "మేష్టరు",
                "తండ్రి",
                "పంతులు",
                "గోపి"
            ],
            "locations": [],
            "content": "కుర్రవాడు : అమ్మా! పుస్తకం కొనుక్కోవాలి. ఒక ఆణా తక్కువైంది రూపాయి యియ్యవే.\nతల్లి : అణా తక్కువైతే రూపాయెందుకురా ?\nకుర్రవాడు : నిన్న లెక్క చెప్పేటప్పుడు నువ్వె చెబితివిగా, అణా త ్కవైతే రూపాయి అప్పు తెచ్చుకోవాలని !\nమేష్టరు : మీవాడికి అన్నిటిలోనూ గుండు సున్నాలే, చూచారా ?\nతండ్రి: ఏం చెయ్యనండి! ఎన్నడైనా పుస్తకం తాకి ఏడిస్తేనా?\nపిల్లవాడు: కాదు నాన్నా, పుస్తకం తాకితేనే ఏడుపొసు ది.\nమేష్టరు : ఒరే, వాడు నిను తిరితే నువ్వు మళ్లీ వాణ్ణి తిట్టాలిగాని కొట్టావుటె దుకురా !\nకుత్రవాడు . వాడికి బ్రహ్మచెముడండీ! తిడితే వినపడదని కొట్టానండి.\nపఁతులు : ఒరే గోపీ ! అక్బరునుగురించి నీకు తెలిసింది చెప్పు?\nగోపి: పాదుషాల పేర్లు అకారాదిగా వఠనన రాస్తే అక్బరు పేరు మొదట వస్తుందండీ!",
            "book_page_end": 53
        },
        {
            "title": "పాతపాటలు",
            "book_page_start": 54,
            "pdf_page_start": 54,
            "pdf_page_end": 54,
            "author": "సేకరణ : టేకుమళ్ళ కామేశ్వరరావు",
            "genre": "సాహిత్యం",
            "moral": "N/A",
            "keywords": [
                "జానపద పాటలు",
                "నంది",
                "చెరువు",
                "నిమ్మతోట",
                "కందగడ్డ"
            ],
            "characters": [
                "అయ్యమ్మ",
                "మా తాత",
                "రక్షకుడు",
                "మరిది",
                "వదినమ్మతల్లి"
            ],
            "locations": [],
            "content": "నవ్వుతూ అయ్యమ్మ నంది పూజించి\nఆ నంది పూజలకు నీళ్లు లేవనెను.\nతవ్వించె మా తాత తోవల్ల చెరువు\nతోవల్ల చెరువుకి తోడులేదనుచు.\nవేయించె మా తాత వేళ్లతో మర్రి\nవేళ్లతో మర్రికి ఎరువు లేదనుచు.\nగడుతిరుగ యెరువెట్టి గంగనీరెట్టె\nచెరువుపక్కని నిమ్మ తోటవేశాడు\nచుట్టుతిరుగ యెరువెట్టి నిమ్మనీరెట్టె.\n*\nఆ తోవ వెళ్లేరు పేదబ్రాహ్మల్లు\nఆ నీరు తాగేరు నీడలట్టేరు\nఆ పళ్లు తిన్నారు పాట పాడేరు\nకూడుతిన్నట్టుగా పళ్లు తిన్నారు.\nపుణ్యవంతుడి తోట కాసిపరగాలి.\nపాలు తాగినట్లు నీళ్లు తాగేరు\nపుణ్యవంతుడి చెరువు పూర్తిపరగాలి.\n*\nపచ్చన్ని చెట్టుకి నిచ్చెన్న వేసి\nరక్షకుడు నా మరిది కూరనన్నడిగె.\nకలగూర తేమరిది! కంద తేమరిది !\nపెండలం తేమరిది ! వండి పెడతాను.\nఉప్పునీళ్ళాతోను ఉడకదూ కంద\nమంచినీళ్ళూ లేక మగ్గదూ కంద\nచింతపండూతోను చివకదూ కంద\nవండ నేర్పుంటేను కందమ్మ రుచులు!\nవడ్డించ నేర్పుంటె వదినమ్మతల్లి !\n*\nముసిలాడు మా తాత పసినిమ్మపండు\nపడుచుదానిని పెండ్లాడి పైకాపులుండె.",
            "book_page_end": 54
        },
        {
            "title": "ఇంద్రజాలము",
            "book_page_start": 56,
            "pdf_page_start": 56,
            "pdf_page_end": 57,
            "author": "చందమామ బృందం",
            "genre": "వినోదం",
            "moral": "N/A",
            "keywords": [
                "ఇంద్రజాలం",
                "నిప్పుపుల్ల",
                "జేబురుమాలు",
                "మాయ",
                "ట్రిక్"
            ],
            "characters": [
                "ఇంద్రజాలికుడు",
                "ప్రేక్షకులు"
            ],
            "locations": [
                "సభ"
            ],
            "content": "నిప్పుపుల్లని విరిచి మామూలుగా చెయ్యటం\nఇంద్రజాలికుడు పట్టుకువచ్చిన జేబు\nరుమాలు మడతలలో ఒక కొత్త నిప్పు\nపుల్లను వుంచగా, ప్రేక్షకులలో ఒకరు ఆ\nపుల్లని విరుస్తారు. ఇంద్రజాలికుడు ఆ చేతి\nగుడ్డ మడతలు విదిలించేసరికి నిప్పుపుల్ల\nమామూలు కొత్తదానిలాగానే వుంటుంది.\nఇది ఎలా సాధ్య మవు\nతుందని మీ వూహ ?\nఈట్రిక్కు చెయ్య\nటానికి ముందుగా\nఒక మాయ జేబు\nరుమాలు తయారు\nచేసి తెచ్చుకోవాలి.\nఈ జేబురుమాలు\nఅంచులు మడిచి కుట్టబడి ఉంటాయి.\nఅలాంటి మడుపులో నీవు అంతకుముందే\nఒక నిప్పుపుల్ల దూర్చి వుంచుతావు. ఈ\nవిధంగా తయారుచేసుకొన్న జేబురుమా\nలుతో నీవు సభకు వస్తావన్న మాట\nప్రేక్షకుల ఎదుట నిలబడి జేబురుమాలును\nబల్లపైన పరు. లేదా అరచేతిలో వుంచుకో.\nతర్వాత ప్రేక్షకులలో ఎవరినైనా తమదగ్గిర\nవున్న ఒక నిప్పుపుల్లను చేతిగుడ్డ మధ్యని\nవుంచమను. అలా వుంచిన తరువాత నీవు\nజేబురుమాలు మడతపెట్టు. నీవు యిలా\nమడతపెట్టేటప్పుడు,\nఅంతకు ముందుగా\nనీవు దాచివుంచిన\nనిప్పుపుల్ల అంచు\nపైకి వచ్చేట్టు చేసి,\nప్రేక్షకుడు పెట్టిన\nనిప్పుపుల్ల చేతి గు డ్డ\nమడతలో క్రిందవైపు\nవుండేటట్టు చెయ్యాలి. అప్పుడు ప్రేక్షకుణ్ణి\nపిలిచి, పైనవున్న నిప్పుపుల్లని విరవమను.\nఆతను అలాగే చేస్తాడు. నిప్పుపుల్ల విరిగిన\nచప్పుడు ప్రేక్షకులందరికీ వినిపిస్తుంది.\nతరువాత నీవు ఏదో మంత్రం చదివినటు\nనటించి, నీ చేతిని రుమాలు చుట్టూ\nతిప్పి, దాని మడతలు విప్పు. ప్రేక్షకుడు\nతన చేతులతో తను స్వయంగా విరిచిన\nపుల్ల ఏవిధమైన మార్పులేకుండా మామూ\nలుగా వుండటంచూచి ఆశ్చర్యపోతాడు.\nప్రేక్షకులకు అనుమానం కలగకుండా\nవుండేందుకు వాళ్లు జేబురుమాలులో పెటే\nనిప్పుపుల్లకి గుర్తు పెట్టుకోవచ్చు. నీవు చేతి\nగుడ్డని విదిలించి చూపినప్పుడు వాళ్లు గుర్తు\nపెట్టుకున్న నిప్పుపుల్ల కనిపించేసరికి నీ\nట్రిక్లు విషయమై వారికి మరింత నమ్మకం\nకలుగుతుంది.\nబొమ్మలు చూడు అంచులు మడత\nబెట్టి కుట్టబడిన రుమాలు ఎలా వుండాలో\nనీవు నిప్పుపుల్ల ఎక్కడ దాచివుంచాలో\nమొదటి బొమ్మలో చూపబడింది. అలా\nతయారు చేసుకున్న రుమాలులో ప్రేక్షకుడు\nనిప్పుపుల్లని పెట్టిన తర్వాత ఎలా మడత\nపెట్టాలో ప్రేక్షకుడు నిప్పుపుల్ల విరిచిన\nతర్వాత నిప్పుపుల్ల మామూలుగా కనిపించ\nటం దాని ప్రక్క బొమ్మలో వుంది.",
            "book_page_end": 57
        },
        {
            "title": "అట్టమీది బొమ్మ",
            "book_page_start": 58,
            "pdf_page_start": 58,
            "pdf_page_end": 58,
            "author": "చందమామ బృందం",
            "genre": "పురాణ కథ",
            "moral": "గురువుల ఋణాన్ని తీర్చుకోవడం శిష్యుల ధర్మం.",
            "keywords": [
                "బలరామ కృష్ణులు",
                "సాందీపనుడు",
                "గురుదక్షిణ",
                "యమధర్మరాజు",
                "విద్య"
            ],
            "characters": [
                "బలరామ కృష్ణులు",
                "సాందీపనుడు (గురువు)",
                "సాగరుడు",
                "పంచజనుడు (రాక్షసుడు)",
                "యమధర్మరాజు"
            ],
            "locations": [
                "ప్రభాస క్షేత్రం",
                "యమ లోకం",
                "మధురాపురి"
            ],
            "content": "ఒకరోజున బలరామ, కృష్ణులు సాందీపనునివద్దకు వెళ్లి, వినయపూర్వకంగా\n\"గురువర్యా !— మాకు విద్యలన్నీ పూర్తి ఐనవని అంటిరికదా. ఇదంతా మీ\nకృపావిశేషంగాని వేరొకటి కాదు. అనుజ్ఞ ఇచ్చితిరంటే మేము మా తలి\nదండ్రులవద్దకు వెళ్లదలచి ఉన్నాము” అనేసరికి “ తప్పక పోయిరండి: మీకు\nశుభమవుతుంది\" అంటూ దీవించాడు గురువుగారు.” “ఐతే, మహాత్మా !—\nమేము మా విధి నెరవేర్చుకోవద్దా? గురుదక్షిణ ఏమిటి సమర్పించుకోమంటారో\nసెలవియ్యండి, మీ కోరిక ఏదైనప్పటికీ నెరవేర్చటానికి సిద్ధంగా ఉన్నా”\nమన్నారు, బలరామ కృష్ణులు. అందుకు సాందీపనుడు ప్రియశిష్యుల అద్భుత\nమహిమకు మెచ్చుకొని ఈ సంగతి తన భార్యతో సంప్రతించాడు. ఆమెకూడా\nశిష్యుల సమర్థతకు సంతోషించి, \"ఫలానా అప్పుడు ప్రభాసక్షేత్రంవద మన\nఅబ్బాయి సముద్రంలో పడి చచ్చిపోయాడుకద ! వాడు కంటబడితే చాలు,\nఅంతకంటె మనకు కోరవలసిందేమున్నది\" అన్నది. వెంటనే బలరామ\nకృష్ణులు రథంమీద ప్రభాస క్షేత్రానికి వెళ్లి అక్కడ దిగేసరికల్లా వీరి రాకను\nఎరిగిన సాగరుడు పైకివచ్చి వారిని అనేకవిధాల పూజించి \"మహాత్ము\nలారా !— మీరు వచ్చిన కార్యము నాకు తెలుసు. మీ గురుపుత్రుణ్ణి శంఖ\nరూపం ధరించివుండే పంచజనుడనే రాక్షసుడు హరించివున్నాడు. నా అంతర్జల\nమందే వాని నివాసము\" అని చెప్పాడు. వారు లోనికి చొచ్చి, పంచజనుని\nతెగటార్చారు. కాని, పిల్లవాడుమాత్రం కనపడలేదు. అప్పుడు వారు యమ\nలోకం చేరుకొని పాంచజన్యమనే శంఖం పూరించగా, అది విని యమధర్మ\nరాజు తటాలున ఎదురువచ్చి, వారిని పూజించి; వచ్చినపని యేమో సెలవీయ\nమన్నాడు. వారు తమ కార్యమును వెల్లడించగా, తక్షణమే యముడు\nఆత్మలోకంలో వుండే ఆ పిల్లవానిని తెచ్చి సమర్పించాడు. వానిని తీసుకువెళ్లి\nబలరామ కృష్ణులు గురువులకు దక్షిణకింద సమర్పించేసరికి సాందీపనుడూ,\nభార్యా అపరిమితానందభరితులై, వారిని వేవిధాల దీవించి, ఇంటికి పంపారు.\nఈవిధంగా విద్యాభ్యాసం పూర్తిచేసుకొన్న బలరామ కృష్ణులు గురువుల\nఋణం తీర్చుకొని, సంతోషంతో మధురాపురి చేరుకొన్నారు.",
            "book_page_end": 58
        }
    ],
    "statistics": {
        "total_stories": 15,
        "author_counts": {
            "చక్రపాణి": 1,
            "ప్రభా": 1,
            "మహేశ్వర్ (మద్రాసు)": 1,
            "పాలంకి వెంకటరామచంద్రమూర్తి, మదరాసు": 1,
            "చందమామ బృందం": 4,
            "ఆర్. కృష్ణమూర్తి, మదరాసు": 1,
            "డి. హరినారాయణ, బళారి": 1,
            "ఎస్. బాలభారత్ శింగ్, నడిగుంటపాలెం": 1,
            "పువ్వుల సరోజిని, బద్వేల్": 1,
            "బిరుసుమహంతి మల్లిఖార్జునరావు, జయపురం": 1,
            "గౌని జైసీతారామిరెడ్డి - కోగిర, (అనంతపురం)": 1,
            "సేకరణ : టేకుమళ్ళ కామేశ్వరరావు": 1
        },
        "genre_counts": {
            "సాంస్కృతికం": 1,
            "నీతి కథ": 2,
            "హాస్యం": 2,
            "సామాజిక కథ": 1,
            "జానపద కథ": 1,
            "ఆధ్యాత్మిక కథ": 1,
            "రాజ్య కథ": 2,
            "హాస్యం / భక్తి కథ": 1,
            "పురాణ కథ": 2,
            "సాహిత్యం": 1,
            "వినోదం": 1
        }
    }
}