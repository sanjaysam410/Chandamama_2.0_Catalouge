{
    "book_id": "చందమామ_1951_01",
    "stories": [
        {
            "title": "సంపాదకీయం",
            "book_page_start": 11,
            "pdf_page_start": 11,
            "pdf_page_end": 11,
            "author": "చక్రపాణి",
            "genre": "వ్యాసం",
            "moral": "",
            "keywords": [
                "సంక్రాంతి",
                "పండగ",
                "భోగి",
                "గోపూజ",
                "ఉత్తరాయణ"
            ],
            "characters": [],
            "locations": [
                "నేపాళదేశం"
            ],
            "content": "ఈ నెలలో మనకు సరదానిచ్చే పెద్దపండగ వస్తున్నది. పండగ మూడు రోజులు — భోగి, సంక్రాంతి, కనుము. భోగినాడు చెత్తా చెదారమూ భగభగ మండే జ్వాలలలో వేసి భస్మం చేసి, ఇళు పరిశుభ్రంగా ఉంచుకొంటాము. సంక్రాంతి అనగా సంక్రాంతిపురుషుణ్ణి సమారాధనచేసే గొప్ప పర్వం. లేనివాళ్లైనా ఆరోజున వైభవంగా గడపాలె నని ప్రయత్నిస్తారు. దీనినే ఉత్తరాయణ పుణ్యకాలం ప్రవేశించడమంటారు. పోతే మూడవరోజు కనుము పశు వు ల పండగ, దీన్ని అరవవారు ' మా టు పొంగలి ' అంటారు. ఈ నాడు పవిత్రమైన గోపూజ జరుగుతుంది. ముఖ్యంగా నేపాళదేశంలో పిల్లలూ, పేరంటాళ్లూ చేరి పశువులకు పసుపు కుంకుమలు బొట్టుపెట్టి, ప్రదక్షిణాలు చేసి, వాటిని భక్తితో ఆరాధిస్తారు. ఇన్నిన్ని సంతోషాలను సమకూర్చే శుభప్రదమైన సంక్రాంతి సమయంలో పిల్లలకూ పెద్దలకూ చందమామ జేజేలు!!",
            "book_page_end": 11
        },
        {
            "title": "పిసినిగొట్టు",
            "book_page_start": 10,
            "pdf_page_start": 12,
            "pdf_page_end": 13,
            "author": "తై రాణ",
            "genre": "నీతి కథ",
            "moral": "ధనాన్ని ఉపయోగించకుండా కేవలం కూడబెట్టుకుంటే నష్టం కలిగినప్పుడు ఎవరూ సానుభూతి చూపరు.",
            "keywords": [
                "పిసినిగొట్టు",
                "దొంగతనం",
                "షావుకారు",
                "బంగారం",
                "పాతర"
            ],
            "characters": [
                "షావుకారు (పిసినిగొట్టు)",
                "దొంగ",
                "ఊరి ప్రజలు"
            ],
            "locations": [
                "ఊరు"
            ],
            "content": "ఒక ఊళ్లో ఉన్నాడొక\nపిసినిగొట్టు షావుకారు.\nఅతనివద్ద చాలాధన\nముందని ఊళ్లో పుకారు.\nకాని అతడు పిల్లికైన\nబిచ్చం పెట్టడు ఎన్నడు.\nతాను తినడు కడుపారా\nఇంకొకరిని తిననివ్వడు.\nపెళ్లాంబిడలా లేరు\nదానధర్మమా చేయడు\nబంగారంకొని చాలా\nపాతరవేశాడాతడు.\nపిట్టకైన తెలియకుండ\nరోజు పాతరున్నదారి\nవెళ్లొచ్చేవాడాతడు\nతప్పనిసరి ఒక్కతూరి.\nఇట్లుండగ దొంగ ఒకడు\nకనిపెట్టా డతని కిటుకు.\n'బలే ఛాన్సు దొరికిం’దని\nఅనుకొన్నాడు తనమటుకు.\nఒక్క రాత్రి వచ్చి అతడు\nమెదలకుండ పాతరలో\nబంగారం కొల్లగొట్టి\nపోయాడెంతో త్వరలో.\nప్రొద్దున్నే పిసినిగొట్టు\nవస్తే ఇంకేమున్నది?\nఘల్లున ఏడవసాగా\nడింక పిచ్చివాని పగిది,\nఎవరో ఇదిచూసి ఎందు\nకేడుస్తున్నా వనగా\nధనమంతా పోయిందని\nఆన్నా డందరు వినగా.\nధన మున్నప్పుడు దాన్నేం\nచేశా వన్నారు వారు.\n\" రోజూ చూసేవాడిని '\nఅన్నా డా షావుకారు.\n\"ఇంకేం, ఆ డబ్బు బదులు\nచూడిక ఖాళీపాతర '\nఅని ఎవరో ఒక రనగా\nఫక్కున నవ్వా రందరు.",
            "book_page_end": 11
        },
        {
            "title": "వదినతో సరసాలు",
            "book_page_start": 14,
            "pdf_page_start": 14,
            "pdf_page_end": 14,
            "author": "మహేశ్వర్ (మద్రాసు)",
            "genre": "కవిత",
            "moral": "",
            "keywords": [
                "సరసాలు",
                "వదిన",
                "కొత్త మొగుడు",
                "కవిత్వం"
            ],
            "characters": [
                "వదిన",
                "మొగుడు",
                "అత్త",
                "మామ",
                "ఆడబడుచు"
            ],
            "locations": [],
            "content": "ఆటల్లోను అంటిపండు పాటల్లోను పనసపండు\nమాటల్లోను మా వదినా మామిడిపండు!\nఅన్నా తెచ్చిన గోవాపళ్లూ కావాలంటుంది\nఅత్తా తెచ్చిన మినపాసున్నీ మెక్కానంటుంది !\nవదినా వదినా వరాల వదినా కదలానంటుంది\nదాగుడుమూతా లాడాలంటే మెదలానంటుంది !\nఅన్నావెంటా షికారుకైతే వదలానంటుంది !\nకొత్తా మొగుడూ పలకారిస్తే సిగ్గూ పడుతుంది\nకొంచెం కొంచెం మచ్చికచేస్తే మెత్తాపడుతుంది !\nఆడబడుచులు తియ్యారిస్తే తీపిగ చూస్తుంది\nదాగుడుమూతా లాడినరోజులు మరిచేపోతుంది!\nఅత్తాచెప్పిన కొత్తాపనులు చేయానంటుంది!\nమామా కోరిన పిండివంటలు వండానంటుంది !\nవదినా వదినా వరాలవదినా పలకారిస్తావా ?\nకొత్తా మొగుడి పేరేమంటే కోసాగిస్తావా ?\nవయారి వదినా బంగారమెంతో కావాలంటుందీ\nపరాల వదినా సింగారమెంతో చేయాలంటుంది!\nమిఠారి వదినా గారాబమంటే మిడిసీపడుతుంది !",
            "book_page_end": 14
        },
        {
            "title": "కుట్టికన్ను పుట్టిన రోజు",
            "book_page_start": 13,
            "pdf_page_start": 15,
            "pdf_page_end": 18,
            "author": "పాలంకి వెంకటరామచంద్రమూర్తి, మదరాసు",
            "genre": "హాస్యం/నాటకం",
            "moral": "దొంగతనం చేసిన ధనం దొంగకు కూడా నిలవదు. కష్టపడకుండా సంపాదించిన సొమ్ము పరులపాలవుతుంది.",
            "keywords": [
                "దొంగతనం",
                "పిసినారి",
                "బాడుగ",
                "మనియార్డరు",
                "పోలీసు"
            ],
            "characters": [
                "సేతురామయ్య",
                "కుట్టికన్ను",
                "దొరరాజు (ఇనస్పెక్టర్)",
                "గుమాస్తా",
                "ఇళ్ల కాపురాలున్నవారు"
            ],
            "locations": [
                "చెన్నపట్నం",
                "ఎళుంబూరు",
                "తొండియారుపేట",
                "పరశువాకం",
                "ముత్యాలపేట",
                "పోస్టాఫీసు"
            ],
            "content": "చెన్నపట్నం పాతమాంబళంలో సేతు రామయ్య అనే అతడొకడున్నాడు. అతనికి ఎళుంబూరులొ ఏడు, తొండియారుపేటలో తొమ్మిది, పరశువాకంలో పదీ, ముత్యాల పేటలో మూడూ, మొత్తం ఇరవై తొమ్మిది ఇళ్లున్నాయి. అతను నెలనెలకీ వెళ్లి ధరాణా కూచుని నిక్కచ్చిగా బాడుగ వసూలు చేసుకురావటమేగాని ఆ యిళ్లల్లో వేటికీ కూడా మరామత్తు చేయించినపాపాన్ని పోయేవాడుకాదు. పైగా ఇళ్లగిరాకీ రావ టంతో ప్రతీయింటికీ బాడుగ హెచ్చుచేసి వేశాడు. ' ఇవ్వలేము ' అన్నవాళ్లని 'ఖాళీ చేసి పొండి' అన్నాడు. ఎవళ్ళయినా ఒక వేళ ఎదురుతిరిగినట్టయితే వాళ్ల వాటాలో ఎలక్ట్రి తీగలు తెంపీ, కుళాయి గొట్టాలు లాగివేసి ముప్పుతిప్పలూ పెట్టి మూడు చెరు వు ల నీళ్లు తాగించి వదిలేవాడు. సేతురామయ్యకు చాలా ఇళ్లు ఉండ టంచేత అద్దె వసూళ్లలో ఎక్కడ ఏయిల్లు మరిచిపోతానో అన్నభయంకొద్దీ అతడోపని చేశాడు. తన ఇరవైతొమ్మిది యిళ్లల్లోనూ కాపురాలున్నవాళ్ల జాబితా ఒకటి చిరు నామాలతో సహా తయారుచేసి ఉంచు కున్నాడు. ప్రతి ఆసామీ పేరుకీ ఎదురుగా ఆసామీ ఇవ్వవలసిన అద్దెమొత్తంకూడా రాసి ఉంచి, ఆ ప్రకారం వాళ్ళవద్దనుంచి నెలనెలా కచ్చితంగా బాడుగలు వసూలు చేసుకునేవాడు. ఇలాగే ఓమాటు ఇంటింటికీ వెళ్లి అద్దె వసూలు చేసుకుని, ఆ నోట్లన్నీ జాబితాతో సహా తన మనీపర్సులో భద్రపరుచుకుని సరిగా మిట్టమధ్యాహ్నం మిడసరిలగ్నం వేళ యెళుంబూరులో ఎలక్ట్రి రైలెక్కి మాంబళం స్టేషన్లో లో దిగేడు. టిక్కెట్టు కోసం జేబులో చెయ్యి పెట్టేటప్పటికి చేతికి టిక్కట్టు మాత్రమే తగిలింది కాని పర్సు కనబడలేదు ! సేతురామయ్య కాళ్లు తేలిపోయి 'లబో లబో' మన్నాడు. అంతా చుట్టూ మూగారు. ఎవరేం చెయ్యగలరు?' పాపం! సొమ్ము పోయిందిట ' అంటూ ఒకమాటు సానుభూతి కనపరచి ఎవరి తోవన వారు పోయారు. అతనంటే కిట్టనివాళ్లు మాత్రం 'అన్యాయంగా గుంజుకున్న డబ్బు నిలు స్తుందటయ్యా? అలా కావలిసిందే శాస్త్రి' అంటూ అతని మొహంమీదనే అనేసి అక్కసు తీర్చుకున్నారు. ఎళుంబూరు స్టేషన్లో సేతురామయ్య, ఎక్కిన రైలుపెట్టెలోనే, పర్సు పోయే సమ యానికి జేబుదొంగ కుట్టికన్ను ఉన్నాడు, కుట్టికన్ను తన జేబువైపు చెయ్యి పెడు తూవున్న సంగతి సేతురామయ్యకి తెలి యనే తెలియదు. ఎప్పుడు ఎలా కొట్టి వేశాడో, సేతురామయ్య జేబులోని పర్సుతో సహా కుట్టికన్ను, సేతుపేట స్టేషన్లో దిగిపోయి, మరి కనపడకుండా మాయ మయ్యాడు. కుట్టికన్ను అలా వెళ్లి వెళ్లి యెవరూ లేరనుకున్న ఒకచోట ఆగేడు. ఎకాయెకీని యింటికి పోతే తీరిపోను ! కాని ఆత్రత కొద్దీ ఒక్కమారు అటూ ఇటూ చూసి, పర్సు తెరిచి రూపాయల నోట్లు లెక్క పెట్టడం మొదలెట్టేడు. అవన్నీ నూరేసి రూపాయల పెద్దనోట్లు కావటంచేత, అతని ఉత్సాహానికి మేరలేకపోయింది. ఆ సంతో షంలో కూనరాగాలు తీసుకొంటూ 'లాభం కలిగే...' ఆని ప్రారంభించి, \"మూడు వందల ఎనభైమూడు!” అని లెక్క పెట్టి ముగించేటప్పటికి \"ఎవరు ? కుట్టి కన్నేనా?” అనే మాటలు వినిపించాయి. వాడు ఉలిక్కిపడి వెనక్కి తిరిగి చూచే టప్పటికి పోలీసు సబిన్స్పెక్టరు దొరరాజు ప్రత్యక్షమయాడు! ఇనస్పెక్టర్ని చూడటం తోనే వాడి ఆనందమంతా అణగారి పోయింది ! దొరరాజు ఆ పర్సూ, రూపాయల నోట్లూ చూచాడు. \"ఏం కుట్టికన్నూ, ఓమాటు జైలుకు వెళ్లొచ్చికూడా దొంగతనం మాన లేదన్నమాట?” అన్నాడు. నోట్లతోబాటు ఇరవైతొమ్మండుగురి చిరునామాలూ ఉన్న సేతురామయ్య జాబితా కనపడింది. \"ఆ జాబితా యేమిటి, కుట్టికన్నూ ?” అని అడిగేడు దొరరాజు. ఆ జాబితా యేమిటో కుట్టికన్నుకు మాత్రం యేం తెలుసు? తలవని తలంపుగా కుట్టికన్నుకి ఒక రక్షణో పాయం తోచింది ! \"ఇనస్పెక్టరుగారూ, ఈ జాబితాలో ఉన్నవాళ్లంతా నా స్నేహితులండీ. మీరే మనుకుంటున్నారోగాని, నేను ఇదివరకు మల్లేకాదు. జైల్లోంచి రావటంతోనే బుద్ధి తెచ్చుకుని తుంటరి స్నేహాలు వదిలేసి మంచి సహవాసాలు చేశాను\" అన్నాడు. \"సరే కాని, ఈ పర్సూ, రూపాయలూ ఎక్కడివీ ?” అని అడిగాడు ఇన్స్పెక్టరు. \"ఎక్కడివేమిటి సార్, చెమటోడ్చి సంపా దించాను, సార్. ఇదివరకు ఎవళ్లెవళ్లవో పర్సులు కొట్టేసి పాపం సంపాదించాను కదండీ? ఆ పాత పాపమంతా పోగొట్టు కోవాలనిపించి 'ఏంచేస్తే బాగుంటుందీ?' అని ఆలోచించాను. నన్ను మంచిమార్గం లోకి తీసుకొచ్చిన యీ పెద్దమనుషు లందరికీ ఓమంచి రోజు చూసుకుని కాస్త కాస్త సొమ్ము మనియార్డరు చేసేద్దామని తోచి, సొమ్ము కూడబెట్టేను. ఈవేళ నా పుట్టిన రోజు. ఇంతకన్నా మంచి రోజేముం టుంది? ఎవళ్లెవళ్లకి ఎంతెంత మని యార్డరు కట్టదలుచుకున్నదీ ఈ జాబితాలో రాసిపెట్టుకుని, అనుకున్న ప్రకారం మని యార్డర్లు చేసేద్దామని జాబితా, సొమ్మూ పట్టుకొచ్చాను” అన్నాడు కుట్టికన్ను. ఇదంతా కుట్టికన్ను కల్పించిన కధ అని దొరరాజుకు తెలుసు. \"సరే, పద. పోస్టాఫీసుకి!” అన్నాడు. దాంతో కుట్టికన్ను తెల్లబోయాడు. కిక్కురుమనకుండా లేచి ఇనస్పెక్టరువెంట పోస్టాఫీసుకి వెళ్లి, ముక్కూమొగం ఎరగని ఆ ఇరవైతొమ్మండుగురికీ జాబితాప్రకారం సొమ్మంతా మనియార్డరు కట్టేశాడు! దాంతో సరిపోయిందా ? పోస్టాఫీసులో గుమాస్తా మనియార్డరు ఫారాలలో సొమ్ము సరిచూసుకుని, \"మనియార్డరు కమిష నేదీ ?” అన్నాడు. కమిషను మాటే మరిచి పోయాడు కుట్టికన్ను. దానిమాట జ్ఞాపకం ఉంటే, కమిషన్ మినహాయించే సొమ్ము పంపివుండును ! ఇప్పుడింక ఏమనుకుంటే ఏం లాభం ? సొంత సొమ్ములోంచి నాలుగు రూపాయల పైచిల్లరతీసి చెల్లించుకున్నాడు. సేతురామయ్య ఇళ్లలో కాపురాలున్న ఆ ఇరవైతొమ్మండుగురికీ మనియార్డరు మర్నాడే అందేయి. ఆ కుట్టికన్ను ఎవరో, వాడు తమకు సరిగ్గా ఒక నెల అద్దెకు సరి పడిన సొమ్మే ఎందుకు మనియార్డరు చేశాడో ఎవరికీ బోధపడలేదు. తరువాత సేతురామయ్య వాళ్లందరితోటీ పర్సు పోయిన సంగతి చెప్పినప్పుడు వాళ్లలో కొందరు బుద్ధిమంతులు, సేతు రామయ్యమీద ఉండే కోపంకొద్దీ ఎవడో అతని పర్సు లాగేసివుంటాడనీ తనసొమ్ము మినహాయించుకొని, జాపితా పకార్రం సోదరభావంతో తక్కిన సొమ్ము తమకు మనియార్డర్లు చేసి ఉంటాడనీ, ఊహించు కుని వూరుకున్నారు. కుట్టికన్ను పుట్టినరోజు ఇలా గడిచింది. చేజిక్కిన సొమ్ముకి లెక్కలొచ్చి యెగిరి పోవటమేగాకుండా పాపం, అతని స్వంత సొమ్ముకూడా చెయివదిలిపోయింది !",
            "book_page_end": 16
        },
        {
            "title": "విచిత్ర కవలలు",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ఫాంటసీ/సాహసం",
            "moral": "ఇతరులను మోసం చేయాలని చూసిన గెడ్డంవాడు చివరకు తన మహత్తులన్నీ కోల్పోయాడు. కష్టకాలంలో తెలివిగా వ్యవహరించడం ముఖ్యం.",
            "keywords": [
                "కవలలు",
                "మాయలు",
                "గెడ్డంవాడు",
                "భస్మం",
                "గుఱ్ఱం"
            ],
            "characters": [
                "ఉదయనుడు",
                "నిశీధుడు",
                "సంధ్య",
                "గెడ్డంవాడు",
                "సింహాలు"
            ],
            "locations": [
                "గుహ",
                "కీకారణ్యం",
                "భవనం"
            ],
            "content": "[ బారెడుగడ్డపు జానెడుమనిషియొక్క మాయలో ఉదయనుడూ, నిశీధుడూ, సంధ్యా కుమారుడూ ఎళాచిక్కుకున్నదీ, ఆతర్వాత దైవశాత్తు మాయలవాడికిట కు ఉదయనుడు ఎలా కనిపెట్టగలిగింది తెలుసుకొనే వున్నారుకదా! తరువాత ఏమి జరిగిందంటే —] మామూలప్పుడే సహజసిద్ధంగా సంధ్యకూ, నిశీధుడికీ పగటివేళ కనుపించదుకదా? అందుకు తోడు ఇప్పుడు గెడ్డపువాడు వాళ్లని మాయంచేశాడాయె! ఆ మాయవల్ల ఉదయ నుడు జానెడు మనిషిగా మారిపోవటమూ, మంచంపై పడుకొని ఉన్న గెడ్డంవాడు మామూలు మనిషి కావటమూ వాళ్లు తెలుసుకోలేకపోయారు గెడ్డంవాడు ఏ క్షణాన లేస్తాడో, లేచి యింకేమి ప్రమాదం తెచ్చిపెడతాడో అని బేజారెత్తిపోతున్నారు. పైగా తమ సోదరుడేమయాడో అనే బెంగ! గెడ్డంవాడి కిటుకు తనకు తెలిసిపోవటమే గాక, వాడిని మోసంచేసి తనుకూడా వానిలా మారిపోయాను కదా అని ఉదయ నుడు సంతోషించాడు. ఈ సంతోషంలో ఉదయనుడు తన సోదరుల సంగతే మరిచి పోయాడు. ఇప్పుడు ఉదయనుడి దృష్టి అంతా తన జేబులలోవున్న భస్మాలపైనే వుంది. ఈ భస్మాలూ, అంజనాలూ ఎందుకు ఉపయోగపడతయ్యా అని ఆలోచిస్తూ వుండగా యాధాలాఫంగా సోదరుల సంగతి గుర్తుకు వచ్చింది. చూచాడు. ఏరి వాళ్లు? ఉదయనుడికి ఏమీ పాలుపోయింది కాదు. ఏమి చెయ్యటానికీ తోచక అలాగే పచార్లు చేస్తుండగా మెలకువవచ్చి గెడ్డపువాడు లేచాడు. ఎదుట అచ్చగా తన స్వరూపం తోనే ఒక చెయ్యిలేని ఉదయనుడు కని పించేసరికి గెడ్డపువాడికి అంతా అర్థం అయి పోయింది. తన బండారం బయటపడిందే అని లోలోపల మండిపోతున్నా పైకిమాత్రం కొంచెంకూడా కోపం కనబరచలేదు. వాడు నెమ్మదిగా ఉదయనుడివైపుకి నడచివస్తూ, \"మీరెవరో అసాధ్యులలాగా వున్నారే! ఇంతకాలానికి నా రహస్యం కని పెట్టగలిగిన సమర్థులను చూడగలగటం నిజంగా నా అదృష్టమే అని భావిస్తున్నాను. ఐతే, దీనివల్ల మీకు కలగబోయే లాభం ఏమి లేదు. మీరు యిక్కడికి వచ్చిన పని ఏమిటో చెప్పితే నేను క్షణంలో నెరవేరు స్తాను. నేనుండగా మీరు శ్రమపడటా మెందుకు?\" అని అంటూ, ఉదయనుడి. మెడలోవున్న దండకోసం అనేకవిధాల ప్రాధేయపడి అడిగాడు. అంత తేలికగా టోపిపడేవాడా ఉదయ నుడు ! \" ముందు నా సోదరులను ఎక్కడ దాచావో చెప్పు, తరవాత సంగతి ఆలో చిద్దాం” అన్నాడు. \"ఎక్కడా దాచలేదు, ఇక్కడే వున్నారు. అదుగో నీ చొక్కా ఎడమజేబులో వున్న డబ్బీలోని నల్లని భస్మం అక్కడ చల్లు\" అంటూ వాళ్లని మాయం చేసిన చోటు చూపించాడు. అలాగే ఉదయనుడు నల్ల భస్మం చల్లేసరికి ఒక్కసారిగా నిశీధుడూ, సంధ్యా ప్రత్యక్షమయారు. తర్వాత ఉదయనుడు \"సరేకాని, నా చెయ్యి తిరిగివచ్చే మార్గం కూడా చెప్పు\" అన్నాడు గెడ్డంవాడితో. \" దీనికి మందు నీదగ్గిరే వుంది. చూడు నీ కుడిజేబులో పచ్చని అంజనపు డబ్బీ వుంది. అది తీసి మొండిచేతికి రాయి\" అన్నాడు గెడ్డపువాడు. ఉదయనుడు అలాగే చేసేసరికి తిరిగి మామూలు చెయ్యి వచ్చేసింది. ఇప్పుడు ఉదయనుడికి తన జేబులో వున్న తెల్ల భస్మమూ, ఎర్ర అంజనమూ ఎందుకు ఉపయోగపడతయ్యో తెలుసు కోవాలని తొందర కలిగింది. గెడ్డపువాడికి అవి చూపు తూ \"ఇవి దేనికి?” అని అడిగాడు. గెడ్డపువాడు నవ్వుతూ, \"ఈమాత్రం గ్రహించలేవూ? నీ సోదరులని మాయం చేసింది - ఈ తెల్లని భస్మంతోనే. నీ చెయ్యి మాయం చేసింది ఆ ఎర్రని అంజనంతో” అంటూ మర్మాలన్నీ బయటబెట్టాడు. \"మరైతే ఈ తువ్వాలు దేనికి?” అని ప్రశ్నించాడు ఉదయనుడు. \"దానివల్ల రెండు ఉపయోగాలు ఉన్నయ్. మీరు కోరుకొన్న ఆహారం ఏదైనా సరే మనసులో తలుచుకుని తువ్వాలు పరిచారంటే వెంటనే అది తయారవుతుంది. ఏవిధమైన వ్యాధినయినా యిది నయం చేస్తుందికూడా” అని చెప్పాడు గెడ్డపువాడు. \" అయితే మా కంటిచూపులలో భేదాలు మారిపోయేట్టు చేయగలదా ఈ తువ్వాలు?” అని మళ్లీ అడిగాడు ఉదయనుడు. \" చూవులేమిటి, భేదాలేమిటీ?” అని గెడ్డపువాడు ఆశ్చర్యంతో అడిగేసరికి, ఉద యనుడు తను చీకటిలో చూడలేకపోవటం, అలాగే తన సోదరులు వాళ్లకు అనుకూలం కాని వేళలలో చూడలేకపోవటం వివరంగా చెప్పాడు. అంతా విన్నతరవాత గెడ్డపువాడు, \"ఓహెూ ఇదా సంగతి? మీ ముగ్గురికి మామూలు చూపు వచ్చే మార్గం చెబుతా కాని ముందు నా దండ నాకు యివ్వు, మరి ” అన్నాడు. కాని ఉదయనుడికి తెలుసు, ఏమాత్రం ఏమరివున్నా గెడ్డపువాడు తమని ప్రాణాలతో వదలడని, అందువల్ల యుక్తిగా యిలా చెప్పాడు—\" తాతా! మాకు చూపు వచ్చే మార్గం చెప్పు. ఇది వక్కటే మాకు మిగిలి వున్న కోరిక, ఇక్కడికి పడమటి దిక్కుగా పదిమైళ్ల దూరంలో ఒక గుహ వుంది. నీ దండ ఆ గుహలో వుంచి వెళిపోతాము. నీవు వచ్చి దానిని తీసుకుపోవచ్చు” అని చెప్పాడు. ఆ దండ తనకు ఆయువుపట్టయి వుంది కనుక గెడ్డపువాడు ఈ యేర్పాటుకు పప్పు కొనక తప్పిందికాదు. ఇంతలో నిశీధుడూ, సంధ్యా లేచి వచ్చి, \" అన్నయ్యా ! వీడి జీవానికి పడి మనం యింతవరకూ కడుపులు కాల్చుకునే వున్నాం. భలే ఆకలి వేస్తోంది. ఏదీ ఆ తువ్వాలు మహత్తు ఎంతవరకు నిజ మో చూదాం!\" అన్నాడు. నిజానికి ఈమాట ఉదయనుడికి తోచనే లేదు. ఎప్పుడైతే సోదరులు ఈ మాట అన్నారో ఉదయనుడు రకరకాల ఫలాల పేర్లూ తలుచుకుని తువ్వాలు పరిచాడు. మరుక్షణాన తువ్వాలునిండా నవనవ లాడుతూ రకరకాల పళ్లూ నిండి కను పండువుచేసినై. ఉదయనుడు కొన్ని ఫలాలు తన సోదరులకిచ్చి, తాను కొన్ని తీసు కున్నాడు. కాని ఎన్ని తీసినా తువ్వాలుమీది పళ్లు తరగనేలేదు. అందుచేత, దుష్టు డైనప్పటికీ గెడ్డపువాడికికూడా కొన్నిపళ్లు పెట్టాడు. కడుపునిండాక ఉదయనుడు తువ్వాలు మడిచి జేబులో వుంచుకుని \" మరి ఇక మా చూపులు సరి అయ్యే మార్గం చెప్పు. చూపులు వస్తే మాదారిన మేము పోతాం” అన్నాడు. అందుకు గెడ్డపువాడు \" నీ దగ్గిరవున్న ఎర్ర అంజనం వుండచెయ్యి. ఆ వుండని ఈ నారపీచులో చుట్టి ముట్టించు. దానిలోంచి బ్రహ్మాండమైన పొగ వస్తుంది. మీరు ముగ్గురూ ఈ తువ్వాలు తలపైన కప్పుకొని ఆ పొగ మీ కళ్లకి తగిలేట్టు చూడాలి ఒక్క అయిదు నిమిషాలు అలా వున్నట్లైతే మీకు మామూలు చూపు వచ్చేస్తుంది\" అని చెప్పాడు. అలాగే ఉదయనుడు ఎర్ర అంజనం వుండచేసి ఆ వుండని నారపీచులో కట్టాడు. కాని నిప్పు ఎక్కడినుంచి తేవటం ? ఉదయనుడు ఏమి చెయ్యటమా అని ఆలోచిస్తుండగా గెడ్డపువాడు రెండు చెకుముకి రాళ్లు తెచ్చి నిప్పుచేసి అంటిం చాడు. నారపీచులోవున్న ఆ వుండ అంటు కోగానే బ్రహ్మాండమైన పొగ లేచింది. ఉదయనుడు తన సోదరులనుకూడా తీసు కని, ముగ్గురూ ఆ పొగలో కూచుని తలల పైన తువ్వాలు కప్పుకున్నారు. అయిదు నిమిషాల తరవాత ముగ్గురూ బయటికి వచ్చారు. ఒక్కొక్కళ్ల కళ్ల వెంబడి నీరు కాలువలా ప్రవహించి, కొంత సేపటికల్లా కంటితడి ఆరిపోయింది. కాని, ఆశ్చర్య మేమిటంటే, తమకు మామూలు చూపు వస్తుందని యింతా చేస్తే గెడ్డపువాడు చెప్పినట్టు చెయ్యటంవల్ల చూపు రాకపోవటమే కాక, యిప్పుడు కనుగ్రుడ్లే మాయమైపోయినై. ఉదయనుడు ఉగ్రుడైనాడు. \"ఏమిరా దుర్మార్గుడా ! ఇదేనా నీవు మాకు చూపులు తెప్పించటం ?” అంటూ ఉరమసాగాడు. అందుకు గెడ్డపువాడు \"తొందరపడకు బాబూ! మిమ్మల్ని మోసమే చెయ్యాలను కుంటే ఈ రహస్యాలన్నీ చెప్పేవాడినా ? అసలు పని ముగియందే అలా కేకలు వేస్తా వెందుకు ? ఇప్పుడు కనుగ్రుడ్లుకూడా లేవు కదా? నీ దగ్గిరవున్న ఆ పచ్చ అంజనం రెప్పలపైన రాచుకొని చూడు\" అన్నాడు. అలాగే ఉదయనుడు ఆ అంజనం కంటి రెప్పలపైన రాచుకునేసరికి మామూలుగా కళ్లు వచ్చేసినై. వెంటనే సోదరుల కళ్లకి కూడా రాచాడు. వాళ్లకి వచ్చేసినై. తాను గెడ్డంవాడి పైన అనవసరంగా కోపపడ్డందుకు ఉదయనుడు సిగ్గుపడ్డాడు. రాత్రి వేళల తప్ప చూపు కనిపించని నిశీధుడూ, సంధ్య వేళ తప్ప చూపు కనిపించని సంధ్యాకూడా యిప్పుడు చక్కగా చూడగలుగుతున్నారు. ఇందుకు వాళ్లు ఎంతో ఉప్పొంగిపోయారు. ఆతర్వాత వాళ్లు తమ గుణాల్ని తెచ్చు కుందామని చెప్పి బయలుదేరారు. మొదట ముగ్గురూ అడవిలోకి వచ్చి అంతకుముందు గుఱ్ఱాల్ని కట్టేసిన చెట్టుదగ్గరికి చేరు కున్నారు. ఉదయనుడు తనదగ్గిరవున్న నల్ల భస్మం అక్కడ చల్లేసరికి యధా ప్రకారం గుఱ్ఱాలు రెండూ ప్రత్యక్షమైనై. వాటిని తీసుకుని వాళ్లు గుహలో దాచిన నల్లగుఱ్ఱంకోసం వెళ్లి, దాన్ని కూడా తీసు కుని గెడ్డంవాడి ఇంటికి తిరిగివచ్చారు. అప్పుడు గెడ్డంవాడు \"మీ కోరికలన్నీ నెరవేరినట్టేకదా? ఇక మీదారిన మీరు వెళ్లండి. వాగ్దానం ప్రకారం నా దండ మాత్రం ఆ గుహలో వదిలి వెళ్లండి మాట తప్పితేమాత్రం...\" అని యింకా ఏమో చెప్పబోతుండగా నిశీధుడు అడ్డుతగిలి, \"సరేకాని, అసలింతకూ, నీవెవరవు? దారినపోయే అమాయకులను ఎందుకిలా నిర్బంధిస్తున్నావు ?” అని అడిగాడు. అందుకు గెడ్డపువాడు, \" ఆ సంగతి నేను చెప్పకూడదు. అది గొప్ప రహస్యం. అది వెల్లడించినట్టయితే నేను తలపగిలి చస్తాను. కనుక క్షమించండి” అన్నాడు. సోదరులు ముగ్గురూ ఒక్కమాటగా వానిపైన సానుభూతి కనబరిచి, ఈరహస్యం గురించి అడగకుండా వదిలేశారు. తర్వాత వాళ్లు తమతమ గుఱ్ఱాలమీద బయలుదేరి పోసాగారు. పోతూ పోతూ ఉదయనుడు గెడ్డపువాడితో, \"మరొక్క కోరిక వున్నది. నీ దండ అయితే నీకు యిస్తాము కాని ఈ అంజనాలూ, భస్మాలూ, తువ్వాలూ మాకు యివ్వాలి సుమా” అన్నాడు. ఇందుకుకూడా గెడ్డపువాడు ఒప్పుకోక తప్పింది కాదు. తర్వాత తెల్లగుఱ్ఱంమీద ఉదయనుడూ, నల్లగుఱ్ఱంమీద నిశీధుడూ, ఎఱ్ఱగుఱ్ఱంమీద సంధ్యా బయలుదేరారు. వాళ్లు అలా పోయి పోయి చివరకు గెడ్డపువాడికి గుర్తు చెప్పిన గుహ చేరు కున్నారు. మాట యిచ్చినప్రకారం ఉద యనుడు తనమెడలో దండతీసి ఆ గుహలో పెట్టాడు. ఎప్పుడైతే దండ మెళ్లోనించి తీసి వేశాడో, అప్పుడు ఉదయనుడికి మామూలు రూపం వచ్చేసింది. ఆతర్వాత వాళ్లు తిరిగి తమ గుఱ్ఱాలమీద సాగిపోయారు. కొంతదూరం పో గా వాళ్లు ఒక కీ కా రణ్యంలో ప్రవేశించారు. అప్పటికే చీకటి పడుతూవుంది. రాత్రిపూట ఆ అరణ్యంలో ఎక్కడ తల దాచుకోవటం? ఏమి చెయ్య టమా అని వాళ్లు అలోచిస్తూవుండగా మూడు సింహాలు తమవైపు గర్జించుకుంటు రాసాగినై నిశీధుడికి, సంధ్యకూ ఏమీ తోచింది కాదుగాని యుక్తిపరుడైన ఉదయ నుడు తన దగ్గిరవున్న తెల్ల భస్మం తీసి నిశీధుడిమీదా, సంధ్యమీదా వాళ్ల గుఱ్ఱాల మీదా చల్లాడు. వెంటనే వాళ్లు మాయమ యారు. తన గుఱ్ఱంపైనా తనపైనాకూడా చల్లుకున్నాడు. తనూ మాయమయాడు! వాళ్లు మాయం కావటమూ, ఆ మూడు సింహాలు ఉరుకులెత్తుతూ అక్కడకి చేరటమూ ఒక్కమాటే జరిగింది. విందు భోజనం దొరికిందికదా అని ఎంతో ఆశతో వచ్చిన ఆ సింహాలకి పాపం నిరాశ అయి పోయింది. కొంతసేపు ఆక్కడే తచ్చాడి, వాటిదారిన అవి పోయినై, కాని సింహాలు వెళ్లిపోయినా మామూలు రూపంతో రాత్రివేళ ఆ మహారణ్యంలో సంచరించటం ప్రమాదకరమని తలచి, తెల్లారేవరకూ అదృశ్వరూపంతోనే వుండి పోయారు అన్నాదమ్ములు, తెల్లవారింది. ఉదయనుడు తనవద్దవున్న నల్లభస్మం తనపైనా తన గుఱ్ఱంపైనా సోదరులపైనా వాళ్ల గుఱ్ఱాలపైనా చల్లేసరికి మళ్లీ మామూలు రూపాలు వచ్చేసినై. ఇప్పుడు వాళ్లు ముగ్గురూ గుఱ్ఱాలపైన వాయువేగాన స్వారి చేయగల్గుతున్నారు. గెడ్డంవాడి దయవల్ల ఆందరికీ సరియైన చూపు వచ్చింది కనుక ఎవరు ముందూ, ఎవరు వెనకా అన్న బాధ లేదు. కొంత దూరాన వారికి ఒక నిర్మానుష్యమైన ప్రదే శంలో ఒక భవనం కనుపించింది. \"ఆ భవనం ఎవరు ముందు చేరుకో గలమో చూద్దాం\" అంటూ ముగ్గురూ తమ తమ గుఱ్ఱాల్ని జోరుగా అదలించారు. ఉదయనుడి గుఱ్ఱం శరవేగంతో పోతున్నది. అతనికి కొంచెం వెనుకలో సంధ్య, నిశీధుడు సమానవేగంతో వస్తున్నారు. కాని చిత్రం !– ముందు పోతున్న ఉదయనుడు రెప్ప పాటులో మాయమయ్యాడు. [ ఉదయనుడు ఏమైనట్టు ? ఆ భవనావికీ అతను మాయం కాపటానికి ఏమైనా సంబంధ మున్నదా? ఇంతకూ మళ్లీ సోదరులు ముగ్గురూ కల స్తారా, లేదా ? — వచ్చేనెల చందమానులో ]",
            "book_page_end": 24
        },
        {
            "title": "తుమ్మెదల మెట్టు",
            "book_page_start": 25,
            "pdf_page_start": 27,
            "pdf_page_end": 30,
            "author": "ముద్దా సోమప్పశాస్త్రి, పరశువాకం",
            "genre": "పురాణం/చారిత్రక కథ",
            "moral": "అహంకారం వినాశనానికి దారి తీస్తుంది. భగవంతుని మీద విశ్వాసం ఉంచి, వినయంతో ఉండాలి.",
            "keywords": [
                "సింహాద్రి నారసింహస్వామి",
                "రామానుజాచార్యులు",
                "కృష్ణమాచార్యులు",
                "శాపం",
                "తుమ్మెదల మెట్ట"
            ],
            "characters": [
                "కృష్ణమాచార్యులు",
                "రామానుజాచార్యులు",
                "సింహాద్రినాధుడు",
                "గోగులపాటి కూర్మనాధకవి",
                "మలికినేబ్"
            ],
            "locations": [
                "సింహాచలం",
                "తుమ్మెదల మెట్ట",
                "వాల్తేరు",
                "దక్షిణదేశం"
            ],
            "content": "పూర్వం అనగా సుమారు రెండు వందల సంవత్సరాల కిందట, సింహాచలం దేవా లయంలో ఒక చిత్రం జరిగింది. అది యేమిటీ అంటే—— సింహాద్రి నారసింహస్వామికి కృష్ణమా చార్యులు అనే ఆంతరంగిక భక్తుడు ఒకాయన ఉండేవాడు. ఆ వైష్ణవోత్తముడు భక్తిపూర్వకంగా మధురగానం చేసేసరికి స్వామి మెచ్చుకుని అతని ఎదట ప్రత్యక్షమై ఆచార్యులు పాడే పాటకు అనుగుణంగా నృత్యం చేసేవాడు. ఇలా జరుగుతూవుంటే ఆచారిలో ఒక విధమైన గర్వం బయల్దే ంది. 'సింహాద్రినాధుడికి నేనే ప్రియమైన భక్తుణ్ణి. స్వామికి నేను ఎంతచెబితే అంత ' అని మనసులో అనుకొనేవాడు. ఇదే సమయంలో విశిష్టాద్వైతమతాన్ని ఉద్ధరించినటువంటి శ్రీ రామానుజస్వామి వారు దిగ్విజయ యాత్ర చేసుకుంటూ ఈ దేవాలయానికి విజయం చేశారు. మహాను భావుడైన రామానుజస్వామిని అవతార పురుషునిగా ఎంచి అందరూ అనేకవిధాల గౌరవిస్తూవుండగా కృష్ణమాచార్యులు మాత్రం నమస్కారమైనా చేయక నా అంతటివాడను నేను అనే అహంభావంతో ఆయనవైపే చూడటం మానివేశాడు. సర్వజ్ఞుడైన రామానుజాచార్యులవారు ఈపాటి గ్రహించలేరా ?—ఆతని మనసుకి పట్టిన గర్వాన్ని ఇట్టే తెలుసుకున్నారు. ఆయనే స్వయంగా కృష్ణమాచారిని పలక రించి, వినయపూర్వకంగా \"స్వామీ! - కృష్ణమాచార్యోత్తమా! మీరు నాకొక్క ఉపకారం చేసి, తరణోపాయం చెప్పాలి. ఈ రాత్రి సింహాద్రినాధుని సన్నిధానమందు దేవరవారు గానమొనర్చి, ఆ దేవదేవుని ప్రసన్నునిగా చేసికొన్నతరువాత ' దాను'.ఎకి ముక్తి వున్నదా లేదా ?' అని అడగండి. వారుఏమి సెలవిస్తారో వినండి. తరువాత 'మీకు మోక్షం ఉన్నదా లేదా' అనికూడా ప్రశ్నించండి. స్వామి చెప్పే ప్రత్యుత్తరం జాగర్తగా తెలుసుకుని రేపు ఉదయాన ఈ దాసునికి తెల్పండి\" అన్నారు. ఈ మాటకు కృష్ణమాచారి చాలా సంతోషించాడు. ఏమీ అంటే— అవతార మూర్తి అని ఎవరికైతే లోకమంతా జోహారు చేస్తున్నదో, ఆ రామానుజుడే తనను ఈ విధంగా ఆశ్రయించటంకంటే కావలిసిన దేముంటుంది !— అందుచేత ఆ రాత్రే తన దివ్యగానం చేత స్వామిని మెప్పించి, ప్రత్యక్షం చేసు కుని \"దేవాదిదేవా !— దక్షిణదేశాన్నుంచి రామానుజాచార్యుడనే యతీశ్వరుడు ఒకా యన వచ్చి ఉన్నాడు. ఆయనకు ముక్తి ఉన్నదా లేదా? ఈవిషయం దేవరను అడిగి జవాబు చెప్పుమన్నాడు. ఏమిటి ఆజ్ఞ?” అని అడిగాడు. అప్పుడు సింహాద్రినాధుడు \" ఓయీ భక్తవరేణ్యా ! ఆ రామానుజుడు కేవలమూ మునీంద్రుడాయెనే. ఆయన ఇచ్చినవారికే ముక్తి కలుగుతూవుండగా ఆయనకు ముక్తి వున్నదా లేదా అనేది ఒక ప్రశ్నా? అదీ సందేహమేనా?\" అని బదులు చెప్పాడు. \"ఐతే స్వామీ! నాకు మోక్షం కలదా?” అంటూ మళ్లీ ప్రశ్న వేశాడు కృష్ణమాచారి. అందుకు స్వామి \"ఓయి కృష్ణమాచార్యా ! నీవు నాకు ప్రియమైన భక్తుడవే. నిజమే. కాని, నీకు మోక్షమివ్వటానికిమాత్రం నాకు అధికారం లేదు. ఏమంటే —' విభూతి ద్వయాధికారం' ఇదివరకే రామాను జాచార్యునికి ఇచ్చివేశాను. ఎవరికి మోక్ష మివ్వటానికైనా ఆయనే సర్వాధికారి. కనుక, నీకు మోక్షం కావలెనంటే నీవు వెళ్లి ఆయననే ఆశ్రయించాల్సి వుంటుంది \" అని చెప్పారు. భగవంతుని వాక్యాలు వినగానే అంతులేని అహంకారం చెలరేగి, కృష్ణమా 'చార్యుడు ఉగ్రుడయ్యాడు. \"ఇంతకాలమై నిన్ను ఆశ్రయించిన ఫలమిదేనా? పరమపదంకోసం పరులను ప్రార్థించ మంటావా? అమితమైన భక్తి తాత్పర్యా లతో ఇన్నేళ్లుగా నిన్ను కీర్తించి భజించానే! చివరకు నన్ను ఇలా మోసగిస్తావా?” అని నోటికి వచ్చినట్టల్లా నిష్టురంగా మాటాడ జొచ్చాడు. ఈ నిష్టురాలకు సహించలేకపోయాడు సింహాద్రి నాథుడు. \" కృష్ణమాచార్యా !— నీవు రాజసుడివి, తామసుడివి. భక్తితో పాడానని ఏదో మహ ఉపకారంగా చెబుతు న్నావే? నీవు పాడావు, నేను ఆడాను. నీ పాటకూ నా ఆటకూ సరీపోయింది. మరేమీ బాకీ మిగులలేదు. ఇప్పుడు అనాలోచి తంగా ఉద్రేకం తెచ్చుకుని నీవు నాపట్ల కఠినంగా మాట్లాడావు కాబట్టి నీవు రచిం చిన కీర్తనలన్నీ నీచులపాలై పోవుగాక !” అంటూ శపించివేశాడు. దేముడిలా శపించేసరికి ఆయన భక్తు డైన కృష్ణమాచార్యునికికూడా తీవ్రమైన కోపం వచ్చేసింది. \" ఓయి అప్పన్నా !— సమస్తమూ నీవే అని నమ్ము కునివున్న నన్ను మోసగించావు. నా జీవితమంతా నాశనం చేశావు. ఇదిగో నేనే నిజమైనభక్తు ణ్ణయితే నీ ఆలయమంతా ఒక్కరీతిగా ఏడురోజులు మండి, గోపురాలూ, మంటపా దులూ అన్నీ కళా కాంతీ లేక పాడుపడి పోవుగాక!” అంటూ సింహాద్రినాధునికి ప్రతిశాపం ఇచ్చాడు. సింహాద్రినాధుని శాపంవల్ల కృష్ణమా చార్యుని కీర్తనలన్నీ నీచులపాలైనాయి. కృష్ణమాచార్యుని శాపప్రయోగంవల్ల మరి కొద్ది కాలానికే 'మలికినేబ్ ' అనే మ్లేచ్ఛ నాయకుడు బ్రహ్మాండమైన తన దండుతో సహా వచ్చి సింహాచల క్షేత్రాన్ని ధ్వంసం చేయ బూనాడు. క్రూరుడైన ఆ యవనులు ఆలయాన్ని ముట్టడించి ఆక్రమించబోతా రనే వర్తమానం మహాభక్తుడు, మహాకవి ఐనటువంటి గోగులపాటి కూర్మనాధునికి ముందుగానే తెలిసింది. ఎవరికీ తెలియకుండా ఆయన తక్షణమే దేవాలయ అంతర్భాగంలోకిపోయి కూర్చుని మహాభక్తి తాత్పర్యాలతో సింహాద్రి దేవుణ్ణి ప్రార్థించాడు. ఆ ప్రార్థనకు ఫలితంగా అతనికి కవితాప్రభావం కలిగి ' వైరిహర రంహ! సింహాద్రినారసింహ!!' అనే మకుటంతో సీసపద్యాలు చెప్పనారంభం చాడు. ఈ పద్యాలలో కూర్మనాథకవి, ఆ యవనులొనర్చే ఘోరాలను శాంతింవ జేయుమనీ శత్రుక్షయము చేయుమనీ కోరాడు. సింహాద్రిదేవుని దుర్బలత్వాన్ని హెచ్చరిస్తూ అరవై పద్యాలవరకూ ముందు నిష్ఠురంగా వర్ణించాడు. కూర్మనాధుడు అరవై ఎనిమిదో పద్యం చెప్పిన వెంటనే కవిచంద్రుని భక్తికి సంత సించి, స్వామి గండుతుమ్మెదలను సృష్టిం చాడు. ఆ తుమ్మెదలు యవనుల సేనను మర్దిస్తూ, వాడి ఐన తొండాలతో పొడుస్తూ, చీల్చి చెండాడుతూ సుమారు పదిమైళ్ల దూరంవరకూ శత్రుదండును పారదోలినై. ఈ ఢాకకు తట్టుకో లేక యవనుల దండు వాల్తేరుకు అరమైలు దూరానవుండే ఒక మెట్టవరకు పారిపోయింది. నాటినించి ఆ మెట్టకు 'తుమ్మెదల మెట్ట' అనే పేరు వచ్చింది. తుమ్మెదల మెట్ట ఇప్పటికీ వున్నది. విశాఖపట్టణానికి అది శ్మశానవాటి కగా ఉపయోగపడుతున్నది. ఈవిధంగా కూర్మనాధకవి సూక్తులవల్లనే సింహాచల క్షేత్రానికి క్షేమంకలిగింది. తరువాత కూర్మ నాధకవి తన నరసింహశతకంలొనే స్వామి మహిమను కొనియాడుతూ కొన్ని క్షమా పణ పద్యాలు చక్కగా వర్ణించి చెప్పాడు.",
            "book_page_end": 28
        },
        {
            "title": "పతివ్రతల సభ",
            "book_page_start": 29,
            "pdf_page_start": 31,
            "pdf_page_end": 34,
            "author": "సి. అమృతవల్లి, ధర్మవరం",
            "genre": "నీతి కథ/పురాణ కథ",
            "moral": "భర్త సంతోషమే పరమావధిగా భావించి, భర్త కోపపడితే కూడా అందుకు ముందుగానే సిద్ధంగా ఉండే అత్యున్నతమైన విధేయతే నిజమైన పాతివ్రత్యం.",
            "keywords": [
                "పతివ్రత",
                "నారదుడు",
                "పార్వతి",
                "గవిరి",
                "గంగులు"
            ],
            "characters": [
                "సరస్వతి",
                "లక్ష్మి",
                "పార్వతి",
                "సీత",
                "సావిత్రి",
                "అరుంధతి",
                "అనసూయ",
                "సుమతి",
                "నారదుడు",
                "గవిరి",
                "గంగులు",
                "బ్రహ్మ",
                "విష్ణు",
                "విఘ్నేశ్వరుడు",
                "కుమారస్వామి"
            ],
            "locations": [
                "కైలాసం",
                "భూలోకం",
                "గుడిసె",
                "గ్రామం"
            ],
            "content": "పూర్వం ఒకప్పుడు పతివ్రతలందరూ ఒక చోట చేరి పెద్ద సభ చేశారు. చేశారే కాని, ఆ సభ సొంతమయిందికాదు. ఏమంటే ఏ సభకైనా ఒక అధ్యక్షుడో, అధ్యక్షురాలో ఉండాలికదా? ' మన సభకి ఎవరిని అధ్యక్షురాలుగా ఎన్నుకుంటే బాగుం టుందీ?' అన్న సమస్యే వారిలో వారికి తెమిలింది కాదు. వాళ్లల్లో ఎన్నో పార్టీలు ఉండటంచేత వాదోపవాదాలు చెలరేగి, నాలుగైదు : ఘంటలు చర్చ జరిగాక ఒక నిశ్చయానికి రాలేక సభ చాలించేసి ఎవ రిళ్లకు వాళ్లు వెళ్లిపోయారు. వెళ్లి ఊరుకున్నారా ? సరస్వతీదేవి వెళ్లి భర్త ఐన బ్రహ్మదేవుడితో ' చూశారా, ఏం చేశారో వాళ్లంతా? నేను మహాపతివ్రతను కానా? పతివ్రతను కనుకనే కదండీ నన్ను మీరెప్పుడూ నాలికమీద ఉంచుకుం టున్నారు?' అంది. సరస్వతిలాగే 'లక్ష్మీదేవి విష్ణుమూర్తితో ఫిర్యాదు చేసి, 'ఈ లోకంలో నాకంటె పతివ్రత ఎవరు? నన్ను మెచ్చుకునేకదా నాకు మీ వక్షస్థలంమీద చోటిచ్చారు?' అంది. పార్వతి వెళ్లి భర్తతో ' మీరు నాకు అర్ధ శరీరమే ఇచ్చేశారు! మహాపతివ్రతననే కదా?' అని అడిగింది. సీత, సావిత్రి, అరుంధతి, అనసూయ, సుమతి మొదలైన వారంతాగూడా తమతమ భర్తలతో తమ గొప్పతనాన్ని చెప్పుకుని, అగ్రాసనాధిపత్యం తమకు రాలేదని చిన్నబుచ్చుకున్నారు. ఇంతలో నారదుడు ఎక్కడినుంచో వచ్చి, ఒక్కొక్క పతివ్రత ఇంటికే పని గట్టుకువెళ్లి, ' ఎవమ్మోయ్, నీకంటె మహా పతివ్రత ఒకామె భూలోకంలో ఉంది సుమా!' అని చెప్పనారంభించాడు. 'యమధర్మరాజు చేతిలోంచి భర్తను బ్రతికించుకొచ్చాను నేను. నాకంటె గొప్పదా ఆమె?' అంది సావిత్రి. ' మానం కాపాడుకొనటానికి త్రిమూర్తులనుకూడా పసిబిడ్డలుగా చేసి పాలిచ్చాను. నాకంటే గొప్పదటయ్యా, నువ్వు చెప్పినావిడ?' అన్నది అనసూయ. భర్త ప్రాణాలు కాపాడటానికి సూర్యుడు ఉదయించకుండా చేశాను. నాకంటే గొప్పదంటావా ఆవి డెవరో ?' అని అడిగింది సుమతి. ఇలాగే తక్కినవాళ్లుకూడా అడిగేసరికి నారదుడు 'గొప్పదేనమ్మా. మీ అందరికంటె గొప్పదే' అని నిర్మొగమాటంగా చెప్పివేశాడు. ఆమె ఎవరో, ఆవిడ గొప్పతనమేమిటో చూడాలనిపించింది వాళ్లందరికీ. 'మీరంతా కట్టుగట్టుకుని వెళ్లేరంటే ఆమె హడిలి పోతుంది. మీలో ఎవరో ఒకరు వెళ్లి చూసి రండి' అన్నాడు నారదుడు. నారదుని వద్ద ఆ పతివ్రత చిరునామా పుచ్చుకుని ముందుగా పార్వతీదేవి బయల్దేరింది. నారదుడు చెప్పిన నెంబరుగల ఇల్లు ఒక పూరిగుడిసె. పైగా తలుపు బిగించి ఉంది. పార్వతీదేవి గుమ్మంవద్ద నిలబడి, 'ఎవరమ్మా లోపల ? నేను ఫలానా పార్వతీ దేవిని. కాస్త తలుపు తియ్యి' అంది. లోపలున్నామె తలుపు తియ్యకుండానే \"అమ్మా, మీరు వస్తారని కాస్త ముందుగా తెలిసి ఉంటే ' తలుపు తియ్యవచ్చా?' అని నా భర్తగారిని అడిగి ఉందును. ఆయన ఎక్కడికో వెళ్లేరు. ఈ రాత్రి ఆయన వచ్చాక అడిగి ఆయన అనుజ్ఞ ఐతే రేపు తలుపు తీస్తాను. కాబట్టి మీరు రేపోసారి మళ్లీ దయచెయ్యండి\" అంది. పార్వతి ఆశ్చర్యపడి, మాట్లాడకుండా కైలాసానికి తిరిగి వెళ్లిపోయింది. గుడిసెలోవున్న ఆ మహాపతివ్రత పేరు గవిరి. అది ఆ గ్రామంలో పచ్చగడ్డి కోసి అమ్ముకునే గంగులు అనే పేదవాని భార్య. గంగులు పచ్చగడ్డి మోపు అమ్మేసి ఆ సాయంకాలం ఇంటికొచ్చాక గవిరి భర్తతో పార్వతీదేవి వచ్చినట్టు చెప్పి 'తలుపు తియ్యమంటారా?' అంది. 'తప్పకుండా తియ్యి' అన్నాడు గంగులు. ఆ మర్నాడు పార్వతీదేవి మళ్లీ ఆ గుడిసెవద్దకు వచ్చింది. తల్లి ఎక్కడికో వెడుతోందని కనిపెట్టేసిన విఘ్నేశ్వరుడు, ' సన్నుకూడా తీసుకువెళ్లమ్మా ' అని ఆవిడ వెంటపడ్డాడు. గవిరి పార్వతీదేవికి తలుపు తియ్యబోతోంటే విఘ్నేశ్వరుడిమాట విని పించి, ' ఎవరమ్మా, నీకూడా వస్త?' అని అడిగింది. ' మా అబ్బాయేనమ్మా గణపతి' అంది పార్వతి. కాని గవిరి తలుపు తియ్య లేదు! ' అమ్మా, మీ ఒక్కరికీ తలుపు తియ్యటానికే నా భర్త అసుజ్ఞ అయింది. నీ కుమారుడుకూడా వస్తాడన్న సంగతి నాకు తెలిసిందికాదు. ఈ రాత్రి మళ్లీ మా ఆయన్ని అడిగి మీ అబ్బాయికి కూడా తలుపు తియ్యటానికి అనుజ్ఞ పుచ్చు కుంటాను. కనుక మీ రిద్దరూ రేపు దయ చెయ్యండి' అని పంపేసింది. 'దేవుడా ' అంటూ పార్వతి కైలాసానికి తిరిగిపోయి మర్నాడు మళ్లీ వచ్చింది. ఈమాటు కుమారస్వామి 'నేనూ వస్తాన' న్నాడుకాని వాడొచ్చాడన్న కారణంవల్ల గవిరి తనకు తలుపు తియ్యదేమో అని భయమేసి, పార్వతి తన రెండో కుమారుణ్ణి తీసుకురాకుండానే వచ్చింది. గవిరి ఈ మాటు పార్వతి రావటంతోనే తలుపు తీసి 'దయ చెయ్యండమ్మా' అని గౌరవించింది. పార్వతి ఆ గుడిసె అంతా పరికించి, గవిరి కున్న శుచి శుభ్రతలకు మెచ్చుకుంది. వాళ్లకి ఆట్టే సామానే లేదు. ఒక ముక్కాలి పీట, పరిచి ఉన్న బొంత ఒక నులక మంచం, తరవాణికుండ, మండుతోన్న పొయ్యి, ప్రక్కన పెనం, అట్లపిండీ ఉన్నై. ఇంకా పెండెనుంచి వ్రేలాడుతున్న ఒక చేంతాడూ, చిలకకొయ్యకు తగిలించి ఉన్న ఒక బెత్తాంకూడా కంటబడ్డాయి. పార్వతీదేవి మాట కలిపించుకోడానికి ఒక్కొక్క వస్తువే చూపి, 'ఇదెందుకు ?' 'ఇదెందుకూ?' అంటూ అడిగింది గవరమ్మని. అందుకు ఆమె, 'నా భర్త అలసి వస్తే కూచోటానికి ఈ ముక్కాలి పీట, కాస్త నడుం వాల్చాలని బుద్ధి పుట్టిం దంటే బొంత ఉన్న ఆమంచంమీద పడుకుంటారు. ' ఆకలి వేస్తోంది. అన్నం' అన్నట్టయితే తరవాణికుండలో అన్నం సిద్ధంగానే ఉంది. 'అన్నం వద్దు. వెచ్చ వెచ్చగా అట్లువేసియ్యి' అంటే, అప్పటి కప్పుడు మొదలెట్టకుండా, పిండీ, మండు తోన్న పొయ్యి అన్నీ సిద్ధంగా ఉంచాను' అని బదులు చెప్పింది. ఆ పేదరాలు భర్తకోసం చేసిన యేర్పా ట్లన్నీ చూసి పార్వతీదేవి మెచ్చుకుంది. కాని ఆవిడకు ఆ త్రాడూ, బెత్తం ఎందుకో మాత్రం తెలిసిందికాదు. వాటిని గురించి అడిగేసరికి గవిరి, \"అమ్మా నా తెలివి తక్కువవల్ల ఎందుకైనా నామీద నా భర్తకి కోపం వచ్చిందనుకోండి. అప్పు డాయన నన్ను ఆరాటకు కట్టేసి, బెత్తాం పుచ్చు కుని కొట్టవలసి ఉంటుంది. పొద్దస్తమానం అలసివచ్చి అప్పటికప్పుడు తాడూ, బెత్తం కోసం వెతుక్కోగలరా? అందుకనే సిద్ధం చేసి ఉంచాను!\" అంది, ఆ మాటలు వినటంతో పార్వతీదేవి ఆశ్చర్యానికి మితిలేకపోయింది. 'మహా పతివ్రతలం' అని పేరుపడ్డ మనమంతా మొగుడు కోపం వచ్చి కొడితే ఎదురు చెప్పక పడి ఊరుకున్నామేగాని, ఈమెకు మల్లే తాడూ, బెత్తం సిద్ధంచేసి ఉంచలేదు. నారదుడు చెప్పినమాట నిజమే. ఈ గవిరమ్మ మనందరికన్నాకూడా మహా పతివ్రత\" అని మెచ్చుకుంటూ వెళ్లి ఈ గాథ తక్కినవాళ్లందరికీ చెప్పింది.",
            "book_page_end": 32
        },
        {
            "title": "పండితరాయలు",
            "book_page_start": 33,
            "pdf_page_start": 35,
            "pdf_page_end": 40,
            "author": "జి. ముందరరామయ్య, సామర్లకోట",
            "genre": "ఇతిహాసం/మత సామరస్యం",
            "moral": "కుల, మత భేదాలు లేవని, దేవుడు ఒక్కడేనని నిరూపించడం ద్వారా జగన్నాధుడు పండితరాయలుగా తన పాండిత్యాన్ని, భక్తిని నిరూపించుకున్నాడు. ",
            "keywords": [
                "పండితరాయలు",
                "లవంగి",
                "జగన్నాధుడు",
                "విశ్వేశ్వరుడు",
                "గంగాదేవి"
            ],
            "characters": [
                "పండితభట్టు",
                "పకీరు",
                "జగన్నాధుడు",
                "సుల్తానా",
                "లవంగి",
                "పాదుషా",
                "సన్యాసి",
                "గంగాదేవి"
            ],
            "locations": [
                "గోదావరి మండలం",
                "ఢిల్లీ",
                "కాశీ",
                "అవంతీపురం",
                "గంగ ఒడ్డు"
            ],
            "content": "గోదావరీ మండలంలో పండితభట్టు అనే ఒక బ్రాహ్మణుడు ఉండేవాడు. ఆయనకు వరసన ఏడుగురు కొడుకులు పుట్టేరు కాని ఒక్కరూకూడా బ్రతకలేదు. ఎనిమిదో మాటు ఆయన భార్యకు నెలలు నిండు తున్నవనగా ఆమె పుట్టెడు దిగులుతో 'ఈ పుట్టబోయే శిశువుమాత్రం బ్రతుకుతుందా? ఇలాంటి దారుణమైన గర్భశోకం రావటానికి నేను యేమి పాపం చేశానోకదా ?' ఆంటూ దుఃఖింపసాగింది. ఇంతలో ఆదారిని పోతూన్న పకీరొకడు అక్కడ ఆగి అల్లాహెూ అగ్బర్!' అన్నాడు. ఆ మాట వినటంతోనే పండితభట్టు భార్య ' మీ అల్లా నిజంగా గొప్పవాడే ఐతే నాకు ఈ శోకం లేకుండా చెయ్యమనండి, చూతాం!' అన్నది పకీరుతో. 'తప్పకుండా చేస్తాడు. నీకు పుట్టబోయే కొడుక్కి ఆయువు, ఆరోగ్యం, పాండిత్యం, ఐశ్వర్యం అన్నీ అబ్బేటట్లు చెయ్యమని మా అల్లాను ప్రార్ధిస్తాను' అని చెప్పి ఆ పకీరు వెంటనే మసీదుకు వెళ్లి అలాగనే ప్రార్ధన చేశాడు. ఆ పకీరు ఎంత గొప్ప భక్తుడోగాని, సరిగా అతని ప్రార్ధనప్రకారమే జరిగింది. తొమ్మిది. నెలలూ నిండిన తరువాత పండితభట్టు: భార్య బాలభానుడులాంటి పిల్లవాణ్ణి కన్నది. అతనికి తలిదండ్రులు జగన్నాధుడు అని నామకరణం చేసి, అల్లారుముద్దుగా పెంచు కుంటున్నారు. అతడు దినదిన ప్రవర్ధ మానుడై పెరిగి, పెద్దవాడై సమస్తమైన విద్యలూ, వేదశాస్త్రాలేగాక విలువిద్య కూడా నేర్చి గొప్ప వీరుడనిపించుకున్నాడు. ఆ కాలంలో ఢిల్లీ సింహాసనంమీద కూర్చుని పరిపాలిస్తూవున్న ఫాదుషాగారికి కూడా పండితభట్టుకి పట్టిన అవస్థే పట్టు కున్నది. వరసగా ఆయన సుల్తానా ఏడుగురు కుమార్తెలను కనటం, వాళ్లలో ఒక్కర్తెకూడా బ్రతికి బట్టకట్టకపోవటం జరిగింది. ఆమెకు ఎనిమిదోసారికూడా కాన్పు రావటం, పండితభట్టు భార్యకు మల్లే ఆమెకూడా దుఃఖించటం సంభవిం చింది, ఆమె యేడుపు వినిన సన్యాసి ఒకడు వచ్చి, ' తల్లీ, కాశీ విశ్వేశ్వరుణ్ణి ఆరాధించు. ఆ భగవంతుడు నీ శోకాన్ని పోగొడతాడు' అని చెప్పేడు. 'మహమ్మదీయులేమిటి? హిందూదేవుణ్ణి కొలవడమేమిటి?' అని సందేహించకుండా సుల్తానా ఆ సన్యాసి చెప్పినట్టుగా కాశీ విశ్వేశ్వరుణ్ణి ప్రార్ధించింది. విశ్వేశ్వరుడు ఆమె ప్రార్థన విన్నాడు. ఆమెకు చక్కని చుక్కలాంటి బాలిక పుట్టింది. ఆ బాలికకు లవంగి అని పేరు పెట్టేరు. విశ్వేశ్వరునిపైన అమరిన భక్తికొద్దీ ఆమె హిందూ పండితుల్ని రప్పించి, సంస్కృత గ్రంథాలలో ఉండే శివమహాత్మ్యం చది వించి వినేది, లవంగి పెరిగి పెద్దఅయాక, ఆమెకు తల్లి ఆ పండితులచేత చదువు చెప్పించింది. లవంగి సూక్ష్మబుద్ధి కలది గనుక కొద్దికాలంలోనే వేదశాస్త్రాలలోనూ, సంస్కృత భాషలోనూ గొప్ప పాండిత్యం సంపాదించింది. పద్దెనిమిదేళ్లు వచ్చేసరికల్లా లవంగికి కాశీ విశ్వేశ్వరస్వామిని దర్శించాలనే కోర్కె పుట్టింది. 'హిందూదేవాలయంలోకి మనం వెళ్లటం యేమిటి? మనకి 'అల్లా' ఉండగా మరొకళ్ల దేవుణ్ణి మనం సేవించటంయేమిటి, ఆక్షేపణ కాదా ?' అన్నాడు పాదుషా. అందుకు లవంగి \" నాన్నగారూ, 'మన ' దేవుడేమిటి ? 'వాళ్ల' దేవుడేమిటి? దేవు డొక్కడే. మనం 'అల్లా' అంటాము. హిందువులు 'ఈశ్వరుడు' అంటారు. మాట తేడా తప్ప మరేమీ లేదు. కనుక, నన్ను వెళ్లనివ్వండి, స్వామిని దర్శించుకో నివ్వండి” అంది. ఆ మాట పాదుషాకి నచ్చకపోయినా, ఒక్కగానొక్క కూతురు కావటంచేత మారుమాట చెప్పలేక వప్పుకొన్నాడు. పాదుషా ఐతే, వప్పుకొన్నాడుకాని, దేశం లోని హిందువులు వప్పుకోలేదు. 'గుళ్లోకి తురకలపిల్ల రావటమా, ఇంకేమైన ఉందా? విశ్వేశ్వరుడు మైలపడిపోడా!' అని గోల బయల్దేరింది. ఈ సంగతి పాదుషాకి తెలిసి మండి పడ్డాడు. \"నా కూతురు మీ గుళ్లోకి వస్తా ననటమే చాలు! మీరడ్డుపెడతారా ? ఎవ డడ్డుకుంటారో రండి. డొక్కచీల్చేయిస్తాను' అని చెప్పి, ఒక గొప్ప సేనను సాయం ఇచ్చి లవంగిని గుళ్లోకి పంపేడు. ఈ సంగతి గోదావరీ మండలంలో ఉన్న జగన్నాధుడికి తెలిసింది. అప్పటికతనికి పాతికేళ్ల వయస్సు. మంచి బలమూ, పౌరు షమూ విజృంభించి ఉన్న వయస్సేమో అతనికి పాదుషా ప్రతిజ్ఞ తెలియగానే 'ప్రతి ఘటించే మొనగాడే లేడా హిందువుల్లో ? ఫాదుషా కూతురు ఎలాగ గుడిలో ప్రవేశి స్తుందో చూస్తాను !' అని మారుప్రతిజ్ఞ చేసి, కాశీకి బయల్దేరేడు. అతని నాయకత్వం క్రింద ఎంతో సేన బయల్దేరి, పాదుషాగారి సేనకు ఎదురుగా విడిసింది. ' పాదుషా సేన కయ్యానికి దిగుతే మీరు ఎదుర్కోండి. నేను ఆలయంలో గుమ్మంవద్ద స్వామికి కాపలాకాస్తూంటాను' అని చెప్పి, ద్వారపాలకునిమల్లే జ గ న్నాధుడు గర్భా లయంలో కత్తిపుచ్చుకు నిలబడ్డాడు. లవంగి తనవంక వచ్చిన తురుష్క సేననూ, ఎదుటనున్న హిందూ సేననూ చూసి, 'నామూలాన వీళ్లంతా యుద్ధానికి దిగి ఒకళ్లనొకళ్లు నరుక్కు చావటం యేమిటి? మాట్లాడక ఢిల్లీకి పోతే ఏగొడవా ఉండదుకదా!' అనుకుంది. కాని, ఇంత వరకూ వచ్చి విశ్వేశ్వరుణ్ణి చూడకుండా మరలిపోవటానికి మనస్కరించింది కాదు. రక్తపాతం లేకుండా కార్యం నెరవేర్చు కోవటం ఎలాగా అని ఆలోచించింది. వెంటనే ఆమె ఒక ముఖమల్ ఇజారూ, కోటూ, తురాయి ఉన్న తలపాగా తెప్పించి, ఒక రాజపుత్రునికి మల్లే వేషం వేసుకుని ఎవరికీ అనుమానం తగలకుండా విశ్వే శ్వరుని ఆలయం ప్రవేశించింది. దేవదర్శనానికి ఏ రాజకుమారుడు కూడా ఇలాగా కోటూ తలపాగా పెట్టుకు రారు - ద్వారంవద్ద కాపలా కాస్తున్న జగన్నాధుడు, ' ఎవడివయ్యా నువ్వు, చొక్కా తలపాగా తీసివెయ్యకుండా వస్తు న్నావు గుళ్లోకి ! ఆగు ఆగు !' అంటూ ఆమె చెయ్యి పట్టుకున్నాడు. మగవేషంలో ఉన్నా తన చేతిని అతడు పట్టుకోవడంవల్ల సిగ్గుచెంది లవంగి వెనక్కి తగ్గింది. జగన్నాధుడుకి ఆ వైఖరి చూసే సరికి అనుమానం తగిలింది. కాని, ఇంతలో లవంగి తేరుకుని, 'అయ్యా, నేను చొక్కా తొడుక్కున్నం దుకు ఆక్షేపించారు మీరు. మీరు చూడగా బ్రాహ్మణుల్లాగ ఉన్నారు. బ్రాహ్మలెక్క డైనా ద్వారపాలకులై సేవకావృత్తికి పూను కుంటారా?' అంది. 'నేను సేవకుణ్ణి కాదు. వీరుణ్ణి! లవంగి అనే తురక చిన్నది బలవంతంగా ఆలయంలో ప్రవేశిస్తుందని తెలిసి, కత్తి పుచ్చుకుని కాపలా కాస్తున్నాను ' అన్నాడు జగన్నాధుడు. 'జాలిగుండెతో ఉండవలసిన బ్రాహ్మలకి చేతిలో యీ కత్తి యేమిటి?' అని మళ్ళీ ప్రశ్నించింది లవంగి. ' బ్రాహ్మలైతే మాత్రం ఆయుధాలు పట్టకూడదా? పరశురాముడు మొదలైన వారంతా పట్టలేదా? ఐనా, వాదోపవాదాలూ, శాస్త్రచర్చలూ తర్వాత సావకాశంగా చేద్దాం లెండి, యాత్రాపరులు వస్తున్నారు. మీరు వెళ్లండి' అన్నాడు జగన్నాధుడు. 'తీరావచ్చాను గనక విశ్వేశ్వరుణ్ణి ప్రార్థించి మరీ వెడతాను.' అంటూ, లవంగి విశ్వేశ్వరుని పైన దృష్టి సారించి భక్తిపారవశ్యంతో ఆశుకవిత్వంలో నాలుగు శ్లోకాలు చదివింది. ప్రతిశ్లోకంలోనూ ఆఖరున 'భవాబ్ధిజలే పతీతాం అవ మాం 'కృపయా ' అని ప్రార్థించింది. 'పుట్టుక అనే సముద్రంలో పడినదానను. నన్ను కృపతో రక్షించు' అని ఈ వాక్యానికి అర్ధం. 'పురుషుడైతే పడినవాడను అంటాడుగాని పడినదానను అంటాడా? ఎవరో అమ్మాయే 'పురుషవేషంలో వచ్చిఉండాలి!' అని పసి గట్టేడు జగన్నాధుడు. నిర్మొగమాటంగా అడిగేశాడుకూడాను. లవంగి గడుసుది గనక, ' అయ్యా, ఈ శ్లోకాలు నేను చెప్పినవి కావు. ఎవరో స్త్రీ రచించింది. నేను వల్లించుకున్నాను ' అని చెప్పి, ఇంక అక్కడ ఉంటే తన గుట్టు బయలుపడిపోతుందని చెప్పేసి, చర చరా వెళ్లిపోయింది. ఆవులిస్తే ప్రేగులు లెక్కించే చాకచక్యం గల జగన్నాధ పండితునికి ఆ వచ్చివెళ్లి నది లవంగి అన్నసంగతి తెల్లమైపోయింది. ఆ పిల్ల సౌందర్యం, వాక్చాతుర్యం, పాండిత్యం, కవిత్వధోరణి ఇవన్నీ తలుచు కుంటూ అతడు తను కాశీ ఎందుకు వచ్చినదీ మరిచేపోయాడు. 'లవంగి ఆలయం లోకే రాకూడదన్న జగన్నాధునికి 'లవంగిని పెళ్లిచేసుకోవాల'ని వాంఛ కలిగింది. తన మకాంలోకి వెళ్లిపోయిన లవంగికి కూడా జగన్నాధుణ్ణి పెళ్లి చేసుకోవాలని గాఢమైన వాంఛకలిగింది. పాదుషా ఆమెకు అడ్డు చెప్పబోగా, 'నాయనా, స్వామి సన్నిధిలో ఆయనకూ నాకూ మానసికమైన పాణిగ్రహణం జరిగేపోయింది, ఇప్పుడు నువ్వు ' వద్దు ' అని యేం లాభం?' అన్నది. ఇంక చెప్పవలసినదేముంది ? ఒకళ్ల తలలొకళ్లు నరుక్కుందామనుకొని వచ్చిన రెండు సేనలూ, మగ పెళ్లివారూ ఆడ పెళ్లి వారుగా మారిపోయారు, విందులు జరిగినై. ఈ పెళ్లితో ఒక కొత్త సిద్ధాంతం ఏర్ప డింది. ' అల్లా అన్నా విశ్వేశ్వరుడన్నా ఒకడే. హిందువులూ, మహమ్మదీయులూ ఆ దేవునికి సమానమే. కనుక కలహాలు లేకుండా రెండు మతాలవారూ పెళ్లిళ్లు చేసు కోటం మంచిదీ' అని. ఐతేనేం. మహా పండితులైన లవంగీ జగన్నాధులకు అర్థ మైందికాని ఈ సిద్ధాంతం, తక్కిన వాళ్లకు నచ్చలేదు. నచ్చటం మాట ఎలా ఉన్నా, గొప్పకవీ, పండితుడూ ఐవుండి, \"పండిత రాయలు ” అని బిరుదు సంపాదించుకున్న జగన్నాధుడంటే కిట్టనివాళ్లు అంతా చేరి, 'తురకపిల్లని పెళ్లి చేసుకున్నావు, కుల భ్రష్టుడవు, మతభ్రష్టుడవు అపవిత్రుడవు \" అని చెప్పి అతణ్ణి వెలేశారు. జగన్నాధుడామాట విని ఫక్కున నవ్వి, 'ఓరి పిచ్చివాళ్ళల్లారా, నేను ఎంతమాత్రం అపవిత్రుణ్ణి కాదు, ఇదుగో చూడండి * అంటూ వాళ్లనందర్నీ వెంటబెట్టుకుని గంగ ఒడ్డుకి వెళ్లి నిలబడి ఆ మహాదేవిని స్తోత్రం చేస్తూ శ్లోకాలు చెప్పటం మొదలెట్టేడు. ఆ స్నానఘట్టంలో నూరుమెట్లున్నాయి. గంగాదేవి, ఆ మహాభక్తుని స్తోత్రం విని ఆగి, ఒక్కొక్క శ్లోకానికి ఒక్కొక్క మెట్టు చొప్పున ఎక్కుతూవచ్చి, నూరు శ్లోకాలూ పూర్తి అయేటప్పటికి లవంగినీ జగ న్నాధుణ్ణి తన హస్తాలలో చేర్చుకుంది. 'మిమ్మల్ని అపవిత్రులన్నవాళ్ళే అష విత్రులు, ఆ అపవిత్రులమధ్యని మీరు ఉండనే వద్దు' అని చెప్పి ఆ పుణ్యదం పతులను తనలో ఐక్యం చేసుకొంది.",
            "book_page_end": 38
        },
        {
            "title": "మానుపెట్టె",
            "book_page_start": 39,
            "pdf_page_start": 41,
            "pdf_page_end": 43,
            "author": "యన్. చంద్రమౌళి, మహబూబ్నగరు",
            "genre": "నీతి కథ/రాజ కథ",
            "moral": "అధికారంలోకి వచ్చినా తన పూర్వస్థితిని, వినయాన్ని మర్చిపోకుండా ఉండేవారు మాత్రమే నిజమైన ధర్మాన్ని పాటించగలరు.",
            "keywords": [
                "ధర్మన్న",
                "మానుపెట్టె",
                "రాజు",
                "విదర్భరాష్ట్రం",
                "ధర్మగుణం"
            ],
            "characters": [
                "చంద్రగుప్తుడు (రాజు)",
                "ధర్మన్న (గొల్లవాడు/అధికారి)",
                "ఫిర్యాదుదారులు",
                "నవుకర్లు"
            ],
            "locations": [
                "పాటలీపుత్రం",
                "విదర్భరాష్ట్రం",
                "అరణ్యం"
            ],
            "content": "పూర్వం పాటలీపుత్రాన్ని చంద్రగుప్తుడు అనే రాజు పరిపాలిస్తూ ఉండేవాడు. ఆయన విశాలమైన ఆ రాజ్యాన్ని రాష్ట్రాలుగా భాగించి, ఒక్కొక్క రాష్ట్రానికి ఒకొక్క అధి కారిని నియమించాడు. ఆయన నియమించిన అధికారులందరూ చక్కగానే పాలిస్తూ వచ్చారు. ఇటువంటి అధికారుల వుండటంవల్ల రాజుకీ కీర్తి వచ్చింది. కాని, విదర్భరాష్ట్రాన్ని పాలించే అధికారి మట్టుకు లంచగొండి అనీ, దుర్మార్గుడనీ పేరు పడ్డాడు. అందుచేత అతన్ని తొలగించి, ఆ స్థానంలో మంచి వాణీ ధర్మపరుణ్ణి నియమించాలని రాజు నిశ్చయించుకున్నాడు. ఇంతలో కొంతమంది పెద్దలు రాజు వద్దకు వచ్చి \"దేవరా ! ఇక్కడికి పది ఆమడ దూరంలో ఒక అడవి ఉన్నది. ఆ అడవిలో పశువులను కాచుకునే గొల్లవా డున్నాడు. ఆ గొల్లవానిపేరు ధర్మన్న. వాడి బుద్ధిబలం యేమిటోగాని, ఎటువంటి పేచీ వచ్చినా శాస్త్రసముతమైన చక్కటి తీర్పులు చెబుతాడు. అందుకనే ఇప్పుడు జనమంతా న్యాయంకోసం కచ్చేరీలకు పోవటం మాని వేసి అరణ్యంలో ఉండే ఆ ధర్మన్నవద్దకే వెళుతున్నారు” అని మనవిచేశారు. ఈ మాటలు వినేటప్పటికి రాజుకి ఆశ్చర్యం కలిగింది. \"వెఱిగొల్లవాడేమిటి, వానిపైనప్రజకు ఇంతటి విశ్వాసం కుదరడం యేమిటీ? వీడెవడో ఘనుడై ఉండాలె,” అనితలిచి, ఎక్కడనో అరణ్యమధ్యమందు పశువులను కాచుకుంటూవుండే ఆ ధర్మ న్నను తన ఆస్థానానికి రప్పించాడు. విలు వైన దుస్తులు ఇప్పించి, వానినీ గద్దెపైన కూర్చుండబెట్టి \" అబ్బాయీ, ధర్మన్నా !- నిన్ను గురించి, నీ ధర్మగుణాన్ని గురించీ, న్యాయంగా తీర్పులు చెప్పటాన్నిగురించి మేము చాలావరకు విన్నాము. విని సంతో షించి, నిన్ను మా విదర్భరాష్ట్రానికి అధి కారిగా నియమిస్తున్నాం\" అని చెప్పాడు రాజు. \" ప్రభూ !— తమకు నన్ను అభిమానిం చారే కాని, నా కంత తాహతు ఎక్కడిది? తెలివితేట లెక్కడివి? పైగా, నాబోటివాడు అధికారి అంటే లోకంలో నవ్వులాటగా కూడా వుంటుందే...” అంటూ, ఏమో అన బోయాడు. కాని, రాజు ఆజ్ఞను దాటడానికి ఎవరికై నా వీలవుతుందా? కాబట్టి, మారు మాట చెప్పకుండా రాజాజ్ఞను శిరసావ హించి, పదవిలో ప్రవేశించాడు, ధర్మన్న. ఈపదవి వచ్చిన తరువాతకూడా ధర్మన్న తీర్పులనుగురించి ప్రజ అను కూలంగానే చెప్పుకోసాగారు. కాని, మరి కొద్దికాలానికే కొంతమంది రాజువద్దకు వెళ్లి \" ప్రభూ !— ధర్మన్న ఇదివరకటి ధర్మన్న కాదు. అతనిబుద్ధి అప్పుడే మారిపోయింది. లంచాలు పట్టడం మరిగేశాడు” అంటూ ఫిర్యాదులు చేయసాగారు, ఫిర్యాదులు వినగానే రాజు తొందర పడక, \" అధికారం అనగానే అందరకూ ఆశగానే వుంటుంది. కిట్టనివాళ్లు తరుచు ఇటువంటి వదంతులనూ నీలాపనిందలనూ పుట్టించటం సహజం. కనుక కళ్లార చూస్తేగాని ఏమాటా నములేను” అన్నాడు. \" అయ్యో మహాప్రభూ! ఇవన్నీ వట్టి వదంతులనుకుంటున్నారు కాబోలు. అజమాయిషీకోసం ధర్మన్న ఏనుగను ఎక్కి వెళతాడు. ఆయనవెంట గుర్రాలపైన స్వారిచేస్తూ అంగరక్షకులుంటారు. ఇంత వరకూ బాగానేవుంది, హెూదా నిలబెట్టు కోవటానికని ఇలా చేస్తున్నాడనుకుందాం. కాని, ఇద్దరు నవుకర్లు ఒక పెద్ద మాను పెట్టెను మోసుకుంటూ వెంటపోతూవుం టారే. ఇది యెందుకో ఎప్పుడైనా వాకబు చేయించారా ఏలినవారు?” అని మళ్లీ ప్రశ్నించారు వాళ్లు రాజు మనసుకి నాటు కునేటట్టుగా. పెట్టెమాట చెవిని బడటంతోనే ఈవింత యేమిటో ప్రత్యక్షంగా తెలుసుకోవాలనే కుతూహలంతో రాజు విదర్భకు స్వయంగా బయల్దేరాడు. ఆయన సగందారిలో ఉండ గానే ఎక్కడికో అజమాయిషీకోసం వెళు తున్న ధర్మన్న, పరివారమూ కనిపించారు. ధర్మన్న వెంట నవుకర్లు మోసుక పోతున్న మానుపెట్టె చూడగానే తను విన్న మాటలు నిజమేననీ, లంచాలసాము దాచు కోటానికే ఈ పెట్టె యేర్పాటైందనీ రాజుకి దృఢమైన వుద్దేశం పాతుకపోయింది. రాజు ధర్మన్నను పలకరించి, ఆ మాటా ఈ మాటా ఆడుతూ, \"ఏమయ్యా ధర్మన్నా! నీవు మోయించుకువస్తున్న దస్తుశిస్తులు భారంగా ఉన్నట్టున్నయ్యే ? ఏదీ చూదాం\" అని చలోక్తిగా అంటూ ఆత్రంతో ఆ మాను పెటె మూత తీయించి చూశాడు. చూడగా యేముంది? ధర్మన్న ఈ అధికారానికి రాకముందు వేసుకుంటూ వుండే చింపిపాతలు తప్ప ఒక్క చిల్లిగవ్వ కూడా అగపడలేదు. అందరూ ఆశ్చర్య పోయారు. ఉండబట్టలేక రాజు ధర్మన్నను ఇదేమిటని అడిగేసరికి, \" ప్రభూ ! ఇప్పుడు నాకు పట్టిన నడుమంతరపు సిరివల్ల నాకు కళ్లు నెత్తిమీదికి రాకుండా ఈ గుడ్డలు నా పూర్వచరిత్రను జ్ఞప్తికి తెస్తూవుంటాయి. నా పూర్వచరిత్ర మరిచిపోతినంటే నాలో నీతికీ ధర్మానికి తావుండదు. కాబట్టి నేను చెప్పే తీర్పులు న్యాయంగా ఉండవు. నా నిజస్థితి నాకు ఎల్లప్పుడూ జ్ఞాపకం ఉండ టానికే ఇలా చేస్తూవుంటాను\" అని ధర్మన్న బదులు చెప్పాడు. 'సెబాస్, ధర్మన్న నిజంగా ధర్మావతా రమే' నని రాజు మెచ్చుకొన్నాడు.",
            "book_page_end": 41
        },
        {
            "title": "కండూతి కల్పతరువు",
            "book_page_start": 42,
            "pdf_page_start": 44,
            "pdf_page_end": 48,
            "author": "మహమద్ ఆలీఖాన్, హైదరాబాదు",
            "genre": "నీతి కథ",
            "moral": "అహంకారంతో లేదా ద్వేషంతో ఇతరుల విశ్వాసాలను అవమానించకూడదు.",
            "keywords": [
                "ఉమాపతి",
                "హుసేన్",
                "కండూతి కల్పతరువు",
                "తులసి",
                "మత ద్వేషం"
            ],
            "characters": [
                "ఉమాపతి",
                "హుసేన్"
            ],
            "locations": [
                "ఉరవకొండ గ్రామం",
                "చెరువు"
            ],
            "content": "ఉరవకొండ గ్రామంలో ఉమాపతి అనే ఒక బ్రాహ్మడు ఉండేవాడు. ఆయన మంచి నిష్టాపరుడు. చుట్టుపక్కల వూళ్లల్లో ఏయే కాయధాన్యాలు పండుతున్నాయో, ఎక్కడ ఎంత సరకు నిలవ ఉంటున్నదో ఉమాపతి ఎప్పటికప్పుడు తెలుసుకుంటూ, వాటికి బేరాలుతెచ్చి, కమిషను వ్యాపారం సాగించే వాడు. కనుక ఎవరికి ఏ దినుసు కావలసినా ఉమాపతిని ఆశ్రయిస్తే, అతడు మంచి సరకు చవుక ధరకు నిమిషాల మీద కొని పెట్టి, తన వంతు కమిషను తను తీసు కొంటూ ఉండేవాడు. ఈవిధంగా అతనికి కాలక్షేపం జరుగుతూ వచ్చింది. శ్రమపడి అన్ని సౌకర్యాలూ స్వయంగా సమకూరుస్తూ ఉండటంవల్ల ఉమాపతి పేరు చాలా దూరం పాకిపోయి, కొద్దికాలంలోనే అతనికి వ్యాపారంలో అనేకమంది కాతాదారులు ఏర్పడ్డారు. ఇలా ఉండగా ఒకనాడు, హుసేన్ అనే కొత్త వర్తకుడు అతని కీర్తి విని, ఉరవ కొండకు వచ్చి, వెతుక్కుంటూ వెళ్లి ఉమాపతిని ఇంటివద్ద కలుసుకొన్నాడు. \" అయ్యా పంతులుగారూ ! మా కీ యేబై బస్తా యేర్సెనగా కావాల్సివచ్చాం. యాపారం జరూర్గా జర్గావాలా, మీకి కమిసన్ హెంతా హిస్కోవాలో హిస్కుం టాం\" అన్నాడు, ఆత్రంగా. అందుకు ఉమాపతి \" సరే హుసేనూ, బాగానే వుంది. ఐదో పదో బస్తాలైతే పక్క ఊరిలో సద్దుబాటవును. కాని నీకు ఒకే సారి యాభై బస్తాలు కావాలంటున్నావే. అందుకని నాలుగైదు గ్రామాలు తిరిగి సరకు పోగుచేసుకోవలిసి ఉంటుంది. మనం తెల్లవారుఝామునే బయల్దేరి వెళ దాంలే” అన్నాడు. ఇందుకు హుసెన్ కూడా ఒప్పుకున్నాడు. అనుకున్నప్రకారం ఉమాపతి కోడి కూయగానే లేచి, హుసేనును వెంటబెట్టు కుని బయల్దేరాడు. పొలంగట్ల వెంట రెండు కోసులు నడిచేసరికల్లా భళ్లున తెల్ల వారింది. ఆ సమీపంలోనే పుష్కలంగా నీరున్న ఒక చెరువు కనపడగా, ఉమాపతి తనవెంటనున్న సాహేబుతో \"అయ్యా, హుసేన్గారూ !—నే నీ చెరువులో స్నానం చేసి, సంధ్యవార్చుకుని ఒక్క అరగంట సేపట్లో వచ్చేస్తాను. అందాకా ఈ గట్టు మీద కూర్చోండి ” అని చెప్పి వెళ్లాడు. ఉమాపతి సంధ్య వార్చుకునే సమ యంలో సాహేబు తనకూడా తెచ్చుకున్న చిన్న చదర గట్టుమీద పరుచుకుని నమాజు చేసుకుంటున్నాడు. ఇంతలో ఉమాపతి గట్టువద్దకు వచ్చి నమాజు చేస్తూవున్న హుసేనుని చూచి అతని మతదీక్షకు సంతో షించాడు. \" పేర్లు తేడాకాని, ఏ మతస్థులు ఏరూపంలో కొల్చినా దేముడు అందరకూ ఒక్క టేకదా ! నేను చేసే సాష్టాంగదండ ప్రణామమూ, ఈ హుసేను చేస్తున్న నమాజూ ఆ భగవంతునికే చెందుతుంది కదా ! ఆహా, సృష్టికర్త పరిపాలన ఎంత చిత్రంగా వున్నది !\" ఆని ఈవిధంగా ఉమాపతి ఆ జగన్నాటక సూత్రధారుని పరి పాలనలోని సర్వసమత్వానికి అబ్బురపడ జొచ్చాడు. ఇలా అతను ఆలోచిస్తూవుండగా అదృష్టవశాత్తు అక్కడనే ఒక చిన్న తులసిమొక్క అగపడేసరికి, ఉమా పతి ఎంతో సంతోషించి అపరిమితమైన భక్తితో ఆ మొక్కవద్ద స్థలం బాగుచేసి, తాను తెచ్చిన చెంబుడు నీళ్లలో సగం దాని మొదట్లో పోసి నమస్కరించాడు. ఇంతలో నమాజు ముగించుకువచ్చిన హుసేను సాహెబు ఉమాపతి చేస్తున్న పని చూచి వికటంగా నవ్వుతూ, “హేమి ఓయి హుమాపతీ ! — మొక్కల్కీ మోడుల్కీ మొక్కుతార్ మీరు, హేమీ మతం హెూయ్ మీదీ!” అంటూ ఎగతాళి చేశాడు. పం తు లు కొంచెమైనా కోపం తెచ్చుకోకుండా \"హుసేనుగారూ !— మా దేవుడైన నారా యణుడూ, ఆయన భార్య లక్ష్మీ దేవీ ఈ తులసిచెట్టు రూపంలో వుంటారని మా హిందువుల నమ్మకం. అందుకనే ప్రతి ఇంటా మావాళ్లు అందమైన తులసికోటలు కట్టించి, వాటిల్లో తులసిమొక్క వేసి రోజూ పూజిస్తారు. నిజానికి తులసిమొక్క లేని హిందూ గృహం ఉండనేవుండదు. ఈ తులసిపూసల పేరులుకూడా మెడలో ధరి స్తారు” అంటూ పవిత్రమైన తులసిని గురించి చాలవరకు చెప్పాడు. ఇంత చెప్పినా సాహేబుకి ఇందులో ఒక్క మాటా నచ్చలేదు. నచ్చకపోతే పోవచ్చు. ఎవళ్ల నమ్మకం వాళ్లది అని ఊరుకుని, తన వ్యాపారం సంగతి ఏదో తను చూచుకోకూడదూ? ఉహుఁ, అలా చేయక, హుసేను ఆవేశంతో హేమీ, మొక్కాలో దేమూ హుంటార్! హేడీ, మీ దేమూ, హేమీ చేస్తాడో సూస్తాం!\" అని అంటూ ఆ తులసి చెట్టుని ఊడబెరికి, ఆకు లన్నీ తుంపిపోసి ఆ చేతికి అంటిన పసరు వంటికంతటికీ పూసుకొన్నాడు. \"హేడీ వోయ్ మీ దేమూ హేమీ చేశాడు వోయ్ మమ్మల్ని?” అని మీసం గడ్డం సద్దు కుంటూ గర్వంగా ప్రశ్నించాడు. ఇటువంటి వాళ్ళని ఎంతోమందిని చూచుకువస్తూన్న అనుభవశాలి గనుక ఈ అవమానానికి పంతులు ఎంతమాత్రమూ కోపగించుకో లేదు. 'కీలెరిగి వాతపెట్టు' మనే పెద్దల వాక్యం గుర్తు వచ్చిందతనికి. సమయం చూచి హుసేనుకి గట్టిగా బుద్ధి చెప్పాలని నిశ్చయించుకుని, అదునుకోసం వేచి వున్నాడు. మరొక్క మైలుదూరం సాగిపోయే టప్పటికి తుప్పలలో ఒక దూలగొండి మొక్క పంతులి కంటబడింది. అతడు పరమానందభరితుడైనాడు. యుక్తిపరుడైన ఉమాపతి గబగబ ఆ తుప్పలలోకి పోయి, మొక్క వుండే జాగా చుట్టూ శుభ్రం చేసి, తన చెంబులో మిగిలివున్న తక్కిన సగం నీళ్లూ దాని కుదుట్లో పోసి, మొక్క చుట్టూ గిరగిర గిరగిర తిరిగి, భక్తితో ప్రదక్షిణాలు చేయనారంభించాడు. నీరెండకు ఆ దూలగొండిమొక్క నూగు నిగ నిగ మెరిసిపోతూ చూడ ముచ్చటగా వుంది. ఆ మొక్కకు నమస్కరిస్తున్న ఉమాపతిని చూచి సాహేబు, \"హేమయ్యా పంతులూ ! హడుగడుక్కీ మొక్కల్కూ దండాలు పెడ్తావుంటావు. నీకేమన్నా పిచ్చి పట్టిందా?” అనిఅంటూ ఇదివరకటి మోస్తరుగానే గేలిచేశాడు. అందుకు పంతులు \"ఏమయ్యోవ్ సాహెబుగారూ! ఆ తులసి మొక్కకంటె కూడా ఇది మా హిందువులకు అతి పవిత్రమైంది. దీనిని మేము 'కండూతి కల్పతరువు' అని అంటాము. ఈ మొక్కలో దేముడు ప్రత్యక్షంగా కని పిస్తాడుకూడాను. ఏదో ఇవాళ నా అదృష్టం కొద్దీ ఇది కనిపించింది. నేను ఇప్పుడు భక్తితో ఆరాధించి, భగవంతుణ్ణి సాక్షాత్కరింప జేసుకోవాలి గనుక కాస్సేపు నిశ్చలంగా జపం చేసుకోనియ్యి ఆలాగా ఇలాగా అని ఈ విషయంలో నువ్వు దూషించావంటే మటుకి నేను సహించను సుమా,\" అని హెచ్చరించాడు. ఉమాపతి చేసిన హెచ్చరిక మాటలు సాహెబుని మరింత ఉసికొల్పినై. హుసే నుకు అపరిమితంగా ఉద్రేకం రేగింది. గభీమని ఆ మొక్కను బలంకొద్దీ రెండు చేతులా బలవంతాన పీకి, కసితీరేట్టు ఆకు లన్నీ దూసి బాగా నలిపి, పసరు వళ్లంతా పూసుకొని,ప్పటికీ కోపం తీరక మొక్కను కాళ్లకింద వేసి తొక్కివేయజొచ్చాడు! సాహేబు చేష్టలన్నీ చూస్తున్న పంతులు కిక్కురుమనలేదు. ఒక్క ఐదు నిమిషా లయేసరికి హుసేనుసాహేబుకి దురదా మంటా మొదలెట్టినై. గోక్కోవటం ప్రారం భించాడు. శరీరమంతా పట్టుకొన్నదాయె దురద, ఎక్కడని గోక్కోవటం! అంత కంతకు బాధ ఎక్కువై, సాహేబు జోరీగల గొడ్డులాగా గెంతులేయసాగాడు. మరొక్క పది నిమిషాలయేసరికి అతనికి తారకా లంటుకున్నయి. బాధ భరించలేక \"హేమీ వోయ్ పంతులూ !— అరే హల్లా !!” అంటూ అతడు బొబ్బలు పెట్టేసరికి, తళుకూ బెళుకూ లేకుండా పంతులు, \"వోయి హుసేనుగారూ! ఇదే మా దేవుని మహిమ, ఆయన ప్రత్యక్షం కాబోయేముందు భక్తులు ఏపాటి నిలకడగా ఉండగలరా అని ఈవిధంగా పరీక్షిస్తాడు. పరీక్షకు నిలబడగలిగినవాళ్లకు ఆ మహాను భావుడు ప్రత్యక్షమవుతాడు. లేకుంటే లేదు” అని చెప్పాడు. శివమెత్తినవానిలాగా చిందులు తొక్కు తూవున్న హుసేను \"ఆరె, మాకీ పచ్చెచ్చం అక్కల్లేదు ఓయ్, పంతులూ ! — నీకి షలాం షేస్తాం, మీ దేముడ్కీ పొమ్మని సెప్పూవోయ్ పంతుల్ !' అంటూ కాళ్లా వేళ్లా పడి బతిమలాడాడు, పంతులు జాలిపడి, పక్కవూరు చేరుకో గానే సాహెబుకి చికిత్స చేయించాడు. అతనికి బాధ తగ్గింది. తరువాత హుసేనుకి కావలసిన వేరుసెనగకూడా అక్కడనే అమరింది. అందుచేత అతని ఉత్సాహానికి మేరలేకపోయింది. నాటినించీ హుసేనుకి దేముడంటే భయమూ, భక్తి, విశ్వాసమూ కుదిరినై. అతడు ద్వేషం మాని ' ఎవరి మతం వాళ్లకి గొప్పది\" అంటూ ఉండేవాడు.",
            "book_page_end": 46
        },
        {
            "title": "ఎందుకో తెలుసా ?",
            "book_page_start": 47,
            "pdf_page_start": 49,
            "pdf_page_end": 50,
            "author": "ఆర్. వినాయకరావు, గుంటూరు",
            "genre": "ఫాంటసీ/హాస్యం",
            "moral": "ఇతరులను ఎగతాళి చేస్తే, ఆ ఎగతాళి చేసిన వారికి కూడా అదే పర్యవసానం ఎదురు కావచ్చు.",
            "keywords": [
                "సివంగి",
                "కుందేలు",
                "తొండ",
                "మాయమాటలు",
                "వెర్రినవ్వు"
            ],
            "characters": [
                "సివంగి (దుమ్ములగొండి)",
                "కుందేలు"
            ],
            "locations": [
                "అడవి",
                "గోతి"
            ],
            "content": "ఒకనాడు దుమ్ములగొండి (సివంగి) అడవిలో చల్లగాలికి షికారు బయల్దేరే సరికి కుందేలు ఎదురు వచ్చింది. \"కుందేలు బావా ! కుందేలు బావా !— వినవలసిన వింతలూ, విశేషాలూ ఏమైనా ఉంటే చెప్పు” అన్నది సివంగి, \"వింతలు లేకేమి? ఇవాళ నేనొక చిత్ర మైన జంతువును చూచాను సుమా” అని చెప్పింది కుందేలు. ఈ మాట విన్నప్పటి నించి సివంగికి కుతూహలం ఎక్కువై, ఆ చిత్రమైన జంతువు ఎలా వుంటుందో చెప్ప మని కూర్చుంది. అందుకు కుందేలు \"ఏం చెప్ప మన్నావ్. ఆ జంతువుకి కాళ్లున్నయికాని గోళ్లు లేవు. గోళ్లుదాకా ఎందుకు, అసలు వేళ్లే లేవు. పైగా దాని పాదాలు చెట్టుపలక లాగా రెండుగా చీలి ఉంటై. పోతే, మనం మనసులో ఏ రంగు తలుచుకుంటే ఆ రంగు దాని ఒంటిమీద కనిపిస్తుంది. మరొక గమత్తు ఏమిటంటే: అది ఒక కంటితో ముందుకీ రెండోకంటితో వెనక్షీ చూస్తుంది” అంటూ ఇంకా ఏమో చెప్పబోతుండగా, సివంగి పకపక పకపక నవ్వసాగింది. ఇంతకూ ఆ కుందేలు తొండనుగురించి ఇంత గొప్పగా వర్ణించి చెప్పిందని సివంగి బుర్రకు స్ఫురించనే లేదు. కుందేలు చెప్పిన మాటలు దాని మనసుకి బాగా పట్టిపోయి, ఈ సంగతి జ్ఞాపకం వచ్చినప్పు డల్లా అది అదేపనిగా నవ్వేది. క్రమంగా ఈనవ్వు దానికి ఒక అలవాటై పట్టుకుంది. సివంగి ఇలా పిచ్చిగా నవ్వటం చూచి, తోడిజంతువులు దీనిని వెర్రివెంకటాయిగా ఎంచనారంభించాయి. తోడిజంతువులు వెక్కిరించేసరికి దానికి కోపం వచ్చి పౌరు షం రేగింది. ఇప్పటికీ అసలు సంగతి తెలుసుకోలేని అమాయకపు సివంగి \"ఏమిటి ఈ పిచ్చి నవ్వు? ఎందుకు వస్తున్నదో నాకే తెలియకపోయె! ఆ రోజున షికారుకు పోతూవుండగా కుందేలుబావ వచ్చి చిత్రం చెప్పింది. ఆ మాయమాటలు విన్నప్పటినించి నాకు ఈ వెర్రినవ్వు ప్రారంభమైనట్టుంది. ఎంత ప్రయత్నించినా . ఈ నవ్వు మానలేకుండా వున్నాను” అని విచారించింది. కాని చేయగలదేముంది? మరిఒక రోజున కుందేలు మళ్లీ ఎదట పడేవరకు, అది చేసిన మోసాన్ని గురించి కడుపులో ఉన్నదంతా వెళ్లగక్కి, సివంగి \"తొంటరికాళ్లూ నువ్వూ బాగానే ఉన్నా వులే!” అంటూ వెక్కిరించింది. ఈ మాటకు కుందేలు కోపగించు కుంది; కాని పైకిమాత్రం ఏమీ అనకుండా అప్పటిమట్టుకి ఊరుకుంది. మళ్లీ ఒకనాడు అది సివంగిని షికారుకు బయల్దేరదీసి, ఒక రహస్య ప్రదేశానికి తీసుకువెళ్లి, మధ్య దారిలో 'కళ్లు మూసుకొని ఎవళ్లు వెనక్కి నడవగలిగితే వాళ్లు గెలిచినట్టు” అన్నది. తెలివిలేని సివంగి కుందేలు వేసిన పందెం ప్రకారం కళ్లు మూసుకుని వెనక్కు నడపసాగింది. పోయి పోయి అది ఒక లోతైన గోతిలో మరి లేవలేకుండా పడి పోయింది. అప్పుడు కుందేలు వెళ్లి చేయి ఆసరాయిచ్చి లేవదీసేసరికి కుంటుకుంటూ అడుగులు వేయజొచ్చింది. చూడగా దాని వెనక కాళ్లు రెండూ విరిగిపోయి ఉన్నై. అప్పుడు కుందేలు దానితో \" వోయి వెర్రి బావా ! సివంగి బావా ! నేను తమాషాకు చిత్రమైన కధ చెబితే, సన్ను అర్థం చేసుకో లేకపోయావు. అపోహపడ్డావు. నామీద ఫిర్యాదు చేశావు, నన్ను వెక్కిరించావు. ఇప్పుడు నీ నడకా నువ్వూ బాగా ఉన్నావా? తొంటరికాళ్లు ఎవరివో వెనక్కి తిరిగి చూచుకో!\" అని వేళాకోళం చేసింది. నాటినించి పాపం, సివంగికి వెర్రినవ్వూ, వెనుకకాళ్ల కుంటీ ఎర్పడిపోయినై.",
            "book_page_end": 48
        },
        {
            "title": "కితకితలు",
            "book_page_start": 50,
            "pdf_page_start": 51,
            "pdf_page_end": 51,
            "author": "చందమామ బృందం",
            "genre": "హాస్యం",
            "moral": "",
            "keywords": [
                "జోకులు",
                "బాల్యం",
                "హాస్యం",
                "సంభాషణ"
            ],
            "characters": [
                "పోలీసు",
                "కుర్రవాడు",
                "కొంటె పిల్లవాడు",
                "మంగలి",
                "ఇన్స్పెక్టరు",
                "విద్యార్థి",
                "గిరి",
                "హరి"
            ],
            "locations": [],
            "content": "పోలీసు : ఏయ్, సైకిల్ ! ఆగు. లైటేదీ?\nకుర్రవాడు : ఎలా ఆగనూ ? బ్రేకులు లేవే!\nకొంటెపిల్లవాడు: ఏయ్ మంగలి! నువ్వు కోతి కెప్పుడైనా శివరం చేశావ్ ?\nమంగలి : లేదే ! నువ్వు కూచో, చేసి చూపుతా !\nఇన్స్పెక్టరు: నీ పేరేమిటిరా అబ్బాయ్ ?\nవిద్యార్థి : ఏ పేడండి ? మా అమ్మ పెట్టినదా, మా నాన్న పెట్టినదా, మా తాత పెట్టినదా?\nఇన్స్పెక్టరు: బళ్లో నిన్ను పిలిచే పేరు.\nవిద్యార్థి: చీమిడిముక్కండి !\nగిరి ఎంరా హరీ, అలాగున్నావేం ?\nహరి: ఏం లేదురా, పుస్తకాలు కొనుక్కో వాలి, డబ్బు పంపమని రాస్తే, మానాన్న పుస్తకాలే కొనిపంపాడు.",
            "book_page_end": 50
        },
        {
            "title": "పాతపాటలు",
            "book_page_start": 52,
            "pdf_page_start": 52,
            "pdf_page_end": 52,
            "author": "టేకుమళ్ళ కామేశ్వడరావు (సేకరణ)",
            "genre": "గేయాలు/జానపదం",
            "moral": "",
            "keywords": [
                "పాతపాటలు",
                "కవిత్వం",
                "జానపదం",
                "కృష్ణ"
            ],
            "characters": [],
            "locations": [],
            "content": "వీధిలో ఇల్లైన విప్పచెట్టయిన\nవియ్యంకుడన్నయ్య ! విచారమేల?\nగాలిలో వత్తైన గంభీరమైన\nధనికుడు భర్తయిన లేవు చింతల్లు.\n*\n*\n*\nకృష్ణా! కృష్ణా! యంచు వాయపెట్టాము\nకష్టాలు లేకుండ గడుపుమో స్వామి!\nకృష్ణమ్మ నీతోడు చెల్లెలిని నేను\nకష్టాలు లేకుండ గడుపుమో స్వామి!\nతోడివారు పదిమంది నేనొక్కదాన్ని\nతోడుపడు కృష్ణమ్మ తోటలలోన!\nఈడువారు పదిమంది నేనొక్కదాన్ని\nఈడుపడు కృష్ణమ్మ ఈరభూముల్ల!\nపాలేర్లు పదిమంది నేనొక్కదాన్ని\nపాలుపడు కృష్ణమ్మ పంటభూముల్ల!\n*\n*\n*\nఅత్త చస్తే కోడలేమనీ యేడ్చు ?\nఅడవి మల్లెలు పూచె నాయాట సాగె.\nకోడలు చస్తే అత్తేమనేడ్చు ?\nకొండగోగులు పూసె నా గోల తీరె.\n*\n*\n*\nఆముదాలు పండిన చేను చూడండి\nఆడవారిగన్నతల్లి అంశ చూడండి.\nగోధుమలు పండిన చేను చూడండి\nకొడుకులగన్న తల్లి గోల చూడండి.",
            "book_page_end": 52
        },
        {
            "title": "ఇంద్రజాలము",
            "book_page_start": 52,
            "pdf_page_start": 54,
            "pdf_page_end": 55,
            "author": "చందమామ బృందం",
            "genre": "వ్యాసం/విజ్ఞానం",
            "moral": "",
            "keywords": [
                "ఇంద్రజాలం",
                "పేకముక్క",
                "గులాబిపువ్వు",
                "మంత్రం",
                "ట్రిక్కు"
            ],
            "characters": [
                "ఇంద్రజాలికుడు",
                "ప్రేక్షకులు"
            ],
            "locations": [],
            "content": "పేకముక్క గులాబిపువ్వుగా మారటం\nఈ ట్రిక్కు చేయగలుగుతామని నిజానికి మీరు నమ్మటంలేదు కదూ? అవును, అసలు కిటుకు తెలిసేవరకూ మీరు నమునే లేరు. తీరా రహస్యం తెలుసుకున్నాక మటుకు ఎంతో ఆశ్చర్యపడతారు. పేకముక్తను అరచేతిలో పట్టుకుని అంకెలున్న వైపు ప్రేక్షకులకు చూపుతాడు ఇంద్రజాలికుడు. ప్రేక్షకులు బాగా పరీ క్షగా చూచుకున్న తరువాత ఇంద్రజాలికుడు పేకముక్క వున్న అరచేతిని రెండవ చేతితో మూసి, మరుక్షణమే చెయ్యి తీసివేస్తాడు. చిత్రం! పేకముక్క మాయమయి దాని స్థానంలో ఒక గులాబిపువ్వు ప్రత్యక్ష మవుతుంది. 'ఇది ఎలా సాధ్యం?' అదే యిప్పుడు చెప్ప బోతున్నాను: ప్రేక్షకులకు నీవు చూపే పేకముక్క మామూలు పేకముక్క కాదు. ఇంటిదగ్గర ముందుగా నీవు తయారుచేసి తెచ్చుకున్న పేకముక్క. ఇది ఎలావుండాలో బొమ్మలో చూడు. పేకముక్కను అడ్డంగా మూడు సమభాగాలుగా మడత పెట్టు. తర్వాత వెనుకవైపు మధ్యభాగంలో, సిల్కుతో గానీ, సెల్యూ లాయిడ్గానీ చేసిన ఒక గులాబిపువ్వు అంటించు, (ఇలాంటి గులాబిపువ్వులు ఎకడ దొరుకుతాయో యిది వరకే మీకు తెలుసు). ఇలా తయారుచేసుకున్న పేక ముక్కతో సభకు వస్తావన్న మాట. సభకు వచ్చాక మడతలు లేకుండాచేసి పేకముక్కను, అంకెలున్న వైపు ప్రేక్షకులకు చూపు. వారు చూచు కున్నతర్వాత, నీ రెండవ చేతితో ఆ ముక్కను మూస్తూ, కిందిభాగాన్ని బొటన వ్రేలితోనూ పై భాగాన్ని చూపుడు వ్రేలి తోనూ మడతపెడుతూ, పువ్వు అంటించి వున్న వైపు ముందుకు వచ్చేట్టు తిప్పు. ఇదంతా రెప్పపాటు కాలంలో జరగాలి. ఇలాచేసి నీ అరచేతిని తీసివెయ్యి. పేక ముకకి బదులు గులాబిపువ్వు కనిపిస్తుంది. ఈ ట్రిక్కు చేసేటప్పుడు గమనించ వలసిన విషయాలు రెండేరెండు: నీవుపెట్టే మడతలు ప్రేక్షకుల కంటికి కనుపించనంత సున్నితంగా వుండాలి. తర్వాత పేకముక్తని మడతపెట్టేటప్పుడు ప్రేక్షకులకు అను మానం కలగటానికి వీలులేనంత చాక చక్యంతో, ఒక్క చిటికెలో మడతపెట్టాలి. ఇదీ ఏమంత కష్టం కాదు. ఒకటి రెండు సార్లు చేసిచూస్తే ఈ ట్రిక్ట్లు అనుకున్నంత కష్టం కాదని మీకే తెలుస్తుంది. ఇదేవిధంగా పేకముక్కని రైలుటికెట్టు గానూ, నిప్పుపెట్టెగానూకూడా మార్చ వచ్చు. వీటన్నింటికీ ఒకటే మంత్రం. [పాఠకులు, ఈ గాతడినిగురించి నలహాలను పొందదలిస్తే, వారు 'చందమామ' పేరు ఉదహ రిస్తూ ప్రొఫెనరుగారికి వ్రాయవచ్చు. ఉత్తరాలు ఇంగ్లీషులోనే వ్రాయాలి. వారి ఆడ్రను యిది: — ప్రొఫెనరు పి. సి. సర్కార్, మెజిషియన్, పోస్టుబాక్సు 7878, కలకత్తా—12.]",
            "book_page_end": 53
        },
        {
            "title": "అట్టమీది బొమ్మ",
            "book_page_start": 56,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "పౌరాణికం",
            "moral": "లోకానికి ఆదర్శంగా ఉండటానికి, సర్వజ్ఞులైన కృష్ణ బలరాములు కూడా గురుకులవాసం చేసి విద్యాభ్యాసం చేశారు.",
            "keywords": [
                "శ్రీకృష్ణుడు",
                "బలరాముడు",
                "ఉగ్రసేనుడు",
                "గురుకులవాసం",
                "సాందీపనుడు"
            ],
            "characters": [
                "శ్రీకృష్ణుడు",
                "బలరాముడు",
                "ఉగ్రసేనుడు",
                "కంసుడు",
                "వసుదేవుడు",
                "యశోద",
                "నందనుడు",
                "గర్గుడు",
                "సాందీపనుడు"
            ],
            "locations": [
                "మధుర",
                "రేపల్లె",
                "కాశీపట్టణం",
                "అవంతీపురం"
            ],
            "content": "తలిదండ్రులను దర్శించి, వారిని ఊరడించిన వెంటనే, శ్రీకృష్ణుడు తన తాత గారైన (కంసుని తండ్రి) ఉగ్రసేనుణ్ణి రాజ్యాభిషిక్తునిగా చేశాడు. ఇంతకుముందు కంసునికి భయపడి నానాదేశాలకూ చెదరిపోయిన స్వజనాన్ని మళ్లీ రప్పించి, సత్కరించి, వారికి కావలసినంత ధనమిచ్చి, వారు సుఖంగా ఉండేటందుకు తగు యేర్పాటులన్నీ చేశాడు. లోగడ కంసునివల్ల యమయాతనలు పడుతూ వచ్చిన యాదవులందరూ ఇప్పుడు శ్రీకృష్ణుని దర్శనంవల్ల కృతార్థులమయామని సంతో షించారు. తరువాత, కృష్ణుడు తనను పెంచి పెద్దచేసిన యశోదా నందనులను, గోపాలురతోసహా రేపల్లెవాడకు పంపించి, అక్కడ వారికి సమస్తమైన సౌఖ్యాలూ సమకూర్చాడు, ఇక్కడ వసుదేవుడు తన ముద్దుబిడ్డలైన కృష్ణబలరాములకు గర్గునిచేత శాస్త్రోక్తవిధానంగా ఉపనయనాది సంస్కారాలు జరిపించాడు. వారు ఆయనవల్లనే గాయత్రి ఉపదేశంకూడా పొందారు. శ్రీకృష్ణ బలరాములు అన్ని విద్యలూ తెలిసిన సర్వజ్ఞులే ఐనప్పటికీ నరవేషం దాల్చివున్న అవతారమూర్తులు కాబట్టి, లోకంకోసమని గురుకులవాసం చేసి, విద్యాభ్యాసం చేయదలిచారు. ఈ సంకల్పంతో కృష్ణబలరాములు కాశీపట్టణానికి పోయి, అవంతీపురంలో వుండే సాందీపనుడనే మహావిద్వాంసుణ్ణి ఆశ్రయించి, ఆయనకు శుశ్రూష చేయ నారంభించారు. ఈ శిష్యుల సేవకు సాందీపనుడు చాలా సంతోషించి, సమస్త వేదములు, వేదాంగాలు, ధర్మశాస్త్రాలు మొదలైన విద్యలు బోధించాడు. విద్యలలో గల మర్మాలు, రాజనీతులలో ఉండే రహస్యాలు వెల్లడించాడు. ఆయన ఇంత శ్రద్ధగా చదువు చెప్పినందుకు శిష్యులున్నూ, ఒక్కతూరి విన్నంతమాత్రాన చక్కగా గ్రహించి, గురువు శ్రమను సారకం చేస్తూవచ్చారు.",
            "book_page_end": 56
        }
    ],
    "statistics": {
        "total_stories": 15,
        "author_counts": {
            "చక్రపాణి": 1,
            "తై రాణ": 1,
            "మహేశ్వర్ (మద్రాసు)": 1,
            "పాలంకి వెంకటరామచంద్రమూర్తి, మదరాసు": 1,
            "చందమామ బృందం": 4,
            "ముద్దా సోమప్పశాస్త్రి, పరశువాకం": 1,
            "సి. అమృతవల్లి, ధర్మవరం": 1,
            "జి. ముందరరామయ్య, సామర్లకోట": 1,
            "యన్. చంద్రమౌళి, మహబూబ్నగరు": 1,
            "మహమద్ ఆలీఖాన్, హైదరాబాదు": 1,
            "ఆర్. వినాయకరావు, గుంటూరు": 1,
            "టేకుమళ్ళ కామేశ్వడరావు (సేకరణ)": 1
        },
        "genre_counts": {
            "వ్యాసం": 1,
            "నీతి కథ": 2,
            "కవిత": 1,
            "హాస్యం/నాటకం": 1,
            "ఫాంటసీ/సాహసం": 1,
            "పురాణం/చారిత్రక కథ": 1,
            "నీతి కథ/పురాణ కథ": 1,
            "ఇతిహాసం/మత సామరస్యం": 1,
            "నీతి కథ/రాజ కథ": 1,
            "ఫాంటసీ/హాస్యం": 1,
            "హాస్యం": 1,
            "గేయాలు/జానపదం": 1,
            "వ్యాసం/విజ్ఞానం": 1,
            "పౌరాణికం": 1
        }
    }
}