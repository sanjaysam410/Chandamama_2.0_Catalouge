{
    "book_id": "చందమామ_1951_06",
    "stories": [
        {
            "title": "చందమామ",
            "book_page_start": 0,
            "pdf_page_start": 11,
            "pdf_page_end": 11,
            "author": "చక్ర పాణి",
            "genre": "సంపాదకీయం",
            "moral": "మార్పులోనే ఆనందమున్నది.",
            "keywords": [
                "చందమామ",
                "మార్పులు",
                "చిట్టికధల పోటీ",
                "సంపాదకీయం",
                "నాలుగేళ్లు"
            ],
            "characters": [
                "చందమామ బృందం"
            ],
            "locations": [],
            "content": "మానవుడు ఎప్పుడూ మార్పు కోరుతూవుంటాడు. ఏమీ అంటే మార్పులోనే ఆనందమున్నది. చందమామలో\nకొన్ని మార్పులు చేస్తే బాగుండునని మేమూ అను కొన్నాము, పాఠకులూ కోరారు. ఈ సంచికతో మన\nచందమామకు నాలుగేళ్లు నిండి, ఐదవ యేడు రాబో తున్నది. ఈ శుభసమయానికి అనుగుణంగా జూలై\nనుండి చక్కటి మార్పులు చేసి పాఠకులకు ఆనందం చేకూర్చాలెనని నిశ్చయించాము. కొత్తగా ప్రవేశ పెట్ట\nబోయే ‘చిట్టికధల పోటీ'ని గురించిన వివరాలు ఈ సంచికలో మరొకచోట చూడవచ్చు. పేరుపొందిన\n‘పెద్దల చిన్నతనా’లనుగురించి తెలుసుకోటానికి ఎంతో ముచ్చటగా వుంటుంది. వీటిని వచ్చేనెలనుండి చదువు\nదురుగాని, ' రంగు వెయ్యండి' శీర్షిక ఒక ఆహ్లాదకర మైన బొమ్మల కధగా వెలువడబోతున్నది. అది ఎలా\nవుంటుందో ఈ సంచికలోనే గమనించగలరు. ఇవిగాక మరి ఎన్నో ఆకర్షణీయమైన విషయాలుకూడా వుంటై.",
            "book_page_end": null
        },
        {
            "title": "మంచి ఏనుగ",
            "book_page_start": 10,
            "pdf_page_start": 12,
            "pdf_page_end": 13,
            "author": "ఐర్గి",
            "genre": "కవితా కథ",
            "moral": "తల్లి ప్రేమ అపాయం నుండి రక్షిస్తుంది. జంతువులకు కూడా దయ, కనికరం ఉంటాయి.",
            "keywords": [
                "ఏనుగు",
                "పేదతల్లి",
                "అడవి",
                "పాప",
                "ప్రార్థన"
            ],
            "characters": [
                "తల్లి",
                "పాప",
                "ఏనుగు"
            ],
            "locations": [
                "అడవి"
            ],
            "content": "ఒక పేద తల్లి తన పాపను\nఎత్తుకొని వెళ్లింది అడవికి.\nకట్టె లేరినగాని నిత్యము\nభుక్తి గడవదు పాపమామెకు.\n\nదిట్టమగు ఒక చెట్టు నీడను\nపండుకొనబెట్టింది పాపను.\nవెళ్లిందితా నించు కెడముగా\nకట్టెలేరేందుకై దాపున,\n\nఇంతలో ఝల్లు మని ఉల్లము\nముచ్చెమట క్రమ్మింది ఆపెకు\nఎందుకంటే ఒక్క ఏనుగ\nవచ్చు చున్నది పాప దాపుకు.\n\nకరిపాదముల క్రింద నలుగుతూ\nచిటపటా మన్నాయి ఆకులు.\nపాప మేల్కొన్నాడు అదటుగా\nవిన్నాడు తన తల్లి కేకలు.\n\nఅభము శుభమెరుగుడా బాలుడు.\nఏనుగను చూచాడు కేరుతూ.\nనవ్వి చేయూపాడు రమ్మని\nపాల బుగ్గల చొంగ కారుతూ.\n\nనోట మాటలు రాని తల్లికి\nకాళ్లు చేతులు చల్లబడినవి.\nబాలుడిక దక్క డనుకొన్నది\nకనులు గట్టిగ మూత బడినవి.\n\nతలచుకొన సాగింది మనసులో\nగబగబా ఇష్టదేవతలను\nమొక్కుకొన్నది మొక్కు లెన్నియో\nరక్షించమన్నాదా శిశువును.\n\nపాదమెత్తింది ఆ ఏనుగ\nకిలకిలా మన్నాడు బాలుడు.\nతల్లి ప్రార్థన తెలిసినట్లుగా\nఅంగ అటు వేసింది ఏనుగ.\n\nదాటి పోయిందలా ఏనుగ\nచెక్కుచెదరక నిలచి బాలుడు\nకేరుతున్నాడింక ముదముతో\nజరిగినది తెలుసుకొనజాలడు.\n\nఎత్తుకొన్నది తల్లి పాపను\nహత్తు కొన్నది ఎదను ప్రేమతో,\nమెచ్చుకొంటూ ఏన్గతెలివిని\nతిరిగి పోయినది తన ఇంటికి,",
            "book_page_end": 11
        },
        {
            "title": "ఉపవనం",
            "book_page_start": 14,
            "pdf_page_start": 14,
            "pdf_page_end": 18,
            "author": "పి. లక్ష్మి, కాకినాడ",
            "genre": "భక్తి కథ",
            "moral": "దైవభక్తి, పశ్చాత్తాపం మనిషికి క్షమాపణను, మోక్షాన్ని ఇస్తాయి. క్షణికానందాల కోసం పవిత్రమైన వాటిని ఉపేక్షించకూడదు.",
            "keywords": [
                "రాజు",
                "జూదం",
                "జగన్నాధస్వామి",
                "ప్రాయశ్చిత్తం",
                "దవనం"
            ],
            "characters": [
                "సాత్వికుడు (రాజు)",
                "మంత్రి",
                "అర్చకులు",
                "జగన్నాధస్వామి"
            ],
            "locations": [
                "ఓడ్రదేశం",
                "జగన్నాధస్వామి ఆలయం (పూరి)"
            ],
            "content": "పూర్వం ఓడ్రదేశాన్ని సాత్వికుడు అనే రాజు పాలించేవాడు. ఆయన గొప్ప భక్తుడు కూడాను. ఎన్ని రాచకార్యాలు మించిపో తూవున్నా, నిత్యమూ ఆయన మహానివేదన సమయానికి మంత్రి సామంతులతో, ఉద్యో గస్థులతో సహా పాదచారిఐ జగన్నాధస్వామి ఆలయానికి వెళ్లేవాడు. నివేదనఆయి, తలు పులు తెరవటంతోనే స్వామిని దర్శించు కుని అర్చకులిచ్చే ప్రసాదాన్ని పుచ్చుకుని వెళ్లిపోతూ వుండేవాడు.\n\nఇలా చాలాకాలం గడచింది. ఒకనాడు రాజు వచ్చేసరికి, గుడిగోపురంవద్దనే అర్చ కులలో ఒకడు ఎదురై, 'ప్రభూ, ఈరోజున స్వామివారి ఆరాధన, మహానై వేద్య నీరాజనాలు ముగియటానికి కొంతసేపు అవుతుంది. ఈలోగా ఏలినవారు ఈ మండ పంలో విశ్రమించవచ్చు' అని విన్నవించు కున్నాడు. రాజు 'సరే' నంటూ, ప్రధానినీ ఉద్యోగులనూ, మిత్రులనూ వెంటబెట్టుకొని మండపం ప్రవేశించాడు. ఆవేళకి అక్కడ ఎవరో యాత్రికులు నలుగురు పాచికలు పెట్టి జూదం ఆడుకుంటున్నారు. ' రాజు గారు వస్తున్నారు, మరోచోటకి పొండయ్యా!\" అని అర్చకుడు వాళ్లని లేవగొట్టబోయాడు. అదిచూచి రాజు, 'వద్దు వద్దు. వాళ్ళను ఆడుకోనియ్యి' అన్నాడు. వాళ్లు పందేలు వేస్తున్నారు, ఓడుతున్నారు, నెగ్గుతున్నారు. ఓడినవాళ్లు ఏడుస్తున్నారు, నెగ్గినవాళ్లు సంతోషిస్తున్నారు. రాజు ఇదంతా వేడుక చూస్తూ నిలబడిపోయాడు.\n\nకొంతసేపు అలాచూస్తూ నిలబడేసరికి ఆయనకుకూడా ఒక పందెం వెయ్యాలని అనిపించింది. మంత్రిని, సేనాధిపతినీ, పురోహితుణ్ణి కూడా ఆటలోకి దింపి, రాజు పందేలు వేయటం మొదలుపెట్టేడు. కా స్పేపటికల్లా జూదంలో రంజు ఎక్కువై, ఆయన దేవదర్శనంకోసం వచ్చామన్న మాటే మరిచిపోయాడు. అవతల మహానివే దన పూర్తిఐంది. గర్భగుడి తలుపులు తెరిచారు. 'ప్రభువువారువచ్చి స్వామి దర్శనం చేసుకోవచ్చు' నని కబురుపై కబురు వచ్చింది. కాని మహానందంలో మునిగి తేలుతూవున్న మహారాజావారికి ఆ పిలుపు వినిపించనేలేదు.\n\nదేవుడి ప్రసాదం ముందుగా ప్రభువుకి యిచ్చి, తర్వాత తక్కినభక్తులకు ఇవ్వటం మామూలు. రాజుగారు ఎంతకూ లేవక పోవటం, భక్తులంతా కనిపెట్టుకొని ఉండటంచూసి అర్చకులు మండపంవద్దకే ప్రసాదం పట్టుకువచ్చి, 'ప్రభూ, భగవ త్ప్రసాదం!' అన్నారు. ఆటమజాలో ఉన్న ప్రభువు కుడిచేత్తో పాచికలు విసురుతూ, అర్చకులవైపు తిరక్కుండానే, యెడం చెయ్యి చాపేడు. ఎడంచేతిలో ప్రసాదం ఉంచటం దేముడికి అపచారంచేసినట్టు అవుతుందన్న భయంకొద్దీ అర్చకులు, రాజుకు ప్రసాదం ఇవ్వకనే వెళ్లిపోయారు.\n\nమరో గంటసేపు ఆడేసరికి జూదంమీద రక్తితగ్గి రాజుగċకి తానువచ్చిన పని జ్ఞప్తి కొచ్చింది. 'ఏమయ్యా, ఇంకా మహానివే దన కానేలేదా? తలుపులు తియ్యలేదా?” అని అడిగేడు. జరిగినసంగతంతా చెప్పేరు అక్కడివాళ్లు రాజుగారికి కలలోనుంచి మెలకువ వచ్చినట్టయింది. 'అయ్యో, ఎంతపాపంచేశాను ! పరమ పవిత్రమైనటు వంటిన్నీ, మోక్షప్రదమైనటువంటిన్నీ భగవత్ప్రసాదంకోసం వచ్చి, క్షుద్రమై న జూదంలో తగులుకొన్నానే! సోమరసాన్ని ఉపేక్షించి, సురాపానం అపేక్షించినట్లు అయింది నాపని! ఎంత పాపంచేశాను!’ అని గుండె బాదుకుని దుఃఖంచటం మొద లెట్టేడు. ఆయననుచూచి అంతా నివ్వెర పోయారు. చనవుగల మంత్రి రాజువద్దకు వెళ్లి, 'ప్రభూ! మనస్వామి దయాళువు, ఈ చిన్న అపరాధానికి క్షమించకపోడు. రండి దర్శనం చేసుకు మరీ వెడదాం' అని ప్రోత్సహించి స్వామిసన్నిధికి తీసుకు వెళ్లాడు.\n\nస్వామినిదర్శించి రాజు ప్రసాదంపుచ్చు కుని వెళ్లాడేకాని ఆయన మనసు మన సులో లేదు. హృదయంలో ఒక అగ్ని పర్వతం బ్రద్దలైనట్టు అనిపించి, చెప్పలేని బాధ, ఆవేదన అంతకంతకు ఎక్కువ కా జొచ్చింది. ఆనాడు తాను గుడిలో జూద మాడిన పాచికలు పాములలాగా మిల మిల్లేడుతూ, కన్ను తెరిచినా మూసినా భయంకరంగా ప్రత్యక్షమవుతున్నై. తను చేసిన మ హాపరాధం మరపునకురాక, గుండెమీద సుత్తిదెబ్బల్లాగ కొడుతున్నై. ఇక—ఆనాడు జూదపు ఆటలో మునిగి వుండి, ప్రసాదాన్ని తెచ్చి పుచ్చుకోమన్న ప్పుడు అప్రయత్నంగా ఎడమచేతిని చాపిన సంగతి జ్ఞాపకంరాగా, రాజుకు తను చేసిన పని తనకే రోత అనిపించింది. 'స్వామిపట్ల ఇంతటి మహా అపచారాన్ని తలచిన ఈ యెడమచేతిని నరికిపారవేయడమే తగిన ప్రాయశ్చిత్తం' అని నిశ్చయించు కొన్నాడు. ఐతే, తనకు తానై ఈ పనిచేసు కోవటం అసాధ్యంకద ! కనుక, ఇందుకొక చిన్న సూత్రం పన్నాడు ప్రభువు.\n\nఒకనాటిరాత్రి మంత్రిని పడకగదికి రప్పించి, 'మంత్రి, ఈ మధ్య కొన్నాళ్ళ నుంచి అర్ధరాత్రివేళ భూతమేదో వచ్చి కిటికీలోంచి చెయ్యి దూర్చి నన్నులేపి, బాధి స్తోంది. కనుక దానిపీడ వదిలించుకోవాలి. ఈ రాత్రి నేను ప్రక్కగదిలో పరుంటాను. నువ్వు ఇక్కడ మెలకువగా కాచుకుని ఉండి, ఆ భూతంవచ్చి కిటికీలోంచి చెయ్యి పెట్టటంతోనే నీ కత్తితో ఆ చెయ్యిని నరికి వేసెయ్యి' అనిచెప్పి, పక్కగదిలోకి వెళ్ళి పోయాడు. భూతంమాట నిజమే అనుకొని మంత్రి ఒరలోంచి కత్తితీసి పట్టుకొని కాచు క్కూచున్నాడు. ఒకరాత్రివేళ కిటికీలోంచి లోపలికి ఒక చెయ్యి రాబోవటం కనిపెట్టి, సిద్ధంగావున్న మంత్రి ఆ హస్తాన్ని లిప్తలో ఖండించివేశాడు.\n\nఅతడు నరికిన చెయ్యి గదిలోపడింది. ఆ భూతం ఏమిటోఅని మంత్రి కిటికిలోంచి తొంగిచూశాడు. భూతమూ లేదు, ఏమీ లేదు. రెక్కతెగిపడ్డ జటాయువుకుమల్లే కూలపడిన రాజేంద్రుడే కంటపడ్డాడు! మంత్రి పరుగెత్తుకొంటూ వెళ్లి 'ప్రభూ! ఇదేమిటి? నాచేత ఇటువంటి మహాపరాధం చేయించారెందుకు?' అంటూ నెత్తీ నోరూ బాదుకున్నాడు. రాజు తనబాధ పైకితెలియ నీయక చిరునవ్వుతో, 'అపరాధం కాదోయి, ఉపకారమే చేశావు ! ఆ జగన్నాధస్వామే నీరూపంలో నాకీ ప్రాయశ్చిత్తం సిద్ధింప జేశాడు!' అంటూ జగన్నాధుణ్ణి స్తోత్రం చెయ్యటం ప్రారంభించాడు. మంత్రి పిచ్చె త్తినవాడికిమల్లే 'దుర్మార్గుణ్ణి! ద్రోహిని! రాజహంతకుణ్ణి!' అంటూ కేకలు వేయటం ఆరంభించేసరికి అందరూ లేచి పరుగెత్తుకు వచ్చి చుట్టూమూగేరు, చిరునవ్వుతోనే రాజు జరిగినదంతా చెప్పేడు. గదిలో తెగిపడి ఉన్న ప్రభువువారి యెడమచేతిని ఒక ముత్యాల పల్లకీలో పెట్టించి భజంత్రీ మేళాలతో ఊరేగించారు. తెల్లవారేసరికి జ గ న్నాధస్వామి ఆలయ గోపురంవద్దకు అందరితోపాటు రాజూ చేరు కున్నాడు. ' గుడిలోపలికి దయచెయ్యండి' అని అందరూకోరారు. ఎవరుచెప్పినా వినక, రాజు 'స్వామికి అపచారంచేసిన నాకు ఇంక ఆలయంలో ప్రవేశించే అర్హత లేదు. నా అపరాధానికి తగ్గ ప్రాయశ్చిత్తమని తోచి, ఈ చెయ్యిని ఖండించుకున్నాను. ఈ పల్లకీ తీసికెళ్లి స్వామిముందుపెట్టి, నాకు ఆయన ఇంకా ఏంశిక్ష విధిస్తారో కనుక్కు వచ్చి చెప్పండి' అన్నాడు.\n\nరాజాజ్ఞను శిరసావహించి పల్లకిని లోప లికి తీసుకువెళ్లి, అర్చకులు మామూలు ప్రకారం మహానివేదనా, నీరాజనం అవీ జరిపేరు. స్వామి ప్రసాదం రాజుగారికి తెచ్చియిచ్చారు. సాత్వికమహారాజు అల వాటుప్రకారం కుడి చేతితోపాటు, ఎడం పక్క వ్రేలాడుతున్న మొండిచెయ్యికూడా చాచి దోసిలి పట్టబోయాడు. అందరూ ఆ మొండిచెయ్యి చూసి, 'పాపం!' అని నిట్టూర్పువిడుస్తో సానుభూతి కనపరిచారు. కాని, వాళ్లు చూస్తోండగానే, మొండిగా ఉన్న ఆ ఎడంచెయ్యి ఇట్టే మొలుచుకు వచ్చి, దేవుడి ప్రసాదాన్ని పుచ్చుకోటానికి వీలయేటట్లుగా రాజుకి దోసిలి ఏర్పడింది. అక్కడ మూగిన భక్తులూ, సాధులూ అంతా హర్షధ్వనులుచేసి, \"మహారాజా, ఇంకా ' శిక్ష, శిక్ష ' అంటారేమిటి? భగ వంతుడు తమరిని ఎలా అనుగ్రహించాడో చూడండి !\" అని మెచ్చుకున్నారు.\n\nఅర్చకులు మళ్లీ లోపలికి వెళ్లి చూసే టప్పటికి మరోచిత్రంజరిగింది. తెగిపోయిన పాతచెయ్యి పల్లకీలో ఉన్నదికదా! అది మాంసంతో ఎముకలతో కూడినదిగనుక దుర్గంధం కొడుతూ ఉండవలసింది, కాని వింత !—ఆ చెయ్యి మాంచి సువాసన విరజిమే ఒక మొక్కగా మారిపోయింది!! అందరూ ఆ మొక్కని స్వామివారి నందన వనంలో పాతించారు.\n\nఆతర్వాత మరికొద్ది కాలానికే దాని విత్తనాలుపడి వనమంతా ఆ మొక్కలమయ మైంది. దశదిశలనుంచీ వచ్చిపోయే భక్తు లంతా ఆ మొక్కలు పట్టుకుపోయి తమ గ్రామాల్లో పాతుకున్నారు. అవే మన దవనం మొక్కలు. జగన్నాధస్వామివారికి పూజించే పరికరాలలో ఇప్పటికీ దవనం ప్రముఖస్థానం అలంకరిస్తున్నది.",
            "book_page_end": 18
        },
        {
            "title": "విచిత్ర కవలలు",
            "book_page_start": 12,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపదం",
            "moral": "తెలివి, ధైర్యం ఎన్ని పెద్ద సమస్యల నుండైనా తప్పిస్తాయి.",
            "keywords": [
                "కవలసోదరులు",
                "రాకుమార్తెలు",
                "రాక్షసుడు",
                "మాయాశక్తులు",
                "హంసలు"
            ],
            "characters": [
                "ఉదయనుడు (కవలసోదరుడు)",
                "కవలసోదరులు",
                "రాక్షసుడు",
                "సుభాషిణి (రాకుమార్తె)",
                "గెడ్డపువాడు",
                "రాకుమారులు"
            ],
            "locations": [
                "కొలను",
                "మాయా భవనం",
                "బావి"
            ],
            "content": "[శిలాప్రతిమలుగా మారిపోయి రాక్షసుడికి పట్టుబడిపోయిన మన కవలసోదరులు, రాకుమార్తెల యుక్తివల్ల ఎలా మళ్ళీ మామూలు స్వరూపాలు పొందినదీ, ఆ తర్వాత రాక్షసుడిని మోసపుచ్చి ఎలా తప్పించుకువచ్చిందీ క్రిందటినెల చదివారు. ఆతర్వాత]\nరాక్షసుడిని మోసంచేసి కవలసోదరులు ఎలాగో బైటపడ్డారేకాని, వాళ్ళకి మన స్తిమితం లేకుండా పోయింది. ఎందుచేత వంటే అదివరకు మోస్తరుగా రాక్షసుడి కంటబడకుండా తమని అదృశ్యం చేసుకో గల భస్మం కాస్తా పోయిందాయె! పోనీ రాకుమార్తెలతోపాటు హంసల రూపంలో కొలనులో ఉందామా అంటే, హంసలలెక రాక్షసుడికి తెలియనే తెలుసు. కనుక అదీ ప్రయోజనంలేదు. ఏమి చెయ్యటానికీ పాలుపోలేదు.\n\nఇలాంటి చిక్కులోపడి కవలసోదరులు క్షణమొక యుగంగా గడపవలసి వచ్చింది. ఒకరోజున సుభాషిణి అన్నది: 'ఇక మీదట మీరు యిక్కడ వుండటం క్షేమం కాదు. మనం చేసిన మోసానికి రాక్షసుడు కసిపూని వుంటాడు. ఈసారి వాడిచేతిలో చిక్కితేమటుకు ప్రాణాలతో వదలడు. కనుక రేపు వాడు ఆటపాటలకు వచ్చిన సమయంచూచి మీరు ఈ స్థలంవదిలి వెళ్లి పోండి. మమ్మల్ని రక్షించే సమస్య ఇంక వదులుకోండి\" అని.\n\nఇదివిని ఉదయనుడు, \"అలా ఎన్నడూ జరగదు. మా ప్రాణాలు ఉన్నంతవరకూ మిమ్మల్ని రక్షించేందుకే ప్రయత్నిస్తాం\" అన్నాడు.\n\n\"అలా అయితే, ఒక్కటే మార్గం. రేపు వాడు యిక్కడికి వచ్చినప్పుడు మాతో పాటు కొలనులో వుండే తక్కిన రాకుమా కులుకూడా కలిసి ఆటపాటలలో పాల్గొనే టట్టు ఏర్పాటు చేస్తాను. ఆ రాకుమారులలో మీరూ చేరిపొండి. సమయం కనిపెట్టి రాక్ష నుడి తల తెగవేయండి\" అన్నది.\n\nసోదరులు యిందుకు ఒప్పుకున్నారు. మర్నాడు రాక్షసుడు రాకుమార్తెలదగ్గరికి వచ్చినప్పుడు సుభాషిణి, \"మగవాడవైన నీవు ఒక్కడివే యింతమంది ఆడవాళ్ల మధ్య ఉండటం బాగుండదు. కొలనులో యింకా రాకుమార్లు వున్నారుకదా? వాళ్లని కూడా మనతో చేర్చుకొందాం. సందడిగా వుంటుంది. లోకానికి విరుద్ధమనిపించదు* అని సలహాయిచ్చింది.\n\n\"ఈపాటిదానికి నన్ను అడగాలా? అలాగే కానివ్వండి” అన్నాడు రాక్షసుడు. వెంటనే కొలనులోవున్న హంసలన్నీ ఒడ్డుకివచ్చి మానవాకారాలు దాల్చినై వాటిలో మన కవలసోదరులుకూడా వున్నారుగా! అయితే ఆటపాటల దృష్టిలో వున్న రాక్షసుడు వాళ్లని గమనించనేలేదు. రాకుమార్తెలు కనుపండువుగా నృత్యం. చేస్తున్నారు. రాక్షసుడు ఆనందంలో మునిగి తేలుతున్న సమయం చూశాడు ఉద యనుడు, సర్రున కత్తిదూసి ఒక్క వ్రేటున వానితల తెగనరికాడు. వెంటనే రాక్షసుని మొండెం నేలకు ఒరిగిపోయింది. తెగి పోయిన తల వెళ్లి కొలనునీటిలో పడింది. తలనుండి కారుతున్న రక్తప్రవాహంతో కొలను నీరంతా ఎర్రబడిపోయింది. అదేసమయాన మరొకచిత్రం జరిగింది: రాక్షసుడు ఎప్పుడైతే చచ్చిపోయాడో ఆ తక్షణమే వాడు కాపలా కాస్తున్న భవనం మాయమైపోయింది. కవలసోదరులలాగనే: వచ్చి రాక్షసుడి చేతిలో చిక్కిపోయిన రాకుమారుల శిలాప్రతిమలు మాత్రం ఇంకా అక్కడ మిగిలివున్నై.\n\nఅప్పుడు సుహాసిని, \"ఇంకాచూస్తారేం! మంత్రజలం తెచ్చి ఆ శిలా ప్రతిమలకు మామూలు స్వరూపాలు తెప్పించండి\" అన్నది. అలా చేయగా, ప్రతిమలన్నీ రాకుమారులుగా మారినై. వారిలో అన్ని తరగతుల వయసువారూ వున్నారు.\n\nవారంతా కవల సోదరులనూ, మన రాకుమార్తెలనూ ఎంతగానో మెచ్చు కున్నారు. తలవనితలంపుగా తమకు యిలా తిరిగి మామూలు స్వరూపాలు వచ్చినం దుకు వారు ఎంతో ఉప్పొంగిపోయారు. అయితే, ఇంత ఆనందంలోనూ అందరికి కూడా ఒకేవిధమైన చింత పట్టు కున్నది — తిరిగి తమ తమ యిళ్లు చేరుకోవటం మాట అలావుంచి, ఆ ప్రదేశంలో రాక్షసుడి కంట పడకుండా మెలగటం ఎలాగ? అని. దీనినిగురించే వాళ్లంతా సమావేశమై తీవ్రంగా ఆలోచించారు. కాని ఎవరికీ ఉపాయమేదీ తోచలేదు. చివరకు ఉద యనుడు- ' మీరందరూ యిక్కడే వుండి పోవటం క్షేమం కాదు. రాక్షసుడి చేతిలో చిక్చిన ఈ రాకుమార్తెలనందరినీ క్షేమంగా వారివారి యిళ్లకు చేర్చే బాధ్యత మాది. కనుక మీరు నిశ్చింతగా వెళ్లిపోవచ్చు\" అన్నాడు.\n\nకాని యిందుకు ఎవరూ ఒప్పుకోలేదు. వారిలో ఒక వృద్ధుడు \" అబ్బాయీ! మేము తిరిగి యిళ్లకు చేరుకోవటం మాత్రం మాటలా? గెడ్డపువాడిని తప్పించుకు పోవటం అసాధ్యం. కనుక మనం చెయ్య గలిగినదల్లా ఒక్కటే. మమ్మల్ని తిరిగి శిలాప్రతిమలుగా మార్చివేసెయ్\" అన్నాడు. ఇందుకు కవలసోదరులు ఒప్పుకొనక తప్పిందికాదు. వాళ్ల కోరికప్రకారం మళ్లీ శిలాప్రతిమలుగా చేసివేశారు. ఇక తమసంగతి ఏమిటా అని ఆలోచి స్తున్నంతలో రాక్షసుడు వచ్చేశాడు. ఈసారి వాడు వట్టిచేతులతో రాలేదు. ఒక రాకుమా ర్తెను వెంట తీసుకువచ్చాడు. దగ్గరకు వస్తున్న అలికిడి ఐంది. ఇంక ఆ తొంద రలో కవలసోదరులు ఏంచేస్తారు! గభీమని కొలనులోదూకి హంసలుగా మారిపోయారు. మరుక్షణమే రాక్షసుడు కొలను చేరు కున్నాడు. తను తెచ్చిన ఆ రాకుమార్తెను కూడా కొలనులోకి విసిరి వేశాడు. ఆమె కూడా హంసగా మారిపోయింది.\n\nఇలా రాకుమార్తెను కొలనులో విసిరి వేసినవెంటనే రాక్షసుడు మళ్లీ ఒకసారి ఆ హంసలను లెక్క పెట్టసాగాడు. ఇంత కాలమూ కొలనులో వున్నది నలభై ఏడు గురేననీ, తన వ్రతం పూర్తి కావటానికి మరి ముగ్గురు తక్కువైనారనీ అనుకుంటూ వున్నాడు. ఆ రోజు తను తెచ్చిన రాకుమా ర్తెతో నలభై ఎనిమిదిమంది కదా కావాలి? కాని లెక్క పెట్టగా యాభై ఒక్కమంది వుండటం చూచి, వాడు సంతోషంతో ఎగిరి గంతువేశాడు. మరుక్షణమే వాడికొక సందేహం కలిగింది. హంసల నన్నిటినీ ఒడ్డుకి రప్పించాడు. అవి నీటిలోంచి బైటికి రాగానే రాక్షసుడు \"మీలో కొత్తగా వచ్చిన ముగ్గురూ ఎవరు?” అని గద్దించిఅడిగాడు. కవలసోదరులు ముగ్గురూ ముందుకు వచ్చి—\" మేమేను. అమాయికులైన ఈ రాకుమార్తెలను ఎందుకిలా బంధించి వుంచుతావు ! ఇప్పటికైనా మించిపోలేదు. వీళ్లని వదిలిపెట్టు. లేదా నీ తమ్ముడిగతి ఏమైందో నీకూ అదే కాబోతుంది” అని బెదిరించారు. \"ఆఁ, ఏమిటి? నా తముడిగతా ! ఏమై నాడు వాడు?\" అని పెద్దగా బొబ్బలు పెట్టాడు. \"ఏమిటపుతాడు. మట్టిలో కలిసి పోయాడు. వాడితోపాటు నీ మాయా భవనమున్నూ...” అనికవలసోదరులు అంటూ వుండగానే రాక్షసుడు అక్కడ నిలవక ఒక్క పరుగున తన తమ్ముడు కాపలా కాస్తున్న భవనంవైపుకి పరు గెత్తాడు. చూస్తే ఏముంది? శిలాప్రతిమలు తప్ప మరేమీ కానరాలేదు. కళ్లవెంట చింతనిప్పులు కక్కుతూ రాక్షసుడు తిరిగివచ్చాడు. ఈలోగానే కవల సోదరులు తోటలోకి వెళ్లి మామిడికాయలు కోసి తిని కోతులలాగా మారిపోయారు. రాక్షసుడికి అందకుండా ఆ కోతులు ఒక చెట్టుమీదినుంచి మరొక చెట్టుమీదికి దూకుతూ ముప్పుతిప్పలు పెట్టసాగినై. చివరకు ప్రాణం విసిగి రాక్షసుడు - \" కానివ్వండి. ఇలా ఎంతకాలం తప్పిం చుకు తిరుగుతారో నేనూ చూస్తాను” అంటూ మళ్లీ గద్దరూపంలో రివ్వున ఆకాశ మార్గాన ఎగిరిపోయాడు. మరికొద్ది సేపటికల్లా కోతులరూపంలో కవలసోదరులు తిరుగుతున్న చోటికి గెడ్డపువాడు వచ్చి ప్రత్యక్షమయాడు. కోతులను చూస్తూనే వాడు, \" మంచి శాస్తి జరిగింది. లేకపోతే అంత కొవ్వా? ఇంకా నయం, మిమ్మల్ని ప్రాణాలతో వది లాడు” అన్నాడు. యిలా అంటూవున్నంతలో ఒక కోతి వచ్చి అమాంతం వాడి నెత్తిమీద దూకింది. గెడ్డపువాడు తల పైకి ఎత్తి చూచేటంతలో మరొక కోతి వాడి గెడ్డం లంకించుకుని బరబర ఈడ్చుకుపోసాగింది. బరువైన మూడో కోతి వాడి కాళ్లుపట్టుకు వేళ్లాడ సాగింది. గెడ్డపువాడు లబోదిబోమని మొత్తు కున్నాడు. కోతులు వాడిని వదలలేదు. గెడ్డం లంకించుకున్న కోతి, వాడిని ఒక చెట్టుపైకి లాక్కుపోయి వాడి గడ్డాన్ని ఆ చెట్టుకొమ్మకు వ్రేలాడగట్టి గట్టిగా ముడి వేసింది. ఆ వెంటనే, చెట్టుక్రింద మొలిచి వున్న కుక్కగొడుగులు తినేసరికి కవల సోదరులకు కోతిరూపాలు పోయి మామూలు స్వరూపాలు వచ్చినై. వాళ్లని చూచి గెడ్డపువాడు \"ఇక్కడి చెట్లూ చేమలూ వాటిమర్మాలూ మీకు బాగా తెలిసినట్టున్నదే? ఎరక్కపోయి మీదగ్గరికి వచ్చాను. యింతటితోనైనా నన్ను విడిచి పెట్టండి బాబూ\" అంటూ మొరబెట్టు కున్నాడు. \"ఈసారి నిన్ను అంతంతమాత్రానికి వదిలేదిలేదయ్యా. ఇదుగో, ఇకమీదినుంచి నువ్వు రాక్షసుడి సేవకుడివి కావు. మా సేవకుడివి. కనుక మేము చెప్పినట్టల్లా చేయాలి. నీ మాయదండ ముందు మా కిప్పుడు యిచ్చి వెయ్యి. రాక్షసుడినిగురిం చిన రహస్యాలు పూర్తిగా వెల్లడించు. ఇందుకు ఒప్పుకుంటే నిన్ను విడుదల చేస్తాం. లేదా యిలాగ వేలాడుతూ వుండ వలసిందే” అన్నాడు ఉదయనుడు శాసిం చినట్టుగా. అందుకు గెడ్డపువాడు —'చాలా పెద్ద షరతులే పెట్టారే. మీ సేవకుడిగా ఉండ టానికి నాకేమి అభ్యంతరంలేదు. మాయ దండకూడా మీవశం చేస్తా. కాని, రాక్షసు ఉనిగురించిన రహస్యాలుమాత్రం అడగ కండి, అవి వెల్లడించినట్టయితే నేను తల పగిలి చస్తానని యిదివరకే మీకు చెప్పా నుగా? ఆ రహస్యం మీకు చెప్పి నేను చని పోవటమా? లేక మీ సేవకుడుగానేవుండి 'శాయశక్తులా మీకు సహాయం చేస్తూవుండ టమా? అని ప్రశ్న. ఐనా, పట్టుదలతో ప్రయత్నిస్తే రాక్షసుడి రహస్యం తెలుసుకో లేకపోరు మీరు” అని మెడలోవున్న దండ తీసి యిచ్చాడు. దానిని అందుకుని ఉద యనుడు తన మెడలో వేసుకున్నాడు. గెడ్డపువాడికి మానవ స్వరూపం వచ్చింది, ఉదయనుడికి గెడ్డపువాడి స్వరూపం వచ్చింది. దానితోపాటు ఉదయనుడికి అంజనాలూ, భస్మాలూ, తువ్వాలూకూడా లభించినై. వెంటనే ఉదయనుడు కొలనువద్దకు వెళ్లి అందులో హంసలుగావున్న రాకుమార్తె లనూ వాళ్లనూ బైటికి రమ్మన్నాడు. వాళ్లు బైటికి వచ్చాక అంతా బారులు తీర్చి కూచున్నారు. మాయతువ్వాలు మహిమవల్ల అందరకూ బ్రహ్మాండమైన విందు చేశాడు. తర్వాత శిలాప్రతిమలుగా మారివున్న వాళ్లకి మామూలు స్వరూపాలు తెప్పించి వాళ్లకికూడా విందు చేశాడు. విందు అయాక ఉదయనుడు గెడ్డపు వాడితో వీళ్ల నందర్నీ తీసుకువెళ్లి వాళ్ల వాళ్ల యిళ్లదగ్గిర వదిలిరా” అన్నాడు. అందుకు గెడ్డపువాడు —'ఇది చాలా కష్టమైన పని. రాక్షసుడి కంట బడ్డామంటే ప్రాణాలు దక్కవు. కనుక మరికొంత కాలం శిలాప్రతిమలనూ, హంసలనూ ఇక్కడనే ఉండనివ్వండి. సమయంచూచి వాళ్లని యిళ్లకు చేరుస్తా\" అన్నాడు. ఇందుకు కవలసోవరులు ఒప్పుకోగా, వాళ్ళని మళ్ళీ శిలాప్రతిమలుగానూ, హంసలుగానూ మార్చి ఎవళ్ళచోటుల్లో వాళ్ళను వుంచాడు. ఇంతలో రాక్షసుడు వచ్చేశాడు. వాడు వస్తున్న సంగతి గ్రహించి గెడ్డపు వాడి ఆకారంలోవున్న ఉదయనుడు తన దగ్గిరవున్న భస్మంతీసి, తన సోదరులపైనా గెడ్డపువాడి పైనా చల్లాడు. రాక్షసుడు సరీగా అక్కడికి వచ్చి చేరుకునేసరికి గెడ్డపువాడి వేషంలో ఉదయనుడుమాత్రం నిలిచి వున్నాడు. వాడు తన సేవకుడైన గెడ్డపువాడే ననుకుని రాక్షసుడు- \"ఆ కోతిమూక ఏమైంది?\" అన్నాడు. \"ఏమవుతారు. ముగ్గుర్ని పీకనులిమి చంపేశాను \" అన్నాడు ఉదయనుడు. \"ఏరీ, ఎక్కడ వాళ్లు?” అని ఆత్రంతో ప్రశ్నించాడు రాక్షసుడు, \" చూపుతానురా ” అంటూ రాక్షసుడిని ఒక పాడు బావిదగ్గరికి వెంటబెట్టుకు వెళ్లి, తొంగిచూడమన్నాడు ఉదయనుడు. ఆత్రంకొద్దీ రాక్షసుడు బావిలోకి తొంగి చూడబోయాడు. అంతకుముందుగానే ఉదయనుడు ఆ బావి ఒడ్డున తన కత్తి దాచివుంచాడు. ఎప్పుడైతే రాక్షసుడు తొంగి చూడబోయాడో సర్రున కత్తిదూసి ఒక్క వేటు వేశాడు ఉదయనుడు. తల తెగి బావిలో పడింది కాని, చిత్రమేమిటో, రాక్ష సుడికి మరొక తల మొలుచుకువచ్చింది. రాక్షసుడు గిరుక్కున తిరిగి గెడ్డపువాడి వేషంలోవున్న ఉదయనుడిని గుప్పిటిలో పట్టి, \"ఎంత ద్రోహం తలపెట్టావురా! నా ఉప్పు తింటూ, నాకే ముప్పు తలపెట్టావా” అంటూ వానిని బావిలో విసిరివేశాడు.",
            "book_page_end": 19
        },
        {
            "title": "పాపభారం",
            "book_page_start": 25,
            "pdf_page_start": 27,
            "pdf_page_end": 30,
            "author": "పి. వెంకమాంబ, మాంబళం",
            "genre": "సాంఘిక కథ",
            "moral": "తెలివిగా వ్యవహరించి, ఇతరులు చేసిన అన్యాయాన్ని వారి పాపభారం ద్వారానే ఎదుర్కోవాలి.",
            "keywords": [
                "సరమ్మ",
                "మునసబు",
                "పెరడు",
                "అన్యాయం",
                "కొబ్బరిమొక్కలు"
            ],
            "characters": [
                "సరమ్మ",
                "మునసబు",
                "మునసబు పెళ్ళాం",
                "కరణం"
            ],
            "locations": [
                "సామంతకుఱ్ఱు (గ్రామం)",
                "కొమరగిరి"
            ],
            "content": "సామంతకుఱ్ఱు అనే గ్రామంలో సరమ్మ అనే ఆమె ఉండేది. ఆవిడకి పాపం భర్త చిన్నప్పుడే పోయాడు. అందుచేత ఆమె ఒంటరిగా జీవితం గడుపుకోవలసి వచ్చింది. పోతే—ఆమెకు భర్త విడిచిపోయిన ఆస్తి అంతా ఒక చిన్న ఇల్లూ, దానివెనకాల కాస్త పెరడూను. ఆ పెరట్లో మొక్కా మోదుగా వేసుకుని, దానిమీద వచ్చే ఆదా యంతో ఆమె ఎలాగో పొట్టపోసుకుంటూ కాలం వెళ్లబుచ్చేది.\n\nఇలా ఉండగా, ఆవిడకు వేలువిడిచిన మేనమామ కుమార్తె కూతురికి పెళ్లి అనీ, పదిరోజులు ముందుగానే వచ్చి పెళ్లిపను లలో కాస్త సాయంచేసి పెట్టవలసిందనీ కొమరగిరినుంచి ఆ మేనమామ కుమార్తె భర్తవద్దనుంచి ఎన్నడూ లేని అపేక్షతో జాబు వచ్చింది. సరమ్మగారు ఆ జాబు చూసుకున్న వెంటనే ఇల్లు తాళం వేసుకుని ఇరుగుపొరుగమ్మలతో 'కాస్త ఇల్లు చూస్తోం డండి మళ్లీ నాలుగురోజుల్లో తిరిగి వచ్చే స్తాను' అని వప్పగింతలు చెప్పి, హడా ' వుడిగా పుట్టినింటికి వెడుతూన్నంత సంబ రంతో బయల్దేరి, కొమరగిరి చేరుకుంది. సరమ్మ వెళ్ళివెళ్లడంతోనే పుట్టెడు చాకిరీ పైనపడింది.\n\nపెళ్లి ఐదురోజులూ పెళ్లుమంటూ వైభ వంగా జరిగిపోయింది. సరమ్తుగారు వచ్చిన పనికూడా అయినట్టేగా? అందుకని ఆవిడ కొంగున కట్టుకునివున్న నాలుగు రూపా యిలూ పెళ్లికూతురు చేతులో పెట్టి, దీవించి 'వస్తానర్రా' అని అక్కడ అందరితోటి చెప్పి, బయల్దేరి స్వగ్రామం చేరుకుంది. ఇంటికివచ్చి, తీరా తలుపు తాళంతీసు కుని పెరట్లోకి వెళ్లి చూసుకునేసరికి సర మ్మకు గుండె నీరైంది! ఏమీ ? —ఇంటికి ముప్పై గజాల దూరంలో ఉండే కట్టవ ఇరవైగజాలు ముందుకు జరిగివచ్చేసింది! 'ఏమిటిది విడ్డూరం?' అంటూ సరమ్మ గారు ఇరుగమ్మనీ పొరుగమ్మనీ పిలిచి చూపించింది.\n\n' ఏముందమ్మా, నువ్వు ఊళ్లోలేకుండా చూసి, మునసబుగారు మీ పెరడు ఇరవై గజాలమేర తమ పెరట్లో కలిపేసు కున్నాడు. పాత కట్టవ పీకించేసి, ఇరవై గజాలు ముందుకుతోసి కొత్త కట్టవ వేయిం చాడు. 'రాజు తలిస్తే దెబ్బలకు కొదవా' అన్నట్టు, గ్రామాధికారులు తలుచుకుంటే ఏపని చెయ్యలేరు!' అని జరిగిన సంగతి చెప్పేశారు. 'అయ్యో చూస్తో ఊరుకున్నారా?' అంది. సరమ్మ. 'ఏం చెయ్యమన్నారు సరమ్మగారూ, ఊరుకోక ? మునసబు గ్రామాని కంతకీ బలవంతుడు! ఎవరన్నా ఆయనకి ఎదురు చెప్పగలరా ?' అన్నారా ఇల్లాళ్లు.\n\nసరమ్మ సరాసరి మునసబు పెళ్ళాం వద్దకు వెళ్లి తనకు జరిగిన అన్యాయం చెప్పుకొని ఏడ్చింది. అధికారి భార్య, 'మగవాళ్ల గొడవల్లో నేను జోక్యం కలుగ చేసుకునేదాన్ని కానమ్మా' అని ఒక్క ముక్కలో జవాబుచెప్పి పంపేసింది. సరమ్మ వెంటనే పోయి కరణంతో మొర పెట్టుకోబోగా 'తెల్లవారిలేస్తే మునసబూ నేనూ మొహమొహాలు చూసుకోవలసిన వాళ్లం. నావల్ల యేమీ కాదు సుమా ' అనేసి తప్పించుకున్నాడు. ఇంక ఊళ్లోవాళ్లెవరూ కలుగచేసుకోరని నిశ్చయం తోచి సరమ్మ బంధువులుండే కొమరగిరికి జాబు రాయించింది. 'ఊళ్లో వాళ్లకే సాధ్యంగాని వ్యవహారం పొరుగూరి వాడికి నాకు సాధ్యం అవుతుందా? నేను వచ్చి మాత్రం యేం చెయ్యగలను ?' అని, ఆవిడకు వేలువిడిచిన మేనమామ కుమార్తె భర్త సమాధానం రాసి ఊరుకున్నాడు. 'తమ అవసరానికి ఎంతో ఆప్యాయంగా జాబులు రాసి చాకిరీ చేయించుకునేవాళ్లే గాని, ఈ చుట్టాలంతా నా అవసరం వచ్చే సరికి జారిపోయేవాళ్లేకదా' అని గ్రహించి సరమ్మ నోరు మూసుకుని ఊరుకుంది.\n\nఇంతలో వర్షాకాలం వచ్చింది. మున సబు తన పెరట్లోనూ, తను కొత్తగా కలుపు కొన్న ఆ సరమ్మ పెరట్లోనూ కొబ్బరి మొకలు నాటించాలనే వుద్దేశంతో గోతులు తవ్వించి ఉంచాడు. గోతులు చూద్దామని అతడు ఒకరోజున అక్కడికి వచ్చేసరికి సరమ్మగారు గోనెసంచీ ఒకటి పుచ్చుకుని వెళ్లి, మునసబు కొత్తగా ముందుకు జరిపి వేయించిన ఆ కట్టవవద్ద నిలబడి, 'బాబూ మునసబుగారూ !' అని పిలిచింది. ఆయన ఉలిక్కి పడి పెరడు కలుపుకొన్నందుకు యేమి శాపనార్థాలు మొదలుపెడుతుందో అని భయపడ్డాడు. కాని సరమ్మగారు అతణ్ణి ఒక్కమాట కూడా అనలేదు. ' బాబూ, వీధిగుమ్మాలూ, గోడలూ బెల్లులు ఊడి, పాడుపడ్డాయి. మెత్తుకోడానికి తవ్వి ఉంచిన మట్టిలో ఒక్క గోనెడు తీసుకోనివ్వండి ' అంది. మునసబు ఆలోచించాడు. 'ఇర వై గజాల పెరడు కలుపుకొన్నామే. ఒక్క గోనెడు మట్టిఇస్తే పోయిందేమిటి? ఇంతకూ మట్టేకదా అడిగింది? పెరడునుగురించి యేమీ పేచీ పెట్టనేలేదు నేను భయపడ్డ ట్టుగా' అనుకొని, 'తీసుకోండమ్మా సరము గారూ! ఒక్క గోనెడుకాదు, మీకు కావల సినంత మట్టి పట్టించుకు వెళ్లండి. ఈపాటి దానికి నోరుతెరిచి అడగాలెనా!' అన్నాడు. సరమ్మగారు కట్టవ దాటి వెళ్లి, తవ్వి సిద్ధంగా ఉన్న మట్టిని గోనెనిండా నింపుకొని 'బాబూ, మునసబుబాబూ ! ——కాస్త ఈ బస్తా నా నెత్తిమీదకి ఎత్తిపెడుదూ?' అంది.\n\nఆ మాట వినేసరికి మునసబుకి కోపం వచ్చింది. ' నేను మునసబునికదా! నీకు మూటలెత్తే నౌఖరనుకున్నావా?' అని అందామనుకొన్నాడుగాని, మరుక్షణంలోనే 'అనాధపక్షి ! ఎత్తి పంపేస్తే దీని పీడ వదిలిపోతుంది. ఈమెను రెచ్చగొట్టి, గోళ్లతో చీల్చతగ్గ తగాయిదాని గొడ్డళ్లవరకూ తెచ్చుకోట మెందుకూ?' అనుకుని, 'సరే నంటూ సిద్ధపడ్డాడు. సిద్ధపడ్డాడే కాని మునసబు బస్తాఎత్తలేక పోయాడు. అతిసుకుమారంగా పెరిగిన ఆ అధికారి చేతుల్లో ఒక్క మట్టిబస్తాను ఎత్తేటంత సత్తువ లేక పోయింది. ' ఇంత బరువు నెత్తటం నాకు సాధ్యంకాదు; ఎవణ్ణయినా పిలుచుకురావమ్మా వెళ్లి ' అన్నాడు. సరమ్మ చరచరా వెళ్లి, వీధిని పోయే వాళ్లనందర్నీ పిలుచుకొచ్చింది. వాళ్లు ఎందుకు చెప్తా? అని నిలబడి చూస్తోంటే ఆమె, 'విన్నారా బాబులూ? కాస్త ఈ మట్టిబస్తాని నా నెత్తిమీదకు ఎత్తమంటే ఎత్తలేకపోయాడీయన! ఒక్క బస్తా బరు వునే ఎత్తలేని ఈయన, నా ఇరవై గజాల పెరడూ తన పెరట్లో అన్యాయంగా కలి పేసుకు సంపాదించిన ఆ పాపభారమంతా, రేపు యములాళ్లు వచ్చి లాక్కు పోయే టప్పుడు ఎలా మోసుకువెడదామనుకుం టున్నాడో మీరే కనుక్కోండి !' అంది. ఈ మాటలు విన్న మునసబు మరి అక్కడ క్షణం నిలబడలేదు. ఆ మర్నాడే, కట్టవ వచ్చిన దారినే వెనక్కి వెళ్లి యధా స్థానంలో నిలిచింది. సరమ్మకి డబ్బు ఖర్చులేకుండా మునసబు తవ్వించిన గోతులు లభించటంచేత, వాటిల్లో మున సబు వేయిద్దామనుకొని సిద్ధంచేసుకొన్న ప్రకారం గంగాబొండంచెట్లు సరమ్మగారే నాటించి యావజ్జీవితమూ హాయిగా ఫల సాయం అనుభవించింది.",
            "book_page_end": 28
        },
        {
            "title": "ముఖస్తుతి",
            "book_page_start": 33,
            "pdf_page_start": 31,
            "pdf_page_end": 34,
            "author": "పాలంకి వెంకటరామచంద్రమూర్తి, మదరాసు",
            "genre": "నీతి కథ",
            "moral": "అతిగా ముఖస్తుతిని కోరుకోవడం ప్రాణాంతకం కావచ్చు.",
            "keywords": [
                "చతురుడు",
                "శిల్పి",
                "బొమ్మలు",
                "ముఖస్తుతి",
                "యమదూతలు"
            ],
            "characters": [
                "చతురుడు",
                "భానికాలజ్ఞుడు (జ్యోతిష్కుడు)",
                "చిత్రగుప్తుడు",
                "యమదూతలు"
            ],
            "locations": [
                "శాంబరీ నగరం",
                "యమలోకం"
            ],
            "content": "శాంబరీ నగరంలో చతురుడనే ముచ్చి వాడొకడు ఉండేవాడు. ముచ్చివాడంటే బొమ్మలు చేసేవాడు. చతురుడు చేసే లక్ష విగ్రహాలన్నీ ప్రాణాలున్నవాటికిమల్లే ఊపి రాడిస్తో, కంటిజెప్పలు వాలుస్తో గుండెలు కొట్టుకుంటూ ఉండేవి. బొమ్మలోపల మరలు అమర్చి కూచోబెట్టేసరికి అక్క డెవరో మనిషి కూచున్నట్టే అనిపించి, వచ్చినవాళ్లంతా ఆ బొమ్మతో మాట్లాడే వాళ్లు ! ధనవంతులు చతురుడిచేత రక్షక భటులమోస్తరుగా బొమ్మలు చేయించి, రాత్రిపూట గుమ్మాలముందు కాపలా పెట్టే సరికి, దొంగలు ఆ బొషుల్ని చూసి, నిజంగా రక్షకభటులే అని హడిలి, పారిపోయేవాళ్లు, అవి అంతటి జీవకళతో ఉట్టిపడేవి.\n\nచిత్రమైన ఈ బొమ్మలు చాలా ఖరీదు ఉండేవి. వాటి మూలాన చతుమడు బాగా డబ్బు గడించి ఉండవలసిందేకాని, అలా జరగలేదు. ఏ మీ అంటే, చతురుడు ఉబ్బులింగడు. తమ విగ్రహాలు తయారు చేయించుకోవాలని సరదా ఉండి, చేత పైసాలేని బికారీవాళ్లు వచ్చి చేరి చతురుడిని పొంగవేసెవాళ్లు. చతురుడు ఆ భట్టుల స్తోత్రాలకు ఉబ్బిపోయి, చవకగానో, లేక ఉచితంగానో వాళ్లకి తలకొక బొమ్మా సమ ర్పించి, వాళ్ల దీవెనలతో తృప్తిపడుతూ ఉండేవాడు.\n\n* * *\n\nఆ నగరంలోనే భావికాలజ్ఞుడనే జ్యోతి ష్కుడుకూడా ఉండేవాడు. ఆయన చెప్పిన దల్లా అక్షరాలా జరిగి తీరుతుందన్న కీర్తి దేశమంతటా వ్యాపించింది. నలుగురితో పాటు చతురుడున్నూ ఒకనాడు ఆ జ్యోతి మ్కునివద్దకు వెళ్లి తన జాతకం ముందు పడేశాడు. భావికాలజ్ఞుడు చక్రమూ, గ్రహ గతులూ చూసి, పెదవి విరిచాడు. అందుకు జ్యోతిష్కుడు, 'వెజ్జివాడా', వాడికి రాబోతున్నది తక్కువ ఆపద కాదోయ్ ! వచ్చే బహుళ నవమినాటిరాత్రి వొంటిగంటా ఏడు నిముషాలకల్లా కొంచెం జాగ్రత్తలో ఉండమను' అని అన్నాడు. 'ఐతే బాబూ !—గ్రహశాంతులూ, అభిషే కాలు ఏమైనా చేయిస్తే గండం తప్పదా?” అని మళ్లి ప్రశ్నించాడు ఆ వచ్చినతడు. అప్పుడు దైవజ్ఞుడు ' మృత్యువును ఎవరు తప్పించుకోగలరోయి. సముద్రమధ్యాన ఒంటి స్తంభం మేడ కట్టించుకు దాక్కొన్న పరీక్షిన్మహారాజుకే చావు తప్పలేదు, మానవ మాత్రుడి సంగతి వేరే చెప్పాలా?' అని చెప్పి పంపేశాడు. \"ఏమిస్వామి, అలా చూస్తున్నారు? నా జాతకం ఏవిధంగా ఉన్నదీ?” అని అడిగాడుచతురుడు, ' తరువాత స్తిమితంగా చూదాం లేవయ్యా' అంటూ భావికాల జ్ఞుడు జాతకం తిరుగా ఇచ్చేశాడు. చతు రుడుకి గాభరాఎత్తిపోయింది. కారణ మేమిటో తెలియకుండానే చతురుడు బెంగచేత నిద్రాహారాలు మానుకున్నాడు. వాడి స్నేహితుడొకడు జ్యోతిష్కునివద్దకు వెళ్లి, 'బాబూ, చతురుడు కృశించిపోతు న్నాడు. ఏదైనా ఆపద రానుంటే తెలియ జేయండి. తప్పించుకునే ఉపాయం ఆలో చించుకుంటాడు' అనికోరేడు. వాడి ఆలోచన బాగానే ఉంది గాని చతు రుడు ఆ యుక్తికి లొంగలేదు. ఉగ్గ బట్టు కుని ఆ బాధ సహించాడేకాని బయటపడ లేదు. యమదూతలు ఏం చెయ్యటానికి తోచక వ్యవధి లేదన్న ఖంగారుతో యమ లోకానికి పరుగెత్తి చిత్రగుప్తుడితో, 'బాబూ, ఆ ఐదుగురిలో బొమ్మలేవో, శిల్పి ఎవడో తెలిసింది కాదు ' అని మొరపెట్టుకున్నారు. చిత్రగుప్తుడు చిఠాలు తిరగేసి, చతురుని చరిత్రంతా ఒక్కమాటు చదివాడు. \"ఈ శిల్పి స్తోత్రాలకి ఉబ్బిపోతాడు” అని వానిని గురించి వ్రాయబడివుంది. \"వెళ్లి భట్టు మూర్తులకుమల్లే స్తోత్రాలు మొదలెట్టండి” అని వాళ్లని మళ్లీ పంపేడు చిత్రగుప్తుడు.. వాళ్లు తిరిగి వచ్చి చతురుని గది ప్రవే శించి, వాడికి వినపడేటట్లు, \"ఒహెూహెూ ఎంత గొప్ప శిల్పిఅయ్యా ఈ చతురుడు ! కాస్తంతయినా ఆనవాలు తెలియకుండా తనలాంటి విగ్రహాలనే నాలుగింటినీ సృష్టిం చేశాడు ! బ్రహ్మసృష్టికి ప్రతిసృష్టి చెయ్య గలిగినవాడు ఆ విశ్వామిత్రుడు ఒక్కడే అనుకున్నాం కాని నిజంగా ఆ ఋషిని మించినవాడు ఈ చతురుడు! చతురుడుకీ జయీభవ! దిగ్విజయీ భవ!” అంటూ కైవారం మొదలెట్టేరు. ఆ స్తోత్రం వింటూన్న చతురుడి ఆనం దానికి మేరలేకపోయింది. సంతోషంవల్ల పొరలివచ్చే పొంగును అరికట్టలేక పోయా డాశిల్పి. అతడి బుగ్గలు ఎర్రబడినై. పెదవి పైన చిఱునవ్వు మొలకెత్తింది. “దొరికేడురా దొంగ!\" అంటూ యమదూతలు అపరి మితమైన సంతోషంతో చతురుడి మెడకు పాశాన్ని తగిలించారు. ప్రాణంలేని బొమ్మలు ఏమిటి చేయగలవు? అందుచేత అవి అలాగే ఉండిపోయాయి.",
            "book_page_end": 36
        },
        {
            "title": "అష్టపది",
            "book_page_start": 37,
            "pdf_page_start": 35,
            "pdf_page_end": 40,
            "author": "డి. ఏకాంబరం, చిత్తూరు",
            "genre": "పౌరాణిక కథ",
            "moral": "అహంకారం, ద్వేషం, అసూయ మనిషి పతనానికి కారణమవుతాయి. భక్తి, పతిభక్తి, దైవకటాక్షం గొప్పవి.",
            "keywords": [
                "జయదేవుడు",
                "గీతగోవిందమ్",
                "పద్మావతి",
                "సాత్యకి రాజు",
                "భక్తి",
                "కృష్ణుడు"
            ],
            "characters": [
                "జయదేవుడు",
                "నారాయణభట్టు",
                "పద్మావతి",
                "సాత్యకి రాజు",
                "శ్రీకృష్ణుడు",
                "క్రౌంచకుడు"
            ],
            "locations": [
                "కుండుబిల్వం (గ్రామం)",
                "పూరీజగన్నాధం"
            ],
            "content": "పూరీజగన్నాధం సమీపంలో కుండుబిల్వ మనే గ్రామం ఉన్నది. ఆగ్రామంలో నారాయణభట్టు, కమలాబాయి అనే పేద దంపతు లుండేవారు. వారికి వరప్రసాదంగా కలిగిన కుమారునికి జయదేవుడు అని పేరుపెట్టి ముద్దుగా పెంచుకొంటున్నారు. జయదేవుడు పిన్ననాటినుండి భగవ న్నామసంకీర్తనం చేసికొంటూ సమస్త విద్యలలోనూ గొప్పగా ప్రకాశిస్తూవున్నాడు. భక్తులు తరించటానికి తగినట్టుగా జయ దేవుడు ' గీతగోవింద' మనే ఒక గొప్ప గ్రంథం వ్రాశాడు. ఈమహాగ్రంధం బయట పడగానే జయదేవుని ఖ్యాతి మిన్ను ముట్టింది. జయదేవకవిని దర్శించుకుని, గీతగోవిందంలోని పరమార్థం తెలుసుకుని తరించుదామనే తాపత్రయంతో జనులు తండోపతండాలుగా కుండుబిల్వ గ్రామం పోసాగారు. కుండుబిల్వానికి పోవాలంటే జగ న్నాధం మీదుగా వెళ్ళాలి. ఆకాలంలో జగన్నాధక్షేత్రం సాత్యకి అనే రాజు పాలన కింద ఉంటూవుండేది. జయదేవునిమీద అసూయకొద్దీ సాత్యకికూడా పోటీగా ఒక గీతగోవిందగ్రంథం వ్రాసి, 'జయదేవుని పుస్తకం ఎవ్వరూ చేతితో తాకకూడదు, నేను వ్రాసినగ్రంథమే చదవాలి ' అని శాసనం పెట్టి, ప్రజలచేత బలవంతాన తన గ్రంథం చదివింప జూచాడు. ఏమోకాని, ప్రజలకు రాజువ్రాసిన పుస్తకం రుచించలేదు. 'జయదేవుని గ్రంథమే గ్రంథం. తరణోపాయం చూప గల పవిత్రగ్రంథం. సాత్యకిరాజుపు స్త కంలో యేమున్నది? వట్టిచెత్త, ఊక, ఇది చదవనే చదవము. కంటితో చూడనైనా చూడం' అంటూ ఈవిధంగా నిర్భయంగా తమ అభిప్రాయాలు వెల్లడిస్తూ వచ్చారు. ఇదంతా చూడగా, అసలే జయదేవుని పైన అసూయతో మగ్గిపోతున్న సాత్యకి రాజుకు అగ్గిమీద గుగ్గిలం వేసినట్టుఅయి, కుండుబిల్వంపోయే జనసమూహానికి తీరని ఆటంకాలు కల్పించ నారంభించాడు. అతడు ఇలా చేసినకొద్దీ, లోకులకు అతని మీదా అతని గ్రంథంమీదా, అసహ్యం కలిగింది. జయదేవునిపైనా అతని గీత గోవిందంపైనా అభిమానం ఎక్కువ కా జొచ్చింది. ఎలాఐనా తన గ్రంథమే ఉత్తమమైన దని నిరూపించటానికి సాత్యకి ఒక పరీక్ష పెట్టాడు. ఆ యేర్పాటుప్రకారం తన గ్రంథమూ, జయదేవుని గ్రంథమూ జగ న్నాధస్వామి పాదాలవద్ద ఉంచి, రాత్రి పూట గుడితలుపులు మూసివేశారు. మరు నాడు ఉదయమే వచ్చి చూడగా, జయ దేవుని పుస్తకం ఎక్కడపెట్టింది అక్కడనే వుంది చెక్కు చెదరకుండా. సాత్యకిరాజు గ్రంథంమటుకు గుడి వెలుపల దుమ్ములో పొరలాడుతూ వుంది! ఈ అవమానం భరించలేక సాత్యకి రాజుకు పిచ్చిపట్టిన ట్టయింది. జగన్నాధ స్వామిని నోటికి వచ్చినట్టల్లా దూషింప సాగాడు. అప్పుడు స్వామి ప్రత్యక్షమై, “రాజా ! -నీకు నాపైగల భక్తియేమో తక్కువడిగాదు. అయితేనేం, అహంకార మనేది మానవునికి ఉండకూడని చెడు గుణాలలో ఒకటి. నీకు పట్టివున్న ద్వేష బుద్ధివల్లనే నీపైనా నీ గ్రంథంపైనా లోకా నికి అసహ్యత పుట్టింది. కనుక నిన్ను అనుగ్రహించటానికే ఇప్పుడు వచ్చింది. నీవువ్రాసిన గీతగోవిందంలోని 24 శ్లోకాలు మొట్ట మొదట చదివినతరవాతనే జయ దేవుని గ్రంథం ప్రజ చదివేటట్టు వర మిస్తున్నాను\" అని చెప్పి అంతర్థాన మయ్యాడు. స్వామి మహిమవలన సాత్యకి రాజు రచించిన గీతగోవిందంలోని 24 శ్లోకాలు జయదేవుని పుస్తకంలో ప్రారంభం లోనే కనబడజొచ్చినై. సాత్యకి పాలనకిందఉన్న జగన్నాధపట్టణ మందే ధనవంతుడైన ఒక బ్రాహ్మణుడు ఉండేవాడు. ఆయనకు అపురూపంగా ఒక కూతురు పుట్టింది. విశాలమైన కన్నులతో వెలుగొందే ఆపిల్లకు పద్మావతి అని పేరు పెట్టి, ఆ దంపతులు మక్కువగా పెంచు కొంటున్నారు. ఆ బ్రాహ్మణుడు ధనవంతుడేగాక గాఢ మైన కృష్ణభక్తుడు. కూతురు పెద్దదై, పెళ్లి యీడు వచ్చేసరికి ఆమెను ఎవరికి ఈయ టమా అని ఆలోచించి, చివరకు ' పద్మను నా చిన్నికృష్ణునికే యిచ్చిచేస్తాను. దీనికి తిరుగులేదు' అంటూ తన నిశ్చయాన్ని వెల్లడించాడు. ఎందరెందరో పద్మను అడగ వచ్చారు; వారందరకూ ఆయన ఇదే సమా ధానం చెప్పి పంపాడు. ' ఇదేమిటి ఈ పిచ్చిబ్రాహ్మడు మానవరూపంలో వుండే పిల్లనేమిటి, శ్రీ కృష్ణపరమాత్మకు ఇచ్చి పెళ్లిచేయడ మేమిటి, విడ్డూరం కాకపోతే?' అనుకొంటూ మరలిపోయేవారు. ఒకరోజున ఆ బ్రాహ్మడికి శ్రీకృష్ణుడు కలలో కనపడి, \"బ్రాహ్మడా! నీ భక్తికి మెచ్చుకున్నాను. నీకోరిక నెరవేరాలంటే పద్మను నా భక్తుడైనటువంటి ఫలానా జయ దేవునికి ఈయవలిసింది. ఇదే నాకు తృప్తి, పరమ సంతోషమున్ను' అనిచెప్పి అదృశ్యు డైనాడు. ఆ ప్రకారం బ్రాహ్మడు జాగు చేయక, పద్మను జయదేవునికిచ్చి వివాహం జరిపించాడు. పద్మ పతిభక్తికలిగి సంసారం చక్కగా నడుపుకొంటూవుంది. జయదేవుడు ఇలా గృహస్థాశ్రమం సాగిస్తూవుండగా కొన్నాళ్లకు ఒక వర్తకుడు వచ్చి \"మహానుభావా! విష్ణుస్వరూపా! మా వూరు దయచేసి, మా గృహం పావనం చేయండి, పరమార్థానికి దారి చూపే ఉప దేశం చేసి తరింపజేయండి, స్వామీ!\" అంటూ ప్రార్థించి తన గ్రామానికి తీసుక పోయాడు. అక్కడ జయదేవునికి శిష్యుడు సమస్త ఉపచారాలు చేస్తూ, క్షణమైనా ఏమరక శుశ్రూషలు జరుపుతూ వచ్చాడు. వర్తకుడికి జ్ఞానబోధ చేసిన కొంతకాలానికి జయదేవుడు 'మరి ఇంటికి వెళతా' నన్నాడు. భక్తిప్రపత్తులతో వర్తకుడు ఒక దివ్య మైన రథం సిద్ధం చేయించి, అపారమైన ధనము, రకరకాల రత్నాలు, వెలలేని మణులు, అపురూపమైన కానుకలూ అందులో పెట్టి, నమ్మకమైన సేవకులను తోడిచ్చి అతి కోలాహలంగా గురువు గారిని సాగనంపాడు. కొంతదూరం వెళ్లేసరికి, ఆ సేవకులకు దుర్బుద్ధి పుట్టింది. వారు కూడబలుక్కొని, రధాన్ని మరుగుస్థలంలో నిలిపి జయదేవుని కాళ్లూ చేతులూ తెగనరికి, అతనిని నీళ్లు లేని ఒక పాడుబావిలో పడవేశారు. రథంలో వుండే సమస్తమైన కానుకలూ, ధనమూ, రత్నాలూ, మణులూ దోచుకుని మరి కన బడకుండా వాళ్లు మాయమయ్యారు. పాడునూతిలో పడిన జయదేపుడు అక్షడనే హరిభజన చేసుకొంటూ వున్నాడు. జయ దేవుని పరీక్షకు పెట్టిన జగన్నాధస్వామి, అతనికి కాలు సేతులు నరకటంవల్ల కలిగే బాధలేకుండా, తక్షణమే దెబ్బలు మాని పోయేటట్టు కటాక్షించాడు, ఇంతలో క్రౌంచకుడనే ఒక రాజు వేట నిమిత్తం ఆ ప్రాంతానికి రాగా, పాడు నూతిలోనుండి పాట వినబడింది. చిత్ర మేమిటా అని పోయి చూచాడు. అందులో మానవుడు కంటబడేసరికల్లా వెంటనే పైకి తీయించి, ఒడ్డున చేర్పించి, ఇలా జరగ టానికిగల కారణం ఏమిటని ప్రశ్నించాడు. అందుకు జయదేవుడు తనవల్ల ఎవ్వరికీ హాని కలగటము మనస్కరించక ‘\"అయ్యా, నా పుట్టుకే యింత...” అని సూక్ష్మంగా చెప్పి తప్పించుకొన్నాడు. తరువాత క్రౌంచకుడు జయదేవుని తన యింటికి తీసుకపోయి, అతనిభక్తీ యోగ్యతా గ్రహించాడు. జయదేవుని గురువుగా ఎంచు కుని, ఉపదేశం పొంది, ఆయనను అన్ని విధాలా పూజిస్తూ ఉండేవాడు. ఇలా ఉండగా ఒకనాడు పరమభక్తుడైన జయదేవునికి శ్రీకృష్ణుడు ప్రత్యక్షమై, తిరుగా కాళ్లూ చేతులూ వచ్చేటట్టు ఆనుగ్ర హించాడు. ఎప్పుడైతే జయదేవునికి కాళ్లూ చేతులూ వచ్చినయో, ఆక్షణమందే క్రౌంచ కుడు ' ఈయన కేవలమూ దైవమే కాని వేరుకాదు. పుణ్యంకొద్దీ ఈ స్వరూపంలో నాకు లభ్యమైనాడు' అని సంతోషించి శాశ్వతంగా జయదేవుని తన మందిరమందే ఉంచేసుకోవాలెనని నిశ్చయించాడు. ఈ సంకల్పంతో రాజు జయదేవుని భార్య ఐన పద్మావతినికూడ రప్పించి, ఆ దంపతులను భక్తితో సేవించుతూ ఉన్నాడు. పద్మావతికి కూడ ఒక అగ్నిపరీక్షి తటస్థించింది. ఒకనాడు అంతఃపురంలో రాణి, పద్మావతీ, మరికొంతమంది స్త్రీలూ కూర్చుని మాట్లాడుకొంటూ వుండగా, సేవ కుడు వచ్చి ' అమ్మా ! అన్నయ్యగారు ఆక స్మికంగా కాలంచేసినారట!' ఆయనతో పాటు వదినెగారున్నూ సహగమనం చేశా రట!' అని చెప్పాడు. రాణి ఎంతగానో దుఃఖించింది. పద్మావతి ఊరుకోక, సహగమనమంటే తనకుగల అయిష్టతను సూచించింది. అది మూఢనమికలు ఎక్కువగా అల్లుకొనివున్న కాలం గనుక, సహగమనపద్ధతికి అను కూలంగావుండే రాణికి ఈ మాటలు ములు కులవలె గుచ్చుకున్నాయి. 'పద్మావతిని పరీక్షకు పెట్టి బాగా బుద్ధి చెప్పాలె' అనే దీక్షతో అదునుకోసం కనిపెట్టుకుని వుంది. ఒకరోజున రాజు, గురువైన జయదేవుని వెంటబెట్టుకుని వేటకు వెళ్లాడు. ఈ తరుణం చూచి రాణి కుట్ర పన్నింది. ఇంతలో రాణి పరివారంతో సహా అంతఃపురంలో ఉండగా ఒక సేవకుడు వచ్చి \"అమ్మా! వేటలో ఒక పులి జయదేవుని పైన పడి ఎత్తుకపోయింది....!” అంటూ ఆత్రంతో చెప్పాడు. ఈ మాట చెవిని పడినదే పద్మా వతి కన్నులుమూసి, ప్రాణాలు వదిలింది. కొంచెంసేపటికల్లా రాజు వేటనుండి మరలివచ్చాడు. అంతఃపురంలో జరిగిన కుట్ర వెల్లడి ఐంది. \" ఆహా ఎంత ఘోరం! దీనంతకూ కారణం నేనే' అనుకొని తక్ష అమే కొడుకునకు పట్టం కట్టి, మంత్రు లకూ, సేవకులకూ వప్పగింతలు పెట్టి, తను అగ్నిప్రవేశం చేయటానికి కృతనిశ్చయు డైనాడు. ఈ పని చేయటానికి ముందుగా ఒక్కసారి గురువర్యుడైన జయదేవునివద్దకు పోయి, ఆయనకు పాదాక్రాంతుడై, ” మహాత్మా! పరమపాపిని, క్షమించు...” మంటూ అంతఃపురంలో జరిగిన చర్యను వెల్లడించాడు. జయదేవుడు చలించక 'అంతా స్వామి కటాక్షమే' అంటూ, నిండుభక్తితో స్వామిని ఉద్దేశించి 24 అష్టపదులు గానంచేసేసరి కల్లా జగన్నాథుడు ప్రత్యక్షమై, పద్మావతికి ప్రాణం పోశాడు. 'మహత్తరములైన ఈ అష్టపదులను ఎవరు గానంచేస్తారో, వారికి ముక్తి కలుగుతుం'దనికూడా సెలవిస్తూ, స్వామి అంతర్ధానమయ్యాడు. ఈ అష్టపదు లతో కూడిన గ్రంథమే ' గీతగోవిందమ్ '. ఈనాడు భారతదేశమంతటా అల్లుకుని, భక్త జనులకు అమృతప్రాయంగా వుంటున్నది.",
            "book_page_end": 42
        },
        {
            "title": "ఆటకట్టింది",
            "book_page_start": 39,
            "pdf_page_start": 41,
            "pdf_page_end": 43,
            "author": "యం. వెంకటరమణమ్మ, నెల్లూరు",
            "genre": "సాంఘిక కథ",
            "moral": "మోసంతో సాధించిన విజయాలు ఎక్కువ కాలం నిలబడవు. అబద్ధాలు చెప్పి తప్పించుకున్నా, చివరికి నిజం బయటపడుతుంది.",
            "keywords": [
                "పిచ్చయ్య పంతులు",
                "గ్రాంటు",
                "స్కూలు",
                "విద్యాశాఖాధికారి",
                "మోసం",
                "పరీక్ష"
            ],
            "characters": [
                "పిచ్చయ్య పంతులు",
                "విద్యాశాఖాధికారి",
                "పిల్లలు"
            ],
            "locations": [
                "లంకెలపాలెం (గ్రామం)",
                "నీలాపురం"
            ],
            "content": "రాజధానీ మొత్తంమీద పేరుపడ్డ గ్రాంటు స్కూలు పిచ్చయ్య పంతులుది. ఇది నీలా పురానికి రెండున్నర కోసులు దూరంలో వున్న లంకెలపాలెంలో స్థాపించబడింది. చిరకాలంనించీ ఏయేటికాయేడు 'ఇంక్రిమెంటు' తో సహా, గొప్ప గ్రాంటు అందుకుంటున్నాడు. పిచ్చయ్య పంతులు. చదువుల బడులకు సంబంధించిన ఏ ఉద్యోగస్థుడైనా వచ్చాడనేసరికి పంతులు తన తాతలనాటి నల్ల లాంగుకోటు తోడు క్కుని, బుట్టపాగా తగిలించుకుని, పై మీద వోణీ వేసుకుని, చంకలో రిజిస్టర్ల దస్తరం దోపుకొని, లేత కొబ్బరికాయలూ రకరకాల కానుకలూ చేతపట్టుకున్న శిష్య బృందంతోసహా బయల్దేరుతాడు.\n\nనీలాపురం చేరుకున్న పిచ్చయ్యపంతులు ఉద్యోగస్థుని దర్శనం చేసుకున్నాక, సవిన యంగా నమస్కరించి, ముందుగా లేత కొబ్బరికాయ నీళ్లు ఇస్తాడు. ఉద్యోగి అవి ఆరగించగానే ఆడపిల్లలు పూలదండలు మెడలోవేసి, వరసగా నించుని ప్రార్థన పాటలు పాడతారు. దాంతో ఉద్యోగి ఉబ్బి పోతాడు. వాళ్లను ఆయన కొన్నిప్రశ్నలు కూడా వేయటం కద్దు. ఆ తరవాత పిల్లలు తెచ్చిన కానుకలన్నీ అధికారికి అందజే స్తారు. అప్పుడు పిచ్చయ్యవంతులు అధి కారితో \" అయ్యా! ఏదో మీ దయవల్ల ఇంత కాలంనించీ విద్యాశాఖలో సేవ చేసు కొంటూ వున్నాను ఈనాడు మా బళ్లో విద్యార్థుల సంఖ్య 250. ఒకొక్కతరగతిలో కొంతమందిని మాత్రం మచ్చుగా వెంట బెట్టుకువచ్చాను. వీళ్లని పరీక్షచేస్తే సూలు మొత్తం పరీక్ష చేసిన ట్టేనండి ” అని చంకలో రిజిస్టర్లదస్తరు అధికారిముందు పెట్టేవాడు. 'సరే మేష్టారూ ! మరి బయల్దేరదామా?' అని అధికారి అనేసరికల్లా అందుకు అభ్యం తర మేమిటున్నది బాబూ! ఐతే, ఒకటే చిక్కు. మా లంకెలపాలేనికా బండిదారి లేదు. అయిదు మైళ్లూ కాలినడకని పోవ లిసిందే. దారి పొడుగుతా ముళ్లు గుచ్చు కుంటై. అడుగడుక్కీ పాములు కాళ్లకి చుట్టేసుకుంటై. మోటువాళ్లం మేమే రాక పోకలకు యమయాతన పడుతూవుంటాం' అంటూ వర్ణించి చెప్పేస్తాడు వంతులు. 'ఉఁ - పోనీ, అటువంటి కుగ్రామానికి పోయి అవస్థంతా ఎవడు పడగలడు !' అని అనుకొని ఉద్యోగస్థులు అక్షడనే కూర్చుని ' విజిటర్సు బుక్కు'లో పిచ్చయ్యపంతులు సూలునుగురించి అమోఘంగా రిమారులు వ్రాసిపోయేవారు. వీటినిబట్టే పిచ్చయ్యకు గొప్ప పేరువచ్చేసి, కడుపులో చల్ల కదల కుండా ఆయన పెద్ద గ్రాంటు అందు కోవటానికి వీలుచిక్కింది, ఒకసారి ఒక విద్యాశాఖాధికారి వచ్చాడు. ఈసంగతి తెలియగానే పిచ్చయ్య పంతులు యధాప్రకారం పిల్లలతో, రిజిస్ట ర్లతో, లేతకొబ్బరి కాయలతో, కానుకలతో సహా అధికారి ఎదట హాజరైనాడు. చిరునవ్వుతో అధికారి \"రాండి మేష్టారూ !— మీ స్కూలును గురించిన రిమార్కులన్నీ చూచాను. చాలా సంతోష మైంది. అవి చూచినప్పటినించీ మీ స్కూలుకు ఎప్పుడు రావటమా అని ఆత్రం తోనే వున్నాను. నేనూ బయల్దేరుతూవున్నా, మీరూ ఎదురైనారు.” అని ఇంకా యేమో చెప్పబోతూవుండగా పిచ్చయ్య పంతులు తెల్లబోయిన ముఖంతో \"మావూరి కా ! తమరు రాగలరా!!\" అన్నాడు బిత్తర పోయి. కాస్త తమాయించుకుని లంకెల పాలేనికి పోయే దారిని గురించి భయంక రంగా వర్ణించటానికి ప్రారంభించాడు. అంతా విని ఆధికారి \" మేష్టారూ !- మేమూ వ్యవసాయదారులమే. మాది మీ లంకెలపాలెంకంటే కుగ్రామం. కాళ్లకు ముళ్లు గుచ్చుకోవటం, పాములు చుట్టేసు కోవటం నాకు చిన్నప్పటినించీ అలవాటే” అంటూ తన చరిత్రను వెల్లడించబోయే సరికి పిచ్చయ్య నిర్ఘాంతపోయాడు. అధికారి రాకతప్పేటట్టు లేదు. పంతులుకు కంగా రెత్తింది. 'అయ్యా, నేను వెళుతూవుంటా, నెమ్మదిగా దయచేయండి తమరు' అనేసి పరుగుచ్చుకున్నాడు. ఉరుకులేసుకొంటూ ఊరు చేరుకుని, పిచ్చయ్యపంతులు శేరు సెనగపప్పు కొని, రూపాయికి అణాకాసులు మార్చి, పిల్లలను పోగేసుకు రావటానికని బయల్దేరాడు. అంతలోనే అధికారి ఊల్లోకివచ్చి భోగట్టా చేయగా—నిజానికి ఆ ఊళ్లో స్కూలనేది లేదనీ, అధికారులు వచ్చిప్పుడు మాత్రం పంతులు పప్పుబెల్లాలుపెట్టి డబ్బులు చేతి కిచ్చి పిల్లలను పోగేసుకవచ్చి హాజరు పెడుతూవుంటాడనీ తెలియవచ్చింది. కాస్సేపటికల్లా పంతులు కొంతమంది పిల్లలను వెంటబెట్టుకువచ్చి 'బాబుగారూ! ఈ స్కూలనేది కేవలమూ అధికారుల కటాక్ష వీక్షణములతో కూడుకొన్నదే గాని, వేరే ఎక్కడ కనబడుతుంది! ఇంతకూ, ఈయేడు నాకు ఆదాయ వ్యయాలూ, రాజ పూజ్యావమానాలూ బొత్తుగా బాగులేవన్నా దండి పంచాంగంశాస్తుల్లు” అన్నాడు. అధికారి ఉగ్రుడై \"సరిగానే చెప్పాడు ఆయన. మీరు చేస్తున్న మోసాన్ని గురించి గట్టిగా కనుక్కోమని ఇప్పుడే వ్రాస్తున్నాను ప్రభుత్వానికి. అప్పనంగా ఇంత కాలంనించీ గ్రాంటు తినటానికి మీకు సహాయపడిన ఆ బద్ధకపు ఉద్యోగస్థుల సంగతికూడా కనుకో బోతా. నాకు పట్టుకున్న విచారం ఒకటే. మీద్రోహంవల్ల పాపం, అమాయకులైన ఈ వూరి పిల్లలకు చదువు లేకండా పోయిందే అని!\" అంటూ మరలిపోయాడు.",
            "book_page_end": 41
        },
        {
            "title": "పేరుకోసం",
            "book_page_start": 42,
            "pdf_page_start": 44,
            "pdf_page_end": 48,
            "author": "కె. సుగుణాబాయి, రాజమండ్రి",
            "genre": "చారిత్రక కథ",
            "moral": "పేరు ప్రతిష్ఠలు, అహంకారం ఎంతటి మేధావినైనా పతనానికి గురి చేస్తాయి.",
            "keywords": [
                "రాణాభీమ్",
                "కళింగరాజు",
                "కోణార్క",
                "దేవాలయం",
                "అహంకారం"
            ],
            "characters": [
                "కళింగరాజు",
                "మహారాణాభీమ్ (శిల్పి)",
                "బాలుడు (రాణా కుమారుడు)",
                "రాణా భార్య"
            ],
            "locations": [
                "కళింగదేశం",
                "కోణార్క (ఆలయం)",
                "సముద్రం"
            ],
            "content": "పూర్వం ఒకప్పుడు కళింగదేశపు రాజు ఒక ప్రకటన చేశాడు-' కనివిని యెరుగని అపూర్వమైన దేవాలయం ఒకటి తన రాజ్యంలోని ' కోణార్క'లో నిర్మించాలనీ, పదహారేళ్లు గడువు పెట్టామనీ, ఈపని దిగ్వి జయంగా నెరవేర్చినవానికి లక్ష మొహ రీలూ, ఒక బ్రహ్మాండమైన సంస్థానమూ బహుమానం యిస్తామని గడుపునాటికి పని పూర్తికాకపోతే మాత్రం తల కొట్టించి కోటగుమ్మానికి వ్రేలాడదీయిస్తా ' మనీ ఆ ప్రకటనలో స్పష్టంగా వ్రాయబడి వున్నది.\n\nఈ ప్రకటన చూచి ఎందరెందరో పని వాళ్లు వచ్చారు, వెళ్లారు. ఏమంటే రాజు. గారు ఇస్తామన్న బహుమానం చూడబోతే ఆకర్షణీయంగానే వున్నది. కాని శిక్షమాట తలుచుకుంటేమట్టుకు గుండెలో గుఱ్ఱాలు పరుగులెత్తసాగినై. అందుకని నిబ్బరం చాలక వాళ్లు కాళ్లకు బుద్ధిచెప్పేవాళ్లు. చివరకు మహారాణాభీమ్ అనే శిల్ప కారుడికి ఈ వార్త తెలిసింది. రాణా సామాన్యుడు కాడు. గొప్ప పనివాడు. మహా శిల్పి. అతని పనితనము పరీక్షించా లంటే అది మహారాజులకే తగును. ఐతే, తగిన అవలంబన లేక, రాణా ఒక కుగ్రామంలో కుమిలిపోతూ జీవితం నెట్టుకువస్తున్నాడు. స్వాతివానకు ముత్యపు చిప్పలు ఎదురుచూచినట్టు, తరుణంకోసం వేచివున్న రాణాకు ఈ ప్రకటన సంగతి తెలియగానే ప్రాణం లేచివచ్చింది. ' దైవం నాకిప్పుడు చక్కటి సావకాశం కల్పించాడు. ప్రపంచానికి నా పనితనము చూపుతాను. బహుమతి పొందుతాను. సంస్థానానికి అధిపతినవుతాను. నన్నుపట్టి పీడిస్తూవుండిన దరిద్రదేవతకు స్వస్తిచెప్పి, కలకాలమూ హాయిగా వుంటాను. ఎన్నాళ్లు ఈ లేకిబ్రతుకు? ఈదెబ్బతో రాణాకు దశపట్టి తీరాలి. అశాశ్వతమైన ఈ గుక్కెడు ప్రాణమూ ఉంటే యెంత, పోతే యెంత !” అనుకుని రాణా ఉవ్విళ్లూరాడు. ఈ సంకల్పమెప్పుడైతే కలిగిందో అతడు క్షణమైనా జాగుచేయలేదు. ఇంటి విష యాలను కాస్తకూడ మనసులో చొరనీయ లేదు. గర్భిణిగావున్న భార్యనైనా తలచ లేదు. పిట్టకు తెలియకుండా పోయి, కళింగరాజు దర్శనం చేసుకుని, తన వుద్దేశం వెల్లడించాడు. ' తొందరపడకు, బాగా అలోచించుకుని మరీ పనిలోకి దిగ వలసిం'దని హెచ్చరించాడు రాజు. ‘ఆలో చించటమే కాదు, నిశ్చయమే చేసుకున్నా' నని చెబుతూ రాణా తన ప్రజ్ఞకూ, ప్రతిభకూ తగిన తార్కాణలు చూపించాడు. రాజు సంతోషించాడు. \" ఇంతవరకు వచ్చిపోయిన వాళ్లవంటివాడు కాడు వీడు వాలకం చూడగా, ఆలయనిర్మాణం సాగించగలవాడుగానే కనబడుతున్నాడు. నేను తలపెట్టిన ఈ ఆలయమే వెలసిన నాడు ' కళింగప్రభువుకి సమానుడు దేశం మొత్తంమీదనే లేడు' అనే కీర్తి వచ్చేస్తుంది. ఇంతకంటే నాకు కావలసిందేముంది!\" అని తలచి మనసులో కుతూహలపడ్డాడు. రాజు తలిస్తే కొదవ యేమిటి గనకా? చూస్తూవుండగా, ఎక్కడెక్కడి వస్తు సామగ్రీ సమకూడింది. వేలకొద్ది నిపుణులు వచ్చి దిగారు. లక్షలకొద్ది కూలీజనం పని చేయ నారంభిస్తే ఆ ప్రదేశమంతా కను పండువుగా కలకల్లాడజొచ్చింది. ఒకటి కాదు, రెండు కాదు — నిండు పదహారేళ్ల కాలం అయేసరికి రాణా ప్రారంభించిన ఆలయం పూర్తికావచ్చింది. నూటయెనభై అడుగుల ఎత్తున లేచింది ఆ గుడి. ఈ గుడి అన్ని గుళ్లవంటిది కాదు. దీని చమతారం ఏమిటంటే - ఇది సుమారు ఒక ఫర్లాంగు దూరంవరకూ సముద్రంలోకి చొరుచుకు పోయి, సూర్యభగవానునివేపు తిరిగివున్నది. అనగా ఉదయానే బాలభానుడు ప్రసరింప జేసేకిరణాలు ముందుగా ఈ గుడిమీద పడి, తరువాతనే లోకంలో వ్యాపిస్తవన్నమాట. శిఖరమంతా తయారు చేశాడు రాణా. ఇక ఒక్కటేపని మిగిలివున్నది. దీనిని నూటఎనభై అడుగుల ఎత్తునవున్న గుడిపైకి ఎక్కించాలి. ఇది యెక్కించి, అమరిస్తే పని పూర్తి అయినట్టే. ఐతే సుమారు అయిదువందల మణుగుల బరువుగల ఆ శిఖరాన్ని అంత యెత్తుకి తీసుకపోవడ మెట్లా ? మహాశిల్పి అయిన రాణాభీమ్కూ, అతనిక్రింద పనిచేసే వేలకొద్ది నిపుణులకూ ఆలోచన యేమీ పాలుపోయింది కాదు. పోతే, రాజు పెట్టిన పదహారేళ్ల గడువుకు ఇంక సరిగా పదిరోజులే వ్యవధి వున్నది. కాలప్రవాహంలో పదిరోజులనగా ఎంత! తొమ్మిదిరోజులు యిట్టే గడిచిపోయినై. ఆ మర్నాటితో గడువు తీరిపోతుంది. గడువు దాటిందో రాజు ఎంతమాత్రమూ కనికరిం చడు. మహాశిల్పి ఐన రాణాపుచ్చె తెగిపడి కోటగుమ్మాన్ని అలంకరించవలసిందే !! రాజ్యంలో ప్రజంతా రాణాకు సంభవించిన ఈ విపత్తునుగురించే చెప్పుకోసాగారు. ఇట్లా లోకమంతా రాణానుగురించి దుఃఖిస్తూవున్నప్పట్లో— పదహారేళ్లు నిండని బాలుడు ఒకడు ఆ కట్టడంవద్దకు వచ్చి, రాణాతో \"అయ్యా! మిమ్ములనుగురించి, మీరు చేస్తున్న మహత్కార్యాన్నిగురించి విని సంతోషించాను. ఐతే, మీరు నిర్వహిం చిన ఈ కార్యము ' అంతా దాటి, చింతా కంత ఉండిపోయిం'దన్న స్థితిలో నిలి చింది. అందుకని మీకు రాగల విపత్తును గురించి ' అయ్యో ! ఏమి కానున్నదో ' అని లోకం ఉడికిపోతున్నది. ఈ సమయంలో విచారించి ప్రయోజనమేమున్నది? కర్తవ్యం ఆలోచించాలిగాని. రాజప్రకటన ప్రకారము పని నెరవేర్చి, బహుమతులు పొందాలి, కీర్తి ఆర్జించాలి. కనుక నాబుద్ధికి తోచిన వుపాయం చెప్పి, మీకు విజయం చేకూర్చాలెననే సంకల్పంతోనే ఇప్పుడు నేను వచ్చింది......” అనేసరికి రాణా, అతనితోపాటు వేలకొద్ది పనివాళ్లుకూడా బాలుని మాటలకు ఆశ్చర్యపోయారు. బాలుని ముఖలక్షణాలు చూచే సరికి రాణాకు హృదయంలో ఒక మెరుపు మెరిసి నట్టయింది. విచారరేఖలు తొలగిపోయి, ధైర్యమూ, ఉత్సాహమూ పుట్టుకొచ్చినై. వెంటనే ఆ కుర్రవాడు పెద్దపెద్ద దూలాలు రెండు తెప్పించి, వాటిని భూమి నించి గుడి గోపురంవరకు ఏటవాలుగా అమర్చాడు. ఆతర్వాత శిఖరానికి లావు పాటి మోకు కట్టి, దాని రెండవకొన గుడి పైన ఒక యినపగిలకలోంచి దూర్చాడు. అక్కడవున్న పనివారి నందరినీ పిలిచి, ఆ కొన పట్టుకు లాగమన్నాడు. ఆదేప్రకారం చేసేసరికి, శిఖరం బహు తేలికగా గుడిపైకి చేరిపోయింది. పని పూర్తిఅయింది! ఆ క్షణంవరకూ తన ప్రాణాలు ఎగిరి పోతవని విచారసముద్రంలో మునిగివున్న రాణా, యిది చూచి ఉప్పొంగిపోయాడు. అమాంతంవచ్చి అతడు కుర్రవానిని ప్రేమతో కౌగిలించుకున్నాడు. అక్కడి పనివాళ్లంతా \"సెహబాస్, డింభకా!” అని వేనోళ్ళ మెచ్చుకొన్నారు. తరువాత ఎవరి త్రోవన వారు ఎంతో ఉత్సాహంతో తమతమ యిళ్లకు వెళ్ళి పోయారు. ఆ కుర్రవాడిని వెంటబెట్టుకుని రాణా యింటికి బయలుదేరాడు. త్రోవపొడుగూతా రాణా మౌనంగా నడచి పోతున్నాడేకాని, కుర్రవానిని పలకరించనే లేదు. ఇదిచూచి ఆ కుర్రవాడుకూడా, \"ఇంతటి ఆపదనించి రక్షించానే 'నీ వెవ రవు, ఎక్కడినించి వచ్చావు?' అనైనా అడగడేం చెప్మా? కానివ్వు. అడిగినప్పుడే చెబుదాం” అనుకుంటూ తనూ రాణా వెంట మౌనంగానే నడుస్తున్నాడు. ఐతే, రాణా మౌనంగావున్నా బుర్రలో ఆలోచనలు పరుగెడుతునేవున్నై. “ఇంతా శ్రమపడి కొసవరకూ పనిసాగిం చినది నేనే అయినా, చివరకు గుడి పూర్తి కావటం ఈ కుర్రవానివల్లనేకదా జరిగింది? ఇతను చూడబోతే మహా మేధావిలా కనిపి స్తున్నాడు. ఈ కుర్రవానిని ప్రాణాలతో వుంచితే త్వరలోనే ఈ గుడిని మించినగుడి కట్టవచ్చు. అలాగే జరిగినట్టయితే, నా పేరు ప్రతిష్ఠలు మంటగలిసిపోకతప్పదు. అందు చేత వీడిని తెగటార్చి తీరాలి” అను కున్నాడు. రాణాకు మనసులో ఈ దుర్బుద్ధి కలగ టమూ, కత్తిదూసి ముందు నడుస్తూవున్న కుర్రవాని తల తెగనరకటమూ రెప్పపాటు కాలంలో జరిగిపోయింది. అంతటితో రాణాకు మనస్థిమితం చిక్కింది. విజయ గర్వంతో రాణా యిల్లు చేరుకొన్నాడు. భర్తని చూస్తూనే రాణాభార్య \"అబ్బాయి యేడీ?\" అని ఆత్రంతో అడిగింది. \" అబ్బాయి ఎవరూ ?” అంటూ తత్తర పాటుతో ప్రశ్నించాడు రాణా. బిత్తరపోయింది . \"eg అడుగుతారేమిటి, మన చిన్నవాడు ఎరగరా? మీరు తయారుచేసిన శిఖరాన్ని గుడిపైకి ఎక్కించటానికని బయల్దేరాడు కదా? వాడు మీదగ్గరకు రాలేదా?” అని కంగా రుగా అడుగజొచ్చింది. విశ్రాంతికోసం మంచంమీద కూలబడు దామనుకున్న మహారాణా ఒక సారిగా పైకి లేచాడు. \"ఏమిటీ! శిఖరం ఎత్రించినవాడు మన చిన్నవాడా!! మన చిన్నవాడా !!!— నా కుమారుడా!!!...\" అంటూ నేలకు ఒరిగిపోయాడు. అదే అతనికి శాశ్వతమైన విశ్రాంతి ఐపోయింది !!!",
            "book_page_end": 46
        },
        {
            "title": "“బుల్బుల్ పిట్ట రాత్రంతా మేలుకుని పాడుతూవుంటుంది” ఏందుకో తెలుసా?",
            "book_page_start": 47,
            "pdf_page_start": 49,
            "pdf_page_end": 50,
            "author": "బొడ్డు ఉమేశ్ బాబు - ఏలూరు",
            "genre": "జంతు కథ",
            "moral": "నిజమైన త్యాగం ప్రేమను గెలిపించి, అద్భుతమైన ఫలితాలను ఇస్తుంది.",
            "keywords": [
                "బుల్బుల్ పిట్ట",
                "త్యాగం",
                "ప్రేమ",
                "గులాబీ",
                "పౌర్ణమి"
            ],
            "characters": [
                "బుల్బుల్ పిట్ట (మగ)",
                "బుల్బుల్ పిట్ట (పడుచు)",
                "ముళ్లపొద"
            ],
            "locations": [
                "రాజుగారి తోట",
                "ముళ్లపొద"
            ],
            "content": "అనగా అనగా వో రాజుగారి తోట. ఆ తోటలో వో బుల్ బుల్పిట్ట వుంది. వసంతం వస్తూనే తోటంతా అందాలు చూపింది. చెట్టు చెట్టూ చిగిర్చింది. తీగ తీగా మొగ్గ వేసింది. పూలవాసనలతోగాలిబరు వెళ్లింది. బుల్బుల్ కమ్మనిపాటలతో కొమ్మకొమ్మా రెమ్మ రెమ్మా తోటంతటా తిరిగేది. ఆ పాటలకు తోట తోటా వూగింది.\n\nఒకరోజున ఆ తోటలోకి యెక్కడ్నించో వో క్రొత్త బుల్ుల్ పడుచు వచ్చి, తోట అందం చూచి హాయిగా చివురాకులు కోరు కుతూ పళ్లు తింటూ పాటలు పాడుకొంటూ అక్కడ వుండిపోవాలనుకుంది. బుల్బుల్ పడుచు వొక గున్నమామిడి కొమ్మమీద కూచుని చక్కగా పాడుతూ వుంది. మన బుల్ బుల్ పిట్ట ఆ పడుచు చక్కదనానికి పాట కమ్మవనానికీ మెచ్చు కుని దానితో జట్టు కలిపింది. ఇలా రోజు ఓరోజున బుల్ుల్ పిట్ట \"నన్ను పెళ్లి చేసుకుని నాతో వుండిపో” అని ఆ బులబుల్ పడుచును అడిగింది. అది 'రేపు సూర్యోదయంలోగా నేను చూడని క్రొత్తరకం పువ్వు తెచ్చియిస్తే సరి ' అన్నది.\n\nబుల్బుల్ పిట్ట పాటలు మాని చెట్టు చెట్టుదగ్గిరకు తీగతీగ దగ్గిరకూ వెళ్లి క్రొత్త రకం పువ్వొకటి పూసివ్వమని అడిగింది. ' మావన్నీ పాతవుప్వులే. క్రొత్తరకం పువ్వు ఎలా పూయాలో మాకు తెలియనే తెలి యదు బుల్బుల్ !' అని చెప్పాయి, అవి. రాత్రయేదాకా తోటలన్నీ తిరిగీ, అడి వంతా తిరిగి చివర కో ముళ్లపొద దగ్గిర కూచుని విచారిస్తూవుంది బుల్బుల్. ఆ ముళ్లపాద జాలిగా 'ఎందుకలా విచారిస్తు న్నావ్ బుల్ బుల్ రాజా' అని అడిగింది. 'పూసే తీగలూ కాసే చెట్లే చెయ్యలేక పొయ్యాయ్. చిలిపి ముళ్ల పొదవు నువ్వు ఆరుస్తావా తీరుస్తావా' అంటూ బుల్ బుల్ విచారిస్తూవుంది' 'అలా కాదు, చెప్పమంది ముళ్లపొద. బుల్ బుల్ తన కధంతా చెప్ప సాగింది. అంతా విని ఆ ముళ్లపొద 'యీ మాత్రానికే ఇంత విచారించాలా?' అంది. \"ఇవ్వేళ పౌర్ణమి. యింతలో చంద మామ ఉదయిస్తాడు. అప్పట్నించి నువ్వు నామీద కూచుని నా ముళ్లు నీకు గ్రుచ్చు కుంటున్నా లెక్ష చెయ్యకుండా నీ గొంతులో వున్న కమ్మదనం అంతా ప్రోగుచేసుకొని సూర్యోదయం అయేవరకూ తెల్లవార్లూ కమ్మగా పాడుతూవుంటే చాలు. నువు కోరిన పువ్వు పూస్తా ' నని అన్నది ముళ్ళ పొద. అందుకు వప్పుకుంది బుల్ బుల్. చందమామ వుదయించాడు. బుల్ బుల్ ఆ ముళ్లపొదమీద కూచుని అమృతం వరిస్తూ పాడుతూవుంది. ముళ్లన్ని పట్టు కుచ్చులాంటి బులబుల్ శరీరాన్ని గ్రుచ్చి వేస్తున్నాయ్. రక్తం కారిపోతూవుంది. అయినా బుల్ బుల్ కమ్మగా, యింకా కమ్మగా పాడుతూనేవుంది. ఆ పాటల్లో ముళ్లపొద కరిగిపోయి మొగ్గ వేసింది. వేసిన ప్రతిమొగ్గమీదా బుల్ బుల్ పిట్ట రక్తం చింది రంగు పూసింది. విరిసిన ప్రతిమొగ్గలోనూ వెన్నెలలోని చల్లదనం పాటల్లోని తియ్యదనం నిండి పోయాయి. తెల్లవారేటప్పటికి ముళ్ల పొదంతా పువ్వులు పూసివుంది. ఎప్పుడూ చూడని ఆ క్రొత్త పువ్వును చూసి బుల్ బుల్ చాల సంతోషిస్తూ ఒక పూలగుత్తి కోసుకుని తన నేస్తానికిచ్చింది. మాటప్రకారం బుల్బులపడుచు పెళ్ళి చేసుకుని పిల్లాజెల్లాతో సుఖంగావుంది. అప్పట్నించే బులిబుల్పిట్ట రాత్రల్లా మేలుకుని పాడుతూవుంటుంది. ఆ ముళ్ల పొదే యిప్పుడు మనకు గులాబీ అయింది !!",
            "book_page_end": 48
        },
        {
            "title": "అట్టమీది బొమ్మ",
            "book_page_start": 49,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "వివరణ",
            "moral": "ధైర్యం, తెలివి మరియు దైవిక శక్తి అసాధ్యమైన సవాళ్లను కూడా జయించగలవు.",
            "keywords": [
                "శ్రీకృష్ణుడు",
                "నాగ్నజితి",
                "వృషభాలు",
                "కోసలరాజు",
                "పరీక్ష"
            ],
            "characters": [
                "శ్రీకృష్ణుడు",
                "నాగ్నజితి",
                "నగ్నజితు (కోసలమహారాజు)",
                "వృషభాలు"
            ],
            "locations": [
                "కోసలరాజ్యం",
                "ద్వారక"
            ],
            "content": "దుష్టసంకల్పంతోవున్న రుక్మిని కృష్ణభగవానుడు పరాభవించిన సంగతి కిందటిసారి తెలుసుకున్నాం. ఆతరువాత రుక్మిణికీ, శ్రీకృష్ణునికి శాస్త్రోక్తంగా వివాహం జరిగింది. తదుపరి కృష్ణుడు సంచారం బయల్దేరాడు. వెళ్లినచోటల్లా ఆయా రాజులు తమ తమ కుమార్తెలను పెళ్లాడుమని శ్రీకృష్ణుని బలవంత పెట్టసాగారు. వారిని కాదనలేక, ఆ రాజకుమార్తెలను కృష్ణుడు స్వీకరిస్తూ వచ్చాడు. అతను చేపట్టినవారిలో సత్యభామ, కాళింది, మిత్రవింద, నాగ్నజితి, భద్ర, లక్షణ — ఇలా ఎంతోమంది ఉన్నారు. ఈ అందరిలో నాగ్నజితి ఉదంతం చాలా చిత్రమైనది. ఈమె కోసలమహారాజైన నగ్నజితు కూతురు. ఆయన వరునికి ఒక పరీక్ష పెట్టాడు. తనవద్దనున్న భయంకరమైన ఏడు వృషభాలను ఎవడైతే లొంగదీయగలడో, అటువంటి వీరుడికి తన కూతురును ఇస్తానని ప్రకటించాడు. ఎందరెందరో శూరులూ, వీరులూ వచ్చారు. వృషభాలను చూచేసరికల్లా, ఠారెత్తి వారందరూ తోక ముడిచారు. కొంతకాలానికి, సంచారంచేస్తూవున్న శ్రీకృష్ణుడు ఈ కోసలరాజ్యానికి రావడం తటస్థించింది. నగ్నజితు అతనిని ఎంతో ఆప్యాయంతో ఆదరించాడు. కృష్ణుణ్ణి చూసి అతడే తనకు పతి కావాలని నాగ్నజితి వాంఛించింది. అన్నట్టు గానే కోసలరాజు తన షరతును కృష్ణునికి తెలియజెప్పగా, కృష్ణుడు పరీక్షకు అంగీకరించాడు. భయంకరమైన ఆ వృషభాల ఎదుటికి వెళ్లేసరికల్లా అ వి తోకలెత్తిపెట్టి, తమ వాడి కొమ్ములతో కృష్ణుడ్ని వాయువేగాన తరుముకు వచ్చినై. అప్పుడు కృష్ణభగవానుడు ఆ ఏడు వృషభాలకూ, ఏడు రూపులుగా ప్రత్యక్షమై, ఒక్కొక్కదానిని ఒక్కొక్కలిప్తలో లొంగదీసి, ముక్కుతాళ్లువేసి బంధించివేశాడు. కోసలరాజు ఆనందానికి మేరలేకపోయింది. తన తపము ఫలించినందుకు నాగ్నజితి ఉవ్విళ్లూరింది. కోసలరాజు అల్లుడికి గొప్పగొప్ప అరణాలిచ్చి అతి వైభవంగా పెళ్లిచేసి, అపురూపమైన అందాల రథంమీద అల్లుడినీ కూతురినీ ద్వారకకు సాగనంపాడు.",
            "book_page_end": 49
        },
        {
            "title": "తలుచుకొన్న అంకె చెప్పుకోవటం",
            "book_page_start": 51,
            "pdf_page_start": 53,
            "pdf_page_end": 56,
            "author": "చందమామ బృందం",
            "genre": "విజ్ఞానం/పజిల్",
            "moral": "N/A",
            "keywords": [
                "అంకెలు",
                "పజిల్",
                "గణితం",
                "విజ్ఞానం",
                "వరుసలు"
            ],
            "characters": [
                "స్నేహితుడు"
            ],
            "locations": [],
            "content": "నీ స్నేహితుడిని 63 లోపల ఏదైనా ఒక అంకె మనసులో తలుచుకోమను. అతను తలుచు కున్న అంకె ఈ క్రింది అంకెల వరుసలలో ఏయే వరుసలలో వున్నదో చెప్పమను. అతను తలుచుకున్న అంకె ఏదో నీవు యిట్టే చెప్పెయ్యవచ్చు, దీని కిటుకు 54-వ పేజీలో చూడు.\n[...అంకెల పట్టిక ఉంది]\nతలుచుకున్న ఆంకె చెప్పటం\nనీ స్నేహితుడు ఏదో ఒక అంకె తలుచుకుంటాడు. ఆ అంకె ఫలానా ఫలానా వరుసలలో వున్నదని చెబు తాడు. అప్పుడు నీవు అతడు చెప్పిన వరుసలలో వుండే మొట్టమొదటి అంకె లను కలిపినట్టయితే అతను తలుచు కొన్న అంకె వస్తుంది. ఎలాగంటే— నీ స్నేహితుడు 34 తలుచుకున్నా డనుకో. తను తలుచుకున్న ఈ అంకె 2, 6 వరుసలలో వున్నదని చెబుతాడు. ఈ రెండు వరుసలలో మొట్టమొదట వున్న [ అంకెలు 2, 32 కదా ? ఈ రెండు సంఖ్యలనూ కూడితే అతను తలుచుకున్న 34 వస్తుంది.",
            "book_page_end": 54
        },
        {
            "title": "ఇంద్రజాలము",
            "book_page_start": 52,
            "pdf_page_start": 54,
            "pdf_page_end": 55,
            "author": "ప్రొఫెసరు పి. సి. సర్కార్",
            "genre": "ఇంద్రజాలం",
            "moral": "N/A",
            "keywords": [
                "ఇంద్రజాలం",
                "మాగ్నెట్",
                "కార్డులు",
                "ట్రిక్",
                "రహస్యం"
            ],
            "characters": [
                "ఇంద్రజాలికుడు (సర్కార్)"
            ],
            "locations": [],
            "content": "హిందుస్తాన్ . పాకిస్తాన్\nవిజిటింగు కార్డు సైజువి ఇరవై తెల్లటి కార్డులు ప్రేక్షకులకు యిస్తాడు ఇంద్ర జాలికుడు, ఈ కార్డులలో పదింటి మీద 'హిందుస్తాన్ ' అనీ, తక్కిన పదింటిమీదా 'పాకిస్తాన్' అనీ వ్రాసివుంటుంది. కార్డు లతోపాటు యిరవై కవర్లుకూడా యిచ్చి. కార్డులను వాటిలో పెట్టమంటాడు. అప్పుడు ఇంద్రజాలికుడు తన కళ్లకు గంతలు కట్ట మంటాడు. ఇలా కట్టిన తర్వాత ఆ యిరవై కవర్లను బాగా కలిపివెయ్యమని, వాటి లోంచి ఒకరిని ఒకకవరు తీసుకోమంటాడు. అలా తీసిన కవరులోవుండే కార్డుని తనకు యివ్వమంటాడు. అప్పుడు అది 'హిందు స్తాన్' కార్డో 'పాకిస్తాన్' కార్డో ఇంద్ర జాలికుడు చెప్పివేస్తాడు. కళ్లకు గట్టిగా గంతలు కట్టుకుని యిలా కోరిన కార్డును చెప్పుకోవటం ఎలా సాధ్యం? ' సర్కారుకు ఎక్స్రే కళ్లు ఉన్నవి కనుక ` వాటిసహాయంతో ఈ ట్రిక్కు చెయ్యగలడు' అనుకుంటారు మీరు. కాని అది వట్టి భ్రమ. సర్కారు తన ఎక్స్రే కళ్ల సహాయంతో చేసే ట్రిక్కులు వేరే వున్నై. ఈ ట్రిక్కుకి మాత్రం ఒక్కటే కిటుకు వున్నది. ఇలా తయారై సభకి రావాలి. ప్రేక్షకులకు కార్డులు యిచ్చాక వాళ్లు వాటిని కవర్లలో పెట్టి యిష్టంవచ్చినట్టుగా కలిపివేస్తారు. నీ కళ్లకు గట్టిగా గంతలు కట్టిన తర్వాత వాటిలో ఒక కార్డు తీసి నీ బల్లపైన వుంచుతారు. అప్పుడు నువ్వు ఆ కార్డును చేతితో తీసుకుని మాగ్నెట్ దాచి వుంచిన కోటు కాలరు దగ్గిరికి తీసుకువెళ్లి ఏదో ఆలోచిస్తున్నట్టు నటించు. లోపల బ్లేడు వున్న కార్డు అయినట్టయితే కార్డుని మాగ్నెట్ ఆకర్షిస్తుంది. బ్లేడువున్న కార్డు ' హిందుస్తాన్' కార్డు అని నీకు తెలియనే తెలుసు. కనుక 'ఇది హిందుస్తాన్ కార్డు ' అని వెంటనే చెప్పివెయ్యవచ్చు. అలా ఆకర్షింపబడక పోయినట్టయితే 'ఇది పాకిస్తాన్ కార్డు' అనికూడా నీవు తడుముకో కుండా చెప్పివెయ్య వ చ్చు. ఇదే దీని రహస్యం.",
            "book_page_end": 53
        }
    ],
    "statistics": {
        "total_stories": 13,
        "author_counts": {
            "చక్ర పాణి": 1,
            "ఐర్గి": 1,
            "పి. లక్ష్మి, కాకినాడ": 1,
            "చందమామ బృందం": 3,
            "పి. వెంకమాంబ, మాంబళం": 1,
            "పాలంకి వెంకటరామచంద్రమూర్తి, మదరాసు": 1,
            "డి. ఏకాంబరం, చిత్తూరు": 1,
            "యం. వెంకటరమణమ్మ, నెల్లూరు": 1,
            "కె. సుగుణాబాయి, రాజమండ్రి": 1,
            "బొడ్డు ఉమేశ్ బాబు - ఏలూరు": 1,
            "ప్రొఫెసరు పి. సి. సర్కార్": 1
        },
        "genre_counts": {
            "సంపాదకీయం": 1,
            "కవితా కథ": 1,
            "భక్తి కథ": 1,
            "జానపదం": 1,
            "సాంఘిక కథ": 2,
            "నీతి కథ": 1,
            "పౌరాణిక కథ": 1,
            "చారిత్రక కథ": 1,
            "జంతు కథ": 1,
            "వివరణ": 1,
            "విజ్ఞానం/పజిల్": 1,
            "ఇంద్రజాలం": 1
        }
    }
}