{
    "book_id": "చందమామ_1951_12",
    "stories": [
        {
            "title": "సంపాదకీయము (డిశంబరులో ఆత్మపరిశీలన)",
            "book_page_start": 9,
            "pdf_page_start": 11,
            "pdf_page_end": 11,
            "author": "చక్రపాణి",
            "genre": "సంపాదకీయము",
            "moral": "ప్రతి సంవత్సరం చివరలో మన జీవిత స్థితిని పరిశీలించుకొని, రాబోయే వత్సరానికి అభివృద్ధి లక్ష్యాలను నిర్దేశించుకోవాలి.",
            "keywords": [
                "డిసెంబర్",
                "క్యాలెండరు",
                "ఆత్మపరిశీలన",
                "జీవితరథం",
                "అభివృద్ధి"
            ],
            "characters": [],
            "locations": [],
            "content": "డిశంబరునెల వచ్చిందీ అంటే అందరూ కొత్త క్యాలెండర్లు సంపా దించటం మామూలు. కొత్త క్యాలెండరు దొరకటంతోనే పాత క్యాలెండరు పార వేయటంకూడా పరిపాటే. ఐతే అలా పార వేసేముందు ఒక నియమాన్ని పాటించాలి. ఆది యేమిటీ అంటే -జనవరినుండి డిశంబరువరకు గల ఈ పన్నెండుమాసాల కాలపరిమితిని జీవితంలో ఒక మైలురాయిగా ఎంచుకోవాలి. ఒక్కసారి వెనుకకు తిరిగి—'ఈ యేడాదిలోనూ నా జీవితమెట్లా గడిచింది ? అనుకూలంగా, సాగిపోయిందా? ఒడుదుడుకులతో కూడి వున్నదా? జీవితరథం సాగిపోవటానికి అవసరమైన జ్ఞానం, ధనం, కీర్తి ఎంతవరకూ ఆర్జించాను? ఈ గడువులో నేను నెర వేర్చగలిగిన పనులేమిటి? అనుకొన్నవాటిలో పూర్తిగాక నిలిచి పోయిన వేమిటి?' —ఇటువంటి ప్రశ్నలను వేసికొని వాటికి సరిఐన సమాధానాలు చెప్పుకోవాలి. అప్పుడే మనం ఏ పరిస్థితిలో ఉన్నామో తెలుస్తుంది. తెలిసినప్పుడే ముందుకధనుగూర్చి ఒక నిశ్చితానికి రాగలు గుతాం. ఆ నిశ్చయాన్నిబట్టి రాబోయే వత్సరం మన మేలుకు, అభివృద్ధికి తోడుపడుతుంది. కనుక ఏటా ఈవిధంగా మన స్థితి పరిశీలించుకోవాలి.",
            "book_page_end": 9
        },
        {
            "title": "కలవారి అబ్బాయి",
            "book_page_start": 10,
            "pdf_page_start": 12,
            "pdf_page_end": 13,
            "author": "\"చిత్ర\"",
            "genre": "నీతి కథ",
            "moral": "ఇతరుల పట్ల దయ, సానుభూతి చూపాలి. అహంకారం తగదు.",
            "keywords": [
                "అహంకారం",
                "దయ",
                "పేదపిల్లవాడు",
                "అరటితొక్క",
                "పశ్చాత్తాపం"
            ],
            "characters": [
                "రాముడు (కలవారి అబ్బాయి)",
                "రాముడి తల్లి",
                "పేదపిల్లవాడు"
            ],
            "locations": [
                "రాముడి ఇల్లు",
                "వీధి"
            ],
            "content": "కలవారి అబ్బాయి రాముడనువాడు పండుగకు క్రొత్తఉడుపులు తొడిగినాడు. తళతళమెరిసేటి పట్టుచొక్కాయి పట్టులాగూచూచి మురిసెనబ్బాయి. // * సరిక్రొత్త చొక్కాయి తొడగిననాడు ఇంటిలో కూర్చుంటె ఎవడుచూస్తాడు' అని మనసులో రాము డూహించినాడు. 'ఆడుకొంటానమ్మ ! బయట ' నన్నాడు. // అమ్మ అన్నది 'బయటికెళ్ళకబ్బాయి క్రొత్తబట్టలు నీవి, మాసిపోతాయి. బయటికెళ్ళావంటె జాగ్రత్త ! నీవు బూచులుంటవి, ఇంక తిరిగిరానీవు.' // కాని ఆ అబ్బాయి మాట వింటాడా? అందులోనూ క్రొత్తబట్టలేశాడా ! తుదకు మనసును పట్టలేకపొయ్యాడు గుట్టుచప్పుడుగాను బయటకెళ్ళాడు. // బయట ఒక కుర్రాడు ఎదురువచ్చాడు వెర్రిబాగులవాడు, కడుపేదవాడు. చింకిబట్టలవాడు, జిబ్బితలవాడు ఒంటిపై దళసరిగ దుమ్మున్నవాడు. // రాము డతనిని ఏవగించుకున్నాడు చీదరించుక త్రోవ తొలగిపొయ్యాడు. // కాని కాలొక అరటితొక్కపై వేసి పడి, చూడసాగాడు ఆకసంకేసి. // తల చెరగిపోయి, వలువలు మాసిపోయి, మురుగుకాలవనీ మరకలైపోయి కలవారి అబ్బాయి బావురన్నాడు. // పేదపిల్ల డతణ్ని లేవదీశాడు. // చేయూతఇచ్చాడు, దుమ్ముదులిపాడు ప్రేమతో తల నిమిరి బుజ్జగించాడు 'భయపడకు, పాపమ'ని ఊరడించాడు. ఇంటివరకూ తాను సాగనంపాడు. // రాముడింటికివచ్చి భోరుమన్నాడు జరిగింది తల్లితో చెప్పివేశాడు. అతడు దాచక నిజంచెప్పటంవల్ల, పల్లెత్తు మాటైన అనలేదు తల్లి. // రాముడారాత్రి ఒక కలగాంచినాడు మరల ఎదురయ్యాడు పేదపిల్లాడు. కాని అతనినిచూచి రాముడిసారి ఏవగించుక తొలగిపోలేదు దారి.",
            "book_page_end": 11
        },
        {
            "title": "పెద్దల చిన్నతనాలు (జోసెఫ్ మజినీ బాల్యం)",
            "book_page_start": 12,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "జీవిత చరిత్ర/చారిత్రక వ్యాసము",
            "moral": "చిన్నప్పుడే దయ, దేశభక్తి వంటి లక్షణాలను పెంచుకుంటే గొప్పవారు కాగలరు.",
            "keywords": [
                "జోసెఫ్ మజినీ",
                "దేశభక్తి",
                "దయ",
                "కార్మికులు",
                "బాల్యం"
            ],
            "characters": [
                "జోసెఫ్ మజినీ (బాల్యంలో)",
                "మజినీ తల్లి",
                "బిచ్చగాడు"
            ],
            "locations": [
                "ఇటలీ"
            ],
            "content": "ఆరేళ్లయినా నిండని పసిబాలుడు. ఆ బాలుణ్ణి తల్లి తొలిసారిగా షికారుకు తీసుక వెళ్లింది. ఆ పిల్లవాడు అసలు కన్ను తెరిచి ప్రపంచం చూడటం అదే మొదలు. // వారిద్దరూ అలా వెళుతూవుండగా దారిలో ఒక బిచ్చగాడు కంటబడ్డాడు. బిచ్చగాడిని చూడటంకూడ ఆ కుర్రవానికి అదే మొదలు. చింపిపాతలు చుట్టబెట్టు కుని, ఎందుకువచ్చిన బతుకురా దేవుడా అని కళ్లలో ప్రాణాలుపెట్టుకుని రోజులు నెట్టుకుపోతూవుండే ఆ ముసలివాని దీనవదనం చూచీ చూడటంతోనే బాలుని హృదయం కరిగిపోయింది. తల్లి చంకనుండి గభీమని దిగాడు. ఆ బిచ్చగానిని కౌగిలించుకొన్నాడు. ప్రేమతో నిమిరాడు. అంతేకాదు; ఆవేదనతో \" అమ్మా! చూస్తే జాలివేయటం లేదా ? పాపం !— వీనికేమైనా ఇయ్యవే!!\" - అని ఎలుగెత్తి బతిమలాడాడు. // పసిపాపని ఆవేదన గమనించిన ఆ వృద్ధునికి అప్రయత్నంగా బాష్పాలు రాలినై. పిల్లవాని తల్లివేపు తిరిగాడు వాడు: అమ్మా !ఈ బిడ్డడు సామాన్యుడుకాడు. 'పువ్వు పుట్టగానే పరిమళిస్తుం'దన్నట్టు ఇతడు తన ప్రజనూ తనదేశాన్నీ గాఢంగా ప్రేమించే ఘనుడవుతాడని ఇప్పుడే తెలుస్తున్నది. ఈ మహానుభావుణ్ణి జాగర్తగా పెంచుతల్లీ!” అంటూ పిల్లవానిని దీవించిపోయాడు. // ఆ బిచ్చగాని దీవన ఫలితంగా నవనీత హృదయుడైన ఆ బాలుడు పెరిగి పెద్దవాడై తన ప్రజలకోసం, కాయకష్టపడే కార్మికుల సౌఖ్యంకోసం, కోరి అష్టకష్టాలు పడ్డాడు. నైతికంగా తన దేశాన్ని ఎన్నోవిధాల ఉద్ధరించి అద్భుతచరితు డయ్యాడు. ఏ మహానుభావుడు తన అవసానదశలోకూడ 'నాగుండె చీల్చిచూడండి. దానిపైన ' ఇ-ట-లీ ' అనే మూడక్షరాలు లిఖితమై ఉంటాయి' అని చెప్పాడో, ఆ అకుంఠిత దేశభక్తుడే అలనాటి ఆరేళ్లబాలుడు - ప్రపంచానికి మార్గదర్శకుడైన జోసెఫ్ మజినీ.",
            "book_page_end": 12
        },
        {
            "title": "తోటకూర వృక్షం",
            "book_page_start": 13,
            "pdf_page_start": 15,
            "pdf_page_end": 17,
            "author": "బి. అవివేలు - నల్లగొండ",
            "genre": "జానపద కథ",
            "moral": "నిజమైన తృప్తి, అసూయ లేకపోవడం వల్లనే సంపద లభిస్తుంది. అత్యాశ, అసూయ మంచిది కాదు.",
            "keywords": [
                "తోటకూర వృక్షం",
                "శంభుదాసు",
                "దండపాణి",
                "అసూయ",
                "ఐశ్వర్యం"
            ],
            "characters": [
                "శంభుదాసు",
                "దండపాణి",
                "రాజు",
                "మంత్రి"
            ],
            "locations": [
                "ఒక గ్రామం",
                "రాజు ఉద్యానవనం"
            ],
            "content": "పూర్వం శంభుదాసూ, దండపాణీ అనే ఇద్దరు అన్నదమ్ములు ఉండేవారు. శంభు దాసు తనవాటాకు వచ్చిన నాలుగు ఎక రాల భూమి వ్యవసాయం చేసుకు జీవించే వాడు, దండపాణి తన నాలుగు ఎకరాలూ అమ్మేసి ఆ సొమ్ముతో వర్తకంపెట్టి చూస్తూండగానే లక్షాధికారి అయాడు. వర్తకంలోలాగ వ్యవసాయంలో గభీమని దశ ఎత్తుకోటానికి అవకాశం ఉండదు కదా! అందుచేత, శంభుదాసు ఎదుగూ బొదుగూ లేకుండా అలాగే ఉండిపోయాడు. // ఒకయేడు శంభుదాసు తన నాలుగు ఎకరాల పొలంలోనూ ఒక కుంచెడుమేర దున్ని కలుపుతీసి బుట్టెడు తోటకూర విత్తులుతెచ్చి జల్లేడు. చక్కటి వర్షం కురి సింది. విత్తులన్నీ మొలకలెత్తినై. కొద్దిరోజు లలోనే పెరడంతా పెళ్లికూతురు ముఖం లాగ కలకలలాడుతూ కనపడింది. రోజూ మోపెడు మొక్కలు పట్టుకుపోయి అమ్ము కొచ్చి ఆ సొమ్ముతో అతడు పొట్టబోసు కునేవాడు. // “ఊళ్లో నీతమ్ముడు మహదైశ్వర్యంతో తులతూగుతూ ఉంటే, నీవిలాగ కష్టపడడ మేమిటి' అని ఎవరైనాఅం టే? “ఎవరి అదృష్టం వాళ్లది. వాడి అదృష్టం బాగుండి ఏదో ఇంత సంపాదించుకున్నాడు అని నేను సంతోషించవలసిందేగాని, వాటాకు వెళ్లకూడదు” అని సమాధానంచెప్పి, తనకు ఉన్నదానితో తృప్తిపడేవాడేగాని తమ్ముణ్ణిచూసి ఎంతమాత్రమూ అసూయ చెందేవాడుకాదు. // పొలంలో పెరిగిన తోటకూర మొక్క లన్నిట్లోకి ఒక మొక్క చాలా జభరుగా పెరిగి, చూడటానికి ఎంతో ముచ్చటగా కనపడింది. దాన్ని పీకటానికి మనసొప్పక వదిలేసేసరికి, అది ఒక పోకమొక్కంత ఎత్తున ఎదిగింది. ఆదారిని వచ్చీపోయే రైతులంతా దాన్నిచూసి ఆశ్చర్యపోయి, ' తోటకూరమళ్లు మేమూ చిన్నప్పట్నుంచీ వేస్తున్నాంకాని, ఎప్పుడూ ఏమొక్కా ఇంత ఎత్తున ఏపుగా వృక్షంలాగ ఎదగటం ఎరగ!' మన్నారు. ఆ మొక్కను అందరూ తలకొకవిధంగానూ మెచ్చుకుంటూవుండే సరికి అతడు దాన్ని అన్ని మొక్కలకు మల్లేనూ కానీకో అర్ధణాకో అమ్మివేయ కూడదని నిశ్చయించుకున్నాడు. // ఇంతకీ అది లావుగా పెరిగి, ముదిరి పోయింది గనక పులుసులో వేసుకున్నా, కూరవండుకున్నా అంత రుచిగా వుండదు కూడాను. కనుక దాన్ని ప్రదర్శనానికే ఉంచెయ్యాలి అని నిర్ధారణచేసుకున్నాడు. // మరికొన్నాళ్లకి ఆ దేశం ఏలే రాజుగారు తన పరివారంతో ఆ దారిన వచ్చి ఆ తోట కూర వృక్షాన్ని చూసి 'తోటకూరమొక్క యేమిటి, ఇంత బారీగా పెరగడమేమిటి!' అని ఆశ్చర్యపడి దానిమీద మోజుపడ్డారు. // అప్పుడు శంభుదాసు 'ప్రభూ, ఈ మొక్ష నా పెరట్లో ఉంటేయేంగాను? ఉద్యాన వనంలో నాటించవలసిన ఒకటవజాతి మొక్క!' అన్నాడు. రాజుగారికి బ్రహ్మా నందమైంది. శంభుదాసు ఆ చెట్టును చుట్టూ ఒక అడుగు కైవారంగల బెల్లుతో సహా పెల్లగించి, రాజుగారి ప్రక్కనే రధం పైన ఉంచి, వారి ఆజ్ఞానుసారం తాను కూడా ఆయనతో ఉద్యానవనానికి వెళ్లి అక్కడ దాన్ని స్వయంగా పాతి చక్కా వచ్చాడు. // వచ్చేటప్పుడు రాజుగారతనికి పెద్ద వరహాలమూట ఒకటి బహుమతి ఇచ్చి సత్కరించి పంపించారు. // తలవని తలంపుగా వచ్చిన ఆ సొమ్ముతో దరిద్రమంతా తీరిపోవటమే కాకుండా శంభుదాసు ఒక్కసారిగా ఐశ్వర్యవంతు డయాడు. ఒక తోటకూర చెట్టుతో అతడు ఈవిధంగా అఖండమైన ఐశ్వర్యం సంపా దించాడనేసరికి గ్రామస్థులందరికీ అతని పైన అసూయ పుట్టుకొచ్చింది. // తకిన వాళ్లమాటకేం, అతని తముడికే బాధ కలిగింది. అన్నకు పట్టిన ఉచ్చదశకు సంతోషించటానికి బదులు అతడు విచా రించసాగాడు. // \"అతడికి మంచిరోజులు వచ్చాయి. నాకుమల్లే నా అన్నకూడా సుఖపడతాడు” అని అనుకోవటం మానేసి, తన సొమ్మేదో అతగాడు తినేస్తున్నట్లుగా పరిపరివిధాల పరితపించాడు దండపాణి. ఏమైనా 'నేను కూడా రాజువద్దకు పోయి అన్నకంటే ఎక్కువగా సొమ్ము సంపాదించుకు వస్తే గాని నిద్రపోకూడదు' అని తోచింది. ఐతే, మరి రాజుగారికి ఎటువంటి కానుక పట్టుకువెళ్లితే బాగావుంటుందీ? అని తీవ్రంగా యోచించాడు. // 'ఒక్క తోటకూర మొక్కకేఅంత ఐశ్వర్యం ఇచ్చాడే ! విలువైన కానుక ఏదైనా పట్టుకెళ్లి సమర్పిస్తే అధమం అన్న కిచ్చినదానికి నూరురెట్లయినా ఇవ్వడా?' అనుకొని దండపాణి తన ఆస్తి అంతటితో బంగారం కొని, పెద్ద డాలు ఒకటి తయారు చేయించాడు. నవరత్నాలూ ఆ డాలుకు పొదిగింపించాడు. తయారైన ఆ డాలును జోడుగుఱ్ఱాల సారటులో ఎక్కించుకొని కోటకుపోయి రాజు గారికి దానిని కానుకగా సమర్పించాడు. // ఆ డాలును చూసేసరికి రాజు బ్రహ్మా నందభరితుడై మంత్రితో \" సచివోత్తమా, ఇంత విలువైన కాన్కను తెచ్చిన ఇత గాడికి మనం బదులుగా ఏదైనా ఒక గొప్ప బహుమానం చెయ్యాలయ్యా. ఏమి బహు మానం ఇస్తే బాగుంటుందో బాగా ఆలో చించు\" అన్నాడు.",
            "book_page_end": 15
        },
        {
            "title": "విచిత్ర కవలలు",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపద కథ",
            "moral": "ధైర్యం, పరోపకారం, స్నేహం ద్వారా ఎన్ని కష్టాలనైనా జయించవచ్చు.",
            "keywords": [
                "రాక్షసుడు",
                "మాయాభవనం",
                "కవలలు",
                "ఉదయనుడు",
                "గెడ్డపువాడు"
            ],
            "characters": [
                "ఉదయనుడు",
                "సంధ్య",
                "నిశీధుడు (కవలలు)",
                "గెడ్డపువాడు (సారథి)",
                "ప్రతాపుడు (దుష్టరాజు)",
                "దానశీల మహారాజు",
                "సుహాసిని",
                "సుభాషిణీ",
                "సుకేశినీ (రాకుమార్తెలు)",
                "ఋషిశ్వరుడు"
            ],
            "locations": [
                "శ్రావస్తి నగరం",
                "పాతాళ గృహం/మాయాభవనం",
                "మాళవరాజ్యం"
            ],
            "content": "కొద్దిసేపటికే పొగ మాయమైంది. మళ్లీ అడుగు ముందుకు వేసేసరికల్లా రకరకాల శబ్దాలతో గుహంతా మారు మ్రోగింది. ఐనా ఉదయనుడు చలించ లేదు. దేవికి ఎదురుగా నిలిచాడు. 'ఇందరు అమాయకుల ప్రాణాలను బలి కోరటం నీకు న్యాయమేనా తల్లీ! ఆ దుర్మార్గుడికి మరింతబలం ప్రసాదించటంలో లో కానికి మేలేమిటి తల్లీ?” అన్నాడు. // దేవి ఉలకలేదు; పలకలేదు. // \" ఇంతవరకూ నిద్రాహారాలు లేక పడ రాని కష్టాలు పడ్డాము. ప్రాణాలు పోయినా సరే, వాడిని హతమార్చనిదే పోను. వాడి ప్రాణాలెక్కడున్నాయో చెప్పి పుణ్యం కట్టుకో!” అన్నాడు మళ్లీ ఉదయనుడు. // దీనికి సమాధానం చెప్పలేదు దేవి. // ఇది పనిగాదని ఉదయనుడు దేవి చేతిలో వున్న గెద్దని తన కత్తితో ఒక్క వ్రేటుకి నరికివేశాడు. గెద్ద కాస్తా అగ్ని గుండంలో పడింది. అలా పడిందో లేదో దేవి విగ్రహం ఒక్కసారిగా మాయమై అ ప్రవేశమంతా బ్రహ్మాండమైన వెలుగుతో నిండిపోయింది. // ఉదయనుడు గిరుక్కున వెనుదిరిగి చూచాడు. అంతకుముందు తను దాటి వచ్చిన ద్వారాలూ, గదులూ ఏవీలేవు. అంతా ఒక ఎడారిలా తయారైంది. // ఉదయనుడు తిరుగుముఖం పట్టాడు. అంతకుముందు రత్నాల ద్వారం వున్న చోట రత్నాలతో పొదగబడిన ఒక బాతు గుడ్డువంటి గుడ్డు కనుపించింది. దానిని తీసుకుని మరికొంతదూరం వచ్చేసరికి // అలాంటిదే వెండిగుడ్డు కనుపించింది. అదీ తీసుకుని మరి కొంతదూరం వెళ్లేసరికి బంగారు గుడ్డు కనుపించింది. దానినీ తీసుకుని ముందుకు సాగేసరికి, గెడ్డపువాడు వేలాడతీయబడిన గది కూడా తి నుపించ కుండాపోయింది. // ఉదయనుడు విస్తుపోతూ పాతాళం లోంచి బైటికివచ్చాడు. అప్పుడే రాక్షసుడి సేవకులువచ్చి చుట్టుముట్టారు. వాళ్లతో పాటు కొలనులో హంసరూపంలో ఉంటున్న వాళ్లుకూడా మామూలు స్వరూపాలుపొంది వచ్చేశారు. సోదరుడు కనపడగానే సంధ్య ఒక్క పరుగున వచ్చి కౌగిలించుకున్నాడు. // ఇంతలో రాక్షసుడి సేవకులు ఉదయ నుడిని అమాంతం బుజాలపైకి ఎక్కించు కుని \"నీవు దేవుడవే, మారాజా ! నీ ధర్మమా అని, ఇన్నాళ్లకు మాకు ముక్తి దొరికింది. నీ ఋణం ఎలా తీర్చు కొంటామో?” అన్నారు ఏకకంఠంతో. // ఒకడు ఉదయనుడి మొండిచేతిని కారుతున్న రక్తం చూచాడు. “ చూస్తా రేమర్రా ! పసరు తెండి,” అని కేకవేశాడు. వాడు పసరు తెచ్చి చేతికి రాచి కట్టు కట్టాడు. అప్పడు ఉదయనుడు వాళ్లనంద రిని తీసుకుని కొలనువైపు వెళ్లాడు. తీరా చూడగా అక్కడ కొలనూ లేదు, చుట్టు ప్రక్కల చెట్లూ లేవు తనలాగనే రాక్ష సుడిని తెగటార్చటానికి వచ్చి శిలలుగా మారిపోయిన దురదృష్టవంతుల ప్రతిమలు మాత్రం నిలిచివున్నై. // ఉదయనుడికి ఏమీ అర్ధం కాలేదు. 'కొలను ఏది ?' అని అడిగాడు. \" ఇంకా కొలను ఎకడుంటది బాబూ! డేవి మాయం కావటంతో అన్నీ మాయమయిపోయినై” అన్నాడు ఒకడు. // “మరైతే ఈ శిలా ప్రతిమల గతేమిటీ?” అని ఆత్రంతో ప్రశ్నించాడు ఉదయనుడు. // \"ఆళ్లగతి అంతే! కొలను కాస్తాపోయె! ఆళ్లకు మామ్మూలు సరూపాలు ఎలా గొస్తయ్?” అన్నారు సేవకులు. // \" అయ్యో ! ఎంత దారుణం! నిష్కార ణంగా యిందరి ప్రాణాలు హరించిపోవ టానికి కారకుణ్ణయానే\" అంటూ విచా రించసాగాడు ఉదయనుడు. // అటుతరువాత, సోదరుడు నిశీధుడు ఏమయ్యాడో, ఆ గెడ్డపువాడు ఏమయ్యాడో. రాకుమార్తె లేమయ్యారో తెలియలేదు. తెలుసుకోవాలి ' అన్నాడు ఉదయనుడు. // \"మరి పదండి\" అన్నారు సేవకులు. // \"అలాకాదు. మీరంతా యిక్కడే ఉండండి\" అని వాళ్లనక్కడ కాపలా పెట్టి సంధ్యనీ, యితర పరివారాన్నీ తీసుకుని, వెంటనే ఉదయనుడు బయలుదేరాడు. ముందుగా అతడు ప్రతాపుడి రాజ్యం చేరుకుని భోగట్టాచేశాడు. // \"అబ్బే ఎవరూ రాలేదు. నీవు అప్పుడు వెళ్లటం, ను మళ్లీ యిప్పుడే చూడటం. ఆ రాక్షసుడిని తప్పించుకని ఎలావచ్చా వోయ్?\" అని ప్రశ్నించాడు ప్రతాపుడు. // \"వాడిసంగతే తెలియలేదు. అయితే, వాడి మాయాభవనంమాత్రం మట్టపాలు చేసివేశాను. దానికేంగాని, ముందు నా సోదకులూ, రాకుమార్తెలూ ఏమయారో తెలుసుకోవాలి” అన్నాడు ఉదయనుడు. // \"కావాలంటే నా పరివారాన్ని కూడా పంపుతా” నన్నాడు రాజు ఎంతో దయతో. // 'మీ అభిమానంవుంటేచాలు' అంటూ ఉదయనుడు ప్రతాపుడివద్ద సెలవుతీసు కుని మళ్లీ పరివారంతో సాగిపోయాడు. // ప్రతాపుని సేవకులను తోడుతీసుకు వెళ్లిన నిశీధుడు ఏమయాడో తెలుసుకుందాం! అదనుచూచి, ప్రతాపుడి సేవధులు నిశీథుడి తల తెగవేసి ఒక అరణ్యంలో పారవేసి చక్కాపోయారు. మరునాడు, ఆ చుట్టుప్రక్కల ఒక ఆశ్రమప్రాంతంలో వుంటున్న ఒక ఋషిశ్వరుడు ఆ దారిన వస్తూ, నిశీధుడి తలా మొండెమూ చూచాడు. వాటిని తన ఆశ్రమానికిచేర్చి, వాటికి సంబంధిం చినవా ళ్లెవరైనా వస్తారా అని ఎదురుతెన్నులు చూస్తూ వున్నాడు. // కొద్ది రోజులకే దానశీల మహారాజు పంపిన ఆయన మంత్రి ఈ ఋషీశ్వరుని ఆశ్రమం చేరుకోవటం తటస్థించింది. నిశీధుని తలా మొండెమూ చూచి గుర్తు పట్టాడు. \"అయ్యో! ఇదేమిఘోరం!!\" అంటూ గుండెలు బాదుకున్నాడు. // \"నాయనా ! విచారించి ప్రయోజనం లేదు. దుఃఖించకు, నేనూ నీవెంటవస్తాను. కలసిపోదాం, పద. నేను చేయగల ఉప కారమల్లా ఒకటే : ప్రాణం పోయటం నాచేతకాదు. కాని, ఎంతకాలమైనాసరేః ఈ కళేబరము చెడిపోకుండా నిలవచేయ గలను' అని ఓదార్చాడు ఋషీశ్వరుడు. // 'అంతకంటె కావలసిందేమున్నది! ఈ ఆపదసమయంలో మీరు దేముడి లాగా వచ్చారు. మనం ఈస్థితిలో శ్రావస్తి చేరు కుంటేచాలు, తరువాత సంగతి ప్రభువులే ఆలోచించగలరు' అన్నాడు మంత్రి. // అదేప్రకారం వారు శ్రావస్తి చేరుకొన్నారు. నిశీథుని క ళేబరంతోసహా లోపల ప్రవేశించేసరికల్లా అందరూ కొయ్యబారి పోయారు. సంధ్య, ఉదయనుడూ, వాళ్ల ముసలితల్లి పేగులు తరుక్కుపోయేట్టు విలపించారు. రాజూ, పరివారమూ దుఃఖ సాగరములో మునిగిపోయారు. ఋషి శ్వరుడు అందరనూ ఓదారుస్తున్నాడు. ఈ స్థితిలో గెడ్డపువాడుకూడా ప్రవేశించాడు. // ఐతే-గెడ్డపువాడు ఎటువంటి విచిత్ర మైన పరిస్థితుల్లో ఇక్కడకు చేరుకొన్నాడో తెలుసా? వాడిని తన మాయాభవనంలో వదిలితే ఏదో మాయోపాయం పన్నుతాడనీ, తనకు ముప్పుతెస్తాడనీ రాక్షసుడికి మొదటి నించి అనుమానమే. అందుచేత సంచా రానికి బయల్దేరినప్పుడు వాడినికూడా తనవెంట తీసుకపోయాడు. // ఒకసారి రాక్షసుడు గెడ్డపువాడిని వెంటబెట్టుకొని ఆకాశమార్గాన సంచరిస్తు న్నాడు. దిగువఅంతా మహాసముద్రం. సరీగా ఇదేస్థితిలో ఉదయనుడు దేవిచేతి పైన వుండే గెద్దని పడగొట్టటం జరిగింది. ఇక్కడ ఉదయనుడు గెద్దను పడగొట్టడ మేమిటి, ఆకాశమార్గాన గెద్దరూపంలో వున్న రాక్షసుడు నిజరూపంపొంది, హరీ మంటూ సముద్రంలో పడి ప్రాణాలు విడవడవేమిటి? రెండూ ఒకేమాటు జరిగినై. // మరి—గెద్దతోపాటు మన గెడ్డపువాడూ ఉన్నాడుగా? వాడూ సముద్రమధ్యంలో పడ్డాడు. కాని, శ్రమపడి ప్రయత్నించి, రెండు రోజులపాటు ఈదుకొనివచ్చి కొస ప్రాణాలలో ఒడ్డుకి చేరుకోగలిగాడు. // మాయాభవనం మట్టిపాలయిందనీ ఇక ఏవిధమైన బాధలూ ఉండవనీ గ్రహిం చాడు గెడ్డపువాడు. ముందుసంగతి యేమిటా అని యోచిస్తూ, తను చేరుకొన్న ఊరుమీదో అక్కడివాళ్లని భోగట్టాచేశాడు. ఆది శ్రావస్తి నగరమని వాళ్లు చెప్పగానే, అతని ఆనందానికి మేర లేకపోయింది. // కాని, వాడు ఎంతో ఉత్సాహంతో రాజ భవనం ప్రవేశించేసరికల్లా అంతా గొల గోలగా వున్నదాయె! అయితేనేం? // ఎన్నెన్నో వ్యూహాలు ఛేదించుకువచ్చిన మొనగాడు గెడ్డపువాడంటే, ఖ్యాతిపొందిన రాక్షసుడిచేతిలోమసిలినవాడు. మామూలు మానవులలాగా ప్రతి విషయంలో నూ ఆధైర్యం చెందుతాడా? అందరినీ ఊరడిం చాడు. ' ఇప్పటివరకూ అంతా సవ్యంగానే నడిచింది. కంగారుపడవద్దు” అన్నాడు. // ముగ్గురు మహారాణీలు రాబోతున్నారని, అబ్బురంగా చెప్పుకొంటునారు అందరూ. // గెడ్డపువాడు చెప్పిన సూచనలు ఆక్ష రాలా నిజమ యేటట్టుగానే తోచింది ఉదయ నుడికి. ఆశ్చర్యంతో వాళ్ళు మహలు ప్రవేశించారు. పెళ్లిపీటలమీద వర సన సు హా సి నీ, సుభాషిణీ, సుకేశి నీలు ముగ్గురూ తీర్చికూర్చునివున్నారు. కులు కుతూవున్న ప్రతాపుడు మూడు మంగళ సూత్రాలు చేతపట్టుకొని వున్నాడు: // ఉగ్రమూర్తిఐనాడు ఉద నుడు. ఒక్క లిప్తలో బాకుదూశాడు. కాని, గెడ్డవువాడు అడ్డుకొన్నాడు. అంతలోనే సైన్యమంతా కోటని ముట్టడి వేసింది. ప్రతాప మహా రాజుకి బేడీలు తగిలించగానే ఆయన తెల్లబోయి, నిశ్చేష్టుడయ్యాడు. చేసే దేమున్నది? కథ అడ్డం తిరిగింది !! // ప్రతాపుడు 'దాసోహం' అన్నాడు. తప్పు లన్నీ వప్పుకొన్నాడు. కాజేసిన భస్మాలూ అంజనాలూ వప్పగించివేశాడు ఒక్క మాటలో చెప్పాలె నంటే, ఉదయనుడి తోనూ గెడ్డపువాడితోనూ \"బాబూ, మీ బానిసను. నా సర్వస్వము మీదే. మన్నిం చండి,” అని క్షమాపణ చెప్పుకొన్నాడు. // ఎన్నో కష్టాలకోర్చి, గండాలు గడిచి, తమను రక్షించటానికి జీవితాలనే అర్పించ టానికి సిద్ధపడిన సాహసుడు ఉడయన ణ్ణి చూడగానే రాకొమార్తెలు ముగ్గురకూ ప్రాణం లేచి వచ్చింది. చెప్పలేని ఆవేశంతో ఉదయనుడివద్దకు వచ్చారు. అప్రయ త్నంగా జలజలమంటూ వారి కన్నుల వెంట ఆనంద బాష్పాలు రాలినై. // ఐతే — ఉదయనుడి చెయ్యి మొండిగా వుండటం వాళ్లు వెంటనే కనిపెట్టివేశారు. నిజానికి, ఈ సందడిలో అతని చెయ్యి సంగతి అందరూ మరిచేపోయారు. కాని, సారథిఐన గెడ్డపువాడు నించున్న పాటున పాతాళగృహానికిపోయి, అక్కడ పడివున్న ఉదయనుడిచేతిని స్వయంగా పట్టుక వచ్చాడు. అంజనాలు ప్రయోగించి చేతిని మామూలుగా అతికించివేశాడు. // మరొక చిత్రమేమిటంటే - రాకొమార్తె లను రాక్షసుడు మూగివాళ్లనుగా చేసి వదిలాడుకదా? అయితే, దేవిచేతిలో గెద్ద ఎప్పుడైతే పోయిందో రాక్షసుడు అప్పుడే పోయాడు. రాక్షసుడితోనే పోయినై వాడు ప్రయోగించిన మాయలన్నీ ఆమాయలలో ఒకటైన రాకుమార్తెల మూగతనమూ పోయింది. ఇప్పుడు వాళ్లు మామూలుగా చిలకల్లాగా మాటాడుతున్నారు. // ఈవిధంగా రాకుమార్తెలనేగాక మాళవ రాజ్యలక్ష్మినికూడా సంపాయించు కు వచ్చిన ఉదయనుడు అందరనూ వెంట బెట్టుకుని శ్రావస్తిలో అడుగుపెట్టాడు. // గెడ్డపువాడు భస్మాలు, అంజనాల ప్రభావంతో నిశీధుని తలా మొండెము అతికించి, జీవంపోశాడు. // రాజ్యంలోని ప్రజయావన్మందీ ఆనంద డోలికలలో తేలిపోయారు. రాజూ రాణీ 'కవలలఋణం ఎన్ని జన్మాలకైనా తీర్చు కోలే' మంటూ వాళ్ల వినుతించారు. // అప్పుడు కవలలు ముగ్గురనూ దానశీల మహారాజు చేరదీసుకుని, సుహాసిని చేతిని ఉదయనుడి చేతిలోనూ, సుభాషిని చేతిని సంధ్య చేతిలోనూ, సుకేశినిచేతిని నిశీధుని చేతిలోనూ ఉంచాడు. గురు తుల్యుడైన గెడ్డపువాడు దీవించగా, ముగ్గురు కవలలకూ ముగ్గురు రాకొమార్తెలకూ అతి వైభవంగా వివాహం జరిగింది. // తరువాత దానశీలమహారాజు గెడ్డపు వాడిని మాళవదేశానికి అధిపతిగా ఉండ మని కోరాడు. కాని సర్వసంగపరిత్యాగి, నిమిత్తమాత్రుడు ఐన గెడ్డపువాడికి రాజ్యా లెందుకు ! ప్రతాపుడు పశ్చాతాపం తెల్పగా, అతనిరాజ్యం అతనికి తిరుగా ఇప్పించి వేశాడు. // తరువాత మహా రాజు తనరాజ్యాన్ని ముగ్గురు కవలలనూ పంచుకోమనికోరాడు. కాని, కవలలు ఎంతమాత్రమూ అందుకు ఆశపడలేదు. సర్వసమర్థుడైన ఉదయనుడు తను రాక్షసుడి భవనంలో చేజికించుకొన్న గుడ్లు మూడూ బయటికితీశాడు. కొంతకొంత దూరాన విడివిడిగా గెడ్డపువాడి సలహామీద వాటిని మూడుచోట్ల పెట్టి బద్దలగొట్టేసరికి, అక్కడ వరసగా వెండికోటా, బంగారు కోటా. రత్నాలకోటా మూడూ ఏర్పడివై. స్వయంగా నిర్మించుకొన్న ఆ కోటలలో కవలలు ముగ్గురూ సుఖంగా ఉంటున్నారు. // ఇంత హడావిడిలోనూ వారు ఒక్క విషయంమటుకు మరువలేదు. దుష్టరాక్ష సుడి బలికి ఆహుతి అయి శిలలుగా మారిన పోయిన ఆ ప్రతిమల సంగతి ఉదయనుడి మనసులో బాధిస్తూనేవుంది. ఆ మహావీరు లకు స్మారకచిహ్నంగా ఒక చక్కటి భవనం నిర్మించి, ఆ భవనంచుట్టూ - ఈ ప్రతి మలను స్తంభాలుగా అమర్చాడు.",
            "book_page_end": 24
        },
        {
            "title": "రెండు బహుమతులు",
            "book_page_start": 25,
            "pdf_page_start": 27,
            "pdf_page_end": 30,
            "author": "డి. హరనాథ్ - ఋషివాలీ",
            "genre": "నీతి కథ",
            "moral": "అసూయ చెడ్డది, నిస్వార్థ స్నేహం గొప్ప బహుమతులు.",
            "keywords": [
                "చిత్రకళ",
                "అసూయ",
                "స్నేహం",
                "రత్నఘోషుడు",
                "చంద్రప్రభ"
            ],
            "characters": [
                "రత్నఘోషుడు",
                "చంద్రప్రభ",
                "జయప్రభ",
                "పరీక్షాధికారులు"
            ],
            "locations": [
                "అమరావతి (కళాకేంద్రం)"
            ],
            "content": "పూర్వకాలమందు అమరావతిలో ఒక గొప్ప కళాకేంద్రం ఉండేది. దేశదేశాల నుండి విద్యార్థులు వచ్చి ఆ కేంద్రంలో చిత్రకళలు అభ్యసించేవారు అక్కడి విద్యార్థు లందరిలోనూ రత్నఘోషుడనే బాలుడు అతి రమణీయమైన చిత్రాలు సృష్టించగలిగేవాడు. అవి చూచినవారం దరూ 'ఇతడు ముందుముందు గొప్ప చిత్రకారు డవుతాడు, దేశానికి ఖ్యాతి తీసుకువస్తాడు' అని అనుకొనేవారు. // ఆ కళాకేంద్రంలోనే జయప్రభ చంద్ర ప్రభఅని మరిద్దరు పిల్లవాళ్లుకూడా చిత్రకళ నేర్చుకొంటున్నారు. నలుగురూ రత్నఘో మని ప్రశంసించటం చూచి, తోడివాళ్లయిన ఈ యిద్దరికీ మనస్సులో రకరకాలైన భావాలు కలగజొచ్చినై. // జయప్రభ వట్టి కుళ్లుమోదు. ఎన్నాళ్లు నేర్చినప్పటికీ రేఖలు గీయటమే సరిగా చేతనైంది కాదు. ఇక బొమ్మ లు వేసే దేమిటి? వాటికి రంగులు పులిమేదేమిటి? వెయ్యి జన్మలెత్తినా రత్నఘోమని సమీ పాన ఉండటానికే తనకు అర్హత లేదని నిశ్చయించుకున్నాడు. అందుకని క్రమంగా అతనిపైన అసూయ బయల్దేరింది. రత్న ఘోషునిపోయిన లేనిపోని అపనిందలు కల్పించి ప్రచారంచేసి, అతని కీర్తి రూపు మాపుదామని సంకల్పించాడు. // నాటినించీ ఎలాగో రత్న ఘోమని ప్రసక్తి తీసుకవచ్చి, \"వాడి కళాకౌశలం ఏమిటో నాకు తెలుసునయ్యా. ఆ చిత్తరువు వాడికి మేష్టారే వేసిపెట్టారు. లేకపోతే అంత పసం దుగా వేయగలడేం, వాడి మొహం!” అని అనేవాడు. \"మళ్లీ ఇంకొక బొమ్మ వేయ మనండి మాతాం!\" అని సవాలుచేసేవాడు. // పోతే — రెండవవాడైన చంద్రప్రభ చిత్త వృత్తివేరు. ఇతడు ఇప్పుడిప్పడే చిత్రకళ ప్రారఁభించాడు. ఏనాడైతే రత్నఘోమని బొమ్మలను చూచాడో, అప్పటినించీ అత నిని తన గురువుగా భావించుకొన్నాడు. గురువు చిత్తరువులను ఎవరైనా ప్రశంసించి నప్పుడు చంద్రప్రభకు ఆనందంతో ఒళ్లు పులకించేది. 'ఈ జీవితంలో ఎప్పటికైనా నేను గురువుగారంతటి వాడను కాగలనా ? అంతటి చక్కటి బొమ్మలు వేయగలుగు తానా? ఆయనను పొగడినట్టే నన్నూ లోకులు మెచ్చుకునే సుదినం ఏనాటికైనా వస్తుందా?'— అని ఈ మోస్తరుగా అతడు లోలోన ఉవ్విళ్లూరుతూ ఉండేవాడు. తన గురువునకు ప్రతికూలంగాచేసే దుష్ప్ర చారం చూచినపుడెల్లా భరించలేక, చంద్ర ప్రభ ఎంతగానో విచారించేవాడు. // చంద్రప్రభ రత్న ఘోమని చిత్తరువులనే మనసులో పెట్టుకుని, అతి దీక్షతో పనిచేయ సాగాడు. నిద్రలోకూడా అతనికిదే అలా పన !—' అబ్బా ! రత్న ఘోషుని బొమ్మకూ నాబొమ్మకూ ఎంత వ్యత్యాసమున్నదో! అతని బొమ్మలాగ సరిగా నే నెప్పటికి వేయగలనో ?' అని తపించిపోయేవాడు. // కొద్దికాలం కృషి చేయగానే అతని బొమ్మలు రత్న ఘోమని బొమ్మలకు సమీ పానికి రాసాగినై. ఇద్దరి బొమ్మలకూ చాలా పోలికలు కనబడజొచ్చినై, ఈఊత చూచు కొని, చంద్రప్రభ 'నేను త్వరలోనే రత్న ఘోషుడి నైపోతా ' నని ధైర్యంచెందాడు. // ఇలావుండగా–ఒకసారి కళాకేంద్రంలో ఒక బ్రహ్మాండమైన చిత్రప్రదర్శనం జరి గింది. ఆ ప్రదర్శనానికి ఖండాంతరాల నుండి పేరుమోసిన చిత్రకారులు వారివారి చిత్రాలను పంపించారు. ఈ ప్రదర్శనానికి రత్న ఘోషుడుకూడా ఒక చిత్తరువు తయారుచేశాడు. అంతా పూర్తి అయింది. ఇంక తైలంతో మెరుగు పెట్టడమే తరు వాయి. రత్నఘోషుడు చిత్రించిన చిత్రా లన్నిటిలో ఇది మేటిచిత్రం. బహుమతి అతనికే వస్తుందని లోకం కోడై కూసింది. // రత్నఘోషునికి అంతటి కీర్తి వస్తుం దంటే జయప్రభకు కన్ను కుట్టింది. తనకు ఎలానూ ఊరుపేరూ లేదు. స్నేహితుడికి ఖ్యాతి రావటం సహించలేడు. అందుకని అసూయాగ్రస్తుడై జయప్రభ ఏమిచేశా డంటే రత్నఘోషుడు ఆదమరిచివుండగా రాత్రికిరాత్రికి అతనియింటికి వెళ్లాడు. మాయోపాయంచేసి కూడా తెచ్చిన ద్రావకాన్ని తీసి రత్న ఘోషుడు చిత్రానికి వేయదలిచిన తైలంలో కలిపివేశాడు. రత్న ఘోషుడు తన చిత్రానికి మెరుగులుపెట్టి అద్భుతంగా ముగించాడు. // మరునాడు ప్రదర్శనశాల కిటకిటలాడు తున్నది. రత్న ఘో ఘనికే బహుమతి వస్తుందని ఏనాడో నిశ్చయించుకొనివున్న ప్రజ కుతూహలంతో వేచిఉన్నారు. పరీకా ధికారులు ముందుగా రత్నఘోషుని బొమ్మకు కట్టివున్న తెరను ఉత్సాహంతో తొలగించారు. ఏమున్నది! బీటలువారి మచ్చలుతేరిన వట్టి రంగులుతప్ప బొమ్మా లేదూ, ఆకారమూ లేదు !! // 'అబ్బే! ఇది రత్నఘోషుని చిత్తరువు కాదు' అన్నారు అందరూ. 'రత్న ఘోమని చిత్తరువు అయివుండదు' అన్నారు పరీక్షాధి కారులు కూడా. రత్న ఘోషుడు వచ్చాడు. చూచుకొన్నాడు. 'నేటితో నాపని సరి ...!!!' అంటూ నిస్పృహతో నేలకు ఒరిగాడు. // అంతలో చంద్రప్రభ కంగారుగా వచ్చాడు. చూచాడు. 'ఇదేమిటి! ఇది రత్నఘోమని చిత్తరువే. కాని, ఇలా మారి పోయిందేమిటి! కపటం! మాయ!! మోసం!!! ఆయన ఈ బొమ్మ వేసినప్పుడు నేను కళ్లారా చూచాను అదుగో, అంత లలితమైన రేఖలు వేయగల దివ్యహస్తం ఈ దేశంలో మరెక్కడున్నది? -ఏదో దారుణం జరిగింది !! // నిజం నిలకడమీద తెలియకపోదు. అధి కారులు కనుక్కోవాలి. చర్య తీసుకోవాలి' అంటూ అనేకవిధాల వాపోయాడు. // అధికారులుకూడా రత్నఘోషునికి కలి గిన కష్టదశకు జాలిపడ్డారు. చిత్తరువులోని రేఖలు చూచి ఆశ్చర్యం చెందారు. ఐతే నేం, ఆస్థితిలో అతని చిత్తరువుకు బహు మానం ఈయలేమన్నారు. తరువాత హాలు లోని చిత్రాలన్నింటిలో ఒకటి మాత్రంవారికి నచ్చింది. అది ఎవరిదీ అని చూడగా, చంద్ర ప్రభవేసినదే!! అతనికి బహుమతిఇచ్చారు. // చంద్రప్రభ వెంటనే ఆ బహుమతిని రత్న ఘోషవ ద్ద కు తీ సుక పోయి, ' మిత్రమా !— నీ కౌశలం ఎటువంటిదో నాకు తెలుసు. లోకానికి తెలుసు. పరీకా ధికారులకు తెలుసు. కాని ఏంచేయగలం? దారుణం జరిగింది. అలా జరగని పక్ష మందు ఈ దేశంలోనే కాదు, ప్రపంచ మంతటా నీ పేరు మ్రోగిపోయేదికదా ! ఈ బహుమతి నీదేకాని నాది కాదు. నేను తీసుకొవటానికి నాకు అర్హతలేదు. కనుక, నీవే తీసుకో. నీకు నేను రెండవవానిగా ఉండటమే గౌరవంగా భావిస్తాను. నిన్ను మించటానికి నేను ప్రయత్నిస్తున్నాను. అయితే, నేర్పుచేత, సాధనచేతనే నీ అంతటివాడ నవుతాను కాని, ఇటువంటి తుచ్ఛపు పనులవల్ల మాత్రం కాదు.’ అంటూ హృదయావేదన వెల్లడించాడు. // చంద్రప్రభ చర్యచూచి పరీక్షాధికారులు నిశ్చేష్టులయ్యారు. \" ఈసారి రెండు బహు మతులు నిర్ణయిస్తున్నాము. చిత్తరువుకు బహుమతి పొందటానికి రత్న ఘోషుడే అర్హుడైతే, సౌశీల్యానికి బహుమతి పొంద టానికి చంద్రప్రభ అర్హుడు\" అని చెప్పి, ఇద్దరకూ చెరివక బహుమానమూ ఇచ్చి సన్మానించారు.",
            "book_page_end": 28
        },
        {
            "title": "చెప్పుల దొంగ",
            "book_page_start": 29,
            "pdf_page_start": 31,
            "pdf_page_end": 34,
            "author": "యస్. సూర్యారావు - గుంటూరు",
            "genre": "హాస్యం",
            "moral": "భయం, ఆత్రుత కంగారు పనులు చేయిస్తాయి. నిజాయితీ/తప్పు తెలుసుకోవడం ముఖ్యం.",
            "keywords": [
                "పతంజలిశాస్త్రి",
                "జుమ్మా మసీదు",
                "చెప్పుల దొంగ",
                "పఠాను",
                "టోంగా"
            ],
            "characters": [
                "పతంజలి శాస్త్రి",
                "పఠాను (సాహేబు)",
                "టోంగా డ్రైవర్లు"
            ],
            "locations": [
                "భీమునిపట్నం",
                "ఢిల్లీ",
                "జుమ్మా మసీదు"
            ],
            "content": "భీమునిపట్నంలో ఒకప్పుడు పతంజలి శాస్త్రి అనే సంపన్నగృహస్థు ఉండేవాడు. ఆయనకు ఉత్తరదేశ యాత్ర చెయ్యాలెనని బుద్ధిపుట్టి, కావలసిన సొమ్ము మూట గట్టు కుని ఒక మంచిరోజున బయల్దేరేడు. పుణ్యక్షేత్రాలూ, యాత్రాస్థలాలూ ఒక్కొ క్కటే చూసుకుంటూ చివరికి ఢిల్లీ చేరు కున్నాడు. 'ఈ మహానగరంలో చూడతగ్గ వింతలూ, విశేషాలూ ఏమిటండీ?' అని ఎదురైన ఒకాయనను అడిగితే ఆయన ఒక జాబితా ఏకరుపెట్టి, 'జుమ్మామశీదనే ఒక గొప్ప మశీదు ఉంది. అదిగూడా చూడతగ్గదే' అన్నాడు. పతంజలిశాస్త్రి 'సరే'నని బయల్దేరి ఒక్కొక్కటే చూసు కుంటూ కొసకి ఆ మశీదుకి చేరుకున్నాడు. // ఉత్తరదేశంలో అంతా కాళ్లకి చెప్పులు తొడుక్కుంటారు. ఐతే, దక్షిణదేశంలో తొడుక్కునేవాళ్లకన్న తొడుక్కోనివాళ్లే ఎక్కువ. పతంజలిశాస్త్రికికూడా జోడు అలవాటు లేదు. కాని ఆ ఉత్తరాది యాత్రలో అందరి కాళ్లనూ పాదరక్షలు ఉండటం చూచి తనుగూడా ఒక జోడు కొనుక్కుంటే బాగుంటుందని తోచింది. // అందుకని ఢిల్లీలో మంచి అందమైన చడావులజత ఒకటి బేరంచేసి కొన్నాడు. ఆ జోడుతోనే సరదాగా అతడు జుమ్మా మశీదు చూదామని వెళ్లాడు. మశీదు గుమ్మంవద్దనే అందరూ తమ జోళ్లను వదలి లోపల ప్రవేశించటం చూశాడ. అతడుకూడా అలానే చేశాడు. // జుమ్మామ శీదు నిజంగా చూడతగ్గ భవనం. కొన్ని కోట్లరూపాయలు ఖర్చు పెట్టి పూర్వం ఒక ఢిల్లీచక్రవర్తి దాన్ని కట్టించాడు. ఆ మహాభవనాన్ని చూస్తూ విస్తుపోయాడు పతంజలిశాస్త్రి. అక్కడికి ముసల్మానులు రకరకాల విలువైన దుస్తు లతో వచ్చి, మోకరిల్లి నమాజు చేసుకుం టున్నారు. 'అల్లాహెూ ఆగ్బర్' అనే కేకలు వినపడ్డాయి. వాళ్ల భక్తికి ఆతడు మెచ్చు కున్నాడు. // అంతా బాగానే ఉందిగాని, ఆతని గుండెలో ఒక చిన్న భయంమట్టుకు ప్రవే శించింది —’ఇంతమంది తురుష్కుల మధ్య హిందువునైన నేను ఒంటరిగా ఉండటం ప్రమాదం కాదా ? వాళ్లు, తమ మశీదులో హిందువులు ప్రవేశిస్తే ఊరు కుంటారా?' అని. క్షణంలో ఆ భయం ఎక్కువై శాస్త్రి కలవరపడ్డాడు. ' ఎవరూ నన్ను గుర్తుపట్టకుండానే ఇక్కడనుంచి తప్పించుకుపోవాలి ' అనుకుంటూ అతడు మెల్లగా వెనక్కి తిరిగేడు. // తిరిగేసరికి అప్పుడే మశీదు ప్రవేశించి, గుమ్మంవద్ద చడావులు విడుస్తూన్న ఆజాను బాహు పఠాను ఒకడు అతనికి కనబడ్డాడు. ఆ నల్లటి జునపాలూ, ఎర్రటికళ్లూ, బుగ్గ మీసాలూ, విశాలమైన వక్షస్థలం — వీటితో భూమి అదిరేటట్లు నడచి వస్తూన్న అతణ్ణి చూసేసరికి శాస్త్రి గుండె పీచుపీచు మంది. ఆ పఠాను మొలలో బాకుకూడా ఉంది ! అంతకంటే యేం గావాలి! శాస్త్రి వణకడం మొదలెట్టేడు. లోపల ప్రవేశి స్తూవున్న పఠాను దృష్టి యథాలాభంగా శాస్త్రిపైన పడింది. వెలవెలబోతూన్న ఆ ముఖం చూసేసరికి అతడికి ఏదో అను మానం కలిగింది; శాస్త్రి కేసి చూస్తోనే అడుగులు వేసుకొంటూ లోపలికి వచ్చాడు. ఆ పఠాను కన్ను తనమీద పడిందనీ, ఆ బాకుతో వాడు తన్ను పొడిచేస్తాడేమోననీ అనిపించి, శాస్త్రి ఉరకలేసుకుంటూ గుమ్మం చేరుకున్నాడు. అదంతా కనిపెడు తూన్న పఠానుకి అనుమానం ఎక్కువై, చూస్తో నిలబడ్డాడు. శాస్త్రి ఖంగారుగా చడావులు తొడుక్కుని చప్పుడు చేసు కుంటూ మెట్లు దిగేడు. 'అరె, బద్మాష్ ; ఈ మదరాసీ నా చడావులు తొడుక్కు పోతునాడే ! చెప్పులదొంగ ! ఇందుకా ఈ ఈ కాఫర్ ఇక్కడకు వచ్చింది?' అని ఉరిమాడు పఠాను. ఆ చెప్పులు ఆ 'కాఫరు'వే ఐఉంటాయేమో అన్న ఆలో చన శాస్త్రికి తోచలేదు. ఏమంటే అతడు చూసిన మద్రాసీ ఎవడూ ఇదివరలో చెప్పులు తొడుక్కుని కనపడ లేదు. // శాస్త్రిని పట్టుకోవాలని పఠాను రెండు ఉరకలలో గుమ్మందగ్గరకు చేరుకున్నాడు. // అతడు తరుముకొస్తున్నాడని గ్రహించి శాస్త్రి ఆదారిని పోతూన్న ఒక టోంగా (ఢిల్లీలో ఉండే గుఱ్ఱపు బండి) లోకి ఉరికి బండివాడితో • తొరగా పోనియ్యి \" అన్నాడు. // \" అరె! నిన్ను పారిపోనిస్తానా?” అంటూ పఠాను మరో టోంగాలో ఎక్కి శాస్త్రిని తరుముకెళ్ళేడు. శాస్త్రి తన బండివా తో, \" వాడు మనవెంట పడ్డాడు. తప్పించుకు పారిపోవాలి ! త్వరగా తోలు. మంచి బహు మానం ఇస్తాను” అన్నాడు. // \"పోనివ్వకు. వాళ్ళ పట్టుకోవాలి. మంచి బహుమానం ఇస్తాను. వేగంగా తోలు” అన్నాడు పఠాను, తన టోంగావాలాతో. // ముందు శాస్త్రిటోంగా, వెనకాల పఠాను టోంగా వాయువేగంతో పరుగెత్త సాగినై. గంటసేపు పరుగెతేసకి రెండుగుఱ్ఱాలూ కూడా అలసిపోయాయి. // అది పని కాదని తోచి పఠాను తన బండిలోంచి “దొ-గ, దొంగ' ఆపండి !” అవి కేకలు వేశాడు. ఎదురుగా వస్తున్నవా ళ్ళెవరో ఆ కేకలు విని, శాస్త్రి బండిని ఆపు చేసేశారు. శాస్త్రి వాళ్లమధ్య దూరి, \"శరణు, శరణు రక్షించ-డి; నేను తెలియక మశీ దులొకి వెడితే ఈ సాయేబు చంపుదామని తరుముకొస్తున్నాడు” అని యేడుస్తూ చెప్పటు మొదలెట్టేడు. // అందుకు పఠాను, \" ఆరె; ఎంతలో ఎంత కధ అల్లినావా? నా ఛడావులు ఎత్తుకొచ్చి, కల్లిబొల్లీ యేడ్పు యేడు స్తావ్?” అని అరిచాడు. శాస్త్రి విస్తుబోయి, \"ఏమిటి? నీఛడావులా? నావే ఇవి నిన్ననే కొన్నాను\" అంటూ తన పాదరక్షలకేసి చూసుకున్నాడు. పఠానూ చూశాడు. ఇద్దరూ ఆ ఛడావులకేసి దృష్టిసారిస్తూ నిశ్చేష్టులై నిలబడ్డారు, \" క్యా, క్యా?” అంటూ బండి ఆపినవాళ్లు కూడా నిశ్చేష్టు లయి అడిగేరు. “భాయ్, ఇందులో ఒక ఛడావే నాది, కంగారులో రెండోఛడావు ఎవరిదో తొడుక్కొచ్చేశాను” అంటూ శాస్త్రే ముందు మాట్టాడేడు. అందుకు పఠాను, \" ఎవరిదో గాదు, నాదే ఆ రెండో ఛడావు. నా రెండు ఛడావులూ నువ్వు దొంగిలించ బోయి ఖంగారులో ఒకటి నాది, ఇంకొకటి మరొహడిదీ దొంగిలించావు\" అన్నాడు. // వాళ్లిద్దరూ ఎవరిటోంగాలో వాళ్లు మసీ దుకువెళ్లేరు. సాహేబు తన రెండో ఛడావు కూడా తొడుక్కుంటూ, \"షాస్త్రీ, ఈవేళ ఎవరికీ లాభంలేని దండుగబేరం ఐపో యిందివోయ్” అన్నాడు. శాస్త్రి నవ్వుతూ, \"ఎవరికీ లాభం లేకపోవటమేమిటి భాయ్? ఈ రెండు టోంగావాళ్లకి మంచి కేవు దొరి కిందీకాదా?\" అని, సలాంచెప్పి, చల్లగా వెళ్లిపోయాడు.",
            "book_page_end": 32
        },
        {
            "title": "అన్నంభొట్లు పెళ్లి",
            "book_page_start": 33,
            "pdf_page_start": 35,
            "pdf_page_end": 40,
            "author": "తాతపూడి సోమయాజులు, అమలాపురం",
            "genre": "జానపద కథ",
            "moral": "పరోపకారం, నిస్వార్థ గుణం గొప్ప ఫలితాలను ఇస్తుంది. ద్రోహం చేసిన వారిని కూడా క్షమించాలి.",
            "keywords": [
                "అనంతవర్మ",
                "భుజంగవర్మ",
                "హేమలత",
                "అన్నంభొట్లు",
                "పరోపకారం"
            ],
            "characters": [
                "ఉపేంద్రవర్మ (రాజు)",
                "భుజంగవర్మ (సైన్యాధిపతి)",
                "అనంతవర్మ (యువరాజు)",
                "హేమలత (భుజంగవర్మ కూతురు)",
                "అన్నంభొట్లు",
                "కాసెమ్మ (అన్నంభొట్లు తల్లి)",
                "దొంగలు"
            ],
            "locations": [
                "ఉత్కళ దేశం",
                "అడవి",
                "సొరంగ భవనం"
            ],
            "content": "ఉత్కళదేశాన్ని ఒకప్పుడు ఉపేంద్రవర్మ అనే రాజు పాలించేవాడు. ఆయన తన బావమరదిఐన భుజంగవర్మను సైన్యాధి పతిగా చేసుకున్నాడు. భుజంగవర్మ పచ్చి దుర్మార్గుడు. దయా దాక్షిణ్యమూ అనేది ఏకోశానా లేకుండా తనను అభిమానించిన రాజునే హత్యజేసి ఉత్కళ సింహాసనాన్ని ఆక్రమించుకున్నాడు. // ఈ ఘోరం జరిగేనాటికి యువరాజైన అనంతవర్మ నగరంలో లేడు. ' నువ్వు వెడి తివా, ఆదుర్మార్గుడు నిన్నూ హత్యచేస్తాడు' అని స్నేహితులు సలహాయిచ్చారు. అందు కని అనంతవర్మ పొరుగూరిలో మారు వేషంతో రోజులు గడుపుతూవచ్చాడు. // ఐతే అనంతవర్మనికూడా కడతేర్చాలని భుజంగవర్మ వెతికిస్తూనే వున్నాడు. // అనంతవర్మ ఒకప్పుడు యువరాజే ఐనా, ఇప్పుడు కష్టదశలో ఉండటంవల్ల, ఏరోజు కారోజు పొట్టపోసుకోవటానికే శ్రమ పడవలసివచ్చింది. // అతడు ఒకరోజున అడవిలో పళ్లుకోద్దా మని ఒక పెద్ద చెట్టు ఎక్కేసరికి గుఱ్ఱపు గిట్టల చప్పుడు వినపడింది. అతడు చెట్టు మీదే నక్కివున్నాడు. మరి కాస్సేపటికి ఒక యాభైమంది దొంగలువచ్చి గుఱ్ఱాల మీదనుంచి దిగేరు. వాళ్లలో ఇద్దరు ఆ చెట్టుకు పక్కగావున్న ఒక బండరాతిని పెల్లగించి పక్కకు నెట్టేరు. అక్కడ పెద్ద సొరంగం ఒకటి ఉన్నది. దొంగలు ఒక్కొ క్కళ్లే తమ గుణాల మీదవేసి తెచ్చిన సొమ్ములు మోసుకుపోయి సొరంగం ప్రవే శించారు. చివరకు దొంగలనాయకుడు, నోటికి గుడ్డలుకుక్కి ఉన్న ఒక బాలికను బుజంమీద ఎత్తుకుని లోపలకు వెళ్లేడు. // చెట్టుమీద దాగివుండిన అనంతవర్మ అంతా పరికిస్తూనేవున్నాడు. మరొక గంట సేపటికి దొంగలు ఒక్కొక్కళ్లే బయటకు వచ్చేసి, బండరాయిని యధాప్రకారం అమిర్చేసి, పైన ఎండుటాకులు కప్పేసి తమ తమ గుఱ్ఱాలుఎక్కి వెళ్లిపోయారు. // అనంతవర్మ చెట్టు దిగివచ్చి, పొదలో దూరి ఆ బండరాయిని పక్కకు నెట్టేసరికి, కిందికి మెట్లుకనిపించాయి. ఆ మెట్లవెంబడే దిగి వెళ్ళేడు. పోగాపోగా సొరంగం వుంది. అది విశాలమై, చివరి కతడొక పెద్ద భవ నంలో ప్రవేశించాడు. ఒకగదిలో ఆ బాలిక వెక్కెక్కి యేడుస్తున్నది. అతడు వెంటనే ఆ పిల్లకున్న కట్లు విప్పేసి చూసేసరికి, ఆశ్చర్యం !— ఆ బాలిక ఎవరోకాదు! తన తండ్రిని హత్య చేసి న, భుజంగవర్మ కూతురు హేమలతే ! // హేమలత అనంతవర్మని ఆనమాలు కట్టలేకపోయింది. ఆ గడ్డం, ఆ గుడ్డలూ, చూస్తే అతణ్ణి ఎవరూ పోల్చుకోలేరు, ఆమె అతని పాదాల పైనపడి, 'నన్ను ఈ దొంగలు కాళికాదేవికి బలిఇవ్వటానికి తీసుకొచ్చారు. నాపాలిటి దేవుళ్లు మీరు. నన్ను కాపాడండి!' అని ప్రాధేయపడింది. // 'మా నాయనను చంపిన హంతకుడి కూతురును నేను కాపాడటమా!' అను కున్నాడు అనంతవర్మ. ఐతేం, మరుక్షణం లోనే హేమలత దైన్యావస్థ చూసి జాలి పడ్డాడు. ' ఈ బాలిక తండ్రి నాకు అప కారంచేశాడని ఈమెనునేను ఏవగించుకో కూడదు. ఇంతకి అపకారికిఐనా ఉప కారం చెయ్యమనేగా ధర్మం చెబుతోంది ?' అనుకొని, అనంతవర్మ ఆమెను ఓదార్చి, క్షణమైనా ఆలస్యంచెయ్యకుండా ఆమెను అక్కడనుంచి తీసుకుపోయాడు. // హేమలతతోకూడా అనంతవర్మ పొరు గూరిలో ఒక బ్రాహ్మలయింట పెరట్లో మకాంపెట్టాడు. తాను ఫలానా అనేసంగతి ఆమెకు ఎంతమాత్రం తెలియనీయలేదు, // 'నన్ను తీసుకువెళ్లి మా నాయనకు వప్పగించండి. ఆయన మిమ్మల్ని కృత జ్ఞతతో ఆదరించి, బహూకరిస్తాడు' అన్నది హేమలత. భుజంగవర్మ కౄర భుజంగం లాంటివాడు. వాడిదగ్గిరకు వెళ్లటం కోరి ఆపద తెచ్చుకోవట మనుకున్నాడు అనంత వర్మ, \"నేను వెళ్లకపోతే పోయె, ఈమె నైనా తలిదండ్రులవద్దకు పంపెయ్యాలి” అనుకుని, 'ఎవరిని తోడిచ్చి పంపటమా?' అని ఆలోచించాడు. // మర్నాడు అనంతవర్మ పళ్లకోసం అడవికివెళ్లి తిరిగివచ్చేటప్పటికి అతడు కాపరంఉన్న బ్రాహ్మడిఇంట్లో, 'ఈ అమాయి ఆ రాజుగారి కూతురే ఐవుంటుంది. ఆ పిల్లని వీడే ఎత్తుకొచ్చివుంటాడు. మనం గప్ చిప్పుగా వెళ్లి ఆరాజుగారికి వప్పగిస్తే, గొప్ప బహుమానం పొందవచ్చు' అని గుసగుసలాడుకుంటున్నారు. // ఆ బ్రాహ్మడికి అన్నంభొట్లు అనే కొడుకు ఒకడున్నాడు. వాడు, \"బహు మానం అంటారేమిటండీ? 'నా కూతుర్ని తెచ్చి ఇచ్చినవాడికి ఆ పిల్లనిచ్చి పెళ్ళి చేస్తాను; అర్థరాజ్యంకూడా ఇస్తాను' అని కదా రాజుగారు చాటింపు వేయించారు ?” అన్నాడు. ఈ మాటలు ఆనంతవర్మ చెవిలో పడి, అతడు సంగతి సందర్భాలన్నీ చిటుక సేపటిలో గ్రహించివేశాడు. // వీళ్లు ఆశపడ్డారన్న సంగతి అనంతవర్మ కనిపెట్టి, 'అయ్యా, మీరు ఈ అమ్మాయిని తీసుకువెళ్లి రాజుగారికి వప్పజెప్పి, ఆయన పల్ల బహుమానం పొందిరండి. అడవిలో దొంగలు దాచివెడితే, రక్షించి తీసుకొచ్చా మని చెప్పండి. మీరే తీసుకొచ్చినట్లు చెప్పండి. నాసంగతి చెప్పవద్దు' అన్నాడు. // హేమలతకూడా తండ్రివేయించిన చాటింపు విన్నదిగనక, అనంతవర్మ కన పట్టంతోనే సంగతంతా చెప్పి, 'మనం ఇప్పుడే వెళ్లిపోదాం. ఇంక మీరు ఇలా ఇబ్బందిపడక్కర్లేదు' అంది. // అందుకు అనంతవర్మ, 'నేనురాను. ఈ బ్రాహ్మణుడు నాకు ఆశ్రయమిచ్చి ఉప కారంచేశాడు. ఆయనకు నేను ప్రత్యుప కారం చేయాలి ఇప్పుడు. ఈ బ్రాహణునితో నువ్వు మీయింటికి వెళ్లి, ఈయనే నిన్ను రక్షించాడని మీ తండ్రితో చెప్పి, ఈయన్ని ధనవంతుడుగా చెయ్యి' అన్నాడు. // అనంతవర్మని పెళ్లి చేసుకోవాలని ఆపిల్ల వీనాడో నిశ్చయించుకొని వుంది. ఐతే, అతడు యిప్పుడు ఎందుకు రానం టున్నాడో ఆ అమ్మాయికేంతెలుసు పాపం? // అన్నంభొట్లు భుజంగవర్మ సమక్షాన హేమలతను నిలబెట్టి దర్పంగా, ' మామ గారూ అదుగో మీ అమ్మాయి. ఒకళ్ళూ ఇద్దరూటండీ ! ఐదువందలమంది బంది పోటుదొంగలను సొరకాయ తరిగేసినట్లు తలలు నరికేసి వదిలి పెట్టేను ఏమను కున్నారో!' అన్నాడు. // రాజూ, రాజసభలోవున్న తక్కినవాళ్లూ వాడి కోతలకి కడుపుబ్బేటట్లు నవ్వు కున్నారు. కూతుర్నితెచ్చి చూపించాడన్న సంతోషంకొద్దీ భుజంగవర్మ అన్నంభొట్లుకి రత్నకుండలాలు వేయించి, కాశ్మీర శాలు వులు కప్పి, ఒక అగ్రహారం ఇనాముగా ఇచ్చి, 'తరుచూ మా ఆస్థానానికి దయ చేస్తూవుండండి' అన్నాడు. // అన్నంభొట్లు, 'పిల్లనిచ్చి పెళ్లిచేసి అర్ధ రాజ్యం ఇస్తానంటివి కాదటయ్యా!' అని రాజును అడిగేడు. // అందుకు రాజు నవ్వుకొంటూ, 'సరే. మూఢం వెళ్లిపోయాక మంచిముహూర్తం పెట్టించుకురండి' అనిచెప్పి ఆ మూఢుణ్ణి మంచిగా పంపించేశాడు. // అన్నంభొట్లు ఇంటికొచ్చి, తల్లి కాసెమ్మతో' అమ్మోయ్, మూఢం వెళ్లటం తోనే నువ్వు రాణిగారికి వియ్యపరాలి వవుతావు సుమా!' అని ఎంతో ఉత్సా హంతో చెప్పాడు. // 'యేడిశావులే. ఈమాటు మనం అక్క డికి వెడితే ఫారావాళ్లచేత గెంటిస్తాడురాజు!” అన్నది ఆమె. // 'అలాగని నాకు పెళ్లి చేయించకపోతే నూతిలోపడి చస్తా!' నన్నాడు అన్నంభొట్లు. // 'ఒరే, అబ్బాయీ ! ఆపిల్ల మన పెరట్లో వున్న ఆ రాజుల కుర్రవాణ్ణి కాని చేసు కోదు. రేపో ఎల్లుండో, వాడికోసం కబురు చేయిస్తుంది. వీడు అక్కడికి వెళ్లటంతో నిజంతెలిసిపోయి, రాజు వీడికే ఆ పిల్లనిచ్చి పెళ్లిచేస్తాడు. అందుకని నువ్వు ఆపిల్ల మీద ఆశ వదులుకో. అగ్రహారం వచ్చిం దిగా, చాలు' అంది. // అన్నంభొట్లు వప్పుకోలేదు. \"ఈ రాజుల కుర్రవాణ్ణి, నిద్రపోతూండగా చూసి మోసుకుపోయి నూతిలో పారేద్దాం. వీడిశని విరగడైపోతే హేమలత నన్నుగాక మరె వణ్ణి పెళ్లిచేసుకుంటుంది?\" అని వ్యూహం పన్నాడు. // ఆ రాత్రే తల్లీ కొడుకులిద్దరూ వెళ్లి, గాఢనిద్రలోవున్న అనంతవర్మను మోసుకు పోయి దగ్గిర పాడునూతిలో పడేసి చక్కా వచ్చారు. // అక్కడ హేమలత తండ్రితో ' బ్రాహ్మడి యింట్లో వున్న ఆయన ఎవరో గొప్పయింటి రాజకుమారుడు. తన సంగతి గుట్టుగా వుంచాడు కాని ఎంతకూ చెప్పాడుకాదు ' అంది. // ఆ రాజపుత్రుడెవరోచూసి తీసుకు రావలసిందని భుజంగవర్మ సేనా నాయ కుణ్ణి పంపేడు. ఆ సేనాధిపతి కొంత పఠి వారంతో బ్రాహ్మణుని యింటికివచ్చి, ' మీ పెరట్లోవున్న రాజకుమారుడేడీ?' అని అడిగేడు. // 'మాకు తెలీ' దన్నారు వాళ్లు. // జనంవచ్చిన కలకలం వినగానే, నూతిలో రాతిని అంటి పెట్టుకుని కొసప్రాణా ళతోవున్న అనంతవర్మ కేక వేశాడు. అప్పుడు వాళ్లంతా అక్కడికివెళ్లి అనంతవర్మని పైకితీసి, 'ఇదేమిటి? నూతిలోకి ఎలా వచ్చావు?' అని అడిగారు. నిజం ఎక్కడ చెప్పేస్తాడోనని అన్నంభొట్లూ, కాసెమ్మా హడిలిపోయారు. కాని ఎవరికీ అపకారం చేయటం ఇష్టంలేని అనంతవర్మ, యుక్తిగా 'కాలుజారి పడ్డాను' అనిచెప్పి ఊరు కున్నాడు. // 'రాను' అన్నప్పటికీ వదలక సేనాధి పతి అతనిని రాజువద్దకు తీసుకపోయాడు. అనంతవర్మ మారువేషంలో ఉన్నప్పటికీ ఆ వచ్చినవాడు తన మేనల్లుడే అని క్షణంలో తెలుసుకున్నాడు భుజంగవర్మ. తను చేసిన ద్రోహానికి పశ్చాత్తాపపడ్డాడు. 'జరిగిందంతా మరిచిపో. హేమలతను పెళ్లి చేసుకో, రాజ్యంఏలుకో, నేను అడవికిపోయి తపస్సు చేసుకుంటాను' అన్నాడు. // అనంతవర్మ, హేమలతను పెండ్లిచేసు కుని చక్కగా రాజ్యంచేస్తున్నాడు. // ఒకరోజున అనంతవర్మ అడవికివెళ్లగా ఒకచోట ఆక్రందనం వినిపించింది. అది యేమిటా అని పోయిచూస్తే ఆ యేడ్చేది అన్నంభొట్లే! ఒక చెట్టుకు క ట్టేసివున్నాడు! 'బాబూ ! — రాజకుమార్తెను సొరంగంలో నించి తీసుకవచ్చింది నేనేననితలిచి దొంగలు రాత్రికి రాత్రి నన్ను నిద్రలోనే లాక్కొనివచ్చారు. ఈ చెట్టుకు కట్టి చిత్ర వధచేయటానికని సిద్ధంగా వున్నంతలో మీ అలికిడి విని పారిపోయారు, ' అని చెప్పాడు. // అనంతవర్మ అన్నంభొట్లు కట్లు విప్పి రక్షించటమేగాక, సొరంగం ఎక్కడున్నదో తెలుసుకుని, దొంగలను పట్టించి, మరి వాళ్లబాధ దేశానికి లేకుండా చేశాడు.",
            "book_page_end": 38
        },
        {
            "title": "విడుదల",
            "book_page_start": 39,
            "pdf_page_start": 41,
            "pdf_page_end": 43,
            "author": "కె. గంగాబాయ్ - దాదర్",
            "genre": "ఫాంటసీ కథ",
            "moral": "నిస్వార్థమైన దయ, త్యాగం అత్యున్నతమైనవి మరియు కీర్తి, సంపదల కంటే ముఖ్యం.",
            "keywords": [
                "మాంత్రికుడు",
                "తంబుర",
                "దేవకన్య",
                "బాలుడు",
                "త్యాగం"
            ],
            "characters": [
                "మాంత్రికుడు",
                "బాలుడు",
                "దేవకన్య"
            ],
            "locations": [
                "ఒక వూరు",
                "మాంత్రికుడి దుకాణం"
            ],
            "content": "అనగనగనగా ఒక మాంత్రికుడు. వాడు చాలా వృద్ధు. ఆ వూరిలో ఒక సందులో చిన్న దుకాణం పెట్టుకుని వస్తువులమ్ము కొంటూ కాలక్షేపం చేస్తూ ఉండేవాడు. వాడు మాంత్రికుడన్న సంగతి ఒక పిల్ల వాడికితప్ప మరెవరికీ తెలియదు. // ఆ పిల్లవాడికి తల్లి లేదు. తండ్రి ఏదో పనిలోకి పోతూవుండేవాడు. అందుకని ఏమీ తోచక, వాడు మాంత్రికుడి దుకాణం కనిపెట్టుకొని ఉండి, వచ్చేవాళ్లకు వస్తువు లన్నీ తీసి చూపించేవాడు. // ఒక్కవస్తువుమట్టుకు తాకవద్దనేవాడు మాంత్రికుడు. అదే ఒక చిత్రమైన తంబుర. దుకాణంమీదికి వచ్చిన ప్రతి వాళ్లూ 'ఆ తంబుర ఎంతకిస్తావు?' అని అడిగేవారు. 'ఇది అమ్మకానికి కాదయ్యా!' అని చెప్పేవాడు మాంత్రికుడు. లక్ష రూపాయలు ఇస్తానన్నాసరే, ఆ తంబుర మాత్రం తాకనిచ్చేవాడు కాదు. // ఒక రోజున ఆ పిల్లవాడు, '! తాతా! కోరినంత ధనం వస్తుందికదా! తంబుర అమ్మరాదా?' అని అడిగాడు. \" నువ్వు పెరిగి పెద్దవాడవయ్యాక దానిని నీకిచ్చేస్తాను. ఆది అమరగానం పాడు తుంది. ఆ పాటకు లోకమంతా నిశ్చేష్టులై నీవేపే తిరిగి వింటారు” అని మాంత్రి కుడు తంబుర చేతబట్టి, తీగలు శ్రుతివేసే సరికల్లా దివ్యగానం వినవచ్చింది. // ఐతే, ఇటువంటి గానం ఎలా వినబడు తున్నదీ అని అందరకూ ఆశ్చర్యంకలిగేది. ఈ తంబుర లోపల మాంత్రికుడు ఒక దేవకన్యను బంధించివేశాడు. ఆమెను ఇలా బంధించి ఎంతో కాలమయింది. అప్పటినించి, మాంత్రికుడికి ఝడిసి అతడు కావాలన్నప్పుడల్లా ఆమె గానం చేస్తూనే వుంటుంది. ఆ దేవకన్యకు ఈ పిల్లవాడంటే అమిత ప్రేమ. అందుచేత, వాడు తంబుర చేత పట్టినప్పుడల్లా అద్భుత మైన దివ్యగానం పాడి వినిపించేది. దేవ కన్య చేసే గానానికి పిల్లవాడు ఆనంద బాష్పాలు రాల్చేవాడు. // ఇలావుండగా బాలుని పుట్టినరోజు పండగ వచ్చింది. ఆ రోజున బాలుడు వచ్చి నమస్కరించగానే వానిని దీవించి, 'మనమడా ! నేను నీకిస్తానన్న తంబుర ఇదిగో, దీనిని నీ ఇష్టంవచ్చినట్టు చేసుకో' అని చెప్పి దానిని బహుమతిచేశాడు. // అందుకు పిల్లవాడు అబ్బురపడుతూ, \"నాకు అచ్చంగా ఇచ్చేశావా, తాతా? నా ఇష్టం వచ్చినట్టు చేసుకోవచ్చా?” అని మళ్లీ మళ్లీ అడిగాడు. // 'చేసుకోవోయ్, మనమడా! దానికి అభ్యంతరం ఏముంది ' అన్నాడు తాత. // వెంటనే పిల్లవాడు తంబుర చేతబట్టి బుజానికి ఆనించుకుని, తీగలు మోగించి శ్రుతి వేశాడు. అప్పుడు తంబురలోంచి \"నాయనా!- నా బిడ్డా! నన్నీ బంధము నుండి విడుదల చెయ్యి. నాకు ప్రియమైన అరణ్యాల్లోకి పోనీయి. నా లోకానికి నన్ను చేరుకోనీయి....\" అంటూ అతి జాలిగా దీనంగా దేవకన్య పాడింది. // పిల్లవాడు సగంలో ఆపివేసి, గిరుకున మాంత్రికునివేపు తిరిగాడు. \" తాతా ! ఈ తంబుర నాకు అచ్చంగా ఇచ్చివేశావా? దేవకన్యను బంధంనుండి విడుదల చేయ వచ్చా?” అని ఆత్రంతో ఆడిగాడు. // \" తంబురలో దేవకన్య ఉన్నదని ఎలా తెలుసు నీకు?” అన్నాడు ముసిలివాడు. // అందుకు బాలుడు \" దేవకన్య వాక్షులు నాకు అనేకసార్లు వినిపించినై. ఈ బంధం నుండి విడిపించమని ఇదివరకు ఎన్నో సార్లు ఆమె నన్ను కోరింది. ఇప్పుడు చేస్తున్న గానంలో అతిదీనంగా ఆమె నన్ను వేడుకుంటున్నది. ఆమె బాధ చూచి ఇక ఎంతమాత్రమూ నేను సహించలేను. ఈ తంబుర అచ్చంగా నాదే ఐతే ఇప్పుడే ఆమెను విడిపించేస్తాను” అని తన హృదయంలోని ఆవేదన వెలిబుచ్చాడు. // \"ఆమెను వదిలేస్తివంటే నీవింక దివ్య గానం చెయ్యలేవు. ఆమె దానిలోపల ఉన్నంతసేపే నీవు చేసే గానం దివ్యంగా వుంటుంది. ఆ గానానికి తన్మయత్వం పొంది, లోకమంతా నీ పాదాలదగ్గర వుం టుంది. ఆమెను వదిలేసినప్పటికీ, నువ్వు తంబురమీద పాడవచ్చు. అయితే ఆ పాట బిచ్చగాళ్లు పాడే పాటలాగే వుంటుంది. దివ్యగానంవల్ల కీర్తి, ఐశ్వర్యం, అధికారం అన్నీ వస్తయ్. కాదంటే దారిద్య్రంలో ఓల లాడుతావు. కనుక, ఏ మార్గంలో కావాలో కోరుకో,” అన్నాడు మాంత్రికుడు. // అప్పుడు పిల్లవాడు \"తాతా! దేవకన్యని నేను బంధించి వుంచలేను\" అంటూ తంబురతీసి, నేలనివేసి కొట్టాడు. తంబుర ముక్క ముక్కలయింది. అందులోనించి ఒక దేవకన్య ఎగిరి, బయటికి వచ్చింది. // \" నాయనా ! నీవు మంచిహృదయం కల వాడవు. నన్ను బంధంనుండి విడిపించావు. చాలా సంతోషించాను. ఈ తంబురలోపల ఇంక నేనుండను. అందుచేత నా మహిమ వల్ల ఇంతవరకూ నువ్వు చేస్తూవచ్చిన దివ్యగానం ఇకముందు చెయ్యలేవు. అయితే, నీవద్దకు వచ్చి, దివ్యగానం చేస్తూవుంటాను. అది నువు రాసుకుని గ్రంధస్థంచేసి, లోకానికి అందించు. గొప్ప కీర్తివస్తుంది\" అనిచెప్పి అదృశ్యమయింది. // మాంత్రికుడు చిరునవ్వు నవ్వుతూ, పగిలిపోయిన తంబుర ముక్కలను ఏరి దగ్గరగా చేర్చి అతికించివేసి, ఎప్పటిలాగ దానిని పిల్లవానికిచ్చాడు. \" మనమడా ! నీ త్యాగానికి సాహసానికి మెచ్చాను. ఇదిగో తంబుర తీసుకో. సుఖంగావుండు ” అని వానిచేతి కిచ్చి మాయమయ్యాడు.",
            "book_page_end": 41
        },
        {
            "title": "చిట్టికథలు (అతిథి సత్కారం)",
            "book_page_start": 42,
            "pdf_page_start": 44,
            "pdf_page_end": 44,
            "author": "జె. నుగుణమణి, కార్వేటి నగరం",
            "genre": "నీతి కథ",
            "moral": "మర్యాద కోసం వాడే మాటలను కూడా దుర్వినియోగం చేయకూడదు. అలంకారప్రాయమైన మాటలు ప్రమాదకరం.",
            "keywords": [
                "అతిథి సత్కారం",
                "గృహస్థు",
                "బ్రాహ్మణుడు",
                "దురాశ",
                "హాస్యం"
            ],
            "characters": [
                "గృహస్థు",
                "అతిథి బ్రాహ్మణుడు"
            ],
            "locations": [
                "ఒక గ్రామం",
                "గృహస్థు ఇల్లు"
            ],
            "content": "పూర్వకాలమందు ఒక గ్రామంలో ఒక సంపన్న గృహస్థు వుండేవాడు. అతిథి సత్కారమంటే ఆయనకు ఎంతో ఆసక్తి. ఒకరోజున వారింటికి మార్గస్థుడైన ఒక బ్రాహ్మణుడు అతిథిగా వచ్చాడు. ఒక ఉత్తమ బ్రాహ్మణుడు తన యింటికి అతి థిగా వచ్చినందుకు గృహస్థు చాలా సంతో షించాడు. ఆయన్ని ఉచితాసనమందు కూర్చుండబెట్టాడు. గబగబ వంటలు చేయించాడు. // వంట కాగానే ఆ బ్రాహ్మణ్ణి స్నానం చేయమన్నాడు. అతిథి, గృహస్థూ ఇద్దరూ కలిసి భోజనాలకు కూర్చున్నారు. అతి భక్తితో గృహస్థు ఆయనకు సపర్యలు చేస్తూ, \"స్వామీ !— సావకాశంగా భోంచే యండి. మెహమాటపడకండి. అది మీ యిల్లు...\" అంటూ మర్యాదకోసం, భేదభావంలేకుండా మాటాడజొచ్చాడు. // \"స్వామీ !— ఇది మీ యిల్లు\" అని అన్నప్పుడల్లా ఆ వచ్చిన అతిథి ఉద్దరిణెడు నీళ్లుతీసి కుడిచేతిలో వేసికొంటూ—\" ఇదం గృహపత్యాజ్ఞానుసారేణ గృహదానం శ్రీ మహావిష్ణు ప్రతి కామయ మానస్తుభ్య మహం సంప్రదేన మమనమమ ” అని చెప్పి, తనచేతిలో తనే అర్ఘ్యంవిడుస్తూ వచ్చాడు. // మరునాడు ఆతిథిగావచ్చిన బ్రాహ్మ ణుడు ఆ యిల్లు మరమ్మతు చేయించ టానికి కొంతమంది పనివాళ్లను వెంట బెట్టుకు చక్కావచ్చాడు. ఇదిచూచి గృహ యజమాని ఆశ్చర్యపోయాడు. ఇద్దరూ ఘర్షణపడటంచూచి ఊళ్లో పదిమందీ పోగయారు. 'మర్యాదకోసం మాటవరుసకు అన్నది పట్టుకుని ద్రోహంతల పెడతావా? దురాశాపిశాచీ !- సంతోషించాంలే నీ తెలివి తేటలకి, నడు నడు' అని చీవాట్లువేసి, అతిథిబ్రాహ్మణ్ణి సాగనంపాడు. నాటినించీ గృహస్థు అలంకారాలు ప్రమాదకరమని తెలుసుకొని మానివేసి, జాగ్రత్త గా మాటాడేవాడు.",
            "book_page_end": 42
        },
        {
            "title": "చిట్టికథలు (లోభత్వం)",
            "book_page_start": 43,
            "pdf_page_start": 45,
            "pdf_page_end": 45,
            "author": "కె. మృత్యుంజయరావు, బెంగళూరు",
            "genre": "నీతి కథ",
            "moral": "లోభి అన్నివిధాలా చెడుతాడు. అత్యాశపరులు శిక్ష నుండి తప్పించుకోలేరు.",
            "keywords": [
                "లోభి",
                "నేతివర్తకుడు",
                "కల్తీ",
                "శిక్ష",
                "జరిమానా"
            ],
            "characters": [
                "నేతివర్తకుడు (సాహుకారు)",
                "న్యాయాధిపతి",
                "తలారులు"
            ],
            "locations": [
                "ఒక ఊరు"
            ],
            "content": "అనగనగా ఒక ఊరిలో పరమలోభి అయిన ఒక నేతివర్తకుడు వుండేవాడు. అతడు నేతిలో బాగా కల్తీచేసి అమ్ముతూ వచ్చాడు. అయితే దొంగతనం, మోసం ఎన్నాళ్లని దాగుతుంది? కొన్నాళ్లకు వర్త కుడు పట్టుబడ్డాడు. వాని పయిన కేసు పెట్టారు. విచారణ జరిగింది. // న్యాయాధిపతి తీర్పుచెబుతూ, శెట్టితో ఈవిధంగా చెప్పాడు— // \"నీవుచేసిన ఈ నేరానికిగాను, ఒక వీశె కంపునెయ్యి తాగినాసరే, లేదా నూరుకొరడా దెబ్బలుతిన్నాసరే, ఆదీ యిదీ కాదంటే ఒక నూరురూపాయిలు జరిమానా చెల్లించినా సరే ! ఈ మూడింటిలో నీకు ఏ శిక్ష యిష్ట మైతే దానినే విధిస్తాను. కోరుకో.” // బాగానే వుందనుకున్నాడు సావుకారు. 'కొరడా దెబ్బలు ఎవరుతింటారు? చూస్తూ చూస్తూ ఒకటికాదు రెండుకాదు వందరూపాయలు జరిమానా మాత్రం ఎలా యిచ్చుకోగలను? కనుక ఎట్లాగో కళ్లుమూసుకుని ఒక వీశె కంపునెయ్యి తాగేస్తే పీడ వదిలిపోతుంది' అని అనుకొని మొదటి షరతుకి వప్పుకొన్నాడు. న్యాయాధి పతి వెంటనే ఒక వీశెడు కంపునెయ్యి తెప్పించాడు. // వర్తకుడు సిద్ధపడ్డాడేకాని, తీరా నెయ్యి తెచ్చి యివ్వగా, ఒక్క గిద్దెడు తాగేసరికి మొహం మొత్తి వాంతిచేసుకున్నాడు. అప్పు డతను కొరడాదెబ్బలు తినటానికే వప్పుకొనగా తలారులు కొట్టనారంభించారు. ఆరు దెబ్బలు తినేసరికి తట్టుకోలేక 'బాబోయ్, దెబ్బలువద్దు, జరిమానాయే ఇచ్చుకొంటా'నంటూ నూరు రూపాయిలూ జరిమానా చెల్లించి బ్రతుకుజీవుడా అంటూ బయటపడ్డాడు. // ఈవిధంగా లోభత్వంవల్ల సాహుకారు ఒక్క శిక్షతోపోయేదానికి బదులు మూడు రకాల శిక్షలూ అనుభవించవలసి వచ్చింది! అందుకనే 'లోభి అన్నివిధాలా చెడుతాడు' అంటారు.",
            "book_page_end": 43
        },
        {
            "title": "పుష్పగంధి",
            "book_page_start": 44,
            "pdf_page_start": 46,
            "pdf_page_end": 50,
            "author": "ఆర్. జయవేలు - పాండిచేరి",
            "genre": "జానపద కథ",
            "moral": "పతిభక్తి, ధైర్యం, ధర్మనిరతి వంటి సుగుణాలు భర్త గండాన్ని కూడా తప్పించగలవు.",
            "keywords": [
                "పుష్పగంధి",
                "రత్నమండనుడు",
                "భర్తగండం",
                "రాక్షసుడు",
                "పతిభిక్ష"
            ],
            "characters": [
                "సంపాతి (రాజు)",
                "చంద్రరేఖ (రాణి)",
                "పుష్పగంధి (రాకుమార్తె)",
                "రత్నమండనుడు (యువరాజు)",
                "నందమహారాజు",
                "గంధర్వుడు/రాక్షసుడు"
            ],
            "locations": [
                "పుండరీకపట్టణం",
                "అరణ్యం",
                "రత్నపురి"
            ],
            "content": "పుండరీకపట్టణాన్ని సంపాతి అనేరాజు పరిపాలించేవాడు. అతనిరాణి చంద్రరేఖ. ఎన్నాళ్లకూ వారికి సంతతి లేకపోగా, రాజు అరణ్యాలకుపోయి ఘోర తపస్సు చేశాడు. కొంతకాలానికి ఈశ్వరుడు ప్రత్య క్షమై, 'నీ కోరిక నెరవేరుతుంది, వెళ్లవోయి రాజా !' అని చెప్పి అంతర్హితు డయ్యాడు. // ఆ ప్రకారం వారికి వరప్రసాదంగా ఒక చక్కని చుక్కవంటి కూతురు పుట్టింది. ఆమెకు పుష్పగంధి అని పేరు పెట్టారు. // దైవజ్ఞులువచ్చి అమ్మాయి జాతకం చూచారు. 'అన్ని విషయాలలోనూ చాలా దివ్యంగా వున్నది. కాని ఒక్కటే లోపం' అన్నారు. 'అదేమిటి?' అని రాజు ఆత్రంతో ప్రశ్నించగా, 'పెళ్లి అయిన తొమ్మిదోనాడు ఈమెకు భర్తగండం కలుగవచ్చు' అన్నారు. ఈ మాట విన్నప్పటినించి రాజూ రాణీ దిగులుపెట్టుకొన్నారు. // పుష్పగంధికి యుక్తవయస్సు వచ్చింది. కూతురు పెళ్ళినిగురించి రాణి పదేపదే భర్తతో ప్రస్తావింపసాగింది. అందుకు సంపాతి 'రాణి ! - పెళ్లి అయిన తొమ్మిదో రోజున మన పుష్పగంధికి అయిదవతనం తొలగిపోతుందని చెప్పారు జ్యోతిష్కులు. పెళ్లి చేయకుండానే వుంటే ఆగండం దానంతటదే తప్పిపోతుంది కదా ! కనుక, పెళ్ళిమాట తలపెట్టనేవద్దు ' అన్నాడు. // ఒకరోజున పుష్పగంధి చెలికత్తెలతో సహా బయల్దేరి, వేడుకగా ఒక అరణ్యం చూడబోయింది. ఆ అరణ్యంలో ఒక కొలను కనబడేసరికి, రాజకుమార్తే, చెలి కత్తెలూ అందులో సరదాగా జలక మాడటం ప్రారంభించారు. అంతలోనే డేగ ఒకటి వచ్చి కొలను గట్టుమీద వాలింది. అది దగ్గరదగ్గరగా రావటంచూచి, రాజ పుత్రి దానిని పట్టుకోబోయింది. // ఆమె పిట్టను పట్టుకోబోతూవుండగా, ఆ డేగను వదిలిన రాజకుమారుడు రత్న మండనుడు అక్కడికి వచ్చాడు. డేగను వెదుకవచ్చిన అతడు ఆమె సౌందర్యాతి శయాలకు పరవశుడై పోయాడు. // డేగకోసం వెళ్లిన రత్నమండనుడు ఎంతకూ రాకపోగా, అక్కడ కనిపెట్టుకుని వున్న అతని నేస్తుడు ఇంద్రదత్తు వెతు క్కుంటూ వచ్చాడు. పరిస్థితి చూచాడు. రత్నమండనుడు మనసువిడిచి, ' నేస్తం ! నేను ఆ పుష్పగంధిని పెళ్లాడితీరాలి. లేకుంటే జీవించి లాభంలేదు' అన్నాడు. // సరే, ఆ అమ్మాయి సంగతి కనుక్కువద్దా మని అతడు బయల్దేరాడు. కొంతదూరంలో ఒక రాకుమార్తెకు చెలికత్తెలు నీళ్లుచల్లి సేదతీరస్తూ వుండటం కనబడింది. // 'ఆ అమ్మాయి ఎందుకు మూర్ఛ పోయిం?’దని ఇంద్రదత్తు అడిగేసరికి, వారు \" ఏం చెప్పమంటావు నాయనా? ఆ అడవిలో కొలనుగట్టున ఒక రాజకుమా రుణ్ణి చూచింది. అతడే నా భర్త ' అని పట్టుపట్టి కూర్చుంది” అని చెప్పారు. // అందుకు ఇంద్రదత్తు 'భేష్, బాగానే వుంది. ఈ రాజకుమార్తె కోసమని అక్కడ మా రాజకుమారుడు సోలిపోయివున్నాడు. అతని కోసమని మీ రాజకొమార్తె మూర్ఛ పోయింది. సరే, ఇంతకంటె కావాలిసిం దేమిటి!' అంటూ మరలిపోయాడు. // ఇంద్రదత్తు నేస్తునికూడా తీసుకుని తమ దేశం చేరుకున్నాడు. రత్నమండనుడి తండ్రి అయిన నందమహారాజుకు సంగతి సందర్భాలన్నీ వినికిడిచేసి, సంబంధం నిశ్చయించమని ప్రోత్సహించాడు. // నందమహారాజు సంపాతికి కబురు పెట్టాడు. సంపాతి దాపరికం లేకుండా తన కూతురుకు సంభవింపబోయే గండాన్ని గురించి ఉన్నది ఉన్నట్టు వెల్లడించాడు. // నందమహారాజు కొడుకుతో ఈసంగతి చెప్పి ఈ పెళ్లి మానిపించుదామని యత్నించాడు. కాని, వద్దన్న కొద్దీ రత్నమండనుడు భీష్మింపసాగాడు. చేసేదిలేక నందమహా రాజు అంగీకరించాడు. అతి వైభవంగా వివాహం జరిగింది. // రత్నమండనుడు పుష్పగంధిని వెంట బెట్టుకుని రత్నపురికి వెళ్ళాడు. పెళ్ళిఐన తరువాత ఎనిమిదిరోజులు ఇట్టె గడిచినై. తొమ్మిదవనాడు రాత్రి షికారుపోయి వస్తున్నాడు రత్నమండనుడు. ఆ చీకటిలో అతడు ఇంటికి మరలిపోతూవుండగా ఎవరో ఆతనిని పేరుపెట్టి పిలిచినట్టయింది. // ఆ కేక వచ్చిన చెట్టువేపు గిరుక్కున తిరిగి చూచేసరికి, ఒక భయంకరమైన విగ్రహం అగుపించింది—పొడవు కోరలు, కోర మీసాలు, బాన కడుపూ— ఇలాంటి లక్ష ణాలు గల బ్రహ్మరాక్షసుడు వాడు! // 'ఆకలి వేస్తూంది, రారా మింగేస్తా !'- నంటూ గర్జించాడు ఆ రాక్షసుడు. అప్పుడు జ్ఞాపకం వచ్చింది రత్నమండనుడికి — పుష్పగంధి జాతకంలో భర్తగండం ఉన్న సంగతి. 'ఓహెూ, ఇదేకామాలు జ్యోతి ష్కులు చెప్పిన గండం. ఏమో అనుకుని ఉపేక్షచేశాను గాని వారి వాక్కు వృథా కాలేదే! కానీ, ఏంచేస్తాం' అనుకొన్నాడు. // ధైర్యంతో రాక్షసుని ఎదుటికి వెళ్ళి, \"అయ్యా, ఇదుగో వచ్చాను. నన్ను మింగి వేసి నీవు ఆకలి తీర్చుకోవచ్చు. పుట్టిన ప్రతి జీవుడూ గిట్టవలసిందే. రోగాలతో రొచ్చులతో చచ్చేకంటే నీవంటి రాక్షస ప్రభువుకి ఎర కావటంలోనే పుణ్యమూ పురుషార్థమూ ఉన్నది. ఐతే- ఒక మనవి: నీవు నన్ను ఆకస్మికంగా పట్టేశావు. ఈ మట్టున కబళించివేస్తివంటే, నన్నుకన్న తలిదండ్రులకూ, కట్టుకున్న భార్య కూ ద్రోహంచేసిన వాడి నవుతాను. కనుక, ఒక్కగంటసేపు నన్ను వదులు. నావాళ్లతో చెప్పేసి వస్తా. ఇదే నా తుది కోరిక” అన్నాడు రత్నమండనుడు. // సహజంగా పాషాణుడే ఐనప్పటికీ, ఆ రాక్షసుడి హృదయం కరిగిపోయింది. ఏమీ అంటే రత్నమండనుడు చెప్పిన మాటలు ఎంతో సబబుగా ఉన్నై. ఐనా, ఆటంకం కల్పించుదామని రాక్షసుడు ఒకమాట అన్నాడు: ' అబ్బాయీ !- ఏదో చాలా నిజా యితీగా మాటలు చెబుతున్నావు. బాగానే వుంది. కాని, ఇంటికి వెళితే మరలిరావటం నీవశం కాదుసుమా. ఇలా చాలామంది చెప్పి తప్పించుకు పోతూవుంటారు. మాట నిలుపుకొన్నవాళ్లు తక్కువ' అని హెచ్చ రించాడు. // అందుకు రత్నమండనుడు 'అయ్యా నీకు సందేహ మెందుకు? ఒకవేళ నేను ఈతూరి తప్పించుకున్నానే అనుకో. మళ్లీ నీ కంటబడకుండా ఎక్కడికి పోగలను? మోసంచేసి నెగ్గగలనా?' అని ఎదురుప్రశ్న వేశాడు. రాక్షసుడు పకపకా నవ్వి 'సరే, నువ్వు పోయిరారా, కాని, ఒక ఒట్టువేసుకో వాలి: 'భిక్షకు వచ్చిన అతిథిని తిరస్క రించినవాళ్లు ఏపాపం పొందుతారో, మాట తప్పిపోయిన పక్షమందు అటువంటి పాతకమే నన్ను చుట్టుకొనునుగాక !' అని. // అలానే ఒట్టు వేసుకుని రత్నమండ నుడు బయల్దేరాడు. ఇల్లు చేరుకొన్నాడు. సంగతి సందర్భాలు తలిదండ్రులతో చెప్పాడు. వారూ, బంధుమితృలందరూ గగ్గోలు వేస్తూ, అతనిని వెళ్ళవద్దని పట్టు పట్టారు. 'మాట తప్పలే' నన్నాడు రత్న మండనుడు. // చివరకు పుష్పగంధివద్దకు వచ్చి, తన సమాచారం చెప్పాడు. బుద్ధిశాలిని అయిన పుష్పగంధి వివరాలన్నీ తెలుసుకున్నది. // పరచలేదు. ఆతి ధైర్యంతోనూ, సంతోషం అడిగాడు. 'ప-తి-భి-క్ష ' అన్నది ఆమె తోనూ భర్తతో \"మీరు మాటతప్పని మాన ధనులు. పోయిరండి. జయమవుతుంది!” అన్నది. ఈ మాటలకు అందరూ ఆశ్చర్య పోయారు. // పుష్పగంధి మాటలకు రత్నమండనుడు ఆనందపరవశు డయిపోయాడు. ఈ జీవి తంలో తనేదో ఒక గొప్ప కార్యం నెరవేరు స్తున్నట్టు తృప్తిపడ్డాడు. చెప్పిన గడువుకి సరీగా రాక్షసుడి ఎదుట ప్రత్యక్షమైనాడు. // 'స్వామీ! — వచ్చాను. ఆకలితీర్చుకో' అన్నాడు రత్నమండనుడు చెట్టుమీది నుంచి రాక్షసుడు దిగివచ్చి రత్నమండ నుణ్ణి పట్టుకొన్నాడు. అంతలోనే 'భిక్షాం దేహి!' అన్న మాటలు వినబడినై!! తిరిగి చూచాడు. ఆ భిక్ష కోరినదెవరు ? -రత్న మండనుడి భార్య పుష్పగంధి !!!— // అంత ఆకలితో ఉన్నప్పటికీ రాక్షసుడు ' అమ్మా, ఏమి భిక్ష కావాలి నీకు?' అని ఎంతో వినయంగా. రాక్షసుడు అదృశ్య మైపోయి, ఆ చోటున ఒక దివ్యసుందరు డైన గంధర్వుడు కనిపించాడు. // అతడు రత్నమండనుడితో \"ఓయీ !- రాజపుతృడా ! - నీ భార్యకు భర్తగండం తప్పింది. మీ కష్టాలు గట్టెకినై, ఆమె నీకు తగినభార్య. కుశాగ్రబుద్ధి. నీవు చెప్పిన మాటలవల్లనే అతిథి పూజలో నాకు దీక్ష కలదని ఆమె గ్రహించింది. నీచేత నేను వేయించిన ఒట్టు నాకే వర్తించేటట్టు చేసి, పతిభిక్ష పొందింది. నేను పాపంచేసిన ఒక గంధర్వుడను. శాపవశాన ఈ రాక్షస జన్మ ఎత్తవలసి వచ్చింది. నీ భార్యకు పతిభిక్ష పెట్టగానే నాకు శాపవిముక్తి ఐపో యింది' అనేటంతలో పైనుండి విమానం వచ్చి గంధర్వుణ్ణి తీసుకపోయింది. // నూతన దంపతులు ఇల్లుచేరుకొని ఆనందంగా ఉంటున్నారు.",
            "book_page_end": 48
        },
        {
            "title": "ఇంద్రజాలం (ఖాళీపెట్టెలో పిల్లను తెప్పించటం)",
            "book_page_start": 50,
            "pdf_page_start": 52,
            "pdf_page_end": 53,
            "author": "ప్రొఫెసర్ సర్కార్",
            "genre": "విజ్ఞానం/ఇంద్రజాలం",
            "moral": "చమత్కారం వెనుక దాగి ఉన్న రహస్యాన్ని తెలుసుకోవడం ఆశ్చర్యకరంగా ఉంటుంది.",
            "keywords": [
                "ఇంద్రజాలం",
                "ఖాళీపెట్టె",
                "పిల్ల",
                "ట్రిక్కు",
                "గారడీ"
            ],
            "characters": [
                "ఇంద్రజాలికుడు (ప్రొఫెసర్ సర్కార్)",
                "పిల్ల"
            ],
            "locations": [
                "రంగస్థలం"
            ],
            "content": "ఖాళీపెట్టెలో పిల్లను తెప్పించటం // ఈ ఇంద్రజాలం చాలా విచిత్రంగా ఆశ్చర్యకరంగా వుంటుంది. ఇంద్రజాలికుడు ఒక పెద్ద పెట్టెను ప్రేక్షకుల యెదుటికి తీసుకొచ్చి, దాన్ని ఓరగిలాపెట్టి, మూతతీసి చూపిస్తాడు. అందులో ఏమీ వుండదు. ప్రేక్షకులు కూడా 'అడుగుచెక వరకూ స్పష్టంగా కన్పిస్తోనేవుంది, ఏమీలేదు. ఒర్థి ఖాళీపెట్టే' అని నమ్ముతారు. మళ్ళీ పెట్టె సరీగ్గా పెట్టేసి, మూతవేసి మళ్లీ తియ్య గా నే ఆ పెట్టెలో ఒక పిల్ల కూర్చుని వుంటుంది. // ఈ ఇంద్రజాలం కేవలం మనదేశీయుల సొత్తు, ఇది చాలాకాలంనుంచి మనదేశంలో ప్రచారంలో వుంది. వీధుల్లో ప్రదర్శనాలిచ్చే గారడీవాళ్లు - కొయ్య పెట్టెకు బదులు వెదురుబుట్టను ఉపయోగించి ఈ ఇంద్రజాలాన్ని ఎంతో నేర్పుగా ప్రదర్శిస్తూ వుంటారు. కాని విదేశీయులు రంగస్థలాన్ని రంగురంగుల దీపాలతో అలంకరించి, అందమైన పెట్టె తయారుచేయించి — ప్రేక్షకులు తెల్ల బోయి చూసేటంత ఆశ్చర్యకరంగా ప్రదర్శిస్తున్నారు. ట్రిక్కు చేసినప్పుడు ఎలావుంటుందో ప్రక్క పేజీలోని మొదటి చిత్రంలో చూడవచ్చు. ఇందులోని కీలకం ఎంత ప్రయత్నించినా ప్రేక్షకులు కనుక్కోలేరు. // ఐతే - దాని క్రిందనున్న రెండోచిత్రం చూస్తే చేయ టానికి ఇది ఎంత సులభమో తెలిసిపోతుంది. // మొట్టమొదట పెట్టె తెరిచి చూసినప్పుడు పెట్టె ఖాళీగా కనుపించినా దాని వెనుకనున్న ఒక చెక్క పైన పిల్ల పడుకొనే వుంటుంది. ఎలాగంటే— ప్రేక్ష కుడికి కనుపించే పెట్టె అడుగుచెక్క కాకుండా పెట్టె వెనుక వైపుకూడా, అదే కొలతగల మరొకచెక (2 3,4,5) వుంటుంది. ఇది పెట్టె అడుగుచెక్కతో చేర్చబడి, పైకీ క్రిందికీ, వాల్చటానికి వీలుగా వుంటుంది. అదేప్రకారం పెట్టె వెనుకవైపు కనుపించే చెక్క (1,2,5,6) కూడా పైకీ క్రిండికి వాల్చటానికి వీలుగా వుంటుంది. // ప్రేక్షకులు పెట్టె ఖాళీదేనని చూచుకొన్నతర్వాత ఇంద్రజాలికుడు తాను తెరిచిన మూతను తిరిగి దించివేసి, 1, 2, 5, 6 గుర్తులుగల చెక్క అడుగు భాగంగా వచ్చేట్టు వెనుకకు వంచుతాడు. అప్పుడు ఆచెక్క పైకిలేచి, దానిస్థానే 2, 3 4, 5 గుర్తులు గల చెక్క వుండిపోతుంది. అంటే ఆ చెక్క పైన పడుకొనివున్న పిల్లకూడా చెక్కతోపాటు పెట్టెలోకి వచ్చేస్తుందన్నమాట. ఇప్పుడు మూత తీయగానే లోపలవున్న పిల్ల లేచి బయటికి వస్తుంది. // ఒక ముఖ్యవిషయం: పెట్టెలో వుంచబడినపిల్ల అటూయిటూ ఏమాత్రం కదలకూడదు. మొదట ఆ పెట్టెలో పడుకో పెట్టినప్పుడు కదలకుండా ఎలా పడు కుంటుందో-ఫీట్ అయేటంతవరకూ అలాగే ఏమాత్రం మెసలకూడదు. పెట్టెను పైకియెత్తటం - ఓరగిల పెట్టటం, మొదలయిన పనులన్నీ ఐంద్రజాలికుడూ అతని అనుచరులూ వాళ్లలోవాళ్లే చేసుకుపోతారు. తర్వాత పెట్టెను మళ్లీ సరీగ్గా నిలబెట్టి - వన్ - టు - త్రీ - అని మూతతీసేసరికి మొదటి చిత్రంలో చూపి నట్లు పిల్ల బైటికిరావటం చూసి ప్రేక్షకులు తెల్లబోతారు.",
            "book_page_end": 51
        },
        {
            "title": "రంగువెయ్యండి కధ",
            "book_page_start": 52,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "ఫాంటసీ కథ",
            "moral": "పతిభక్తి, త్యాగం గొప్ప మహత్తును కలిగిస్తాయి.",
            "keywords": [
                "రామచిలుక",
                "రాకుమారుడు",
                "త్యాగం",
                "భర్తగండం",
                "మహానుభావుడు"
            ],
            "characters": [
                "రాకుమారుడు",
                "రాకుమార్తె",
                "మహానుభావుడు (చిలుక రూపంలో)",
                "బిడ్డ"
            ],
            "locations": [
                "అంతఃపురం",
                "కొండ"
            ],
            "content": "రాకుమారుడు ఇల్లు చేరుకోగానే చిలుకకు ధూపంవేయటానికి ఏర్పాట్లు జరిగినట్లు చెప్పాము. ఆప్రకారం ధూపంవేశారు. ఆ ధూపం తగిలినవెంటనే రామచిలుక మళ్లా రాకొమార్తెగా మారిపోయింది. ఇదిచూచి అందరూ ఆశ్చర్య పడటమేకాదు, ఆనందపరవశులయ్యారు. వాగ్దానంప్రకారం రాకుమారునికి ఆమెకూ వైభవంగా పెళ్లిజరిగింది. కొద్దికాలానికే ఆ దంపతులకు చందమామ వంటి ఒక అందాల బిడ్డ పుట్టాడు. ఆ బిడ్డను చూచుకొని ఆ దంపతులే కాదు, రాజూ రాణీమాత్రమేకాదు, రాజ్యంలోని ప్రజలంతా సంతోషభరితులైనారు. // ఇరవైఒక్కోరోజున బిడ్డను బంగారుతొట్టిలో పెట్టి వూపిస్తున్నది రాకుమార్తె. చెలికత్తెలు పక్కనేవున్నారు. ఎక్కడినించి వచ్చిందో, ఒక పంచెవన్నెల రామ చిలుక అంతఃపురంలోకి వచ్చి వాలింది. దానినిచూచి రాకుమార్తె ఎంతో ముచ్చటపడింది. కాని, అంతలోనే ఆ చిలుక మానవభాషలో 'బిడ్డనిస్తావా? భర్తనిస్తావా?' అంటూ అడుగనారంభించింది. ఈమాట ఏమిటో అర్థంగాక రాకుమార్తె, చెలికత్తెలూకూడ నివ్వెరపోయారు. // రాకొమార్తె వెంటనే భర్తకు కబురంపగా, అతడువచ్చి 'అవును, బిడ్డపుట్టిన సందడిలో ఆమాటే మరిచాను,' అంటూ, తను కొండమీది మహానుభావునికి చేసిన వాగ్దానంగురించి సొంతంగా చెప్పాడు. // అప్పుడు రాకుమార్తె ఆ చిలుకకు నమస్కరించి, స్వామీ !— నన్ను కాపాడటం కోసమని ఎన్నెన్నో కష్టాలుపడి మీదర్శనంచేసికొని మీకు వాగ్దానంచేసివచ్చాడు నా భర్త. భర్తను వదులుకొని భార్య ఈలోకంలో చేయవలిసిందేమీలేదు, కనుక ఆయన లేనిది నేను జీవించలేను. పోతే-మీ నోటివాక్యాన వరప్రసాదంగా పుట్టిన మా కళ్లవెలుగు ఈ బిడ్డడు. ఇచ్చిన బిడ్డను మరల తీసికొంటాననడం మహాత్ములకు తగునా? మన్నించండి. నేను భర్తనూ వదులుకోలేను, బిడ్డనూ వదులుకోలేను, తప్పదంటే నన్ను మళ్లీ చిలుకగా మార్చివేయండి. మార్చి వేసి నా భర్తనూ బిడ్డనూ తీసుకపోండి, అప్పుడు ఏ విచారమూ ఉండదు' అంటూ హృదయంలోని ఆవేదనను వెలిబుచ్చింది. // అప్పుడా చిలుక కొండమీది మహానుభావునిగా మారిపోయింది. ఆయన రాకుమార్తె త్యాగాన్ని మెచ్చుకొని మనసార దీవించి అంతర్హితుడయ్యాడు. ఇది ఈ నెల రంగువెయ్యండి బొమ్మకథ - ఇంతటితో సమాప్తం.",
            "book_page_end": 52
        },
        {
            "title": "సినిమా సరదా",
            "book_page_start": 53,
            "pdf_page_start": 55,
            "pdf_page_end": 55,
            "author": "మహేశ్వర్ (మద్రాసు)",
            "genre": "హాస్య కవిత",
            "moral": "సినిమా సరదా కోసం పడే కష్టాలు, ఆ తర్వాత నిరాశ హాస్యాన్ని కలిగిస్తాయి.",
            "keywords": [
                "సినిమా",
                "సరదా",
                "బాల్యం",
                "హాస్యం",
                "బుకింగ్"
            ],
            "characters": [
                "కుటుంబ సభ్యులు (అమ్మ, నాన్న, పిల్లలు)"
            ],
            "locations": [
                "సినిమా హాలు"
            ],
            "content": "సినిమా చూదాం సినిమా చూదాం అనుకుంటున్నాం అందరమూ ! // అమ్మా నాన్నా సంబర పడినా మేమందరమూ తొందరపడినా తొలివారంలో బుకింగు బందూ ! మలివారంలో కరెంటు బందూ ! మూడవవారం సరదా లేదూ నాల్గోవారం డబ్బుల్లేవు // ఆటంకాలూ రాకుంటేనూ తీరావెళ్లే రోజొకటొస్తే \" ఐతె గియ్లె ఆరావులపాడి!” ఠండా ఠండా షర్బత్ సోడా గరమాగరమ్ చీనాబాదం అన్నీ కొనమని అల్లరి వద్దని అమ్మా పెట్టే షరతులు అన్నీ ఒప్పేసుకుంటాం ! టాం - టాం ! // ఎనిమిది గంటలకల్లా తెమిలి హాలుదగ్గరకి వెళ్లేసరికీ గుంపుల గుంపుల జనసమ్మర్థం గేటులదగ్గర తోపులాటలో కుయ్యోఁ మొర్రో అంటూ వెళ్లి లోపల జాగా వెతిగీ విసిగీ గాలీ తగలని పంకా కిందా నల్లుల బెంచీలైతే మంచిది నిద్దుర రాదని వేసేరేమో అనిపించే ఆ బెంచిలమీద కునికిపాట్లు పడుతూ లేస్తూ హా ...హా ... హాయ్ యని ఆవలిస్తూ సినిమా చూచేం సినిమా చూచేం ! // మధ్యని పాపాయ్ లేచేడుస్తే ఊరడించమని కేకలు వస్తే పాడుపిల్లలను వెంటవేసుకొని, సినిమా చూడ్డం బుద్ధి తక్కు 'వని అమ్మ విసుగుతో అవతలికెళ్తే // అయ్యయ్యో డబ్బులు దండగ ఐనాయే అని నాన్నకి బెంగ ! డబ్బులు పోయీ నిద్దుర పోయీ, సరదాలేదూ సరేకదా ఉదయం నిద్దుర లేచేసరికీ పొద్దెక్కిందని ఒకటే గోల సినిమా ఒద్దు, ఒద్దంటే ఒద్దే ఒద్దు!",
            "book_page_end": 53
        },
        {
            "title": "అట్టమీది బొమ్మ (జరాసంధ వధ)",
            "book_page_start": 56,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "పౌరాణికం",
            "moral": "దుష్టులు ఎంత బలవంతులైనా ధర్మాన్ని అనుసరించే వారి చేతిలో ఓడిపోక తప్పదు.",
            "keywords": [
                "రాజసూయ యాగం",
                "జరాసంధుడు",
                "భీముడు",
                "శ్రీకృష్ణుడు",
                "గదాయుద్ధం"
            ],
            "characters": [
                "ధర్మరాజు",
                "భీముడు",
                "అర్జునుడు",
                "శ్రీకృష్ణుడు (వాసుదేవుడు)",
                "జరాసంధుడు (మగధపతి)"
            ],
            "locations": [
                "మగధ రాజధాని",
                "రణరంగం"
            ],
            "content": "ధర్మరాజు రాజసూయయాగం తలపెట్టాడు. అందుకోసం భీమార్జునులు సంచారం బయల్దేరారు. భీమార్జునులతోకూడా శ్రీకృష్ణుడు మగధరాజధానికి బయల్దేరి వెళ్లి. జరాసంధునితో 'రాజేంద్రా !— మేము దూరదేశమునుండి వచ్చిన అతిథులము. నీవు అతిధి పూజాధురంధరుడవని విన్నాము, మేము కోరినది ఇచ్చి నీ బిరుదు సార్థకంచేసుకోవలిసింది ' అన్నాడు. // 'కోరుకోండయ్యా, మీకు కావలసినది. సంశయించకండి' అని జరాసంధుడు అనగానే వాసుదేవుడు మగధపతితో 'ఇతడు అర్జునుడు. అతడు భీమసేనుడు, ఇద్దరిలో ఎవరితోనైనాసరే యుద్ధంచేసి జయించాలి. ఇదే మా కోరిక ' అన్నాడు. // అందుకు జరాసంధుడు ' నీవు మధురనుంచి పారిపోయి సముద్రంలో దాక్కొన్న పిరికిపందవు. అర్జునుడు నాకంటె పిన్నవాడు, బలంలో నాకు తక్కువవాడున్ను. కనుక, సమానబలుడైన భీమునితోనే యుద్ధంచేస్తా' నన్నాడు. // ఇలా అంటూ జరాసంధుడు ఒక గద భీమునికి ఇచ్చాడు, రెండవది తను తీసుకున్నాడు. నగరు వెలపల రణరంగమందు ఇద్దరూ తలపడ్డారు. ఆ గడలు తిప్పుతూవుంటే చూచేవాళ్లకు కన్నులు గిరగిర తిరుగసాగినై. వారు డీకొంటూ వుంటే పిడుగులు పడ్డట్టు, బ్రహ్మాండమైన ఏనుగులు తొక్కినట్టూ చటచటా శబ్దాలు ఎగసినై, // కొంతసేపు గదాయుద్ధం అయినతరువాత ఆ మహావీరులు ముష్టిప్రహారాలు ప్రారంభించారు. ఒకళ్లనొకళ్లు పిడికిటిపోట్లు పొడుచుకొనటం చూడగా అతి భయంకరంగా తోచింది. ఒకరికొకరు తీసిపోకుండా పోరుసల్పటం చూచి, జరాసంధుని పుట్టుపూర్వోత్తరాలు తెలిసిన శ్రీకృష్ణుడు ఒక పుల్లతీసి, దానిని నిలువునా రెండు చీలికలు చేసి చూపుతూ భీమునికి సంజ్ఞచేశాడు. // ఈసంజ్ఞను భీమసేనుడు అందుకొని వెంటనే శత్రువును నేలకు పడగొట్టి వాని కాలు తన కాలితో తొక్కి, కాళ్లకు కాళ్లు చేతులకు చేతులు దేనికది చీల్చి వేశాడు. దుష్టుడైన జరాసంధుడు ఇలా హతుడు కానటంతో జనులు హాహాకారా లొనరించారు, కృష్ణార్జునులు భీమసేనుని కౌగిలించుకొని, అనేకవిధాల మెచ్చుకొన్నారు.",
            "book_page_end": 56
        }
    ],
    "statistics": {
        "total_stories": 16,
        "author_counts": {
            "చక్రపాణి": 1,
            "\"చిత్ర\"": 1,
            "చందమామ బృందం": 4,
            "బి. అవివేలు - నల్లగొండ": 1,
            "డి. హరనాథ్ - ఋషివాలీ": 1,
            "యస్. సూర్యారావు - గుంటూరు": 1,
            "తాతపూడి సోమయాజులు, అమలాపురం": 1,
            "కె. గంగాబాయ్ - దాదర్": 1,
            "జె. నుగుణమణి, కార్వేటి నగరం": 1,
            "కె. మృత్యుంజయరావు, బెంగళూరు": 1,
            "ఆర్. జయవేలు - పాండిచేరి": 1,
            "ప్రొఫెసర్ సర్కార్": 1,
            "మహేశ్వర్ (మద్రాసు)": 1
        },
        "genre_counts": {
            "సంపాదకీయము": 1,
            "నీతి కథ": 4,
            "జీవిత చరిత్ర/చారిత్రక వ్యాసము": 1,
            "జానపద కథ": 4,
            "హాస్యం": 1,
            "ఫాంటసీ కథ": 2,
            "విజ్ఞానం/ఇంద్రజాలం": 1,
            "హాస్య కవిత": 1,
            "పౌరాణికం": 1
        }
    }
}