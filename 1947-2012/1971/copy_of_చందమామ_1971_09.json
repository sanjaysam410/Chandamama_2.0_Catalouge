{
    "book_id": "copy_of_చందమామ_1971_09",
    "stories": [
        {
            "title": "నిజమైన అబద్ధం",
            "book_page_start": 3,
            "pdf_page_start": 13,
            "pdf_page_end": 14,
            "author": "కాళ్ళ గోవిందరావు",
            "genre": "నీతి కథ",
            "moral": "ఇతరులకు హాని తలపెడితే, అదే హాని తమకు తిరిగి సంభవిస్తుంది. దురాశ ప్రమాదకరం.",
            "keywords": [
                "మోసం",
                "అబద్ధం",
                "దురాశ",
                "గ్రామాధికారులు",
                "నష్టపరిహారం"
            ],
            "characters": [
                "రామయ్యా",
                "భీమయ్య",
                "గ్రామాధికారులు",
                "రామయ్య భార్య"
            ],
            "locations": [
                "గ్రామం"
            ],
            "content": "ఒక గ్రామంలో రామయ్యా, భీమయ్యా అనే ఇద్దరు ఆసామీలు ఇరుగుపొరుగున ఉండేవారు. తన కన్న భీమయ్యకు ఎక్కువ ఆస్తిపాస్తు లుండటం వల్ల రామయ్యకు కన్ను కుట్టింది. భీమయ్యను ఎలాగైనా గ్రామం నుంచి పంపించివేయటానికి రామయ్య ఒక ఉపాయం ఆలోచించాడు.\nఒకనాటి అర్ధరాత్రి రామయ్య తన ఇంట్లో ఉన్న కొన్ని సామాన్లు దాచేసి, ఒకటి, రెండు వస్తువులను భీమయ్య పెరట్లో పడేశాడు. తెల్లవారుతూనే రామయ్య తన ఇంటిని దొంగలు దోచారని మొత్తు కుంటూ శివతాండవం చెయ్యసాగాడు.\nరామయ్య పోయాయన్న వస్తువులలో రెండు భీమయ్య పెరట్లో దొరికాయి, \"నా ఇంట్లో భీమయ్యే దొంగతనం చేశాడు. ఇంకే ముంది?\" అని రామయ్య ఊళ్ళోవా ళ్ళందరి దగ్గిరా మొత్తుకున్నాడు. భీమయ్య పెరట్లో వస్తువులు దొరకటం చేత ఊళ్ళో వాళ్ళు రామయ్య మాటలు నమ్మారు.\n\"నా కేమీ తెలీదు!\" అని భీమయ్య ఎంత మొరపెట్టినా అతని మాటలు ఎవరూ నమ్మలేదు. గ్రామాధికారులు రామయ్యనూ, భీమయ్యనూ పిలిపించారు.\n\"నే నేపాపమూ ఎరగను, నా మాట నమ్మండి.\" అని భీమయ్య అన్నాడు.\n\" అయితే, రామయ్య వస్తువులు నీ పెద ట్లోకి ఎలా వచ్చాయి?\" అని గ్రామాధికా రులు భీమయ్యను అడిగారు.\n\" అది దేవుడికే తెలియాలి. నేను మాత్రం. నిరపరాధిని.\" అన్నాడు భీమయ్య.\nగ్రామాధికారులు రామయ్య ఇంట పోయాయన్న వస్తువుల జాబితా తీసుకుని, \" మేము విచారిస్తాం. ఇక మీ చిద్దరూ వెళ్ళండి.\" అని రామయ్యనూ, భీమ య్యనూ పంపేశారు.\nఇది జరిగిన రోజు సాయంకాల మే\nరామయ్య అవసరమైన పని మీద పొరు\nగూరు వెళ్ళవలసి వచ్చింది. ఆ రాత్రి\nరామయ్య భార్య ఒక్కతే ఇంట్లో ఉన్న\nసమయంలో దొంగలు పడి, రామయ్య\nదాచినదీ, దాయనిదీ కూడా చాలామటుకు\nదోచుకుపోయారు.\nతెల్లవారి రామయ్య భార్య తమ ఇంట\nదొంగలు పడ్డారని మొత్తుకున్నది. ఈ\nవిషయం ఊరంతా తెలిసింది. గ్రామాధికా\nరులు ఈ సంగతి విని, రామయ్య ఇంటికి\nవెళ్ళి, రామయ్య భార్య నడిగి, పోయిన\nవస్తువుల జాబితా రాసుకున్నారు. భీమయ్య\nదొంగిలించాడన్న వస్తువుల జాబితాతో\nరామయ్య భార్య చెప్పిన వస్తువుల జాబితాను\nపోల్చి చూస్తే, మొదటి జాబితాలో ఉన్న\nవస్తువులన్నీ రెండవ జాబితాలోనూ\nఉన్నాయి. గ్రామాధికార్లు నిజం గ్రహించి,\nరామయ్య తిరిగి రాగానే తమ వద్దకు పంప\nమని రామయ్య భార్యతో చెప్పి, వెళ్ళి\nపోయారు.\nపొరుగూరి నుంచి తిరిగి వస్తూనే\nరామయ్య జరిగినది తెలుసుకుని, తాను\nభీమయ్యకు ఆంటగట్టిన దొంగతనం నిజం\nగానే జరిగినందుకు లబోదిబో మన్నాడు.\nగ్రామాధికారులు రామయ్యతో, \"\"మొన్న\nనీ ఇంట దొంగతనం జరిగిందని చెప్పి\nపోయిన వస్తువుల జాబితా ఇచ్చావు. నిన్న\nరాత్రి మళ్ళీ దొంగతనం జరిగిందని చెప్పి\nనీ భార్య, పోయిన వస్తువుల జాబితా\nఇచ్చింది. ఇవిగో రెండు జాబితాలూ. మొన్న\nపోయిన వస్తువు లన్నీ నిన్న మళ్ళీ ఎలా\nపోయాయి? నువు భీమయ్య మీద లేని\nదొంగతనం ఆరోపించడానికి కుట్ర చేసినట్టు\nస్పష్టమవుతున్నది. అందుచేత నువు\nభీమయ్యకు క్షమాపణ చెప్పుకుని, నష్టవరి\nహారం చెల్లించుకుని, గ్రామం వదిలి\nవెళ్ళిపో!\" అన్నారు.\nభీమయ్య కు చేయించా లనుకున్నది\nరామయ్యకే జరిగింది. అతను సొమ్మూ.\nపరువూ పోగొట్టుకుని, గ్రామాంతరం వెళ్ళి\nపోయాడు.",
            "book_page_end": 4
        },
        {
            "title": "వరాలిచ్చే వనదేవత",
            "book_page_start": 5,
            "pdf_page_start": 15,
            "pdf_page_end": 18,
            "author": "ఎమ్. కామేశ్వరరావు",
            "genre": "ఫాంటసీ, నీతి కథ",
            "moral": "సంతృప్తి కంటే గొప్ప వరం మరొకటి లేదు. దురాశ ప్రమాదకరం, అది నాశనానికి దారి తీస్తుంది.",
            "keywords": [
                "సంతృప్తి",
                "దురాశ",
                "వరం",
                "అన్నదమ్ములు",
                "వనదేవత"
            ],
            "characters": [
                "తమ్ముడు",
                "అన్న",
                "వనదేవత",
                "అన్న భార్య"
            ],
            "locations": [
                "కొలను",
                "అడవి",
                "ఊరు"
            ],
            "content": "ఒక ఊళ్ళో ఇద్దరు అన్నదమ్ములుండే వాళ్ళు. అన్న స్వార్థపరుడు. తమ్ముడు అమాయకుడు. తండ్రి పోగానే, అన్న ఆస్తి అంతా తీసేసుకుని తమ్ముడికి ఏమీ లేకుండా చెయ్యాలని చూశాడు; కాని, నలుగురు పెద్ద మనుషులూ చివాట్లు పెట్టిన మీదట, తమ పెరట్లో ఉన్న గొడ్లపాకను తమ్ముడికి పంచి ఇచ్చాడు. అమాయకుడు కావటం చేత తమ్ముడు దానితోనే తృప్తిపడ్డాడు.\nతమ్ముడు ఆపనీ, ఈపనీ చేసి తన పెళ్ళాన్ని, పిల్లలనూ ఎలాగో పోషించు కుంటూ వస్తున్నాడు. అన్న మటుకు తనవద్ద ఉన్న డబ్బును వడ్డికి తిప్పుతూ, తన పెళ్ళాంతో హాయిగా జీవిస్తున్నాడు.\nతమ్ముడి సంపాదన ఎనాడూ ఆతని కుటుంబం అవసరాలకు సరిపోయేది కాదు. అందుచేత వారికి ఏ విషయంలోనూ సంతృప్తి అనేది ఉండేది కాదు. ఆ కార ణంగా తమ్ముడు అన్న వద్ద అప్పుడప్పుడూ అప్పు తీసుకునే వాడు. ఆ అప్పు ఎలాగూ తీరేది కాదు గనక, అప్పు కొంతదాకా పెరిగిన మీదట ఆ గొడ్లపాక కూడా స్వాధీనం చేసుకుని, అక్కడ మరొక ఇల్లు కట్టాలనే ఉద్దేశంలో ఉన్నాడు అన్న.\nఇలా ఉండగా తమ్ముడు అడవిదాటి ఒక ఊరు వెళ్ళవలిసి వచ్చింది. అతను ఆ ఊరు వెళ్ళి తన పని చూసుకుని వేకువ జామునే బయలుదేరి తన ఊరు వస్తున్నాడు. సూర్యోదయం అయేసరికి అతను ఒక చిన్న కొలను దగ్గిరికి వచ్చాడు. ఆ కొలనులో ఒకే ఒక బంగారురంగుగల తామర మొగ్గ ఉన్నది. తమ్ముడు చూస్తూ ఉండగా నే ఆ మొగ్గ మీద సూర్యకిరణాలు పడ్డాయి. వెంటనే అది విచ్చుకున్నది.\nఅపూర్వమైన ఆ బంగారు తామర పుష్పాన్ని చూసి ముగ్ధుడై తమ్ముడు దాన్ని కోసేసుకున్నాడు. అదేక్షణంలో అక్కడ ఒక స్త్రీ ప్రత్యక్షమయింది. ఆమె దేవతా స్త్రీలాగా కనిపించేసరికి, తమ్ముడు ఆమెకు నమస్కరించాడు.\nఆ దేవతాస్త్రీ అతనితో, \"ఈ కొలనులో రోజూ ఒకే ఒక పువ్వు పూస్తుంది. దాన్ని నేను నా పూజకం ఉపయోగించుకుంటాను. అందుచేత నువు కోసిన పుష్పాన్ని నా కిచ్చి, దానికి బదులుగా ఏదైనా వరం కోరుకో,\" అని చెప్పింది.\nతమ్ముడు పశ్చాత్తాపంతో, \"దేవీ, నేను తెలియక కొలనులో దిగి ఈ పుష్పాన్ని కోశాను. ఆ కారణంగా తప్పనాదే. ఈ భాగ్యానికి వరందేనికి? నీ పుష్పాన్ని నువు తీసుకో,\" అంటూ బంగారుకమలాన్ని ఆమె కిచ్చాడు.\n\" నువు చాలా మంచివాడివి. నీ మంచి తనానికి మెచ్చి వరం ఇవ్వదలిచాను. ఏదైనా కోరుకో.\" అన్న దామె.\nతమ్ముడు కొంచెం ఆలోచించి, \" దేవీ, బీదరికం చేత మా ఇంటిల్లిపాతి అసం తృప్తితో బతుకుతూ ఉన్నాం. మాకు ఏ నాటికీ అసంతృప్తి అనేది లేకుండా అను గ్రహించు,\" అన్నాడు.\n\" చాలా తెలివిగా వరం కోరావు. ఏ వరం కోరినా మనిషి చివరకు కోరేది సంతృప్తే. మరొక వరం కోరినట్టయితే, ఇంకా మంచి వరం కోరకపోతినే అన్న అసంతృప్తి నీకు ఉండేదే.\" అని చెప్పి దేవతాస్త్రి అదృశ్య మయింది.\nతమ్ముడు సంతోషంగా అంటికి తిరిగి వచ్చాడు. అది మొదలు అతని ఇంటి జీవితమే మారిపోయింది. అతను ఎంత తీసుకువచ్చినా అందరికి సరిపోవటమే గాక. కొంత మిగులుతున్నది. ఆ త ని ఇంట ఏ విషయంలోనూ ఎవరికీ అసంతృప్తి అన్నది లేదు. ఆతను అన్న దగ్గిరికి అప్పు కోసం వెళ్ళకపోగా, చేసిన అప్పలన్నీ క్రమంగా తీర్చేశాడు.\nతమ్ముడి సంసారం పచ్చగా ఉన్నట్టు కనబడేసరికి. వాళ్ళ కేదో నిధి దొరికి ఉంటుం దను కున్నాడు అన్న. తమ్ముడు బోళావాడు గనక అడిగితే చెప్పేస్తాడనుకుని వెళ్ళి. \"ఏం, తమ్ముడూ? అంతా కులాసాగా ఉంటున్నారా? నా అప్పంతా తీర్చేశావు. మళ్ళీ అప్పుకు అంటూ రాలేదు. ఏమిటి విశేషం? నా దగ్గిర దాపరికం దేనికీ?\" అన్నాడు.\nఅన్న నవ్వి. \"నా దగ్గిర దాస్తున్నావు. ఏటో నిధి దొరికి ఉంటుంది. లేకపోతే, ఇంత కాలమూలేని జరుగుబాటు ఇప్పుడెలా వచ్చిందీ?\" అన్నాడు.\nతమ్ముడు దాచకుండా అన్నతో, అడవిలో కొలను గురించి, తామరపువ్వు గురించి, దేవత గురించీ. ఆమె ఇచ్చిన వరం గురించి. వివరంగా చెప్పాడు.\nఅంతా విని అన్న తమ్ముడితో ఏమీ అన కుండా. ఇంటికి వచ్చేసి, దేవతను ఏం వరం కోరాలో తెల్లవార్లూ ఆలోచించి తేల్చు కున్నాడు. అతను మర్నాడు ఉదయం సూర్యోదయం కాక పూర్వమే ఆడవిలో ఉన్న కొలను చేరుకున్నాడు. కొలనులో ఒకే ఒక బంగారు తామర మొగ్గ ఉన్నది. సూర్య కిరణాలు తనమీద పడగానే ఆది విచ్చు కున్నది. వెంటనే అన్నదాన్ని కోసేసి, తన రెండు చేతులమధ్య గట్టిగా పట్టు కున్నాడు.\nఅంతలో వనదేవత రానేవచ్చింది. ఆమె అన్ననూ, అతను పువ్వుపట్టుకున్న వాలకాన్ని చూసి, అతను కావాలనే ఆ పని చేశాడని గ్రహించి, \"ఆ పువ్వు నాది. నా కిచ్చెయ్యి.\" అన్నది.\nఅన్న వెకిలిగా నవ్వి, \"నాకు వరమిస్తే పువ్వు అస్తా, లేకపోతే ఇవ్వను,\" అన్నాడు.\nవనదేవత వాణ్ణి చూసి అసహ్యించు కుంటూ, \"నీ కేం వరంకావాలి?\" అని ముందే ఆలోచించి పెట్టుకున్న అన్న, \"నేను అనుకున్న వెల్లా జరగాలి,\" అన్నాడు.\nవనదేవత వాడికి అలాగే వరం ఇచ్చి, బంగారు కమలం తీసుకున్నది.\nఅన్న ఆనందానికి మేరలేదు. కొలను గట్టున ఉన్న మామిడి చెట్టునిండా వళ్ళుం డాలి అనుకున్నాడు. అలాగే జరిగింది. వాడు తిన్నన్ని పళ్ళు తిని. ఇంటికి వెళ్ళి, తన ఇల్లు పెద్ద భవంతి కావాలనుకున్నాడు.\nఅలగే జరిగింది. వాళ్ళ కిప్పుడు దేనికీ లోటు లేదుగనక ఇంటల్లీపాతీ పంచభక్ష్య పరమాన్నాలతో విందు ఆరగించారు.\nఆ సాయంకాలం అన్నభార్య తనతోడి కోడలికి, మరిదికీ తమ గొప్ప చెప్పుకోవ టానికి పాకకు వెళ్ళింది. ఆమె చీకటిపడి పాక నుంచి వస్తుండగా గదిలో పరధ్యానంగా కూర్చుని వున్న అన్న పెరట్లోకి తొంగి చూసేసరికి ఎవరో నల్లగా తమ ఇంటికేసి రావటం కనిపించింది.\n\"బాబోయ్, అది దయ్యమేమో! లోపలికి రాదుగద?\" అని అన్న భయపడ్డాడు.\nవెంటనే అన్న భార్య దయ్యంగా మారి ఇంట్లో ప్రవేశించింది.\n\"ఈ దయ్యం నన్ను మింగేస్తుందేమో!\" అని మళ్ళీ అనుకున్నాడు అన్న.\nఅంత పనీ జరిగింది. దయ్యం అన్నను మింగేసి ఎటో వెళ్ళిపోయింది.\nఅన్నకు పిల్లలు లేకపోవటం చేత అతని భవంతి, మిగిలిన ఆస్తి తమ్ముడికే సంక్ర మించింది.",
            "book_page_end": 8
        },
        {
            "title": "రాతిరథం - 12",
            "book_page_start": 9,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "అడ్వెంచర్, ఫాంటసీ",
            "moral": "కథ కొనసాగింపు",
            "keywords": [
                "రాతిరథం",
                "యక్షులు",
                "గంధర్వుడు",
                "సాహసం",
                "వింధ్యపర్వతాలు"
            ],
            "characters": [
                "జీవదత్తుడు",
                "ఖడ్గవర్మ",
                "వసుమతి",
                "వసుమతి భార్య",
                "యువకుడు (పరశురామన్న)",
                "సేనాని కొడుకు"
            ],
            "locations": [
                "మిట్టకోట",
                "వింధ్యపర్వతాలు",
                "అరణ్యం"
            ],
            "content": "[ఖడ్గ జీవదత్తులకు రాత్రి తన భవనంలో ఆతిథ్యం యిచ్చిన వసుమతి అనే గంధర్వుడు మర్నాటి ఉదయం జీవభక్తుడితో దంద్వయుద్ధానికి పూనుకున్నాడు. జీవదత్తుడు ఆతర్థి గుర్రం మీది నుంచి కిందికి పడదోశాడు. వసుమతికి సహాయంగా గండ్రగొడ్డలి యువకుడు వచ్చాడు. ఖడ్గవర్మ ఆతడి నెత్తిన కత్తిపిడితో గట్టిగా కొట్టాడు. తరవాత —]\nతన బావమరిది చావు. కేక పెట్టి కింద కలిగింది. అతడు యువకుణ్ణి సమీపించి పడటం చూస్తూనే వనుమతి పెద్దగా అతడి తల మీది గాయాన్ని పరీక్షించాడు. నవ్వుతూ, \"ఖడ్గవర్మా! మంచి పని అది ఏ మంత పెద్ద గాయంలా కనిపించ చేశావు. నీ దెబ్బకు వాడి తల పగిలి లేదు, కొద్దిగా రక్తం మాత్రం కారు వుండదు. అది నల్లరాతికన్నా గట్టిది.\" తున్నది.\nఅన్నాడు.\nజీవదత్తుడికి ఆ మాటలు చాలా నవ్వు తెప్పించినై. కాని అదే సమయంలో అతడికి గండ్రగొడ్డలి యువకుడి మీద జాలి కూడా \" ఖడ్గా, యీ అమాయకుణ్ణి నువ్వంత గట్టిగా కొట్టవలసింది కాదు. కాస్త బెదుడు పెడితే సరిపోయేది! ముందు రక్తం కార కుండా ఆపాలి.\" అంటూ జీవదత్తుడు నవ్వుతూ, \" ఇందులో ఖడ్గవర్మ చేసిన అన్యాయం ఏమీ లేదు. అంతా నేను చూస్తూనే వున్నాను. ముందుగా హెచ్చ రించే, ప్రయోజనం లేకపోగా, కత్తి పిడితో తల మీద కొట్టాడు. \" అన్నాడు.\n\"ఎందుకలా నవ్వుతావు? వాడు నీకు సహాయపడేందుకేగా ప్రయత్నం చేసింది? పాపం !\" అన్నది వసుమతి భార్య.\nఆ మాటలు వసుమతికి కొంచెం కోపం తెప్పించినై. అతడు ముఖం కందగడ్డలా చేసుకుని, \"ఇదంతా నా ఖర్మ, గంధర్వు జ్ఞాయిన నేను, నీ లాటి మానవస్త్రీని పెళ్లాడ వలసి వచ్చింది. మరొక మానవ మాత్రుడి మూలికల కోసం దాపుల నున్న చెట్ల కేసి చేతిలో ఓడి నడుం విరక్కొట్టు కోవలసి నడిచాడు.\nఆ సమయంలో అక్కడికి పరిగెత్తు కొచ్చిన వసుమతి భార్య జీవదత్తుడి మాటలు విన్నది. ఆమె ఖడ్గవర్మ కేసి కొర కొర చూస్తూ, \"నీ పరాక్రమం చూపేందుకు యీ అర్భకుడే దొరికాడా ?\"\" అన్నది.\n\" క్షమించమ్మా ! నీ తమ్ముడు అన్నిటా అర్భకుడే కావచ్చు, కాని అతడి చేతిలోని గండ్రగొడ్డలి చాలా పదునైనది. నే నాపక పోతే నా మిత్రుడేమయేవాడో నీ భర్తనే అడిగి చూడు.\" అన్నాడు ఖడ్గవర్మ.\nవసుమతి భార్య తన భర్త కేసి కోపంగా చూసింది. అతడు యీసారి మరింత పెద్దగా వచ్చింది!\" అన్నాడు.\nఆ సమయానికి జీవదత్తుడు రెండు దోసిళ్ళతో ఏవొ ఆకులూ, కొన్ని వేళ్ళూ తీసుకొని అక్కడికి వచ్చాడు. వాటి నన్ని టినీ ఒక చోట గుట్టగా పోసి, వాటిల్లో నుంచి కొన్ని ఆకులను ప్రత్యేకంగా ఏరి తీసుకుని, అరచేతుల్లో నలిపి, ఉండగా చేసి, దానిని యువకుడి తల మీద గాయం అయినచోట అంటించాడు.\n'అమ్మా. నీ తమ్ముడి కొచ్చిన ప్రమాదం ఏమీ లేదు. గాయానికి కట్టు కట్టవలసిన అవసరం కూడా లేదు. గాయం నయం అయిన తరవాతే, నేను అంటించిన ఓప భులు రాలిపోతవి,\" అని జీవదత్తుడు పను మతి కేసి తిరిగి, \"పసుమతీ, ని విరిగిన నడుముక్కూడా చికిత్స చేస్తాను. ఒక్క పావుగంటలో నీ మిట్టకోట భవనం మెట్రెక్క గలవు. ఇరవైనాలుగ్గంటల్లో తిరిగి వేటకు పొగలవు. విచారించకు, \" అన్నాడు.\nఆ తరవాత ఖడ్గ జీవత్తులు ఓషధి ఆకులనూ, వేళ్లనూ చేతులతో బాగా మర్దించి అప్పుడు వచ్చిన రసాన్ని వనుమతి నడు ముకు పూసి, దాని మీద ఆకుల విప్పిని వేసి, కట్టు కట్టారు.\nఇదంతా ముగినం తరవాత వసుమతి ఖడ్గ జీవద్దత్తుల సాయంతో లేచి నిలబడి. \" నా బావమరిది మాటేమిటి? అలా మాటా పలుకూ లేకుండా పది వున్నాడు. ప్రాణా పాయం ఏమీ లేదు గదా? వాడికేమైనా జరిగిందంటే, వాడి అక్క చేతులో నాకు గండం వున్నట్టే!\" అన్నాడు.\n\"ప్రాణాపాయం ఏమీ లేదు. దెబ్బకు దిమ్మెరపోయి సుఖంగా నిద్రపోతున్నాడు. కొద్ది సేపట్లో అతనూ లేచి మన వెనకగా భవనానికి వస్తాడు. తోడుగా ఆక్కగారున్నది గదా! ముందు మనం భవనానికి పోదాం,\" అన్నాడు జీవదత్తుడు.\nవసుమతి కాస్త కుంటుతూ నాలుగడు గులు వేసి ఆగి, \"జీవదత్తా. మీ యిద్దరిలో నువ్వు నాయకుడివిలా కనిపిస్తున్నావు. సొంత సేపూ ఖడ్గవర్మ మౌనం వహించాడేం? ఆతడికి నాలుకతో మాట్టాడటం కన్న కత్తితో మాట్టాడటంలో ఎక్కువ నేర్పున్నట్టు న్నది.\" అన్నాడు.\n\" శత్రువుతో నేను మాట్లాడను. నా కత్తే మాట్టాడుతుంది. జీవదత్తుడిలో వున్న లౌక్యం, వ్యవహార జ్ఞానం నాకు అలవడ లేదు. ఏం చేసేది!\" అన్నాడు ఖడ్గవర్మ కోపంగా.\n\" ఖడ్గా, అంత కటువుగా మాట్లాడకు. ఇప్పుడు వనుమతి మనకు శత్రువు కాదు. మిత్రుడు. యక్షుల ధాటికి తట్టుకోలేక అతని తలిదండ్రులు వింధ్యపర్వతాలు వదిలి యీ ప్రాంతాలకు వలస వచ్చారు. \"మేం యిద్దరం ఒక గొప్ప కార్యం. సాధించి మహావీరులం అని రుజువు చేసు కునేందుకు వింధ్యపర్వతాలను దర్శించ బోతున్నాం, '\" అన్నాడు జీవదత్తుడు.\n\"జీవా, అది నిజమే! ఇందులో యక్షుల ప్రసక్తి ఏమున్నది? మనం కదిలించ వలసింది రాతిరధం కాని, యక్షసంహారం కాదు గదా?\" అన్నాడు ఖడ్గవర్మ.\nరాతిరధం అన్న మాట వింటూనే వను మతి పెద్దగా అదిరిపడి, \" రాతిరధమా! వింధ్యపర్వతాల్లో వున్న రాతిరధాన్ని కది లించేందుకు పోతున్నారా? ఆ సంగతి యిక్కడికి వస్తూనే నాతో అన్నట్టయితే, మన మధ్య యింత జగడమూ, అనవసర కాలయావనా జరిగేది కాదు గదా?\" అన్నాడు.\n\" అయిందేదో అయింది. ఇకనైనా కాలం వృథా కాకుండా చూద్దాం. త్వరగా మెట్లెక్కి నీ విశ్రాంతి మందిరం చేరదాం. అక్కడ అంతా వివరంగా మాట్టాడుకోవచ్చు, '\" అన్నాడు జీవదత్తుడు.\n\"అలా అయితే మనం పోవలసింది. నా విశ్రాంతి మందిరానికి గాదు, ఆయుధా గారానికి, అది పేరుకు ఆయుధాగారం అయినా, అక్కడ నా పూర్వులు వదిలి పోయిన అపూర్వ వస్తువు లనేకం వున్నవి.\" అన్నాడు వసుమతి.\nఆ తరవాత ఖడ్గ జీవదత్తుల సాయంతో అతడు మెట్లుక్కి భవనంలోని ఒక పెద్ద గది ముందుకు పోయి ఆగాడు. ఆ గది. తలుపులు గొళ్లెం పెట్టి వున్నాయి. వాటికి తాళం లాంటిది లేదు. తలుపుల మీద అనేక రకాల బొమ్మలు చెక్కబడి వున్నాయి. వసుమతి తలుపు గొళ్లెం తీసి, రెండు చేతులతో తలుపులను గట్టిగా పట్టు కుని వెనక్కు నెట్టారు.\nగదిలో కనిపించిన అపూర్వ వస్తుసంపద చూసి ఖడ్గ జీవదత్తులు అమితాశ్చర్యం చెందారు. గదిలో ఎక్కడ చూసినా మణి మాణిక్యాలు మిలమిలా మెరుస్తూ కనిపిం చాయి. గోడల పక్కగా అనేక రకాలైన ఆయుధాలు చేరవేయబడి వున్నాయి. గోడల కున్న కొయ్యమేకుల నుంచి వివిధ సంగీత వాయిద్యాలు వేలాడుతున్నాయి.\n\"ఇదంతా నా తండ్రి వదిలిపోయిన సంపద. తక్కిన లోకంతో సంబంధం లేకుండా. యీ కొండల మధ్య వేటాడి జీవించే నాకు, వీటితో అవసరం లేదు. సరే, అసలు సంగతి కొద్దాం. ఏదో రాతి రధం అన్నావే.—దాని మాటేమిటి?\" అని అడిగాడు వసుమతి.\n\"అదంతా పెద్ద కధ, అయినా నాలుగు మాటల్లో ముఖ్య విషయం చెప్పేస్తాను. కాస్త విశ్రాంతిగా కూర్చోవటం బావుంటుంది గదా? ఈ తల్పాల మీద కూర్చోవచ్చా?\" అంటూ జీవదత్తుడు నగిషీ పనితో అందంగా వున్న తల్పా న్నెకదాన్ని చూపించాడు.\n\"హాయిగా కూర్చునే మాట్టాడుకుందాం. నేను చెప్పవలసిందీ వుంది. కూర్చోండి! \" అంటూ పసుమతి, ఎదురుగా వున్న మరొక తల్పం మీద కూర్చున్నాడు.\nజీవదత్తుడు తతిమ్మా సంఘటనలన్నీ వదిలి. పద్మపురరాజును తాము కలుసు కోవటం, ఆయన కుమార్తె పద్మాపతి తమకు ఒక రాతిరథాన్ని చూపి, దాన్ని కదిలించిన వాడే మహావీరుడనీ, అతన్నే తాను వివాహం ఆడతానని అన్న మాటలూ మాత్రం చెప్పాడు. \"అంటే ఆ రాతిరధాన్ని మీరు చూశా రన్నమాట?\" అన్నాడు వసుమతి ఎంత గానో ఆశ్చర్యపోతూ, \"అవును చూశాం: అది బొమ్మ రాతి రధం. వింధ్యపర్వతాల్లో ఎక్కడో వున్న రథానికి ప్రతికృతి అని చెప్పారు.\" అన్నాడు జీవదత్తుడు.\nవసుమతి మారు మాటాడకుండా తల్పం మీంచి లేచి, గదిలో ఒక మూలగా వున్న ఒక పెద్ద కొయ్యపెట్టె మూత తెరిచి, అందులో నుంచి ఒక వస్తువును తీసుకుని ఖడ్గ జీవదత్తుల దగ్గిరకు వచ్చాడు. అది రాకుమారి పద్మావతి, ఖడ్గ జీవదత్తులకు చూపిన రాతిరధం లాగే వున్నది.\n\"ఇది నీ చేత ఎలా వడింది? కొద్ది వారాలకు ముందు దీన్ని మేం వద్మపుర రాజకుమార్తె దగ్గిర చూశాం గదా?\" అన్నాడు. జీవదత్తుడు ఆశ్చర్యంగా. ఖడ్గవర్మ రాతి రధం కేసి. వనుమతి ముఖం కేసి అను మానంగా చూడసాగాడు.\n\"దీన్ని నేనా రాజకుమారి నుంచి మాత్రం తస్కరించ లేదు. ఆ మధ్య ఒక వెన్నెల రాత్రి భవనం మీది ఆవరణలో నేను పడుకుని వుండగా. ఆ కాశంలో మేఘంలా కదులుతున్న ఒక నల్లని ఆకారం దీన్ని నా పక్కన పడవేసింది. ఇందులో అబద్దం లేదు,\" అన్నాడు వసుమతి.\nఖడ్గవర్మ, జీవదత్తుడి కేసి తల తిప్పి, \"ఇది నమ్మదగిందేనా? అదే కథ- విన్న కథ!\" అన్నాడు.\n\"నేనూ యిదేదో కథగాని, భ్రమగాని అయి వుంటుందని, యీ రథానిక్కట్టి వున్న చీటి ఒక దాన్ని చదివి, ఆ పెట్టెలో పారవేశాను. నా భార్య యిదంతా ఆ రాత్రి నేను కొంచెం అతిగా సేవించిన మద్యపానం మహిమ కింద కొట్టిపారవేశింది. ఈ రథాన్ని నేనే తాగిన మత్తులో, ఈ గదిలో ఏ మూల నుంచో బయిటికి తెచ్చానని అవిడ అభిప్రాయం.\" అంటూ నవ్వసాగాడు వసుమతి.\n\" ఆ చీటీలో ఏముంది? అదెక్కడ?\" అని అడిగాడు జీవదత్తుడు ఆదుర్దాగా. \"ఆ చీటీ ఎప్పుడో గాలికి ఎగిరిపోయి వుంటుంది. దానిలో వున్న సంగతేమంటే; ఋద్దరు క్షత్రియ యువకులు నా మిట్ట కోటకు వచ్చే అవకాశం వుందనీ, వచ్చి నప్పుడు తగిన సహాయం చేయమనీ,\" అన్నాడు వనుమతి.\nచాలా సంగతులు మాట్టాడు కున్నాం. ఆ రాతిరథం రహస్యం వెనక మరింత నిగూఢమైన రహస్యం ఏదో వున్నది. వసుమతీ! నీ జాతివాడే ఒకడు మమ్మల్ని ప్రోత్సహించి ఆ రథం కదిలిం పించాలని చూస్తున్నాడు. కారణం ఏమై వుంటుంది?\" అంటూ జీవడత్తుడు కొంచెం ఆగి. \"వసుమతీ! ఇక మేం బయలు దేరతాం!\" అంటూ తల్పం మీదినుంచి లేచాడు. ఖడ్గవర్మ కూడా లేచి నిలబడ్డాడు. \"భోజనం చేసి బయలుదేరండి. నా భార్య ఆ ఏర్పాట్టు చేస్తున్నదనే అను కుంటాను.\"\" అన్నాడు వసుమతి.\nతరవాత ముగ్గురూ గది నుంచి బయిటికి వచ్చి, మెట్లకింద వున్న గదుల కేసి చూసే సరికి, అక్కడ వసుమతి భార్యా, బాపమంది హడావిడిగా వంట పనులు చేస్తూండటం కనిపించింది.\n\"జరిగిన దానికి పిల్ల పరశురామన్న మమ్మల్ని క్షమిస్తాడని అనుకుంటాను!\" అన్నాడు జీవదత్తుడు. యువకుడు తల ఎత్తి చూసి నవ్వాడు. అతడి అక్క కూడా చిరునవ్వు నవ్వుతూ, \"క్షమించటం ఏమిటి. నాయనా ? ఆ దెబ్బతో వాడేదో పూర్వజన్మ జ్ఞానం కలిగినట్టు మాట్టాడుతున్నాడు. మీరు వాడికి మేన మామలట! చూశారా చిత్రం!\" అన్నది.\n\"ఇందులో చిత్రం ఏమీ లేదు. నిజమే అయివుంటుంది! మేనల్లుణ్ణి ఖడ్గవర్మ అంత గట్టిగా కొట్టవలసింది కాదు!\" అన్నాడు జీవదత్తుడు.\nఆ తరవాత అర గంటకు అందరూ భోజ నాలు చేశారు. మిట్టకోట ప్రాంతాన్నుంచి బయిటికి పోవాలంటే, అరణ్యంలో వున్న చెట్టుతొర్రలో వున్నదే మార్గమని వసుమతి. ఖడ్గ జీవడత్తులకు చెప్పాడు. వారికి సహా యంగా తన బావమరిదిని వెళ్ళమన్నాడు.\nఖడ్గ జీవదత్తులు, పసుమతి దంపతులకు వీడ్కోలు చెప్పి బయలుదేరబోయే సమ యంలో వనుమతి వాళ్ళకు తన ఆయుధా గారం నుంచి తెచ్చిన ఒక కంచుఢక్కను యిస్తూ, \" ఇది చాలా ప్రభావం కలదని మా తండ్రి అంటూండేవాడు. కాని, ఉప యోగించవలసిన అవసరం నా కేనాడూ కలగ లేదు. దీన్ని వాయిస్తే శత్రువులు గుండె బేజారై పారిపోతారు!\" అన్నాడు.\n\"కంచుఢక్క ధ్వనికే గుండెలవిసి పాలి పోయే శత్రువులు, ఏ. పాటి శత్రువులు! అవ్వండి. అవసరం అయినప్పుడు ఉప యోగిస్తుందేమో చూస్తాం!\" ఆని జీవ దత్తుడు కంచుఢక్కను తీసుకున్నాడు.\nతరవాత ఖడ్గ జీవదత్తులు, గండ్రగొడ్డలి. యువకుణ్ణి వెంట బెట్టుకుని సొరంగ మార్గాన పాకుతూ పోయి, అరణ్యంలోని చెట్టు తొర్రను సమీపించారు. వాళ్ళకు బయట ఎవరో పెద్దగా మాట్టాడుకుంటూ వుండటం వినిపించింది. ఖడ్గవర్మ నిశ్శ బంగా ముందుకు పాకిపోయి చెట్టు తొర్రలో నుంచి బయిటికి చూశాడు. తమకు పాత శత్రువైన మహేంద్రనగరం సేనాని కొడుకు, ముఫై నలభైమంది సైనికులను చెట్టు కింద చేర్చి, పెద్దగా ఆజ్ఞలిస్తున్నాడు.\n\"చూశారా, చెట్టు చుట్టూ ఎవరో పహరా తిరిగినట్టు గుండ్రని దారి ఏర్పడింది. ఒక్క గడ్డిపోచ మొలవలేదు. హంతకులైన ఆ ఖడ్గ వర్మా, జీవదత్తుడూ యీ ప్రాంతానికి వచ్చి నట్టు గ్రామస్థులు చెప్పగా మనం విన్నాం కదా! ఈ మహావృక్షం మీదే వాళ్లెక్కడో దాగి వుంటారు. మీలో యిద్దరు ముగ్గురు చెట్టెక్కి తొర్రలూ, కొమ్మలూ రెమ్మలు - అన్ని గాలించండి!\" అన్నాడు. సేనాని కొడుకు.\nవెంటనే ఇద్దరు సైనికులు చెట్టు ఎక్కేందుకు బయలుదేరారు. ఖడ్గవర్మ వెనక్కు తిరిగి తన మిత్రులతో, \"విన్నారు. గదా!\" అని కత్తి దూశాడు.\n--(ఇంకా వుంది)",
            "book_page_end": 16
        },
        {
            "title": "కలల ప్రభావం",
            "book_page_start": 17,
            "pdf_page_start": 27,
            "pdf_page_end": 31,
            "author": "చందమామ బృందం",
            "genre": "ఫాంటసీ, నీతి కథ",
            "moral": "కలల్లోని అనుభవాలు జీవితంలో జాగ్రత్తగా ఉండటానికి, మంచి నిర్ణయాలు తీసుకోవడానికి ఉపయోగపడతాయి.",
            "keywords": [
                "కల",
                "శూరజితుడు",
                "పుష్పావతి",
                "రాజ్యపాలన",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "సుధీరుడు (రాజు)",
                "శూరజితుడు",
                "పుష్పావతి"
            ],
            "locations": [
                "శ్మశానం",
                "పేదరాసి పెద్దమ్మ ఇల్లు"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టు పై నుంచి శవాన్ని దించి, ఎప్పటిలాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు. \"రాజా. నీ ధైర్యసాహసాలూ, కార్యదీక్షా మెచ్చుకోదగినవి. వెనకటికి శూరజితు డనే రాజకుమారుడు ఎంతో గొప్ప వీరుడై ఉండి కూడా కలలను చూసి బెదిరిపోయాడు. శ్రమ తెలియకుండా ఉండగలందులకు నీకు అతని విచిత్రమైన కథ చెబుతాను, విను,\" అంటూ ఇలా చెప్పసాగాడు|\nసుధీరు డనే రాజు తన దేశాన్ని ఆదర్శ ప్రాయంగా పరిపాలిస్తూ, ఇతర వ్యసనాల జోలికిపోక, ప్రజాక్షేమం కోనమే ఆహెూ రాత్రులు పాటుపడేవాడు. ఆ సుధీరుడికి ఒక్కడే కొడుకు. అతని పేరు శూరజితుడు. శూరజితుడు యుక్తవయసు వచ్చేసరికి అన్ని శస్త్రవిద్యలనూ అభ్యసించి గొప్ప యోధుడుగా తయారయాడు. అతను చాలా పట్టుదలగలవాడు. రాజ్యభారం మీద పడితే తన తండ్రిని అన్నివిధాలా మించేటట్టుగా కనిపించాడు.\nఇలా ఉండగా ఒకనాడు శూరజితుడు అరణ్యానికి వేటకు వెళ్ళి, సాయంకాలం వరకూ వేటాడి ఇంటికి తిరిగి వచ్చి, అలిసి పోయి నిద్రపోయాడు. ఆ నిద్రలో అతనికి ఒక కల వచ్చింది.\nఆ కలలో అతను వేటాడుతూ తన పరి వారాన్ని వదిలిపెట్టి చాలా దూరం వెళ్ళాడు. అలా పోయిపోయి అతను తన రాజ్యవు సరిహద్దు దాటి, పొరుగురాజ్యపు పాలి మేరలో ప్రవేశించాడు.\nఅతనికి దగ్గరలో కలకలం వినిపించింది. అతను అటుగా గుర్రాన్ని పోనిచ్చాడు. ఒక చోట నేల మీద మేనా ఉన్నది. కొందరు స్త్రీలు దాని సమీపంలో నిలబడి ఉన్నారు. మరొక పక్కగా కొందరు భటులు దొంగ లతో హోరాహోరి పోరాడుతున్నారు.\nఅది చూడగానే శూరజితుడు కత్తి దూసి, దొంగల పైన కలియబడి, క్షణంలో వారిని పారదోలాడు.\nఅప్పుడు భటులు అతనితో, \" అయ్యా, మీ రెవరో దేవుడిలాగా వచ్చి, మమ్మల్ని, మా రాజకుమార్తె పుష్పావతిదేవిని రక్షిం చారు. మీరు మా రాజుగారిని కలుసుకుంటే వారెంతో సంతోషిస్తారు.\" అన్నారు.\nశూరజితుడు అందుకు సమ్మతించి, వారి వెంట రాజధానికి వెళ్ళాడు. రాజు శూరజితుష్టో, అతని పరాక్రమాన్ని ప్రశం సించి, అతను చేసిన సహాయానికి బహు మానంగా అతనికి పుష్పావతి నిచ్చి పెళ్ళి చేశాడు.\nపెళ్ళి అయాక శూరజితుడు తన భార్యను చూసి ఆశ్చర్యపోయాడు. పుష్పా వతి భూలోకరంభ, పువ్వు కన్న సుకుమార మైనది. అంత సుకుమారినీ, అందగత్తెనూ అతను ఎన్నడూ ఊహించను కూడా లేదు.\nఆ ఆశ్చర్యంలోనే శూరజితుడికి మెల కువ వచ్చింది. పుష్పావతి లేదు. అంతా కల. తాను తన మందిరంలోనే ఉన్నాడు. అతను తన పెళ్ళి బాజాలనుకున్నవి కోటలో తెల్లవారు జామున వాయించే మంగళ వాద్యాలు\nఅతను కన్నది కలే అయినా అతని బుద్ధికి పుష్పావతి వాస్తవంగానే ఉన్నది. ఆమె ఏ పొరుగురాజ్యంలోనో ఉండే ఉంటుంది. ఏ విధంగానైనాసరే అతను ఆ పుష్పావతినే పెళ్ళాడాలని నిశ్చయించుకున్నాడు. అందు చేత అతను కాలకృత్యాలు తీర్చుకుని, తిన్నగా తన తండ్రి వద్దకు వెళ్ళి, తాను కలలో ఒక అపురూప సుందరిని చూశానని, ఆమెనే పెళ్ళి చేసుకుంటాననీ చెప్పాడు.\nజ్ఞాని అయిన సుధీరుడు తన కొడుకుతో, \" నాయనా, ఈ ప్రపంచంలో అందమూ, ఆనందమూ అన్నవి చాలా అశాశ్వతమైనవి. క్షత్రియుడికి ఉన్నది ఒకటే ధర్మం- అదర్శప్రాయంగా రాజ్యపాలన చేశాడన్న కీర్తి తెచ్చుకోవటం, అలాటి కీర్తి అందరికీ సాధ్యమయేది కాదు,\" అన్నాడు.\n\"అలా కాదు, నాన్నగారూ. ఈ పుష్పా వత్తిని నేను మడచటం సాధ్యంకాదు. ఆమె జ్ఞాపకం ఉండగా మరొకతెను పెళ్ళి చేసు కుని, ఆమెతో సంసారం చేయలేను.\" అన్నాడు శూరజితుడు.\nతన కొడుకు పట్టుదల ఎలాటిదో తెలు సును గనక రాజుగారు, \" నీకు నచ్చిన కన్యనే వివాహమాడు. ఆమె కోసం ఎంత కాలం పాటు, ఎన్ని దేశాలు తిరగవలిసి ఉంటుందో చెప్పలేం. అందుచేత నీ ప్రయా ణానికి కావలసినవన్నీ తీసుకుని బయలు చేరు,\" అన్నాడు.\nశూరజితుడు కొన్ని ఆయుధాలు తీసు కుని, గుర్రం ఎక్కి రోజల్లా ప్రయాణం చేసి, ఒక నగరం చేరి, అక్కడ పేదరాసి పెద్దమ్మ ఇంట బస చేశాడు. పెద్దమ్మ అత నికి వేడినీళ్ళ స్నానమూ, మంచి భోజ నమూ ఏర్పాటు చేసింది. రోజల్లా ప్రయాణం చేసిన బడలికవల్ల అతను, నడుము వాల్చుతూనే సుఖనిద్రలో వడ్డాడు. ఆ నిద్రలో తిరిగి కల వచ్చింది. ఆ కలలో అతను పుష్పావతితో బాటు కొద్ది రోజులు మామగారి ఇంట ఉండి, తన దేశానికి తిరిగివచ్చాడు. అతను తిరిగివచ్చే లోపునే అతని తండ్రి చనిపోయాడు. నగర మంతా శోకసముద్రంలో ముణిగి ఉన్నది.\nకూరజితుడు తండ్రికి ఉత్తరక్రియలు చేసి, రాజ్యాభిషేకం చేయించుకున్నాడు.\nరాజయిన కొత్తలో అతను రాచకార్యా లను కొద్దిగా నిర్వర్తించాడుగాని, క్రమంగా వాటి మీద అతనికి విముఖత్వం కలిగింది. అతని మనసంతా పుష్పావతితో నిండి పోయింది ఆమెకు క్షణంపాటు దూరం కావటం కూడా అతనికి ఎంతో బాధగా ఉన్నది. అందుచేత అతను రాజరికపు బాధ్యతలన్నీ 'క్రమంగా మంత్రుల మీదికే నెట్టి, తాను అహోరాత్రాలు అంతఃపురంలో తన భార్యతోనే గడపసాగాడు.\nరాజ్యపాలన రాజుకు పట్టకపోయేసరికి మంత్రులు తమ ఇష్టంవచ్చినట్టు నిరం కుశంగా ప్రవర్తించసాగారు. దేశంలో ఆరా జకం తల ఎత్తింది. ఆ సంగతి గ్రహించి పుష్పావతి తన భర్తను చాలాసార్లు హెచ్చరించింది.\nకాని శూరజితుడు ఆమె భయాన్ని లక్ష్య పెట్టక, \"మంత్రులు సమర్థులు. వారు మా నాన్నకాలం నుంచీ ఉన్నవారే. నా కన్న పరిపాలన వారికే బాగా తెలుసు,\" అన్నాడు.\nరాజ్యంలో అధికారుల అవినీతి బాగా పెరిగిపోయింది. ప్రజలు రాజును శాప నార్థాలు పెట్టసాగారు. దేశంలో దోపిడీలూ, హత్యలూ పెచ్చు మీరిపోయాయి. శత్రు రాజులు ఇదే సమయమనుకుని దేశం మీదికి వచ్చారు.\nపుష్పావతి ఇక సహించలేక తన భర్త దగ్గిరికివచ్చి. \" నువు ఇలాటివాడివని తెలిస్తే పెళ్ళి చేసుకోకపోదును. నీ అంత అప్ర యోజకుడు లేడు. ఖజానా ఖాళీ అయింది. నీ అధికారులు నిన్ను దోచుకున్నారు. ఇప్పుడు నీ దేశాన్ని కొల్లగొట్టటానికి శత్రు వులు కూడా వచ్చారు. నీ రాజ్యంలో ఇంత సంక్షోభం జరుగుతూంటే నువు ఆడదాని లాగా అంతఃపురంలో కూర్చున్నావు.\" అని నిందించింది.\nశూరజితుడు మండిపడి, కత్తి దూసి పుష్పావతి తల నరికేశాడు. ఇదే సమ యంలో శత్రు సైనికులు కోటలో ప్రవేశం చారు. శూరజితుడు పారిపోబోయాడుగాని, శత్రువులు అతన్ని చుట్టుముట్టి చంపేశారు.\nశూరజితుడు కంగారుగా నిద్రలేచాడు. అంతా కలే. తాను పేదరాసి పెద్దమ్మ ఇంటనే ఉన్నాడు.\nఅతను తెల్లవారగానే తిరుగు ప్రయా ణమై ఇంటికి తిరిగివచ్చి, తండ్రి కుదిర్చిన కన్యను వివాహమాడి, తండ్రి జీవించి ఉండగానే రాజ్యపాలన అంతా క్షుణ్ణంగా నేర్చుకుని, తండ్రి అనంతరం చక్కగా రాజ్యపాలన చేశాడు.\nబేతాళుడి కథ చెప్పి, \"రాజా, శూర జితుడు పుష్పావతి కోసం వెతకటం ఎందుకు మానేశాడు? తనకు వచ్చిన కలలోలాగే జరుగుతుందని భయపడ్డాడా? లేక పుష్పావతి పైన కలిగిన వ్యామోహం సశించిందా? దీనికి సమాధానం తెలిసి కూడా చెప్పకపోయావో నీ తల పగిలి పోతుంది,\" అన్నాడు.\nదానికి విక్రమార్కుడు, ''శూరజితుడు కల మూలంగానే సౌందర్య వ్యామోహంలో పడ్డాడు. సౌందర్యం వల్ల కలిగే ఆనం దమూ, కీడూ కూడా కలలోనే అనుభవిం చాడు. ఒక పుష్పావతి లభ్యమయినా ఆమె నుంచి పొందగల ఆనందం ఏదీ లేదు. అతను కలలను గురించి భయపడ్డాడను కోవటానికి కారణం లేదు. అతను పుష్పా వతి కోసం వెదకటం మానుకోవటానికి ముఖ్యకారణం అతని తండ్రి మొదట్లో చెప్పిన హితవే. అప్పటికే అతను పుష్పా వతిని కలగని ఉండకపోతే తండ్రి చెప్పి నట్టే చేసేవాడు. కలల ప్రభావం అయి. పోగానే ఆ పనే చేశాడు.\" అన్నాడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై తిరిగి చెట్టెక్కాడు.\n(కల్పితం)",
            "book_page_end": 21
        },
        {
            "title": "సజ్జనుడిపాట్లు",
            "book_page_start": 22,
            "pdf_page_start": 32,
            "pdf_page_end": 38,
            "author": "చందమామ బృందం",
            "genre": "జానపద కథ",
            "moral": "స్నేహంలో స్వార్థం ఉండకూడదు. పదవిలో ఉన్నప్పుడు వినయంగా ఉండాలి.",
            "keywords": [
                "ఖలీఫా",
                "వజీరు జఫర్",
                "ప్రేమజ్వరం",
                "డమాస్కస్",
                "ఆతిథ్యం"
            ],
            "characters": [
                "హరూనల్ రషీదు (ఖలీఫా)",
                "మన్సూర్",
                "జఫర్ (వజీరు)",
                "అత్తఫ్",
                "అత్తఫ్ భార్య",
                "యహ్యా (జఫర్ తండ్రి)"
            ],
            "locations": [
                "బొగ్దాదు నగరం",
                "పుస్తక భాండారం",
                "డమాస్కస్ నగరం"
            ],
            "content": "బొగ్దాదునగరంలో ఖలీఫాగా నుండిన హరూనల్ రషీదు ఒక రాత్రి నిద్ర పట్టక తన అంగరక్షకుడైన మన్సూర్ను పిలిచి, \"వజీరు జఫర్ను పిలుచుకురా, అతనే మైనా కాలక్షేపం చేసే ఉపాయం చెబుతా డేమో!\" అన్నాడు.\nమనూర్ వెళ్ళి జఫర్ను పిలుచుకు వచ్చాడు. జఫర్ అందోళనగా, \"తమరి ఆరోగ్యం చెడలేదుగద !\" అన్నాడు.\n\"నా ఆరోగ్యం సరిగానే ఉన్నది గాని మనస్సు వికలమై ఉండి, నిద్ర పట్టటం లేదు. మ న స్సుకు ఏదైనా వ్యాపకం కావాలి,\" అన్నాడు ఖలీఫా.\n\"మన పుస్తకభాండారంలో రకరకాల గ్రంథాలున్నాయి. వాటితో తమకు ఉల్లాసం కలగవచ్చునేమో,\" అన్నాడు జఫర్.\n\"బాగా చెప్పావు. అక్కడికే పోదాం,\" అన్నాడు ఖలీఫా.\nమన్సూర్ ఒక దివిటీ, బఫర్ ఒక దివిటి పట్టుకుని దారి చూపుతూ, ఖలీఫాను రాజభవనంలోని పుస్తక భాండారానికి తీసుకు వెళ్ళారు. అక్కడ ఖలిఫా అనేక పుస్తకాలు తీసి చూసి పెట్టేసి, చివరకు ఒక అతి ప్రాచీన గ్రంథం తీసి. దాన్ని శ్రధ్ధగా చదవసాగాడు. చదువుతూ చదు వుతూ ఆయన విరగబడి నవ్వాడు. అయినా ఆయన చదవటం మానక, మరికొంత సేపటికి కన్నీరు కార్చసాగాడు. చివరకు ఆయన ఆ పుస్తకాన్ని ముడిచి చేత పట్టు కుని పడుకునేటందుకు తన గది కేసి బయలుదేరాడు.\nఖలీఫా నవ్వటమూ ఏడవటమూ చూసిన జఫర్ ఉండబట్ట లేక, \"ప్రభూ, తమరు ఎందుకు నవ్వారు. వెంటనే ఎందుకు కంట తడి పెట్టుకున్నారు?\"\" అని అడిగాడు. ఈ ప్రశ్న విని ఖలీఫా మండిపడి, \" హీనుడా, నీకా ఆరాలన్నీ దేనికి? ప్రతిదీ నీకు కావాలా? ఆడిగావు గనక, నేను ఎందుకు నవ్వానో, ఎందుకు ఏడ్చానో, ఈ పుస్తకంలో మొదటి నుంచి చివరదాకా. ఏమున్నదో తెలిసినవ్యాణ్ణి వెంటనే తీసుకురా! తీసుకు రాలేకపోతే నీ తల తీసేయిస్తాను. అనవసర జోక్యాలు పెట్టుకున్నందుకు నీకు అదే శిక్ష,\" అన్నాడు.\n\"మహాప్రభూ, నా వల్ల అపరాధం జరి గింది. నా లాటి అల్బులు ఆపచారాలు చెయ్యటమూ, తమవంటి వారు వాటిని క్షమించటమూ కూడా సహజమే,\" అన్నాడు జఫర్,\n\"అదేమీ కుదరదు. నిన్ను క్షమించ టానికి వీల్లేదు. మాట అనేశాను. నేను కోరిన మనిషిని తెస్తావో, తల తీసేయించు కుంటావో తేల్చుకో.\" అన్నాడు ఖలీఫా.\n\"తమరు కోరిన మనిషిని తీసుకు రావ టానికి కనీసం మూడు రోజులైనా వ్యవధి ఇవ్వండి. \" అన్నాడు జఫర్.\n\"సరే, మూడు రోజులు వ్యవధి ఇస్తాను.\" అన్నాడు ఖలీఫా.\nజఫర్ ఖలీఫా వద్ద సెలవు పుచ్చుకుని, వెంటనే ఇంటికి తిరిగి వచ్చాడు. ఆయన జరిగినదంతా తన తండ్రికీ, తమ్ముడికి తెలిపి, \"ఖలీఫా నా పాలిట మృత్యువుగా తయారయాడు. పలాయనం తప్ప నాకు మరో దారి లేదు. దూర దేశం పోయి బతుకుతాను.\" అన్నాడు.\n\" అయితే నువు డమాస్కస్ నగరంలో కొంతకాలం ఉండి. ఇక్కడ పరిస్థితి మెరుగు పడ్డాక తిరిగి రా.\" అని జఫర్ తండ్రి యహ్యా సలహా ఇచ్చాడు.\nజఫర్ వెయ్యి దీనారాలు వెంట తీసు కుని, నడుముకు ఖడ్గం బిగించి, కంచర గాడిద నెక్కి, ఎడారి మార్గాన సూటిగా బయలుదేరాడు. ఆయన పది రోజులు ప్రయాణం చేసి డమాస్కస్ నగరం చేరు కున్నాడు. ఊరి బయట కంచరగాడిద మీద నుంచి దిగి, దాన్ని నడిపించుకుంటూ వీధుల వెంబడి ఇళ్ళూ, మసీదులూ చూను కుంటూ వస్తూండగా ఆయనకు ఒక పెద్ద భవంతి. దాని చుట్టూ తోటా, ఆ తోటలో ఒక పట్టు డేరా కనిపించాయి. డేరాలో మంచి మంచి తివాసీలూ, సిల్కు బాలీ సులూ, మెత్తలూ ఉన్నాయి. డేరా మధ్య పూర్ణచంద్రుడి లాటి యువకుడు ఒకడు గులాబీరంగు దుస్తులు ధరించి కూర్చుని ఉన్నాడు. అతని కెదురుగా కొందరు అతి ధులు కూర్చుని పానీయాలు సేవిస్తున్నారు. యువకుడి సరసన ఒక స్త్రీ కిన్నెర మీద వాయిస్తూ, మనోహరంగా పాడుతున్నది.\nజఫర్ ఈ దృశ్యాన్ని కనులపండుగగా చూస్తూ, సంగీతాన్ని ముగ్ధుడై వింటూ అలాగే నిలబడిపోయాడు. దేవాలో ఉన్న యువకుడు ఆయనను చూడగానే లేచి నిటా రుగా కూర్చుని, ఒక బానిస కుర్రవాణ్ణి పిలిచి, \"వెంటనే వెళ్ళి, ఆ పెద్దమనిషిని ఆహ్వానించు. దూర ప్రయాణికుడిలా గున్నాడు,\" అన్నాడు.\nబానిస కుర్రవాడు జఫర్ దగ్గిరికి సరి గెత్తుకుంటూ వెళ్ళి తమ యజమాని రమ్మంటున్నారని చెప్పాడు. జఫర్ తన కంచరగాడిదను ఆ కుర్రవాడికి అప్పగించి, డేరా వద్దకు వెళ్ళాడు. ఆయనను చూస్తూనే యువకుడు లేచి నిలబడి. \" అల్లా అను గ్రహం వల్ల మీరు వచ్చారు. దయచేసి కూర్చోండి.\" అన్నాడు.\nఆ యువకుడు చూపిన ఆదరమూ, చేసిన ఆతిధ్యమూ జఫరు ఎంతో ఆనందం కలిగించాయి. అయినప్పటికీ జఫర్ను పట్టి వేధిస్తున్న గుండెబరువును అతను పసిగట్టి, \"ఎలాంటి విచారమూ పెట్టుకోకండి. సంగీతం వింటూ, నరదాగా కబుర్లు చెప్పుకుంటూ ఉల్లాసంగా కాలం గడుపుదాం.\" అన్నాడు.\nజఫర్ పానీయాలు తాగి సేద తీరిన అనంతరం ఆ యువకుడు రెండు గుర్రాలు తెప్పించాడు. వాటి మీద వారిద్దరూ డమాస్కస్ వీధుల వెంట కొంతసేపు తిరిగి, దుకాణాలు చూసి, చివరకు ఒక దివ్య మైన భవనం వద్దకు వచ్చారు. ఆ యింటి ముందు రంగురంగుల లాంతర్లున్నాయి. లోపల ఒక పెద్ద హాలూ, శిల్పాలూ. రకరకాల పక్షులూ, పూలజాతులూ ఉన్నాయి.\nఇద్దరూ లోపల కూర్చున్నాక ఆ యువ కుడు జఫర్, \"ఇవాళ మీ రాక మాకు పర్వమయింది. మీరు సకుటుంబంగా వచ్చి ఉంటే ఇంకా ఎంతో బాగుండేది. అంతకూ మీరు మా నగరాన్ని ఎందుకు పావనం చేశారో నేను తెలుసుకోలేదు,\" అన్నాడు.\n\" అయ్యా. నేను సైనిక వృత్తిలో ఉన్న వాణ్ణి. చిన్న దళానికి సర్దారును. ఖలీఫాకు సుంకం చెల్లించుకోలేక, ప్రాణాలు అర చేత పట్టుకుని బస్రా నుంచి పారిపోయి వచ్చాను.\" అన్నాడు జఫర్.\n\" మరీ మీ పేరు?\" అని అడిగాడు యువకుడు.\n\" నా పేరు కూడాను!\" అన్నాడు జఫర్.\n\"అయితే మీ పేరు అబూ అలా హసన్ అన్నమాట!\" అని హాస్యానికి అని, మీరు జరిగినది మరిచిపోయి, సుఖంగా ఉండండి.\" అన్నాడు యువకుడు.\nఇద్దరూ భోజనాలు చేసినాక, ఆ యువ కుడు జఫర్ కు మంచి దుస్తులు అప్పించి, ముందు పాడిన యువతి చేతనే తిరిగి గానం చేయించాడు. ఆ యువకుడి పేరు అత్తఫ్. అతను చేసే అతిథిసత్కారం జఫర్కు అపూర్వంగా తోచింది. రాత్రి పొద్దుపోయాక బానిసనౌకర్లు జఫర్కు పక్క వేస్తూ, ఆత్తఫ్ ్కు కూడా వేశారు. అది చూసి, జఫర్, బాబూ, నీకు పెళ్ళి కాలేదా?\" అని అడిగాడు..\n\"అయింది.\" అన్నాడు. అత్తఫ్.\n\"అయితే అంతఃపురంలో పడుకోక ఇక్కడ ఎందుకు పడుకుంటున్నావు?\" అని బఫర్ అడిగాడు.\n\"అంతఃపురం ఎక్కడికి పోదు, అతిథిని ఒంటరిగా పడుకోనివ్వటం చాలా అమ ర్యాద,\" అన్నాడు అత్తఫ్. తాను తన నగ రానికి వెళ్ళిపోయిన దాకా అత్తఫ్ తనకు తోడు పడుకుంటానని చెప్పేసరికి జఫర్ ఆశ్చర్యపోయి, \"ఎంత చిత్రమైన మనిషి!\" అనుకుంటూ నిద్రపోయాడు.\nమర్నాడు ఉదయం ఇద్దరూ స్నాన శాలకు వెళ్ళి, శుభ్రంగా స్నానంచేసి, మేరి దుస్తులు ధరించి, గుర్రాల మీద పుణ్య ప్రదేశాలు చూడబోయారు.\nఇలాగే నాలుగు మాసాలు గడిచింది.\nఒకనాడు జఫర్ ఆత్తఫ్. తనకు కారి నడకన ఒంటరిగా మసిదులన్నీ సందర్శిం చాలని ఉన్నట్టు చెప్పాడు. ఆత్తఫ్ అందుకు అభ్యంతరం చెప్పక, దానధర్మాలు చెయ్య టానికి మూడువందల దీనారాలు సంచీలో పోసి, జఫర్కు ఇచ్చాడు. అది తీసుకుని జఫర్ ఇంటి నుంచి బయలుదేరాడు.\nఖలీఫా తనకు కలిగించిన సమస్యను గురించి విచారపడుతూ జఫర్ ఒక బ్రహ్మాండమైన మసీదుకు చేరుకుని, దానికి గల ముప్ఫై పాలరాతి మెట్లూ ఎక్కాడు. ఆ మసీదులోని అద్భుత శిల్పం ఆయనకు ఆశ్చర్యం కలిగించింది. అక్కడ ప్రార్థస చేసి, అక్కడి నుంచి నింపాదిగా నడుచు కుంటూ బఫర్ ఒక రాజభవనం లాటి ఇంటి వద్దకు చేరుకున్నాడు.\nఆ ఇంటి ముందుభాగాన అలంకారార్ధం అమర్చిన రంగు రంగుల పెంగాణి పల కలూ, వెండి కిటికీ తలుపులూ, బంగారు చట్రాలూ, కిటికీలకు అమర్చిన పట్టం తెరలూ చూస్తూంటే జఫర్కు పరమానంద మయింది, ఇంటి ముందున్న చలవరాతి ఆరుగు మీద కూర్చుని విశ్రాంతి తీసు కుంటూ ఆయన ఇంటి అందం చూడ సాగాడు. ఇంతలో ఒక 5టికీ పరవా పక్కకు తొలగింది. ఒక తెల్లని చెయి బంగారు పాత్రతో కిటికీ కింద నున్న పూల తొట్లలో నీరు పోయసాగింది. ఆ మనిషి ముఖం చంద్రబింబం లాగుండి జఫర్ మనసును అమితంగా ఆకర్షించింది. వెంటనే జఫర్ను మోహం ఆవేశించింది.\nఆమె తొట్టెలలో నీరు పోయటం పూర్తి చేసి వీధిలోకి చూసి, జఫర్ తననే చూస్తూ ఉండటం గమనించి, \" ఈ ఇల్లు మీదా?\" అని అడిగింది.\n\" కాదు. కాని ఈ బానిస నీవాడు!\" అన్నాడు జఫర్ పారవశ్యంతో \"ఇది మీ ఇల్లు కానప్పుడు నీ దారిన నువు పోరాదూ?\" అన్నదామె.\n\"చిన్న కవిత చెబుదామని ఆగాను, \" అంటూ జఫర్ రెండు ప్రణయ గీతాలు అల్లి చదివాడు. ఆది విని ఆమె కిటికీ మూసి అంతర్ధానమయింది. కటికి మళ్ళీ తెరుచుకుంటుందన్న ఆశతో జఫర్ చాలా సేపు చూశాడు. కాని ఆ ఆశ ఫలించలేదు. సాయంకాలం దాకా చూసి ఆయన ఆత్తఫ్ ఇంటికి తిరిగి వెళ్ళాడు.\nతన అతిథి కోసం సింహద్వారం వద్ద ఎదురు చూస్తున్న అత్తఫ్ జఫర్ను కౌగ లించుకుని, \"రోజంతా నన్ను విచారంలో ముంచారు.\" అన్నాడు. కాని జఫర్, మతిలో మతి లేనివాడిలాగా, దానికేమీ సమాధానం చెప్పలేదు.\nఆత్తఫ్ ఆయన ముఖంలోకి చూసి, \"మీరేదో విచారంలో ఉన్నట్టు కనిపిస్తుంది?\" అని అడిగాడు.\n\"నాకు ఒంట్లో అంత బాగాలేదు.\" అన్నాడు జఫర్.\nభోజనానికి కూర్చుని జఫర్ భోజనాన్ని చేత్తో తాకనైనా లేదు. అతను ఖలీఫా ఆగ్ర హాన్ని కూడా పూర్తిగా మరిచిపోయినాడు. ఆతని మనసులో ఆస్త్రీ ముఖం తప్ప ఇంకేమీ లేదు. విచ హవేదనతో అతను ఆ రాత్రి నిద్ర కూడా పోక, జ్వరంతో బాధ పడుతున్న వాడిలాగా ఆయాడు.\nఅత్తఫ్ తెల్లవారి నిద్ర లేస్తూనే జఫర్ను, \"ఎలా ఉన్నారు?\" అని అడిగాడు.\n\"నాకు ఏమీ బాగాలేదు. తమ్ముడూ! నాకు జీవించాలన్న కోరిక పోయింది.\" అన్నాడు. జఫర్.\nఈ మాట విని అత్తఫ్ చాలా బాధ పడ్డాడు. అతను ఒక నౌకరును పంపి సగరంలో కెల్లా గొప్ప వైద్యుణ్ణి పిలిపిం చాడు. వైద్యుడు వచ్చి ఆఫర్ నాడి చూస్తూనే విషయం ఏమిటో గ్రహించాడు. జఫర్ శరీరంలో ఏ రోగమూ లేదు; ఉన్న దంతా మనస్సులోనే ఉన్నది. ఆయన ఒక చీటీ మీద \" ప్రేమ జ్వరము \" అని రాసి, ఆ చీటీని జఫర్ తలగడ కింద పెట్టి వెళ్ళి పోయాడు.\nఅత్తఫ్ ఆ చీటీ తీసి చూసి విరగబడి నవ్వి. \"మీకు ఈ వ్యాధి కలిగించినవారు ఎవరు ?\" అని అడిగాడు. జఫర్ చాలా సేపు చెప్పలేదు. కాని ఆత్తఫ్ ఒత్తిడి చేసిన మీదట జరిగినది చెప్పేశాడు.\nఅత్తఫ్ తల వంచుకుని దీర్ఘాలోచనలో పడ్డాడు. తన అతిథి ప్రేమించిన స్త్రీ మరెవరో కాదు — తన భార్యే. ఆమె తన పుట్టింటనే ఉంటున్నది. జఫర్ ఆ ఇంటిని స్పష్టంగా వర్ణించాడు. ఇది తనకు భగవం తుడు పెట్టిన పరీక్ష లాగా అతనికి తోచింది. స్నేహంలో స్వార్థానికి తావు లేదని అతని అభిప్రాయం.\n— (ఇంకావుంది)",
            "book_page_end": 28
        },
        {
            "title": "త్రిలోకసుందరి",
            "book_page_start": 29,
            "pdf_page_start": 39,
            "pdf_page_end": 49,
            "author": "వి. నాగభూషణరావు",
            "genre": "ఫాంటసీ, నైతిక కథ",
            "moral": "చెడు సలహాలు, ఈర్ష్య, అపనమ్మకం వినాశనానికి దారితీస్తాయి. ముఖ్యంగా కుటుంబ సభ్యుల విషయంలో జాగ్రత్తగా ఉండాలి.",
            "keywords": [
                "త్రిలోకసుందరి",
                "నవమన్మధుడు",
                "గంధర్వరాణి",
                "ఈర్ష్య",
                "దేవత్వం"
            ],
            "characters": [
                "రాజు",
                "రాణి",
                "త్రిలోకసుందరి",
                "త్రిలోకసుందరి అక్కలు",
                "నవమన్మధుడు",
                "గంధర్వరాణి",
                "వాయు దేవుడు",
                "దేవేంద్రుడు"
            ],
            "locations": [
                "కొండ ప్రాంతం",
                "లోయ (భవనం)",
                "గంధర్వ లోకం",
                "దేవలోకం"
            ],
            "content": "పూర్వం ఒక రాజుకు ముగ్గురు కుమార్తె లుండేవారు. పెద్ద కుమార్తె లిద్దరూ సాధా రణమైన సౌందర్యం గలవారు. కాని మూడో కుమార్తె అద్భుత సౌందర్యవతి. ఆమెను చూసినవారంతా ఆమెను త్రిలోకసుందరి అనేవారు. ఆమెకు అదే పేరయిపోయింది.\nత్రిలోక సుందరికి ఏ రాజాధిరాజో భర్త అవుతాడని ఆమె తల్లిదండ్రులు అను కున్నారు. కాని అలా జరగలేదు. ఆమె అక్క లిద్దరినీ పెళ్ళాడతామని వచ్చినవా రున్నారుగాని, త్రిలోకసుందరిని పెళ్ళాడ గోరి ఒక్కడూ రాలేదు. ఆక్కల పెళ్ళిళ్ళు అయి, కాపరాలకు వెళ్ళినాక కూడా త్రిలోక సుందరికి సంబంధం రాలేదు.\nఅది చూసి రాజు విస్మయం చెంది, ఆమె భవిష్యత్తు గురించి దైవజ్ఞులను అడి గాడు. వాళ్ళు ఆమె జాతకం పరీక్షించి. \"మహారాజా, ఈమెకు కులీనుడైన రాజ పడూ పెళ్ళాడే యోగం లేదు. ఈమె జీవితం కొండలలోనూ, అరణ్యాలలోనూ, గడుస్తుంది. ఈమె దుర్భరమైన కష్టాలు అనుభవిస్తుంది. నీచులూ, పశుప్రాయులూ అయినవాళ్ళు ఈమె కష్టాలన్నిటికీ కారకు లవుతారు,\" అని దాచకుండా చెప్పారు.\nఎన్నడూ ఎలాటి కష్టాలూ ఎరగని రాజూ, రాణి తమ కుమార్తెను గురించి ఎంతగానో దుఃఖించారు. దైవజ్ఞులు చెప్పిన మాటలలో విశ్వాసం ఉండటంచేత వారు త్రిలోకసుంద రిని ఒకనాడు తీసుకుపోయి నిర్మాణుష్య మైన కొండప్రాంతంలో విడిచి, \" తల్లి, నీకు భర్తగా ఏపశుప్రాయుడు రాసి పెట్టి ఉన్నాడో వాడికి భార్యవై, పడవలిసిన కష్టా లన్నీ పడి, జీవితం వెళ్ళబుచ్చు.\" అని హెచ్చరించి తమ ఇంటికి తిరిగివచ్చారు.\nత్రిలోకసుందరి స్థితి ఇలా గంధర్వలోకంలో ఈమె కారణంగా కొంత సంచలనం కలిగింది. త్రిలోకసుందరి అనే బిరుదు గల గంధర్వ రాణి ఒకతె ఉన్నది. దేవతలలో అన్ని తెగలవారూ, ఆమెను మించిన సౌందర్యవతి మూడు లోకాల లోనూ, లేదని అంగీకరించారు. ఆమెకు నవ మన్మథు డని ఒక కొడుకు ఉండేవాడు. దేవగణాలలో వాడిపంటి అందగాడు కూడా మరొకడు లేడు.\nమామూలు మనుషులలో త్రిలోకసుందరి అని ఒక పిల్ల ప్రసిద్ధికెక్కటం గంధర్వ రాణి విన్నది. ఆ పిల్ల అందాన్ని గురించి తెలుసుకు రమ్మని ఆమె అనేక మంది గంధర్వులను పంపింది. వారు త్రిలోక సుందరిని చూసివచ్చి, \" దేవి, ఆ మనుష్య కన్య సౌందర్యం నీ సౌందర్యానికి ఎంత మాత్రమూ తినిపోదు. నీ కన్న పయసులో చిన్నది గనక ఈ కాలానికి త్రిలోకసుందరి అన్న బిరుదు ఆమెకే చెల్లుతుంది.\" అని చెప్పారు.\nగంధర్వరాణికి పట్టరాని ఆగ్రహం వచ్చింది. ఆమె తన కొడుకైన నవమన్మ దుణ్ణి పిలిచి, \"నాయనా, నీ విద్యలన్నీ ఉపయోగించి ఈ త్రిలోకసుందరి మదం ఆనాచాలి. ఆమెకు అతి నికృష్టుడి మీద వ్యామోహం కలిగేటట్టు చేసిరా.\" అని పంపింది.\nకాని నవమన్మధుడు తల్లి చెప్పినట్టు చెయ్యలేదు. అతను అదృశ్యంగా వచ్చి, కొండ మీద ఉన్న త్రిలోకసుందరిని చూసి, ఆమె అందానికి అద్భుతపడి, ఆమెను ప్రేమించాడు. అతను కొండ దిగువన ఉన్న లోయలో ఒక అద్భుతమైన భవనం నిర్మించి, అందులో తన సేవకులను ఏర్పాటు చేశాడు. తరువాత అతను వాయు దేవుణ్ణి పిలిచి, త్రిలోకనుందరిని లోయలోకి దించమన్నాడు.\nత్రిలోకసుందరికి మొదట్లో తనను ఎవరో లోయలోకి తోసేస్తున్నారని, అంత లోతుకు పడిపోయి చచ్చిపోతానని భయం కలిగింది. కాని ఆమె వీ మాత్రమూ దెబ్బ తగల కుండా, ఎవరో దించినట్టు, లోయలోకి సుఖంగా దిగి. ఆ నిర్జనప్రదేశంలో అంత అద్భుతమైన భవనం ఉండటం చిత్ర మనుకున్నది.\nఆ భవనాన్ని చూస్తున్న కొద్ది ఆమెకు అందులోకి వెళ్ళి చూడాలనిపించింది. ధైర్యం చేసి ఆమె లోపలికి వెళ్ళి చూస్తే. ఆ ఇంట ఎవరో గొప్పవాళ్ళు నివసిస్తున్నట్టు తోచింది. కాని ఎక్కడా మనిషి జాడ కనిపించలేదు.\nఅయినా ఎవరో మసలుతున్నట్టూ, మాట్లాడు తున్నట్టూ వినిపించింది.\nఅదృశ్యవ్యక్తులు ఆమె కోసం భోజనం వడ్డించారు. పాటలు పాడారు. ఆమె నిశ్చిం అన్న తగా భోజనంచేసి, చీకటిపడుతూ ఉండటం చేత వెళ్ళి పడుకున్నది.\nఈ ఏర్పాట్లన్నీ త్రిలోకసుందరి కోసం నవమన్మథుడే చేశాడు. గాఢాంధకారంలో అతను ఆమె వద్దకు వచ్చి, గాంధర్వ విధిలో ఆమెను తన భార్యను చేసుకుని, తెల్లవారక ముందే వెళ్ళిపోయాడు. అటుతర్వాత రోజూ అలాగే జరుగుతూ వచ్చింది. ఆమెకు తన భర్త ఎలా ఉంటాడో తెలియదు; తనకు పరిచర్యలు చేసే దెవరో తెలియదు. కాని ఆమెకు జీవితం చాలా ఆనందంగానే గడు స్తున్నది.\nఈ లోపల త్రిలోకసుందరి కోసం ఆమె తల్లిదండ్రులు మహా ఏడిచారు. తమ చెల్లెలు ఆడవులపాలై ఉందని విని ఆమె అక్కలు శోకాలు పెడుతూ పుట్టింటికి వచ్చి, తల్లి దండ్రులను ఓదార్చారు.\nఆ రాత్రి నవమన్మథుడు త్రిలోకనుంద రిలో, \"ప్రేయసీ, నీకు గొప్ప ప్రమాదం రానున్నది. నీ కోసం నీ అక్కలు ఆ కొండ మీదికి వస్తారు. శోకాలు పెడతారు. నువు వారి కేసి చూడకు. వారి శ్లోకాలు వినకు. అలా అయితేనే నీకు క్షేమం.\" ఆని హెచ్చ శించాడు.\nత్రిలోకసుందరి సరే నన్నది. కాని ఆ రాత్రి గడిచి, అతను వెళ్ళిపోయి, తెల్లవారి నాక ఆమెకు దుఃఖం ముంచుకు వచ్చింది.\nఆమె ఇన్నాళ్ళూ ఒంటరి జీవితమే గడువు తున్నది. ఆమె తోటి మానవులను చూసి ఎంతో కాలమయింది. ఇంత కాలానికి తను అక్కలు తన కోసం ఏడుస్తూ రాబోతున్నా రట! వారిని ఓదార్చి, వాళ్ళతో మాట్లాడి, తన క్షేమసమాచారమన్నా చెప్పుకోవటానికి లేదా? బతికి ఉన్నన్నాళ్ళూ తాను ఇలా ఖైదీగా ఉండవలిసిందేనా?\nఇలా అనుకుంటూ ఆమె ఆ రోజల్లా స్నానం చెయ్యలేదు. భోజనం చెయ్యలేదు. ఆ రాత్రి నవమన్మధుడు వచ్చేసరికి ఆమె ఘోరమైన దుఃఖంతో కుమిలిపోతున్నది.\n\"సుందరి. ఎందుకు నీ కీ విచారం? ఇలా ఏడుస్తూ నాతో సుఖంగా ఎలా కాపరం చేస్తావు? పోనీ, నీ ఇష్టం వచ్చినట్టే చెయ్యి. కాని తరవాత నువు పశ్చాత్తాప పడి, నేను చెప్పినది నిజమని గుర్తిస్తావు!\" అన్నాడు. తన అక్కలు తనను గురించి ఏడుస్తూ వచ్చినట్టయితే వారిని ఓదార్చి. వారితో ముచ్చట్లు చెప్పుకోవటానికి అనుమతి ఇవ్వమని త్రిలోకసుందరి తన భర్తను ప్రార్థించింది.\n\"అలాగే చెయ్యి, కావలిస్తే వాళ్ళకు ఏ యిష్టంవచ్చినంత బంగారమూ, మణులూ బహుమానం కూడా చెయ్యి. కాని వాళ్ళ దిక్కుమాలిన సలహాలు వినకు. ముఖ్యంగా నన్ను గురించి, నా అవతారం గురించి వాళ్ళు తెలుసుకో గోరుతారు, వాళ్ళు చెప్పి నట్టు చెయ్యకు. చేస్తే నేను నీకు దక్క కుండా పోవచ్చు. అంతటితో నీకు దుర్భర మైన కష్టాలు ఆరంభ మవుతాయి,\" అని నవమన్మధుడు ఆమెతో అన్నాడు. ఈ మాటతో ఆమె హృదయం తేలిక పడింది. ఆమె తన భర్తతో, \"నా ప్రాణ మైనా వదులుకుంటాను గాని మిమ్మల్ని వదులుకుంటానా? మిమ్మల్ని ఎంతగా ప్రేమిస్తున్నానో మీ రెరగరు, సాకు ఒక్క ఉపకారం చెయ్యండి: నా అక్కలు కొండ మీదికి వస్తే వారిని వాయుదేవుడు లోయ లోకి దించే ఏర్పాటు చెయ్యండి,\" అన్నది.\nతనకు ఇష్టం లేకపోయినా నవమన్మ ధుడు. ఆమె పై గల మమకారం కొద్ది, ఆమె కోరినట్టు చేయటానికి అంగీకరించాడు.\nతెల్లవార వస్తుండగా అతను రోజూ లాగే వెళ్ళిపోయాడు.\nఆ రోజే ఆమె అక్కలు, కొండకు దారి తెలుసుకుని, దాని మీదికి వచ్చారు. అక్కడ చెల్లెలు కనిపించక పోయేసరికి వాళ్ళు కొమ్ములు బాదుకుంటూ, \"అయ్యో, చెల్లెలా! త్రిలోకసుందరీ! ఏమైపోయావే! నీ కెన్ని పాట్లు వచ్చాయే!\" అని కొండలు మారుమోగేట్టు గట్టిగా శ్లోకాలు పెట్టసాగారు.\nఅక్కల కంఠాలు వినగానే త్రిలోక సుందరికి ప్రాణం లేచి వచ్చింది. ఆమె భవనం వెలుపలకు పరిగెత్తుకుంటూ వచ్చి, \"ఎందుకా శ్లోకాలు? నే నిక్కడే నిక్షేపంలా గున్నాను. వచ్చి నన్ను కౌగలించుకోండి.\" అని, వారిని కిందికి దించమని వాయు దేవుళ్ల ప్రార్థించింది.\nవెంటనే వాయు దేవుడు అక్కలను త్రిలోకసుందరి ముందు దించాడు. ఆమె వారిని తన భవనంలోకి తీసుకుపోయి, తనకు గల సౌభాగ్యాన్ని వారికి కళ్ళారా చూపింది. అదంతా చూడగానే అక్కలకు వల్లమాలిన ఈర్ష్య పుట్టుకొచ్చింది. వారు ఆమె భర్తను గురించి గుచ్చి గుచ్చి ప్రశ్నించారు.\nత్రిలోకసుందరి తన భర్త చేసిన హెచ్చ రిక గుర్తుంచుకుని, తన భర్త యువకుడని, అందగాడనీ, అతను వ్యయసాయంలోనూ, వేటలోనూ కాలం గడుపుతాడనీ నోటికి వచ్చి నట్టు చెప్పి, ఇక వారిని ఎక్కువసేపు ఉండ నివ్వటం తనకే ప్రమాదమని, గబగబా వారికి బంగారమూ, రత్నాలూ కానుక లిచ్చి, వారిని కొండ మీదికి చేర్చమని వాయుదేవు డికి చెప్పింది.\nఆక్కలు కొండ ఎక్కి ఇంటికి పోతూ తమలో తాము తమ చెల్లెలి ఐశ్వర్యాన్ని తలుచుకుని విషం కక్కుకున్నారు. ఆడ వులపాలైన దానికి అంత ఐశ్వర్యమా! తమ చెల్లెలికి ఎంత పొగరెక్కింది! అంత సంపద పెట్టుకుని తమకు అంత ముష్టి వేసి, తాము పోతామనకుండానే గబగబా అంటి నుంచి సాగనంపింది!\n\"మనం ఎలాగైనా దీని పొగరు ఆలు చాలి. అది ఇచ్చిన ఈ వాయనాలు ఎవరికీ చూపవద్దు. అసలు మనం దాన్ని చూసి నట్టుగా కూడా ఎవరికీ చెప్పవద్దు. పుట్టింటికి వెళ్ళకుండా మనం మన కాళ్ళకు పోయి, మన చెల్లెలి అంతు తేల్చే ఉపాయం ఆలో చించి మరొకసారి వద్దాం,\" అని ఆక్క లిద్దరూ తీర్మానించుకున్నారు. వాళ్లు జుట్టు పిక్కుని, పెద్దపెట్టున ఏడుస్తూ తమ తల్లి దండ్రులకు ముఖం చూపించి, తమ తమ ఇళ్ళకు వెళ్ళిపోయారు.\nవాళ్ళు వెళ్ళిపోయిన తరవాత ఒక రాత్రి నవమన్మధుడు తన భార్యను మరొకసారి హెచ్చరిస్తూ. \"ని అక్కలు ఆడతోడేళ్ళు. వాళ్ళు నీ వినాశానికి పథకం వేస్తున్నారు. వాళ్ళ పథకం పారకుండా చెయ్యకపోతే నీకు అష్టకష్టాలు తప్పవు. నే నెలా ఉంటానో చూడమని వాళ్ళు నిన్ను ప్రోద్బలం చేస్తారు. కాని నేను నీకు ఒక సారి కనిపించానో అదే ఆఖరి చూపు, నువు యిప్పుడు గర్భవతివి కూడానూ. ఈ దశలో నన్ను పోగొట్టుకోవటం నీకు ఎంత ఆపాయ కరమో బాగా ఆలోచించుకో. జాగ్రత్త,\" అని చెప్పాడు.\nత్రిలోకనుందరి కంట తడి పెట్టుకుంటూ, \" నేను మీ ఆజ్ఞలను ఏ మాత్రమూ ఉల్లం ఘించలేదు. ఇకముందు కూడా ఉల్లం ఘించను. మిమ్మల్ని చూసే ప్రాప్తి నాకు లేనేలేదు. మా అక్కలనన్నా చూసి ఆనం దిస్తాను. వాళ్ళు మళ్ళీ వస్తే కొండ దించ మని వాయుదేవుడికి చెప్పండి. ఆ పైన నేను గుడ్డిదాన్నే అనుకుని తృప్తిపడతాను.\" అన్నది.\nఈ మాటలతో త్రిలోకసుందరి హృదయం నవమన్మధుడు ఆమె కళ్ళు తుడిచి, పొంగిపొర్లింది. ఆమె వారికి కమ్మని పిండి ఓదార్చి ఆమెను కౌగలించుకున్నాడు. వంటలతో భోజనం పెట్టింది. వాళ్ళు తిరిగి తెల్లవారేలోపుగా అతను వెళ్ళి విశ్రాంతి తీసుకుంటూ ఆసలు విషయానికి పోయాడు.\nతెల్లవారగానే అక్కలు కొండ మీదికి వచ్చి, తొందరలో లోయలోకి దూకేశారు. మధ్య దారిలో వాయుదేవుడు వారిని పట్టు కుని క్షేమంగా కింద దించాడు. వాళ్ళు గబాగబా భవనంలోకి ప్రవేశించి, ఆనందం అభినయిస్తూ త్రిలోకసుందరిని కౌగలించు కుని, \"కొంచెం ఒళ్ళు చేసినట్టున్నావే. చెల్లెలా? కడుపా ఏమిటి? త్వరలోనే మన్మ చుడి లాటి పిల్లవాణ్ణి కను!\" అన్నారు.\nవచ్చి, తమ చెల్లెలి భర్త ఎలాటివాడని గుచ్చిగుచ్చి అడగసాగారు.\nఅమాయకురాలైన త్రిలోకసుందరి, కిందటిసారి తాను ఏమి చెప్పినదీ గుర్తులేక, తన భర్త నడి వయసువాడనీ, జుట్టు అక్క డక్కడా నెరుస్తున్నదనీ, అతను గొప్ప ధనికవర్తకుడని, వ్యాపారం చేస్తూ ఉంటా డని అన్నది. అలా అని ఆమె తన అక్క లకు దొరికిపోయింది. వాళ్ళు వెంటనే ఆమె మనస్సులో విషం పోశారు, \"అయ్యో, చెల్లెలా! నువ్వెంత అమా యకురాలివే! నీ భర్త ఎవరో కూడా నీకు తెలీదు. అందరి కన్నా నీ క్షేమం హెచ్చుగా కోరే మా దగ్గిరే అబద్ధాలాడుతున్నావు! నీ జాతకంలో నీకు కాబోయే భర్త ఆధ మాధముడని ఉన్నది! వాడు ఏ సర్పరాజో కూడా నీకు తెలీదు. నిన్ను ఈ సుఖసంప దలతో కొంత కాలం మభ్యపెట్టి, వాడి మోజు తీరినాక నిన్ను గుటుక్కున మింగేస్తాడు. అయ్యో, నీ గతి ఏంకానున్నది. తల్లి!\" అని వాళ్ళు మళ్ళీ కోకాలు పెట్టారు.\nఅక్కల మాటలు వినగానే త్రిలోక సుందరికి దడ పుట్టుకొచ్చింది. వాళ్ళు తన క్షేమం కోసం ఆరాటపడుతున్నట్టు ఆమె పూర్తిగా నమ్మింది. వాళ్ళు సూచించిన ప్రమాదం సంభవమేనని అనిపించింది. ఎందు చేతనంటే, తాను తన భర్త వాస్తవ రూపం ఎన్నడూ చూడలేదు. ఆదిగాక అతను తన అక్కల మీద ఎంతో కక్షగా మాట్లాడతూ వస్తున్నాడు. అందుకు కారణం ఏమై ఉంటుంది? వాళ్ళు తనకు రాబోయే అపాయం గురించి హెచ్చరిస్తా రనే అయి ఉంటుంది.\nకొత్తగా పుట్టిన ఈ కంగారులో ఆమె తన ఆక్కలతో, తాను తన భర్తను ఇంత వరకూ చూడలేదని చెప్పేసింది. ఆమె మనస్సు బాగా చెదరి ఉన్నదని గ్రహించి వాళ్ళు ఆమెకు చేయదలచిన దుర్బోధ లన్నీ చేసేశారు.\n\"కంటతో చూడనైనా చూడని భర్తతో కాపరం చేసినదానివి ఎంత అమాయకు రాలివి! అతను తప్పక ఏ రాక్షసుడో, మహా సర్పమో అయి ఉంటాడు. అందుచేత ఎం చేస్తావంటే ఒక కత్తిని పదును పెట్టి సిద్ధంగా ఉంచుకో. రాత్రిపూట నీ మంచం కింద దీవం దాచిపెట్టు. నీ భర్త నిద్రపోగానే, ఒక చేత కత్తిపట్టుకుని, రెండవ చేత దీపం వెలిగించి పట్టుకుని, నీ భర్త మెడ బలం కొద్దీ ఒక్కవేటున నరికెయ్యి. ఏ మాత్రం తటపటాయించినా నువు మాకు దక్కవు!\" అన్నారు అక్కలు.\nతన భర్తలో ఎప్పడైతే విశ్వాసం పోయిందో, అప్పుడే త్రిలోకసుందరి కి అక్కల సలహాలో పూర్తి నమ్మకం కుది చింది. ఆమె వారికి కృతజ్ఞత తెలుపుకుని, వాయుదేవుడి సహాయలతో కొండ ఎక్కించి, వారి ఇళ్ళకు పంపేసింది.\nతరవాత ఆమె ఆ భవనంలో గల ఆయు థాలలో పదునైన కత్తి ఒకటి తీసి తన పడక గదిలో దాచింది. ఒక గిన్నెలో నూనె పోసి, అందులో పత్తివేసి, దాన్ని కూడా మంచం కింద దాచింది. ఆ రాత్రి తన భర్త నిద్రలో ముణిగి, దీర్ఘంగా ఊపిరి తీయటం ప్రారంభించాక ఆమె చీకట్లో లేచి, కత్తి పైకి తీసి, దీపం వెలిగించి, రెండూ రెండు చేతులా పట్టుకుని తన భర్త దగ్గిరికి వచ్చింది.\nకాని ఆ దీపం వెలుగులో భర్త ముఖం చూడగానే ఆమెకు అమితాశ్చర్యం కలి గింది. అతను రాక్షసుడూ. నాగుడూ కాడు. అంత అందమైన ముఖాన్ని ఆమె ఎన్నడూ ఊహించలేదు. అతని కేసి చూస్తూ ఆమె పారవశ్యం చెంది, వంగి అతన్ని ముద్దు పెట్టుకోపోయింది. అప్పుడు ఆమె చేతిలోని దీపం నూనె అతని చెంప మీద పడి చుర్రు మన్నది.\nవెంటనే నవమన్మధుడు నిద్రలేచో, తన భార్య చేతిలో కత్తి, దీపమూ చూసి, ఆమె తన నియమాలను ఉల్లంఘించిందని తెలుసుకున్నాడు. ఆతను త్రిలోకనుంద రిలో, \" అభాగ్యురాలా, నీపై ప్రేమకొద్ది నేను నా తల్లి ఆజ్ఞను ఉల్లంఘించాను. గంధర్వుడనై ఉండి కూడా మానవస్త్రాని భార్యగా చేసుకుని నేరస్థుడనైనాను. ఇలా జరగకుండా ఉండగలందులకే నిన్ను మళ్ళీ మళ్ళీ హెచ్చరించాను. దీనికంతకూ ఫలితమేమిటంటే నువు నా తల వరక నిశ్చ యించావు. అయినా నిన్ను వదిలిపెట్టటం తప్ప నీకు మరే శిక్షా ఇవ్వలేను, కాని నీకు విషంపోసిన నీ అక్కలను మాత్రం ఇంత టితో విడవను.\" అని అప్పుడే బయటికి వెళ్ళిపోయాడు.\nత్రిలోకసుందరి ఆతని పాదాల మీద పడి, గుండెపగిలేటట్టు ఏడ్చింది, కాని ప్రయోజనం లేకపోయింది. ఆమె ఎలాగైనా తన భర్తను చేరుకోవాలనీ, అతని భార్యగా కాకపోతే పరిచారికగానైనా అతనికి చచ్చే దాకా సేవ చేయాలనీ నిర్ణయించుకుని, దారిలేనిమార్గాన పడుతూలేస్తూ బయలు దేరింది.\nకొంతకాలానికి ఆమె తన పెద్ద అక్క ఉండే ఊరు చేరి, అక్కను కలుసుకుని, \"అక్కా, నువు సలహా చెప్పినట్టే చేశాను. నా భర్త మనం అనుకున్నట్టు హీనుడు కాడు. ఆతను గంధర్వ యువరాజు, నవ మన్మధుడు. తన ఆజ్ఞ ఉల్లంఘించి వందుకు నన్ను ఇంటి నుంచి వెళ్ళ -గొట్టాడు. ఆయన నిన్ను పెళ్ళాడతాడట!\" అని చెప్పింది.\nఈ మాట చెప్పి త్రిలోక సుందరి వెళ్ళి పోగానే ఆమె పెద్దక్క తన భర్తకు ఏవో అబద్ధాలు చెప్ప ఇంటి నుంచి బయలు దేరింది. ఆమె కొండ మీదికి చేరి, \" నవ మన్మధుడా, నీ కోసం వచ్చాను.\" అంటూ లోయలోకి దూకేసింది. ఆమెను ఈసారి ఏ వాయుదేవుడూ పట్టుకోకపోవటంచేత ఆమె కింద పడుతూనే ప్రాణాలు వదిలింది.\nత్రిలోకసుందరి తన రెండో అక్క మీద కూడా ఇలాగే వగ తీర్చుకున్నది. ఆమె కూడా నవమన్మథుడికి భార్య అవుదామన్న దురాశతో కొండ మీది నుంచి లోయలోకి దూకి చచ్చిపోయింది.\nఇదే సమయంలో గంధర్వరానికి తన కొడుకు చేసిన పని తెలిసి వచ్చింది. ఆమెకు బద్దశత్రువైన త్రిలోకసుందరిని అతను మోహించి తనకు ద్రోహం చేశాడు. దీనికి తోడు అతను తిరిగి వచ్చేసరికి అతని చెంప మీద బొబ్బ ఉన్నది.\n\"\"నా ఆజ్ఞను ధిక్కరించటమే గాక, నా పరమశత్రువును కోడలుగా ఎలా ఆమోదిస్తా ననుకున్నావు?\" అన్న దామె తన కొడుకుతో. అనాటి నుంచి ఆమె అతన్ని ఇల్లు కదల కుండా ఉంచేసింది. కొంతకాలానికి త్రిలోకసుందరి గంధర్వ లోకం చేరుకుని, గంధర్వరాణి ఉండే చోటికి వచ్చింది, గంధర్వరాణి భటులు ఆమెను పాల్చుకుని, ఆమెను పట్టుకుని గంధర్వరాము వద్దకు లాక్కొచ్చారు.\n\"అత్తగారి అడుగులకు మడుగులొత్త వచ్చావా? లేక ముఖం కాలి బాధపడు తున్న నీ మొగుణ్ణి పరామర్శించ వచ్చావా?\" అని త్రిలోకసుందరిని నానా హింసలూ పెట్ట మని ఆమె తన నౌకర్లను అజ్ఞాపించింది.\nనవమన్మ థుడు త్రిలోకసుందరిని చూసి జాలిపడ్డాడు. తన తల్లి ఆమెను రోజూ హింసలు పెట్టుతూ ఉండటం చూసి అతను భరించలేకపోయాడు. ఆదిగాక అతను త్రిలోకసుందరి వియోగాన్ని భరించలేని స్థితికి వచ్చాడు.\nఅందుచేత ఆతను తల్లిలేని సమయంలో తిన్నగా దేవేంద్రుడి వద్దకు వెళ్ళి తన కథ అంతా చెప్పి, తన తల్లి తన భార్యకు చేస్తున్న దురన్యాయాన్ని గురించి ఫిర్యాదు చేశాడు.\nవెంటనే దేవేంద్రుడు సభ ఏర్పాటుచేసి. ఆ సభకు గంధర్వరాణిని, నవమన్మధుణ్ణి. త్రిలోకసుందరినీ పిలిచి, గంధర్వరాణి ప్రవర్తనకు సంజాయిషీ అడిగాడు.\n\"గంధర్వుడైన నా కొడుకు మనుష్య మాత్రురాలిని ఎలా భార్యగా చేసుకుంటాడు? మనుష్యులకూ దేవతలకూ తేడా లేదా? వారిద్దరికీ పిల్లలు పుట్టితే వారెవరవుతారు? వాళ్ళకు ఏ లోకంలోనూ చోటు ఉండదే!\" అన్నది గంధర్వరాణి,\n\"అదొక పెద్ద సమస్య కాదు. ఈ పిల్ల చేత అమృతం తాగించి, దేవత్వం ఇద్దాం!\" అంటూ దేవేంద్రుడు అమృతం తెప్పించి, త్రిలోకముందరి చేత తాగించాడు.\nఅంతటితో పోనివ్వక దేవేంద్రుడు నవ మన్మథుడికి, త్రిలోకసుందరికీ దేవలోకం లోనే తన ఎదట వివాహం జరిపించి, వారిద్దరి దాంపత్యానికి ఎలాటి అక్షపణా లేకుండా చేశాడు. అప్పటికే గర్భవతిగా ఉన్న త్రిలోకనుందరి దేవతాంశ గల ఒక కొడుకును కన్నది.",
            "book_page_end": 39
        },
        {
            "title": "అదృష్టం",
            "book_page_start": 41,
            "pdf_page_start": 51,
            "pdf_page_end": 52,
            "author": "చందమామ బృందం",
            "genre": "జానపద కథ, నీతి కథ",
            "moral": "మంచివారికి అదృష్టం ఎప్పుడూ తోడై ఉంటుంది. చెడ్డవారి దురాశ, అసూయ వారిని నాశనం చేస్తాయి.",
            "keywords": [
                "మంచివాడు",
                "చెడ్డవాడు",
                "అదృష్టం",
                "కలలు",
                "బిందె"
            ],
            "characters": [
                "మంచివాడు",
                "చెడ్డవాడు",
                "మంచివాడి భార్య"
            ],
            "locations": [
                "ఊరు",
                "పొలం"
            ],
            "content": "ఒక ఊళ్ళో ఇద్దరు ముసలి వాళ్ళు ఉండే వాళ్ళు. ఒకడు మంచివాడు, ఒకడు చెడ్డ వాడు, ఒక వీడు సంవత్సరాది రోజున ఆ ఇద్దరూ కలుసుకున్నారు.\n\"నాకు రాత్రి చిత్రమైన కల వచ్చింది. నా అదృష్టం ఆకాశం నుంచి వచ్చి పడం దట.\" అన్నాడు మంచివాడు.\n\"చిత్రంగానే ఉన్నది. ఎందుకంటే, నాకూ నా అదృష్టం కలలో వచ్చింది. ఆది భూమిలో నుంచి వచ్చిందట,\" అన్నాడు చెడ్డవాడు.\n\"ఎవరి ఆదృష్టం ఎలా వస్తుందో చూద్దాం.\" అని మంచివాడు తన ఇంటికి వెళ్ళిపోయాడు.\nకొన్ని రోజులు గడిచాక చలిరోజులు వెనకపడ్డాయి.\n\"ఇవాళ పాలం పని ప్రారంభించ వచ్చు.\" అనుకుని మంచివాడు పారా, పలుగూ తీసుకుని పొలానికి వెళ్ళి, తవ్వటం మొదలు పెట్టాడు. ఉన్నట్టుండి పలుగుకు ఏదో తగిలి ఖంగుమన్నది.\nతన పొలంలో పలుగు రాళ్ళు ఎలా వచ్చాయా అని ఆశ్చర్యపడుతూ, తవ్వి తీసి చూస్తే అది ఒక బిందె! అమిత ఆశ్చ ర్యంతో మంచివాడు దాని మూత తీసి చూసే సరికి, అందులో బంగారు కాసులూ, మొహ రీలూ కనిపించాయి. మంచివాడు ఆ బిందెను తిరిగి యధాప్రకారం పెట్టేశాడు.\n\"పాపం, ఈ నిధి ఆ ముసలాడిది అయి ఉంటుంది. తన అదృష్టం భూమిలో దొరికి నట్టు సంవత్సరాదినాడు అతను కల వచ్చిం దన్నాడు. వెళ్ళి అతనితో చెబుతాను,\" అను కొని మంచివాడు చెడ్డవాడి దగ్గిరికి వెళ్ళి. \"పెద్దయ్యా, నీ అదృష్టం నా పొలంలో దొరికింది. బిందె నిండా బంగారు కాసులూ, మొహరీలూ ఉన్నాయి. నా పొలానికి వెళ్లి తెచ్చుకో.\" అని చెప్పి, తాను తన ఇంటికి వెళ్ళిపోయాడు.\nఅతను ఇంటికి వెళ్ళి తన భార్యతో జరి గిన దంతా చెప్పి. \" తన అదృష్టం నా పాలంలో దొరికిందని చెబితే, పాపం, పెద్ద వాడు చాలా సంతోషించాడు. ఈ పాటికి అతను వించెను ఇంటికి తెచ్చుకుని ఉంటాడు.\" అన్నాడు.\n\"న్యాయమైన పని చేశావు.\" అన్నది మంచివాడి భార్య.\nఈ లోపల చెడ్డవాడు మంచివాడి పొలా నికి వెళ్ళాడు. బిందె తవ్విన చోటు కనిపి స్తూనే ఉన్నది. పై మట్టి తొలగించగానే బిందె కనబడింది. చెడ్డవాడు ఆత్రంగా ఆ బిందెను పైకి తీసి, మూత తెరిచి చూకాడు.\nఅయితే అతనికి బిందె లోపల కాసులూ, మొహరీలూ కనిపించటానికి బదులు పాములు మెలితిరుగుతూ కనిపించాయి.\nచెడ్డవాడికి చెప్పరాని కోపం వచ్చింది.\n\"దొంగ వెధవ, ఎంత మోసం చేశాడూ! ఇందుకు వాడికి తగిన ప్రాయశ్చిత్తం చెయ్యక మానను!\" అనుకుని చెడ్డవాడు బిందెను ఇంటికి పట్టుకుపోయాడు.\nఆ రాత్రి చెడ్డవాడు ఆ బిందెతో సహా మంచివాడి ఇంటికి వచ్చి. నిచ్చెన వేసి ఇంటి కప్ప ఎక్కి, దానిలో నుంచి లోపలికి చూశాడు. చలిమంటకు వీపు పెట్టి మంచి వాడు పడుకుని ఉండటం చెడ్డవాడికి కని పించింది. తనకు ఇంత ద్రోహం చేసి, నిశ్చింతగా చలి కాచుకుంటున్న మంచివాణ్ణి చూస్తే చెడ్డవాడికి మరింత కోపం వచ్చింది.\nఅతను విందె మీది మూత తీసి, దానిని పొగగూడులో నుంచి లోపలికి పెట్టి, కుమ్మ రించాడు.\nకాని చెడ్డవాడు అనుకున్నట్టు పాములు వడటానికి బదులు, బంగారు కాసులూ, మొహరీలూ మంచివాడి చుట్టూ పడ్డాయి.\nఅతను ఆనందంతో భార్యను లేవి, \"చూశావా, నా కల నిజమయింది. మన అదృష్టం ఆకాశం నుంచి పడింది.\" అన్నాడు.\nఆటుతరవాత మంచివాడు దారిద్ర్య మన్నది ఎరగకుండా సుఖంగా జీవించాడు.",
            "book_page_end": 42
        },
        {
            "title": "ఇద్దరు జ్యోతిష్కులు",
            "book_page_start": 43,
            "pdf_page_start": 53,
            "pdf_page_end": 55,
            "author": "ఎ. ఆనందసాగర్",
            "genre": "నీతి కథ, తెలివైన కథ",
            "moral": "శాస్త్రజ్ఞానంతో పాటు లోకజ్ఞానమూ, ఊహాశక్తీ తోడు కాకపోతే అది బాగా రాణించదు.",
            "keywords": [
                "జ్యోతిష్యం",
                "జోస్యం",
                "సుగుణశర్మ",
                "రామశాస్త్రి",
                "ఊహాశక్తి"
            ],
            "characters": [
                "సుగుణశర్మ",
                "రామశాస్త్రి",
                "అవంతీరాజు",
                "మంత్రి"
            ],
            "locations": [
                "కళింగపురం",
                "అవంతీ నగరం",
                "రాజసభ"
            ],
            "content": "కళింగపురంలో సుగుణశర్మ అనే జ్యోతి స్కుడు ఉండేవాడు. ఆయన జ్యోతిషం లోనూ, గణితంలోనూ సంపూర్ణమైన పాండి త్యం సంపాదించాడు. ఆయన జరిగినది, జరగబోయేదీ చాలా ఖచ్చితంగా చెప్పగలిగే వాడు. ఆ కారణంగా ఆయన చాలా ధనమూ, గొప్ప కీర్తి గడించాడు. ఆయనకు \"త్రికాలజ్ఞుడు\" అన్న బిరుదు ఉండేది. ప్రజలు ఎంతగానో గౌరవించేవారు.\nకొంత కాలానికి సుగుణకర్మకు, తనను మించిన జ్యోతిష్కుడు ప్రపంచంలో ఎక్క డన్నా ఉన్నాడేమో తెలుసుకోవాలని కోరిక కలిగింది. ఆ ఉద్దేశంతో ఆయన చాలా దేశాలు తిరిగి, ఎందరో పేరు మోసిన జ్యోతి ష్కులను కలుసుకున్నాడు. కాని వారిలో ఒక్కడూ తనకోసం రాగలవాడు ఆయనకు కనిపించలేదు. చాలామంది చిలవలూ పలవలూ కల్పించి చెప్పారు. కొందరు నోటికి వచ్చిన అబద్ధాలు చెప్పారు. అలాటి జ్యోతిష్కుల మూలానే ప్రజలకు శాస్త్రం పైన విశ్వాసం పోతున్నదని సుగుణశర్మ బాధపడ్డాడు.\nఆయన ఇలా దేశాటన చేస్తూ ఉండగా, ఆవంతీ నగరంలో ఉండే ఆస్థాన జ్యోతి మ్కడు పేరు ప్రఖ్యాతులుగల వాడనీ, జ్యోతిశ్శాస్త్రంలో చాలా గట్టి వాడనీ తెలియ వచ్చింది.\nసుగుణశర్మ ఆవంతీ నగరం చేరుకుని రాజసభకు వెళ్ళాడు. అవంతీరాజు సుగుణ శర్మ ఖ్యాతి గురించి విని ఉండటం చేత, సుగుణ శర్మను ఎంతో గౌరవించి, తన ఆస్థాన జ్యోతిష్కుడైన రామశాస్త్రిని పరి చయం చేశాడు. తరవాత ఇద్దరు జ్యోతి ష్కులూ చర్చలోకిదిగి ఒకరిలోతు ఒకరు తెలుసుకోవటానికి ప్రయత్నించారు. వారి వాదోపవాదాలు వింటున్న సభికులకు వారిలో ఎవరు గొప్ప అయినదీ తెలుసుకోవటం సాధ్యంకాలేదు.\nరాజుకు కూడా ఆ జ్యోతిమ్క లిద్దరికీ పరీక్షపెట్టి, వారిలో ఎవరు గొప్ప అయినది తేల్చుకోవాలని బుద్ధిపుట్టింది. మంత్రి సలహాపై వారిద్దరికీ ఒక పరీక్ష పెట్టదలచి, \"ఈ సాయంకాలంలోగా ఈ ప్రాంతంలో జరగబోయే ఒక సంఘటనను మీరిద్దరూ జోస్యం చెప్పండి. ఎవరు చెప్పి నది అక్షరాలా నిజమవుతుందో చూడాలని కుతూహలంగా ఉన్నది.\" అన్నాడు.\nరాజు ఇలా అనగానే, ఆస్థాన జ్యోతి స్కుడు రామశాస్త్రి ఏవో లెక్కలు గుణించి, \"ఇప్పటికి సరిగా మూడు గంటలకు ఉరు ములతోనూ, మెరుపులతోనూ, తీవ్రమైన గాలి తోనూ పెద్ద గాలివాస వస్తుంది. ఆ సమ యంలో ఒక పెద్ద తెల్లని చేప సరిగా రాజ భవన సింహ ద్వారంవద్ద పడుతుంది.\" అన్నాడు.\nరాజు సంగుతాశర్మ కేసి చూశాడు. సుగుణ శర్మ చిన్నగా నవ్వి. \"మూడు గంటలకు గాలివాన వచ్చేమాట నిజమే, వానతోపాటు పెద్ద చేప పడేమాట నిజమే. కాని అది నల్లగా కనబడుతుంది. అంతే గాక ఆది సింహద్వారానికి అరవై అడుగుల దూరంలో ఉంటుంది.\" అన్నాడు.\nఇద్దరి జోస్యంలోనూ కొంత తేడా ఉండటం చేత ఎవరిమాట నిజమవుతుందో చూడాలని రాజుకూ, మిగిలిన సభికులకూ కూడా కుతూహలం కలిగింది.\nమూడు గంటల గడువు పూర్తికాగానే వర్షం చిన్నగా ప్రారంభమై, చూస్తూండ గానే బ్రహ్మాండమైన గాలివానగా మారింది. ఉరుములతోనూ, మెరుపులతోనూ వాన కురిసి, కొంత సేపటికి నిలిచిపోయింది.\nవాన ఆగిపోగానే రాజు మిగిలినవారిని వెంట బెట్టుకుని రాజభవనం వెలపలకు వచ్చి చూశాడు. సుగుణుశర్మ చెప్పినట్టు గానే ఒక పెద్ద చేప సింహద్వారానికి ఇరవై అడుగుల దూరంలో పడి ఉండటమే గాక, అది నల్లగా కూడా ఉన్నది. రాజు వెంట వున్నవారంతా చాలా ఆశ్చర్యపడ్డారు.\nరాజు సుగుణు శర్మను అభినందిస్తూ, \"మా ఆస్థాన జ్యోతిష్కుడు రామశాస్త్రి కన్న నువే అన్నివిధాలా గొప్పవాడివి. అన్ని రోజులుగా రామశాస్త్రిని మించిన జ్యోతిష్టులు ప్రపంచంలో లేరనుకున్నాను. కాని నువు నిశ్చయంగా అంతకన్న గొప్పవాడివి.\" అన్నాడు.\nరామశాస్త్రి ముఖం అవమానంతో ముడు చుకుపోయింది. అయితే సుగుణశర్మ ఈ పొగడ్తతో పొంగిపోక, రామశాస్త్రిని కౌగ లించుకుని రాజుతో, \"మహారాజా, రామ శాస్త్రి శాస్త్రజ్ఞానంలో నాకు ఏమాత్రమూ తీసిపోడు. అతనికి లోపించినది ఊహాశక్తి మాత్రమే. నిజానికి రామశాస్త్రి చెప్పిన జోస్యం అక్షరాలా నిజమే. ఆ చేప కిందపడి నప్పుడు తెల్లనిదే. అది బురదలో దొర్లి నల్లగా అయింది. ఆదీగాక, అది పడినది. సరిగా సింహద్వారం వద్దనే. అయితే అప్పటి కది బతికి ఉండటం చేత, తన్నుకుని తన్నుకుని ఇరవై అడుగులు దూరంగా వెళ్ళింది. రామశాస్త్రి తన శాస్త్రజ్ఞానానికి ఊహాశక్తి జత చేసినట్టయితే నేను చెప్పినట్టే చెప్పి ఉండేవాడు.\" అన్నాడు.\nసుగుణుశర్మ అన్న మాటలలో నిజం ఉన్నదని రామశాస్త్రి గ్రహించి, అతణ్ణి చాలా మెచ్చుకున్నాడు.\nరాజు ఇద్దరు జ్యోతిష్కులనూ సమంగా సత్కరించి, బ హూకరించాడు. రాజు ఏర్పాటు చేసిన పల్లకీలోనే సుగుణశర్మ స్వదేశానికి తిరిగి వచ్చేశాడు.",
            "book_page_end": 45
        },
        {
            "title": "నవాబు - ఫకీరు",
            "book_page_start": 46,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "నీతి కథ",
            "moral": "యాచించేవాడి కంటే, దేవుడిని తప్ప మరొకరిని యాచించనివాడు గొప్పవాడు.",
            "keywords": [
                "నవాబు",
                "ఫకీరు",
                "యాచన",
                "దైవ ప్రార్ధన",
                "బోధన"
            ],
            "characters": [
                "హరూనల్ రషీదు (నవాబు)",
                "జఫర్ (వజీరు)",
                "మన్సూర్",
                "ఫకీరు"
            ],
            "locations": [
                "బొగ్దాదు నగరం",
                "వనం"
            ],
            "content": "ఒక వనంలో గొప్ప జ్ఞానీ అయిన పనీరు నివసించేవాడు. ఆయన దర్శనం చేసుకుని, జ్ఞాన బోధ వినటానికి అనేకులు ఆయన కుటీరానికి వస్తూ ఉండేవారు.\nభక్తుల సంఖ్య పెరుగుతున్న కొద్ది పకీరుకు వారిని ఆదరించటం పెద్ద సమస్య అయింది.\nఅందుచేత ఆయన ధన సహాయం కోరి నవాబు వద్దకు వెళ్ళాడు. నవాబుకు ఫకీర్ణంటే ఆచరం కావటం చేత రాజభటులు ఫకీరును లోపలికి తీసుకుపోయి, ఒక గదిలో కూర్చో బెట్టారు.\nఆ సమయంలో నవాబు దైవప్రార్ధన చేస్తూ, తన రాజ్యాన్ని మరింత పెద్దది చెయ్య మని, తనకు మరింత సంపద కలిగించమని దేవుణ్ణి వేడుకుంటున్నాడు.\nఅది వినగానే ఫకీరు లేచి బయటికి నడిచాడు. అప్పుడే ప్రార్ధనలు ముగించి అవతలిక వచ్చిన నవాబు, తన కోసం వచ్చిన ఫకీరు తనను చూడకుండానే వెళ్ళి పోతున్నందుకు. ఆశ్చర్యపడి, పకీరును వెనక్కు పిలిపించి, ఎందుకు వెళ్ళిపోతున్నారని అడిగాడు..\n\"నాయనా, నిన్ను యాచింతామని వచ్చాను. కాని నుపూ యాచకుడు వేనని తెలిసి వెళ్ళిపోతున్నాను.\" అన్నాడు వకరు.",
            "book_page_end": 46
        },
        {
            "title": "మూగప్రేమ",
            "book_page_start": 47,
            "pdf_page_start": 57,
            "pdf_page_end": 58,
            "author": "పి. యస్. మోహన్",
            "genre": "జంతు కథ, నీతి కథ",
            "moral": "జంతువులకు శిక్షణ ఇవ్వడంలో ప్రేమ ఉన్నా కూడా క్రమశిక్షణ కోసం కొంత హింస అవసరం కావచ్చు, కానీ అది క్రూరత్వం కాదు.",
            "keywords": [
                "పులి",
                "క్రమశిక్షణ",
                "జంతు ప్రేమ",
                "రాజు",
                "కారాగృహం"
            ],
            "characters": [
                "రాజు",
                "పులి యజమాని",
                "పులి",
                "పోషకులు"
            ],
            "locations": [
                "నగరం",
                "కారాగృహం"
            ],
            "content": "ఒక రాజుకు జంతువులంటే చాలా ప్రేమ.\nఆయన ఎంత క్రూరమృగాన్ని కూడా హింసించేవాడు కాడు. పై పెచ్చు, నోరు లేని జంతువులను హింసించే వారిని కఠి నంగా శిక్షించేవాడు.\nఒక రోజు రాజు గుర్రం మీద నగరంలో తిరుగుతూండగా ఒక చోట ఒక మనిషి ఒక పెద్దపులిని కర్రతో కొట్టుతూ కనబడ్డాడు.\nఆ మనిషి పులిని అలా హింస పెట్టటం చూసి రాజు ఉగ్రుడై, \"ఆ నోరు లేని జంతు వును ఎందుకు అలా హింస పెట్టెస్తు న్నావు?\" అని కోపంగా అడిగాడు,\n\"మహారాజా, ఇది నా పెంపుడు పులి. ఎన్నో ఏళ్ళుగా నేను దీన్ని సాకుతున్నాను. ఇంత కాలమూ బుద్ధిగానే ఉన్నది, కాని ఇవాళ, నేను చూడకుండా ఒక మేకను చంపేసింది. అందుచేత దీనికి కాస్త బుద్ధి చెబుతున్నాను.\" అన్నాడు ఆ మనిషి..\nఈ మాట విని రాజు మరింత మండి పడి, నువు నోరు లేని జంతువును హింసిం చటం శాసన విరుద్ధం,\" అని ఆ మనిషిని కారాగృహంలో పెట్టించాడు.\nవెళ్ళిపోతూ ఆ మనిషి.. \"మహారాజా. నా పులిని జాగ్రత్తగా చూడండి!\" అన్నాడు.\nరాజు వద్ద ఆదివరకే అనేక పులులు పెరుగుతున్నాయి. ఈ పులిని కూడా తీసుకు పోయి వాటిలో చేర్చారు.\nకొద్ది రోజులు గడిచాయి. రాజు ఒక నాడు తన పెంపుడు జంతువుల పెట్టు పోతలూ, యోగక్షేమాలూ స్వయంగా విచా రిస్తూ పులులున్న చోటికి వచ్చాడు. అక్కడి పులుల మధ్య ఆయనకు బక్కచిక్కి, బల హీనంగా ఉన్న పులి కనబడింది.\n\" ఈ పులి ఇలాగున్న దేమిటి? దీనికే మైనా జబ్బా? చికిత్స ఏమైనా చేస్తున్నారా?\" అని అక్కడి పోషకులను అడిగాడు రాజు. \"మహారాజా, ఇది కొత్తగా వచ్చిన పుట్టి. ఇది ఇక్కడికి వచ్చిన తరవాత ఆహారం ముట్టలేదు. నీరు తాగ లేదు. ఇన్నాళ్ళూ అలాగే పడి ఉన్నది, \" అన్నారు పోషకులు.\n\" ఇది ఎక్కడి నుంచి వచ్చింది?\" అని రాజు మళ్ళీ అడిగాడు.\n\"దీని యజమానిని తమరు కారా గృహంలో పెట్టించాడు. ఇది అతని పెంపుడు పురి.\" అని పోషకులు తెలిపారు.\nరాజు కప్పుడు జరిగిన సంగతి జ్ఞాపకం వచ్చింది.\n\"కారాగృహం నుంచి ఆ మనిషిని తీసుకురండి,\" అని రాజు తన భటులను ఆజ్ఞాపించాడు. వాళ్ళు ఆ మనిషిని తీసుకు వచ్చారు.\n\"నీ పులికి నువు ఏమి ఆహారం పెట్టే వాడివి? అది ఏం తినేది?\" అని రాజు అడిగాడు.\n\"అన్ని పులులలాగే అది కూడా మాంసం తింటుంది. మహారాజా!\" అన్నాడు ఆ మనిషి..\n\" అది నా దగ్గిరికి వచ్చాక ఏమీ తినక, చిక్కి శల్యమయింది!\" అన్నాడు రాజు.\nఆ మనిషి అదుర్దాపడుతూ, \"నేను దాన్ని ఒకసారి చూడాలి, మహారాజా!\" అన్నాడు.\nఇద్దరూ కలిసి పులులున్న చోటికి వెళ్ళారు. ఆ పులి తన యజమానిని చూడ గానే లేచి వచ్చి, అతని కేసి రుద్దుకుంటూ, అతన్ని నాకింది. దాని స్థితి చూసి ఆ మనిషి దాన్ని కౌగలించుకుని బావురుమని ఏడ్చాడు.\nఅతని చేత్తో ఆహారం పెడితే పులి ఆవు దావురున తిన్నది. ఇది చూడగానే రాజుకు కనువిప్ప కలిగింది. జంతువులకు క్రమ శిక్షణు ఇవ్వటానికి కొంత హింసించ వలసి వస్తుంది. అది క్రూరత్వం అనిపించుకోదు.\nఆ మనిషికి పులి మీదా, ఆ పులికి అతని మీదా ఉన్న ప్రేమలో తనకు నూరోవంతైనా లేదనీ, తనను ఎన్నడూ ఏ నోరులేని ప్రాణి ప్రేమించలేదనీ రాజు గ్రహించాడు.\nరాజు అతని శిక్ష రద్దు చేసి, తన వద్ద ఉన్న మృగాలన్నిటికీ అతన్ని ప్రధాన పోషకుడుగా నియమించాడు.",
            "book_page_end": 48
        },
        {
            "title": "మహాభారతం",
            "book_page_start": 49,
            "pdf_page_start": 59,
            "pdf_page_end": 65,
            "author": "చందమామ బృందం",
            "genre": "పౌరాణికం, సాహసం",
            "moral": "జ్ఞానంతో కూడిన వినయం బలాన్ని మించినది. వీరుడికి తన గమ్యాన్ని చేరుకోవడానికి పట్టుదల అవసరం.",
            "keywords": [
                "భీముడు",
                "హనుమంతుడు",
                "సౌగంధిక పుష్పాలు",
                "కుబేరుడు",
                "జటాసురుడు"
            ],
            "characters": [
                "హనుమంతుడు",
                "భీముడు",
                "ద్రౌపది",
                "ధర్మరాజు",
                "ఘటోత్కచుడు",
                "అర్జునుడు",
                "జటాసురుడు",
                "కుబేరుడు",
                "మాతలి"
            ],
            "locations": [
                "గంధమాదన పర్వతం",
                "అరటితోట",
                "సౌగంధిక వనం",
                "సర నారాయణాశ్రమం"
            ],
            "content": "హనుమంతుడు అరటితోట మధ్య పడు కుని ఉన్నాడు. ఎర్రని ముఖమూ, పచ్చని కళ్ళూ, బంగారం లాటి శరీరమూ, పెద్ద మూపులూ కలిగి, దారికి అడ్డంగా పడుకుని ఉన్న హనుమంతుణ్ణి చూసి భీముడు ఏ మాత్రమూ భయపడక, దగ్గిరికి వచ్చి సింహనాదం చేశాడు.\nహనుమంతుడు కళ్ళు తెరిచి భీముని చూసి, చిన్నగా నవ్వుతూ, \"నాయనా, ముసలివాణ్ణి, జబ్బువాణ్ణి. అలిసిపోయి సుఖంగా నిద్ర పోతూంటే ఎందుకు లేపావు? నా వంటి జంతువుల మీద నీ వంటి జ్ఞాని భూతదయ చూపవచ్చునే! నీకు పెద్ద వాళ్ళను ఆదరించటం కూడా తెలియదు లాగున్నది. అసలు ఇటుగా ఒంటరిగా ఎందుకు వచ్చావు? ముందున్న ప్రదేశం దేవతలు సంచరించేది. అక్కడికి మను మలు పోరాదు. నా మాట విని తిరిగి వెళ్ళు.\" అన్నాడు.\n\"నేను క్షత్రియుణ్ణి. కురువంశాన పుట్టిన వాణ్ణి, నా పేరు భీమసేనుడు, నువు ఎవ చివి? ఇక్కడ ఎందుకున్నావు? నీ కి కోతి రూపం ఎలా వచ్చింది? నాకు దారి ఇయ్యి.\" అన్నాడు భీముడు.\n\"నేను వానరుఖ్, దారి తొలగను. ఆమా యిత్యం చెయ్యక, మర్యాదగా తిరిగి వెళ్ళిపో.\" అన్నాడు హనుమంతుడు.\n\"దారి తొలగకపోతే అఘాయిత్యల చెయ్యటం కాదు. నీకు ఆపాయమే చేస్తాను.\" అన్నాడు భీముడు. 31. సౌగంధిక పుష్పాపహరణం\n\"అన్నా, నేను చాలా ముసలివాణ్ణి, జబ్బు మనిషిని, కదలలేను. నీకు నిజంగా వెళ్ళాలనే ఉంటే నన్ను దాటిపో,\" అన్నాడు హనుమంతుడు..\n\"దాటి వెళ్ళటం చాలా తప్పని నాకు తెలుసు, లేకపోతే, హనుమంతుడు నము ద్రాన్ని దాటినట్టు ఎప్పుడో దాటకపోయానా?\" అన్నాడు. భీముడు.\n\"ఎవడా హనుమంతుడు? వాడు నము ద్రాన్ని ఎందుకు దాటవలిసి వచ్చింది?\" అని హనుమంతుడు అడిగాడు.\n\"నా లాగే హనుమంతుడు కూడా వాయు దేవుడి కొడుకు. నాకు అన్న అన్నమాట. చాలా గొప్పవాడు. రాముడి భార్యను లంకాధిపతి ఎత్తుకుపోతే, హనుమంతుడు ఆమెను వెతుకుతూ సముద్రం దాటి లంకకు వెళ్ళాడు. నేను కూడా ఆ హను మంతుడికి తీసిపోని బలపరాక్రమాలూ. శక్తి కలవాణ్ణి, మంచిగా నాకు దారి ఇయ్యి. లేదా దెబ్బతింటావు.\" అన్నాడు భీముడు.\nహనుమంతుడు భీముడి గర్వం తెలుసు కుని, నవ్వు అపుకుంటూ, \" నాయనా, నన్నెందుకు బాధిస్తావు? నా తోకను పక్కకు నెట్టి నీ దారిన నువు వెళ్ళు.\" అన్నాడు.\nభీముడు నిర్లక్ష్యంగా ఎడమచేత్తో హను మంతుడి తోక పట్టి ఎత్తబోయినాడు. కాని అది కదలలేదు. అమితాశ్చర్యంతో అతను హనుమంతుడి తోకను రెండు చేతులా పట్టి, తన కున్న బలమంతా ఉపయోగించి కూడా ఆ తోకను కదల్చలేక పోయాడు.\nభీముడికి చచ్చేసిగ్గు వేసింది. అతను చేతులు రెండూ జోడించి, \" బాబూ. నా ప్రగల్భాలు మన్నించు. నువు ఏ నిద్దు డివో, గంధర్వుడివో గాని, మామూలు వాన రుడివి మటుకు కావు, అభ్యంతరం లేక పోతే నీ కధఏమిటో చెప్పు. నన్ను నీ శిష్యు డుగా భావించుకో!\" అన్నాడు.\nదానికి హనుమంతుడు, \"బాబూ, నేనే హనుమంతుణ్ణి, వాలి సుగ్రీవులకు వైరం పచ్చినప్పుడు సుగ్రీవుడు నా సహాయం కోరి. నాతో స్నేహం చేశాడు.\" అంటూ రామాయణ కాలం నాటి తన కథ అంతా వినిపించాడు. చివరకు హనుమంతుడు. \"నేను ఇక్కడే ఉంటున్నాను. ఇక్కడ గంధర్వులూ, విద్యాధరులూ కూడా రోూ రామకథను పాటలు కట్టి పాడుతూ ఉంటే విని సంతోషిస్తూ ఉంటాను. ఈ ప్రదేశం మనుష్యులు రాదగినది కాదు. ఇక్కడికి ఎందుకు వచ్చావు?\" అని భీముణ్ణి అడిగాడు.\nభీముడు హనుమంతుడికి సాష్టాంగపడి, \"మహాత్మా, ఇవాళ నీ దర్శనం చేయటం వల్ల నా జన్మ సార్థకమయింది. సముద్రం దాటిన నాడు నీ రూపం ఎలా ఉన్నదీ చూపి నన్ను ధన్యుణ్ణి చెయ్యి.\" అన్నాడు.\n\"ఆ నాటి రూపం ఈ నాడు చూపటం నాకు సాధ్యమా, నాయనా? కాలంతోపాటు సమస్తమూ మారటం లేదా?\" అన్నాడు హ నుమంతుడు.\nఅయినా భీముడు వదిలిపెట్టలేదు. అప్పుడు హనుమంతుడు తన శరీరాన్ని భయంకరంగా పెంచాడు. ఆ శరీరం అరటి తోటంతా ఆక్రమించుకుని, ఆకాశం తాకు తున్నట్టుగా ఉండి, సూర్యుడి లాగా ప్రకా శిస్తున్నది. కళ్ళు నిప్పుకణాల లాగా ఉన్నాయి. కోవలు దీర్గంగానూ, క్రూరం గానూ ఉన్నాయి. కనుబొమలు దట్టంగా, ముడిపడి ఉన్నాయి. తోక బ్రహ్మండంగా పెరిగి, నేలను కొట్టుతున్నది.\nహనుమంతుడు భీముడితో, \" నా రూపం చూశావా, నాయనా? అవసరమైనప్పుడు నా శరీరాన్ని ఇంకా పెంచగలను. శత్రువుల ఎదట ఇంకా భయంకరంగా ఉంటాను. నువు ఆ రూపాన్ని చూడలేవు.\" అన్నాడు.\nభీముడు, \"మహాత్మా, దీన్ని చూడలే కుండా ఉన్నాను. కళ్ళు చీకట్లు కమ్ము తున్నాయి. ఈ రూపాన్ని ఉపసంహరించు,\" అని బతిమాలుకున్నాడు.\nహనుమంతుడు తన మామూలు రూపం ధరించి, భీముణ్ణి కౌగలించుకుని, \"నాయనా, ఇది సౌగంధిక వనానికి దారి వెళ్లిరా. నీకు శుభం కలుగు గాక. నీకు కష్టం కలిగి నప్పుడు నన్ను తలుచుకో. సాహసించి ఆయుధాలుధరించి ఇక్కడి కెందుకు వచ్చావు?\" అని అడిగారు.\n\" నేను కురువంశంవాణ్ణి, పాండురాజు కొడుకును. ధర్మరాజు తమ్ముణ్ణి. ఈ సౌగంధిక పుష్పాల కోసం వచ్చాను.\" అన్నాడు భీముడు.\n\"ఇది కుబేరుడి వనం. ఇక్కడికి మను ష్యులు రారాదు. కుబేరుడి అనుమతి పొంది కావలసినన్ని పూలు కోసుకుపో,\" అన్నారు రాక్షసులు.\n\"కుబేరుడు ఎక్కడ ఉన్నాడో! కాక పోయినా, నాలుగు పూల కోసం నే నతన్ని బిచ్చ మడగాలా? నేను క్షత్రియుణ్ణి. కోరి నది బలంతో సాధించటం నా ధర్మం. ఇదేమీ కుబేరుడి పెరడు కాదు. ఇది దేవుడు సృష్టించిన చోటు. ఇక్కడ ఒకరిని మరొ కరు యాచించేదేమిటి?\" అని భీముడు, రాక్షసులు వద్దంటున్నా వినకుండా, సౌగం ధిక పుష్పాలున్న కొలనులోకి దిగాడు.\nఅది చూసి రాక్షసులు భీముడి మీద కలియబడ్డారు. భీముడు తన గద గిరగిరా తిప్పి కొందరు రాక్షసులను చావగొట్టాడు. వారిలో కొందరు వెళ్ళి కుబేరుడితో ఇలా జరిగిందని చెప్పారు.\n\"భీముణ్ణి పూలు కోసుకోనివ్వండి. నా కేమీ అభ్యంతరం లేదు. మీరు అతనికి అడ్డు వెళ్ళకండి.\" అని వాళ్ళతో అన్నాడు కుబేరుడు. ఆ రాక్షసులు తిరిగి వచ్చి చూసేసరికి భీముడు బోలెడన్ని సౌగంధిక పుష్పాలను కోస్తూ కనిపించాడు.\nఈ లోపల ధర్మరాజు, తాము ఉన్న చోట భీముడు కనిపించక పోయేసరికి, \"భీముడు ఎక్కడికి వెళ్ళాడు? నువు ఎక్కడికైనా పంపావా ఏమిటి?\" అని ద్రౌపదిని అడిగాడు.\nభీముడు సౌగంధిక పుష్పాలు తెస్తానని ఈశాన్యంగా బయలుదేరి వెళ్ళినట్టు ద్రౌపది చెప్పింది. అప్పుడు ఘటోత్కచుడు తన పరివారంతో వచ్చి, పాండవులను భీము దున్న చోటికి చేర్చాడు. భీముడు ద్రౌపదికి సౌగంధిక పుష్పాలు ఇచ్చాడు. పాండవులు కుబేరుడి అనుమతి పొంది, అర్జునుడి కోసం ఎదురు చూస్తూ గంధమాదన పర్వతం మీద ఉండి పోయారు. వారందరినీ తిరిగి సర నారాయణాశ్రమం వద్ద చేర్చి ఘటోత్క చుడు తన పరివారంతో సహా సెలవు పుచ్చు కున్నాడు.\nఇలా ఉండగా ఒకనాడు జటాసురు డనే రాక్షసుడు ద్రౌపది ని ఎత్తుకుపోవాలనే దుర్బుద్ధితో, బ్రాహ్మలు వేషం వేసుకుని, ధర్మ రాజు వద్దకు వచ్చి, తాను పరశురాముడి శిష్యుడిననీ, సమస్త శాస్త్రాలూ. అస్త్ర విద్యలూ నేర్చినవాడిననీ చెప్పాడు. ధర్మ రాజు ఆ మాటలు నమ్మి ఆ రాక్షసుణ్ణి తన వెంట ఉండనిచ్చాడు.\nఒకనాడు భీముడు వేటకు వెళ్ళాడు. రోమశుడూ, ధౌమ్యుడూ, అతర మునులూ కాలకృత్యాలు తీర్చుకోవటానికి ఆశ్రమానికి దూరంగా వెళ్ళారు. ఆ సమయంలో జటా సురుడు పాండవుల ఆయుధాలన్నీ కాజేసి, ముగ్గురు పాండవులనూ, ద్రౌపదినీ ఎత్తుకుని పారిపోసాగాడు. సహదేవుడు మాత్రం ఎలాగో వాడి భుజం మీది నుంచి జారి, వాడు కాజేసిన ఆయుధాలలో కత్తి ఒకటి లాగేసుకుని, భీముడి పేరుపెట్టి గట్టిగా అరుస్తూ రాక్షసుడి వెంట పడ్డాడు.\nధర్మరాజు వాడితో, \" ఓరి, దుర్మార్గుడా? ఎందుకిలా అధర్మం చేస్తున్నావు? ధైర్యం ఉంటే మా ఆయుధాలు మా కిచ్చి, మాతో యుద్ధం చెయ్యి. నీకు మే మేమి కీడు చేశాం? పై పెచ్చు మా అతిథిగా ఉంచు కున్నాం.\" అంటూ ధర్మపన్నాలు ప్రారం భించాడు.\nఅది చూసి సహదేవుడు, \"వీడితో మాట లేమిటి? చాతనైతే వాణ్ణి చంపాలి. లేదా వాడి చేతిలో చావాలి. మరో మార్గం లేదు,” అంటూ రాక్షనుడి మీదికి వచ్చాడు. అంత లోనే భీముడు ఎటు నుంచో వచ్చి పడ్డాడు.\nజటాసురుడు ధర్మరాజునూ, నకులుణ్ణి, ద్రౌపదిని కింద దించి భీముడితో కలియ బడ్డాడు. జటాసురుడు బలహీనుడైపోయే దాకా భీముడు వాడితో మల్లయుద్ధం చేసి, చివరకు వాణ్ణి పై కెత్తి, నేల కేసి కొట్టి చంపేశాడు.\nఅందరూ ఆశ్రమానికి తిరిగి వచ్చారు. అర్జును డింకా రాలేదు. అతను వెళ్ళి అయిదేళ్ళయింది. అతని కోసం నిరీక్షిస్తూ పాండవులు ఆ ప్రాంతల ఉండే ఇతర పర్వతాలూ, ఆశ్రమాలూ చూస్తూ శాలం వెళ్ళబుచ్చారు.\nఒకనాడు పాండవులు నలుగురూ ఒక చోట కూర్చుని కబుర్లు చెప్పుకుంటూ ఉండగా ఒక విమానం ఆకాశంలో ప్రకా శిస్తూ కనిపించి, వారున్న కొండ పక్కగా దిగింది. అందులో నుంచి దేవతా పురుషుడు లాగా అర్జునుడు దిగాడు. స్వర్గం నుంచి తిరిగి వచ్చిన అర్జునుడు అన్నలకు నమస్క రించి, తమ్ములను కౌగలించుకుని, వారి పక్కనే కూర్చున్నాడు.\nపాండవులు అంద్రుడి రథాన్ని, దాని అందాన్నీ వింతగా చూశారు; దానికి సారధి అయిన మాతలిని గౌరవించి, మర్యాదలు చేశారు; స్వర్గంలోని క్షేమ సమాచారాలు అడిగి తెలుసుకున్నారు. వారి ప్రశ్నల కన్ని టికీ మాతలి తగిన సమాధానాలు చెప్పి, రధాన్ని తిరిగి స్వర్గానికి తీసుకుపోయాడు.\nఇంద్రుడు అర్జునుడికి అనేక దివ్య వస్త్రా భరణాలు ఇచ్చాడు. అర్జునుడు వాటిని ద్రౌపది కిచ్చి, ధర్మరాజు దగ్గిరే కూర్చుని, స్వర్గంలో తనకు కలిగిన అనుభవాలన్నిటినీ పూసగుచ్చినట్టు వివరించి ఇలా చెప్పాడు: \"చితికి పులోమా, కాలకా అని ఇద్దరు కుమార్తెలు. వాళ్ళు బ్రహ్మను తమ తపస్సు చేత మెప్పించి, తమ సంతతికి దేవడాన వుల చేత చావు లేకుండానూ, హిరణ్య అనే గొప్ప నగరం వారికి నివాసంగానూ వరాలు కోరారు. ఆ కారణంగా పాలోములూ, కాల కేయులూ నగరంలో ఉంటూ, దేవత లను లక్ష్యపెట్టకుండా జీవిస్తూ వచ్చారు. నేను ఆ రాక్షసులను జయించిన అనంతరం, వారి నగరం ప్రవేశించాను. రథం నడవటం చాలా కష్టమయింది. దారికి అడ్డంగా రాక్షసుల శవాలు గుట్టలుగా పడి వున్నాయి. నగర మంతటా రాక్షస స్త్రీల రోదనం వినిపించింది. రథం చప్పుడు విని ఆ స్త్రీలు ఇళ్ళలో దూరి దాక్కున్నారు. ఆ నగరం మొదట నిర్మించినప్పుడు దేవ తల వశంలోనే ఉండేదనీ, ఇంద్రుడు అక్కడ ఉండేవాడనీ, బ్రహ్మ వరం మూలంగా రాక్షసులు దేవతలను వెళ్ళగొట్టి ఆ నగరాన్ని ఆక్రమించుకున్నారని మాతలి నాకు చెప్పాడు. పాలోమ, కాలకేయులను ఎలా నిర్మూలించటం అని ఇంద్రుడు బ్రహ్మను అడగగా, దేవదానవ జాతులకు చెందనివాడి వల్లనే అది సాధ్యమవుతుందని బ్రహ్మ చెప్పాడట. ఇంద్రుడు ఆ పనికి నన్ను నియోగించి, కాలకేయులను చంప టానికే నాకు దివ్యాస్త్రాలను ఇప్పించాడు.\"\nమర్నాడు. అందరూ కాలకృత్యాలు తీర్చుకున్న అనంతరం ధర్మరాజు అర్జునుణ్ణి పిలిచి, అతను సాధించుకు వచ్చిన ఆస్త్రా లను చూపమన్నాడు. అర్జునుడు శుచి అయి, దేవదత్త మనే తన శంఖం మొదలు కుని తన వద్ద గల దివ్యాస్త్రా అన్నిటినీ చూపించసాగారు.\nఆ సమయంలో నారే దుడు వచ్చి అర్జునుడితో, \"అర్జునా. ఈ అస్త్రాలను తగిన కారణం లేకుండా ఎన్నడూ ప్రయోగించకు. అందువల్ల చాలా ప్రమాదం ఉంటుంది. యుద్ధంలో వీటిని నువు ప్రయో గించేటప్పుడు నేను వచ్చి చూస్తానులే!\" అని చెప్పి వెళ్లిపోయాడు.",
            "book_page_end": 55
        },
        {
            "title": "శివపురాణం",
            "book_page_start": 57,
            "pdf_page_start": 67,
            "pdf_page_end": 70,
            "author": "చందమామ బృందం",
            "genre": "పౌరాణికం",
            "moral": "భగవంతుడిని పొందడానికి పట్టుదల, భక్తి అవసరం. పార్వతి తపస్సు, శివుడితో వివాహం ప్రధాన అంశాలు.",
            "keywords": [
                "శివుడు",
                "పార్వతి",
                "తపస్సు",
                "మన్మధుడు",
                "కైలాసం"
            ],
            "characters": [
                "పార్వతి",
                "శివుడు",
                "హిమవంతుడు",
                "మేనక",
                "బ్రహ్మ",
                "విష్ణు",
                "దేవేంద్రుడు",
                "మన్మధుడు"
            ],
            "locations": [
                "శృంగ తీర్థం",
                "కైలాసం"
            ],
            "content": "సౌరదుడు చెప్పిన ప్రకారం పార్వతి తన చెలికత్తెలను వెంట బెట్టుకుని శృంగ తీర్థానికి వెళ్ళి, పంచాక్షరి మహామంత్రం జపిస్తూ తీవ్రమైన తపస్సు చేయసాగింది. ఆమె ఒక్క ఆకు కూడా తినకుండా తపస్సు చేస్తూ ఉండటం చూసి, అక్కడి మునులు అమెను \"అపర్ణ\" అని పిలవ నారం భించారు.\nఒకనాడు మేనకా హిమవంతులు తను కుమార్తెను చూడ వచ్చి, ఆమె కుమ్కించి ఉండటం చూసి భయపడి, \"అమ్మా, ఆహారం కూడా మాని ఎందుకు ఈ ఘోర తపస్సు చేస్తున్నావు? మస్మద్యుణ్ణి మని చేసిన శివుడు నీ పట్ల అనుగ్రహిస్తాడా? అతను విరాగీ, దయాహీనుడూ, ముక్కో పీనూ, అందని పండుకు ఎందుకు ఆశి స్తావు? ఇంటికి వచ్చెయ్యి, \" అన్నారు.\nపార్వతి ఈ మాటలు విని, \"మీరు మొదట నాతో ఏమన్నారు? శివుడికి నన్నిచ్చి పెళ్ళి చేస్తామనలేదా? నా తపస్సుతో నేను ఆయనను మీ అల్లుడుగా చేస్తాను. నా కోసం ఏ మాత్రం దిగులు పడక, మీరు ఇంటికి వెళ్ళి. సుఖంగా వుండండి.\" అని తన తల్లి దండ్రులతో అన్నది.\nఈ లోపుగా శివుడు పార్వతిని ఎలా పెళ్ళాడటమా అని మధనపడి పోతున్నాడు.\nఅప్పుడు బ్రహ్మ, విష్ణు, దేవేంద్రాదులు శివుడి వద్దకు వచ్చి, అతని వల్ల మర్యాదలు పొంది, \"మహేశ్వరా, నువు పార్వతిని పెళ్ళాడి లోకాలకు మేలు చెయ్య వెందుకు? నీకు పుట్టిన కొడుకు చేత తప్ప చావు లేకుండా తారకుడు వరం పొంది ఉన్నాడు. వాడు చస్తేనే గాని లోకాలు సుఖపడవు,\" అన్నారు.\nఈ మాటలకు శివుడు లోపల సంతో షించి కూడా, పైకి వారితో \"పెళ్ళాడితే తపస్సు సాగదు. మన్మభుణ్ణి జయించ వచ్చు గాని స్త్రీల చూపుల బాణాలకు తట్టు కోవటం కష్టం, పార్వతితో గృహస్థాశ్రమం గడపటం కన్న తపస్సు చేసుకోవటమే మంచి దనుకుంటున్నాను.\" అన్నాడు.\nఅందుకు బ్రహ్మ మొదలైనవారు ఒప్ప కోక, గృహస్థాశ్రమమే గొప్పదనీ, భార్య లేనివ్యార్థి ఎవరూ గౌరవించరనీ, శివుడు గృహస్థుగా ఉంటూనే తపస్సు చేసి, రాజ యోగిగా జీవించటం వల్ల లోకాలకు మేలు కలుగుతుందనీ హెచ్చరించారు.\nవారు చెప్పనట్టే చేస్తానని మాట ఇచ్చి శివుడు బ్రహ్మ మొదలైన వారిని పంపే శాడు, కాని, అతనికి పార్వతిపై విరహం ఉన్నప్పటికీ, పార్వతి మనస్సు స్వయంగా తెలుసు కోవాలనిపించింది. అందు చేత ఆయన ముసలి యతి రూపం దాల్చి. చండమూ, కమండలమూ ధరించి, పార్వతి తపస్సు చేసుకుంటున్న చోటికి వెళ్ళాడు.\nపార్వతి ఆయన తేజన్సు చూసి, బ్రహ్మ విష్ణు మహేశ్వరులలో ఒకడై ఉంటాడను కుని, ఆయనను పూజించి, స్వాగతమిచ్చి, \"తమరు ఎవరు? నేను తపస్సుచేసు కుంటున్న ఈ తీర్థ ప్రాంతానికి ఎందుకు వచ్చారు?\" అని అడిగింది.\n\"నేను బ్రహ్మవంశానికి చెందినవార్ణం. లోకాలక్షేమం చూస్తూ తిరుగుతూ ఉంటాను. నువు ఎవరి కుమార్తెవు? దేనికోసం ఇలా కఠోర తపస్సు చేస్తున్నావు?\" అని శివుడు ఆమెను అడిగాడు.\nపార్వతి ఆయనతో, \"నేను మేనకా హిమవంతుల కుమార్తెను. నన్ను పార్వతి అని పిలుస్తారు. ఈశ్వరుడు కైలాసం మీద తపస్సు చేస్తూ ఉంటే నేను ఆయనకు పరిచర్యలు చేస్తూ ఉండేదాన్ని. అప్పుడు ఒకనాడు మన్మధుడు ఆయనను తన పంచ బాణాలతో కొట్టేవరికి, ఆయన మన్మధ్యుణ్ణి తన ఫాలాగ్నితో దహించాడు. తరవాత నారదుడు పంచాక్షరిమంత్రం ఉపదేశం చగా, ఆ మంత్రాన్ని జపిస్తూ, శివుట్టి భర్తగా పొందటానికి ఇక్కడ తపస్సు చేస్తున్నాను. ఇంతగా తపస్సు చేసినా శివు డికి ఇంకా నా పైన అనుగ్రహం కలగ లేదు. అందుచేత అగ్ని ప్రవేశం చేసి ఈ దేహం చాలింతా మనుకుంటున్నాను.\" అని చెప్పింది.\nశివుడు ఆమెతో, \"నువు చాలా పాఠ పాటు చేస్తున్నావు. ఈశ్వరుడు విరాగి. తపస్సు చేసుకునేవాడు. నువు నీ తపస్సుతో లోకాలకు ప్రమాదం కలిగించేకన్న ఇంటికి తిరిగి వెళ్ళి దేవతలలో ఒకణ్ణి వివాహం చేసుకోవటం మంచిది.\" అన్నాడు.\n\"ఇక మీరు వెళ్ళవచ్చు. నేను నా అభి ప్రాయం మార్చుకోను.\" అన్నది పార్వతి చిరాకుపడి,\n\" అలాగే వెళతాను. కాని, వెళ్ళే ముందు నీకు కొంత హితం చెప్పాలి. శివుడు చరిద్రుడు, పట్టు బట్టలు కట్టడు, చర్మాలు ధరిస్తాడు. ఎక్కి తిరగటానికి ఎద్దు తప్ప మంచి వాహనం లేదు. దయ్యాలనూ, భూతాలనూ వెంట వేసుకు తిరుగుతాడు. ఒంటికి గంధం పూసుకోడు, బూడిద పూను కుంటాడు. అతన్ని పెళ్ళాడ ఏం సుఖపడ తావు?\" అన్నాడు శివుడు.\nపార్వతికి తీవ్రంగా కోపం వచ్చింది. \"నువు దొంగ యతివి. జ్ఞానివని భ్రమ పడ్డాను. శివుడు అష్ట ఐశ్వర్యాలు గలవాడు.. శివదూషణ చేసినవారు ఏడు జన్మలపాటు దరిద్రం అనుభవిస్తారు,\" అని తన పరి చారికలను పిలిచి, \" ఈ యతిని అవతలికి గెంటండి,\" అన్నది.\nశివుడు నవ్వి. \"పార్వతి, నేను శివుల్లో. నీ మనసు తెలుసుకుందామని యతి వేషంలో వచ్చాను. నీ ఎడబాటుతో చాలా బాధపడుతున్నాను. నా వెంట కైలాసానికి వచ్చెయ్యి.\" అన్నాడు. పార్వతి చెయ్యి పట్టుకుని.\nశివుని చేయి విడిపించుకొని చూసేసరికి పార్వతి కళ్ళకు అసలు శివుడే కనిపిం చాడు. ఆమె ఆయనకు క్షమాపణ చెప్పు కుని, \"అలా నీ వెంట రావటం భావ్యం కాదు. నా తల్లిదండ్రుల అనుమతి పొంది, నన్ను వివాహం చేసుకుని, నీ వెంట తీసుకు వెళ్ళు.\" అన్నది.\nఆమె శివుడికి నమస్కరించి, తన పరి చారికలతో సహా తన ఇంటికి వెళ్లిపోయింది.\nమేనకా హిమవంతులు జరిగిన సంగతి తెలుసుకుని సంతోషించి, పార్వతి వివా హానికి మంచి ముహూర్తం నిశ్చయించి, పెళ్ళి ప్రయత్నాలు ప్రారంభించారు.\nశివుడు కూడా కైలాసానికి తిరిగి పోయి, ప్రమథగణాలతో, మన్మధుడు తనను పూల బాణాలతో కొట్టినది మొదలు తన మనను పార్వతి మీద లగ్నమై, తపస్సు మీదికి పోవటం లేదనీ, పార్వతిని వివాహం చేసుకో గోరుతున్నాననీ, అందుకు సప్త మహర్షుల మధ్యవర్తిత్వం కావాలని అన్నాడు.\nవెంటనే నందీశ్వరుడు బయలుదేరి వెళ్లి, సప్త మహర్షులను వెంట బెట్టుకుని కైలా సానికి తిరిగి వచ్చాడు.",
            "book_page_end": 60
        },
        {
            "title": "మరకత బుద్ధాలయం",
            "book_page_start": 61,
            "pdf_page_start": 71,
            "pdf_page_end": 71,
            "author": "చందమామ బృందం",
            "genre": "వ్యాసం",
            "moral": "N/A",
            "keywords": [
                "బొంగ్ కాక్",
                "నయామ్",
                "దేవాలయం",
                "మరకత బుద్ధుడు",
                "రాజవంశం"
            ],
            "characters": [],
            "locations": [
                "బొంగ్ కాక్ (నయామ్)"
            ],
            "content": "బొంగ్ కాక్ (నయామ్) నగరంలో మూడు వందల చిల్లు దేవాలయాలున్నాయి. అన్నిటి శిల్పాల లోనూ, సౌందర్యంలోనూ మరకత బుద్ధుడి ఆలయం ఉత్తమోత్తమమైనది. ఇది రాజవంశానికి చెందిన ఆలయం. రాజప్రాంగణంలోనే ఉన్నది. రాజవంశీయుల ఆరాధనలన్ని అనాదిగా ఇక్కడే జరుగుతున్నాయి.",
            "book_page_end": 61
        }
    ],
    "statistics": {
        "total_stories": 13,
        "author_counts": {
            "కాళ్ళ గోవిందరావు": 1,
            "ఎమ్. కామేశ్వరరావు": 1,
            "చందమామ బృందం": 8,
            "వి. నాగభూషణరావు": 1,
            "ఎ. ఆనందసాగర్": 1,
            "పి. యస్. మోహన్": 1
        },
        "genre_counts": {
            "నీతి కథ": 2,
            "ఫాంటసీ, నీతి కథ": 2,
            "అడ్వెంచర్, ఫాంటసీ": 1,
            "జానపద కథ": 1,
            "ఫాంటసీ, నైతిక కథ": 1,
            "జానపద కథ, నీతి కథ": 1,
            "నీతి కథ, తెలివైన కథ": 1,
            "జంతు కథ, నీతి కథ": 1,
            "పౌరాణికం, సాహసం": 1,
            "పౌరాణికం": 1,
            "వ్యాసం": 1
        }
    }
}