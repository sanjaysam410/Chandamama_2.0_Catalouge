{
    "book_id": "copy_of_చందమామ_1971_02",
    "stories": [
        {
            "title": "చందమామ (ఆహ్వానము)",
            "book_page_start": 11,
            "pdf_page_start": 11,
            "pdf_page_end": 11,
            "author": "చ క్ర పాణి",
            "genre": "సంపాదకీయం",
            "moral": "మనుషుల గొప్పతనం వారి అసలు స్వభావాలలోనే ఉంటుంది.",
            "keywords": [
                "సంపాదకీయం",
                "శివపురాణం",
                "రహస్యవ్యక్తి",
                "గొప్పతనం",
                "స్వభావం"
            ],
            "characters": [],
            "locations": [],
            "content": "సంచాలకుడు : ' చ క్ర పాణి ' \n\nఈ సంచిక నుంచి \" శివపురాణం\"\nఅట్ట చివరి బొమ్మగా ప్రచురిస్తు\nన్నాము. \"రహస్యవ్యక్తి\" [బేతాళ\nకథ] లో అందరికీ పనికి వచ్చే నీతి\nఒకటి ఉన్నది. డబ్బువల్లనో, పదవుల\nవల్లనో గొప్పవాళ్ళయేవారిలో నిజంగా\nగొప్పతనం ఉన్నట్టు మనం భ్రమ\nపడతాం. కాని మనుషుల గొప్ప\nతనమూ, కొద్ది తనమూ నిజంగా\nఉండేది వారి అసలు స్వభావాలలోనే.\nసంపుటి 48 ఫిబ్రవరి '71 సంచిక 2",
            "book_page_end": 11
        },
        {
            "title": "శత్రునాశనం",
            "book_page_start": 12,
            "pdf_page_start": 12,
            "pdf_page_end": 14,
            "author": "సి. వివేకానంద",
            "genre": "యుద్ధ కథ",
            "moral": "తెలివైన వ్యూహంతో శత్రువులను సులభంగా నాశనం చేయవచ్చు. దేశభక్తి మరియు తెలివి బలం కంటే గొప్పవి.",
            "keywords": [
                "గొర్రెల కాపరి",
                "కామరూప సైనికులు",
                "నేపాళం",
                "మోసం",
                "శత్రునాశనం"
            ],
            "characters": [
                "గొర్రెల కాపరి",
                "కామరూప సైనికులు"
            ],
            "locations": [
                "కామరూప దేశం",
                "నేపాళ దేశ సరిహద్దు గ్రామం",
                "కొండలు",
                "లోయ"
            ],
            "content": "ఒకప్పుడు కామరూపదేశానికి నేపాళ\nదేశానికి మధ్య ఎడతెగని శత్రుత్వం వుండేది.\nకామరూప సైనికులు ముఠాలు ముఠాలుగా\nవచ్చి, అంతగా రక్షణలేని నేపాళపు సరి\nహద్దులో ఉన్న గ్రామాలను కొల్లగొట్టి పోతూ\nఉండేవారు.\nఇలా ఒక సారి ఇరవైమంది కామరూప\nసైనికులు సరిహద్దుదాటి కొండ మార్గాన\nనేపాళంలోకి వచ్చి, ఒక గ్రామంలో సంప\nన్నుడి ఇంట గొప్పగా వివాహం జరగ\nబోతున్నదని విన్నారు. కాని ఆ గ్రామాన్ని\nచేరాలంటే ఏ దారిన వెళ్ళాలో, అసలా\nగ్రామం ఏ దిక్కుగా ఉన్నదో వారికి\nతెలియలేదు.\nఇంతలో వారి కొక కొండచరియలో ఒక\nగొర్రెలకాపరి గుడిసె కనిపించింది. అందులో\nఒక గొర్రెలకాపరి ఒంటరిగా నివసిస్తున్నాడు.\nకామరూపులు అతన్ని, \"ఫలాని గ్రామం\nఎక్కడ ఉన్నదో నీకు తెలుసునా?\" అని\nఅడిగారు.\n“తెలుసు,” అన్నాడు గొర్రెలకాపరి.\n\"ఇవాళ అక్కడ గొప్పవాళ్ళింట పెళ్ళి\nజరగబోతున్నదిట. నిజమా?\" అని వాళ్ళు\nమళ్ళీ అడిగారు.\nఆ సంగతి ఈ ద్రోహులకు తెలిసినందుకు\nలోపల విచారిస్తూ గొర్రెలకాపరి, ‘“నిజమే,”\nఅన్నాడు.\n\"మేము అక్కడికి వెళ్ళాలి. మాకు\nదారి తెలియదు,” అన్నారు కామరూపులు.\n\" నేను మీకు దారి చెప్పగలను కావా\nలంటే,\" అన్నాడు గొర్రెలకాపరి. అతను\nవారిని తప్పుదారి పట్టించ నిర్ణయించు\nకున్నాడు.\n\"అదేమీ కుదరదు. నువు మావెంట\nవచ్చి, మమ్మల్ని ఆ గ్రామానికి తీసుకు\nపోవాలి.” అన్నారు కామరూపులు.\nసి. వివేకానంద\n\n“గొర్రెలు ఈనే తరుణం. నేను మందను\nఒంటిగా విడిచి పోవటానికి లేదు,\" అన్నాడు\nగొర్రెలకాపరి.\n\"నీ కష్టసుఖాలతో మాకేం పని? నిన్ను\nరమ్మని ఆజ్ఞాపిస్తున్నాం.\" అన్నారు కామ\nరూపులు. వారి వాలకం చూస్తే వాళ్ళు\nతనను వదలరని గొర్రెలకాపరికి తోచింది.\nఈ సైనికులు ఆ పెళ్ళికి వెళ్ళేకన్న తాను\nచచ్చిపోవటానికైనా అతను సిద్ధమే. కాని\nతనను చంపినాక వాళ్ళు తమ దేశానికి\nతిరిగిపోరు. కొండల మీద వాళ్ళకు మరొక\nమనిషి దొరక్కపోడు. వాళ్ళు ఏదో\nదుష్కర్మ చెయ్యకుండా తిరిగిపోరు. అందు\nచేత వాళ్ళసంగతి తానే చూడాలని గొర్రెల\nకాపరి నిశ్చయించుకున్నాడు.\nఅతను కామరూప సైనికులతో, \"నేనే\nవెంటరావాలని మీకు పట్టుదలగా ఉంటే\nఅలాగే వస్తాను. కాని వివాహం రాత్రి\nఝాముపొద్దు పోయి జరుగుతుంది. ముహూ\nర్తానికి ముందే వెళ్ళితే మీకేమీ లాభించదు.\nమిమ్మల్ని చూసి భయపడి అతిథు లెవరూ\nరాక, పెళ్ళే ఆగిపోవచ్చు. అందు చేత\nచీకటి పడ్డాక బయలుదేరుదాం. అంతా\nరెండు మూడు ఘడియల ప్రయాణం,”\nఅని చెప్పాడు.\nఈ మాట కామరూపులకు సబబుగానే\nతోచింది. వాళ్ళు చీకటి పడేదాకా గొర్రెల\nకాపరి నివశిస్తున్న గుడిసెలోనే గడిపి,\nఅక్కడ వంట చేసుకుని తృప్తిగా భోజనాలు\nకూడా చేశారు.\n\nచీకటి పడింది. మంచు కూడా పడనారం\nభించింది. గొర్రెలకాపరి ఒక దివిటీ తీసుకుని\nముందు బయలుదేరాడు. అతని వెనకగా\nకామరూప సైనికులు కబుర్లుచెప్పుకుంటూ\nబయలుదేరారు.\nగొర్రెలకాపరికి కొండదారులన్నీ తెలు\nసును. అందులో కొన్ని చాలా ప్రమాదకర\nమైన దారులున్నాయి, కొన్ని కొండల అంచు\nవెంబడి పోతాయి. మరికొన్ని కొండ అంచు\nదాకా వచ్చి ఆగిపోతాయి. అటువంటి\nదారిలో నడిచేవాడు కొంచెంపక్కకు నడి\nచినా, అంచుదాటి అడుగువేసినా అగాధంలో\nపడిపోతాడు.\nగొర్రెలకాపరి ఒక కొండ అంచుకు దారి\nతీశాడు. అతని వెనక వచ్చే కామరూప\nసైనికులకు దివిటీ తప్ప ఏమీ కనబడటం\nలేదు. గొర్రెలకాపరి కొండ అంచుదాకా\nజాగ్రత్తగా నడుచుకుంటూ వచ్చి. అక్కడ\nవున్న ఒక చెట్టుకొమ్మ పట్టుకుని, దిగువ\nనున్న లోయమీదికి వంగి, తన దివిటీని\nలోయ మీదికి చాచాడు.\nఅతని యుక్తి పారింది. చలి మూలంగా\nవేగంగా నడుస్తూవస్తున్న శత్రు సైనికులు,\nమంచుపడుతూ ఉండటం చేత కళ్ళు\nకూడా సరిగాకనబడక, ఒకరి వెనక ఒకరుగా\nలోయలోకి పడిపోయారు. చివరగా వచ్చిన\nశత్రుసైనికులు ఒకరిద్దరికి గొర్రెలకాపరి\nసహాయం చేసి, లోయలోకి నెట్టవలసి\nవచ్చింది.\nశత్రు సైనికులందరూ పడిపోయాక\nగొర్రెలకాపరి పెళ్ళి జరిగిన ఇంటికి వెళ్ళి,\nజరిగినడంతా చెప్పాడు. అతని మాటలు\nమొదట ఎవరూ నమ్మలేదు. మర్నాడు\nఉదయం కొందరు గ్రామస్థులు అతని వెంట\nలోయలోకి వెళ్ళి, కామరూప సైనికుల\nశవాలను స్వయంగా చూసిన మీదట నిజం\nతెలిసింది.\nపెళ్ళిని భయంకర ప్రమాదం నుంచి\nకాపాడినందుకు పెళ్ళిపెద్దలు గొర్రెలకాపరిని\nబహూకరించటమే గాక, మరి కొన్ని రోజుల\nఅనంతరం నేపాళరాజు అతన్ని పిలిపించి\nగొప్పగా సత్కరించాడు.",
            "book_page_end": 14
        },
        {
            "title": "వివేక వ్యాపారి",
            "book_page_start": 15,
            "pdf_page_start": 15,
            "pdf_page_end": 17,
            "author": "ఆర్. భుజంగరావు",
            "genre": "నీతి కథ",
            "moral": "వివేకం అనేది డబ్బుతో కొనే వస్తువు కాదు, అది అనుభవం ద్వారా, సరైన సమయంలో సరైన సలహాను పాటించడం ద్వారా లభిస్తుంది.",
            "keywords": [
                "వివేకం",
                "వ్యాపారి",
                "శ్రీమంతుడి కొడుకు",
                "రాణి",
                "సాక్ష్యం"
            ],
            "characters": [
                "పండితుడు (వివేక వ్యాపారి)",
                "శ్రీమంతుడు",
                "శ్రీమంతుడి కొడుకు",
                "రాజు",
                "ఇద్దరు రాణులు",
                "దాసీలు",
                "నగల వర్తకుడు"
            ],
            "locations": [
                "నగరం",
                "పండితుడి అంగడి",
                "రాజభవనం"
            ],
            "content": "ఒక నగరంలో ఒక పండితుడు వివేక\nవ్యాపారం ప్రారంభించి, ఒక అంగడి పెట్టి,\nవివేకం అమ్మసాగాడు. ఒక శ్రీమంతుడి\nకొడుకు అంగడి మీద 'ఇక్కడ వివేకం\nఅమ్మబడును,'' అని రాసి ఉండటం చూసి,\nపండితుణ్ణి వివేకాల అమ్మకం గురించి\nఅడిగాడు.\n\"ఒక రూపాయి దగ్గిర నుంచి అనేక\nవేల రూపాయల ఖరీదు చేసే వివేకాల\nదాకా అమ్మకానికి ఉన్నాయి,” అన్నాడు\nపండితుడు.\n\"ఒక రూపాయి పెట్టి వివేకం కొంటే\nఏమవుతుంది?\" అని శ్రీమంతుడి కొడుకు\nఅడిగాడు.\n\"ఎవరు చెప్పగలరు? లక్షరూపాయలు\nలాభం రావచ్చు.\" అన్నాడు పండితుడు.\nధనికుడి కొడుకు ఒక రూపాయి ఇచ్చి\nఒక వివేకం కొన్నాడు. అతను కొన్న కాగి\nతంలో, \"ఇద్దరు బలవంతుల తగాదాలో\nచిక్కుకోరాదు,\" అని ఉన్నది.\nఆ కుర్రవాడు ఇంటికిపోయి తాను కొన్న\nవివేకం గురించి చెప్పాడు. శ్రీమంతుడు\nతన కొడుకును కోప్పడి, \" ఆ ధూర్తుడు\nనిన్ను మోసం చేసి రూపాయి తీసుకుని\nఈ కాగితం ముక్క ఇచ్చాడు. దీన్ని అతడి\nముఖాన కొట్టి రూపాయి తిరిగి తీసు\nకురా,” అన్నాడు.\nశ్రీమంతుడి కొడుకు పండితుడి దగ్గిరికి\nవెళ్ళి ఆ కాగితం తిరిగి ఇస్తూ, తన\nరూపాయి తన కిచ్చెయ్యమన్నాడు. ఆ చీటీలో\nరాసి ఉన్నది తాను అమలు చెయ్యనని\nఆ కుర్రవాడు ప్రమాణం చేసినాక పండి\nతుడు కాగితం పుచ్చుకుని, రూపాయి తిరిగి\nఇచ్చేశాడు.\nఒకనాడు ఆ నగరాన్ని ఏలే రాజు తన\nఇద్దరు భార్యలతో నగరసంచారం చేస్తూ\nఆర్. భుజంగరావు\n\nఒక నగలవర్తకుడి దుకాణంలో లక్ష\nరూపాయలు ఖరీదుచేసే ఒక అద్భుతమైన\nహారాన్ని చూశాడు. దాన్ని కొనాలని ఇద్దరు\nరాణులకూ గాఢమైన కోరిక కలిగింది\nఅంతఃపురానికి తిరిగి పోతూనే వాళ్ళు తమ\nతమ దాసీలకు సొమ్మిచ్చి, ఆ హారం\nకొనుక్కు రమ్మని పంపారు.\nఇద్దరు దాసీలూ ఒకేసారి దుకాణానికి\nవచ్చి నగలవర్తకుణ్ణి హారం అమ్మమని\nఅడిగారు.\n\"ఉండేది ఒక హారం. ఎవరో ఒకరికే\nఅమ్ముతాను,\" అన్నాడు వర్తకుడు.\n\"నేను ముందు అడిగాను,\" అంటే\n\" నేను ముందు అడిగాను,\" అని ఇద్దరు\nదాసీలూ తగాదా పడసాగారు. ఆ సమయా\nనికి అక్కడే ఉన్న శ్రీమంతుడి కొడుకు\nఈ వాగ్వాదం చూసి ఆనందించసాగాడు.\n\"మీ రిద్దరూ తగాదా తీర్చుకురండి,\nతరవాత హారం కొందురుగాని,\" అన్నాడు\nనగలవర్తకుడు\nఇద్దరు దాసీలూ రాణుల వద్దకు తిరిగి\nవెళ్ళి జరిగినది చెప్పారు. ఇద్దరు రాణులూ\nరాజుతో ఫిర్యాదు చేశారు. ఏ రాణీకి చెందిన\nదాసీ ముందు హారాన్ని అడిగినదీ నిర్ణయించ\nటానికి సాక్షు లెవరని రాజు అడిగితే, ఇద్దరూ\nశ్రీమంతుడి కొడుకునే సాక్షిగా చెప్పారు.\nరాజు శ్రీమంతుడి కొడుకుకు కబురు చేశాడు.\nశ్రీమంతుడి కొడుకు భయపడ్డాడు. ఇది\nపెద్దవాళ్ళ మధ్య తగాదా. సాక్ష్యం ఎవరికి\nఅనుకూలంగా చెప్పినా ప్రమాదమే. అతను\nతండ్రిని ఆలోచన అడిగాడు. రూపాయి పెట్టి\nపండితుడి దగ్గిర కొన్న వివేకాన్ని అమలు\nపరచనని ప్రమాణం చేసి ఉండటం అతని\nకిప్పుడు పెద్ద చిక్కు తెచ్చిపెట్టింది.\n“ఏం చేస్తాం? ఆ వివేక వ్యాపారి\nదగ్గిరికిపోయి, ఈ చిక్కునుంచి బయట\nపడటానికి పనికి వచ్చే వివేకం కొనుక్కురా!”\nఅన్నాడు శ్రీమంతుడు.\nకొడుకు పండితుడి దగ్గిరికిపోయి జరిగిన\nదంతా చెప్పి, తన చిక్కునుంచి బయట\nపడటానికి వివేకం అమ్మమన్నాడు.\n\n“తాత్కాలికంగా బయటపడటానికి\nఅయిదువందల రూపాయల వివేకం ఇస్తాను.\nకాని శాశ్వతంగా బయటపడాలంటే వివే\nకానికి రెండువేలూ, దానిని అమలు చెయ్య\nటానికి లక్షా ఖర్చవుతుంది.” అన్నాడు\nపండితుడు.\nఆ కుర్రవాడు తండ్రిని సలహా అడిగి\nవచ్చి, \"అయిదువందల రూపాయల\nవివేకం ఇవ్వండి, చాలు!'' అన్నాడు.\nపండితుడు అయిదువందలు పుచ్చుకుని\nఇచ్చిన కాగితంలో, \"పిచ్చివాడి సాక్ష్యానికి\nవిలువలేదు,” అని రాసి ఉన్నది.\nరాజుగారు దాసీల విచారణ జరిపినప్పుడు,\nసాక్షిగా వెళ్ళిన శ్రీమంతుడి కొడుకు పిచ్చి\nవాడిలాగా నాటకం ఆడి, ఆ హారం ఎవరికీ\nదక్కకుండా చేసినందుకు నీగతి ఏం కాబో\nతుందో చూస్తూ ఉండు!\" అని భయపెట్టారు.\nఏ ఒక రాణికి కోపంవస్తుందో నని భయ\nపడిన వాడికి ఇద్దరు రాణులనుంచీ\nప్రమాదం ఏర్పడింది. ఈ స్థితిలో శ్రీమం\nతుడూ, ఆయన కొడుకూ పండితుడి అంగడికి\nవెళ్ళి వివేకం చెప్పమన్నారు.\n\" నేను ముందే చెప్పాను. రెండువేలు\nఖర్చు చేసినట్టయితే ఈ ప్రమాదం అప్పుడే\nతొలగిపోయేది,\" అని పండితుడు శ్రీమం\nతుడి వద్ద రెండువేల రూపాయలు పుచ్చు\nకుని ఒక కాగితంమీద ఏదోరాసి ఇచ్చాడు.\nఅందులో ఇలా ఉన్నది! \"ఆ హారాన్ని\nనువే కొని రాజుగారికి బహూకరించు.”\nశ్రీమంతుడు ఆ చీటీ చదువుకుని, నగల\nవర్తకుడి వద్దకువెళ్ళి, లక్ష రూపాయలుపోసి\nఆ హారంకొని, తన కొడుకు చేత రాజుగారికి\nకానుకగా ఇప్పించాడు. రాజుగారు తన\nఇద్దరు రాణుల అనుమతితో ఆ హారాన్ని తన\nకోడలికి బహూకరించాడు.",
            "book_page_end": 17
        },
        {
            "title": "సుభాషితాలు",
            "book_page_start": 18,
            "pdf_page_start": 18,
            "pdf_page_end": 18,
            "author": "చందమామ బృందం",
            "genre": "సుభాషితాలు",
            "moral": "పరోపకారం యొక్క ప్రాధాన్యత, మంచి మిత్రుడి లక్షణాలు, మరియు నిజమైన సత్పురుషుల కొరత గురించి వివరణ.",
            "keywords": [
                "పరోపకారం",
                "సత్పురుషులు",
                "మిత్రలక్షణాలు",
                "నరరూప రాక్షసులు",
                "గుణాలు"
            ],
            "characters": [],
            "locations": [],
            "content": "ఏతే సత్పురుషాః పరార్థఘటకాః స్వార్థాన్ పరిత్యజ్య యే,\nసామాన్యా స్తు పరార్థ ముద్యమభృతః స్వార్థావిరోధేన యే,\nతేమీ మానుషరాక్షసాః పరహితం స్వార్థాయ నిఘ్నంతి యే,\nయే తు ఘ్నంతి నిరర్థకం పరహితం తే కే న జానీమహే.\n1\n[తమ స్వార్థాన్ని విడిచి పరోపకారం చేసేవారు సత్పురుషులు; తమ పనులకు భంగం\nరాకుండా ఇతరులకు ఉపకారం చేసేవారు సామాన్యులు తమ లాభం కోసం ఇతరులకు నష్టం\nకలిగించేవారు నరరూప రాక్షసులు; తమకు లాభం లేకపోయినా ఇతరులకు చెరుపు చేసేవారిని\nఏమనాలో తెలియదు !]\nపాపా న్నివారయతి, యోజయతే హితాయ, గుహ్యం నిగూహతి, గుణాన్ ప్రకటీకరోతి :\nఆపద్గతం చ న జహాతి, దదాతి కాలే; సన్మిత్రలక్షణ మిదం ప్రవదంతి సన్తః.\n2\n[కూడనిపనులు నివారించటమూ, మంచిపనులను ప్రేరేపించటమూ, రహస్యాలు దాచ\nటమూ, మంచి గుణాలు వ్యాప్తి చెయ్యటమూ, ఆపదలోనైనా విడిచిపెట్టక పోవటమూ, సమయానికి\nఆదుకోవటమూ—ఇవి మంచి మిత్రుడి లక్షణాలని పెద్దలు చెబుతారు.]\nమనసి వచసి కాయే పుణ్యపీయూషపూర్ణాః త్రిభువన ముపకారశ్రేణిభిః ప్రీణయంతః,\nపరగుణపరమాణూన్ పర్వతీకృత్య నిత్యం నిజహృది వికసంతః సంతి సన్తః కియంతః. 3\n[మనోవాక్కాయాల పుణ్యం పూర్తిగా చేసుకున్నవారై, మూడు లోకాలకూ ఉపకారం చేస్తూ,\nఇతరులలోని గోరంత మంచిని కొండంతగా చూసి ఆనందించే మంచివాళ్ళు చాలా కొద్దిమంది\nఉంటారు.]\nమంచివాళ్ళు",
            "book_page_end": 18
        },
        {
            "title": "జాతికథం",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సాహస కథ",
            "moral": "ఆపదలో ధైర్యంగా, తెలివిగా వ్యవహరించడం ముఖ్యం. తొందరపడి హింసకు పాల్పడకుండా ఉండాలి.",
            "keywords": [
                "ఖడ్గవర్మ",
                "జీవదత్తుడు",
                "గ్రామాధికారి",
                "దొంగలు",
                "తలారి",
                "ఏనుగు"
            ],
            "characters": [
                "ఖడ్గవర్మ",
                "జీవదత్తుడు",
                "గ్రామాధికారి",
                "గణకుడు",
                "తలారి",
                "పూటకూళ్ళవాడు",
                "అమ్మాయి (అపహరణకు గురైనది)"
            ],
            "locations": [
                "గ్రామం",
                "గ్రామకచ్చేరి",
                "అరణ్యం",
                "నేరేడు చెట్టు",
                "పాక"
            ],
            "content": "[ ఖడ్గ జీవదత్తులు, పశులకాపరి వృద్ధుణ్ణి కలుసుకున్నారు. ఆ సమయంలో పెద్దపులిని\nచూసి బెదిరిన ఎడ్లు, బండితో అరణ్యానికి అడ్డంపడి పారిపోయినై. ఖడ్గ జీవదత్తులు\nసూర్యోదయం వరకూ నడిచి ఒక గ్రామం చేరారు. అక్కడ వాళ్ళ కోసం గ్రామాధికారి\nతలార్లను పంపాడు. ఇద్దరూ గ్రామకచ్చేరి కేసి బయలుదేరారు. తరవాత—]\nఖడ్గ జీవదత్తులు గ్రామకచ్చేరీని చేరేసరికి\nఅక్కడ ఒక చిన్నగుంపు తయారై వున్నది.\nవీళ్ళను చూస్తూనే గుంపులో గుసగుసలు\nప్రారంభమయినై. తలార్లు వాళ్ళను గ్రామాధి\nకారి ముందుకు తీసుకుపోయారు. గ్రామాధి\nకారి వాళ్ళ కేసి గుచ్చిగుచ్చి చూస్తూ,\nహూఁ, హాఁ అని, ఒకసారి పెద్దగా దగ్గి,\nగొంతు సవిరించుకుని, \" మీలో ఎవరు వీరభ\nద్రుడు? ఎవరు రామభద్రుడు?\" అన్నాడు.\n\"ఆ పేర్లు గలవాళ్ళు మాలో ఎవరూ\nలేరు,\" అన్నాడు జీవదత్తుడు.\n\"అలాగా! అయితే మీ పేర్లేమిటి?”\nఅన్నాడు గ్రామాధికారి.\nజీవదత్తుడు ఆ ప్రశ్నకు జవాబు చెప్ప\nబోయేంతలో, ఖడ్గవర్మ, \"నా పేరు ఖడ్గ\nవర్మ, యితని పేరు జీవదత్తుడు,” అన్నాడు.\nపేర్లు మార్చుకోవటం ఏమంత కష్టం!\nమీ హస్తాలు? ఎడమచేతులు\n\nచాచండి!\" అన్నాడు గ్రామాధికారి కోపంగా\nవాళ్ళ కేసిచూస్తూ.\nఖడ్గ, జీవదత్తులు చేతులు చాచారు.\nగ్రామాధికారి లేచి ముందుకు వచ్చి ఇద్దరి\nచేతుల్నీ పరీక్షగా చూసి, \" అయిదే వేళ్ళు\nన్నాయి! ఏవీ కుడిచేతులు,\" అన్నాడు.\nఖడ్గ జీవదత్తులు కుడిచేతులు చాచారు.\nగ్రామాధికారి వాటి వేళ్ళను లెక్కపెట్టి\nఅసంతృప్తిగా తలాడించి, ఇద్దరి ముఖా\nల్లోకీ ఓ క్షణకాలం చూసి, \" కన్నార్పకుండా\nఇద్దరూ నా కేసి చూడండి!\" అన్నాడు.\nఖడ్గ జీవదత్తులకు లోపల మండిపోతున్నా.\nబయటపడకుండా గ్రామాధికారి ముఖం\nకేసి దృష్టి సారించారు. \" ఏమీ మెల్ల\nవున్నట్టులేదే!\" అన్నాడు గ్రామాధికారి\nపక్కన లెక్కలు చూస్తున్న గణకుడితో.\nఆ గణకుడు ఖడ్గ జీవదత్తుల కేసి పరీక్షగా\nచూసి తలాడిస్తూ, \" రాజుగారి చాటింపూ,\nమెల్లకన్నూ, ఆరు వేళ్ళ మాటా అట్టా\nవుంచుదాం. కనబడకుండాపోయిన\nమీ కుమార్తె మాటేమిటి ? కొలను దగ్గి\nర్నుంచి ఆమెను ఏ గంధర్వులో, యక్షులో\nఅపహరించుకుపోయారని అనుకుంటు\nన్నారా?” అన్నాడు.\nగణకుడు యిలా అనగానే గ్రామాధి\nకారికి కూతురు సంగతి గుర్తుకొచ్చి, మన\nస్సుకు బాధ కలిగింది. అతడి ఒక్కగా\nనొక్క కుమార్తెను వారం రోజుల క్రిందట\nగ్రామానికి సమీపంగా వున్న కొలను దగ్గి\nర్నుంచి ఎవరో అపహరించుకుపోయారు.\nఎంత ప్రయత్నించినా యింతవరకూ ఆమె\nజాడ తెలియలేడు.\nగణకుడు అన్న మాటల్లో సూచన\nప్రాయంగా వున్న భావం గ్రహించిన\nగ్రామాధికారి ఖడ్గ జీవదత్తుల కేసి గుడ్లురు\nముతూ, \" మీరీ గ్రామం ఏం పనిమీద\nవచ్చారు?\" అని ప్రశ్నించాడు.\n“ దేశాటన చేస్తూవస్తున్న మాకు, దారిలో\nయీ గ్రామం తగిలింది. ఇవ్వాళ యిక్కడ\nవుండిపోదాం అనుకున్నాం. అంతకన్న\nమరేం లేదు,\" అన్నాడు. జీవదత్తుడు.\n\nఆ జవాబు వింటూనే గణకుడు వాళ్ళ\nముందుకు వచ్చి, \" ఈ గ్రామం చుట్టూ\nవున్న అడవుల్లో దొంగలూ, తోడుబోతులూ\nవిచ్చలవిడిగా తిరుగుతున్నారు. అడిగితే\nదేశాటన అని సాకు చెపుతారు!\" అని\nగ్రామాధికారితో, \" ఎందుకైనా మంచిది,\nవీళ్ళిద్దర్నీ ఒకటి . రెండు రోజులపాటు.\nగ్రామం వదలకుండా చూడండి. . ఈలోపల\nరాజుగారు చాటింపు వేయించిన వాళ్ళ\nసంగతీ, అమ్మాయిని అపహరించుకు\nపోయిన దుర్మార్గుల విషయం కూడా తెలిసి\nపోవచ్చు,” అన్నాడు.\nఈ మాటలన్నీ ఖడ్గ జీవదత్తులకు వట్టి\nఅసందర్భపు వాగుడులా తోచింది. అమ్మాయి\nఅపహరణ ఏమిటో వాళ్ళకు అర్థమేకాలేదు.\nఖడ్గవర్మ కోపంగా గ్రామాధికార కేసి, 'గణ\nకుడి కేసి ఓమారు చూసి, తన కత్తి పిడి\nమీద చేయివేస్తూ జీవదత్తుడికి సౌంజ్ఞ\nచేశాడు. దాని భావం, యీ వదరుబోతుల్ని\nకత్తికి బలిచేసి గ్రామం నుంచి పారిపోదా\nమని. కాని, జీవదత్తుడు చేఎత్తి అతడికి\nతొందరపడవద్దని సూచించాడు.\nగ్రామాధికారి తలార్లను పిలిచి, వాళ్ళతో,\n\" ఈ ఇద్దర్నీ పెద్ద నేరేడుచెట్టు దగ్గిరున్న\nపాకలో పెట్టి ఒకళ్ళు కాపలా వుండండి.\nభోజనం సంగతి పూటకూళ్ళవాడు\nచూస్తాడు. ఇప్పుడు తొందర పనులున్నాయి.\nరేపు ఉదయం మళ్ళీ కచ్చేరికి తీసుకు\nరండి,\" అని చెప్పాడు.\nతలార్లు ఖడ్గ జీవదత్తుల్ని వెంటబెట్టుకు\nపోయి గ్రామం చుట్టూ వున్న ఎత్తయిన\nకొయ్యకంచెకు సమీపంలో వున్న ఒక ఖాళీ\nపాక వాళ్ళకు చూపించి, అందులో వుండ\nమన్నారు. ఆ పాక నేరస్థుల్ని నిర్బంధిం\nచేందుకు ఉపయోగించేది. ఆ పాకకు\nఫక్కనే ఒక నేరేడుచెట్టూ, గ్రామం నుంచి\nబయిటికి పోయేందుకు కంచెలో ఒకచోట\nవాసాలతో కట్టిన ద్వారమూ వున్నాయి.\nగ్రామాధికారీ, గణకుడూ అమాయ\nకత్వంవల్లా, మౌఢ్యంవల్లా- తమకు అన\nవసరమైన చిక్కులు కల్పించి, చివరకు\n\nతామెవరైనదీ బయటపడేలా చేస్తారేమో\nఅన్న అనుమానం జీవదత్తుడికి కలిగింది.\nఎవరో యిద్దరు యువకులు ఫలానా\nగ్రామంలో నిర్బంధంలో వున్నారనే పుకారు\nరాజధాని వరకూ పోయి, తమ అసలు గుట్టు\nబయటపడవచ్చు....\n\"ఖడ్గా, నువ్వు తొందర పడి ఏమీ\nచెయ్యకు. మనం యీ రాత్రి యిక్కణ్ణుంచి\nవెళ్ళిపోదాం, కాపలావాడి కనుగప్పి, కంచె\nమీది నుంచో, ద్వారం నుంచో అరణ్యంలోకి\nపారిపోవటం ఏమంత కష్టం కాదు,”\nఅన్నాడు జీవదత్తుడు.\n“అమ్మాయి అపహరణ అంటా డేమిటి,\nఆ కోతివెధవ !” అన్నాడు ఖడ్గవర్మ.\n“అదే నా కర్ణం కావటం లేదు!”\nఅన్నాడు జీవదత్తుడు.\nఆ మధ్యాహ్నం పూటకూళ్ళ ఇంటివాడు\nవాళ్ళకు భోజనం తెచ్చి, వాళ్ళు ప్రశ్నించిన\nమీదట గ్రామాధికారి పెళ్ళీడు కూతుర్ని\nఎవరో దొంగలు కొలను దగ్గిరకు నీటికై\nపోగా అపహరించుకు పోయారని చెప్పాడు.\n\"అదీ సంగతి! దానితో ఆ ముసలాళ్లిద్ద\nరికీ మతులుపోయినై. తెలిసిందా, ఖడ్గా!”\nఅన్నాడు జీవదత్తుడు.\nఖడ్గవర్మ తల వూపి వూరుకున్నాడు.\nఅతడికి ఆ పాకలో కూర్చోవటం ముళ్ళమీద\nకూర్చున్నట్టుగా వుంది. పద్మపురంలో అంత\nపెద్ద ప్రమాదం నుంచి బయటపడి,\nయిక్కడ ఒక చవట గ్రామాధికారి చేత\nచిక్కటం తల కొట్టివేసినట్టుగా వున్నది.\nఆ పగలు ఎలాగో గడిచింది. తలార్లలో\nఒకడు పాక ముందున్న నేరేడుచెట్టుకు\nఅనుకుని కూర్చుని పగలంతా కునికిపాట్లు\nపడుతూనే వున్నాడు. వాడి పక్కన తళతళ\nమెరుస్తూ ఒక ఈటె!\n\"ఇది శుంఠల గ్రామంలా వున్నది.\nఈ నిద్రముఖం వెధవా మనకు కాపలా?\nఛీ, ఛీ, బయలుదేరు, పోదాం!\" అన్నాడు\nఖడ్గవర్మ విసుగ్గా.\n\"ఖడ్గా, తొందర పడకు! నలుగురికీ\nతెలిసేట్టు పారిపోవటం ప్రమాదం. వాళ్ళు\n\nమనమేదో నిజంగా దోమలం అనుకుంటారు.\nరాత్రికయితే, తెల్లవారి వాళ్ళకు తెలిసేలోపల\nమనం అరణ్యంలో కొన్ని ఆమడల దూరం\nపోవచ్చు.” అన్నాడు జీవదత్తుడు.\nసాయం సమయమై....సూర్యుడు అస్త\nమించాడు. క్రమంగా గ్రామాన్నీ, చుట్టూ\nవున్న అరణ్యాన్నీ చీకట్లు ఆక్రమించ\nసాగినై. పగలల్లా అరణ్య ప్రాంతాన గల\nపొలాల్లో పనిపాటులు చేసుకుంటూ కాలం\nగడిపిన గ్రామస్తులు, పశువులతో, వ్యవసాయ\nపరికరాలతో తిరిగి గ్రామం చేరుతున్నారు.\nవాళ్ళకోసం తలారి కంచె ద్వారాన్ని\nతెరిచాడు.\nకొంచెం పొద్దు పోయింతర్వాత పూట\nకూళ్ళవాడు ఖడ్గ, జీవదత్తులకు భోజనం\nతెచ్చాడు. మాటల సందర్భంలో వాడు\nగ్రామంలో బయలుదేరిన పుకార్లను గురించి\nఖడ్గ, జీవదత్తులకు చెప్పాడు. ఆ మధ్య\nఒకళ్ళిద్దరు గ్రామస్తులు అరణ్యంలో\nకొందరు భైరవుడి భక్తుల్ని చూశారట.\nవాళ్ళల్లో వాళ్ళే ఇద్దరు వేషం మార్చుకుని\nగ్రామంలో భైరవుడికి బలి యిచ్చేందుకు\nపనికి వచ్చే కన్యల ఆచూకీ తీసేందుకు\nవచ్చారని వాళ్లు అనుకుంటున్నారట !\nఈ పుకార్ల సంగతి వింటూనే ఖడ్గవర్మ\nఅసహ్యించుకుంటూ, \"మేం భైరవుడి\nభక్తులమా? ఆ పుకారేదో నిజం చేస్తాం!\nఇక్కణ్ణించి వెళ్ళే లోపల గ్రామాధికారినీ,\nఅతడి సహాద్యోగినీ తప్పక భైరవుడికి బలి\nయిస్తాం.\" అన్నాడు.\n“బాబూ, ఆ ముసలాళ్ళను చంపటం\nఎందుగ్గాని, మీరిద్దరూ సాధ్యమైనంత త్వరగా\nయిక్కణ్ణించి వెళ్ళిపొండి. ముఖ్యంగా\nఆ గణకు డున్నాడే—వాడు బహు దుష్టుడు.\nరాజుగారి మెప్పు పొందేందుకు ఎలాంటి\nనీచకార్యం అయినా చేయగల సమర్థుడు,\"\nఅన్నాడు పూటకూళ్ళవాడు.\nవాడి మంచి తనానికి సంతోషించి జీవ\nడత్తుడు వాడికి ఒక వెండినాణెం యిస్తూ,\n\"ఇక వెళ్ళిరా. నువ్వు మాత్రం ఆ పుకార్లేవీ\nనమ్మకు,\" అన్నాడు.\n\nపూటకూళ్ళవాడు వెళ్ళిపోయాడు.\nతలార్లలో రెండవవాడు రాత్రి కాపలాకు\nవచ్చాడు. వాడు కంచె ద్వారాన్ని మూసి\nలోపలి వైపున బలమైన తాళ్ళతో బంధిం\nచాడు. తరవాత పాకలోకి ఓసారి తొంగి\nచూసి, నేరేడుచెట్టు దగ్గిరకుపోయి, దాని\nమొదట్లో చాప పరుచుకుని కూర్చున్నాడు.\nపొద్దు గడిచి నడిరేయి సమీపించింది.\nగ్రామం చుట్టూ రక్షణగా వున్న పెద్ద కంచె\nఅవతల అరణ్యమృగాలు విచ్చలవిడిగా\nతిరుగుతూ రకరకాల ధ్వనులు చేస్తున్నవి.\nముఖ్యంగా ఏనుగొకటి కంచె ద్వార\nప్రాంతాల తిరుగుతూ మధ్య మధ్య ఘీంకారం\nచేస్తున్నది. అది ఘీంకరించి నప్పుడల్లా\nతలారి అదిరిపడుతూ, కంచెద్వారం\nదగ్గిరకు పోయి, లోపలి వైపున బిగించిన\nకట్టుతాళ్ళు సరిగా వున్నవో లేవో పరీక్షించి\nచూసుకుంటున్నాడు.\nఖడ్గ జీవదత్తులకు గ్రామాధికారి నిర్బంధం\nనుంచి బయటపడటానికి అది మంచి\nఅదనుగా తోచింది. వాళ్ళిద్దరూ పాకనుంచి\nబయిటికి వచ్చి సరాసరి చెట్టు కింద\nకూర్చుని వున్న తలారి దగ్గిరకు పోయారు.\nతలారి వాళ్ళకేసి చూసి చిరునవ్వు నవ్వాడు.\nఈ ఇద్దరి నుంచీ తనకేమైనా ప్రమాదం\nవస్తుందేమో అన్న భయం వాడిలో\nఏ మాత్రం వున్నట్టు లేదు.\nఖడ్గవర్మ కత్తి దూశాడు. అది చూసి\nతలారి ఏమో అనబోయేంతలో జీవదత్తుడు\nచిన్న గొంతుతో, \"నే నడిగేదానికి పెద్దగా\nఅరవకుండా మెల్లిగా జవాబులు చెప్పు.\nనీకేం ప్రాణభయం వుండదు. అరిచి గోల\nచేశావో చావు తప్పదు,” అన్నాడు.\n\nకాసేందుకు నిన్ను ఒక్కణ్ణి పెట్టారెందుకా\nఅని,” అన్నాడు జీవదత్తుడు.\n\"అదా అనుమానం! ప్రాణాలమీద ఆశ\nవున్న వాళ్ళెవరూ, రాత్రివేళ గ్రామకంచె\nదాటి పోరు. గ్రామం చుట్టూ వున్న\nఅరణ్యంలో కూౄరమృగాలు తెల్లారేవరకూ\nకారాడుతూంటవి!\" అన్నాడు తలారి.\n\" అలాగా ! మాకు ప్రాణాలమీద ఆశే\nకాదు, సాధ్యమైతే నూరేళ్ళు బతకాలని\nకూడా వున్నది. మేం యీ నిర్బంధం నుంచి\nపారిపోదలిచాం. కంచె ద్వారాన్ని తెరు.\nకంచె మీదగా ఎక్కి పోవచ్చుగాని, గ్రామంలో\nఎవరి కంటనైనా పడే ప్రమాదం వున్నది,”\nఅన్నాడు జీవదత్తుడు.\n\"కంచె అవతల సింహాలూ, పులులూ,\nతోడేళ్ళూ తిరుగుతూంటాయి, బాబూ! ఒక\nఏనుక్కూడా ఎలా ఘీంకరిస్తూ కంచె\nపక్కన తారట్లాడుతున్నదో వినబడటం\nలేదా?\" అన్నాడు తలారి.\n\"వాటి సంగతి మేం చూసుకుంటాం.\nఅట్టే వాగకుండా ముందు నువ్వు కంచె\nద్వారం తెరువు!\" అన్నాడు ఖడ్గవర్మ\nచాలా కోపంగా.\n“ అలాగే తెరుస్తాను. రాత్రివేళ అరణ్యం\nలోకి పోవటం ఎంత ప్రమాదమో చెప్పినా\nమీకు నమ్మకం కలగటం లేదు,” అంటూ\nతలారి కంచె ద్వారం కేసి బయలుదేరాడు.\nఖడ్గవర్మా, జీవదత్తుడూ అతడి వెనకగా\nనడిచారు.\nతలారి ద్వారం దాకా పోయి, దాన్ని\nకట్టివున్న తాళ్ళను విప్పబోయినవాడల్లా ఆగి,\n\"బాబూ! ఇది నా ప్రాణం మీదికి తెస్తుంది.\nమీరు పారిపోయేందుకు నేను సహాయ పడ్డా\nనని గ్రామాధికారి నన్ను కొరతవేయించు\nతాడు. ఒక పని చెయ్యండి. ఈ తలగుడ్డతో\nనా చేతులూ, కాళ్ళూకట్టి, మీ కత్తితో యీ\nతాళ్ళను నరికి పారిపొండి. అప్పుడు నామీద\nఎవరికీ అనుమానం రాదు,” అన్నాడు బతి\nమాలుతున్నట్టు. •\nతలారి మాటలు జీవదత్తుడికి నచ్చినై.\nఅతడు చెప్పింది నిజం. నిర్దోషిని ఎందుకు\n\nచిక్కులపాలు చేయాలి? ఖడ్గవర్మ కూడా\nయిందుకు సరే నన్నాడు. వెంటనే వాళ్లిద్దరూ\nతలారిని చెట్టు దగ్గిరకు తీసుకుపోయి, 'వాడి\nతలగుడ్డ చించి కాళ్ళూ చేతులూ కట్టి, నోటి\nమీదుగా ఒక గుడ్డ ముక్కను పోనిచ్చి, తల\nవెనక దాన్ని ముడివేయబోయారు.\nఅప్పటివరకూ మౌనంగా వూరుకున్న\nతలారి, హఠాత్తుగా ఏదో ఆలోచన వచ్చిన\nవాడిలా, \" బాబూ, ఆగండి. నా కాళ్ళూ\nచేతులూ కట్టి, నన్నీ చెట్టు కింద వదిలి\nపోయారో, మీరు తెరిచిన కంచె ద్వారం\nనుంచి ఏ కూరమృగమో లోపలికి వచ్చి\nనన్ను తినేస్తుంది. దయవుంచి, నన్ను,\nయీ చెట్టు కొమ్మల్లో పెట్టిపొండి.\"\nఅన్నాడు ఏడ్పు గొంతుతో.\n\" ఈ అనుమానం మాకు రాలేదు సుమా!\nఅన్యాయంగా ఏ అడవిజంతువుకో ఆహారం\nఅయిపోయి వుండేవాడివి!\" అన్నాడు\nజీవదత్తుడు.\nఆ తరవాత గబగబా ఖడ్గ, జీవదత్తులు\nతలారి కాళ్ళూ చేతులూ కట్టి, అతణ్ణి\nఅక్కడ వున్న చాపలో చుట్టి, చెట్టు\nకొమ్మల్లో పెట్టారు. తలారి తన నోటికి\nఅడ్డంగా గుడ్డ బిగుసుకునే ముందు,\n\"బాబూ, జాగర్త! ఆ ఏనుగేదో పగబట్టి\nనట్టు కంచె ద్వారం దాపుల్నే తిరుగు\nతున్నది!\" అన్నాడు.\nఖడ్గవర్మ నవ్వుతూ, “కంచెనేకాక, దాని\nద్వారాన్ని కూడా పసికట్టి తిరుగుతున్న.\nదంటే, అది మామూలు ఏనుగైవుండదు—\nఏనుగు రూపం దాల్చిన ఏ మాంత్రికుడో\nఅయుండాలి! సరే, దాని సంగతేదో మేం\nతేలుస్తాంలే,\" అన్నాడు.\nఖడ్గ జీవదత్తులు నిశ్శబ్దంగా కంచెద్వారం\nకేసి నడిచారు. తలారి చెప్పినదాంట్లో అతిశ\nయోక్తి ఏమీలేదని యిద్దరికీ అర్థమైంది.\nఏనుగొకటి కంచె అవతల చెట్ల కింద నిల\nబడి ఘీంకారాలు చేస్తున్నది. బహుశా,\nదాని పిల్లనేదో గ్రామస్తులు అరణ్యంలో\nపట్టుకుని గ్రామానికి తెచ్చివుంటారని ఖడ్గ\nజీవదత్తులు అనుకున్నారు.\n—(ఇంకా వుంది)",
            "book_page_end": 26
        },
        {
            "title": "రహస్య వ్యక్తి (బేతాళ కథలు)",
            "book_page_start": 27,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "బేతాళ కథ",
            "moral": "మనిషి యొక్క నిజమైన గొప్పతనం దుస్తుల లేదా బాహ్య పరిస్థితులపై ఆధారపడదు, అది వారి అంతర్గత స్వభావం మరియు వివేకంలో ఉంటుంది.",
            "keywords": [
                "విక్రమార్కుడు",
                "బేతాళుడు",
                "హయగ్రీవుడు",
                "దేవత",
                "రాజకుమార్తె",
                "యుద్ధం",
                "రహస్యం"
            ],
            "characters": [
                "విక్రమార్కుడు",
                "బేతాళుడు",
                "హయగ్రీవుడు",
                "దేవత",
                "రాజు",
                "రాజకుమారుడు/అల్లుడు",
                "హయగ్రీవుడి అన్నలు"
            ],
            "locations": [
                "శ్మశానం",
                "రాజభవనం",
                "అడవి",
                "పూపొద",
                "యుద్ధరంగం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని దించి\nభుజాన వేసుకుని, ఎప్పటి లాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \"రాజా, నిన్ను చూస్తే\nఎవరూ నీ గొప్పతనం తెలుసుకోలేరు.\nకొందరు హయగ్రీవుడి లాగా తమ గొప్ప\nతనాన్ని రహస్యంగా దాచుకుంటారు. శ్రమ\nతెలియకుండా నీకు హయగ్రీవుడి వింత\nకథ చెబుతాను, విను,\" అంటూ ఇలా\nచెప్పసాగాడు :\nఒకానొక దేశంలో ఒక కాపుకు ముగ్గురు\nకొడుకు లుండేవాళ్లు. పెద్దవాళ్ళిద్దరూ చురు\nకైనవాళ్ళు; కష్టపడి పని చేసి ఇంత సంపా\nదించుకోగలవాళ్ళు. మూడోవాడు హయగ్రీ\nవుడు మందకొడిగా ఉండేవాడు. అతను సాధా\nరణంగా అడవిలో తిరుగుతూ ఉండేవాడు,\nలేదా అస్తమానమూ ఇంట్లో ఒక మూల\n\nకూర్చునేవాడు; ఏ పనీ చేసేవాడు కాడు.\nచెయ్యటానికి అతనికి ఏ పనీ రాదు కూడానూ.\nఅయినా హయగ్రీవుడు ఎంతో సౌమ్యుడూ,\nమంచివాడూ కావటం చేత అతన్ని తల్లి\nదండ్రులూ, అన్నలూ అతని మానాన బతక\nనిచ్చేవారు. అతను మందమతి అని వాళ్ళ\nనమ్మకం.\nఅందుచేత, రాజుగారు ఏటా తన పుట్టిన\nరోజు ఉత్సవం జరిపినప్పుడు తన\nఅన్నలతో బాటు ఉత్సవం చూడబోతానని\nహయగ్రీవుడు అంటే, అతని తల్లి వద్దనేది.\n\"నువు నలుగురిలో తిరగనేర్చినవాడివి\nకాదు. నిన్ను చూసి అందరూ నవ్వుతారు.\nఇంట్లోనే ఉండిపో, నాయినా!” అనేదామె.\n\"ఎప్పటికైనా ఆ ఉత్సవానికి వెళితే\nఎవరికీ తెలియకుండానే వేళతాలే!\" అనే\nవాడు హయగ్రీవుడు.\nఇలా ఉండగా రాజు ఒక వింత ప్రకటన\nచేశాడు. ఆయన తన కుమార్తెకు వివాహం\nచేయ నిశ్చయించి, ఆమెకు తగిన వరుణ్ణి\nనిర్ణయించటానికి ఒక పోటీ ఏర్పాటు చేశాడు.\nరాజకుమార్తె రాజభవనం రెండో అంతస్తు\nమీద ఉంటే, అంత ఎత్తు ఎగిరి' ఆమెను\nచేరుకోగల వాడికి ఆమె నిచ్చి పెళ్ళి చేస్తారు.\nఈ చాటింపు వినగానే దేశంలో ఉన్న\nబ్రహ్మచారియువకు లందరూ పోటీకి తల\nపడ్డారు. కాని ఒక్కరు కూడా రాజకుమార్తె\nఉన్న రెండో అంతస్తు మీదికి ఎగరలేక\nపోయారు. ఒకనాడు హయగ్రీవుడి అన్నలు\nకూడా పో టీ లో పాల్గొనటానికి బయలు\nదేరారు. హయగ్రీవుడు వాళ్ళ వెంట\nప్రయాణం చేసే ప్రయత్నం చెయ్యక,\nకర్ర ఒకటి పుచ్చుకుని అడవి కేసి వెళ్ళాడు.\nఅడవి అంచున ఒక పెద్ద పూపొద\nఉన్నది. హయగ్రీవుడు తన కర్రతో మూడు\nసార్లు పొదను కొట్టేసరికి ఒక దేవత ప్రత్యక్ష\nమయింది.\nఈ దేవత అతనికి చాలా\nకాలంగా తెలిసినదే, కాని ఆ సంగతి ఎవ్వ\nరికీ తెలియదు.\n\"ఏం కావాలి?\" అని దేవత హయగ్రీ\nవుణ్ణి అడిగింది.\n\n\"వేగంగా పరిగెత్తే గుర్రమూ, వెండి\nదుస్తులూ, వెండి నాణాలూ కావాలి,”\nఅన్నాడు హయగ్రీవుడు.\nమరుక్షణమే అతను కోరినవి లభిం\nచాయి. అతను గుర్ర మెక్కి రాజభవనానికి\nవెళుతూ దారిలో తన అన్నలిద్దరినీ కలుసు\nకుని, “ఎక్కడికి ప్రయాణం?\" అని\nఅడిగాడు.\nవాళ్ళు తమ తమ్ముణ్ణి గుర్తించక,\n“రాజభవనానికి,” అన్నారు.\n“శుభం,” అంటూ హయగ్రీవుడు తన\nఅన్నలకు చెరొక మూడు వెండి నాణాలూ\nఇచ్చి, ముందుకు సాగాడు.\nఅతను రాజభవనం చేరేసరికి అక్కడ\nచేరినవారంతా అతని కేసి నోళ్ళు తెరుచు\nకుని చూశారు. అంత గొప్ప దుస్తులు ధరిం\nచిన వాణ్ణి వాళ్ళు అంతకు పూర్వం ఎన్నడూ\nచూడలేదు. మేడ మీది నుంచి రాజ\nకుమార్తె కూడా అతన్ని ఎంతో ఆసక్తితో\nచూసింది.\nఅతను గుర్రం దిగి ఒక్క ఎగురు ఎగి\nరాడు, కాని రెండో అంతస్తును చేరుకోలేక\nపోయాడు. తరవాత అతను ఎవరి కేసి\nచూడకుండా, తన గుర్రాన్ని ఎక్కి శర\nవేగంతో అక్కడి నుంచి వెళ్ళిపోయాడు.\nఅతను తిరిగి పూపొదకు వచ్చి, దేవత తన\nకిచ్చినవి ఆమెకు తిరిగి ఇచ్చేసి, ఇంటికి\nచేరుకున్నాడు. తరవాత చాలా సేపటికి\nఅతని అన్నలు, \"వాడెవడై ఉంటాడో!\"\nఅనుకుంటూ ఇంటికి చేరేసరికి, హయగ్రీ\nవుడు మాటాపలుకూ లేకుండా ఒక మూల\nపడుకుని ఉన్నాడు.\nమర్నాడు అన్నలు రాజభవనానికి బయలు\nదేరాక హయగ్రీవుడు అడవికి వెళ్ళి, దేవత\nనడిగి ఇంకా పెద్ద గుర్రమూ, బంగారు\nదుస్తులూ, బంగారు నాణాలూ తీసుకుని,\nదారిలో తన అన్నలను కలుసుకుని, వాళ్ళకు\nచెరొక పది బంగారు నాణాలూ ఇచ్చి,\nమాట్లాడకుండా ముందుకు సాగిపోయాడు.\nఈసారి అతను రెండో అంతస్తుకు\nఎగిరాడుగాని అక్కడ నిలవక వెంటనే\n\nకిందికి దూకి, తన గుర్రం ఎక్కి వెళ్ళి\nపోయాడు. అతను దేవత ఇచ్చినవి దేవతకు\nతిరిగి ఇచ్చి, ఇల్లు చేరుకుని ఒక మూల\nపడుకున్నాడు.\nఅతని అన్నలు చాలా సేపటికి ఇంటికి\nతిరిగి వచ్చి, తమ తల్లితో తాము చూసిన\nదంతా ఉత్సాహంగా చెప్పారు.\nఈలోపల రాజు, పందెంలో గెలిచినవాడు\nపరారీ అయినందుకు చాలా ఆగ్రహం చెంది,\nఅతన్ని పట్టుకున్నవాడికి అంతులేని ధనం\nఇస్తానని చాటింపు వేయించాడు.\n\"అతను మాకు చాలా ఉపకారమే\nచేశాడు. అయినా రేపు అతను కలిసినప్పు\nడతన్ని పట్టుకుని రాజుగారికి అప్పగించి,\nబహుమానం.\" అని అమిత వేగంగా\nముందుకుసాగాడు.\nఅతను రాజధాని చేరగానే అక్కడి రాజ\nభట్టులూ, సైనికులూ అతన్ని చుట్టుముట్టి\nపట్టుకోబోయారు. కాని అతను లాఘవంగా\nవారికి అందకుండా తప్పించుకుని, రాజ\nకుమార్తె ఉన్న భవనం వద్దకు వచ్చి, ఒక్క\nగంతుతో రెండో అంతస్తు చేరాడు.\nరాజకుమార్తె అతన్ని చూసి, “నీ కిష్టం\nలేకపోతే నన్ను పెళ్ళాడమని నిర్బం\nధించను. కాని నా జ్ఞాపకార్థం ఈ ఉంగరం\nఉంచుకో,\" అంటూ అతని చేతివేలికి తన\nఉంగరం తొడిగింది.\nఅతను కిందికి దూకినప్పుడు పట్టుకుందా\nమని రాజభటులు కింద నిలబడ్డారు. కాని\nఅతను వారిని దాటి తన గుర్రం మీదికి\nసూటిగా దూకి, అతి వేగంగా వెళ్ళిపోయాడు.\nకొద్ది నిమిషాలకల్లా అతను పూపొద చేరు\nకుని, దేవతకు ఆమె ఇచ్చినవి తిరిగి ఇచ్చి,\nఇంటికి వెళ్ళి ఒక మూల పడుకున్నాడు.\nఅన్నలు ఇంటికి తిరిగి వస్తూ, \" మన\nమొద్దు వెధవ అన్నంతా అయింది. మేమా\nరాజకుమారుణ్ణి పట్టలేకపోయాం. అయినా\nఅతను మాకేమిచ్చాడో చూడు!\" అంటూ\nరత్నాలు తీసి తల్లికి చూపించారు. వాటితో\nతమ జీవితాలు సుఖంగా వెళ్ళిపోతాయని\nతల్లి సంతోషించింది.\nరాజకుమార్తెను గెలుచుకున్నవాడు కన\nపడకుండా పోవటం చూసి రాజు చాలా కల\nవరపడ్డాడు. ఆయన తన రాజ్యంలో ఉన్న\n\nకులీనుల నందరినీ విందుకు ఆహ్వా\nనించాడు. కాని వచ్చిన వారిలో రాజ\nకుమార్తె తన వరుణ్ణి గుర్తించ లేదు. ఒక\nవేళ ఆ వరుడు కులీనుడు కాడేమోనని,\nరాజు సామాన్య జనులకూ, బీదసాదలకూ\nకూడా విందులు ఏర్పాటు చేశాడు. అందు\nవల్ల కూడా ఫలితం లేకపోయింది.\nతరవాత రాజు తన కుమార్తె ఉంగరం\nఎవరి చేతిన ఉన్నదో గాలించి చూడమని\nభటులను పంపాడు. వాళ్ళు హయగ్రీవుడి\nఇంటికి వచ్చి, అతని వేలిన ఉంగరం\nచూసి, రాజుగారి వద్దకు పట్టుకు పోయారు.\nఈ చింకిబట్టలు ధరించిన కాపు కొడుకే\nఅంత శక్తి సామర్ధ్యాలు చూపాడంటే రాజుకు\nమ్మశక్యం కాలేదు. కాని వరుడు అతనే\nగనక, అతనికి మంచి బట్టలు కట్టబెట్టి, రాజ\nకుమార్తె నిచ్చి పెళ్ళి చేశారు.\nఈ వివాహం జరిగిన కొద్ది రోజులకే\nరాజుకు యుద్ధం సంప్రాప్త మయింది. రాజు\nతన ఇద్దరు కొడుకులనూ, అల్లుడైన హయ\nగ్రీవుణ్ణి యుద్ధానికి బయలుదేరమన్నాడు.\nహయగ్రీవుడు అందరికన్న ముందు బయలు\nదేరి, ఒక కొలను ఒడ్డున ఆగి, అక్కడ\nకప్పలతో ఆడుకోసాగాడు.\nమరికొంత సేపటికి రాజకుమారులు సైన్యా\nలతో సహా అటుగా వచ్చి, తమ బావమరిది\nచిన్న పిల్లవాడిలాగా ఆడుకుంటూ ఉండటం\nచూసి చీదరించుకుని, యుద్ధరంగానికి సాగి\nపోయారు. సైన్యం కనుమాటు కాగా నే\nహయగ్రీవుడు తన గుర్రంమీద పూపొదను\nచేరుకుని, ఒక ఉత్తమాశ్వాన్నీ, ఎంత పెద్ద\nసేననైనా జయించ దగిన ఖడ్గాన్నీ దేవత\nనుంచి పుచ్చుకుని, వాయువేగంతో వెళ్ళి\nతన బావమరుదులను కలుసుకున్నాడు.\nవాళ్ళు అతన్ని గుర్తించ లేదు. అతను\nవాళ్ళను, \"మీ రెక్కడికి పోతున్నారు?”\nఅని అడిగాడు.\n\"యుద్ధానికి,\" అన్నారు వాళ్ళు.\n\" నేనూ అక్కడికే. పోదాం పదండి!”\nఅంటూ హయగ్రీవుడు వాళ్ళవెంట యుద్ధ\nరంగానికి వెళ్ళాడు. యుద్ధభూమి చేరు\n\nతూనే అతను శత్రుసైన్యంలో జొరపడి,\nఎడాపెడా శత్రువులను వధించసాగాడు.\nసాయంకాలం దాకా యుద్ధం జరిగింది.\nజయాపజయాలు తేలలేదు.\nరాజకుమారులు ఇంటికి వచ్చి, ఆ వీరుణ్ణి\nగురించి, కప్పలతో ఆడుకుంటూన్న తమ\nబావమరిదిని గురించీ చెప్పారు.\nఇంతలో హయగ్రీవుడు వచ్చాడు. రాజు\nఅతన్ని చూసి పట్టరాని ఆగ్రహంతో, \" నువు\nనాకు తీరని అపకీర్తి తెచ్చావు. నా కుమార్తె\nపిరికివాణ్ణి పెళ్ళాడింది!” అన్నాడు.\nమర్నాడు యుద్ధభూమికి రాజు స్వయం\nగానే సైన్యాలను నడిపించుకు వెళ్ళాడు.\nఆయన తన వెంట హయగ్రీవుణ్ణి కూడా\nరమ్మన్నాడు. కాని హయగ్రీవుడు మధ్య\nదారిలో గుర్రాన్ని వెనక్కు తిప్పి అతి\nవేగంగా వెళ్ళిపోయాడు.\n\"పిరికిపంద! వీణ్ణి రాజభవనంలో మరి\nఅడుగు పెట్టనివ్వను,” అనుకున్నాడు రాజు.\nరాజుగారు యుద్ధ రంగాన్ని చేరే లోపల\nయుద్ధం ముగిసిపోయింది. శత్రుసైన్యాలు\nచిందరవందర అయి ఉన్నాయి. శత్రురాజు\nబందీ అయి ఉన్నాడు.\n\"ఏం జరిగింది?\" అని రాజు శత్రు\nరాజును అడిగాడు.\n\"మీ యోధుడు ఒక్కడే నా సేన\nసంతటినీ నాశనం చేశాడు. అత నెవడోగాని\nవెయ్యిమంది రాక్షసుల పెట్టుగా ఉన్నాడు,”\nఅన్నాడు శత్రురాజు.\n\" అత నెక్కడ?” అని రాజు అడిగాడు.\n\"గాయపడి ఆ చెట్టు కింద ఉన్నాడు,”\nఅన్నాడు శత్రురాజు.\nరాజు ఆ యోధుడి వద్దకు వెళ్ళి చూశాడు.\nశిరస్త్రాణం ధరించి ఉండటంచేత యోధుడి\nముఖం రాజుకు కనిపించలేదు. ఆ యోధుడి\nతొడమీద పెద్ద గాయమై రక్తం కారుతున్నది.\n'రాజు తన జరీ బట్ట చించి ఆ యోధుడికి\nకట్టు కట్టించి, \" నువు ఎవరు, నాయనా?”\nఅని అడిగాడు.\n“ నేను నేనే!” అన్నాడు హయగ్రీవుడు.\nఅతను లేచి తన గుర్రం ఎక్కి బయలుదేరి,\n\nకొంతసేపటికి తన మామూలు దుస్తులతో\nరాజభవనం చేరి, గాయం బాధ పెడు\nతూండటంవల్ల తన గదిలో పడుకున్నాడు.\nరాజు ఇంటికి రాగానే ఆయన కొడుకులు,\n“హయగ్రీవుడి గాయానికి నీ బట్టతో కట్టు\nకట్టావా ఏమిటి?\" అని అడిగారు.\nరాజు ఈ మాటకు ఆశ్చర్యపోయి తన\nఅల్లుడున్న చోటికి వెళ్ళి, అతని గాయాని\nకున్న కట్టు చూసి, \" ఆ యోధుడివి నువా,\nనాయనా? ఆ సంగతి అప్పుడే చెప్పావు\nకావేం?'' అన్నాడు.\n“ నేను నేనేనని చెప్పానుకద!\" అన్నాడు\nహయగ్రీవుడు.\nఆ తరవాత రాజు తనకు గొప్ప అల్లుడు\nదొరికినందుకు ఎంతో గర్వపడ్డాడు.\nబేతాళుడీ కథ చెప్పి, \" రాజా, హయ\nగ్రీవుడు తన గొప్ప తనాన్ని దాచి ఉంచ\nటానికి కారణమేమిటి? అణకువ చేతనా?\nరాజుకు అకస్మాత్తుగా కనువిప్పు కలిగించి\nఆశ్చర్య సంభ్రమాలు కలిగించాలనా?\nఈ అనుమానానికి సమాధానం తెలిసి\nకూడా చెప్పకపోయావో నీ తల పగిలి\nపోతుంది.\" అన్నాడు.\nదానికి విక్రమార్కుడు, \" హయగ్రీవుడు\nగొప్ప వివేకం గలవాడు. దుస్తులను బట్టీ,\nబాహ్యశక్తులను బట్టి మనిషి వాస్తవతత్వం\nమారదు. అతను మంచి దుస్తులు వేసుకున్న\nప్పుడు రాజకుమారుడని అందరూ అను\nకున్నారు. రాజు అతన్ని ఒకసారి పిరికి\nవాడనీ, మరొకసారి మహా యోధుడనీ అను\nకున్నాడు. ఇది భ్రమ. అతను రాజ\nకుమార్తెను దేవత సహాయంతోనే గెలి\nచాడు. అందుకే అతను ఆమెను పెళ్ళాడే\nప్రయత్నం చెయ్యలేదు. దేవత సహాయంతో నే\nఅతను శత్రువులను ఒంటరిగా జయించాడు.\nఅదీ అతని ప్రతాపం కాదు. కీర్తి ప్రతిష్ఠలు\nసంపాదించుకునే పనులు చేసి కూడా, 'నేను\nనేనే' అన్న సంగతి మరిచిపోని హయగ్రీవుడు\nమహాజ్ఞాని అనవచ్చు,” అన్నాడు.\nరాజుకీ విధంగా మౌనభంగం కలగగానే\nబేతాళుడు శవంతో సహా మాయమై తిరిగి\nచెట్టెక్కాడు.\n(కల్పితం)",
            "book_page_end": 34
        },
        {
            "title": "తెలివికి మందు",
            "book_page_start": 35,
            "pdf_page_start": 35,
            "pdf_page_end": 38,
            "author": "బి. సూర్యనారాయణ",
            "genre": "జానపద కథ",
            "moral": "తెలివి అనేది బయటి నుంచి సంపాదించేది కాదు; సరైన తోడు, ప్రేమ, మరియు ప్రవర్తనతో మనిషి మందమతిగా ఉన్నా తెలివైన జీవితాన్ని గడపవచ్చు.",
            "keywords": [
                "దద్దమ్మ",
                "తెలివి",
                "ఎరుకలసాని",
                "భార్య",
                "మందు",
                "కోడికూర",
                "సూర్యుడు"
            ],
            "characters": [
                "దద్దమ్మ (తెలివితక్కువ వాడు)",
                "దద్దమ్మ తల్లి",
                "ఎరుకలసాని",
                "దద్దమ్మ భార్య"
            ],
            "locations": [
                "గ్రామం",
                "కొండ",
                "ఎరుకలసాని గుడిసె"
            ],
            "content": "ఒక గ్రామంలొ ఒక తెలివితక్కువ వాడుండే\nవాడు. వాడి తెలివితక్కువ చూసి అందరూ\nనవ్వేవాళ్ళు. అందరి చేతా దద్దమ్మ\"\nఅని పిలిపించుకోవటం వాడికి బాధగా\nఉండేది. “ కొండ మీది ఎరుకలసాని దగ్గిర\nతెలివికి మందు తె చ్చు కో రా, దద్దమ్మా,\"\nఅని కొందరు వా హేళన చేశారు.\nకొండ మీది ఎరుకలసాని రకరకాల\nమందు లిస్తుందనీ, మంత్రాలు వేస్తుందనీ\nవాడికి తెలుసు. అందుచేత వాడు వాళ్ళ\nఅమ్మను, \" అమ్మా, కొండ మీది ఎరుకల\nసాని దగ్గిరికి పోయి తెలివికి మందు తెచ్చు\nకోనా? \" అని అడిగాడు.\n\" అలాగే తెచ్చుకోరా, బాబూ. అయితే\nఆ ఎరుకలసాని చాలా గడుసు మనిషిట.\nఆ మనిషితో పిచ్చి పిచ్చిగా మాట్లాడక,\nమర్యాదగా మాట్లాడి పని పూర్తి చేసుకురా,”\nఅన్నది వాడి తల్లి.\nవాడు కొండ ఎక్కి ఎరుకలసాని దగ్గిరికి\nవెళ్ళాడు. ఆమె కుండ కింద మంట వేసి,\nకుండను కలియబెడుతున్నది.\n\"అంతా కులాసాయేనా. ఎరుకల\nసానీ?\" అన్నాడు \" దద్దమ్మ.”\n\"కులాసాయే,\" అన్నది ఎరుకలసాని.\nదద్దమ్మ \" ఆకాశం కేసి చూసి, “ వాన\nరావచ్చు,” అన్నాడు.\n\" రావచ్చు.\" అన్నది ఎరుకలసాని.\n\" రా క నూ పో వ చ్చు,” అన్నాడు\n\" దద్దమ్మ.”\n\" అదీ నిజమే,\" అన్నది ఎరుకలసాని.\nతరవాత ఇంకే మనాలో “ దద్దమ్మ” కు\nతట్టలేదు. \" కుశల ప్రశ్నలు అపోయాయి\nగనక, తెలివికి మందేమన్నా ఉంటే\nఇస్తావా?\" అన్నాడు వాడు.\n\"ఏ రకమైన తెలివి? రాజుల తెలివీ,\nసైనికుల తెలివీ, పండితుల తెలివీ—ఇలాంటి\nబి. సూర్యనారాయణ\n\nతెలివికి నా దగ్గర మందు లేదు,” అన్నది\nఎరుకలసాని.\n\"మామూలుగా అందరికీ పనికివచ్చే\nతెలివికి మందిస్తే చాలు,\" అన్నాడు వాడు.\n\" అలాగయితే నేను సహాయపడగల\nనేమో. కాని, ముందు నువు ఒక పని\nచేయాలి,” అన్నది ఎరుకలసాని.\n\"ఏమిటది?\" అని వాడు అడిగాడు.\n\"ప్రపంచంలో నీకు అన్నిటికన్నా ఇష్ట\nమైనది తీసుకురా. నేను నీకు తెలివి మందు\nదొరికే మార్గం చెబుతాను,\" అన్నది\nఎరుకలసాని.\n\" అది నా కెలా తెలుస్తుంది?\" అన్నాడు\nవాడు తెల్లబోతూ.\n\" నాకు మాత్రం ఎలా తెలుస్తుంది?\nనువు నీకు ఎక్కువ ఇష్టమైనది తెచ్చినాక\nనేను నిన్నొక ప్రశ్న వేస్తాను. దానికి నువు\nసమాధానం చెప్పు. నీ సమాధానాన్ని బట్టి\nనువు నీ కిష్టమైనది తెచ్చావో, లేదో నేను\nతెలుసుకుంటాను.\" అన్నది ఎరుకలసాని.\n\"దద్దమ్మ\" ఇంటికి పోయి తన తల్లితో\nజరిగిన దంతా చెప్పాడు.\n\"ఆ ఎరుకలసాని చెప్పినట్టే చెయ్యి.\nనాయినా. నువు కూడా అందరి లాగే\nఉండవచ్చు,” అన్నది తల్లి.\n\"నా కన్నిటికన్న కోడికూర ఇష్టం.\nఅందుకని ఎరుకలసాని దగ్గిరికి కోడిని\nతీసుకుపోతాను,” అనుకున్నాడు వాడు.\nవాడు మర్నాడు ఎరుకలసానిని చూడ\nబోయి, \" నాకు అన్నిటికన్నా ఇష్టమైనది\nతెచ్చాను,” అన్నాడు, కోడిని చూపి.\n\"ఇంతకన్న ఇష్టమైన దేదీ లేదా నీకు?\nఅలా అయితే ఈ ప్రశ్నకు సమాధానం\nచెప్పు : కాళ్ళు లేకుండా పరిగెత్తే దేది?”\nఅన్నది ఎరుకలసాని.\n\"దద్దమ్మ\" బుర్ర గోక్కున్నాడు. ఎంత\nఆలోచించినా వాడికి సమాధానం తట్టలేదు.\n\"సమాధానం చెప్పలేకపోయావు. నువు\nతెచ్చినది సరిఅయిన వస్తువు కాదు. ఇవాళ\nనీకు తెలివిమందు లేదు. వెళ్ళిపో.\"\nఅన్నది ఎరుకలసాని.\n\n\"దద్దమ్మ\" నిస్పృహతో ఇంటికి తిరిగి\nవచ్చాడు. తల్లిని చూడగానే వాడు నెత్తి\nబాదుకుని, \"తప్పు చేశానమ్మా. నాకు\nప్రపంచంలో నీ కన్న ఇష్టమైన దేదీ లేదు.\nనిన్ను తీసుకుపోవలసింది. రేపు ఎరుకల\nసాని దగ్గిరికి నాతో నువు రా,” అన్నాడు.\nమర్నాడు తల్లికొడుకు లిద్దరూ ఎరుకల\nసాని వద్దకు వెళ్ళారు.\n\"ఎరుకలసానీ, ఇవాళ నేను నిజంగా\nనా కిష్టమైనది తెచ్చాను. ఇదిగో మా\nఅమ్మ! '' అన్నాడు వాడు.\n\"అదేదో ఇప్పుడే చూస్తాను. ఈ ప్రశ్నకు\nబదులు చెప్పు: బంగారం కాకపోయినా\nపచ్చగా ఉండి ప్రకాశించే దేది?\" అన్నది\nఎరుకలసాని.\n\"దద్దమ్మ” మళ్ళీ బుర్ర గోక్కుంటూ\nఎంతో ఆలోచించాడు; కాని ఆ ప్రశ్నకు\nజవాబు తట్టలేదు.\n\" చూశావా? నువు ఈసారి కూడా\nనీ కెక్కువ ఇష్టమైనది తీసుకురాలేదు. నువు\nచూడబోతే నే ననుకున్న దాని కన్న కూడా\nతెలివితక్కువ వాడివిగా కనబడుతున్నావు.\nనీకు తెలివిమందు నిజంగా అవసరమే, ”\nఅన్నది ఎరుకలసాని.\n“అదే మరి!” అంటూ వాడు తన తల్లిని\nవెంట బెట్టుకుని కొండ దిగి రాసాగాడు.\nతల్లి కొడుకులు కొండ దిగి వస్తూండగా\nవాళ్ళకు దారిలో ఒక పిల్ల ఎదురయింది.\n\"ఏం, దద్దమ్మా? ఎందుకు మొహం\nవేళ్ళాడ వేసుకుని ఉన్నావు?\" అని అడిగిం\n\nదాపిల్ల. “దద్దమ్మ” ఆ పిల్లకు జరిగినదంతా\nచెప్పాడు.\n\"ఎంత అన్యాయం! నీకు సహాయం\nచేసే వాళ్ళెవరూ లేరా?” అని ఆ పిల్ల\nఅడిగింది.\n\"ఎవరూ లేరు,\" అంటూ వాడు\nమూలిగాడు.\n\"అయితే, నేను సహాయం చేస్తాను.\nనిన్ను పెళ్ళి చేసుకుని, కని పెట్టి ఉంటాను,\"\nఅన్నదామె.\n\"అలా అయితే పెళ్లి చేసుకుందాం\nపట్టు,” అన్నాడు 'దద్దమ్మ'.\nఇద్దరూ పెళ్ళి చేసుకున్నారు. 'దద్దమ్మ'\nపెళ్ళాం ఇల్లు చక్కబెట్టి, వంట చేసి,\nసంసారం సాగించింది.\n\"దద్దమ్మ” పరమానందభరితుడై ఒక\nనాడు, “పెళ్ళామా, ఈ లోకంలో నా కందరి\nకంటె కూడా నువ్వంటేనే ఇష్టం. కొండ\nమీది ఎరుకలసాని దగ్గిరికి పోదాం పద.\nతెలివికి మందిస్తుందేమో!\" అన్నాడు తన\nభార్యతో. ఇద్దరూ కొండ మీదికి వెళ్ళారు.\n\"ఏం, ఎరుకలసానీ? ప్రపంచంలో కెల్లా\nనా కెక్కువ ఇష్టమైన మనిషిని తెచ్చాను,'\nఅన్నాడు “దద్దమ్మ.”\n\" సరే, కాళ్ళు లేకుండా పరిగెత్తే\nదేమిటి?\" అని ఎరుకలసాని అడిగింది.\nభార్య తన చెవిలో రహస్యంగా చెప్పిన\nమీదట, “నీరు!\" అన్నాడు “దద్దమ్మ.”\n“బంగారం కాకపోయినా పచ్చగా ఉండి\nప్రకాశించే దేమిటి?\" అని ఎరుకలసాని\nమళ్ళీ అడిగింది.\nభార్య రహస్యంగా చెప్పి నా క,\n\"సూర్యుడు!” అన్నాడు ‘‘దద్దమ్మ.”\n\"ఇక నేం? తెలివికి మందు సంపాదిం\nచేశావు!\" అన్నది ఎరుకలసాని.\n\"ఏదీ? ఎక్కడున్నది?\" అని ఆత్రంగా\nఅడిగాడు “దద్దమ్మ.”\n\"నీ భార్య తలకాయలో! మందమతికి\nమందేమిటంటే తెలివైన భార్యే. నీకు అదే\nదొరికింది. ఇక పద!\" అన్నది ఎరుకలసాని.\nభార్యాభర్తలిద్దరూ కొండ దిగి ఇంటికి\nవెళ్ళిపోయారు.",
            "book_page_end": 38
        },
        {
            "title": "చిరాయువు",
            "book_page_start": 41,
            "pdf_page_start": 41,
            "pdf_page_end": 45,
            "author": "ఎస్. బాలసుందరశర్మ",
            "genre": "ఫాంటసీ కథ",
            "moral": "శాశ్వతమైన యువత్వం లేదా సుఖం కోసం అన్వేషణ వృథా. జీవితంలో ముఖ్యమైన విషయాలను (కుటుంబం, స్నేహం) విస్మరించకూడదు. పశ్చాత్తాపం బాధాకరమైనది.",
            "keywords": [
                "కుశలుడు",
                "వార్ధక్యం",
                "పక్షులరాణి",
                "కంచుకోట",
                "గాలి",
                "పశ్చాత్తాపలోయ"
            ],
            "characters": [
                "కుశలుడు",
                "రాజు (తండ్రి)",
                "పక్షుల రాణి",
                "కంచుకోట యువతి",
                "గాలి (కుర్రవాడు)",
                "ముసలివాడు",
                "వార్ధక్యం"
            ],
            "locations": [
                "నగరం",
                "వనం",
                "పక్షుల రాజ్యం",
                "కంచుకోట",
                "గుడిసె",
                "పశ్చాత్తాపలోయ"
            ],
            "content": "ఒక చిన్న రాజుకు ముగ్గురు కొడుకులుండె దేళ్ళపాటు ప్రయాణం చేసి అతను పక్షుల\nవారు. వారిలో మూడోవాడు కుశలుడు. రాజ్యం చేరాడు.\nఅతను ఒకనాడు తన తండ్రితో, “నాకు పక్షులరాణి యౌవనంలో ఉండి చాలా\nఈ దేశంలో ఉండాలని లేదు. నాకు కొంత అందంగా ఉన్నది. ఆమె అతన్ని చూసి,\nడబ్బూ, ఒక గుర్రమూ ఇచ్చినట్టయితే \" ఏం పనిమీద పోతున్నావు? \" అని\nదేశసంచారం చేసి, ఎక్కడో ఒక చోట అడిగింది.\nనాకు కావలసిన స్త్రీని వివాహం చేసుకుం\nటాను,” అన్నాడు.\nరాజు ఇందుకు అభ్యంతరం చెప్పలేదు.\nకుశలుడు కొంత ధనం తీసుకుని, గుర్రం\nఎక్కి నగరం నుంచి బయలుదేరాడు. నగర\nప్రాకారం దాటగానే వనం ఉన్నది.\nఆ వనంలో ఒకచోట గుర్తుగా తన డబ్బులో\nహెచ్చు భాగం పూడ్చిపెట్టి కుశలుడు\nముందుకు సాగిపోయాడు.\nఅతను ఎన్నో పట్టణాలు చూశాడు, ఎన్నో\nదేశాలు దాటాడు. కాని అతనికి నచ్చిన\nకన్య ఎక్కడా కనిపించ లేదు. ఇలా ఎనిమి\n\"వార్ధక్యం లేని దేశంలో వధువును\nసంపాదించు కుందామని తిరుగుతున్నాను,\"\nఅన్నాడు కుశలుడు.\nపక్షులరాణి నవ్వి, “ఈ దేశంలో ముసలి\nతనం లేదు.\" అన్నది.\n\"ఎలా చెప్పగలవు? \" అన్నాడు\nకుశలుడు.\n\"ఈ మహారణ్యం చూశావా? ఇదంతా\nకొట్టేసినప్పుడు గాని ఈ దేశంలోకి ముసలి\nతనం అడుగుపెట్టదు,” అన్నది పక్షులరాణి.\n\"అలా అయితే నేనిక్కడ ఉండలేను.\nఎప్పటికైనా ఈ చెట్లన్నీ కొట్టివెయ్యటం\nఎస్. బాలసుందరశర్మ\n\nజరిగి తీరుతుంది. అప్పుడు వార్ధక్యం\nఈ దేశంలోకి అడుగు పెడుతుంది,\"\nచెప్పి కుశలుడు పక్షులరాణి వద్ద\nపుచ్చుకుని ముందుకు సాగిపోయా\nఅతను మరో ఎనిమిది సంవ\nసంచారం చేసి ఒక కంచుకోటను\nకున్నాడు. ఆకోటలో నుంచి ఒక అందమైన\nయువతి వచ్చి కుశలుణ్ణి చూసి, \"స్వా తం!\nనేను నీ కోసం ఎన్నో ఏళ్ళుగా ఎదురు\nచూస్తున్నాను,\" అన్నది.\nఆమె అతని గుర్రాన్ని తీసుకుపోయి\nకొట్టంలో కట్టేసి, దానికి ఉలవలు పెట్టింది.\nకుశలుడు ఆ రాత్రి ఆమెకు అతిథిగా ఉండి,\nతెల్లవారు జామునే లేచి, తన గుర్రానికి\nజీను తగిలించి, ప్రయాణమయ్యాడు.\nఆమె అతని ప్రయాణ సన్నాహం చూసి,\n\"ఇంత పెందరాళే గుర్రానికి జీను వేస్తున్నా\nవేమిటి? ఎక్కడికి వెళ్ళిపోతున్నావు?\"\nఅని అడిగింది.\n\"ముసలితనం లేనిచోటికి,\" అన్నాడు\nకుశలుడు.\n\"అలా అయితే నువు ఇక్కడే ఉండి\nపోవచ్చు. ఇక్కడ ముసలితనం లేదు,”\nఅన్నదామె.\n\"ఎలా చెప్పగలవు?\" అని కుశలుడు\nఆమెను అడిగాడు.\n\"ఆ కొండలు చూశావా? అవి అరిగి\nపోయి, దుమ్మూ ధూళీగా మారి నేలమట్టం\nఅయేదేకా ఇక్కడ ముసలితనం అడుగు\nపెట్టదు,'' అన్నదామె.\n\n\" ఎప్పుడో ఒక నాటికి ఆ కొండలు అరిగి\nనేలమట్టంకాక పోవు. అప్పుడు ముసలితనం\nవచ్చి తీరుతుంది.\" అని కుశలుడు\nముందుకు సాగిపోయాడు.\nవెళ్ళగా వెళ్ళగా అతనికి ఒక గుడిసె\nతగిలింది. కుశలుడు గుర్రం దిగి గుడిసెలో\nప్రవేశించాడు. లోపల ఒక కుర్రవాడు కని\nపించి, \" ఏం కావాలి ? \" అని అడిగాడు.\n\" ముసలితనం లేని చోటుకోసం వెతుకు\nతున్నాను,\" అన్నాడు కుశలుడు.\n\" ఇదే ఆ చోటు. నీకు కావలిసిన చోటికే\nవచ్చావు. ఇక్కడ వార్ధక్యం అడుగు పెట్ట\nలేదు,” అన్నాడు ఆ కుర్రవాడు.\n\" అయితే నువ్వెవరు?\" అని కుశలుడు\nఅడిగాడు.\n\" నేను గాలిని. నువు మనుష్య ప్రపంచం\nదాటి చాలా దూరం వచ్చేశావు.\" అన్నాడు.\nకుర్రవాడు.\n“నువు ఒప్పుకుంటే శాశ్వతంగా ఇక్కడే\nఉండి పోతాను,\" అన్నాడు కుశలుడు.\nకుశలుడు అదే గుడిసెలో చాలా ఏళ్ళు\nజీవించాడు. అతని వయసు ఏ మాత్రమూ\nపెరగలేదు. అతను గుడిసె దాటి వెళ్ళ\nలేదు. కాని గాలిమాత్రం రోజూ వెళ్ళి,\nఎక్కడెక్కడో తిరిగి వస్తూండేవాడు.\nఅస్తమానమూ గుడిసెలో ఉండటం\nకుశలుడికి విసుగుపుట్టింది. అతనిలో ఏదో\nఆరాటం ఉన్నట్టు గమనించి గాలి కుశలు\nడితో, \" కావాలంటే ఎటైనా తిరిగిరా. కాని\nఈ సమీపంలో ఉన్న పశ్చాత్తాపలోయలోకి\n\nమాత్రం దిగకు. అది చూడటానికి ఎంతో\nఅందంగా ఉండవచ్చు, అయినా అక్కడికి\nపోవటం నీకు' మంచిది కాదు,\" అని\nహెచ్చరించి సంచారానికి బయలుదేరాడు.\nఈ మాట విన్నదే తడవుగా కుశలుడికి\nఆ లోయ చూడాలనిపించింది. తాను ఉన్న\nఈ లోకంలో ముసలితనం లేదన్న మాటే\nగాని ఇంకేమీ కూడా లేదు. అది చూడటానికి\nఅందమైన చోటైనాకాదు. ఈ పశ్చాత్తాప\nలోయలో ఎన్ని వింతలైనా ఉండవచ్చు నను\nకుని కుశలుడు అక్కడికే బయలుదేరాడు.\nకాని పశ్చాత్తాప లోయలోకి అడుగు\nపెట్టగానే కుశలుడికి అంతులేని దుఃఖం\nముంచుకొచ్చింది. అతను విపరీతంగా\nఏడ్చాడు. ఆ ఏడుపు వల్ల అతని మనస్సుకు\nకొంత ఆనందం కలిగింది. ఇంతకాలమూ\nలేని విచారాలన్నీ అతన్ని ఒక్క సారిగా\nముసిరాయి. తన తల్లిదండ్రులనూ, అన్న\nలనూ వదిలేశాడు. ఇద్దరు అద్భుతసౌందర్య\nవతులను పెళ్ళాడే అవకాశం దొరికితే\nఆ అవకాశం వినియోగించుకున్నాడు కాడు.\nతనది ఒంటరి జీవితమైపోయింది ! తన\nజీవితం మోడుబారిపోయింది.\nఒంటరి తనంతో బాధపడుతూ కుశలుడు\nగుడిసెకు తిరిగి వచ్చి గాలితో, “నే నింటికి\nవెళ్ళి మా వాళ్ళను చూడాలని ఉంది!\"\nఅని చెప్పాడు.\n\" నువు వెళ్ళకు. వెళ్ళి ప్రయోజనం\nఉండదు,\" అన్నాడు గాలి.\nకాని కుశలుడు వినలేదు. అతను తన\nగుర్రం ఎక్కి తిరుగు ప్రయాణమయాడు.\nఅతను కంచుకోటను చేరుకునేసరికి అక్కడ\nఒక నడివయసు స్త్రీ కనిపించి, “ఇప్పుడు\nవచ్చావా? కాని ఏం లాభం? ఇక్కడికి\nముసలితనం వచ్చేస్తున్నది. ఆ కనబడే\nకొండలు చూడు. దాదాపు నేలమట్ట\nమయాయి,\" అన్నది.\n\"నిజమే. నేను ఇక్కడే ఉండిపో\nవలిసింది. అందు కిప్పుడు విచారిస్తున్నాను,\"\nఅని కుశలు డామెవద్ద సెలవు పుచ్చుకుని,\nకొద్దిసేపటి కల్లా పక్షులరాణి ఉండేచోటికి\n\nచేరాడు. అక్కడ ఉన్న అడవి అంతా\nపోయింది. ఒకటి రెండు చెట్ల మిగిలి\nఉన్నాయి. పక్షులరాణి ఇప్పుడు నడి\nవయసులో ఉన్నది.\n“ఇప్పుడు వచ్చావా? నువు నీ యౌవనం\nకాపాడుకుని సుఖపడ్డావా?\" అని అడిగిం\nదామె కుశలుణ్ణి.\n\" ఏమీ సుఖపడలేదు. అదే నా విచారం.\nనేను కూడా మానవమాత్రుణ్ణిగా జీవించి\nఉండవలిసింది,” అన్నాడు కుశలుడు.\nఅతను అక్కడినుంచి బయలుదేరి తన\nతండ్రి రాజ్యం చేసిన చోటికి చేరాడు. కాని\nఅక్కడ నగరం లేదు, రాజభవనం లేదు;\nపొలాలు మాత్రం ఉన్నాయి.\nఅతను ఒక ముసలివాణ్ణి సమీపించి,\n\"ఇకడ మా తండ్రిగారి రాజభవనం ఉండేది.\nఏ మయిందో చెప్పగలవా?” అని అడిగాడు.\n\"ఎవరు మీ తండ్రి?\" అని ముసలి\nవాడు అడిగాడు.\nకుశలుడు తన వంశం గురించి చెప్పాడు.\nముసలివాడికి కోపం వచ్చింది.\n\" నువు చెప్పే రాజవంశం గురించి\nమా ముత్తాత కూడా ఎన్నడూ చెప్పలేదు.\nఎందుకు నాతో పరాచకాలాడుతున్నావు?”\nఅన్నాడాయన.\n\" నేను నిజమే చెబుతున్నాను. ఇక్క\nడెక్కడో నేను పాతిపెట్టిన డబ్బుండాలి.\nఅది చూస్తే నువే నమ్ముతావు!\" అంటూ\nకుశలుడు తాను డబ్బు పాతిపెట్టిన చోటు\nకోసం చాలాసేపు చుట్టుపక్కల వెతికి\nపట్టుకున్నాడు.\nఅతను గుంట తవ్వి తాను పాతిపెట్టిన\nడబ్బు తీసి బయట పడేశాడు. కాని\nఆడబ్బుకు దిగువన వార్ధక్యం కని పెట్టుకుని\nఉండి, \"ఇప్పటికి దొరికావా? \" అని\nకుశలుణ్ణి భూమిలోకి లాక్కుపోయింది.\nగుంట బయట ఉన్న ముసలివాడు\nఆ డబ్బును పరీక్షించి, “ఇది ఈ యుగానిది\nకాదు,\" అనుకుని గుంట కేసి చూసేసరికి,\nఆ గుంట తవ్విన వాడి జాడలేదు.\n\"ప్రపంచంలో ఎన్ని విచిత్రాలు !” అను\nకున్నాడా ముసలివాడు,",
            "book_page_end": 45
        },
        {
            "title": "పాకప్రావీణ్యం",
            "book_page_start": 46,
            "pdf_page_start": 46,
            "pdf_page_end": 46,
            "author": "మారుపాక సంధ్యారాణి",
            "genre": "నీతి కథ",
            "moral": "వివాహంలో లేదా జీవితంలో వృత్తిపరమైన నైపుణ్యాల కంటే ఆత్మగౌరవం, నిజాయితీ, మరియు తెలివైన మాట ముఖ్యం.",
            "keywords": [
                "రాజకుమారుడు",
                "రాజకుమార్తె",
                "వంటకాలు",
                "వివాహం",
                "ఆత్మగౌరవం"
            ],
            "characters": [
                "గౌతమీనగర రాజకుమారుడు",
                "పూర్ణిమానగర రాజకుమార్తె"
            ],
            "locations": [
                "గౌతమీనగరం",
                "పూర్ణిమానగరం"
            ],
            "content": "గౌతమీనగర రాజకుమారుడికి యుక్తవయను వచ్చింది. అతను తాను పెళ్ళాడగోరిన\nరాజకుమార్తెను వెతుకుతూ దేశాల మీద బయలుదేరి, అనేక రాజకుమార్తెలను చూశాడు.\nచూసిన ప్రతి రాజకుమార్తెనూ అతను, \"నీకు ఏమేమి వంటకాలు వచ్చును?”\nఅని అడిగేవాడు. వాళ్ళు చెప్పేవాళ్ళు. అతను తృప్తిపడక అక్కడి నుంచి వెళ్ళిపోయేవాడు.\nఅలాగే అతను పూర్ణిమానగరానికి వెళ్ళి అక్కడి రాజకుమార్తెను, \"నీకు ఏమేమి\nవంటకాలు వచ్చును?” అని అడిగాడు.\n\"మీకు ఎవరిని ఏమి అడగాలో తెలియనట్టుంది. నేను మహారాణిని. ఇంతవరకు\nవంట చెయ్యలేదు. ఇక ముందు కూడ చెయ్యబోను,” అన్నది.\nఆ రాజకుమారుడు ఆమెను పెళ్ళాడటానికి అంగీకరించాడు.\n-మారుపాక సంధ్యారాణి",
            "book_page_end": 46
        },
        {
            "title": "బ్రహ్మరాక్షసి",
            "book_page_start": 47,
            "pdf_page_start": 47,
            "pdf_page_end": 48,
            "author": "పి. ముకుందరావు",
            "genre": "జానపద కథ",
            "moral": "దురాశ పతనాన్ని తెస్తుంది.",
            "keywords": [
                "జమీందారు",
                "పండితుడు",
                "కుర్రవాడు",
                "బ్రాహ్మణుడు",
                "బంగారం చెంబు",
                "దొంగతనం"
            ],
            "characters": [
                "జమీందారు",
                "పండితుడు",
                "పండితుడి కొడుకు",
                "ముసలి బ్రాహ్మణుడు"
            ],
            "locations": [
                "గ్రామం",
                "అడవి",
                "గుంట",
                "జమీందారు ఇల్లు"
            ],
            "content": "ఒక గ్రామంలో పరమకిరాతకుడైన జమీం\nదారు ఒకడు ఉండేవాడు. ఆ గ్రామానికి\nసమీపంలో ఒక అడవి ఉండేది. ఆ అడవి\nకుండా ప్రయాణించేవారిని తన మనుషుల\nచేత చంపించి, వాళ్ళ సొత్తు కాజేస్తూ\nఉండేవాడు. ఆ అడవికుండా హెచ్చు\nధనంతో ప్రయాణం చేయటం ప్రాణాపా\nయంగా ఉండేది.\nఒక శాస్త్ర వేత్త అయిన పండితుడు రాజు\nగారి నుంచి గొప్ప సన్మానం పొంది, జమీం\nదారుండే గ్రామం మీదుగా, అడవి అవతల\nఉన్న తన స్వగ్రామానికి వెళుతున్నప్పుడు\nజమీందారు మనుషులు హఠాత్తుగా మీదపడి\nఆయనను చంపి, ఆయన వద్ద ఉన్న\nధనం కాజేశారు.\nదొంగలు ఆయన శవాన్ని ఎక్కడో అడవి\nలోనే పాతెయ్యటం వల్ల ఆయన ఏమయినదీ\nఎవరికీ తెలియలేదు.\nకొంతకాలం గడిచింది. చనిపోయిన\nపండితుడి కొడుకు తన కొడుకును, పదేళ్ళ\nకుర్రవాణ్ణి, జమీందారు గ్రామంలో ఉన్న\nఒక గురువు వద్దకు చదువుకునే టందుకు\nపంపాడు.\nఆ కుర్రవాడు అడవిదారిన నడుస్తూండగా\nఒక ముసలి బ్రాహ్మడు కనిపించి, “నా\nవెంట రారా, బాబూ! నీకు సహాయం\nచేస్తాను,” అన్నాడు. కుర్రవాడు ఆ బ్రాహ్మ\nణుడి వెంట చెట్ల మధ్యకు వెళ్ళాడు.\nఅక్కడ ఆ బ్రాహ్మణుడు ఒక గుంట\nనుంచి ఒక చెంబు తీసి కుర్రవాడికి ఇచ్చి,\n\"దీని నిండా బంగారం ఉన్నది. దీన్ని\nభద్రంగా ఉంచుకో. నువు అడవి దాటి\nగ్రామం చేరేసరికి చీకటి పడుతుంది. ఈ\nరాత్రికి జమీందారుగారిని పడుకునేటందుకు\nచోటు ఇయ్యమని అడుగు!\" అని చెప్పి\nఎటో వెళ్ళిపోయాడు.\nపి. ముకుందరావు\n\nకుర్రవాడు చెంబుకు కట్టిన వాసెనగుడ్డ\nవిప్పి చూస్తే అందులో నిజంగానే బంగారపు\nనాణాలు ఉన్నాయి. తనకు అంత డబ్బు\nఅడగకుండా ఇచ్చిన ఆ బ్రాహ్మణ్ణి గురించి,\nప్రేమగా ఆలోచిస్తూ కుర్రవాడు తన దారిన\nబయలుదేరాడు.\nవాడు గ్రామాన్ని చేరేసరికి చీకటిపడింది.\nబ్రాహ్మడు. చెప్పిన ప్రకారం వాడు జమీం\nదారు ఇల్లు కనుక్కుని వెళ్ళి, ఆ రాత్రికి\nతనకు పడుకునేటందుకు చోటు చూపించ\nమన్నాడు. జమీందారు అందుకు సమ్మ\nతించాడు.\nఆ రాత్రి కుర్రవాడు నిద్రపోగానే జమీం\nదారు అటుగా వచ్చి, కుర్రవాడి పక్కనే\nఉన్న చెంబు ఎత్తి చూశాడు. బరువుగా\nఉన్నది. దాని మూతికి కట్టి ఉన్న గుడ్డ\nవిప్పి, లోపల ఉన్న బంగారం చూశాడు.\nఅంత చిన్న కుర్రవాడికి అంత బంగారం\nఎక్కడ నుంచి వచ్చింది? వాడు దాన్ని\nఏం చేసుకుంటాడు? వాడికి అది ఎవ\nరిచ్చారు? ఈ విషయాలన్నీ విచారణ\nచేసే అధికారం జమీందారు కున్నది. కాని\nబంగారం గుట్టుచప్పుడు కాకుండా తీసేసు\nకుంటే సరిపోయేదానికి బహిరంగ విచా\nరణ దేనికి?\nఅందుచేత జమీందారు చెంబులో ఉన్న\nబంగారం తీసేసుకుని, చెంబుకు మళ్ళీ\nగుడ్డవాసెన కట్టి, వెళ్ళి పడుకుని నిశ్చింతగా\nనిద్రపోయాడు.\nకుర్రవాడు మర్నాడు ఉదయం లేచి,\nవెళ్ళిపోదామని చెంబు తీసుకుంటే అది\nతేలికగా ఉన్నది. గుడ్డ విప్పి చూస్తే లోపల\nబంగారం లేదు. వాడు జమీందారు దగ్గిరికి\nవెళ్ళి, \"అయ్యా, నా చెంబు నిండా\nబంగారం ఉండాలి. దాన్ని ఎవరో దొంగి\nలించారు,\" అన్నాడు.\n\" నాకు దొంగతనం అంటగడతావురా ?\nనే నెవరనుకున్నావు? నా మీద ఈ నింద\nమోపినందుకు నిన్ను ఉరితీస్తాను.\" అని\nజమీందారు తన భటుల చేత ఆ కుర్రవాణ్ణి\nఒక కొట్లో పెట్టించాడు.",
            "book_page_end": 48
        },
        {
            "title": "అలీబాబా నలభైదొంగలు",
            "book_page_start": 49,
            "pdf_page_start": 49,
            "pdf_page_end": 55,
            "author": "అరేబియా జానపద కథ",
            "genre": "జానపద కథ/సాహస కథ",
            "moral": "దురాశ అనర్థదాయకం. ఆపదలో ధైర్యంగా, తెలివిగా వ్యవహరించాలి.",
            "keywords": [
                "అలీబాబా",
                "కాసిం",
                "దొంగలు",
                "మర్జీనా",
                "నిధి",
                "గుహ",
                "దురాశ"
            ],
            "characters": [
                "అలీబాబా",
                "కాసిం (అలీబాబా అన్న)",
                "కాసిం భార్య",
                "మర్జీనా (బానిస పిల్లు/దాసి)",
                "నలభై దొంగలు",
                "చెప్పులు కుట్టేవాడు"
            ],
            "locations": [
                "అలీబాబా ఇల్లు",
                "కాసిం ఇల్లు",
                "అరణ్యంలోని గుహ",
                "చెప్పులు కుట్టేవాడి దుకాణం"
            ],
            "content": "కాశింభార్య తాను చేసిన యుక్తి మొగు\nడికి చెప్పి, \" చూస్తూ ఊరుకోవటానికి\nఎంత మాత్రమూ వీల్లేదు. నువు వెంటనే\nవెళ్ళి, ఆ దౌర్భాగ్యుడికి బళ్ళకొద్ది బంగారం\nఎక్కడ దొరికిందో గట్టిగా అడిగి బయట\nపెట్టించు!\" అన్నది.\nతన భార్య అన్న మాటలనుబట్టి తన\nతమ్ముడి కెక్కడో నిధి దొరికిందని కాసిం\nగ్రహించాడు. అయితే, తన తమ్ముడి\nదరిద్రం తీరిపోయింది గదా అని అతనికి\nసంతోషం కలగకపోగా, ఓర్చలేని తనంతో\nకడుపుఉబ్బరం పుట్టు కొచ్చింది. అందు\nచేత అతను, సంగతేమిటో తెలుసుకు\nవద్దామని హడావిడిగా తమ్ముడి ఇంటికి\nపరిగెత్తాడు.\nఅతను వెళ్ళేటప్పటికి తవ్వుగోల ఇంకా\nఅలీబాబా చేతిలోనే ఉన్నది. కాసిం అతన్ని\nచూస్తూనే ధాష్టీకంగా, \"ఏమిరా, గాడిద\nలను తోలుకునేవాడా? మా దగ్గిరే దాపరి\nకమా? చాటుగా బంగారాన్ని పాత్రలతో\nకొలుస్తూ పైకి గర్భదరిద్రుడిలా నటిస్తావా?”\nఅని అడిగాడు.\nఈ మాటలకు అలీబాబా బాధపడి, తన\nఅన్నా వదినెల ధ న దాహం ఎరిగినవాడు\nకావటం చేత, \" నువ్వనే దేమో నా కర్ణం\nకావటంలేదు. ఇన్నాళ్ళూ మన మధ్య ఉన్న\nరక్తసంబంధాన్ని నువు మరిచిపోయి మా\nమీద శీతకన్ను వేసినప్పటికీ, నువు స్పష్టంగా\nమాట్లాడితే, నేను దాచకుండా నిజం చెబు\nతాను,” అన్నాడు.\n\" అప్రస్తుతంగా మాట్లాడకు. ఏమీ ఎరగ\nనట్టు నటించకు. నువేం దాస్తున్నదీ నాకు\nతెలుసు,\" అంటూ కాసిం తన తమ్ముడికి కొవ్వు\nఅంటి ఉన్న దీనారం చూపి, “ఇలాటివి ఎన్ని\nమానికలు దాచబెట్టావురా, దొంగ వెధవా ?\nఅదంతా ఎక్కడ దొంగిలించావు? \"\nఅరేబియా జానపద కథ\n\nలోపలికి వెళ్ళి, మంత్రం చదివి రాయిని\nమూసేశాడు. తనకు రానున్న ప్రమాదం\nతెలిసి ఉంటే అతను అలా చేసి ఉండడు.\nలోపల వున్న బంగారమూ, రంగురంగుల\nరత్నాల రాసులూ చూస్తూంటే అతని కళ్ళు\nచెదిరిపోయాయి. అక్కడ ఉన్న దంతా\nతనది కావాలని అతని హృదయం ఆక్రో\nశించింది. అదంతా చేరవేయటానికి ఒక\nఒంటెల మంద చాలదని, చాలా మందలు\nఅవసరమనీ అతను తెలుసుకున్నాడు. ప్రస్తు\nతానికి అతను తన వెంట ఉన్న పది పెట్టల\nలోనూ పట్టదగినన్ని సంచులను మాత్రమే\nనించుకున్నాడు. ఈ పని పూర్తి కాగానే\nఅతను ద్వారం కేసి తిరిగి, \"తెరుచుకో,\nజవా !\" అన్నాడు.\nఆ దౌర్భాగ్యుడికి ఆ నిధు లన్నీ చూసే\nసరికి భ్రమ కలిగి, అసలు మాట గుర్తు\nరాకుండా పోయింది. అందుచేత అతను,\n\" తెరుచుకో, జవా!” అని మళ్ళీ మళ్ళీ\nఅనసాగాడు. కాని రాయి తెరుచుకోలేదు.\nఅందుచేత అతను ఇంకో ధాన్యం గింజ\nపేరు అన్నాడు.\nఅతను ఎన్ని పేర్లు పఠించినా రాయి\nమూసుకునే ఉన్నది. ఆ రాయి కేసి\nచూస్తుంటే అతనికి దడపుట్టుకొచ్చింది.\nఅతను నువ్వు గింజ ( సమ్సమ్ ) పేరు\nతప్ప మిగిలిన పేర్లన్నీ అన్నాడు. ఎప్పటికో\nఒకప్పటికి దేవుడు దుర్మార్గులను తీవ్రంగా\nశిక్షించటానికి వాళ్ళ మెదడుకు మైకం\nకలిగిస్తాడు.\n\nఆమె ఆందోళన చెంది, తన అహంకారం\nచంపుకుని అలీబాబా ఇంటికి వెళ్ళి, “మరిదీ,\nమీ అన్న అరణ్యానికి వెళ్ళి తిరిగి రాలేదు.\nవెంటనే వెళ్ళి ఆయన ఏమయినదీ కాస్త\nచూసి వస్తావా ఏమిటి?\" అని ప్రాధేయ\nపడింది.\nఅలీబాబాది మెత్తని గుండె. అతను కూడా\nఅన్నను గురించి ఆందోళన పడుతూ,\n\" అన్నను అల్లా కాపాడుగాక! నేను వెంట\nవస్తానంటే విన్నాడు కాదు. అయినా\nనువ్వేమీ కంగారు పడకు, వదినా. ఒకవేళ\nఅతను ఊరంతా మాటుమణిగాక వద్దామను\nకున్నాడో ఏమో!\" అన్నాడు. తాను చీక\nటిలో బయలుదేరి ప్రయోజనం ఉండదనీ,\nతెల్లవారి బయలుదేరతాననీ, ఆ రాత్రి తన\nవదినగారు తన ఇంట్లోనే పడుకోవలసిందనీ\nఅన్నాడు అలీబాబా.\nసూర్యోదయం అవుతూండగా అతను తన\nమూడు గాడిదలనూ తోలుకుని, అరణ్యంలో\nఉన్న గుహకు వెళ్ళాడు. తన అన్న తెచ్చిన\nకంచరగాడిదలు కనిపించక పోవడంతో అత\nనికి అనుమానం కలిగింది; రాతి దగ్గిర\nనెత్తురు మరకలు కనిపించేసరికి అతనికి\nనిజం తెలిసిపోయింది. వణుకుతున్న\nకంఠంతో అతను, “తెరుచుకో, సమ్సమ్!”\nఅన్నాడు. రాయి తెరుచుకున్నది. లోపలికి\nఅడుగు పెట్టి తన అన్న శరీరభాగాలను\nచూసేసరికి అతనికి కాళ్ళు వణికాయి,\nఅన్నకు శాస్త్రోక్తంగా ఉత్తరక్రియలు\nజరిగి తీరాలి గనక, అతను గుహ నుంచి\n\nరాతి ని తెరుచుకునేలాగు చెయ్యటం\nసాధ్యం కాక అతను, బయటపడటానికి\nమరేదైనా దారి ఉందేమో నని లోపల వెతక\nసాగాడు. ఎటు చూసినా అతనికి నున్నని\nపలుగురాయి గోడే కనిపించింది.\nమిట్టమధ్యాన్నం వేళ నలభైమంది\nదొంగలూ తమ గుహను చేరి, బయట కట్టేసి\nఉన్న పది కంచరగాడిదలనూ, వాటి మీద\nఉన్న ఖాళీ పెట్టెలనూ చూశారు. అందరూ\nకూడబలుక్కున్నట్టుగా కత్తులు దూసి,\nరాయి కేసి గుర్రాలను పరిగెత్తించి వచ్చారు.\nదొంగల నాయకుడు తన కత్తిని రాయి కేసి\nచాచి, “ తెరుచుకో, సమ్సమ్,\" అన్నాడు.\nరాయి తెరుచుకున్నది.\nకాసిం దొంగల కేకలూ, డెక్కల చప్పుడూ\nవింటూనే రాయి పక్కగా ఒక మూల నక్కి,\nరాయి తెరుచుకోగానే బయటికి ఉడాయింతా\nమనుకున్నాడు. కాని అతను దొంగలకు\nచిక్కిపోయాడు. అతన్ని దొంగలు తమ\nకత్తులతో రెప్పపాటులో ఆరు ఖండాలుగా\nనరికేశారు.\nకాసిం జీవితం అలా ముగిసింది.\nదొంగలు తమ కత్తులను తుడుచుకుని,\nలోపలికి వెళ్ళి, నిధులతో నింపి ఉన్న\nకాసిం సంచులను కుమ్మరించేశారు. అలీ\nబాబా తీసుకుపోయిన సొమ్ము వారు తెలు\nసుకోలేక పోయారు. జరిగినదాన్ని గురించి\nవాళ్ళు వితర్కించుకున్నారు గాని, వాళ్ళ\nకేమీ అంతుపట్టలేదు. వాళ్ళు దీర్ఘాలోచనకు\nఅలవాటు పడ్డవాళ్ళు కాకపోవటం చేత,\nసమస్యలను అలాగే వదిలేసి, రాతిని\nఎప్పటిలా మూసి కొత్త దోపిడీలు చెయ్యటా\nనికి బయలుదేరి పోయారు.\nకాసిం చావదగినవాడే అయినప్పటికీ,\nఅతని చావుకు అసలు కారణం దుర్మార్గు\nరాలైన అతని భార్య. ఆమె కొలపాత్రలో\nకొవ్వు అంటించినందుకు ఫలితమే కాసిం\nఆరు ఖండాలుగా తెగిపోవటం. తన భర్త\nనిధితో తిరిగి వస్తాడనుకుని ఆమె విందు\nభోజనం తయారుచేసి ఎదురు చూడసాగింది.\nచీకటి పడినా అతని జాడ లేకపోయేసరికి\n\nరెండు పెద్ద సంచులు తెచ్చి, వాటిలో కాసిం\nశరీర భాగాల నుంచి, ఆ సంచులను తన\nగాడిదలలో ఒకదాని మీద వేసి, వాటి పైన\nఆకులూ, కొమ్మలూ కప్పి, తన ప్రయాణం\nనిరర్థకం కాకుండా ఉండగలందులకు మిగి\nలిన రెండు గాడిదల మీదా దీనారాల\nసంచులు వేసి, వాటిని కూడా భద్రంగా\nకప్పి, గుహ ద్వారం మూసి, విచారంగా\nఇంటికి తిరిగి వెళ్ళాడు..\nఅలీబాబా తన గాడిదలను తన ఇంటి\nఆవరణలోకి తెచ్చి, సంచులు దించటానికి\nమర్జీనా అనే బానిసపిల్లను కేక వేశాడు.\nఈ మర్జీనా పసిపిల్లగా ఉండగా అలీబాబా,\nఅతని భార్యా చేరదీసి, తమ పిల్లలను\nపెంచినంత శ్రద్ధాసక్తుల తో పెంచారు.\nఆమె ఆ ఇంటనే పెరిగి యుక్తవయస్కు\nరాలై, పదిమంది పెట్టుగా పని చేస్తూ,\nపెంపుడు తల్లికి చేదోడుగా ఉంటున్నది.\nఆమె ఎంత సాధుస్వభావురాలో అంత\nయుక్తిపరురాలు; ఎంత గడ్డు సమస్య\nవచ్చినా తన బుద్ధి ఉపయోగించి ఇట్టే\nవిడగొట్టేది.\nఅలీబాబా కేక విని మర్జీనా మిద్దె మీది\nనుంచి దిగి వచ్చింది.\n\" అమ్మా, మర్జీనా ! ఇవాళ నీ తెలివి\nతేటలు చూపాలి,\" అని అలీబాబా ఆమెతో\nతన అన్నకు జరిగినది చెప్పి, \"అతని శరీర\nఖండాలు మూడో గాడిదె మీద ఉన్నాయి.\nనేను వెళ్ళి మా వదినకు ఈ దారుణవార్త\nచెప్పి వస్తాను. ఈ లోపుగా నువు ఆలోచించి,\nఅతను మామూలు చావు చచ్చినట్టు\nనాటకం ఆడి, అతన్ని పాతిపెట్టే ఉపాయం\nచూడు,\" అన్నాడు.\nమర్జీనా అలాగే చూస్తానన్నది. అలీ\nబాబా మిద్దె మీదికి వెళ్ళాడు.\nఅతని ముఖం చూడగానే కాసిం భార్య\nఏదో దారుణం జరిగిపోయిందని గ్రహించి,\nగట్టిగా ఏడ్చింది. ఆమె జుట్టు పీక్కుని\nఅఘాయిత్యం చెయ్యబోతూండగా అలీబాబా\nజరిగినది పొడిమాటలలో గబగబా చెప్పి,\nచూడు, వదినా. నా కిప్పుడు పుష్కలంగా\n\nడబ్బున్నది. ఈ విపత్తులో నీకు సహాయంగా\nఉండటానికి నా సంపదలో నీ వంతు\nనీ కిస్తాను. నీకు అభ్యంతరం లేకపోతే\nఈ ఇంట్లోనే ఉండవచ్చు. నా భార్య నిన్ను\nఅక్కలాగా చూసుకుంటుంది. అందరమూ\nసుఖంగా జీవించవచ్చు.\" అన్నాడు,\nఅలీబాబా మంచితనం గ్రహించి ఆమె\nతన దుస్వభావాన్ని మార్చుకుని, అతను\nచెప్పినట్టు చెయ్యటానికి ఒప్పుకున్నది.\nఈ విధంగా అలీబాబా తన వదినెగారి\nఏడుపులూ, రాగాలూ మానిపించి, మిద్దె దిగి\nమర్జీనా వద్దకు వచ్చాడు.\nఈ లోపల మర్జీనా ఉపాయం ఆలో\nచించటమూ, దాని ప్రకారం పని ప్రారం\nభించటమూ కూడా అయింది. ఆమె ఒక\nమందులమ్మేవాడి వద్దకు వెళ్ళి, అపాయ\nకరమైన విషాలకు విరుగుడు ఇవ్వమని\nఅడిగింది.\n“మందు ఎవరికి?” అని అమ్మేవాడు\nఅడిగాడు.\nమర్జీనా నిట్టూర్చి, \"అయ్యో, మా యజ\nమాని అన్నగారిని ఎర్రనాగు కాటేసింది.\nఆయన్ని మా యింటికి తెచ్చారు. ఎన్నో\nచేశాం. లాభం లేకపోయింది. ముఖం పచ్చ\nబారి పోయింది. కళ్ళు కనపడవు. మాట\nపడిపోయింది. మనిషిలో చలనం లేదు.\nమీ మందు మీదే అన్ని ఆశలూ పెట్టుకుని\nఉన్నాం!\" అని మందుతో ఇంటికి తిరిగి\nవచ్చింది.\nఆమె వేసిన ఎత్తును అలీబాబా చాలా\nమెచ్చుకున్నాడు.\nమర్నాడు ఉదయం మర్జీనా మందు\nలమ్మేవాడి దగ్గిరికి ఏడుస్తూ వెళ్ళి, గరళం\nకావాలని అడిగి, \"ఇది కూడా పని చెయ్యక\nపోతే ఇక ఆశ లేదు,\" అన్నది. ఆమె\nగరళం తీసుకుని ఇంటికి వస్తూ ఆ పేటలో\nవారందరికీ దుర్వార్త తెలిపింది. అందుచేత\nఅలీబాబా ఇంట్లో నుంచి ఏడుపులూ, పెడ\nబొబ్బలూ వినిపించినప్పుడు ఎవరూ ఆశ్చ\nర్యపోలేదు; కాసిం పోయాడు కాబోలు\nననుకున్నారు.\n\nబలవన్మరణం సహజ మరణమేనని\nలోకాన్ని నమ్మించటంతో మర్జీనా తృప్తిపడ\nలేదు; కాసిం శరీరం ఆరు ఖండాలైన\nసంగతి ఎవరికీ తెలియకుండా చేయాలని\nనిశ్చయించుకున్నది. అందుచేత ఆమె\nవగలఏడుపు ముగియగానే ఇంటి నుంచి\nబయలుదేరి, తన కెవరూ తెలిసినవాళ్ళులేని\nమారుమూల పేటలో ఒక చెప్పులు కుట్టేవాడి.\nవద్దకు వెళ్ళి, వాడి చేతిలో ఒక బంగారు\nదీనారం ఉంచి, \"నీ తెలివి తేటలన్నీ\nఇవాళ చూపాలి, షేక్ ముస్తఫా!\" అన్నది.\n\"మంచి బోణి చేశావు, పిల్లా! ఏం\nకావాలో చెప్పు, చేస్తాను,\" అన్నాడు ముస్తఫా\nసంతోషంగా.\n\"తోళ్ళు కుట్టటానికి ఏం కావాలో అదంతా\nపట్టుకుని నా వెంటరా. అయితే నీ కళ్ళకు\nగంతలుకట్టి తీసుకుపోతాను. అందుకు\nనువు ఒప్పుకోవాలి,\" అన్నది మర్జీనా.\n\"ఒక్క దీనారానికి నన్ను కూడని పని\nచెయ్యమంటావా?\" అన్నాడు చెప్పలు\nకుట్టేవాడు.\n\"నీ అంతరాత్మ కోసం ఇంకో దీనారం\nఇంద! నువు చెయ్యవలసినది తోళ్ళు\nకుట్టటం మాత్రమే,\" అన్నది మర్జీనా,\nఅతని చేతిలో రెండో దీనారం పెట్టి.\nచెప్పులు కుట్టేవాడు తృప్తిపడి, ఆమె\nచేత కళ్ళకు గంతులు కట్టించుకుని, ఆమె\nవెంట వీధుల వెంబడి నడిచి, అలీబాబా\nఇంటి నేలమాళిగకు చేరాడు. అక్కడ\nమర్జీనా అతని కళ్ళ గంతలు విప్పి, తాను\nపేర్చిపెట్టిన శవఖండాలు చూపింది. తర\nవాత ఆమె అతని చేతిలో మరోబంగారు\nదీనారం పెడుతూ, \"ఈ శవాన్ని కలిపి\nకుట్టాలి. పని త్వరగా ముగించావంటే మరో\nదీనారం కూడా దొరుకుతుంది,\" అన్నది.\nముసలాడు తన అదృష్టానికి మురిసి\nపోయి, చకచకా కాసింశరీరాన్ని కలిపి\nకుట్టేసి ఏకం చేశాడు. మర్జీనా నాలుగో\nదీనారం కూడా అతని చేతిలో పెట్టి, అతని\nకళ్ళకు మళ్ళీ గంతలు కట్టి, అతన్ని అతని\nదుకాణం వద్ద దిగబెట్టి, తిరిగి వచ్చేసింది.\n—(ఇంకా వుంది)",
            "book_page_end": 55
        }
    ],
    "statistics": {
        "total_stories": 11,
        "author_counts": {
            "చ క్ర పాణి": 1,
            "సి. వివేకానంద": 1,
            "ఆర్. భుజంగరావు": 1,
            "చందమామ బృందం": 3,
            "బి. సూర్యనారాయణ": 1,
            "ఎస్. బాలసుందరశర్మ": 1,
            "మారుపాక సంధ్యారాణి": 1,
            "పి. ముకుందరావు": 1,
            "అరేబియా జానపద కథ": 1
        },
        "genre_counts": {
            "సంపాదకీయం": 1,
            "యుద్ధ కథ": 1,
            "నీతి కథ": 2,
            "సుభాషితాలు": 1,
            "సాహస కథ": 1,
            "బేతాళ కథ": 1,
            "జానపద కథ": 2,
            "ఫాంటసీ కథ": 1,
            "జానపద కథ/సాహస కథ": 1
        }
    }
}