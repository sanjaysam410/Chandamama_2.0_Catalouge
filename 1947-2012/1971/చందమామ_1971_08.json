{
    "book_id": "చందమామ_1971_08",
    "stories": [
        {
            "title": "పారనిపధకం",
            "book_page_start": 3,
            "pdf_page_start": 13,
            "pdf_page_end": 14,
            "author": "కె. ఉదయశంకర్",
            "genre": "నీతి కథ",
            "moral": "ధన వ్యామోహం ఆపదలకు దారి తీస్తుంది. నిజాయితీగా సంపాదించిన ధనమే శాశ్వతం.",
            "keywords": [
                "ధనలోభం",
                "న్యాయం",
                "అన్నదమ్ములు",
                "నగలపెట్టె",
                "వ్యవసాయం"
            ],
            "characters": [
                "లక్ష్మయ్య",
                "సీతయ్య",
                "బందిపోటు దొంగలు"
            ],
            "locations": [
                "గ్రామం",
                "పొరుగూరు",
                "పొలం"
            ],
            "content": "ఒక గ్రామంలో లక్ష్మయ్యా, సీతయ్యా అని\nఇద్దరు అన్నదమ్ములు ఉండేవారు. తల్లి\nదండ్రులు పోయాక వాళ్ళు తమకు గల\nకొద్దిపాటి భూమిని సమంగా పంచుకుని\nవేరువేరు కాపరాలు పెట్టారు. కొంతకాలం\nపాటు ఇద్దరూ వ్యవసాయం చేశారు.\nసీతయ్య కు తన జీవితం సుఖంగానే\nతోచింది, కాని ఆశాపరుడైన లక్ష్మయ్యకు\nతృప్తి కలగలేదు. అందుచేత అతను తన\nపొలం అమ్మేసి, పొరుగూరు చేరి, అక్కడ\nదుకాణం పెట్టి, వ్యాపారం సాగించాడు.\nలక్ష్మయ్య మొదట్లో న్యాయంగానే\nవ్యాపారం చేశాడు. అయితే, న్యాయమైన\nవ్యాపారంలో భారీగా లాభాలు రావని తెలిసి,\nఅతను వ్యాపారంలో మోసాలు చేసి,\nత్వరలోనే చాలా ధనం పోగుచేశాడు.\nఇంతలో ఆ ప్రాంతాల బందిపోటు\nదొంగల బెడద జాస్తి అయింది. వాళ్ళు\nతాను ఉన్న గ్రామం మీదికి వస్తున్నారని\nతెలియగానే లక్ష్మయ్య తన వద్ద ఉన్న\nనగలూ, బంగారమూ, రొక్కమూ ఒక\nపెట్టెలో పెట్టుకుని, దొడ్డిదారిన తన\nతమ్ముడు ఉన్న గ్రామానికి బయలుదేరాడు.\nలక్ష్మయ్య అక్కడికి చేరేసరికి దాదాపు\nఅర్ధరాత్రి అయింది. ఆ సమయంలో తన\nతమ్ముడి ఇంటికి వెళ్ళటం కన్న, తన\nపెట్టెను ఎక్కడన్నా పొలంలో పాతిపెట్టటం\nమంచిదని అతనికి తోచింది. ఎందుకంటే,\nతన దగ్గిర అంత డబ్బున్నదని తెలిస్తే,\nతమ్ముడు సీతయ్య అసూయపడవచ్చు.\nలేదా డబ్బు సహాయం కోరవచ్చు. అదీ\nగాక, బందిపోటుదొంగలు సీతయ్య\nఉంటున్న గ్రామానికే రావచ్చు. అన్ని\nవిధాలా ఆలోచించిన లక్ష్మయ్య, తన\nపెట్టెను ఆదరాబాదరా ఒక పాలంలో\nపాతిపెట్టి, తన గ్రామానికి తిరిగి వెళ్ళాడు.\nలక్ష్మయ్య తన ఇంటికి తిరిగి వచ్చేసరికి,\nబందిపోటుదొంగలు అతని దుకాణాన్ని\nకొల్లగొట్టి సరుకంతా పట్టుకుపోయారు.\nఊళ్ళోవాళ్ళతో బాటు లక్ష్మయ్య కూడా,\nతన కున్నదంతా దొంగలు దోచుకున్నారని\nఏడిచి, తాను తన తమ్ముడి ఊళ్ళో దాచిన\nనగలపెట్టె తెచ్చుకోవడానికి బయలు\nదేరాడు. కాని, అతను ఎంత వెదికినా ఆ\nనగలపెట్టె జాడ కనిపించలేదు. అర్ధరాత్రి\nవేళ తాను అడావిడిగా ఏ పొలంలో ఆ పెట్టె\nదాచాడో అతనికి సరిగా గుర్తు కూడా లేక\nపోయింది.\nనగలపెట్టె కూడా పోయేసరికి లక్ష్మయ్య\nతన తమ్ముణ్ణి ఆశ్రయించవలసిన వాడైనాడు.\nఅతను తమ్ముడి దగ్గిరికి వెళ్ళి, తా నుండే\nగ్రామంలో దొంగలు పడి, తన కున్నదంతా\nదోచుకుని, కట్టుబట్టలతో తనను మిగిల్చా\nరని చెప్పుకున్నాడు. సీతయ్య తన అన్నను\nచూసి జాలిపడి, తన వద్దనే ఉండనిచ్చాడు.\nలక్ష్మయ్య వచ్చిననాడే సీతయ్య ఇంట్లో\nవిందు జరిగింది. అటు తరవాత కూడా\nసీతయ్య ఇల్లు నిత్యకల్యాణం పచ్చతోర\nణంగా ఉండటం గమనించి, ఉండబట్ట\nలేక లక్ష్మయ్య తన తమ్ముణ్ణి, “నీ కింత\nడబ్బు ఎలా వచ్చిందిరా ? \" అని అడిగాడు.\n\" నా పొలంలో నగలపెట్టె దొరికింది.”\nఅంటూ సీతయ్య తన అన్నకు ఒక పెట్టె\nచూపించాడు. అది లక్ష్మయ్య పెట్టే.\nఅందులో ఇంకా సగం నగలు ఉన్నాయి;\nఅవి లక్ష్మయ్యవే. కాని, తన కున్నదంతా\nదొంగలు దోచుకున్నారని చెప్పిన లక్ష్మయ్య,\nఆ పెట్టె తనదేనని ఇప్పుడు ఎలా అన\nగలడు? ధనలోభం కొద్దీ అంటున్నాడనీ,\nతన తమ్ముడికి దొంగతనం అంటగట్టుతున్నా\nడనీ ఆరోపించి, తనను ఊళ్ళోవాళ్ళు\nకాకులు పొడిచినట్టు పొడుస్తారు.\nఅందుచేత లక్ష్మయ్య ఆ పెట్టెను\nగురించి నోరెత్తక, తన తమ్ముడి దగ్గిర\nడబ్బు అప్పు తీసుకుని పొలం కొనుక్కుని,\nవ్యవసాయంలో ప్రవేశించి, తన రాబడిలో\nసగం త మ్ముడికి చెల్లు వేస్తూ, తన\nస్వగ్రామంలోనే స్థిరపడిపోయాడు.",
            "book_page_end": 4
        },
        {
            "title": "వీరరాజకుమారుడు",
            "book_page_start": 5,
            "pdf_page_start": 15,
            "pdf_page_end": 18,
            "author": "సి. హేమలత",
            "genre": "రాజకుమారి కథ",
            "moral": "దేశభక్తి, త్యాగం గొప్ప రాజవంశాన్ని కాపాడతాయి.",
            "keywords": [
                "రాజకుమారుడు",
                "త్యాగం",
                "సింహాసనం",
                "మైత్రి",
                "వీరసింహుడు"
            ],
            "characters": [
                "సూర్యసింహుడు",
                "బలరాముడు",
                "మంత్రి",
                "వీరసింహుడు",
                "కృష్ణగడం మహారాణి"
            ],
            "locations": [
                "ధవళపురం",
                "అంజనపురం",
                "కృష్ణగడం"
            ],
            "content": "ధవళపుర మహారాజు ఆకస్మికంగా చని\nపోయేసరికి మహారాజు తమ్ముడైన వీర\nసింహుడు రాజు అయాడు. అయితే, చని\nపోయిన మహారాజుకు సూర్యసింహు డనే\nపన్నెండేళ్ళ కుమారుడు ఉన్నాడు. ఆ\nసూర్యసింహుణ్ణి చంపించినట్టయితే తానే\nరాజుగా ఉండిపొవచ్చు నన్న దుర్బుద్ధి\nవీరసింహుడికి కలిగింది.\nఈ సంగతి పసిగట్టి మంత్రి రాజకుమా\nరుడి ప్రాణాలు కాపాడటానికి పూనుకు\nన్నాడు. ఆయన రాజకుమారుణ్ణి రహస్యంగా\nతన వెంట తీసుకుని, రాజ్యసరిహద్దుల్లో\nవున్న కృష్ణగడానికి బయలుదేరాడు. ఆ దేశా\nనికి అతని పినతల్లే రాణి.\nవారు అంజనపుర మనే గ్రామాన్ని చేరే\nసరికి సాయంకాల మయింది. ఆ గ్రామం\nలోని ధనికుడైన ఒక రైతు మంత్రికీ, రాజ\nకుమారుడికీ ఆతిధ్యం ఇచ్చాడు. రాజకుమా\nరుణ్ణి రైతుఇంట ప్రతి ఒక్కరూ వింతగా\nచూశారు. దానికి కారణ మేమిటో మంత్రికి\nమొదట అర్ధం కాలేదు. రైతు కొడుకు\nమూడుమూర్తులా రాజకుమారుణ్ణి పోలి\nఉంటాడు! ఆ కుర్రవాడి పేరు బలరాముడు.\nబలరాముణ్ణి చూడగానే మంత్రి కూడా\nఅమితంగా ఆశ్చర్యపడ్డాడు. ముఖంలోనూ,\nఆకారంలోనూ, ఎత్తులోనూ, చివరకు నడ\nకలో సైతం రాజకుమారుడికీ, బలరాముడికీ\nఎంతో పోలిక ఉన్నది. ఇద్దరూ కవలపిల్లల\nలాగున్నారు.\nబలరాముణ్ణి తన వెంట ఉంచుకుంటే\nఉపయోగం ఉండవచ్చు ననిపించి మంత్రి\nరైతుతో, \" నీ కొడుకును రాజకుమారుడి\nచెలికాడుగా పంపినట్టయితే వాడికి ముందు\nముందు ఎంతో మేలు కలగవచ్చు. నేను\nనీకు పుష్కలంగా ధనం కూడా ఇస్తాను,”\nఅన్నాడు.\nరైతు అందుకు సంతోషంగా ఒప్పు\nకున్నాడు.\nమంత్రి రాజకుమారుడితో బాటు రైతు\nకుమారుణ్ణి కూడా వెంటబెట్టుకుని నాలుగు\nరోజులు ప్రయాణం చేసి, కృష్ణగడం\nచేరాడు. ఈ ప్రయాణంలో రాజకుమారుడికీ,\nరైతుకొడుకైన బలరాముడికీ గాఢమైన\nమైత్రి ఏర్పడింది.\nకృష్ణగడం మహారాణి అతిధులకు\nచక్కని ఏర్పాట్లు చేసింది. వారు అక్కడ\nఎంతకాలమైనా సుఖంగా గడపటానికి వీలు\nకలిగింది. రోజులు గడుస్తున్న కొద్దీ రాజ\nకుమారుడికీ, రైతు కుమారుడికీ మధ్య\nమైత్రి కూడా అభివృద్ధి అయింది.\nఇలా కొంత కాలలు గడిచాక వీరసింహు\nడికి రాజకుమారుడు కృష్ణగడంలో ఉన్న\nవార్త తెలిసి, అతను సైన్యంతో వచ్చి కృష్ణ\nగడాన్ని ముట్టడించాడు.\nతన మూలంగా తన పినతల్లికి ప్రమాదం\nరావటం ఎంతమాత్రమూ ఇష్టంలేక ధవళ\nపుర మంత్రి తెల్లజెండా ఎత్తి వీరసింహు\nడితో సంధి చేసుకోవటానికి బయలు\nదేరాడు.\nరాజకుమారుణ్ణి తన వశం చేసినట్టయితే\nవీరసింహుడు ముట్టడి ఎత్తి తిరిగి పోతా\nనన్నాడు. మంత్రి కి పచ్చివెలక్కాయ\nగొంతులో పడ్డట్టయింది. తాను రాజకుమా\nరుణ్ణి కాపాడటానికి చేసిన ప్రయత్నమంతా\nవృధా అయిపోయింది.\nఅయితే రాజకుమారుణ్ణి కాపాడటానికి\nఇంకా ఒక మార్గం మిగిలి ఉన్నది. అదేమి\nఉంటే, రైతుకుమారు డైన బలరాముణ్ణి\nరాజకుమారుడని చెప్పి వీరసింహుడికి\nఅప్పగించటం.\nమంత్రి బలరాముణ్ణి ఏకాంతంగా పిలిచి,\n\" నాయనా, రాజకుమారుణ్ణి తనకు వశపరచ\nమని శత్రురాజు కోరుతున్నాడు. అతను\nరాజకుమారుడి ప్రాణం తీసే అవకాశం\nకూడా ఉన్నది. రాజకుమారుడివి నువేనని\nనిన్ను పంగలను. శత్రురాజు తెలుసుకో\nలేడు. కాని అలా చేస్తే నీ ప్రాణానికి\nప్రమాదం కలగవచ్చు. ఏమి చెయ్యటానికీ\nనాకు పాలుపోకుండా ఉన్నది,” అన్నాడు.\nఈ మాటలు వినగానే బలరాముడు,\n\"బాబుగారూ, నా ప్రాణం పోయినందు\nవల్ల కలిగే నష్టం లేదు. కాని రాజకుమా\nరుడు నాలుగు కాలాల పాటు బతికి ఉంటే\nరాజ్యం తిరిగి సంపాదించుకో గలుగుతాడు.\nరాజవంశం నిలుస్తుంది. శత్రురాజు దగ్గిరికి\nనన్ను పంపండి. ఈ సంగతి రాజకుమా\nరుడికి మాత్రం తెలియనివ్వకండి. అతను\nనాపై గల ప్రేమకొద్దీ పని జరగకుండా\nఅడ్డుపడవచ్చు,\" అన్నాడు.\nమంత్రి ఈ మాటకు ఎంతో సంతోషించి,\nబలరాముడికి రాజలాంఛనాలన్నీ తగిలించి,\nభటుల వెంట, కృష్ణగడం కోట వెలపల\nసైన్యంతో విడిసి ఉన్న వీరసింహుడి డేరాకు\nపంపాడు.\nబలరాముడు బయలుదేరిన కొద్దిసేపటికి\nరాజకుమారుడు అతని కోసం వెతక\nసాగాడు. అతన్ని భటులు కోట దాటించి\nతీసుకుపోయారని తెలిసింది. కోట బయట\nతన పినతండ్రి ముట్టడి వేసి ఉన్నాడనీ,\nఅతను తన ప్రాణం తీయటానికి తహతహ\nలాడుతున్నాడనీ, బలరాముణ్ణి చూసి ఎవ\nరైనా తానే అని భ్రమపడవచ్చుననీ అతనికి\nతెలుసును. అతను ఒక భటుడి చేత ఉన్న\nకత్తి లాక్కుని అతి వేగంగా కోట బయటికి\nపరిగెత్తాడు.\nబలరాముడు వీరసింహుడి గుడారం\nప్రవేశించగానే వీర సింహుడి భటులు\nఅతన్ని రాజకుమారుడిగా గుర్తించి,\n\"చినరాజుగారే!\" అని ఆనందంతో కేకలు\nపెట్టారు. వీరసింహుడు వారిని బయటికి\nపంపేసి, బలరాముడితో, '' ఇంత కాలానికి\nనాకు దొరికావు. నాకూ, సింహాసనానికీ\nమధ్య అడ్డంగా వున్న నిన్ను ఈ క్షణమే\nచంపేసి, నా దారి నిష్కంటకం చేసు\nకుంటాను,'' అంటూ కత్తి ఒకటి చేత పట్టు\nకున్నాడు.\nబలరాముడు చలించలేదు. \"నన్ను\nచంపి నువు బాగుపడవు. ఉన్న సింహాస\nనాన్ని కూడా పోగొట్టుకుంటావు.\" అన్నాడా\nకుర్రవాడు. వీరసింహుడు కత్తి దూసి బల\nరాముడి పైకి వచ్చాడు. బలరాముడు అత\nనికి అందకుండా పరిగెత్తసాగాడు.\nఇంతలో \"ఆగు!\" అని గుడారం\nద్వారం వద్ద నిలబడి రాజకుమారుడు కేక\nపెట్టాడు. వీర సింహుడు అటు చూసి\nనిర్ఘాంతపోయాడు. ఇద్దరు రాజకుమారులు\nతన గుడారంలోకి ఎలా వచ్చారో అతనికి\nఅర్ధం కాలేదు. అమితమైన దిగ్భ్రామలో\nఅతని చేతి కత్తి కిందికి వాలిపోయింది.\nమరుక్షణం రాజకుమారుడు వీరసింహుడి\nమీదికి లంఘించి, ఒక్క దెబ్బతో అతని\nతల నరికేశాడు.\nవీరసింహుడు చచ్చాడనగానే అతని\nవెంట వచ్చిన సైనికు లందరూ మూగారు.\nతమ కాబోయే రాజే వీరసింహుణ్ణి హత్య\nచేశాడనీ, వీరసింహుడు తమ రాజకుమా\nరుణ్ణి హత్య చేయబోవటం చేత అలా జరి\nగిందనీ తెలియగానే సైనికులు ఎంతగానో\nసంతోషించారు.\nతరవాత రాజకుమారుడు మంత్రితోనూ,\nబలరాముడితోనూ తన దేశానికి తిరిగి\nపోయాడు. వెంటనే రాజకుమారుడికి పట్టాభి\nషేకం జరిగింది. రాజప్రతినిధిగా మంత్రి\nకొంత కాలం రాజ్యం చేసి, రాజకుమారుడు\nయుక్తవయస్కుడు కాగానే రాజ్యభారం\nఅతనికి అప్పగించాడు. బలరాముడు\nఅనేక జాగీర్లకు అధిపతి అయి, రాజకుమా\nరుడికి ముఖ్య ఆంతరంగికుడుగా ఉంటూ\nయావజ్జీవ స్నేహం చేశాడు.",
            "book_page_end": 8
        },
        {
            "title": "రాతిరథం-11",
            "book_page_start": 9,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సాహసం, ధైర్యం",
            "moral": "ధైర్యసాహసాలు, తెలివితేటలు కలిగిన వారు ఎలాంటి ప్రమాదాలనైనా ఎదుర్కోగలరు.",
            "keywords": [
                "ద్వంద్వయుద్ధం",
                "గంధర్వుడు",
                "రాతిరథం",
                "మంత్రశాస్త్రం",
                "సాహసం"
            ],
            "characters": [
                "జీవదత్తుడు",
                "ఖడ్గవర్మ",
                "మహాకాయుడు/వసుమతి",
                "గండ్రగొడ్డలి యువకుడు",
                "మహాకాయుడి భార్య"
            ],
            "locations": [
                "మిట్టకోట",
                "వింధ్యపర్వతం",
                "అశ్వశాల"
            ],
            "content": "[చెట్టుకు కాపలాకాస్తున్న యువకుడు, ఖడ్గ జీవదత్తులకు చెట్టుతొర్రలో నుంచి వున్న\nరహస్య మార్గం సంగతి చెప్పాడు. వాళ్ళు దాని వెంటపోయి ఒక మిట్టకోట ప్రాంతాన్ని\nచేరి, అక్కడ సింహం బారినుంచి ఒక స్త్రీని కాపాడారు. ఆమె భర్త అడవి నుంచి వేటా\nడిన జంతువులతో తిరిగి వచ్చి, వాళ్ళను తన భవనానికి తీసుకుపోయాడు. తరవాత —]\nమహాకాయుడు, ఖడ్గ జీవదత్తులకు తన\nభవనంలోని ఒక పెద్ద గది చూపించి,\n\"ఇదుగో, యిది మీ విడిది గది. వంట\nకవసరం అయిన సరంజామా అంతా లోపల\nవున్నది. కొద్ది సేపట్లో యీ వేటమాంసం\nమీక్కావలసినంత నా భార్య తెచ్చి\nయిస్తుంది,” అని చెప్పి, జవాబు కోసం\nఆగకుండా మెట్లెక్కి భవనం మీదికి వెళ్ళి\nపోయాడు.\nఖడ్గ జీవదత్తులు ఆ గదిలో ప్రవేశించి\nవంట ప్రయత్నాలు ప్రారంభించి, రాత్రి\nతొమ్మిది గంటలకల్లా తృప్తిగా భోజనాలు\nచేసి, నిద్రకు ఉపక్రమించారు. వాళ్ళకు\nఒక రాత్రివేళ గది బయట అడుగు ల\nచప్పుడు వినిపించింది. ఎవరై వుంటారా\nఅని వాళ్ళు ఆలోచించేంతలో, \"బావగారూ!\nఆ పొగరుబోతు కుర్రవెధవలు యిక్కడికి\nవచ్చారా? వాళ్ళ శవాలెక్కడ? ఇంకా\nవాళ్ళు ప్రాణాలతో వుంటే, యీ గండ్ర\nగొడ్డలికి బలిపెడతాను!\" అన్న మాటలు\nవినిపించినై.\nఆ గొంతు అడవిలో చెట్టుకు పహరా\nతిరిగే గండ్రగొడ్డలి యువకుడిది! ఖడ్గ జీవ\nదత్తులు ఆ గొంతు పోల్చుకున్నారు. ఖడ్గ\nవర్మ తన పక్కనే వున్న కత్తిని ఒరలో\nనుంచి బయిటికి లాగి ద్వారం దగ్గిరకు\nపోయి తలుపు తెరిచాడు.\nభవనం మెట్ల దగ్గిరకు పోతున్న గండ్ర\n-గొడ్డలి యువకుడు తన వెనక వైపున కిర్రు\nమంటూ తలుపు తెరుచుకున్న శబ్దం\nవింటూనే గిరుక్కున వెనుదిరిగి చూశాడు.\nవెన్నెల వెలుగులో అతడికి ఖడ్గవర్మ కని\nపించాడు; అతడి చేతిలోని కత్తి తళతళ\nమెరుస్తున్నది.\n\"అరెరె, ఎవడివి నువ్వు? .... వాడివా,\nవాడి భూతానివా? మిట్టకోటకు వచ్చి రాత్రి\nనిద్రచేసిన వాడెవడూ యింతవరకు లేడు!”\nఅన్నాడు యువకుడు గండ్రగొడ్డలిని పైకెత్తి\nపట్టుకుని.\n“ఒరే, అర్భకుడా, అట్టే వాగక పోయి\nబుద్ధిగా పడుకుని నిద్రపో. మళ్ళీ నీ కేకల్తో\nనిద్రాభంగం కలిగించావో, నీ చర్మం ఒలి\nచేస్తాను.\" అన్నాడు ఖడ్గవర్మ కోపంగా\nద్వారబంధం దాటి బయిటికివస్తూ.\nయువకుడు కాస్త బెదిరి మరో రెండు\nమూడు మెట్లు గబగబా ఎక్కి, \"చర్మం\nఒలుస్తావా? నన్నేదో సింహమో, పులో అను\nకుంటున్నావా? చూడు నిన్నిప్పుడే నా గండ్ర\nగొడ్డలికి....”\nయువకుడు మాట ముగించే లోపలే\nమెట్ల పై భాగం నుంచి మహాకాయుడు\nవిసిరిన ఒక పెద్ద బొమిక వచ్చి అతడి\nవీపుకు ఠపీమంటూ తగిలింది. యువకుడు\nఅదిరిపడి తలఎత్తి చూసేంతలో మహా\nకాయుడు పైన నిలబడి అతడి కేసి చూస్తూ,\n\"ఎందుకు జంగుపిల్లిలా ఒకటే అరుపు\nప్రారంభించావు? ఈ సమయంలో నేను\nభోజనం చేస్తుంటానని నీకు తెలియదా?”\nఅన్నాడు కోపంగా.\nయువకుడు ఒకటికి రెండుసార్లు తన\nబావ కేసీ, ఖడ్గవర్మ కేసి తల తిప్పి చూసి,\n“చెట్టు దగ్గిర నా చేత తన్నులుతిని పారి\nపోయి వచ్చిన వాళ్ళను నువ్వింకా ఎందుకు\nబతికుండనిచ్చావు ? ఆ రెండో వాడేడీ?\"\nఅన్నాడు.\nఖడ్గవర్మ కత్తి ఝళిపిస్తూ మెట్ల కేసి\nబయలుదేరాడు. యువకుడి మాటల తీరు\nఅతడికి చాలా అమర్యాదకరంగా కనిపిం\nచింది. అతణ్ణి, అడ్డువస్తే మహాకాయుణ్ణి\nఆ రాత్రే తుదముట్టించాలన్నంత కోపం\nవచ్చింది అతడికి.\nమహాకాయుడు ఖడ్గవర్మను చూసి ఆగ\nమన్న సూచనగా చేతులు పై కెత్తి,\n“నా బావమరిది మాటలు అంతగా పట్టించు\nకోకు. ఎంతో కాలంగా నా బోటి గంధర్వుడి\nసాహచర్యంలో వున్నా, వీళ్ళ మనిషి\nబుద్దులు మార లేదు. ఆడుకోవటానికి\nవచ్చిన పెంపుడు సింహాన్ని చూసి, వీడి\nఅక్క ప్రాణభయంతో పరిగెత్తింది. వీడు\nఅరణ్యంలో మీ చేత ఒళ్ళు హూనం\nచేయించుకుని, నా ఆసరాతో మిమ్మల్ని\nసాధించాలని చూస్తున్నాడు. ఏ మై నా\nయీ రాత్రికి మీరు నా అతిథులు. పోయి\nపడుకో. ఈ కుర్రకుంక సంగతి నేను\nచూస్తాను,\" అన్నాడు.\nఖడ్గవర్మ మారు మాట్టాడకుండా వెను\nదిరిగి గదిలోకి పోయి, తలుపు మూసేశాడు.\nబయట చెలరేగిన గలభా అంతా ఆలకిస్తున్న\nజీవదత్తుడు, ఖడ్గవర్మ గదిలోకి రాగానే,\n\" ఏమిటి, ఖడ్గా! ఆ మహాకాయుడు తాను\nగంధర్వుని చెప్పినట్టుందే!\" అన్నాడు\nసాలోచనగా.\n\"....అనే చెపుతున్నాడు. నయం ....\nదేవుణ్ణనలేదు!'' అంటూ ఖడ్గవర్మ కత్తిని\nతిరిగి ఒరలో ఫెట్టి పక్కమీదికి పోయి పడు\nకున్నాడు.\n\"ఖడ్గా, అతడి మాటల్ని మరీ అంత\nచులకనగా కొట్టెయ్యకు. అంత ఆజాను\nబాహువూ, సింహాల్నీ, పులుల్నీ మచ్చిక\nచేసి వేట కుక్కల్లాగా ఉపయోగించేంత\nశక్తి వున్నవాడూ - కేవలం మామూలు\nమనిషై వుండడు. మిగతా ప్రపంచంతో\nసంబంధం లేకుండా అతడు యీ రహస్య\nప్రదేశంలో వుంటున్న తీరు చూశావా?\"\nఅన్నాడు జీవదత్తుడు.\n\"నీ మాటలు వింటూంటే, యీ మహా\nకాయుడు తాను చెపుతున్నట్టు గంధర్వుడు\nకాకపోయినా, ఏదో అర్థ గంధర్వుడైనా\nఅయి వుంటాడని అనుమానం కలుగు\nతున్నది. రేపు ఉదయం జరగబోయే\nద్వంద్వయుద్ధంలో అతణ్ణి తేలిగ్గా నువ్వు\nజయించగలవు 'గదా?\" అని అడిగాడు\nఖడ్గవర్మ.\nఆ ప్రశ్నకు జీవదత్తుడు పెద్దగా నవ్వి,\n“జయించగలను. కాని తేలిగ్గానా, లేక\nఎంతో శ్రమపడా అన్నది యిప్పుడు చెప్పటం\nకష్టం. నేను నా యుద్ధ ప్రావీణ్యాన్నే కాక,\nమంత్రశాస్త్ర పాండిత్యాన్ని కూడా పూర్తిగా\nఉపయోగించవలసి రావచ్చు. అతణ్ణి చంప\nకుండా లోబరుచుకుని, అతణ్ణుంచి కొన్ని\nరహస్యాలు లాగవచ్చనుకుంటాను. అతడు\nనిజంగా గంధర్వుడైతే వింధ్యపర్వత\nప్రాంతాల్లో వున్న రాతిరధాన్ని గురించిన\nసమాచారం మనకు కొంత చెప్పగలడు.”\nఅన్నాడు.\n\"నువ్వు ఊహించేదంతా నిజం అయితే\nఎంత బావుంటుంది! ఆ రాతిరధాన్ని వెతికే\nశ్రమ తప్పుతుంది. సరే, నాకు నిద్ర\nఆగటం లేదు,\" అంటూ ఖడ్గవర్మ కళ్ళు\nమూసుకున్నాడు.\nజీవదత్తుడు. మర్నాటి ఉదయం తాను\nమహాకాయుడితో చేయనున్న యుద్ధాన్ని\nగురించి ఆలోచించుకుంటూ నిద్రలోకి\nజారుకున్నాడు.\nసూర్యోదయం అవుతూండగానే మహా\nకాయుడు వచ్చి ఖడ్గ జీవదత్తులు నిద్రి\nస్తున్న గది తలుపు తట్టాడు. ఖడ్గవర్మ\nవెళ్ళి తలుపు తీశాడు. మహాకాయుడు\nఅతడికి మిట్టకోట దిగువున వున్న ఒక కొండ\nవాగు గురించి చెప్పి, \"ఆలశ్యం కాకుండా\nస్నానాలూ అవీ ముగించుకు రండి. నేను\nవేటకు వెళ్ళే లోపలే మిమ్మల్ని నా పెంపుడు\nజంతువులకు ఆహారంగా వేయాలి!”\nఅన్నాడు.\n\"ఓహెఁ, రాత్రి గడిచిపోయింది\nగనక యిక మేం నీకు అతిథులం కాదన్న\nమాట ! సరే, ఒక గంట లోపలే వస్తాం,\nనువు యుద్ధానికి సిద్ధంగా వుండు!\" అన్నాడు\nఖడ్గవర్మ.\nమహాకాయుడు మారు మాట్లాడకుండా\nవెళ్ళిపోయాడు. ఖడ్గవర్మ తన మిత్రుణ్ణి\nనిద్ర లేపి, మహాకాయుడు పలికిన పరుష\nవాక్కుల సంగతి చెప్పాడు. జీవదత్తుడు\nమౌనంగా తలాడించి వూరుకున్నాడు. తర\nవాత యిద్దరూ భవనం మెట్లు దిగి మైదాన\nప్రదేశం దాటి ఒక కొండవాగును చేరారు.\nఅక్కడ వాళ్ళు వాగులో స్నానాలు చేసి,\nదాపుల నున్న ఫలవృక్షాల నుంచి కాయలు\nకోసుకు తిని తిరిగి మిట్టకోట కేసి\nబయలుదేరారు.\nమిట్టకోట కింద వున్న పశువుల కొట్టాల\nదగ్గిర మహాకాయుడూ, అతడి భార్యా, గండ్ర\nగొడ్డలి యువకుడూ వాళ్లకు ఎదురయ్యారు.\nమహాకాయుడు జీవదత్తుణ్ణి పలకరించి,\n\"ఇదుగో, యీ పక్కనే వున్న అశ్వశాలలో\nనుంచి నీకు నచ్చిన అశ్వాన్ని తీసుకో,”\nఅన్నాడు.\nజీవదత్తుడూ, ఖడ్గవర్మా అశ్వశాలలో\nప్రవేశించారు. అక్కడ వాళ్ళకు పదీ\nపన్నెండు ఉత్తమజాతి అశ్వాలు కనిపించినై.\nజీవదత్తుడు వాటి వీపుల మీద చేతితో\nగట్టిగా తట్టి చూసి బలం, వేగం రెండూ\nవున్నవని భావించిన ఒక అశ్వాన్ని కట్టు\nవిప్పి బయిటికి తీసుకు వచ్చాడు.\nమహాకాయుడు జీవదత్తుడు తెచ్చిన\nఅశ్వాన్ని చూసి, ''ఆహా, నువు నా దగ్గిర\nవున్న అశ్వాల్లో ఉత్తమమైనదాన్నే ఎన్ను\nకున్నావు. ఎన్నో ఏళ్ళ కిందట నా తలి\nదండ్రులు దీని పూర్వీకుడి మీదే ఎక్కి,\nవింధ్యపర్వత ప్రాంతాల నుంచి యిక్కడికి\nవలస వచ్చారు,\" అన్నాడు.\n“అలాగా ! అయితే నీ బల గర్వం\nపోగొట్టిన తరవాత నేను దీని మీదే స్వారీ\nఅయి, నా మిత్రుడితో ఆ పర్వత ప్రాంతా\nలకే పోతాను,\" అన్నాడు జీవదత్తుడు.\nఆ మాట మహాకాయుడికి చాలా కోపం\nతెప్పించింది. అతడొకసారి మీసం మెలి\nవేసి, జీవదత్తుడి కేసి గుడ్లురుముతూ చూసి\nఅశ్వశాలలోకి పోయి, అశ్వాన్నొకదాన్ని బయి\nటికి తెచ్చాడు. తరవాత అతడి ఆజ్ఞ కాగా నే\nగండ్రగొడ్డలి యువకుడు రెండు అశ్వాలకూ\nజీను వేసి, కళ్ళాలు తగిలించాడు. మహా\nకాయుడూ, జీవదత్తుడూ తమ తమ అశ్వా\nలను ఎక్కి కూర్చున్నారు. మహాకాయుడి\nచేతిలో ఒక గద వున్నది. జీవదత్తుడి\nచేతిలో ఎప్పుడూ వుండే దండం మాత్రమే\nవున్నది.\n\"ఇంతవరకూ నీ పేరేమిటో నాకు తెలి\nయదు. నిన్ను యమపురికి పంపే ముందు\nపేరు తెలుసుకోవాలని వున్నది. నీ పేరే\nమిటి ?\" అని అడిగాడు మహా కాయుడు,\n“నా పేరు జీవదత్తుడు, నా మిత్రుడి\nపేరు ఖడ్గవర్మ. నిన్ను నేను చంపదలచు\nకోలేదు. కాళ్లూ చేతులూ విరగ్గొట్టి వదల\nదలుచుకున్నాను. అయినా పేరు తెలుసు\nకోవటం మంచిది గదా. నీ పేరేమిటి? ''\nఅన్నాడు జీవదత్తుడు.\n“ నా పేరు వసుమతి. ఇంకో క్షణంలో\nయీ లోకాన్ని వదలబోయే నీకు నా పేరు\nతెలుసుకున్నందువల్ల ప్రయోజనం ఏమిటి?\nకాచుకో!\" అంటూ మహాకాయుడు గద\nపై కెత్తి గుర్రాన్ని ముందు కురికించాడు.\nఆ రెండు గుర్రాల మధ్యా దాదాపు\nనూరడుగుల దూరం వున్నది. వసుమతి\nతన గుర్రాన్ని అదిలించగానే, జీవదత్తుడు\nకూడా తన గుర్రాన్ని అదిలించాడు. రెండూ\nవేగంగా ముందుకు దూకినై. వసుమతి\nతనను సమీపిస్తుండగా, జీవదత్తుడు తన\nగుర్రం కళ్ళెం పక్కకు లాగి, వసుమతి\nగుర్రం తన గుర్రం పక్కగా పోయే సమ\nయంలో తన దండంతో, వసుమతి తల\nమీద బలంగా కొట్టాడు. వసుమతి గదతో\nజీవదత్తుడి తల మీద కొట్టాలని చూశాడు\nగాని, జీవదత్తుడు చప్పున తల వంచుకుని\nఆ దెబ్బ తప్పుకున్నాడు.\nజీవదత్తుడి దండం దెబ్బతో వసుమతి\nతల గిర్రున తిరిగి పోయింది. సామాన్య\nమానవుడి చేతికి అంత బలం వుంటుందా\nఅనిపించిం దతడికి. బహుశా ఆ దండంలో\nఏదో మంత్రశక్తి వుండవచ్చను కున్నా\nడతడు. లేకపోతే సాధారణ యువకు\nడొకడు తన మీద ద్వంద్వయుద్ధానికి తల\nపడటం అంటే ఎన్ని గుండెలు కావాలి?\nఈ సారి వసుమతి తన గుర్రాన్ని జీవ\nదత్తుడి కేసి దూకిస్తూ, \" ఓ జీవదత్తా !\nనువ్వు చూడబోతే క్షత్రియ యువకుడి\nవేషంలో వున్న బ్రాహ్మణ మంత్రవేత్తలా\nవున్నావు. నిజం చెప్పు, నువు క్షత్రియు\nడివా, బ్రాహ్మణుడివా? బ్రాహ్మణుడివై నా\nనిన్ను చంపక వదలను,\" అంటూ గదను\nముందుకు సాచి జీవదత్తుడి గుండెల మీద\nపొడవబోయాడు.\nజీవదత్తుడు. ఏదో మంత్రాన్ని పెద్ద\nగొంతుతో ఉచ్చాటన చేస్తూ వసుమతి\nగదను ఎడమచేత్తో పక్కకు తోసి, కుడి\nచేతిలో వున్న దండంతో గుర్రం మెడ మీద\nగట్టిగా మోదాడు. ఆ దెబ్బకు గుర్రం తల\nనేలను తాకింది. దాని వెనకకాళ్ళు రెండూ\nగాలిలోకి లేచినై. అది దభీమంటూ\nముందుకు పడేలోపల వసుమతి పట్టు\nతప్పి, దానికన్న ముందుగా నేల మీద పడి\nఅరుస్తూ అంతదూరం దొర్లుకుపోయాడు.\nజీవదత్తుడు తన గుర్రం మీదినుంచి దూకి,\nలేచి నిలబడేందుకు ప్రయత్నిస్తున్న వసు\nమ తి ని సమీపించి దండం ఎత్తి,\n\" ఈ పాటుకు ఏదో ఒక్క కాలు మాత్రమే\nవిరిగిందనుకుంటాను. ఆ గద పట్టుకునే\nచెయ్యి కూడా వీరగ్గొట్టమంటావా? లేక\nలొంగిపోతావా?'' అన్నాడు.\nవసుమతి మౌనంగా మరొకసారి లేచి\nనిలబడే ప్రయత్నం చేశాడు. కాని, సాధ్యం\nకాలేదు. అప్పుడతడు, జీవదత్తుడి ముఖం\nలోకి ఏమాత్రం కోపం లేకుండా చూస్తూ,\n\"విరిగింది కాళ్లూ చేతులూ కాదు, నా నడుం.\nనువ్వే గెలిచావు! నీ మంత్రశక్తికీ, బాహు\nబలానికీ మెచ్చుకున్నాను. నీ బోటి వాడు\nఒక్క డున్నట్టయితే, యక్షులకు ఓడి\nనా తండ్రిలాంటి వాళ్ళు వింధ్యపర్వతాలు\nవదిలి యిక్కడికి పారిపోయి రావటం జరి\nగేది కాదు,\" అన్నాడు.\nవసుమతి మాటలకు జీవదత్తుడు ఆశ్చర్య\nపోతూ ఏదో అనబోయేంతలో ఖడ్గవర్మ\nపెద్దగా కేక పెట్టటం వినిపించింది. అంత\nవరకూ యీ ద్వంద్వయుద్ధాన్ని చూస్తూ\nనిలబడిన గండ్రగొడ్డలి యువకుడు, తన\nబావ నేల కూలగానే, ఎక్కడలేని కోపంతో\nజీవదత్తుణ్ణి చంపేందుకు గొడ్డలి ఎత్తి అతడి\nకేసి రాసాగాడు. ఖడ్గవర్మ ఆగమని ఒక\nసారి అతణ్ణి హెచ్చించి, అందువల్ల\nప్రయోజనం లేక పోవటంతో ముందుకు\nదూకి కత్తి పిడితో అతడి తల మీద గట్టిగా\nకొట్టాడు. ఆ దెబ్బకు యువకుడు ఒక\nచావుకేక పెట్టి విరుచుకుని ముందుకు\nపడిపోయాడు.\n— (ఇంకా వుంది)",
            "book_page_end": 16
        },
        {
            "title": "వైద్య పరీక్ష",
            "book_page_start": 17,
            "pdf_page_start": 27,
            "pdf_page_end": 30,
            "author": "చందమామ బృందం",
            "genre": "బేతాళ కథ",
            "moral": "మనిషి మనస్తత్వాన్ని, ఉద్దేశాన్ని సరిగా అంచనా వేయడం ముఖ్యం. ధనవంతుడు పేదవాడి వేషంలో వెళ్ళి వైద్యుడి నిజాయితీని పరీక్షించాడు.",
            "keywords": [
                "బేతాళుడు",
                "విక్రమార్కుడు",
                "మణివర్మ",
                "వైద్యుడు",
                "పరీక్ష"
            ],
            "characters": [
                "విక్రమార్కుడు",
                "బేతాళుడు",
                "మణివర్మ",
                "వైద్యుడు",
                "పేదవాడు"
            ],
            "locations": [
                "పురందర దేశం",
                "సరస్సు",
                "చంద్రముఖి చెట్టు",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి చెట్టు పై నుంచి శవాన్ని దించి\nభుజాన వేసుకుని ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు. \" రాజా, ఏ దురాశా\nపరుడు నిన్ను తన మాటలతో మభ్యపెట్టి\nనీ చేత ఇలా శ్రమ చేయిస్తున్నాడో తెలి\nయదు. అలాంటివాళ్ళ మాటలను నమ్మక,\nమణివర్మ లాగా వారిని పరీక్షించడం అవ\nసరం. శ్రమ తెలియకుండా ఉండగలందు\nలకు నీకు మణివర్మ కథ చెబుతాను విను,”\nఅంటూ ఇలా చెప్పసాగాడు :\nఒకప్పుడు పురందర దేశాన్ని మణివర్మ\nఅనే రాజు పాలించాడు. అతని రాజ్యం\nసంపన్నంగానూ, సుభిక్షంగానూ ఉండేది.\nప్రజలకు సుఖశాంతు లుండేవి. కాని మణి\nవర్మకు మాత్రం సుఖమూ, శాంతీ కూడా\nలేవు. ఆయన ఎంతకూ నయంకాని రాచ\nపుండుతో బాధపడుతూ వచ్చాడు. అనేక\nదేశాల నుంచి మేటివైద్యులు వచ్చి చికి\nత్సలు చేశారు, కాని ఆ రాచపుండు నయం\nకాలేదు.\nఇక తన వ్యాధి నయం కాదనీ, తాను\nఆ రాచపుండుతో తీసుకుని చాపవలసిందే\nననీ మణివర్మ నిరాశ చెంది ఉండగా\nఆయన వద్దకు ఎక్కడి నుంచో ఒక\nవైద్యుడు వచ్చి, ఆ రాచపుండును తాను\nనయం చేస్తానన్నాడు.\nఇలా ఎందరో వైద్యులు అని ఉండటం\nమూలాన రాజు ఏ మాత్రం ఉత్సాహం\nచూపలేదు. కాని వైద్యుడు ఆయనను వదిలి\nపెట్టలేదు. రాజు చివరకు విసిగిపోయి,\n\"మందుకు ఖర్చు ఎంత అవుతుంది?”\nఅని అడిగాడు.\nమహారాజా, రెండువేల వరహాలు\nమందుకు ఖ ర్చ వుతుంది.\" అన్నాడు\nవైద్యుడు.\n\" మందు తయారు చెయ్యటానికి ఎంత\nకాలం పట్టుతుంది? ” అని రాజు అడిగాడు.\n“ నెల రోజులు పట్టుతుంది,\" అన్నాడు\nవైద్యుడు.\nరాజు ఆ వైద్యుడికి రెండువేల వరహాలు\nఇప్పించి, రాజభవనానికి సమీపంలోనే\nవైద్యుడికి విడిది ఏర్పాటు చేయించాడు.\nవైద్యుడు ఆ విడిదిలో సమస్త సౌకర్యాలూ\nఅనుభవించసాగాడు.\nరెండు మూడు రోజులు గడిచాయి. ఒక\nనాడు వైద్యుడి పద్దకు ఒక నిరుపేద\nవచ్చాడు. అతని గడ్డం మాసి ఉన్నది.\nఅతని దుస్తులు చిరిగి ఉన్నాయి. అతను\nవైద్యుడితో, \"అయ్యా, వైద్యుడా! రాచ\nపుండుతో మహాబాధ పడుతున్నాను. రాజాధి\nరాజులకు రావలసిన రాచపుండు నన్ను\nపట్టిపీడిస్తున్నది. ఏ జన్మలో చేసుకున్న\nపాపమో నన్ను ఇలా కట్టికుడుపుతున్నది.\nమీకు సాధ్యమైతే దీని కేదన్నా చికిత్స చేసి\nపుణ్యం కట్టుకోండి.\" అన్నాడు.\nవాణ్ణి చూసి వైద్యుడికి - జాలివేసింది.\n\"నాయనా, నీ వ్యాధి సులువుగా నయ\nమవుతుంది. నేను చెప్పినట్టు చెయ్యి. ఇక్క\nడికి రెండు యోజనాల దూరంలో ఒక\nసరస్సు ఉన్నది. దాని పడమటి గట్టున\nచంద్రముఖి అనే చెట్టున్నది. దాని ఆకులు\nఆర్ధచంద్రాకారంతో, ఒక విధమైన సువాసన\nకలిగి ఉంటాయి. తెల్లవారుజామునే దాని\nఆకులు పిడికెడు కోసి, వాటిని నమిలి\nమింగు. ఆ ఆకులే నూరి పుండు పైన\nపట్టించు. మూడు రోజులలో పుండు మాని\nపోతుంది. సుఖంగా వుంటావు,\" అని\nవైద్యుడు ఆ పేదవాడికి చెప్పాడు.\nపేదవాడు వైద్యుడికి ధన్యవాదాలు\nచెప్పి వెళ్ళిపోయాడు\nనెల రోజులు పూర్తికాగానే వైద్యుడు\nరాచపుండుకు మందు తయారు చేసి తీసుకు\nపోయి, రాజుగారి దర్శనం చేసుకుని,\n\"మహారాజా, తమ రాచపుండుకు మందు\nతయారు చేసి తెచ్చాను,\" అన్నాడు.\n“ నా రాచపుండు అప్పుడే నయమయిందే.\nఇంక మందూమాకు లెందుకు?\"\nఅన్నాడు రాజు.\n'వైద్యుడు నిర్ఘాంతపోతూనే, \" \"చాలా\nసంతోషం, మహారాజా! తమకు ఎవరు\nచికిత్స చేశారు?\" అని అడిగాడు.\n\" నాకు చికిత్స చెప్పినది నువే కాదు\nటయ్యా? నీ దగ్గిరికి ఆ నాడు వచ్చిన పేద\nవాణ్ణి నేనే!\" అన్నాడు రాజు.\nతరవాత రాజు వైద్యుడికి యాభై వేల\nవరహాలు కానుక ఇచ్చి, ఘనంగా సత్క\nరించి పంపేశాడు.\nతయారు కాదనీ అంటే తప్ప రాజుకు\nగురి కుదరదు. అందుచేత వైద్యుడు\nఅబద్ధం ఆడాడు. రాజు పేదవా డి\nవేషంలో వెళ్ళటా నికి కారణం రాచ\nపుండుకు చికిత్స ఉన్న దన్న నమ్మకం\nలేకపోవటం. ధనాశ చేత వైద్యుడు తనకు\nలేనిపోని ఆశ చూపి ఉండవచ్చు. అదే\nవ్యాధితో ఒక పేదవాడు వచ్చినట్టయితే ఆ\nవైద్యుడు రాచపుండుకు చికిత్స లేదని\nనిజం చెప్పవచ్చు. ఆ నిజం తెలుసుకునే\nటందుకే రాజు పేదవాడి వేషంలో వైద్యుడి\nవద్దకు వెళ్ళాడు. వైద్యుడు చికిత్స చెప్పిన\nమీదట రాజుకు, వై ద్యుడు అబద్ధం\nఎందుకు చెప్పినదీ అర్ధమయింది. రాజుకు\nకావలసినది చికిత్స — వైద్యుడు నిజం\nచెప్పటం కాదు. చికిత్స జరిగింది గనక\nఆయన వైద్యుణ్ణి సత్కరించి పంపాడు,\"\nఅన్నాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి చెట్టెక్కాడు.\n(కల్పితం)",
            "book_page_end": 20
        },
        {
            "title": "పంచకళ్యాణి - 4",
            "book_page_start": 21,
            "pdf_page_start": 31,
            "pdf_page_end": 34,
            "author": "టి. వెంకటరావు",
            "genre": "జానపద కథ",
            "moral": "కష్టకాలంలో ధైర్యంగా, తెలివిగా వ్యవహరించడం ద్వారా అసాధ్యమైన పనులను కూడా సాధించవచ్చు.",
            "keywords": [
                "రాక్షసుడు",
                "రాక్షసి",
                "పంచకళ్యాణి గుర్రం",
                "ధీరత్వం",
                "ద్వీపం"
            ],
            "characters": [
                "వీరదాసు",
                "శ్యామలనగరరాజు",
                "రాజమాత",
                "రాక్షసుడు",
                "రాక్షసుడి భార్య"
            ],
            "locations": [
                "శ్యామలనగరం",
                "సముద్ర తీరం",
                "దీవి",
                "రాక్షసుడి గుహ"
            ],
            "content": "శ్యామలనగరం రాజు అడిగిన దానికి వీర\nదాసు యిలా చెప్పసాగాడు :\nరాక్షసుడి గుహ నుంచి వచ్చిన కొద్ది\nకాలానికే నాకు మా వాళ్ళు పెళ్ళి చేశారు.\nనేను కూడా సంచారాలు కట్టి పెట్టి ఇంటి\nపట్టునే ఉంటూ వచ్చాను.\nకాని, తిరిగే కాలు ఊరుకుంటుందా?\nఒకనాడు సముద్రతీరాన వేటాడబోయాను.\nసముద్రం ఒడ్డున ఒక అందమైన పడవ\nకనిపించింది. అది ఏమిటో చూద్దామని\nఅందులోకి ఎక్కాను. దానిలోపల ఎంతో\nవిలువగల వస్తువులూ, అందమైన వస్తువులూ\nఅనేకంగా ఉన్నాయి. నేను వాటిని చూసి\nఆనందపడే సమయంలో పడవ దానికదే\nకదిలి సముద్రం మీదికి ప్రయాణమయింది.\nనేనీ సంగతి గమనించేసరికి పడవ\nసముద్రం మీద అమితవేగంగా పోతున్నది.\nకాని నే నేమీ కంగారు పడలేదు. అది అలా\nవెళ్ళి వెళ్ళి ఒక దీవిని చేరుకుని, దాని\nఒడ్డును ఒరుసుకొని ఆగిపోయింది. ఆ దీని\nనే నెన్నడూ చూడలేదు. అక్కడ ఏమున్నదో\nచూదామని పడవలో నుంచి ఒడ్డుకు\nదిగాను. వెంటనే ఆ పడవ గిరుక్కున\nతిరిగి, వచ్చిన దారి నే వెళ్ళిపోయింది.\nనేనా దీవి మీద చిక్కుపడిపోయాను.\nదీవి మీద ఎక్కడా నరసంచారం ఉన్నట్టు\nలేదు. కనుచూపు మేరలో ఒక్క ఇల్లు\nకూడా లేదు. నేను సముద్రతీరం నుంచి\nఒక గుట్ట ఎక్కేసరికి, ఆ ఎత్తున పీఠభూమి\nకనబడింది. నే నక్కడికి చేరుతూనే\nస్తంభించిపోయాను. ఎందుకంటే, చెట్ల\nమధ్య ఖాళీస్థలంలో ఒక స్త్రీ ఒక పసిపిల్ల\nవాడి కంఠానికి కత్తిమొన ఆనించి, పొడవ\nబోతున్నది!\nఆ పిల్లవాడు కేరింతాలు కొడుతూ, తళ\nతళలాడే ఆ కత్తిని తన చిన్న చేతులతో\nపట్టుకోవాలని - ప్రయత్నిస్తున్నాడు. అది\nచూసి ఆ స్త్రీ కత్తి అవతల విసిరేసి, గుండె\nపగిలేటట్టు ఏడుస్తూ, \"నా వల్ల కాదు!\nనా వల్ల కాదు!\" అన్నది.\nనే నామె దుస్థితిగ్రహించి, దగ్గిరికి\nవెళ్ళి, \" ఇక్కడ ఏం చేస్తున్నావు?\"\nఅని అడిగాను.\nఆమె నా గొంతువిని, పిల్లవాణ్ణి తన\nగుండెకు అదుముకుంటూ లేచి, పారి\nపోబోయింది. కాని నేను పరిగెత్తి వెళ్ళి\nఆమెను చేరుకుని, భయపడకు. నేనూ\nనీ స్థితిలోనే ఉన్నాను,\" అన్నాను.\n\" అది నిజమే. కాని ఇక్కడికి ఎలా\nవచ్చావు? \" అని ఆమె అడిగింది.\n\" నేను నా అనుభవమంతా చెప్పాను.\nనేను కూడా నీలాగే ఇక్కడికి అనుకో\nకుండా వచ్చి చేరాను. పిల్లవాణ్ణి ఎత్తుకుని\nసముద్రతీరాన నడుస్తూ పడవను చూసి,\nనేరక అందులోకి అడుగు పెట్టాను. ఏమి\nజరిగినదీ తెలుసుకునే లోపల పడవ ఈ దీవికి\nచేర నే చేరింది. దీవిలోకి అడుగు పెట్టటం\nప్రమాదమని నేను కలలో కూడా అనుకో\nలేదు. నేను దిగిన మరుక్షణం పడవ వెళ్ళి\nపోయింది. ఇక్కడ చిక్కుపడిపోయాను.\nనువ్వయినా ఇక్కడి నుంచి తప్పించుకు\nపోలేవు,” అన్నదామె.\nఆమె వెనకగా నేను రాళ్ళతో కట్టిన ఒక\nవంట ఇంట్లోకి నడిచాను. అందులో ఒక\nపక్కగా పెద్దగంగాళం ఉన్నది. దాని కింద\nకొద్దిపాటి మంట ఉన్నది.\n\"నీ కొడుకును ఎందుకు చంప\nబోయావు?\" అని అడిగాను.\n\" నా ప్రారబ్ధం ఏమని చెప్పను? వీణ్ణి\nరాక్షసుడికి వండి పెట్టాలి. అందుకే గంగాళం\nకింద మంటచేశాను,\" అన్నదామె కన్నీరు\nకార్చుతూ.\nనీరు త్వరగా మరగకుండా మంట\nచిన్నది చేసిందిట. కాని రాక్షసుడు వచ్చి :\nమంట పెద్దది చేస్తాడు.\nఆమె ఆ మాట అంటూండగానే భూమి\nఅదిరింది. రాక్షసుడు దూరాన వస్తున్నట్టు\nతెలిసింది.\n\" ఏం చెయ్యాలి? ఏం చెయ్యాలి?\"\nఅని ఆమె లబలబలాడింది.\n\"నీపిల్లవాణ్ణి ఎక్కడన్నా దాచు ! నేను\nగంగాళంలో కూర్చుంటాను,” అంటూ నేను\nగంగాళంలోకి చేరి, పైన మూతవేసు\nకున్నాను. అదృష్ట వశాన నీరు ఇంకా\nఅంతగా వేడెక్కలేదు.\nరాక్షసుడు వస్తూనే ఆమెను, ''పిల్లవాణ్ణి\nఉడకబెట్టావా? \" అని అడిగాడు.\n“ఇంకా నీరు మసులు పట్టలేదు.”\nఅన్నదామె.\nనేను నీటిలో నుంచి బుడగల చప్పుడు\nచేశాను. అది పిల్లవాడే చేస్తున్నాడనుకుని,\nరాక్షసుడు పొట్ట ఎగిరేటట్టు నవ్వుతూ,\nగంగాళం కింద మంట పెద్దది చేసి, దాని\nపక్కనే నడుము వాల్చాడు.\nక్రమంగా గంగాళంలో నీరు వేడెక్క\nసాగింది. నేను అందులో ఉడకక తప్ప\nదనుకున్నాను. గంగాళం కింది భాగం\nభరించరానంతగా వేడి ఎక్కింది.\nఇంతలో రాక్షసుడు గురకపెట్టనారం\nభించాడు లాగుంది. ఆమె గంగాళం మూత\nఎత్తి, \"బతికి ఉన్నావా?” అని రహస్యంగా\nఅడిగింది.\n“కొసప్రాణం ఇంకాపోలేదు,” అన్నాను,\nమూత ఎత్తి, గంగాళంలో లేచి నిలబడి.\nరాక్షసుడు మంచి నిద్రలో ఉన్నాడు. నేను\nగంగాళంలో నుంచి శ్రమపడి దిగాను. కాని\nతరవాత ఏం చెయ్యాలి?\nఆమె సైగచేసి, రాక్షసుడి పక్కన ఉన్న\nబల్లెం చూపించింది. అది చాలా పెద్దది.\nనేను ఆ బల్లెం పట్టుకుని ఎత్తాను. అది\nచాలా బరువుగా ఉన్నది. ఎలాగూ చావు\nతప్పేదారి లేదు. ఆ బల్లాన్ని రెండుచేతులా\nఎత్తి, నా కున్న శక్తి అంతా ఉపయోగించి\nరాక్షసుడి కళ్ళమధ్య దిగవేశాను. అది\nవాడి తలను దూసుకుని, జానెడు లోతున\nభూమిలోకి దిగబడి పోయింది. రాక్షసుడు\nకిక్కురు మనకుండా చచ్చాడు. నా ఆనందం\nఏమని చెప్పను!\nఆ స్త్రీనీ, పిల్లవాణీ వెంట బెట్టుకుని\nసముద్రతీరానికి వచ్చాను. అక్కడ పడవ\nసిద్ధంగా ఉన్నది. మేం దానిమీద ఎక్కేసరికి,\nఅది బయలుదేరి, తిరిగి మా తీరానికి వచ్చే\nసింది. తరవాత ఆమె దారిన ఆమె పిల్ల\nవాడితో సహా వెళ్ళిపోయింది.\nవీరదాసు. ఈ సంఘటన చెప్పి, ఈ\nసంఘటనను మహారాజుగారు నమ్ముతారో,\nలేదో ! \" అన్నాడు.\nఅదేక్షణంలో, రాజుగారి వెనక ప్రాంతం\nనుంచి ఒక వయసు మళ్ళిన స్త్రీ ముందుకు\nవచ్చి, “ఆ నాడు నన్ను ఆ రాక్షసుడి నుంచి\nకాపాడిన వాడివి నువేనా నాయనా?”\nఅన్నది ఆశ్చర్యంతో.\nవీరదాసు ఆమెను కొంచెంగా గుర్తు\nపటుతూ, \" అవునమ్మా, నేనే!\" అన్నాడు.\n“ఈ రాజే ఆ నాడు నువు రక్షించిన\nకుర్రవాడు ! నీకు మేమిద్దరమూ ఎంతగా\nరుణపడి ఉన్నామో! \" అన్నదామె.\nఇన్ని ఏళ్ళ తరవాత వాళ్ళు మళ్ళీ\nతిరిగి కలుసుకోవటం ఎంతో ఆనందం\nకలిగించింది.\n“ వీరదాసూ, నువు నిజంగా గొప్ప ధీరు\nడివి. నీకు కలిగిన ప్రమాదాలు సామాన్య\nమైనవి కావు. నా పంచకళ్యాణి గుర్రం\nనీదే. దానితోబాటు నా ఖజానాలో ఉన్న\nఅమూల్యమైన రత్నాలన్నీ నీకు బహుమా\nనంగా యిస్తాను.\" అన్నాడు శ్యామల\nనగరరాజు.\nఆ రాత్రి వీరదాసు గౌరవార్థం పెద్ద\nవిందు జరిగింది.\nమర్నాడు అతను రాజుకూ, రాజమాతకూ\nవీడ్కేలు చెప్పి, తన కొడుకులతోనూ, పంచ\nకళ్యాణి గుర్రంతోనూ, శ్యామలనగరరాజు\nఇచ్చిన కానుకలతోనూ బయలుదేరి తన\nనగరానికి తిరిగి వచ్చాడు.\nపంచకళ్యాణి లభించినాక అతని\nప్రభువు అతని కొడుకులను క్షమించి,\nసుఖంగా జీవించనిచ్చాడు.\n— (అయిపోయింది)",
            "book_page_end": 24
        },
        {
            "title": "దైవనిర్ణయం",
            "book_page_start": 25,
            "pdf_page_start": 35,
            "pdf_page_end": 38,
            "author": "కె. ఆ స్వర్",
            "genre": "నీతి కథ",
            "moral": "దైవ నిర్ణయాన్ని ఎవరూ మార్చలేరు. ప్రయత్నించినా అది అసాధ్యం.",
            "keywords": [
                "దైవనిర్ణయం",
                "పాయసం",
                "సోమరి",
                "హస్సన్ బస్రీ",
                "దొంగలు"
            ],
            "characters": [
                "మజీద్",
                "హస్సన్ బస్రీ",
                "దొంగలనాయకుడు",
                "పెళ్ళి ముఠా"
            ],
            "locations": [
                "బస్రానగరం",
                "అడవి",
                "చెట్టు"
            ],
            "content": "బస్రానగరంలో మజీద్ అనే యువకుడు\nఉండేవాడు. వాడు అమిత సోమరి. మొండి\nఘటం. మజీద్ తల్లిదండ్రులను తప్ప ఎవ్వ\nరినీ లెఖ చేసేవాడు కాడు.\nమజీద్ తండ్రి ఒక దర్జీ. అతని సంపా\nదనతోనే సంసారం గడిచేది. ఒకరోజు\nమజీద్తో వాడి తండ్రి, “ ఒరే, నీ వేషాలు\nచూస్తే విసుగెత్తుతున్నదిరా. నువు వెళ్ళి\nహస్సన్ బస్రీగారు చెప్పే బోధలన్నా విను,\nబాగుపడతావేమో!” అన్నాడు.\nహస్సన్ బస్ర్తీ అనే మతగురువు బస్రా\nనగరంలోనే ఉండి, ప్రజలకు జ్ఞానబోధ\nచేస్తూ ఉండేవాడు. మజీద్ వెళ్ళేసరికి\nఆయన తన శిష్యులకు ఇలా బోధిస్తున్నాడు:\n\" ప్రతి ప్రాణికీ తిండీ, తీర్థమూ ప్రసా\nదించేది భగవంతుడే. ఎవరి కెంత ఇవ్వాలో,\nఎలాటి మేలు చేకూర్చాలో ఆయనకు బాగా\nతెలుసు. ఆయన నిర్ణయాన్ని ఏ శక్తి\nమార్చలేదు;\nఅది తప్పక ముమ్మాటికీ\nజరిగి తీరుతుంది.”\nమజీద్ ఈ మాట విని గురువును సమీ\nపించి, \"హజ్రత్, ఇప్పుడు మీరు చెప్పిన\nదానికి అర్ధమేమిటి? కాస్త వివరించి\nచెప్పండి,” అని అడిగాడు.\nహస్సన్ బస్రీ చిరునవ్వు నవ్వి,\n\"నాయనా, భగవంతుడు నీ చేత ఏదన్నా\nతినిపించా లనుకుంటే నువ్వు దాన్ని తిని\nతీరుతావు. అలా జరగకుండా చెయ్యటం\nఎవరి తరమూ కాదు,” అన్నాడు.\n\"అలాగా? ఐతే భగవంతుడు నా చేత\nఇవాళ ఏం తినిపిస్తాడో చెప్పండి.\" అని\nమజీద్ వేళాకోళంగా అడిగాడు.\nహస్సన్ బస్త్రీ వాడి కేసి ఎ గా ది గా\nచూసి, \"నీకు ఇవాళ పాయసం తినాలని\nరాసిపెట్టి ఉన్నది. నువు ఇవాళ పాయసం\nతింటావు,” అన్నాడు.\nఇంటికి పోతే తన తల్లి పాయసం చేసి\nతినమనవచ్చు. లేదా ఇరుగు పొరుగు\nవారెవరైనా పాయసం తెచ్చి ఇస్తే తాను\nతినవలసి రావచ్చు. అందుకని మజీద్\nఅడవి కేసి బయలుదేరాడు. వాడు ఊరు\nవిడిచి, నిప్పు లాగా కాలుతున్న ఇసుకలో\nపదిమైళ్ళు నడిచి, ఒక చెట్టు నీడ చేరుకుని\nసేద తీర్చుకోసాగాడు.\nఇంతలో వాడికి బాటసారు లెవరైనా\nవచ్చి, తనను పాయసం తినమని బలవంత\nపెట్టవచ్చునని భయం పుట్టింది. వెంటనే\nవాడు చెట్టెక్కి, ఆకుగుబుర్ల మధ్య ఎవరికీ\nకనిపించకుండా కూచుని, చిన్న కునుకు\nతీశాడు.\n\"రాసిపెట్టిఉన్నదా ! సరే, తినకపోతే?”\nఅన్నాడు మజీద్.\n\"నీకు అలాంటి సందేహమే వద్దు.\nఇవాళ నువు నిస్సందేహంగా పాయసం\nతింటావు,\" అన్నాడు హస్సన్ బస్ర్తీ.\n\" నేను తినకూడదనుకుంటే ? \" అని\nమజీద్ మళ్ళీ అడిగాడు.\n\" తినాలనుకున్నా తింటావు; తినకూడ\nదనుకున్నా తింటావు.\" అన్నాడు హస్సన్\nబస్రీ ఖచ్చితంగా.\n\"చచ్చినా ఇవాళ పాయసం తినను.\nభగవంతుడు నా చేత ఎలా తినిపిస్తాడో\nనేనూ చూస్తాను,” అంటూ మజీద్ కోపంగా\nఅక్కడి నుంచి వెళ్ళిపోయాడు.\nఒక గంట గడిచాక ఒక పెళ్లిపఠాలం\nబస్రా పోతూ అటుగా వచ్చింది. చెట్టునీడ\nచూడగానే వాళ్ళకు ప్రాణం లేచి వచ్చింది.\n\nఆడామగా, పిల్లాజెల్లా అంతా ఆ చెట్టునీడలో\nమజిలీ వేశారు. ఒంటెలను చెట్టుకు కట్టి\nమేత వేసి, భోజనాల వేళ కావటంచేత\nఏదైనా వంటకం చేసుకు తిని, మరీ\nబస్రానగరం కేసి బయలుదేర నిర్ణయించు\nకున్నారు వాళ్ళు.\nఅందరూ తలా ఒక వంటకమూ సూచిం\nచారు. కాని అన్నిటికన్న పాయసం\nచేయటం తేలిక గనక అదే చెయ్యటానికి\nనిర్ణయం జరిగింది. వెంటనే రాళ్ళతో\nపొయ్యి చేసి, దాని కింద మంటపెట్టి\nపాయసం వండారు. త్వరలోనే ఘుమ\nఘుమలాడే పాయసం తయారయింది.\nఅందరూ ఆ పాయసం ఆరగించే ప్రయ\nత్నంలో ఉండగా గుర్రాల మీద కొందరు\nదొంగలు అటు కేసి రావటం కనిపించింది.\nపెళ్లి ముఠావారు భయపడి, ఎవరికి అందిన\nసామాను వారు తీసుకుని, ఒంటెల మీద\nపారిపోయారు.\nదొంగలు అక్కడికి చేరేసరికి చెట్టు కింద.\nఒక్క పిట్ట కూడా లేదు, అందరూ పారి\nపోయారు. కాని పొయ్యి మీద ఘుమఘుమ\nలాడుతూ పాయసం మటుకు ఉన్నది.\nఆకలి మీద ఉన్న దొంగలకు పాయసం\nచూడగానే ప్రాణాలు లేచి వచ్చాయి.\n\" ఎవరో మన కోసం ఈ పాయసం వదిలి\nవెళ్ళారు. దీన్ని తిని పోదాం.\" అన్నాడు\nఒక దొంగ.\n''ఆగండి! ఆ పాయసం ముట్టుకో\nకండి!\" అని దొంగలనాయకుడు పెద్దగా\nఅరిచాడు.\nఅందరూ అతని కేసి ప్రశ్నార్ధకంగా\nచూశారు.\n“మీ కేమన్నా మతి పోయిందా? ఇంత\nపాయసాన్ని ఎవరన్నా వదిలి వెళ్ళిపోతారా?\nమనని చంపటానికి ఇందులో విషం కలిపి\nపెట్టారు,\" అన్నాడు దొంగలనాయకుడు.\nదొంగ లందరి మనస్సుల్లోనూ అను\nమానం తలఎత్తింది. ఎవరూ పాయసాన్ని\nముట్టలేదు.\n\"మనని చంపటానికి ప్రయత్నించిన\nవాళ్ళు, మనం చచ్చామో, లేదో చూడటా\nనికి ఇక్కడే ఒక మనిషిని దాచి ఉంటారు.\nఆ మనిషి కోసం వెతకండి,\" అన్నాడు\nదొంగల నాయకుడు తన అనుచరులతో.\nదొంగలు మనిషి కోసం వెతకసాగారు.\nవారిలో ఒకడు చెట్టు మీద ఉన్న మజీద్ను\nపసిగట్టాడు. \" అడుగో, చెట్టు మీద దాక్కు\nన్నాడు!\" అని వాడు అనగానే దొంగలు\nచెట్టు చుట్టూ చేరి పైకి చూశారు. మజీద్కు\nపై ప్రాణాలు పైనే పోయాయి.\n\"హజ్రత్, చెట్టు దిగండి, పాయసం\nతిందురుగాని ! \" అని దొంగల నాయకుడు\nమర్యాదగానే మజీద్ను ఆహ్వానించాడు.\nదిగనని చెప్పటానికి మజీద్ తల అడ్డంగా\nఆడించాడు.\nదొంగల అనుమానం బలపడింది.\n\"ఇందులో విషం కలపబట్టే వాడు\nదిగిరాకుండా ఉన్నాడు. వెంటనే వాణ్ణి\nచెట్టు కొమ్మల్లోంచి దింపండి.\" అన్నాడు\nదొంగల నాయకుడు.\nఒక దొంగ చెట్టెక్కి, మజీద్ను భుజాన\nవేసుకుని దిగి వచ్చి, కింద పడేశాడు.\nమరొకడు గిన్నెలో ఉన్న పాయసం తెచ్చి,\n\"తను!\" అన్నాడు.\n\"నన్ను బలవంత పెట్టకండి. నేను\nపాయసం తినను,'\" అని మజీద్ ఏడవటం\nమొదలుపెట్టాడు.\n\"పాయసంలో విషం కలిపి మమ్మ\nల్నందర్నీ చంపుదా మనుకున్నావురా? ”\nఅని దొంగలనాయకుడు తన అనుచరుల\nకేసి చూసి తల ఎగరవేశాడు.\nవెంటనే దొంగలు మజీద్ కాళ్ళూ.\nచేతులూ గట్టిగా పట్టుకున్నారు. ఒకడు\nమజీద్ నోట్లో బలవంతంగా పాయసం\nపోశాడు. ఇంకొకడు ముక్కు మూసేసరికి\nమజీద్ గుటక వేసి పాయసం మింగాడు.\nదొంగలు అంతటితో మజీద్ను వదల\nకుండా, వాడు తినగలిగి నంత పాయసం\nతినిపించారు. వాడు చావకపోవటం చూసి\nదొంగలు మిగతా పాయసం తిని, తమ\nదారిన వెళ్ళిపోయారు.",
            "book_page_end": 28
        },
        {
            "title": "ఇంద్రుడు–శని",
            "book_page_start": 25,
            "pdf_page_start": 39,
            "pdf_page_end": 39,
            "author": "ఎస్. రామచంద్రరావు",
            "genre": "పౌరాణికం",
            "moral": "శని ప్రభావం నుండి దేవతలకు కూడా తప్పించుకోలేరు. అహంకారం తగదు.",
            "keywords": [
                "శని ప్రభావం",
                "ఇంద్రుడు",
                "వాగ్వాదం",
                "అహంకారం",
                "చెట్టు తొర్ర"
            ],
            "characters": [
                "ఇంద్రుడు",
                "శని"
            ],
            "locations": [
                "స్వర్గం",
                "నిర్జనారణ్యం"
            ],
            "content": "ఒకప్పుడు శనికి ఇంద్రుడికి వాగ్వాదం జరిగింది.\n\" నేను మూడు లోకాలకూ అధిపతిని. చరాచరాలన్నీ నా ఆజ్ఞకు లోబడి ఉండి\nతీరాలి. అందుచేత నేనే గొప్ప,\" అన్నాడు ఇంద్రుడు.\n“త్రిమూర్తులైనా నా పట్టు నుంచి తప్పించుకోలేరు. నేను నీ కన్న గొప్పవాణ్ణి అని\nనిరూపించటానికి రేపు ఉదయం లగాయతు సూర్యాస్తమానం దాకా నిన్ను పట్టుతాను. చేత\nనైతే తప్పించుకో,” అన్నాడు శని.\nశని తనను పట్టకుండా ఉండగలందులకు ఇంద్రుడు మర్నాడు తెల్లవారక ముందే\nఒక నిర్జనారణ్యానికి వెళ్ళి, అక్కడ ఒక చెట్టుతొర్రలో ఆస్తమానం అయేదాకా దాక్కు\nన్నాడు. శని జాడలేదు. అస్తమానమయింది. ఇంద్రుడు విజయగర్వంతో చెట్టుతొర్ర నుంచి\nబయటపడి, శనిని చూడబోయి, “ ఏదీ, నన్ను పట్టలేకపోయావే!” అన్నాడు.\n\" నేను పట్టబట్టే గదా త్రిలోకాలకూ అధిపతివైన నువు రోజల్లా నిర్జనారణ్యంలో ఒక\nచెట్టుతొర్రలో ఉండిపోయావు !” అన్నాడు శని నవ్వుతూ.",
            "book_page_end": 25
        },
        {
            "title": "వ్యాపారియు క్తి",
            "book_page_start": 30,
            "pdf_page_start": 40,
            "pdf_page_end": 44,
            "author": "ఏ. సి. సర్కార్, ఐంద్రజాలికుడు",
            "genre": "చమత్కారం, నీతి కథ",
            "moral": "బుద్ధిబలంతో, చమత్కారంతో ప్రమాదాల నుంచి బయటపడవచ్చు. మతమౌఢ్యాన్ని ఉపయోగించుకుని ఇతరుల నుంచి తప్పించుకోవడం.",
            "keywords": [
                "వ్యాపారి",
                "యుక్తి",
                "దొంగలు",
                "కాళీమాత వరం",
                "ఇంద్రజాలం"
            ],
            "characters": [
                "బలాకగుప్త",
                "గోపాలుడు",
                "దొంగల నాయకుడు",
                "జటాధరుడు",
                "శేఖరపాలుడు"
            ],
            "locations": [
                "తామ్రలిప్తి నగరం",
                "మణిపుర రాజ్యం",
                "అరణ్యం",
                "గుహ"
            ],
            "content": "తామ్రలిప్తి అనే ప్రాచీన నగరంలో పూర్వం\nబలాకగుప్త అనే ధనిక వ్యాపారి ఉండే\nవాడు. శేఖరపాలు డనే ఐంద్రజాలికుడితో\nఅతనికి గాఢ మై న స్నేహం ఉండేది.\nబలాకగుప్తుడు వ్యాపారం మీదా, శేఖర\nపాలుడు తన ఇంద్రజాల ప్రదర్శనల మీదా\nఅస్తమానమూ దేశసంచారం చేసేవారు.\nఏడాదికి రెండు నెలలపాటు ఇద్దరూ ఇంటి\nవద్ద ఉండి ఇంద్రజాల విద్యలను గురించి\nచర్చిస్తూ సరదాగా కాలక్షేపంచేసేవారు.\nబలాకగుప్తుడు అనేక దేశాలు తిరిగాడు\nగాని, ఎన్నడూ మణిపుర రాజ్యానికి వెళ్ళ\nలేదు. అందుచేత అతను ఒక ఏడు మణి\nపురానికి ప్రయాణం కట్టాడు. ఈ ప్రయాణం\nమానుకోమని బలాకగుప్తుణ్ణి మిత్రులు నిరు\nత్సాహ పరిచారు. ఎందుచేతనంటే, మణి\nపురానికి వెళ్ళాలంటే ఒక పర్వతపంక్తి\nదాటి మరీ వెళ్ళాలి. అదీకాక, దారి పొడు\nగునా దట్టమైన అరణ్యాలు ఉండేవి.\nవీటన్నిటికీ తోడు ఆ దారిన దొంగల భయం\nచాలా హెచ్చుగా ఉండేది.\nఅయినా బలాకగుప్తుడు ఎవరి మాటా\nలక్ష్యపెట్టక, గోపాలు డనే నౌకరును వెంట\nతీసుకుని, అమూల్యమైన సరుకులతో వర్తక\nవ్యాపారం చెయ్యటానికి మణిపురానికి\nబయలుదేరాడు. వాళ్ళు ఆరు రోజులపాటు\nనిర్విఘ్నంగా ప్రయాణం చేసి, మణిపుర\nరాజ్యం సరిహద్దున ఉండే పర్వతశ్రేణి\nదిగువ ప్రాంతాన్ని చేరుకున్నారు.\nనౌకరు గోపాలుడు తన యజమానితో,\n\" బాబూ, చీకటి పడుతున్నది. ఈ రాత్రి\nఆకనిపించే గుహలో తలదాచుకుందామా?”\nఅన్నాడు.\n“అలాగే,” అన్నాడు బలాకగుప్త.\nవీళ్ళు గుహలో ప్రవేశించే ప్రయత్నంలో\nఉండగా గుర్రపుడెక్కల' ధ్వని వినిపిం\nచింది. మరి కొద్ది క్షణాలలో భయంకరులైన\nఆశ్వికులు వారిద్దరి నీ చుట్టుముట్టారు.\nవారందరి వద్దా రకరకాల ఆయుధాలు\nఉన్నాయి.\n\"ఎవరు మీరు?\" అని బలాకగుప్త\nధైర్యంగా వాళ్ళను అడిగాడు.\n\" నీ పాలిటి యమకింకరులం!\"\nఅన్నాడు దొంగల నాయకుడు. క్రూరంగా\nనవ్వుతూ.\nబలాకగుప్త తన కత్తిని దూశాడు, కాని\nమరుక్షణమే ఇద్దరు దొంగలు అతని పైకి\nఉరికి, పట్టుకున్నారు. దొంగలు బలాక\nగుప్త వెంట ఉన్న సొత్తు యావత్తూ కాజేసి,\nఅతన్నీ, అతని నౌకరునూ బందీలుగా పట్టు\nకున్నారు. ఆ సరుకును దొంగలు పంచు\nకునేటప్పుడు ప్రతి ఒక్కడికీ ఏదో ఒక\nఅమూల్యమైన వస్తువు లభించింది. అందు\nచేత దొంగలు చాలా సంతోషించారు.\n\"మీకు కావలిసినది మీకు దొరికింది.\nఇక మమ్మల్ని వదిలిపెట్టండి,” అన్నాడు\nబలాకగుప్త దొంగల నాయకుడితో.\n\"అది కుదరదు. నిన్ను మా కాళీమా\nతకు బలి ఇస్తాము,\" అన్నాడు దొంగల\nనాయకుడు.\nతమ నాయకుడు సైగ చేసే సరికి దొంగలు\nబలాకగుప్తనూ, అతని నౌకరునూ ఒక\nగుహలో ఖైదు చేశారు.\nపెద్ద ప్రమాదంలో చిక్కుకున్న యజ\nమానీ, సేవకుడూ కొంతసేపు ఏమీ మాట్లాడ\nలేదు. చివరకు గోపాలుడు, \"బాబూ,\nమనం దీని సహాయంతో బయట పడగల\nమంటారా?” అంటూ ఒక రత్నాల ఉంగరం\nతన యజమానికి చూపాడు.\n\"అది నీ కెక్కడిది?\" అని బలాకగుప్త\nగోపాలుణ్ణి అడిగాడు.\n\"ఒక దొంగకు వచ్చిన వాటా నుంచి\nఅతడికి తెలియకుండా కాజేశాను,” అన్నాడు\nగోపాలుడు.\nవాళ్ళు ఇలా మాట్లాడుకుంటూ ఉండగా\nఒక దొంగ వాళ్ళ కోసం అన్నమూ, నీరూ\nతెచ్చాడు. వాడి వెంట వచ్చిన మరి ఇద్దరు\nదొంగలు గుహ బయట కత్తులు పట్టుకుని\nకాపలా ఉన్నారు.\nలోపలికి వచ్చిన దొంగను చూసి గోపా\nలుడు మెచ్చుకునే ధోరణిలో, “మనిషి\nఅంటే అలా ఉండాలి – ఒడ్డూ, పొడుగూ,\nకోర మీసమూ! చూశారా, ఎలా ఉన్నాడో!\"\"\nఅన్నాడు బలాకగుప్తతో.\nఈ మాటకు దొంగ పొంగి పోయి,\nమీసం దువ్వుకుంటూ, \"మీ భోజనం\nత్వరగా పూర్తి చెయ్యండి. నేను 'చాలా\nదూరం పోవాలి. ఈ రాత్రే మా చెల్లెలి\nపెళ్ళి,\" అన్నాడు.\n-\"మీ చెల్లెలికి పెళ్ళి అవుతున్నదా?\nమా తరఫున ఆమెకు ఒక చిన్న- కానుక\nఇస్తావా ఏమిటి?\" అంటూ బలాకగుప్త\nతన దగ్గర వున్న వజ్రాల ఉంగరాన్ని దొంగ\nచేతిలో పెట్టాడు.\nదొంగా మనిషే. బలాకగుప్త తన చేతిలో\nవజ్రాల ఉంగరం పెట్టగానే దొంగ గుండె\nచెరువయింది. జటాధరు డనే పేరు గల\nదొంగ బలాకగుప్తతో, “మీ సొత్తు\nఎలాగూ పోయింది. మీ ప్రాణాలు పోకుండా\nఏదన్నా మార్గం ఉంటే బాగుండును.\nతప్పించుకు పోయేటందుకు ఏదన్నా మార్గం\nఆలోచించండి. తెల్లవారి వచ్చి నా చేతనైన\nసహాయం నేను చేస్తాను,” అన్నాడు.\nఆ రాత్రి బలాకగుప్త గాని, అతని నౌకరు\nగోపాలుడు గాని కన్ను మూయలేదు.\nమర్నాడు మధ్యాన్నానికి జటాధరుడు\nవారిద్దకీ భోజనంతో పాటు కొన్ని మంచి\nపిండి వంటలు కూడా తెచ్చి, \"మీ కానుక\nచూసి మా చెల్లెలు మురిసిపోయింది.\nఈ పిండి వంటలు మీ కోసం అమే\nపంపింది. ఇంతకూ మీరు పారిపోయే\nఉపాయం ఏమన్నా ఆలోచించారా?\" అని\nఅడిగాడు.\n\"గుహ ద్వారం తెరిచి ఉంచి, రెండు\nగుర్రాలు గుహ వెలపల ఏర్పాటు చేస్తే\nమేం పారిపోతాం,\" అన్నాడు బలాకగుప్త.\n\"అది నాకు సాధ్యం కాదు,” అన్నాడు\nజటాధరుడు.\n\"మీ నాయకుడికి జూదం లాటి దాని\nమీద మోజు ఉన్నదా?\" అని బలాకగుప్త\nమళ్ళీ అడిగాడు.\n\" జూదం కాదు గాని, మా నాయకుడికి\nచదరంగం ఆడటం అంటే చాలా ఇష్టం.\nపందెం కాసి మరీ ఆడతాడు. నేను చాలా\nసార్లు అతణ్ణి చదరంగంలో ఓడించి డబ్బు\nగెలుచుకున్నాను.\" అన్నాడు జటాధరుడు.\n\"మీ నాయకుణ్ణి మా వద్దకు ఒకసారి\nపంపగలవా? మాకు చదరంగం\nబాగా\nవచ్చునని చెప్పు,\" అన్నాడు బలాకగుప్త\nజటాధరుడితో.\n: జటాధరుడు ఏమి చెప్పాడో గాని,\nదొంగలనాయకుడు ఖైదీ లున్న గుహకు\nవచ్చాడు.\n\"నువు నిజంగానే మమ్మల్ని కాళీ\nమాతకు బలి ఇవ్వబోతున్నావా?\" అని\nబలాకగుప్త అతన్ని అడిగాడు.\n\"ఆ మాట వేళాకోళానికి చెప్పానను\nకున్నావా?\" అన్నాడు దొంగలనాయకుడు\nరౌద్రంగా.\n\" కొంచెం ఆలోచించుకో. నేను కూడా\nకాళీమాత భక్తుణ్ణి. అంతేకాదు, కాళీమాత\nనుంచి వరం పొందినవాణ్ణి,\" అన్నాడు\nబలాకగుప్త.\n\" నేను నమ్మను,\" అన్నాడు దొంగల\nనాయకుడు.\n\" నువు నమ్మవద్దు. నేను రుజువు\nచేస్తాను. నా కళ్ళకు గంతలు కట్టు. ఒక\nసంచీలో నీ యిష్టం వచ్చిన నాణాలు ఆరు\nవెయ్యి. అందులో ఒక నాణెం నీ గుప్పిట్లో\nపట్టుకుని ఒక నిమిషంసేపు కాళీమాతను\nధ్యానించి తిరిగి సంచీలో వేసెయ్యి. తర\nవాత ఆ సంచిని నా కియ్యి. నువు గుప్పిట్లో\nపట్టుకున్న నాణెం నేను తీస్తాను.\" అన్నాడు\nబలాకగుప్త.\nదొంగలనాయకుడు ఈ మాట నమ్మ\nలేదు. కాని బలాకగుప్త అలా చెయ్యలేదని\nరుజువు చెయ్యటానికి అతని కళ్ళకు\nగంతలు కట్టి, ఒక సంచీలో ఆరునాణాలు\nపోసి, అందులో నుంచి ఒకటి తీసి తన\nగుప్పిట పెట్టుకుని కాళీమాతను ధ్యానం\nచేసి, తిరిగి దాన్ని సంచీలో వేసి, ఆ సంచీని\nబలాకగుప్త చేతికి ఇచ్చాడు. కళ్ళకు గంత\nలుండగానే బలాకగుప్త సంచీలోపల తడివి,\nదొంగలనాయకుడి చేతిలో ఉండిన నాణాన్ని\nపైకి తీసి, “ ఇదేనా ? \" అని అడిగాడు.\nదొంగలనాయకుడు నిర్ఘాంత పోయాడు.\nఅతను బలాకగుప్తుణ్ణి ఇలా మూడుసార్లు\nపరీక్షించాడు. మూడుసార్లూ బలాకగుప్త\nసరి అయిన నాణాన్నే పైకి తీశాడు.\nదొంగలనాయకుడు బలాకగుప్త కాళ్ళపై\nపడి, \" క్షమించు, స్వామీ! నువు నిజంగా\nకాళీమాత భక్తుడివే. నీకు కాళీమాత వరం\nఉన్నది!\" అని క్షమాపణ చెప్పుకుని,\nఅతనికి అతని సొత్తే కాక, అదనంగా కాను\nకలు కూడా ఇచ్చి పంపేశాడు.\nవాళ్ళు తమ దేశానికి తిరిగి వచ్చే\nటప్పుడు గోపాలుడు, తన యజమానిని,\n\"బాబూ, తమకు కాళీమాత వరం ఉన్న\nమాట ఎన్నడూ చెప్పారుకారేం?\" అని\nఅడిగాడు.\nబలాకగుప్త నవ్వి, \"పిచ్చివాడా, నేను\nచేసినది చిన్న ఇంద్రజాలం. ఈ చలిరోజుల్లో\nఒక నాణెం ఎవరన్నా ఒక నిమిషం.సేపు\nగుప్పిట పట్టుకుంటే అది వేడెక్కుతుంది.\nదాన్ని మామూలు నాణాలతో చేర్చినప్పుడు\nమిగిలినవి చల్లగా వుంటాయి. అది ఒక టే\nవేడిగా ఉంటుంది,\" అన్నాడు.\n\" మొత్తం మీద ఇంద్రజాలం మన ధన\nప్రాణాలను కాపాడింది,\" అన్నాడు\nగోపాలుడు.",
            "book_page_end": 34
        },
        {
            "title": "తగిన కారణం",
            "book_page_start": 45,
            "pdf_page_start": 45,
            "pdf_page_end": 45,
            "author": "ఎం. సువర్ణలత",
            "genre": "హాస్యం, నీతి కథ",
            "moral": "ఇతరులను ప్రశ్నించే ముందు, వారి చర్యలకు సరైన కారణం ఉందో లేదో తెలుసుకోవాలి.",
            "keywords": [
                "కుక్క",
                "గాయం",
                "కాపు",
                "గునపం",
                "న్యాయాధికారి"
            ],
            "characters": [
                "కుక్క యజమాని",
                "కాపు",
                "గ్రామాధికారి"
            ],
            "locations": [
                "వీధి",
                "గ్రామం"
            ],
            "content": "ఒక యజమాని వద్ద వేటకుక్క ఉండేది. అది ఒకనాడు వీధిలో నిలబడి ఉండి, దారిన\nవెళ్ళే ఒక కాపువాణ్ణి కరవబోయింది. సమయానికి ఆ కాపు చేతిలో ఒక గునపం ఉన్నది.\nదానితో వాడు కుక్క నెత్తిన పొడిచాడు. ఆ దెబ్బకు కుక్క చావలేదుగాని, దాని నెత్తిన\nపెద్ద గాయమై, నెత్తురు చాలా కారింది.\nకుక్క యజమాని గ్రామాధికారి వద్దకు వెళ్ళి, తన కుక్కను గాయపరిచిన కాపు\nమీద ఫిర్యాదు చేశాడు. గ్రామాధికారి కాపును పిలిపించి, \" ఈ పెద్దమనిషి కుక్కను\nఎందుకు గాయపరిచావు ?” అని అడిగాడు.\nఆ కుక్క అకారణంగా తనను కరవ వచ్చిందని కాపు చెప్పాడు.\nకుక్క యజమాని కలగజేసుకుని కాపుతో, \" కొట్టేవాడివి గునపాన్ని తలకిందులుగా\nతిప్పికొట్టక మొనతో ఎందుకు కొట్టావు?” అన్నాడు.\n\"మీ కుక్క నన్ను తోకతో కాకుండా నోటితో ఎందుకు కరవరావాలీ?” అని\nఅడిగాడు కాపు.\nన్యాయాధికారితో బాటు అక్కడ ఉన్నవాళ్ళంతా విరగబడి నవ్వారు.",
            "book_page_end": 45
        },
        {
            "title": "అసలు – నకలు",
            "book_page_start": 36,
            "pdf_page_start": 46,
            "pdf_page_end": 48,
            "author": "బి. ధర్మారావు",
            "genre": "నీతి కథ",
            "moral": "ఇతరుల పట్ల ఈర్ష్య వహించడం మానుకోవాలి. నిజాయితీగా ఉండటం వలన మంచి ఫలితం దక్కుతుంది.",
            "keywords": [
                "ఈర్ష్య",
                "నకిలీ కమ్మలు",
                "నిశ్చితార్థం",
                "పెళ్ళి",
                "స్నేహం"
            ],
            "characters": [
                "నీలకంఠుడు",
                "ముకుందుడు",
                "నీలకంఠుడి భార్య",
                "కమసాలి"
            ],
            "locations": [
                "గ్రామం",
                "బస్తీ"
            ],
            "content": "ఒక గ్రామంలో నీలకంఠుడూ, ముకుం\nదుడూ అని ఇద్దరు గృహస్థులు ఇరుగు\nపొరుగున ఉండేవారు. ముకుందుడు తన\nమానాన తాను జీవించేవాడు. కాని నీల\nకంఠుడు కొంచెం ఈర్ష్యాపరుడు.\nఇద్దరికీ పెళ్ళియాడు వచ్చిన కూతుళ్ళు\nఉన్నారు. ముందుగా ముకుందుడి కుమా\nర్తెకు సంబంధం కుదిరింది. అవతలివాళ్ళు\nకట్నాలను గురించి ఏమీ తగాదా పెట్టక,\nముకుందుడు ఏమిస్తే అది తీసుకోవటానికి\nఒప్పుకున్నారు.\nఇది జరిగాక నీలకంఠుడి కూతురికి\nకూడా సంబంధం కుదిరింది. అయితే మగ\nపెళ్ళివారు, పెళ్ళికూతురికి రవ్వలకమ్మలు\nచేయించి పెట్టి మరీ కన్యాదానం చేయాలని\nపట్టుబట్టారు.\nసంబంధం వదులుకోవటం ఇష్టం లేక\nనీలకంఠుడు సరే నన్నాడు. కాని అసలు\nరవ్వలకమ్మలు కొనే శక్తి అతనికి లేదు.\nఅందుచేత అతను బస్తీకిపోయి నకిలీ\nరవ్వల కమ్మలు కొని తెచ్చి, ఆ సంగతి\nరహస్యంగా ఉంచవలసిందని తన భార్యకు\nచెప్పాడు.\nతన కన్న ముకుందుడు తేలికలో\nపోవటం నీలకంఠుణ్ణి బాధించింది. అతను\nపని పెట్టుకుని ముకుందుడి కూతుర్ని\nచేసుకోబోయేవారి ఊరు వెళ్ళి, వారితో,\n\"నేను ముకుందుడి పొరుగువాళ్లే. మా ఇద్దరి\nకుమార్తెలకు ఒకేసారి పెళ్ళిళ్ళు చేస్తు\nన్నాము. నేను నా కుమార్తెకు రవ్వల\nకమ్మలు పెట్టి పెళ్ళి చెయ్యబోతున్నాను.\nమీరు కోరి ఉంటే ముకుందుడు కూడా తన\nకుమార్తెకు రవ్వలకమ్మలు పెట్టి పెళ్ళి\nచెయ్యగలవాడే,\" అన్నాడు.\nఆ మాట నమ్మి ముకుందుడి కుమా\nర్తెను చేసుకోబోతున్న వాళ్ళు, నిశ్చితార్ధం\nచేశారు.\nనాటికి పిల్లకు రవ్వలకమ్మలు కొనమని\nముకుందుడికి తమ మనిషి ద్వారా కబురు\nచేశారు.\nఈ మాట వినగానే ముకుందుడి గుండెలో\nరాయి పడింది. అసలురవ్వల కమ్మలు\nకొనే శక్తి అతనికి లేదు. అందుచేత అతను\nకూడా బస్తీకిపోయి నకిలీరవ్వల కమ్మలు\nకొన్నాడు.\nఇది జరిగేలోపుగా నీలకంఠుడి భార్య,\nతన కుమార్తె పెళ్ళి నిశ్చయమైనట్టు తన\nఅన్నకు రాస్తూ, తన భర్త నకిలీరవ్వల\nకమ్మలు కొన్నాడనీ. ఆ సంగతి బయట\nపడితే తన కూతురు కాపరం చెడుతుందనీ\nతెలిపింది. నీలకంఠుడి బావమరిది అసలు\nరవ్వల కమ్మలే పంపాడు. అయితే ఈ సంగతి\nతన భర్తకు చెప్పక, నీలకంఠుడి భార్య\nనకిలీరవ్వల కమ్మలను రహస్యంగా దాచింది.\nఎందుకంటే నీలకంఠుడికీ, అతని బావ\nమరిదికీ ఏదో కారణంవల్ల చాలా కాలంగా\nమాటలు లేవు.\nతన ప్రయత్నం ఫలితంగా ముకుందుడు\nకూడా రవ్వలకమ్మలు కొన్నాడని వినగానే,\nఅవి అసలురవ్వల కమ్మలు అయి ఉంటా\nయనీ, వాటిని ఎలాగైనా కాజెయ్యాలనీ\nనీలకంఠుడికి దుర్బుద్ధి పుట్టింది. అతను\nతన ఇంట వున్న కమ్మలు రహస్యంగా\nపట్టుకుని ముకుందుడి ఇంటికి వెళ్ళి,\n\"నువు రవ్వలకమ్మలు కొన్నావుట, ఏవీ?\nచూపించు. నేను కూడా అలాటివే కొంటాను,”\nఅన్నాడు.\nముకుందుడు తాను కొన్న నకిలీరవ్వల\nకమ్మలు తెచ్చి చూపాడు. వాటిని చూస్తూ\nనీలకంఠుడు దగ్గుతెర తెచ్చుకుని, తాగటా\nనికి నీరు కావాలని సైగ చేశాడు. ముకుం\nదుడు లోపలికి వెళ్ళి నీరు తెచ్చేలోపల\nనీలకంఠుడు తన కమ్మలు, ముకుందుడి\nకమ్మలకు మార్చేసి, నీరు తాగి తన ఇంటికి\nవచ్చేశాడు. తాను తెచ్చుకున్నవి నకిలీ\nరవ్వల కమ్మలనీ, తాను ఉంచినవి అసలు\nరవ్వల కమ్మలనీ అతను ఎరగడు.\nనిశ్చితార్థానికి వస్తూ నీలకంఠుడి వియ్యాల\nవారు కమసాలిని వెంట తెచ్చి, పెళ్ళి\nకూతురికి కొన్న రవ్వల కమ్మలను పరీక్ష\nచేయించారు. కమసాలి వాటిని చూసి అవి\nనకిలీ రవ్వలన్నాడు.\nనీలకంఠుడు కంగారుపడి, \"ముకుం\nదుడు కొన్న రవ్వలకమ్మల లాటివే నేనూ\nకొన్నాను. కావలిస్తే వాటిని పరీక్షించండి,\"\nఅన్నాడు. ముకుందుడి వద్ద ఉన్న రవ్వల\nకమ్మలు చూసి కమసాలి, అవి అసలు\nరవ్వలని చెప్పాడు.\nనీలకంఠుడి వియ్యాల వారికి చాలా\nకోపం వచ్చింది. వాళ్ళు సంబంధం మాను\nకునే ధోరణిలో ఉండగా ముకుందుడు\nవారితో, \"మీరు తొందర పడకండి. నేను\nకొన్నవి నకిలీరవ్వల కమ్మలే. ఏదో పొర\nపాటు జరిగి కమ్మలు మారి ఉంటాయి.\nనీలకంఠుడివే అసలురవ్వల కమ్మలు,”\nఅన్నాడు.\nపెళ్ళివారు తృప్తిపడి నిశ్చితార్థం చేసు\nకున్నారు.\nముకుందుడి వియ్యాల వారు కూడా\nముకుందుడితో పేచీ పడలేదు. \" మీరు\nరవ్వలకమ్మలు కొనమన్నారు. అసలురవ్వ\nలవి కొనే శక్తిలేక నకిలీరవ్వలవి కొన్నాను,\"\nఅని ముకుందుడు చెబితే వాళ్ళు తృప్తి\nపడ్డారు.\nఇద్దరు ఆడపిల్లల పెళ్ళిళ్ళూ సలక్షణంగా\nజరిగిపోయాయి.\nఅటు తరవాత నీలకంఠుడు. ముకుం\nదుణ్ణి చూసి ఈర్ష్యపడలేదు. ఇద్దరూ\nస్నేహితుల్లా జీవించారు.",
            "book_page_end": 38
        },
        {
            "title": "న్యాయపాలన",
            "book_page_start": 39,
            "pdf_page_start": 49,
            "pdf_page_end": 52,
            "author": "హెచ్. పద్మనాభం",
            "genre": "నీతి కథ",
            "moral": "నిజమైన న్యాయం అందించాలంటే, అన్యాయం చేసినవారు ఎంతటి హోదాలో ఉన్నా శిక్ష తప్పదు. రాజు తెలివిగా నేరాన్ని కనిపెట్టాడు.",
            "keywords": [
                "న్యాయపాలన",
                "సుల్తాను",
                "వ్యాపారి",
                "కాజీ",
                "రత్నకంబళం"
            ],
            "characters": [
                "సుల్తాను",
                "వ్యాపారి",
                "కాజీ",
                "నౌకరు",
                "దర్జీ (మహమ్మద్)"
            ],
            "locations": [
                "దర్బారు",
                "నగరం"
            ],
            "content": "పూర్వం ఒక సుల్తాను తన ప్రజలను\nఎంతో న్యాయంగా పాలించేవాడు. తన\nదేశంలో ఎంత హీనులకు ఎలాటి అన్యాయం\nజరిగినా వారికి న్యాయం చేకూర్చనిదే నిద్ర\nపోయేవాడు కాడు.\nఒకసారి సుల్తాను దర్బారులోకి ఒక\nమనిషి, చేతిలో సంచీ ఒకటి పట్టుకుని\nవచ్చి, ఒక పక్కగా నిలబడ్డాడు. సుల్తాను\nఆ మనిషిని చూసి, \" నీ కేదో కష్టం కలిగి\nనట్టున్నది. ఏమన్నా చెప్పుకోదలిచావా?\"\nఅని అడిగాడు.\n\"ప్రభూ, నే నొక వ్యాపారిని. మీ పరిపా\nలనలో నాకు తీరని మోసం జరిగింది,\"\nఅన్నాడు ఆ మనిషి.\n\"ఏం జరిగిందో చెప్పు. నీకు. జరిగిన\n. అన్యాయాన్ని నేను సరిచేస్తాను.\" అన్నాడు\nసుల్తాను. వ్యాపారి తనకు జరిగిన మోసం\nగురించి సుల్తానుకు తెలిపాడు.\nఆ వ్యాపారి ప్రయాణం మీద పోతూ,\nతన కష్టార్జితమైన రెండువేల అష్రఫీలు\nఆ సంచిలో పెట్టి ఆ నగరంలోని కాజీగారి\nవద్ద ఉంచాడు. దారిలో దొంగలు దోస్తారని\nవ్యాపారి భయపడి అలా చేశాడు. కాని\nఅతను తిరిగి వచ్చి చూస్తే కాజీగారే సంచీలో\nఅష్రఫీలకు బదులు రాగిముక్కలు పెట్టాడు.\n\"సంచీ తిరిగి పుచ్చుకునేటప్పుడు\nదాన్ని సరిగా చూసుకోలేదా?\" అని\nసుల్తాను వ్యాపారిని అడిగాడు.\nదానికి\n\"ప్రభూ, ఆ సంచీ నే నిచ్చినదే. నేను\nఇంటికి వచ్చి, ముద్ర ఊడదీసి చూసేదాకా\nఅందులో డబ్బు పోయిందనీ,\nమారుగా రాగి ము క్క లు వచ్చాయనీ\nతెలియలేదు,” అన్నాడు వ్యాపారి.\n“సంచీలో కంతలు గాని, చిరుగులు\nగాని ఉన్నాయేమో ముందుగా చూసు\nకున్నావా? \" అని సుల్తాను మళ్ళీ అడిగాడు.\n\" అలాటి వేమీ లేవు. వేసిన ముద్ర\nవేసినట్టే ఉన్నది కూడా! అందులో డబ్బు\nలేదనుకోవటానికి ఎలాటి కారణమూ లేక\nపోయింది,\" అన్నాడు వ్యాపారి.\nసుల్తాను కొంతసేపు దీర్ఘంగా ఆలోచించి,\nవ్యాపారితో, “సరే, ఈ సంచీ ఇక్కడే\nఉంచి నువు ఇప్పుడు వెళ్ళిపో. నువు చెప్పి\nనది నిజమైతే నీకు తప్పక న్యాయం జరుగు .\nతుంది. కాని, నువు అబద్ధం చెప్పి ఉంటే\nనీ ప్రాణాలు దక్కవు.\" అన్నాడు.\nదర్బారు ముగిసింది. సుల్తాను ఇంటికి\nవెళ్ళి కూడా వ్యాపారి చేసిన ఫిర్యాదు\nగురించే ఆలోచిస్తున్నాడు. ముద్ర ముద్ర\nగానే ఉండగా సంచీలోని బంగారం ఎలా\nపోయింది?\nఈ ప్రశ్నకు సమాధానం తెలుసుకునే\nమార్గం సుల్తానుకు అకస్మాత్తుగా తట్టింది.\nవెంటనే ఆయన దర్బారు భవనానికి తిరిగి\nవెళ్ళి, తన సింహాసనం పై పరచి ఉన్న\nఅమూల్యమైన రత్నకంబళాన్ని వేళ్ళతో\nఅక్కడక్కడా చించి, తన ఇంటికి తిరిగి\nవచ్చేశాడు.\nమర్నాడు ఉదయం సుల్తాను తన గుర్రం\nమీద వేటకు వెళ్ళిన సమయంలో, దర్బారు\nభవనం ఊడ్చే నౌకరు వచ్చి, సింహాసనం\nమీద ఉండే రత్నకంబళం అక్కడక్కడా\nచిరిగి ఉండటం చూసి కంగారుపడ్డాడు.\nవాడు వెళ్ళి రాజభవనంలో ఉండే సర్దా\nరును పిలుచుకువచ్చి రత్నకంబళాన్ని\nచూపించాడు.\nసర్దారు నౌకరుతో, \"భయపడకు. దీన్ని\nసరి చెయ్యవచ్చు. నగరంలో మహమ్మద్\nఅనే తెలివైన దర్జీ 'ఉన్నాడు. వాణ్ణి పిలు\nచుకురా. వాడు చిరుగు ఎక్కడ అయినదీ\nతెలియరాకుండా\nరత్నకంబళాన్ని మర\nమ్మతు చెయ్యగలడు. వెంటనే పోయిరా,”\nఅన్నాడు.\nనౌకరు మహమ్మద్\nవెళ్ళి\nవిషయం చెప్పి, \"సింహాసనం మీది రత్న\nకంబళం చిరిగినట్టు సుల్తానుగారికి తెలిస్తే\nనా పీక తెగిపోతుంది,” అన్నాడు.\n“నీ ప్రాణానికేమీ భయం లేదు. రెండు\nఅష్రఫీలు ఇచ్చుకున్నావంటే ఆ రత్న\nకంబళాన్ని కుట్టు తెలియకుండా మరమ్మతు\nచేసేస్తాను,” అన్నాడు దర్జీవాడు.\nనౌకరు డబ్బు తీసి దర్జీవాడి చేతిలో\nపెట్టి, వాణ్ణి వెంట బెట్టుకుని దర్బారు\nభవనానికి వచ్చాడు. మహమ్మద్ తెలివి\nతేటలు ఎలాటివో గాని, వాడి మరమ్మతు\nపూర్తి అయేసరికి రత్నకంబళం మునుపు\nఉండి నట్టుగానే తయారయింది. దర్బారు\nభవనం ఊడ్చే నౌకరు ప్రాణాలు కుదట\nపడ్డాయి.\nసూర్యాస్తమయం వేళకు సుల్తాను సపరి\nవారంగా వేట నుంచి తిరిగి వచ్చి, గుర్రం\nమీది నుంచి దిగుతూనే తిన్నగా దర్బారు\nభవనానికి వెళ్ళాడు. ఆయన తన సింహా\nసనం మీది రత్నకంబళం మామూలుగా\nఉండటం గమనించాడు. ఆయన ఊహించి\nనట్టే దాని మీద చిరుగుల జాడ ఏ మాత్రమూ\nలేదు. కసువు ఊడ్చే నౌకరును పిలిపించి\nఆయన, “ఈ రత్నకంబళం చిరిగి\nఉండాలే?\" అన్నాడు.\nనౌకరు కంగారు పడుతూ, \"లేదు,\nప్రభూ. సరిగానే ఉన్నది.\" అన్నాడు.\n\"అబద్ధమాడతావా, దొంగ వెధవా?\nనేనే ఆ కంబళాన్ని స్వయంగా చించాను.\nనిజం చెప్పు, దీన్ని మరమ్మతు చేసినది\nఎవరు? \" అన్నాడు సుల్తాను మండిపడుతూ.\nనౌకరు వణికిపోతూ మహమ్మదు చేసిన\nమరమ్మతు గురించి బయటపెట్టాడు.\nసుల్తాను మహమ్మద్ను రప్పించి, వాడికి\nవ్యాపారి తాలూకు సంచీని చూపి, \"ఈ\nసంచీని ఎప్పుడన్నా చూశావా?\" అని\nఅడిగాడు.\nమహమ్మద్ సంచీని అటూ ఇటూ తిప్పి\nచూసి, చూశాను, ప్రభూ! మన నగ\nరంలో ఉండే కాజీగారు నా చేత దీన్ని\nమరమ్మతు చేయించారు,” అన్నాడు.\nసుల్తాను దర్జీవాణ్ణి పంపేసి, కాజీని పిలి\nపించి, “ ఇలాంటి అవమానకరమైన పనులు\nచెయ్యటానికి నీకు సిగ్గులేదా? నువు అవ\nమానంపాలు కావటమే గాక, నా కీర్తినీ,\nదేశప్రతిష్ఠనూ కూడా మంటగలిపావే!”\nఅన్నాడు.\n\"ప్రభూ, నే నెన్నడూ అలాటి పనులు\nచెయ్యను. గిట్టనివాళ్ళు ఎవరో నన్ను\nగురించి తమకు అబద్ధాలు చెప్పి ఉంటారు,”\nఅన్నాడు కాజీ.\n\" నోరుముయ్యి, నీచుడా ! ఇదేమిటి?\"\nఅంటూ సుల్తాను తన చేతిలో ఉన్న సంచీని\nకాజీ ముఖాన విసిరికొట్టాడు.\nకాజీకి తాను వ్యాపారికి చేసిన ద్రోహం\nగుర్తుకు వచ్చి, సుల్తానుకు క్ష మాప ణ\nచెప్పుకోబోయాడు.\nకాని సుల్తాను ఆ క్షమాపణలను స్వీక\nరించక కాజీని ఖైదు చేయించాడు. ఆయన\nమర్నాడు వ్యాపారిని పిలిపించి, అతనికి\nరావలసిన రెండువేల అష్రఫీలకు మరి\nమూడువేలు చేర్చి ఇస్తూ, \" పెద్ద హెూదాలో\nఉన్న ఒక మోసకారిని పట్టి ఇచ్చినందుకు\nనీకు ఈనాం ఇస్తున్నాను,” అన్నాడు.",
            "book_page_end": 42
        },
        {
            "title": "రాజధర్మం",
            "book_page_start": 40,
            "pdf_page_start": 53,
            "pdf_page_end": 53,
            "author": "ఎ. శివరామలక్ష్మిప్రసాద్",
            "genre": "నీతి కథ",
            "moral": "చిన్న పొరపాట్లను లేదా చిన్న విషయాలను అశ్రద్ధ చేయడం క్రమంగా పెద్ద దౌర్జన్యాలకు, ప్రజాపీడనకు దారి తీస్తుంది.",
            "keywords": [
                "రాజధర్మం",
                "నౌషేర్వాన్",
                "దౌర్జన్యం",
                "ఉప్పు",
                "నిరంకుశత్వం"
            ],
            "characters": [
                "నౌషేర్వాన్",
                "మంత్రి",
                "భటుడు",
                "వంటవాళ్ళు"
            ],
            "locations": [
                "పర్షియా",
                "అరణ్యం"
            ],
            "content": "ఒకప్పుడు పర్షియాను పాలించిన నౌషేర్వాన్ గొప్ప ధర్మప్రభువుగా కీర్తి గడించాడు. 'రాజ\nనీతిలోనూ, రాజ్యతంత్రాలలోనూ ఆయన ఆదర్శప్రాయుడుగా పరిగణించబడేవాడు.\nఒకసారి ఆయన సపరివారంగా అరణ్యంలో వేటకు వెళ్ళాడు. అక్కడ ఆయన\nమజిలీలో వంట తయారుచేస్తున్నారు. ఏ కారణంచేతనో వంటవాళ్ళు ఉప్పు తీసుకురావటం\nమరిచిపోయారు. అందుచేత మంత్రి ఒక భటుణ్ణి పిలిచి, సమీపంలో ఉన్న గ్రామానికి\nవెళ్ళి ఉప్పు తెమ్మని ఆజ్ఞాపించాడు.\nఅది విని నౌషేర్వాన్, \"మనకు కావలిసిన ఉప్పు అంతా వెల ఇచ్చి తీసుకురా,”\nఅన్నాడు భటుడితో.\n\"ఈ భాగ్యానికి సొమ్ము ఇవ్వాలా?” అని అడిగాడు మంత్రి.\n“ ప్రపంచంలో నిరంకుశత్వమూ, దౌర్జన్యమూ ఇలాటి స్వల్ప విషయాలతోనే ఆరంభ\nమవుతాయి. మన తరవాత వచ్చేవారు మరింత ప్రజాపీడన చేస్తారు. అది అంతులేకుండా\nపెరిగిపోతుంది,” అన్నాడు నౌషేర్వాన్.",
            "book_page_end": 40
        },
        {
            "title": "లోభికి గుణపాఠం",
            "book_page_start": 44,
            "pdf_page_start": 54,
            "pdf_page_end": 58,
            "author": "చందమామ బృందం",
            "genre": "హాస్యం, నీతి కథ",
            "moral": "డబ్బు సంపాదనపై అత్యాశ (లోభం) మంచిది కాదు. తృప్తి లేకపోతే ఎంత సంపాదించినా సుఖం ఉండదు.",
            "keywords": [
                "లోభం",
                "తృప్తి",
                "గుణపాఠం",
                "సంపద",
                "నౌకర్లు"
            ],
            "characters": [
                "శ్రీపతి",
                "జగపతి",
                "రోహిణి",
                "లక్ష్మి"
            ],
            "locations": [
                "ఊరు",
                "బావి దగ్గిర"
            ],
            "content": "ఒక ఊళ్ళో శ్రీపతీ, జగపతీ అని ఇద్దరు\nయువకులుండేవారు. శ్రీపతి సంపన్నుడు.\nజగపతి పేదవాడు. అయినా ఇద్దరికీ మంచి\nస్నేహం ఉండేది.\nఒకనాడు వారిద్దరూ కలిసి గ్రామాంతరం\nవెళుతుంటే ఒక ఊరి బావి వద్ద ఇద్దరు\nఆడపిల్లలు చేదలతో నీరు తోడుకుంటూ\nకనిపించారు.·\nశ్రీపతి తన మిత్రుణ్ణి ఒక చెట్టు నీడన\nఉండమని, తాను దాహం తీర్చుకునేటం\nదుకు బావి కేసి నడిచాడు. అంతలో అత\nనికి ఆ ఆడపిల్లలు మాట్లాడుకునే మాటలు\nవినిపించాయి ; శ్రీపతి అంతదూరంలో ఆగి\nవినసాగాడు.\nరంగు చీర కట్టుకున్న పిల్ల తెల్ల చీర\nకట్టుకున్న పిల్లతో, \"లక్ష్మి, నిజం చెప్పు.\nనువు ఎలాటి మొగుడు రావాలనుకుంటు\nన్నావు?\" అన్నది.\n“అనుకోవటానికేం రోహిణీ? నాకు పెద్ద\nకోరికలే ఉన్నాయి. బోలెడు నగలూ,\nచీరలూ కావాలి. పెద్ద మేడ ఉండాలి.\nపనివాళ్ళుండాలి. భోజనంలో కి చాలా\nకూరలూ, పిండివంటలూ కావాలి. మనం\nకావాలనుకున్నవన్నీ దొరుకుతాయా?\"\nఅన్నది లక్ష్మి.\nరోహిణి నిట్టూర్పు విడిచి, \"నా కలాటి\nకోరిక లేవీ లేవు, తల్లీ! ఉన్నదానితో తృప్తి\nపడటం ముఖ్యం. నగలూ, చీరెలూ\nప్రాప్తాన్నిబట్టి వస్తాయి. తిండి కేమిటి?\nఇంత గోంగూర పచ్చడి చాలు. జిహ్వ\nచాపత్యం ఇన్ని బటానీలు తిన్నా తీరు\nతుంది, \" అన్నది.\nఈ మాటలు విన్న శ్రీపతికి ఒక ఆలో\nచన వచ్చింది. ఆ ఇద్దరు పిల్లలూ పెళ్ళి\nకావలిసిన వాళ్ళే. రోహిణి వంటి భార్య\nతనకు వస్తే దుబారా ఖర్చు ఉండదు.\nలక్ష్మి వంటి భార్య వస్తే పేదవాడైన జగ\nపతి ఎలా తట్టుకుంటాడో చూడాలన్న\nదుర్బుద్ధి కూడా శ్రీపతికి కలిగింది.\nఅందుచేత అతను జగపతి దగ్గిరికి తిరిగి\nవచ్చి, \" బావి దగ్గిర పిల్లలిద్దరికీ పెళ్ళి\nకాలేదులా గుంది. మనం కూడా పెళ్ళి\nచేసుకుందా మనుకుంటున్నాం కద. రంగు\nచీర కట్టుకున్న పిల్లను నేను చేసుకుంటాను.\nతెల్ల చీర కట్టుకున్న పిల్లను నువు చేసుకో.\nసరేనా?\" అన్నాడు.\nజగపతి సరేనన్నాడు. స్నేహితులిద్దరూ\nఆ పిల్లల వెనకగా ఊళ్ళోకి వెళ్ళి, పెళ్ళి\nప్రయత్నాలు చేశారు. ప్రయత్నాలు ఫలిం\nచాయి. పెద్ద కోరికలు గల లక్ష్మి జగపతిని\nపెళ్ళాడి. అతని పూరి కొంపలో అడుగు\nపెట్టింది. ఏ పెద్ద కోరికా లేని రోహిణి\nశ్రీపతిని పెళ్ళాడి, అతడి పెద్ద మేడలో\nఅడుగు పెట్టింది.\nరోహిణి శ్రీపతి ఇంట అడుగు పెడు\nతూనే ఇల్లంతా కలయజూసి, “ఇంత ఇంట్లో\nఒక్క నౌకరూ కనిపించడేమిటి?\" అన్నది.\nశ్రీపతి తేలికగా నవ్వేసి, “నౌకరెందుకు?\nజీతం దండగ. మన పనులు మనమే\nచూసుకుంటే పోలేదా? అదివరకు ఒక\nనౌకరు ఉండేవాడు; మాన్పించేశాను.\nనువ్వున్నావుగా? ఇద్దరమూ చెరొక పనీ\nచూసుకుందాం,” అన్నాడు.\nరోహిణి వంటకు ఉపక్రమిస్తూ, \" ఏం\nకూరలు వండమన్నారు? పిండివంటలు\nఏం చెయ్యను?\" అని భర్తను అడిగింది.\n“కూరలంటావేమిటి? అన్నంలోకి\nకాస్త గోంగూర పచ్చడి చాలదూ? పిండి\nవంటలు దేనికి? కాసిని బటానీలు పట్టుకు\nవస్తా. వాటితో నోటి ఉబలాటం తీరు\nతుంది!\" అన్నాడు శ్రీపతి.\nఆ రాత్రి రోహిణి తన భర్తతో, “మనకు\nఇంత సిరీ, సంపదా ఉన్నది గదా. నాకు\nమంచి, మంచి చీరలూ, నగలూ తెచ్చి\nపెట్టండి,” అన్నది.\nదానికి శ్రీపతి, \"ఇదుగో, నువు ఇలా\nఅడగకూడదు. సిరి ఉన్న మాత్రాన దండుగ\nఖర్చులు చేయకూడదు. చీరలూ, నగలూ\nదేనికి? తృప్తి ఉండాలి,\" అన్నాడు.\nవట్టి లోభి ! ” అని రోహిణి తన భర్తను\nతిట్టుకున్నది.\nమర్నాడు శ్రీపతి నిద్ర లేచేసరికి ఇంట్లో\nనలుగురు మనుషులు పనుల మీద తిరు\nగుతూ కనిపించారు.\n\"ఎవరు మీరు? ఇక్కడ ఏం చేస్తు\nన్నారు?\" అని అతను వాళ్ళను అడిగాడు.\nపనిమనుషులం, బాబయ్యా! అమ్మ\nగారు ఇవాళ నుంచి మమ్మల్ని పనిలోకి\nరమ్మన్నారు.\" అన్నారు వాళ్ళు దణ్ణాలు\nపెట్టి వినయంగా.\n\"ఏమిటీ? ఏకంగా నలుగురే? పొండి.\nమిమ్మల్ని నే నెక్కడ భరిస్తాను?\" అని\nశ్రీపతి అరిచాడు.\nఅంతలో రోహిణి వచ్చి భర్తతో శాంతంగా,\n\"మీరు ఊరుకోండి. ఈ నలుగురి నేమిటి,\nనలభైమంది నౌకర్లను భరించే శక్తి ఉన్నది\nమనకు,” అని నౌకర్లతో, \" ఇక్కడెందుకు ?\nవెళ్ళి మీ పనులు మీరు చూసుకోండి,\"\nఅని పంపేసింది.\nశ్రీపతి భోజనానికి కూర్చోగానే వంట\nవాడు వచ్చి, నాలుగు కూరలూ, పిండి\nవంటలూ వడ్డించాడు.\n“నా కొంప గుల్ల అవుతున్నది!\" అని\nశ్రీపతి అరిచాడు.\n\" ఇస్, ఊరుకోండి. పనివాళ్ళు నవ్వి\nపోతారు. మనం ఇంత తిని ఇతరులకు\nఇంత పెట్టగలం. ఎందుకు బాధపడతారు ?”\nఅన్నది రోహిణి.\nమరో నాలుగు రోజులు గడిచాక రోహిణి\nరకరకాల బట్టలూ, నగలూ కొని తెచ్చి తన\nభర్తకు చూపింది. వాటిని చూసి శ్రీపతి,\n\"బాబోయ్, నేను బికారినయిపోయాను,”\nఅంటూ బావురుమని ఏడిచాడు.\nరోహిణి అతని కళ్ళు తుడుస్తూ \" ఏడవ\nకండి. ఊరుకోండి,\" అని ఓదార్చింది.\n“ఏడవక ఏం చెయ్యమన్నావు? ఆ నాడు\nబావి దగ్గిర నీ మాటలు విని మోసపోయాను.\nవట్టి అబద్ధాలకోరువి,\" అన్నాడు శ్రీపతి.\nరోహిణి ఆశ్చర్యపడుతూ,\nసంగతి! ఆ రోజు నా మాటలు విని నన్ను\nచేసుకున్నా రన్నమాట! అయినా నేను\nఅబద్ధాలకోరును కాను. మనకు గతి లేక\nపోతే సరిపెట్టుకునేదాన్నే. ఇప్పుడు అలా\nకాదుగదా! కావలిసినంత ఉన్నది,\" అన్నది.\nతన సంగతే ఇలాగుంటే లక్ష్మిని పెళ్ళా\nడిన జగపతి ఎలా బాధపడుతున్నాడో అను\nకున్నాడు శ్రీపతి. అతను జగపతి ఇంటికి\nవెళ్ళాడు. అతను వెళ్ళేసరికి జగపతీ, లక్ష్మీ\nభోజనం చేస్తున్నారు. శ్రీపతిని చూసి\nజగపతి, \"రా ! రా ! \" అంటూ ఆహ్వా\nనించాడు.\nశ్రీపతి ఆ దంపతుల కెదురుగా చతికిల\nబడి, '' అంతులేని గొంతెమ్మ కోరికలు గల\nలక్ష్మితో ఈ జగపతి ఎలా వేగుతున్నాడో?' '\nఅని తనలో అనుకున్నాడు. కాని జగపతి\nమొహం చూస్తే, అతను భార్యతో యాతన\nపడుతున్న లక్షణా లేమీ కనిపించలేదు.\nఅతను మంచి ఉత్సాహంలో ఉన్నట్టు\nకనిపిస్తున్నాడు. వాళ్ళు ఉత్త గోంగూర\nపచ్చడి మెతుకులే తింటున్నారు. లక్ష్మి\nమొహంలో అసంతృప్తి లేదు. కావటానికి\nపూరి ఇల్లే అయినా చాలా శుభ్రంగా\nఉన్నది.\nజగపతి భోజనం ముగించి వచ్చి శ్రీపతి\nపక్కన కూర్చుంటూ, \" నిన్ను కలుసు\nకుందామంటే తీరటమే లేదు. ఎలా ఉన్నది\nనీ కొత్త సంసారం? \" అన్నాడు.\n“నా సంసారానికేంలే? నీ కంత తీరక\nపోవటాని కేమిటి కారణం?\" అని శ్రీపతి\nఅడిగాడు.\n\" అటు చూడు, పెరడంతా చదును\nచేసి, శుభ్రం చేసి, మొక్కలు నాటాం.\nఅవి కాపుకు వచ్చాయంటే మాకు బోలెడు\nఆదాయం,\" అన్నాడు జగపతి.\n\"నీ భార్య కూడా నీతో పాటు శ్రమ\nపడుతున్నదా ? నగలూ, చీరలూ కావాలని\nవేధించటం లేదా?” అని అడిగాడు శ్రీపతి.\n\"అదేమీ లేదే!\" అన్నాడు జగపతి.\n\"అయితే ఆనాడు బావి దగ్గర జరిగిన\nసంభాషణ తారుమా రయిందన్నమాట!\"\nఅన్నాడు శ్రీపతి.\n\" తారుమారు ఏమీ లేదు, అన్నగారూ.\nఆ నాడు నా కా కోరికలన్నీ ఉన్న మాట\nనిజమే. కాని ఇపుడు ఉన్నదానితో తృప్తి\nపడటం నేర్చుకున్నాను.\" అన్నది లక్ష్మి.\nశ్రీపతి గుణపాఠం నేర్చుకున్నాడు :\nసంపద కోరికలను వృద్ధి చేస్తుంది, పేదరికం\nవాటిని అదుపులో ఉంచుతుంది.",
            "book_page_end": 48
        }
    ],
    "statistics": {
        "total_stories": 13,
        "author_counts": {
            "కె. ఉదయశంకర్": 1,
            "సి. హేమలత": 1,
            "చందమామ బృందం": 3,
            "టి. వెంకటరావు": 1,
            "కె. ఆ స్వర్": 1,
            "ఎస్. రామచంద్రరావు": 1,
            "ఏ. సి. సర్కార్, ఐంద్రజాలికుడు": 1,
            "ఎం. సువర్ణలత": 1,
            "బి. ధర్మారావు": 1,
            "హెచ్. పద్మనాభం": 1,
            "ఎ. శివరామలక్ష్మిప్రసాద్": 1
        },
        "genre_counts": {
            "నీతి కథ": 5,
            "రాజకుమారి కథ": 1,
            "సాహసం, ధైర్యం": 1,
            "బేతాళ కథ": 1,
            "జానపద కథ": 1,
            "పౌరాణికం": 1,
            "చమత్కారం, నీతి కథ": 1,
            "హాస్యం, నీతి కథ": 2
        }
    }
}