{
    "book_id": "చందమామ_1971_10",
    "stories": [
        {
            "title": "లలాట రేఖ",
            "book_page_start": 3,
            "pdf_page_start": 13,
            "pdf_page_end": 14,
            "author": "సి. వెంకటాచారి",
            "genre": "ఫాంటసీ కథ",
            "moral": "విధి లిఖితాన్ని మార్చడం అసాధ్యం, అది వ్యక్తిగత దృష్టిని దాటి ఉంటుంది.",
            "keywords": [
                "బ్రహ్మ",
                "భక్తుడు",
                "అదృష్టం",
                "భాగ్యరేఖ",
                "శిశువులు"
            ],
            "characters": [
                "భక్తుడు",
                "బ్రహ్మ",
                "భక్తుడి కొడుకు",
                "శిశువులు"
            ],
            "locations": [
                "తపస్సు ప్రాంతం"
            ],
            "content": "ఒక భక్తుడు బ్రహ్మ ను గురించి గొప్ప\nతపస్సు చేస్తూ వచ్చాడు. ఒకనాడు బ్రహ్మ\nదేవుడు ఆనాడు పుట్టిన బిడ్డల కందరికీ\nనుదిటి మీద వారి విధి లిఖించి వస్తూ,\nదారిలో ఈ భక్తుణ్ణి చూసి ముచ్చటపడి,\nఅతని ముందు ప్రత్యక్షమై, \" నాయనా,\nనీ భక్తికి మెచ్చాను,” అన్నాడు.\nభక్తుడు బ్రహ్మను చూసి పరమానందం\nచెంది, “ దేవా, నీ దర్శనం చేత నా జన్మ\nతరించింది. నేను ధన్యుణ్ణి అయాను,\" అన్నాడు.\n\" వత్సా, నీకు దర్శనం ఇచ్చి ఊరికే\nవెళ్ళటం భావ్యం కాదు. ఏదైనా వరం\nకోరుకో,” అన్నాడు బ్రహ్మ.\nబ్రహ్మను ఏమి వరం కోరాలో భక్తుడికి\nచప్పున స్ఫురించలేదు. బ్రహ్మ అంత\nత్వరగా తనకు ప్రత్యక్షమవుతాడని అతను\nఅనుకోలేదు.\nభక్తుడి మౌనం చూసి బ్రహ్మ, \" కోరు\nకునేటందుకు నీకు వర మేమీ లేదా? ”\nఅని అడిగాడు.\nఅప్పుడు భక్తుడికి ఒక ఆలోచన వచ్చింది.\nతనకు కలగబోయే సంతానానికి జీవితం\nసుఖసంతోషాలతో గడిచిపోతే అంతే చాలు.\nఇలా అనుకుని భక్తుడు, \" దేవా, నా\nబిడ్డల అదృష్టరేఖ నా చేతి మీదుగానే\nరాసే వరం నాకు ప్రసాదించు,\" అని\nబ్రహ్మను వేడుకున్నాడు.\nబ్రహ్మదేవుణ్ణి ఇలాటి వరం పూర్వం\nఎన్నడూ ఎవరూ అడిగి ఉండలేదు. ఇది\nకాక మరేదన్నా వరం కోరుకోమందామని\nబ్రహ్మ అనుకున్నాడు. కాని, వరం కోరుకో\nమని, కోరుకున్నాక ఇవ్వననటం భావ్యంగా\nఉండదేమోనని బ్రహ్మ కు అనిపించింది.\nఅందుచేత ఆయన మౌనంగా ఉండి\nపోయాడు.\nభక్తుడు మటుకు తన అభిప్రాయం\nమార్చుకోక, బ్రహ్మ యొక్క జవాబు కోసం\nఎదురు చూస్తున్నాడు.\nచిట్టచివరకు బ్రహ్మ, \" అలాగే కానీ!\"\nఅని అంతర్థాన మయాడు.\nభక్తుడు పరమానంద భరితుడై, తపస్సు\nచాలించి, ఇంటికి తిరిగి వచ్చాడు. కొంత\nకాలం గడిచింది. భక్తుడికి ఒక కొడుకు\nపుట్టాడు. తన వరం సఫలం చేసుకునే అవ\nకాశం దొరికినందుకు భక్తుడు ఎంతగానో\nసంతోషిస్తూ, బ్రహ్మను ధ్యానించి, \" దేవా,\nనా కొడుకు అదృష్టరేఖ నా చేతి మీదుగా\nరాయటానికి అధికారం ప్రసాదించు,\" అని\nప్రార్ధించాడు.\nబ్రహ్మ తిరిగి ప్రత్యక్షమై, \" అలాగే\nచెయ్యి!\" అంటూ తన కిరీటం భక్తుడి\nశిరస్సున ఉంచాడు.\nకాని మరుక్షణమే ఒక వింత జరిగింది.\nభక్తుడు తన కొడుకు నుదిటి మీద అదృష్ట\nరేఖలు లిఖించబోయేటంతలో అతని\nముందు అప్పుడే పుట్టిన శిశువులు అసంఖ్యా\nకంగా కనిపించారు. వారందరూ తమ\nఅదృష్టరేఖలు తనను లిఖించమంటున్నట్టు\nభక్తుడికి అర్థమయింది. వారిలో తన కొడుకు\nఎవరైనదీ పోల్చుకోవటం అతనికి అసాధ్య\nమయింది.\nభక్తుడికి మతి పోయింది. అతను తన\nఎదట శిశువుల సంఖ్య పెరిగిపోతూ\nవుండటం చూసి కంగారు పడి, \" దేవా,\nవీరిలో నా బిడ్డ ఎవరో చెప్పండి.\" అని\nకేక పెట్టాడు.\nపక్కనే ఉన్న బ్రహ్మ భక్తుడితో, “ పిచ్చి\nవాడా, నువు నా పని చేపట్టావు. నీ కిప్పుడు\nనీ బిడ్డా, ఇతరుల బిడ్డా అన్న వ్యత్యాసం\nఎలా వుంటుంది? నా కిరీటాన్ని ధరించి\nనువు నా సంతానం మధ్య నీ పిల్లవాణ్ణి\nవెతకటం అవివేకం,\" అని తన కిరీటాన్ని\nభక్తుడి తల మీది నుంచి తీసివేశాడు.\nభక్తుడికి ఇప్పుడు తన పిల్లవాడు\nమాత్రమే కనిపించాడు. అయితే అతడికి,\nవాడి నుదుట భాగ్యరేఖ లిఖించే శక్తి\nనశించింది.",
            "book_page_end": 4
        },
        {
            "title": "రత్నాల చెట్లు",
            "book_page_start": 5,
            "pdf_page_start": 15,
            "pdf_page_end": 18,
            "author": "ప్రహరాజు హేమలతాదేవి",
            "genre": "నీతి కథ",
            "moral": "డబ్బును సులభంగా సంపాదించవచ్చనే అత్యాశ, అమాయకత్వం మోసానికి దారి తీస్తాయి. కష్టపడకుండా ధనవంతులం కాలేము.",
            "keywords": [
                "రత్న వర్తకుడు",
                "అమాయకత్వం",
                "మోసం",
                "దొంగ",
                "రహస్య నిధి"
            ],
            "characters": [
                "చంద్రగుప్తుడు",
                "ధనరాజు",
                "కేశవగుప్తుడు",
                "కుముదిని",
                "రంగనాధుడు"
            ],
            "locations": [
                "నగరం",
                "చంద్రగుప్తుడి ఇల్లు"
            ],
            "content": "ఒక నగరంలో చంద్రగుప్తుడు అనే రత్న\nవర్తకుడు ఉండేవాడు. ఆయన ఏడాదికి\nఆరుమాసాలు సముద్రం మీద ప్రయాణం\nచేసి, దేశాంతరాల నుండి మేలు రకాల\nరత్నాలు తెచ్చి, వాటిని రాజులకు విక్ర\nయించేవాడు.\nచంద్రగుప్తుడికి లేకలేక ఒక కుమారుడు\nకలిగాడు. అతనికి ధనరాజు అని పేరు పెట్టు\nకున్నారు. ధనరాజు ఏడాదివాడై వుండగా\nఅతని తల్లి మరణించింది. సవతితల్లి\nఅయితే తన కొడుకును సరిగా చూడ దను\nకుని చంద్రగుప్తుడు తిరిగి పెళ్ళాడక, తానే\nధనరాజుకు తల్లీ, తండ్రీ అయి వాణ్ణి ఎంతో\nశ్రద్ధతో పెంచి, పెద్దవాణ్ణి చేశాడు. ఈ\nకారణంచేత ఆయన సముద్ర ప్రయాణాలు\nకట్టిపెట్టి, ఇంటి వద్దనే ఉండిపోవలసి\nవచ్చింది. ఆయన చేసే రత్నవర్తకం కూడా\nనిలిచిపోయింది.\nతండ్రి పెంపకంలో ధనరాజు అర్భకం\nగానూ, అమాయకంగానూ పెరిగాడు. అత\nనికి చదువు అంతగా వంటబట్టలేదు. తెలివి\nతేటలు చాలా సామాన్యంగా ఉండేవి.\nలౌక్యం గాని, గడుసుతనం గాని ఆ కుర్ర\nవాడిలో కొంచెం కూడా కనిపించేవి కావు.\nకొడుకును చూస్తుంటే చంద్రగుప్తుడికి\nవిచారం కలిగేది. తన అనంతరం వాడు\nఎలా పైకి వస్తాడా అన్న విచారం ఆయనను\nపీడించసాగింది. దీనికి తోడు వార్ధక్యం\nకూడా మీద పడింది.\nధనరాజుకు ఇర వై ఏళ్ళు నిండేసరికి\nచంద్రగుప్తుడు మంచాన పడ్డాడు. ఇంత\nకాలమూ వర్తకం సాగకపోవటం చేత సంపా\nదించిన ధన మంతా ఖర్చు అయిపోయింది,\nతాను త్వరలోనే చనిపోతా ననిపించి\nచంద్రగుప్తుడు తన కొడుకును పిలిచి,\n\"నాయనా, నువు పుట్టక పూర్వం నేను\nమంచి ధనవంతుణ్ణి. కాని ఇవాళ మనం\nసామాన్య కుటుంబీకులం. మనకు ఇప్పు డీ\nఇల్లు గాక, నేను దాచినవి పది రత్నా\nలున్నాయి. నా చిన్ననాటి స్నేహితుడైన\nకేశవగుప్తుడి సహాయంతో ఈ రత్నాలను\nఅమ్మి, అతని అండన ఏదన్నా చిన్న\nవ్యాపారం ప్రారంభించి బాగుపడు. కేశవ\nగుప్తుడి కూతురు కుముదిని ఉన్నది గదా.\nమీ రిద్దరూ చిన్నతనం నుంచీ ఒకరిని ఒకరు\nఎరుగుదురు. నువు ఆమెను పెళ్ళాడా\nవంటే, నిన్ను కేశవగుప్తుడు అన్ని విధాలా\nకనిపెట్టుకుని ఉంటాడు. నీకేలోటూ రాదు.\"\nఅని చెప్పి, ధనరాజు చేతిలో పది రత్నాలు\nపెట్టి, కన్ను మూశాడు.\nతండ్రికి ఉత్తరక్రియలు జరిపి, ధన\nరాజు కేశవగుప్తుడి ఇంటికి రత్నాలు తీసు\nకుని వెళ్ళాడు. కేశవగుప్తుడు అతన్ని\nఎంతో ఆదరించి, చంద్రగుప్తుడి చావుకు తన\nసంతాపం తెలిపి, \"మీ నాన్న నాకు చిన్న\nనాటి స్నేహితుడు. నీకు నా వల్ల ఏమి\nసహాయం కావలసినా సంకోచించకుండా\nఅడుగు,\" అన్నాడు.\nధనరాజు కేశవగుప్తుడికి రత్నాలు చూపి,\n\"ఇప్పుడు నాకు మిగిలిన చరాస్తి ఈ\nరత్నాలే. వీటిని మీరు తీసుకుని వెల\nఇప్పిస్తే, మీ సహాయంతో వ్యాపారం చేసు\nకుని వృద్ధిలోకి వచ్చి. మీ అమ్మాయి.\nకుముదినిని పెళ్ళాడి సుఖంగా ఉంటాను,\"\nఅన్నాడు.\nఅమాయకు డైన ధనరాజు ఇలా అనే\nసరికి కేశవగుప్తుడికి మండిపోయింది. ఒక\nప్పుడు కేశవగుప్తుడు చంద్రగుప్తు డంత ధన\nవంతుడు కాడు. కాని అతడు విడవకుండా\nవర్తకం సాగించి, ప్రస్తుతం చాలా గొప్ప\nస్థితిలో ఉన్నాడు. చిన్ననాటి స్నేహితుడి\nకొడుకు గదా, సహాయం చేదామనుకుంటే,\nధనరాజు తన కూతుర్ని పెళ్ళాడి, తన ఆస్థి\nకాజెయ్యాలన్న దురాశతో ఉన్నట్టు కేశవ\nగుప్తుడికి తోచింది.\nఆయన ధనరాజుతో, \"దుర్మార్గుడా, నీ\nకడుపులో ఇంత దురాలోచన ఉన్నదా?\nఈ ముష్టిరత్నాలకు వెలాలేదు, గిలాలేదు.\nవీటిని పాతిపెడితే రత్నాలచెట్లు మొలిచి,\nమరిన్ని రత్నాలు కాస్తాయి. అప్పుడు వచ్చి\nవెల అడుగు!\" అంటూ ఆ రత్నాలను\nధనరాజు మొహానే కొట్టి, తన నౌకర్ల చేత\nఆ కుర్రవాణ్ణి ఇంటి నుంచి వీధిలోకి\nగెంటించాడు.\nకేశవగుప్తుడి ప్రవర్తన ధనరాజుకు ఏమీ\nఅర్ధం కాలేదు. ఆయన అన్న మాటలలో\nఅతనికి అర్ధమయినది ఏమంటే, రత్నాలు\nపాతేస్తే రత్నాల చెట్లు మొలిచి, రత్నాలు\nకాస్తాయని,\nధనరాజు కేశగుప్తుడి ఇంటి నుంచి తన\nఇంటికి వస్తూండగా దారిలో అతనికి, తనతో\nకలిసి చదువుకున్న రంగనాథు డనేవాడు\nఎదురుపడి, పలకరించి, ధనరాజు విచా\nరంగా వుండటానికి కారణం ఏమిటో అడిగి\nతెలుసుకున్నాడు.\nఅంతా చెప్పి ధనరాజు. \"రత్నాలు\nపాతి పెడితే నిజంగా చెట్లు మొలిచి, రత్నాలు\nకాస్తాయా?'' అన్నాడు రంగనాధుడితో.\nఇలాంటి అమాయకుణ్ణి. మోసం చేసి ఆ\nరత్నాలు కాజేయాలని నిశ్చయించుకుని\nరంగనాధుడు, \"ఎందుకు మొలవవూ?\nదాని కొక మంత్రమూ, ఒక తంత్రమూ\nఉన్నది. ఆ మంత్రమూ, తంత్రమూ నాకు\nతెలుసు. రత్నాలను అర్థరాత్రి వేళ నాటాలి.\nనీ కెందుకు శ్రమ? అంతా నేను చేసి\nపెడతాలే,” అన్నాడు.\n\" ఆ మంత్ర మేదో నాకు చెప్పరాదా?\"\nఅని ధనరాజు ఆడిగాడు.\n\" అమ్మయ్యో, ఆ మంత్రం ఇతరులకు\nచెప్పేస్తే నా తల పగిలిపోతుంది. ఇవాళ\nఅర్థరాత్రికి నేను వస్తాను కద!\" అన్నాడు\nరంగనాధుడు.\nఆ రాత్రి రంగనాధుడు ధనరాజు ఇంటికి\nవచ్చి, రత్నాలు తెమ్మని తీసుకుని, 'వీటిని\nమంత్రోక్తంగా నీ దొడ్లో పాతేస్తాను. కొద్ది\nరోజులలో మొక్కలు మొలుస్తాయి. ఆ\nమొక్కలు అచ్చంగా తోటకూర మొక్కల్లా\nఉంటాయి. అవి పెరిగాక, అర్థరాత్రి పూటే\nనువు వాటిని తవ్వి, వాటి వేళ్ళకు ఉండే\nరత్నాలు తీసుకో.\" అన్నాడు.\nఆ దుర్మార్గుడు ఒంటరిగా ధనరాజు\nదొడ్లోకి వెళ్ళి, కొంత మేర తవ్వి, తోటకూర\nగింజలు వేసి, రత్నాలు కాజేసి వెళ్ళిపో\nయాడు. వాడు మర్నాడే దేశం విడిచి ఎటో\nవెళ్లాడు.\nధనరాజు దొడ్లో తోటకూర స్తంభాలు\nమొలిచి, నెల రోజులకు ఏపుగా పెరిగాయి.\nఅవే రత్నాలచెట్లు కాబోలునని ధనరాజు\nఅనుకున్నాడు.\nఅవి పెరగటం పూర్తి అయిందని తోచ\nగానే ధనరాజు ఒకనాటి అర్ధరాత్రి గునపం\nతీసుకుని తోటకూర స్తంభా లన్నిటినీ\nవేళ్ళతో సహా తవ్వి తీశాడు. వాటి వేళ్ళకు\nరత్నాలు లేవు. మడి అంతా ఇంకా లోతుగా\nతవ్వాడు. అప్పటికీ మణుల జాడ ఎక్కడా\nకనిపించలేదు.\nధనరాజు నిరాశ చెందక ఇంకా లోతు\nతవ్వాడు. ఒక చోట గునపానికి ఏదో తగిలి\nఖంగుమన్నది.\nధనరాజు దాన్ని తవ్వి పైకి తీశాడు. అది\nఒక ఇత్తడి పెట్టె. దాని మూత తీసి చూస్తే\nదాని నిండా వజ్రాలూ, వైడూర్యాలూ ఉండి,\nధగధగా మెరుస్తున్నాయి. ధనరాజు కోరిక\nఈడేరింది.\nమర్నాడు అతను ఆ రత్నాలను తీసు\nకుని కేశవగుప్తుడి దగ్గిరికి వెళ్ళి, '' ఈ రత్నా\nలకు వెల కట్టండి!\" అన్నాడు.\nవాటిని చూసి కేశవగుప్తుడు నిర్ఘాంత\nపోయి, \" ఇన్ని రత్నాలే! నాయనా, వీటిని\nఎక్కడ సంపాదించావు? ఏం వ్యాపారం\nచేశావు?\" అని అడిగాడు.\n\"మీరు చెప్పారు గద ? రత్నాలను పాతి\nపెట్టి, రత్నాల చెట్లు పెంచి, వాటికి కాయిం\nచాను,\" అన్నాడు ధనరాజు.\nకేశవగుప్తుడు ఆ కుర్రవాడు తనను\nహేళన చేస్తున్నాడనుకుని, ఆనాడు అలా\nమాట్లాడినందుకు సిగ్గుపడి, ధనరాజు\nఇప్పుడు తన కంటె కూడా ధనికుడే గనక,\nతన కుమార్తెను అతని కిచ్చి పెళ్ళి చేసి,\nతన వద్దనే ఉంచుకున్నాడు.",
            "book_page_end": 8
        },
        {
            "title": "రాతిరథం - 13",
            "book_page_start": 9,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ధారావాహిక/సాహసం",
            "moral": "తెలివైన ఉపాయంతో పెద్ద సైన్యాన్ని కూడా ఓడించవచ్చు.",
            "keywords": [
                "జీవదత్తుడు",
                "ఖడ్గవర్మ",
                "ఉపాయం",
                "శిలాశిఖి మహాముని",
                "సేనాని కొడుకు"
            ],
            "characters": [
                "జీవదత్తుడు",
                "ఖడ్గవర్మ",
                "వసుమతి బావమరిది",
                "మహేంద్రనగర సేనాని కొడుకు",
                "నిత్యానందుడు",
                "విఘ్నేశ్వరపూజారి"
            ],
            "locations": [
                "మహేంద్రనగరం",
                "చెట్టుతొర్ర",
                "ఆనందపురం",
                "నీటివాగు"
            ],
            "content": "[జీవదత్తుడు ద్వంద్వయుద్ధంలో వసుమతిని ఓడించాడు. వనుమతి అతడికి, ఖడ్గ\nవర్మకూ తన భవనంలో ఆతిథ్యం ఇచ్చాడు. తరవాత వాళ్ళు గండ్రగొడ్డలి యువ\nకుణ్ణి వెంటబెట్టుకుని చెట్టుతొర్రను చేరారు. చెట్టు కింద మహేంద్రనగరం సేనాని\nకొడుకు కాపువేసి వున్నాడు. అది చూసి ఖడ్గవర్మ కత్తి దూశాడు. తరవాత —]\nమహేంద్రనగర సేనాని కొడుకు తన సైని\nకులకు యిచ్చిన ఆజ్ఞ వింటూనే జీవదత్తుడు\nఖడ్గవర్మను హెచ్చరించబోయాడు. కాని\nఖడ్గవర్మ కత్తి దూసి తొర్రలోంచి బయటికి\nవెళ్ళాలన్న ప్రయత్నంలో చప్పున\nముందుకు దూకబోయాడు. జీవదత్తుడు\nఅతడి కాలొకటి పట్టుకుని వెనక్కు గుంజి,\n\"ఖడ్గా, ఆగు! ఉపాయంతో శత్రువులను\nజయించే అవకాశం వున్న చోట మనం\nతొందరపడి ముఖాముఖి యుద్ధానికి పూను\nకోవటం ప్రమాద కారణం అవుతుంది.\nసేనాని కొడుకు వెంట ముఫై నలభై మంది\nసైనికు లున్నట్టున్నది. ఈ తొర్రలోంచి\nమనం ఒకళ్ళ వెనక ఒకళ్ళం భూమి మీదికి\nదిగేలోపలే మన అంతు వాళ్ళు తేలు\nస్తారు!\" అన్నాడు.\nఖడ్గవర్మ వెంటనే వెనక్కు తిరిగి చిన్న\nగొంతుతో, \" నువ్వన్నది నిజమే కావచ్చు.\nకాని, వాళ్లు ఎలానూ చెట్టెక్కబోతున్నారు.\nఈ తొర్రలో వున్న మనం తప్పక వాళ్ళ\nకంటబడి తీరుతాం! \" అన్నాడు.\n\"మనం వాళ్ళ కంటబడకుండానే,\nవాళ్ళకు హడలెత్తించి పారదోలే ఉపాయం\nవున్నది. అది సాధ్యం కాకపోతే, అప్పుడు\nకిందకి దిగి శత్రువులను ఎదుర్కుందాం.\nఏదీ నీ కత్తి ఇటివ్వు!\" అన్నాడు జీవ\nదత్తుడు చేయిచాచి.\nఖడ్గవర్మ కొంచెం ఆశ్చర్యపోయి కత్తిని\nజీవదత్తుడి కిచ్చాడు. జీవదత్తుడు తన\nపక్కనే వున్న వసుమతి బావమరిదిని\nగండ్రగొడ్డలి ఇవ్వమన్నాడు. అతడు మాట్లాడ\nకుండా గొడ్డలిని ఇచ్చేశాడు. జీవదత్తుడు\nగొడ్డలినీ, కత్తినీ కలిపి కట్టి, దానికి వసుమతి\nతనకు బహూకరించిన కంచుఢక్కను\nవేల్లాడకట్టాడు.\n\"ఏమి టిదంతా? \" అన్నాడు ఖడ్గవర్మ.\n\" ఈ చెట్టుతొర్రలో శిలాశిఖి మహాముని\nతపస్సు చేసుకుంటున్నాడు! తపోభంగం\nకలిగిస్తే, ఈ ఆయుధాలతో ఆయన శిష్యుడు\nశత్రువులను చిత్రవధ చేస్తాడు. సరే, నువ్వు\nవెనక్కు పోయి, గుహ ద్వారం పక్కన\nరాళ్ళు పగి ఏర్పడిన కంత వున్నదే—\nదాని నుంచి బయటికి వెళ్ళి, మరొక చెట్టు\nఎక్కి నాలుగైదు నిమిషాల్లో, యీ సైనికుల\nమూక పారిపోకపోతే, యీ సంగతి హెచ్చ\nరిస్తూ, మొదటి బాణం మహేంద్రనగరం\nసేనాని కొడుక్కు తగిలేలా కొట్టు!\"\nఅన్నాడు జీవదత్తుడు.\nఖడ్గవర్మ చెట్టుతొర్ర వెంట వెనక్కు\nపాకిపోయాడు. జీవదత్తుడు తాను కలిపి\nకట్టిన ఆయుధాలతో తొర్ర ముఖద్వారం కేసి\nకదిలాడు. వసుమతి బావమరిది అతడి\nభుజం పట్టుకుని చిన్న గొంతుతో, '' ఇంత\nపెద్ద ప్రయత్నం ఎందుకు? మా బావగా\nరిచ్చిన కంచుఢక్క మోగిస్తే, ఆ సైనికు\nలంతా పారిపోతారు గదా? \" అన్నాడు.\n\" ఆ సంతి నాకు గుర్తుంది. కాని ఆ\nఢక్కలో మీ బావగారు చెప్పిన మహత్తు\nలేకపోతే, ఎవడో బుడబుక్కలవాడు యిక్క\nడున్నా డనుకుని, సేనాని కొడుకు మరింత\nధైర్యంతో మన మీదికి వచ్చి పడతాడు.\nకంచుఢక్క మహత్తును పరీక్షించే సమయం\nయిది కాదు,\" అన్నాడు జీవదత్తుడు.\nతరవాత జీవదత్తుడు తొర్ర ముందుకు\nపోయి, తల బయటికి పెట్టకుండా ఆయుధా\nలున్న చేతిని మాత్రం బయటికి చాచి,\nదాన్ని కిందికీ పైకీ రెండుమూడు సార్లు\nగట్టిగా వూపాడు.\nహఠాత్తుగా చెట్టు తొర్రలోంచి గండ్ర\nగొడ్డ), కత్తి, కంచుఢక్కా పట్టుకున్న\nచేయి ఒకటి బయటికి రావటం చూసి, సేనాని\nకొడుకూ, ఆడడి సైనికులూ హడలిపోయారు.\n” చెట్టుతొర్రలో ఎవడో రాక్షసుడున్నాడు!\nప్రాణాలు దక్కించుకుని పారిపోదాం!\"\nఅంటూ అయిదారుగురు సైనికులు వెనక్కు'\nతిరిగారు. వాళ్ళను చూసి తతిమ్మా సైని\nకులు కూడా పారిపోబోయారు.\nసేనాని కొడుకు. \"ఆగండి!\" అంటూ\nపెద్దగా అరిచి, \" అంత ధగధగ లాడుతున్న\nఆ ఆయుధాలు రాక్షసుడివై వుండవు.\nరాక్షసు డంటే పచ్చిమాంసం తినేవాడు\nకదా? అలాంటివాడి ఆయుధాలు రక్తం\nఓడుతూ, తుప్పుపట్టి వుంటవి! \" అన్నాడు.\n\" అయ్యా, మీ రన్నదాంట్లో వున్న సత్యా\nసత్యాలు బయట పడేలోపలే మనం హతం\nఅయిపోయే ప్రమాదం వున్నది. ఆ ద్రోహులు\nఖడ్గవర్మా, జీవదత్తుడూ యిక్కడ లేరని\nరుజువై పోయింది గదా ! పారిపోవటం\nక్షత్రియుల లక్షణం కాదు గనక, త్వరగా\nవెనక్కు తిరిగి పోదాం రండి!\" అన్నా\nడొక చిన్న దళనాయకుడు.\nసేనాని కొడుకు ఒక క్షణకాలం తట\nపటాయించాడు. చెట్టుతొర్రలోంచి మాటా\nపలుకూ లేకుండా, హఠాత్తుగా అన్ని ఆయు\nథాలు కట్టకట్టుకుని మరీ బయటికి రావటం\nఏమిటి? ఇందులో ఏమైనా మోసం\nవున్నదా? లేక నిజంగానే....\nసేనాని కొడుకు యిలా ఆలోచిస్తూన్నం\nతలో దూరంగా వున్న ఒక మహావృక్షం\nకొమ్మల్లోంచి ఒక కంచుకంఠ ధ్వని యిలా\nవినిపించింది : \" ఒరే, క్షుద్రమానవులారా !\nవెంటనే యిక్కణ్ణించి పారిపొండి! ఆ చెట్టు\nతొర్రలో శిలాశిఖి మహాముని తపస్సు చేసు\nకుంటున్నాడు. తపోభంగం కలిగించారో\nమిమ్మల్ని భస్మం చేసేస్తాడు ! ”\n\"అదెక్కడో విన్న గొంతుక ! \" అంటూ\nసేనాని కొడుకు, ఆ మాటలు వచ్చిన\nవైపుకు తల తిప్పాడు. మరుక్షణం ఒక\nబాణం రివ్వుమంటూ వచ్చి అతని డొక్కను\nరాచుకుంటూ పోయి నేలలో గుచ్చుకున్నది.\nసేనాని కొడుకు ఎగిరి ఒక గంతు వేసి,\n\" కాస్తలో తప్పింది! అందరూ నా వెనగ్గా\nపరిగెత్తి రండి!'' అన్నాడు.\n\"మహాముని శిష్య డెవడో మన నాయ\nకుణ్ణి పగబట్టినట్టుంది. అందువల్ల ఆయన\nవెనగ్గా కాక, కాస్త దూరంగా పక్కన పడి\nపోవటం క్షేమం!\" అంటూ ఒక సైనికుడు\nవెనక్కు తిరిగి పరుగుతీశాడు. అందరూ\nఅతడి వెనకపడి పారిపోసాగారు.\nనాలుగైదు నిమిషాల తర్వాత ఖడ్గవర్మ\nచెట్టు దిగి జీవదత్తు డున్న చోటుకు వచ్చాడు.\nగండ్రగొడ్డలి యువకుడు ఖడ్గవర్మను\nగొప్పగా మెచ్చుకుంటూ, \" ఈ దెబ్బతో\nనరమానవుడైన వాడెవడూ యీ చెట్టుతొర్ర\nప్రాంతానికి రాడు. ఆ సేనాని కొడుకును\nఎందుకు పోనిచ్చావ్? బాణం గుండెలను\nతాకేట్టు కొట్టవలసింది,” అన్నాడు.\n\" నా మాటల ధాటికే బెదిరి పారిపోయే\nవాడిని చంపటం ధర్మం అనిపించుకోదు.\nకావాలంటే యీ శిలా శిఖి మహామునిని\nఅడుగు!\" అన్నాడు ఖడ్గవర్మ నవ్వుతూ\nజీవదత్తుణ్ణి చూపించి.\nజీవదత్తుడు కూడా ఆ మాటలకు నవ్వి,\n\"ఇక మనం బయలుదేరుదాం. ఆ చవట\nవెధవలు పారిపోయింది పడమటి దిక్కు\nకేసి గనక, మనం నిశ్చింతగా ఉత్తర దిక్కు\nకేసి పోవచ్చు. మనం చేరవలసిన పర్వతాలు\nఆ దిక్కునే వున్నవి కదా!\" అన్నాడు.\nతరవాత ఖడ్గ జీవదత్తులు చెట్టుతొర్ర\nనుంచి కిందికి దిగారు. గండ్రగొడ్డలి యువ\nకుడు కూడా వాళ్ళ వెంట దిగబోయాడు\nకాని, జీవదతుడు అతణ్ణి వారించి, ''ఇక\nఏ నాడూ పనికట్టుకుని యీ చెట్టు చుట్టూ\nపహరా తిరక్కు. రహస్యం బయటపడి\nపోయిందంటే, మీ బావగారి మిట్టకోట మీదికి\nఏ రాజో దాడిచేయవచ్చు. అదంతా మీ\nబావగారికి లేనిపోని శ్రమకూ, అనవసర రక్త\nపాతానికి కారణం అవుతుంది!\" అన్నాడు.\n\" సలహా బాగానే వుంది, మరి నాకు కాల\nక్షేపం జరిగేదెట్లా?\" అన్నాడు యువకుడు.\n“కాలక్షేపం కావలసివస్తే, నువ్వూ మరో\nగుట్టకోట కట్టుకుని, నచ్చిన పిల్ల నెవ\nర్నయినా పెళ్ళాడి, హాయిగా కాలక్షేపం\nచెయ్యి. మేం వింధ్యపర్వతాల నుంచి తిరిగి\nపద్మపురం వెళ్ళేప్పుడు నిన్ను కలుసు\nకుంటాం. ప్రస్తుతానికి శెలవు!\" అన్నాడు\nజీవదత్తుడు.\nఖడ్గ జీవదత్తులు అక్కణ్ణించి బయలు\nదేరి అరణ్యమార్గాల వెంట ప్రయాణిస్తూ,\nసూర్యాస్తమయానికి యింకా ఒక గంట\nకాలం వున్నదనగా, ఒక నీటివాగును చేరారు.\nఇద్దరూ ' ఆ వాగులోని స్వచ్ఛమైన నీరు\nతాగి, కాళ్ళూ చేతులూ కడుక్కుని, ఒక\nచెట్టు కింద కొద్ది సేపు విశ్రాంతి తీసుకుని,\nసూర్యాస్తమయం లోపల ఎదురుగా వున్న\nచిన్న కొండ ప్రాంతాన్ని చేరాలన్న నిశ్చ\nయంతో, వాగు దాటి ముందుకు నడిచారు.\nఖడ్గ జీవదత్తులు వాగు దగ్గిరకు వచ్చి\nనప్పటి నుంచీ, వాళ్ళు చేసే ప్రతిపనినీ,\nఅవతల వున్న చెట్ల మీది నుంచి ఇద్దరు\nసైనికులు జాగ్రత్తగా గమనిస్తున్నారు. వాళ్లు\nఆనందపురం రాజుగారి సైనికులు. ఆ రాజు\nఒక ఇరవైమంది సైనికులను వెంట బెట్టు\nకుని, రధం ఎక్కి అరణ్యానికి వేటకు\nవచ్చాడు. ఆ అరణ్యం అతడి రాజ్యభాగం\nలోదే అయినా, ఒకానొక పూజారి నుంచి\nఅతడికి నాలుగైదు నెలలుగా, ప్రమాదం\nరావచ్చన్న భయం పట్టుకున్నది. అందు\nచేత అతడు తాను వేటాడే ప్రాంతాల చుట్టు\nపక్కల కొందరు వేగులవాళ్ళను చెట్ల పైన\nవుంచి, నీటివాగు పరిసరాలను కాపలా\nకాయిస్తున్నాడు.\nఈ ఆనందపురం రాజు పేరు నిత్యా\nనందుడు. అతడి శత్రువైన పూజారి పేరు\nవిఘ్నేశ్వరపూజారి. చాలా వింత పరిస్థితుల\nకారణంగా వాళ్ళిద్దరి మధ్యా బద్ధవైరం\nఏర్పడింది.\nవిఘ్నేశ్వరపూజారి ఆనందపురం వెల\nపల వున్న ఒక అతిప్రాచీన విఘ్నేశ్వరాల\nయంలో పూజారిగా వుంటూండేవాడు.\nఇప్పటికి అయిదారు నెలలక్రితం, వినాయక\nచవితి పండగ మరోవారం రోజులు వున్న\nదనగా, అతడికి ఒక రాత్రివేళ ఒక కల\nవచ్చింది. ఆ కలలో రాజు వినాయకచవితి\nనాటి మిట్టమధ్యాహ్నం వేళ కాలినడకన\nఆలయానికి వచ్చి, తన తల మీద వున్న\nకిరీటాన్ని తీసి స్వయంగా పూజారి నెత్తిన\nపెట్టి, \" ఆనందపురాన్ని పాలించే అర్హత\nనీకు తప్ప మరెవరికీ లేదు. వెళ్ళి సింహాస\nనాన్ని అధిష్ఠించు! నేను అరణ్యాలకు\nపోయి, ఆకలములు తింటూ శేషజీవి\nతాన్ని గడిపేస్తాను!\" అన్నాడు.\nవూజారికి వెంటనే మెలుకువ వచ్చింది.\nకిరీటం కోసం తలమీద తడివి చూసు\nకున్నాడు. అక్కడ కిరీటం లేదు. ' “ఓ హెఁ,\nవినాయకచవితి రోజున గదా, రాజు నా తల\nమీద కిరీటం పెట్టనున్నది! దానికి యింకా\nవారంరోజులు గడువుంది!\" అనుకుని\nతృప్తిపడ్డాడు.\nఈ విఘ్నేశ్వరిపూజారికి కొంచెం\nమూఢత్వంతో పాటు, అహంకారం కూడా\nవున్నది. ఆలయానికి వచ్చినప్పుడల్లా రాజు\nతనకు తలవంచి నమస్కరించటం, తనలో\nఏదో గొప్ప చూసి అని భ్రమపడుతూండే\nవాడు. దానికితోడు యీ వింత కల రావ\nటంతో, అతడిలోని అహంకారం మరింతగా\nబలిసిపోయింది.\nఆ కన్న కల నిజం అయి తీరుతుందను\nకున్న విఘ్నేశ్వరపూజారి ఆ మరసటి\nరోజునే కంసాలి చేత ఇత్తడి కిరీటం ఒకటి\nచేయించుకుని, దాన్ని తలమీద పెట్టుకుని\nతిరగసాగాడు. ఈ సంగతి రాజుకు ఎవరో\nచెప్పారు. రాజు మండిపడి అతణ్ణి సభకు\nపిలిపించి, నలుగురి మధ్యా గట్టిగా కోప్పడి,\n\"ఈ పిచ్చి పనంతా ఏమిటి?\" అని అడిగాడు.\n\"రాజా, మీ రెలాగూ వినాయకచవితి\nరోజున విఘేశ్వరాలయానికి వచ్చి, నా తల\nమీద బంగారు కిరీటం పెట్టి రాజ్యాధికారం\nఅప్పగించనున్నారు కదా! అందుకని, యీ\nనాలుగు రోజులపాటూ యీ ఇత్తడి కిరీటం,\nపెట్టుకుని — కిరీటధారణ అలవరుచు\nకుంటున్నాను. విఘ్నేశ్వరాలయంలో కన్న\nకల అబద్ధం అయే అవకాశం లేదు గదా!\"\nఅన్నాడు పూజారి.\nరాజు ఆ మాటలతో మరింతగా మండి\nపడి అతణ్ణి భటుల చేత నాలుగు కొట్టించి,\nతన రాజ్యం నుంచి తరిమేశాడు. పూజారి,\nతన మిత్రుడైన కంసాలితో కలిసి ఆనంద\nపురరాజ్య సరిహద్దుల్లో వున్న ఒక వాగు\nదాటి, ఆ పరిసరాల్లోని కొండ ప్రాంతాలు\nచేరాడు. అతడక్కడ కొందరు ఆటవికుల్ని\nకూడ గట్టుకుని ఆనందపుర రాజ్య సరి\nహద్దుల్లో చిన్న చిన్న దాడులు ప్రారంభిం\nచాడు. ఇందులో అతడికి ఒక రాకాసి\nఏనుగు సహాయ పడుతున్నదని ప్రజలు\nచెప్పుకునేవారు.\nఆనందపుర రాజైన నిత్యానందుడికి, ఈ\nవిఘ్నేశ్వరపూజారి పెద్ద గడ్డుసమస్య అయి\nకూర్చునాడు. రాజు పంపిన సైనికులను\nపూజారి వాహనమైన రాకాసిఏనుగు హడల\nకొట్టేది. అతడి భృత్యులైన ఆటవికులు\nయమకింకరుల్లాగా వచ్చి మీదపడి వాళ్ళను\nచెల్లా చెదురు చేసేవారు.\nనిత్యానందుడికి వేటపిచ్చి జాస్తి. S\nకారణం వల్ల అతడు ఒక ఇరవైమంది సైని\nకులను వెంటబెట్టుకుని, వేగులవాళ్ళను\nకాపలా కోసం చెట్ల మీద అక్కడక్కడా\nవుంచి అరణ్యానికి వేటకు వచ్చాడు.\nఅతడి వేగులవాళ్ళకు వాగు దగ్గర ఖడ్గ\nజీవదత్తులు కనిపించారు. వాళ్ళు పోయి\nతమ రాజుకు ఆ వార్త చెప్పారు.\n\" వాళ్ళు బహుశా ఆ విఘ్నేశ్వరపూజారి\nవేగులవాళ్ళయి వుంటారు. వాళ్ళను ప్రాణా\nలతో పట్టుకోండి. వాళ్ళ నుంచి ఆ పూజారి\nద్రోహి ఏ కొండగుహలో వుంటున్నాడో తెలుసు\nకోవచ్చు. ఆ తరువాత ఆ గుహను చుట్టు\nముట్టి వాణ్ణి నాశనం చేద్దాం. పీడ విరగడ\nఅవుతుంది!\" అన్నాడు రాజు.\nముందు సైనికులూ, కొంచెం వెనగ్గా\nరాజూ, ఖడ్గ జీవదత్తుల కేసి బయలుదే\nరారు. ఖడ్గ జీవదత్తులు యిదేమీ ఎరగరు.\nవాళ్లు హాయిగా మాట్లాడుకుంటూ, సూర్యాస్త\nమయం లోపల ఎదురుగా వున్న కొండలను\nచేరాలని నడుస్తున్నారు. హఠాత్తుగా వాళ్ళకు\nఅన్ని వైపుల నుంచీ, \"ఆగండి! అడుగు\nముందుకు వేశారో ప్రాణాలు దక్కవు ! \"\nఅన్న హెచ్చరికలు వినిపించాయి.\nఖడ్గ జీవదత్తులు ఓ క్షణం పాటు నివ్వెర\nపోయి చుట్టూ కలయచూశారు. గుర్రాలెక్కి\nవున్న నలుగురైదుగురు సైనికు లొకవైపు\nనుంచి, కత్తి, కటారులు పట్టుకున్న పదీ\nపన్నెండుమంది సైనికులు మరొక వైపు\nనుంచీ వచ్చి వాళ్ళను చుట్టుముట్టారు.\n—(ఇంకావుంది)",
            "book_page_end": 16
        },
        {
            "title": "గుణం ప్రధానం",
            "book_page_start": 17,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "బేతాళ కథ/నీతి కథ",
            "moral": "గుణం (ప్రవర్తన) జన్మతః వచ్చిన దానికంటే గొప్పది. ఒక వ్యక్తిని అతని స్వభావం బట్టి అంచనా వేయాలి, అతని పూర్వజన్మ లేదా కులం/జాతి బట్టి కాదు.",
            "keywords": [
                "బేతాళుడు",
                "విక్రమార్కుడు",
                "రాక్షసుడు",
                "వజ్రదంతుడు",
                "సత్యవతి",
                "ప్రవర్తన"
            ],
            "characters": [
                "విక్రమార్కుడు",
                "బేతాళుడు",
                "వజ్రదంతుడు (సుధీరుడు)",
                "ప్రసేనమహారాజు",
                "సత్యవతి",
                "లంబోదరుడు",
                "సుషేణు"
            ],
            "locations": [
                "శ్మశానం",
                "దండకారణ్యం",
                "వేదండపురం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగివెళ్ళి, చెట్టు పై నుంచి శవాన్ని దించి\nభుజాన వేసుకుని, ఎప్పటి లాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, “ రాజా, నువు బుద్ధిపూర్వ\nకంగా శవాన్ని మోస్తున్నట్టే, \"వెనుకటికి\nసత్యవతి అనే రాజకుమార్తె బుద్ధిపూర్వకంగా\nఒక రాక్షసుడితో కాపరం చేసింది. శ్రమ\nతెలియకుండా వుండగలందులకు నీకు సత్య\nవతి కథ చెబుతాను, విను,\" అంటూ ఇలా\nచెప్పసాగాడు :\nపూర్వం దండకారణ్య ప్రాంతంలో ఒక\nరాక్షస సమూహం ఉండేది. వాళ్ళ మూలాన\nమామూలు మనుషులు ఆ ప్రాంతానికి\nవెళ్ళేవారే కాదు. ఆ. రాక్షసులు` అప్పు\nడప్పుడూ గ్రామాల మీద పడి, మనుషులను\nఎత్తుకుపోయి భక్షించేవారు. ఈ రాక్షసులకు\nనాయకుడు లంబోదరుడు.\nఈ రాక్షససమూహంలో వజ్రదంతు డనే\nయువకుడు వుండేవాడు. వాడికి రాక్షస\nజీవితం మీదా, నరభక్షణ మీదా క్రమంగా\nఅసహ్యం ఏర్పడింది. మనుషులు రాక్షసుల\nకన్న ఎక్కువ నీతిగానూ, న్యాయంగానూ,\nబతుకుతున్నారని వాడికి తోచింది. ఇలాటి\nఆలోచనలు పెరుగుతూ రాగా, వజ్రదంతుడు\nతాను కూడా మానవుడుగా జీవించాలని\nనిశ్చయించుకున్నాడు.\nవాడు రాక్షసమాయ చేత అందమైన\nయువకుడుగా మారి, వేదండపుర మనే నగ\nరానికి వెళ్ళి, అక్కడ రాజుగా వుంటున్న\nప్రసేనమహారాజు దర్శనం చేసుకుని\nమహారాజా, నా పేరు సుధీరుడు. నేను\nచాలా దూరదేశం నుంచి వస్తున్నాను. ఎంత\nకష్టమైన పని ఇచ్చినా చేయగలను. నన్ను\nతమ కొలువులో పెట్టుకోండి,'' అని అడిగాడు.\nసుధీరుడి అందమూ, వినయమూ చూసి\nముచ్చటపడి రాజు అతన్ని రాజభవనంలో\nఒక సేవకుడుగా నియమించాడు. మానవ\nనాగరికతా, మర్యాదలూ నేర్చుకోవటానికి\nరాజభవనం కంటె మంచి చోటు ఉండదు.\nగనక, సుధీరుడు అన్ని రకాల వాళ్ళనూ\nచూస్తూ అత్యుత్తమమైన ప్రవర్తన అతి\nత్వరగా అలవరచుకున్నాడు. దీనితోబాటు\nఅతను తనలో సహజంగా ఉండే రాక్షస\nలక్షణాలను అదుపులో ఉంచుకోవటం\nకూడా నేర్చుకున్నాడు.\nసుధీరుడు తన ధైర్యసాహసాలనూ,\nఅసాధారణ బలపరాక్రమాలనూ ప్రదర్శించే\nఅవకాశాలు కూడా కొన్ని కలిగాయి.\nదానితో రాజభవనంలో అతనంటే ప్రతి\nఒక్కరికీ ఎంతో గొప్ప అభిప్రాయం\nఏర్పడిపోయింది.\nఇలా ఉండగా సుషేణు డనే ఉత్తర\nదేశపు రాజు దిగ్విజయయాత్ర చేసుకుంటూ\nవేదండపురానికి వచ్చి, ప్రసేనుడి పై\nయుద్ధం ప్రకటించాడు. సుషేణుడి వద్ద\nఅపారమైన సేన ఉన్నది. అతనితో యుద్ధం\nచేసి జయించట మనేది దుర్లభం. అందు\nచేత ప్రసేనుడు తన మంత్రుల సలహా\nమీద, తాను సకుటుంబంగా పారిపోయి, తన\nరాజ్యాన్ని సుషేణుడికి వదిలెయ్యటానికి\nనిశ్చయించాడు.\nఅందుకు అభ్యంతరం చెప్పినవాడు\nసుధీరుడు ఒక్కడే. అతను రాజుతో, \" మహా\nరాజా, ఈ శత్రువును నేను మంత్ర ప్రభా\nవంతో ఒక్క క్షణంలో పారదోలగలను.\nఅనుమతి ఇవ్వండి,\" అన్నాడు.\n\"అలా అయితే ఆలస్యం దేనికి? వెంటనే\nఆ పని చెయ్యి. మేమంతా నీ కెంతో రుణ\nపడి వుంటాం,\" అన్నాడు రాజు.\nసుధీరుడు బయలుదేరి, బాగా చీకటి పడే\nవేళకు నగరం వెలపలకు వెళ్ళి, అక్కడ\nతన మాయ చేత భయంకరాకారం ధరిం\nచాడు. అతని శరీరం తాటిప్రమాణం\nఉన్నది. అతని కళ్ళు జ్యోతులల్లే వెలుగు\nతున్నాయి. అతని నోట పొగలు వెళ్ళు\nతున్నాయి. అతని కోరలు పెద్ద ఖడ్గాలు\nలాగున్నాయి. ఇలాంటి అవతారంతో అతను\nదిక్కులు పిక్కటిల్లే లాగు సింహనాదాలు\nచేస్తూ, భూమి ఆదిరేటట్టు అంగలు వేసు\nకుంటూ శత్రువు లున్న సైనికశిబిరం కేసి\nవెళ్ళాడు.\nఈ అవతారాన్ని అంత దూరాన చూడ\nగానే శత్రువులకు గుండెలు అవిసిపోయాయి.\nవాళ్ళు తక్షణమే దొరికిన రథాల మీదా,\nగుర్రాల మీదా ఎక్కి చెల్లాచెదురుగా పారి\nపోయారు. ఏమీ దొరకనివాళ్ళు కాలిసత్తువ\nకొద్దీ పరిగెత్తి పోయారు. కొద్దీ సేపట్లో శత్రు\nశిబిరం నిర్జనమై పోయింది,\nసుధీరుడు అన్నంత పనీ చేసినందుకు\nరాజు అతన్ని ఎంతో మెచ్చుకుని, అతన్ని\nతన సేనానాయకుడుగా నియమించాడు.\nరాజకుమార్తె సత్యవతి తన తండ్రితో\nతనకు సుధీరుణ్ణి పెళ్ళాడాలని ఉన్నట్టు\nసిగ్గు విడిచి చెప్పింది. అందుకు\nఅభ్యంతరం చెప్పక, అతనికీ సత్యవతికి\nవైభవంగా వివాహం జరిపించాడు. కాల\nక్రమాన వారికి పిల్లలు కూడా కలిగారు.\nఈ పనిచేస్తున్నది తన పాత అనుచరులైన\nరాక్షసులే నని సుధీరుడికి తెలుసును. అందు\nచేత, రాజ్యానికి రాక్షస బాధ లేకుండా\nచూసే భారం అతను తన మీదనే వేసు\nకున్నాడు.\nఅతను ఒక గ్రామానికి వెళ్ళి, ఆ రాత్రి\nఅక్కడే మజిలీ చేశాడు. ఆ రాత్రి ఆ\nగ్రామానికి ఒక రాక్షసుడు వచ్చాడు. ఈ\nసంగతి పసిగట్టి సుధీరుడు తన అసలు\nస్వరూపంతో ఆ రాక్షసుడు దాగివున్న\nచోటుకు వెళ్ళాడు.\nఆ రాక్షసుడు అతన్ని గుర్తించి, \"వజ్ర\nదంతా, నువేనా? ఇంత కాలమూ ఏమ\nయావు? ఎక్కడ వున్నావు?” అని అడి\nగాడు ఆశ్చర్యంగా.\n\" అవును, నేనే! ఇప్పుడు మానవుడుగా\nబతుకుతున్నాను. మన కున్న బలమూ,\nమాయలూ లేకపోయినా మన కన్న మాన\nవులు చాలా అభివృద్ధి చెందారు. వారి\nనుంచి మనం నేర్చుకోవలసినది ఎంతై నా\nఉన్నది. ఇప్పుడు నా జీవితం ఎంతో బాగు\nన్నది,” అన్నాడు సుధీరుడుగా మారిన\nవజ్రదంతుడు.\nదంకారణ్యంలోని రాక్షసులు వేదండ\nపురం పొలిమేరల దాకా వచ్చి మనుషులను\nఎత్తుకు పోతున్నారు. అక్కడి గ్రామాలలో\nమనుషులు అప్పుడప్పుడూ మాయమవుతు\nన్నట్టు రాజధానికి వార్తలు వచ్చాయి.\n“ఛీ, ఛీ! అల్పులైన మానవులతో చేరి\nనువు రాక్షస జాతికి కళంకం తెచ్చావు !\nనిన్ను బతకనివ్వను,\" అంటూ రాక్షసుడు\nవజ్రదంతుడితో యుద్ధానికి తలపడ్డాడు.\nరాక్షసుడికి మొరటుబలమే తప్ప బుద్ధిని\nఉపయోగించే అలవాటు లేదు. ఆ అల\nవాటు వజ్రదంతుడికి అలవడి ఉండటం\nచేత, అతను రాక్షసుణ్ణి బలంతోనూ, యుక్తి\nతోనూ చంపేశాడు.\nఈ విధంగా సు ధీరుడు వేదండపుర\nరాజ్యానికి రాక్షసుల బెడద లేకుండా చెయ్య\nటానికి కంకణం కట్టుకుని కొందరు రాక్షసు\nలను చంపేశాడు. మరి కొందరు అతని చేత\nచావుదెబ్బలు తిని ప్రాణాలతో పారిపోయి,\nతమ నాయకుడైన లంబోదరుడికి వజ్రదం\nతుడి వార్త చెప్పారు.\nలంబోదరుడు వజ్రదంతుణ్ణి శిక్షించ\nనిశ్చయించి, సన్యాసి వేషం ధరించి వేదండ\nపురానికి వచ్చి, రాజు దర్శనం చేసుకుని,\n\" రాజా, నీకు శత్రుభయం తొలగిందని విని\nచాలా సంతోషించాను. కాని అంత కన్న\nదారుణమైన రాక్షస భయం నీ రాజ్యాన్ని\nపీడిస్తున్నది. నీ రాజ్యంలోని ప్రజలను\nఎవడో రాక్షసుడు భక్షిస్తున్నాడు. అయితే\nఆ రాక్షసుడు నీ ఇంటనే ఉన్న సంగతి\nనీకు తెలియదు. వాడు మిమ్మల్ని మభ్య\nపెట్టి, మీ రాజ్యానికే ముప్పు తీసుకురా\nనున్నాడు,\" అన్నాడు.\nరాజు నిర్ఘాంతపోయి, \"ఇది వింతగా\nవుంది! నా ఇంటనే ఉన్న రాక్షసుడు\nఎవడు?\" అని అడిగాడు.\n\"వాడి అసలు పేరు వజ్రదంతుడు.\nవాడు సుధీరుడని పేరు పెట్టుకుని, నీకు\nఅల్లుడై, మీ ఇంట ఉండి, మీ అందరికీ\nతన పై ఎంతో గొప్ప అభిప్రాయం ఏర్పరచు\nకున్నాడు.\" అన్నాడు లంబోదరుడు.\nసన్యాసి చెప్పే మాటలు నమ్మలేక,\nరాజు సుధీరుణ్ణి పిలిపించాడు. సుధీరుడు\nఅక్కడికి రాగానే లంబోదరుడు అతన్ని\nవజ్రదంతుడుగా మార్చేశాడు. అతడి రాక్షస\nరూపం చూసి అందరూ భయపడి పోయారు.\nతన రహస్యం బయట పెట్టేశా డన్న\nకోపంతో సుధీరుడు లంబోదరుణ్ణి పట్టి హత\nమార్చేశాడు. సన్యాసి కూడా రాక్షసుడే నని\nఅందరికీ తెలిసిపోయింది.\nవజ్రదంతుడు తిరిగి సుధీరుడుగా\nమారాడు గాని రాజపరివారం అతని రాక్షసా\nకారాన్ని మరిచిపోలేదు. వాళ్ళు రాజుతో,\n\"ఈ రాక్షసుణ్ణి పంపెయ్యండి. మనమధ్య\nఉండనివ్వటం అపాయకరం,\" అన్నారు.\nరాజు కొంచెం యోచించి, \"మన అందరి\nకన్న కూడా సుధీరుణ్ణి గురించి హెచ్చు\nఅభ్యంతరం చెప్పవలసిన మనిషి నా\nకుమార్తె, సత్యవతి. ఆమె నిర్ణయించిన\nప్రకారం చేద్దాం,” అన్నాడు.\nసత్యవతిని అడిగితే ఆమె తన భర్తను\nపంపివెయ్యటానికి ఎంతమాత్రమూ ఒప్పుకో\nలేదు. రాజు ఆమె నిర్ణయం సరిఅయినదే\nనని ఒప్పుకున్నాడు.\nబేతాళుడు ఈ కథ చెప్పి, \" రాజా,\nసత్యవతి తన భర్త రాక్షసుడని తెలిసి కూడా\nఅతన్ని వదిలించుకోవటానికి ఎందుకు\nఒప్పుకోలేదు? రాజు ఆమె నిర్ణయాన్ని\nఎందుకు బలపరిచాడు ? ఈ అనుమానా\nలకు సమాధానాలు తెలిసి కూడా చెప్పక\nపోతే నీ తల బద్దలవుతుంది,” అన్నాడు.\nదానికి విక్రమార్కుడు, \" కొందరు\nజన్మతః రాక్షసులు, మరి కొందరు ప్రవృత్తి\nచేత రాక్షసులు. సుధీరుడి ప్రవర్తనలో\nరాక్షసత్వం ఏమీ లేదు. అంతే గాక, సత్య\nవతి అతన్ని కోరి పెళ్ళాడింది. ఆమెకు అత\nనిలో రాక్షసత్వం ఏ రూపంలోనూ కనిపించ\nలేదు. పై పెచ్చు, ఆమె అతనికి పిల్లలను\nకూడా కన్నది. అందుచేత ఆమె అతన్ని\nవదులుకోలేదు. ఇక రాజు మాటకు వస్తే.\nఆయన సుధీరుడికి చాలా రుణపడివున్నాడు.\nఅతని వల్ల రాజ్యం దక్కింది. అతను\nఉండగా రాజుకు శత్రుభయం లేదు. ఆ\nసంగతి అలా ఉంచి అతన్ని పంపేస్తే,\nమిత్రుడుగా ఉన్నవాడల్లా శత్రువుగా మారి\nఅతనే తనకూ, ప్రజలకూ భయంకర\nప్రమాదం కలిగించ వచ్చు. అందుచేత\nరాజు తన కుమార్తె చేసిన నిర్ణయాన్ని\nబలపరిచాడు,\" అన్నాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై\nతిరిగి చెట్టెక్కాడు.\n( కల్పితం)",
            "book_page_end": 22
        },
        {
            "title": "పానకంలో పుడక",
            "book_page_start": 23,
            "pdf_page_start": 33,
            "pdf_page_end": 38,
            "author": "బి. మారుతీరావు",
            "genre": "సామాజిక కథ/ప్రేమ",
            "moral": "దురాశ మరియు లోభం ఒక వ్యక్తి యొక్క గౌరవాన్ని, సామాజిక స్థానాన్ని నాశనం చేస్తాయి. ఇతరులను మోసం చేయాలనుకుంటే, ఆ మోసం తిరగబడుతుంది.",
            "keywords": [
                "లోభి",
                "శంభుదాసు",
                "సుదర్శనుడు",
                "సుహాసిని",
                "మోసం"
            ],
            "characters": [
                "సుదర్శనవర్మ",
                "సుహాసిని",
                "శంభుదాసు",
                "సుహాసిని తల్లి",
                "ధర్మకర్త"
            ],
            "locations": [
                "ప్రతిష్ఠానపురం",
                "గుడి (దేవాలయం)"
            ],
            "content": "ప్రతిష్ఠానపురంలో సుదర్శనవర్మ అనే\nకులీనుడైన యువకుడు ఉండేవాడు. అతను\nవిద్యావంతుడూ, ధనవంతుడూ కూడాను.\nఅతను వివాహం చేసుకోదగిన వయసులో\nసుహాసిని అనే ఒక అందమైన కన్యను\nచూసి ప్రేమించాడు.\nసుహాసిని పరువుగల వంశంలో పుట్టినదే\nఅయినా వారి కుటుంబం అంత సంపన్న\nమైనది కాదు. ఆమె తండ్రి చాలాకాలం\nక్రితం చనిపోయాడు. సుహాసినినీ, ఆమె\nతల్లినీ ఆమె మేనమామ శంభుదాసు అనే\nవాడు పోషిస్తున్నాడు.\nఈ శంభుదాసు ధనపిశాచికి తమ్ముడు.\nపరమ లోభి. డబ్బు కోసం ఎలాటి హీనమైన\nపనులైనా చేసేవాడు. అతను ఎంతో ధనం\nకూడ బెట్టి కూడా తన చెల్లెలినీ, మేన\nగోడలినీ సాధ్యమైనంత తక్కువ ఖర్చుతో\nపోషించేవాడు. తన మేనగోడలు సుహాసి\nనికి పెళ్ళిచేసే భారం తన పైన ఉండటం\nచేత, ఆమెను ఎవడో ఒకడికి ముడిపెట్టి\nతన భారం దించేసుకుందామనుకున్నాడు.\nఅయితే, శంభుదాసు తెచ్చిన సంబంధా\nలన్నిటికీ సుహాసిని తీవ్రంగా ఆక్షేపణ\nతెలిపింది.\nఅసలు సంగతి ఏమిటంటే, సుహాసినిని\nచూస్తూనే సుదర్శనుడు ప్రేమించినట్టే,\nసుహాసిని కూడా అతన్ని చూడగానే\nప్రేమించింది.\nఒకే ఒకసారి సుదర్శనుడు సుహాసినితో\nరెండుక్షణాలు మాట్లాడ గలిగాడు. అప్పు\nడతను సుహాసినితో, \"నీకు సమ్మతమైతే\nమనం పెళ్ళి చేసుకుందాం. పెళ్ళి మాటలు\nఎవరితో మాట్లాడాలో చెపితే, ఆ ప్రయత్నం\nచేస్తాను.” అన్నాడు.\n“మాకు ర క్ష కుడు మా మేనమామ\nశంభుదాసుగారు. ఆయన ధాన్యం వ్యాపారం\nచేస్తూ ఉంటాడు. ఆయన ఇల్లు ఫలానా\nచోట,” అని సుహాసిని సుదర్శనుడికి\nచెప్పింది.\nఆ రోజే సుదర్శనుడు తన స్నేహితుణ్ణి\nశంభుదాసు దగ్గిరికి పంపి, సంగతి సంద\nర్భాలు చెప్పి, తనకూ, సుహాసినికీ పెళ్ళి\nజరిగేటట్టు చూడమన్నాడు.\nసుదర్శనుడు చాలా గొప్ప వంశానికి\nచెందినవాడనీ, గొప్ప ధనికుడనీ తెలియగానే\nశంభుదాసు గుండె ఆగిపోయింది. ఈ పెళ్ళి\nచేస్తే తనకు ఎంత ఖర్చయినా అవుతుంది.\nఅదీగాక, సుదర్శనుడి వంటి అల్లుడు వచ్చి\nనాక తన చెల్లెలు తనను దేవుడల్లే చూడటం\nమానేస్తుంది. ఇప్పటిలాగా తాను వారిద్దరినీ\nశాసించలేడు.\nఇదంతా ఆలోచించి, పరమలోభీ,\nకర్కోటకుడూ అయిన శంభుదాసు సుద\nర్శనుడికి తన మేనగోడలినిచ్చి పెళ్లిచేయ\nనిరాకరించాడు.\nఅంతటితో పోనివ్వక అతను తన చెల్లెలి\nఇంటికి వెళ్ళి, \" సుహాసిని ధనికులైన కుర్ర\nవాళ్ళకు గాలం వేస్తున్నది. డబ్బున్న కుర్ర\nవాళ్ళు ఎలాటి వాళ్ళో నాకు తెలుసు. నేను\nదానికి తగిన సంబంధాలు తెస్తే ఆది తోసి\nపారేసింది. దాని కళ్ళు నెత్తికెక్కాయని\nఅప్పుడే అనుకున్నాను.” అని తన చెల్లెలితో\nఅన్నాడు.\n\"పిల్ల ఇల్లు కదిలి ఎక్కడికీ వెళ్ళటం\nలేదు, అన్నయ్యా. సాయంకాలం నేను\nగుడికి వెళ్ళేటప్పుడు నా వెంట వస్తుంది.\nఇద్దరమూ తిరిగి ఇంటికి వచ్చేస్తాం.\"\nఅన్నది సుహాసిని తల్లి.\n\"మరి ఇకనేం? సాయంకాల మప్పుడే\nపొగరుబోతు కుర్రవాళ్ళందరూ వీధులలో\nవేటగాళ్ళలాగా తిరుగుతారు. రేపటి నుంచీ\nఒక పని చెయ్యి. నేను కూడా రోజూ దేవుడి\nదర్శనం చేసుకుంటూనే ఉంటాను. కాని\nసాయంత్రంవేళ కాదు, తెల్లవారు ఝామున.\nఅప్పుడు గుడికి అర్చకుడు తప్ప ఎవరూ\nరారు. జనం రావటం మొదలు పెట్టే వేళకు\nతిరిగి ఇంటికి చేరుకోవచ్చు.\" అన్నాడు\nశంభుదాసు.\nశంభుదాసు ఎన్నో పాపాలు చేస్తేగాని\nడబ్బు సంపాదించలేనివాడు కావటం చేత,\nఆ పాపాలన్నీ పోగొట్టుకునేటందుకు రోజూ\nతూర్పు తెల్లవారక ముందే గుడికి వెళ్ళి,\nదేవుడి ముందు చెంపలు వేసుకుని, మళ్ళీ\nపాపాలు చెయ్యటానికి హడావిడిగా ఊరి\nమీద పడేవాడు.\nఅన్న చెప్పిన దానికి ఎన్నడూ వ్యతిరే\nకించని చెల్లెలు, సాయంకాలం పూట గుడికి\nవెళ్ళటం మానేసి, సుహాసినితో సహా తెల్ల\nవారుఝామునే దేవుడి దర్శనానికి వెళ్ళటం\nమొదలుపెట్టింది.\nసుదర్శనుడు సుహాసినిని రోజూ చూసి\nసంతోషించగలందులకు ప్రతి సాయం\nకాలమూ, పనిగట్టుకుని గుడికి వెళుతూ\nవసున్నాడు.\nతల్లి వెంట ఉండటం చేత సుహాసిని,\nతన ప్రియుడితో మాట్లాడే అవకాశం\nఏమాత్రం లేకపోయినా, అతనిలాగే చూసి\nసంతోషించేది.\nఅతను కేవలమూ తనను చూడటం\nకోసమే రోజూ గుడికి వస్తున్నందుకు ఆమెకు\nఎంతో తృప్తికలిగేది.\nఅయితే శంభుదాసు అడ్డపడటం వల్ల,\nసుదర్శనుడికి సాయంత్రంవేళ గుడిలో\nసుహాసిని కనబడటం మానేసింది. రెండు\nరోజులు వరసగా ఆమె కనిపించక పోయే\nసరికి అతనికి పిచ్చి ఎత్తి నట్టయింది. ఆమె\nఇంటి మీద తన మనుషులను నిఘా ఉంచి,\nసుహాసిని తెల్లవారుఝామునే గుడికి వెళ్ళు\nతున్నదన్న సంగతి తెలుసుకున్నాడు\nసుదర్శనుడు.\nఅతనికి పొద్దెక్కి లేచే అలవాటున్నది.\nసుహాసిని కోసం అతను చీకటితోనే లేవటం\nఅలవాటు చేసుకొని తానుకూడా అదే\nసమయానికి గుడికి హాజరయాడు.\nసుహాసిని ఒక్కక్షణంపాటు మాత్రమే\nఅతన్ని చూసింది. ఆమె కళ్ళు మెరిశాయి.\nకాని అతనికేసి ఆమె మళ్ళీ చూడలేదు.\nదానికి కారణం ఆమె వెంట ఉన్న శంభు\nదాసు. ఆ మనిషే ఆమె మేనమా మ\nఅయి ఉంటాడని సుదర్శనుడు సులువుగా\nగ్రహించాడు.\nతూర్పు తెల్లవారకముందే తమతోబాటు\nమరొకయువకుడు కూడా గుడికి హాజరు\nకావటం గమనించి, శంభుదాసు సుదర్శ\nనుడి కేసి అనుమానంతో కొరకొరా చూశాడు.\nసుదర్శనుడికి ఆ గ్రహం వచ్చింది.\nశంభుదాసు గురించి అతను అదివరకే చాలా\nవిషయాలు తెలుసుకుని ఉన్నాడు. ఆయన\nనానా గడ్డ కరిచి డబ్బు సంపాదించటమే\nగాక, సుహాసినినీ, ఆమె తల్లినీ పోషిస్తున్నట్టు\nనటిస్తూ చాలాహీనంగా చూస్తున్నాడు. ఇంత\nకన్న కూడా సుదర్శనుడికి కోపం తెప్పించిన\nదేమంటే, శంభుదాసు సుహాసిని తనను\nపెళ్ళాడి సుఖంగా ఉండటానికి రాహువు\nలాగా అడ్డపడ్డాడు.\nశంభుదాసుకు తగిన ప్రాయశ్చిత్తం ఎలా\nచేయటమా అని ఆలోచించి, సుదర్శనుడు\nఒక నిర్ణయానికి వచ్చాడు. అతను తిన్నగా\nగుడి ధర్మకర్త వద్దకు వెళ్ళి, \" అయ్యా,\nధర్మకర్తగారూ, మన దేవాలయం ఎందరో\nఅనాధలను పోషిస్తున్నది. కాని అనాధా,\nపరమభక్తుడూ అయిన ఒక పెద్దమనిషి,\nదేవుడి దయకు పాత్రుడైనవాడు, పైకి కాన\nరాని దారిద్య్రం అనుభవిస్తున్నాడు. ఆయన\nపేరు శంభుదాసు అని విన్నాను. ఆయన\nఒకప్పుడు తాను' తిని ఇతరులకు పెట్టగల\nవాడేట. అయితే, తాగుడూ, జూదమూ\nమొదలైన వ్యసనాలకు బానిస అయి\nపూర్తిగా చితికిపోయాడు. కాని తన దారి\nద్ర్యాన్నిగాని, తన దైవభక్తినిగాని లోకానికి\nతెలియనివ్వడు. ప్రతిరోజూ చీకటితో దేవా\nలయానికి వచ్చి, దేవుడికి మొక్కి వెళ్ళి\nపోతూ ఉంటాడు. మీరు ఏ రోజు తెల్లవారు\nఝామున గుడికి వెళ్ళినా కనిపిస్తాడు. రేపు\nవచ్చే రధసప్తమికి బీదలకు అన్నదానాలూ,\nవస్త్రదానాలూ చేసేటప్పుడు దేవాలయంలో\nనుంచి తృణమో, పణమో ఆయనకు కూడా\nఇప్పిస్తే బాగుంటుందని తోచింది. తరవాత\nమీ ఇష్టం.\" అన్నాడు.\nధర్మకర్త అనాధలంటే చాలా దయగల\nవాడు; పూజారిని అడిగి, ఒక పెద్దమనిషి\nరోజూ చీకటిలో ఆలయానికి వస్తాడన్నది\nరూఢి చేసుకున్నాడు. తరవాత ఒక\nరోజు ఆయన శంభుదాసును స్వయంగా\nచూశాడు కూడా.\nరధసప్తమి వచ్చింది. ఆ రోజు గుడికి\nచాలామంది వచ్చారు. శంభుదాసు తన\nచెల్లెలినీ, మేనగోడలినీ వెంట తెచ్చాడు.\nసుదర్శనుడు తన స్నేహితులను పది.\nపన్నెండు మందిని వెంట తెచ్చాడు. ధర్మ\nకర్త ఆ రోజు దగ్గిరేఉండి పూజలూ, అభి\nషేకాలూ జరిపిస్తున్నాడు.\nశంభుదాసును చూడగానే ధర్మకర్త\nచిల్లరడబ్బుల మూట ఒకటి తెచ్చి శంభు\nదాసు చేతిలో ఉంచి, \"ఇది దేవుడి\nప్రసాదం ! మీరు సమస్త వ్యసనాలకూ లోనై\nచితికిపోయారని తెలిసింది. తాగుడూ,\nజూదమూ, వ్యభిచారమూ లాటివి ఎవరి\nనైనా జయిస్తాయి. కాని మీరు వాటిని\nజయించారని విని నాకు చాలా ఆనంద\nమయింది,” అన్నాడు.\nశంభుదాసుకు ధర్మకర్త అనేది ఏమీ\nఅర్థం కాలేదు. ఆయన మూట విప్పి\nచూస్తే, అందులో రాగి డబ్బులున్నాయి.\n\"అయ్యో, పాపం! ఎంత భక్తుడో!\"\nఅంటూ సుదర్శనుడూ అతని వెంట\nవచ్చిన మిత్రులూ ఆ మూటలో చిల్లర\nడబ్బులు వేశారు.\nశంభుదాసు కోపంతో అరుస్తూ, “ఏమిటిది\nఅంతా? నే నెవరనుకున్నారు? ముష్టివాణి\nఅనుకున్నారా?\" అని తందనా లాడాడు.\nసుదర్శనుడు తన మిత్రులతో సహా చల్లగా\nబయటికి జారుకున్నాడు.\nఈ వార్త త్వరలోనే ఊరంతా తెలిసింది.\nశంభుదాసును చూసి అందరూ నవ్వ\nసాగారు. ఎరిగున్నవాళ్ళు, \" ఏమయ్యా,\nతాగటం మానేశావుట! మాతో చెప్పనన్నా\nలేదేం? చిల్లర డబ్బులు కావాలంటే గుడి\nదాకా ఎందుకు వెళ్ళటం? మేము లేమా?\nమమ్మల్ని అడుగు!\" అంటూ హేళన\nప్రారంభించారు.\nతరవాత సుదర్శనుడు సుహాసిని ఇంటికి\nవెళ్ళి, శంభుదాసు వాళ్ళకూ, తనకూ చేసిన\nఅన్యాయం గురించి చెప్పి, తాను సుహాసినిని\nపెళ్ళాడ గోరుతున్నాననీ, తానే వారికి\nఅండగా ఉంటాననీ అన్నాడు.\nఇందుకు సుహాసిని తల్లి చాలా సంతో\nషించింది. సుదర్శనుడికి సుహాసినికీ యధా\nవిధిగా పెళ్ళి జరిగింది.",
            "book_page_end": 28
        },
        {
            "title": "పాముతో చెలగాటం",
            "book_page_start": 29,
            "pdf_page_start": 39,
            "pdf_page_end": 41,
            "author": "జి. కుమారస్వామి",
            "genre": "జానపద కథ/నీతి కథ",
            "moral": "ఇతరుల భార్యల మీద మోజు పడితే, అది ప్రాణాలకే ప్రమాదం. ధర్మాన్ని తప్పితే, పతనం తప్పదు.",
            "keywords": [
                "పురోహితుడు",
                "సామంతుడు",
                "చక్రవర్తి",
                "లక్క మొసలి",
                "మోసం"
            ],
            "characters": [
                "చక్రవర్తి",
                "మంత్రవేత్త (పురోహితుడు)",
                "పురోహితుడి భార్య",
                "సామంతుడు",
                "సేవకుడు",
                "మొసలి"
            ],
            "locations": [
                "కోనేరు",
                "మందిరం"
            ],
            "content": "అనేకవేల సంవత్సరాల క్రితం ఒక దూర\nదేశంలో ఒక చక్రవర్తి ఉండేవాడు. ఆయన\nవద్ద ఒక ప్రసిద్ధుడైన మంత్రవేత్త పురో\nహితుడుగా ఉండేవాడు. ఆ మంత్రవేత్త\nభార్య మంచి అందగత్తె.\nఒకనాడు చక్రవర్తి తన సామంతులతో\nసహా సూర్యదేవాలయానికి వెళ్ళి తిరిగి\nవస్తూ దారిలో ఉన్న తన మంత్రవేత్త\nఇంటికి వెళ్ళాడు. చక్రవర్తి వెంట ఉన్న\nవారిలో ఆయనకు పరమ ఆప్తుడైన సామం\nతుడు ఒకడున్నాడు. ఆ సామంతుడి కన్ను\nపురోహితుడి భార్య పైన పడింది. ఆమె\nఅందం చూసి అతనికి అపారమైన మోహం\nపుట్టుకువచ్చింది.\nఆ కారణంగా ఆ సామంతుడు తన సేవ\nకుడి ద్వారా పురోహితుడి భార్యకు ఒక లేఖ\nపంపాడు. పురోహితుడు రాజసభలో ఉన్న\nసమయంలో ఆ సేవకుడు ఆ లేఖను\nపట్టుకుపోయి పురోహితుడి భార్యకు\nఇచ్చాడు.\nపురోహితుడి భార్య ఆ లేఖ చూసి ఆగ్ర\nహించి, \" నేను నీతి గలదాన్ని అనీ, పర\nపురుషులను సహించననీ మీ యజమానితో\nచెప్పు,\" అన్నది.\nసేవకుడు సామంతుడికి పురోహితుడి\nభార్య అన్న మాటలు చెప్పాడు. అతను\nఒక రోజు ఆగి చూశాడు. పురోహితుడితో\nఅతని భార్య తన ప్రేమ లేఖ గురించి\nచెప్పినట్టులేదు. అందుచేత అతనికి ఆశ\nరెట్టింపు అయింది. అతను పురోహితుడి\nభార్య వద్దకు మరొకసారి తన సేవకుణ్ణి\nపంపాడు.\nఆ సేవకుడు పురోహితుడి భార్యతో\n\"మా ఏలిక మీ కోసం చాలా పెద్ద విరహం\nఅనుభవిస్తున్నారు. ఆయన చాలా సమ\nర్థుడు. తలుచుకుంటే ఏమైనా చెయ్య\nగలడు. ఆయనను నిరాకరించటం పాముతో\nచెలగాటం! అందుచేత మీరు ఆయన కోరిక\nతీర్చినట్టయితే మీకు అంతులేని లాభాలు\nకలుగుతాయి,\" అని చెప్పాడు.\nపురోహితుడి భార్య చాలాసేపు ఆలో\nచించి, \" రేపు రా, నువు అడిగినదానికి సరి\nఅయిన జవాబు ఇస్తాను,\" అన్నది.\nఆ సాయంకాలం పురోహితుడు ఇంటికి\nరాగానే, ఆమె అతడితో, సామంతుడు తనను\nశనిలాగా పట్టుకున్నాడని చెప్పేసింది.\nపురోహితుడు సామంతుడి ప్రణయ\nసందేశాలను గురించి విని, \" అతన్ని నిర్మూ\nలించటం ఒక పెద్ద సమస్య కాదు. కాని\nఅతను చక్రవర్తికి పరమ ఆప్తుడు. అతని\nచావుకు కారణం ఎవరని చక్రవర్తి అడిగితే\nమంత్రవేత్తనైన నేను నిజం చెప్పితీరాలి.\nఅందుచేత ఈ సామంతుణ్ణి తుదముట్టించే\nనిర్ణయం చక్రవర్తి ద్వారానే జరిగించాలి.\nనేను చెప్పినట్టు చెయ్యి,” అంటూ భార్యకు\nకొన్ని విషయాలు చెప్పాడు.\nమర్నాడు సామంతుడి సేవకుడు రాగానే\nపురోహితుడి భార్య, \"నిజం దాచటం\nదేనికి? నేను కూడా మీ ప్రభువును\nప్రేమిస్తున్నాను. ఈ సాయంకాలం చీకటి\nపడ్డాక మీ యజమానిని, కోనేటి మధ్య\nఉండే మా మందిరానికి రమ్మను. అక్కడ\nనేనూ, నా దాసీ వుంటాము,” అన్నది.\nసామంతు డీ మాట విని పరమానంద\nభరితుడై, ఆ సాయంకాలం చీకటి పడగా నే\nకోనేరు వద్దకు వెళ్ళాడు. అక్కడ ఒక\nచిన్న పడవ ఉన్నది. పడవవాడు అతన్ని\nకోనేటి గృహానికి తీసుకుపోయాడు. ఆ పడ\nవలో జానెడు నిడివి గల లక్క మొసలి\nబొమ్మ ఉండటం సామంతుడు చూశాడు.\nకోనేటి గృహంలో పురోహితుడి భార్య\nచక్కగా అలంకరించుకుని సామంతుడి\nకోసం ఎదురుచూస్తున్నది. ఆమె అతన్ని\nచూడగానే, \" కోనేట్లో స్నానంచేసి రండి.\nఫలహారం సిద్ధంగా ఉన్నది,” అన్నది.\nసామంతుడు స్నానం చెయ్యటం కోసం\nకోనేటిలోకి దూకగానే పడవవాడు, పురో\nహితుడు ముందే చెప్పి ఉండటంచేత,\nలక్క మొసలిని నీటిలోకి జార్చాడు. వెంటనే\nఅది అయిదుబారల నిజం మొసలిగా మారి,\nసామంతుణ్ణి నోట కరుచుకుని కోనేటి అడు\nగుకు వెళ్ళిపోయింది.\nమరి కాస్సేపటికి పురోహితుడు చక్ర\nవర్తిని వెంటబెట్టుకుని కోనేటి వద్దకు\nవచ్చాడు. \" ఏమిటి నువు చూపుతానన్న\nఅద్భుతం?\" అని చక్రవర్తి పురోహితుణ్ణ\nఅడిగాడు.\n\"చిత్తగించండి!\" అంటూ పురోహి\nతుడు మొసలిని పిలిచాడు.\nవెంటనే బ్రహ్మాండమైన మొసలి నీటి\nపైకి వచ్చింది. దాని నోట్లో సామంతు\nడున్నాడు.\n\"ఎంత ఘోరం! ఎంత దారుణం !\"\nఅన్నాడు చక్రవర్తి, సామంతుణ్ణి గుర్తించి.\n\"అసలు ఘోరం ఇది కాదు, మహా\nరాజా! ఇది బొమ్మమొసలి,” అంటూ పురో\nహితుడు మొసలిని నీటినుంచి పైకి తీశాడు.\nఅది జానెడు పొడుగున్న లక్క మొసలి.\nతరవాత పురోహితుడు సామంతుడు తన\nభార్యను వేధించటం గురించి చక్రవర్తికి\nపూర్తిగా చెప్పాడు. సామంతుడి ప్రవర్త\nనకు చక్రవర్తి సహించలేక, తన చేతిలో\nఉన్న బొమ్మమొసలితో, “ నీ సొత్తు నువు\nతీసుకో!\" అంటూ నీటిలోకి విసిరేశాడు.\nవెంటనే ఆ బొమ్మమొసలి మామూలు\nమొసలిగా మారి, సామంతుణ్ణి నోట కరుచు\nకుని, శాశ్వతంగా కోనేటి అడుగుకు వెళ్ళి\nపోయింది.",
            "book_page_end": 31
        },
        {
            "title": "బుద్ధిలేనివాడు",
            "book_page_start": 32,
            "pdf_page_start": 42,
            "pdf_page_end": 42,
            "author": "ఎ. మధుబాల",
            "genre": "హాస్యం",
            "moral": "తెలివితేటలు లేకుండా శాస్త్రాన్ని కేవలం కంఠస్థం చేయడం వలన ప్రయోజనం లేదు.",
            "keywords": [
                "జ్యోతిష్కుడు",
                "మూఢుడు",
                "ప్రశ్నశాస్త్రం",
                "రాజు",
                "తిరగలిరాయి"
            ],
            "characters": [
                "జ్యోతిష్కుడు",
                "మూఢుడు (కొడుకు)",
                "రాజు"
            ],
            "locations": [
                "గ్రామం",
                "రాజసభ"
            ],
            "content": "ఒక గ్రామంలో ఒక గొప్ప జ్యోతిష్కుడు ఉండేవాడు. ఆయనకు లేక లేక ఒక కొడుకు\nకలిగాడు. కాని వాడు మూఢుడు. జ్యోతిఘ్కడు వాడికి అతి కష్టం మీద ప్రశ్నశాస్త్రం\nనేర్పాడు. వాడు ఆ శాస్త్రాన్ని చిలక లాగా నేర్చుకున్నాడు.\nఒకనాడు జ్యోతిష్కుడు వాణ్ణి రాజుగారి దగ్గిరికి తీసుకుపోయి, “మహారాజా, వీడు\nనా కొడుకు. ప్రశ్నశాస్త్రం పూర్తిగా నేర్చుకున్నాడు. కావలిస్తే పరీక్షించి చూడండి,”\nఅన్నాడు.\nరాజు తన పిడికిట ఒక ఉంగరం పెట్టుకుని, “నా చేతిలో ఏమున్నది?” అని\nఅడిగాడు.\nమూఢుడు కొంతసేపు గుణించి, \"మహారాజా, మీ చేతిలో ఉన్నది మూల పదార్థం\nకాదు, జీవపదార్థం కాదు, ధాతు సంబంధమైనది,” అన్నాడు.\n\"భేష్! ఇంకా చెప్పు,” అన్నాడు రాజు.\n\"అది గుండ్రని వస్తువు. మధ్యలో శూన్యంగా ఉంటుంది,” అన్నాడు మూఢుడు.\n\" నిజమే. ఇంకా చెప్పు!\" అన్నాడు రాజు మెచ్చుకుంటూ.\nమూఢుడు పొంగిపోయి, \"మహారాజా, మీ చేతిలో ఉన్నది తిరగలిరాయి!” అన్నాడు.\n— ఎ. మధుబాల",
            "book_page_end": 32
        }
    ],
    "statistics": {
        "total_stories": 7,
        "author_counts": {
            "సి. వెంకటాచారి": 1,
            "ప్రహరాజు హేమలతాదేవి": 1,
            "చందమామ బృందం": 2,
            "బి. మారుతీరావు": 1,
            "జి. కుమారస్వామి": 1,
            "ఎ. మధుబాల": 1
        },
        "genre_counts": {
            "ఫాంటసీ కథ": 1,
            "నీతి కథ": 1,
            "ధారావాహిక/సాహసం": 1,
            "బేతాళ కథ/నీతి కథ": 1,
            "సామాజిక కథ/ప్రేమ": 1,
            "జానపద కథ/నీతి కథ": 1,
            "హాస్యం": 1
        }
    }
}