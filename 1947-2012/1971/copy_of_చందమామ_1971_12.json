{
    "book_id": "copy_of_చందమామ_1971_12",
    "stories": [
        {
            "title": "అమరవాణి",
            "book_page_start": 8,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "నీతి పద్యాలు",
            "moral": "జ్ఞానం లేనివారు ఎక్కువగా వాగుతారు. గొప్పవారు అహంకారాన్ని చూపరు.",
            "keywords": [
                "జ్ఞానం",
                "అహంకారం",
                "నీతి",
                "గొప్పదనం",
                "పద్యాలు"
            ],
            "characters": [],
            "locations": [],
            "content": "సంపూర్ణకుంభో న కరోతి గబ్దం; అర్ధో ఘటో ఘోష ముపైతి నూనం;\nవిద్వాన్ కులీనో న కరోతి గర్వం; గుణైర్విహీనా బహు జల్పయంతి. 1\n[నిండు కుండ మోత చెయ్యదు, సగం నిండిన కుండ చాలా చప్పుడు చేస్తుంది. కులీనుడూ, విద్వాంసుడూ అయిన వాడికి గర్వం ఉండదు. గుణం లేనివారే తెగ వాగుతారు.]\nశ్రుతి ర్విభిన్నా; స్మృతయశ్చ భిన్నా;\nనైకో ముని ర్యస్య వచో ప్రమాణమ్;\nధర్మస్య తత్వం నిహితం గుహాయాం;\nమహాజనో యేనగతః స పంథా ... 2\n[వేదాలలో తేడాలున్నాయి. స్మృతులలో తేడాలున్నాయి. ఏ ఒక ముని చెప్పినదీ కొట్టి పారెయ్యటానికి లేదు. (అందుచేత) ధర్మతత్వం తెలియరానిదిగా ఉన్నది. (కనుక ) గొప్పవాళ్ళు వెళ్ళినదే దారి.]\nన వేత్తి యో యస్య గుణప్రకర్షం\nసతం సదా నిందతి; నాత్ర చిత్రమ్ !\nయథా కిరాతీ కరికుంభజాతాం\nముక్తాం పరిత్యజ్య బిభర్తి గుంజామ్ .... 3\n[ఒకరి గొప్ప గుణాలను గ్రహించ లేనివాడు వారిని ఎప్పుడూ నిందిస్తాడు. అందులో ఆశ్చర్యం లేదు. కిరాత స్త్రీ ఏనుగు కుంభస్థలంలోని ముత్యాలను పదిలేసి, గురివెంద పూసలు ధరిస్తుంది.]",
            "book_page_end": 8
        },
        {
            "title": "మరీన్యాయం",
            "book_page_start": 3,
            "pdf_page_start": 9,
            "pdf_page_end": 10,
            "author": "టి. యస్. మోహస్",
            "genre": "నీతి కథ",
            "moral": "నిజాయితీ లేకపోవడం వల్ల నేరం బయటపడుతుంది మరియు శిక్ష తప్పదు.",
            "keywords": [
                "ముత్యం",
                "న్యాయం",
                "దొంగతనం",
                "వర్తకుడు",
                "న్యాయాధికారి"
            ],
            "characters": [
                "రైతు",
                "రత్నాల వర్తకుడు",
                "న్యాయాధికారి",
                "వర్తకుడి నౌకరు"
            ],
            "locations": [
                "పట్టణం",
                "గ్రామం",
                "న్యాయాధికారి సభ"
            ],
            "content": "ఒకనాడు ఒక రైతు పొలం దున్నుకుంటూ ఉండగా అతనికి ఒక ముత్యం దొరికింది. అది చాలా ఖరీదైనదిగా కనబడింది. దాని వల్ల తనకు వేరే ప్రయోజనం ఏదీ లేదు గనక, దాన్ని రత్నాల వర్తకుడికి అమ్ము దామని రైతు పట్టణానికి వెళ్ళాడు.\nరత్నాల వర్తకుడు .ఆ ముత్యాన్ని పరీ క్షించి, అది చాలా విలువైనదనీ, రెండు వందల వరహాలకు తాను కొనగలననీ అన్నాడు. దానికి అంత వెల ఉన్నందుకు రైతు ఆశ్చర్యపోయి, ముత్యాన్ని అమ్మ టానికి సంతోషంగా ఒప్పుకున్నాడు. వర్త కుడు ముత్యాన్ని తీసుకుని డబ్బు ఇచ్చాడు. వర్తకుడి న్యాయబుద్ధిని తనలో మెచ్చు కుంటూ రైతు తన గ్రామానికి తిరుగు ప్రయాణమయాడు.\nరైతు నగరం దాట కొంతదూరం వెళ్ళే సరికల్లా ఇద్దరు ముసుగు దొంగలు ఎటు\nనుంచో వచ్చి రైతు పైన పడి, అతని వద్ద ఉన్న రెండువందల వరహాలూ లాగేసు కుని, పారిపోయారు.\nరైతు పట్టణానికి తిరిగి వచ్చి, న్యాయాధి కారిని కలుసుకుని జరిగినదంతా చెప్పాడు.\nన్యాయాధికారికి, రైతును దొంగలు దోచుకోవటం కన్న. రత్నాల వర్తకుడి ప్రవర్తనే విచిత్రంగా కనబడింది. ఎంత మంచి ముత్యమైనా రెండువందల వరహాల కంటె ఎక్కువ ధర చెయ్యదు. రైతు అమ్మినది అపురూపమైన ముత్యమే అను కున్నా, వర్తకం చేసుకునేవాడు దాని పూర్తి ధర ఎందుకిచ్చాడు? పోనీ, రైతు రత్ననిపుణుడైనా కాడు. అలాటి వాడి దగ్గిర విదన్నా కొనేటప్పుడు వర్తకులు ఏ నాలుగో వంతు ధరో ఇస్తారు. మరీ న్యాయపరులైతే సగం ధర ఇయ్యవచ్చు. కాని పూర్తి ధర ఇవ్వటం విడ్డూరం.\nఆ వర్తకుడి నిజాయితీని పరీక్షించాలని న్యాయాధికారికి తోచింది. ఆ పరీక్షతోబాటే దొంగలను పట్టుకునే ఏర్పాట్లు కూడా ఆయన చేశాడు.\nరైతును నాలుగు రోజులు తాళి రమ్మని పంపేసి, ఆయన సామాన్యుడి దుస్తులు - ధరించి రత్నాల వర్తకుడి వద్దకు వెళ్ళి, \"అయ్యా, మాది ఫలాని దిక్కుగా ఉన్న ఫలానా గ్రామం. మా వూరి జమీందారు గారికి ఒక ఉంగరం చేయిస్తున్నాను. అందులో పాదగటానికి మేలైన ముత్యం ఉంటే చూపండి. ఖరీదు ఎంత అయినా పరవా లేదు,\" అన్నాడు.\nవర్తకుడు వెంటనే, రైతు వద్ద కొన్న ముత్యాన్ని తీసి, \" బాబుగారూ, నిన్ననే దీన్ని నేను ఒకరి దగ్గిర రెండు వందల వరహాలకు కొన్నాను. పాతిక వరహాలు లాభం వేసుకుని దీన్ని మీకు అమ్ముతాను.\" అన్నాడు.\nఇప్పుడు వర్తకుడి నిజాయితీ గురించి సందేహమే లేదు !\n\" నేను బేరం చేసే వ్యవధి లేదు. వెంటనే మా గ్రామానికి వెళ్ళి, కమసాలికి ఈ ముత్యం ఇవ్వాలి.\" అంటూ న్యాయాధి కారి వర్తకుడికి డబ్బు ఇచ్చి, తాను చెప్పిన గ్రామంవేపే బయలుదేరాడు.\nఆయన ఊహించినట్టే, నగరం దాటి కొద్ది దూరం వెళ్ళగానే ఇద్దరు ముసుగు దొంగలు ఎక్కడినుంచో వచ్చి, ఆయన పైన పడి, ఆయన వద్ద ఉన్న ముత్యాన్ని లాక్కున్నారు.\nకాని మరుక్షణమే గ్రామాధికారి భటులు వచ్చి వారిని పట్టుకుని, దొంగల ముసుగులు తీసేశారు. ఆ దొంగలు మరెవరూ కాదు— రత్నాల వర్తకుడూ, అతని ఇంట్లో పనిచేసే నౌకరూనూ.\nరత్నాల వర్తకుడు వర్తకంలో మరీ అంత న్యాయంగా ఎందుకు ఉంటున్నాడో గ్రామాధికారికి అర్థమయింది. ఆయన రైతుకు రెండు వందల వరహాలూ వర్తకుడి చేత ఇప్పించి, వర్తకుడికి పదేళ్ళపాటు జైలుశిక్ష విధించాడు.",
            "book_page_end": 4
        },
        {
            "title": "నరపిశాచి",
            "book_page_start": 5,
            "pdf_page_start": 11,
            "pdf_page_end": 14,
            "author": "అంబికా బండార్",
            "genre": "జానపద కథ",
            "moral": "దురాశకు పోయిన వారికి అవమానం కలుగుతుంది. ఇతరుల కష్టాలను పట్టించుకోనివారు నరపిశాచులతో సమానం.",
            "keywords": [
                "దారిద్య్రం",
                "బంగారు కణికలు",
                "పాము",
                "కామాక్షి",
                "మీనాక్షి"
            ],
            "characters": [
                "కామాక్షి",
                "కామాక్షి భర్త",
                "మీనాక్షి (కామాక్షి అక్క)",
                "పిల్లలు",
                "న్యాయాధికారి"
            ],
            "locations": [
                "గ్రామం",
                "మీనాక్షి ఇల్లు",
                "న్యాయాధికారి సభ"
            ],
            "content": "ఒక ఊళ్ళో కామాక్షి అనే ఒక పేద ఇల్లాలు ఉండేది. ఆమె భర్త చాలా బీదవాడు. వారి దరిద్రానికి తోడు తొమ్మిది మంది పిల్లలు. భార్యా భర్తలిద్దరూ ఊరి మీద బిచ్చం ఎత్తి, సంసారం ఈడుస్తూ, అర్ధా కలితో బతుకుతూ ఉండేవారు.\nకామాక్షికి ఒక అక్క ఉండేది. ఆమె పేరు మీనాక్షి. ఆమె సంపన్నురాలు; గర్విష్ఠి ; దారిద్య్రంలో ఉన్న తన చెల్లెలినీ, ఆమె పిల్లలనూ పిలిచి, ఒక్క పూట తిండి అయినా పెట్టిన పాపాన పోయేది కాదు. ఆమె కోసు దూరంలోవున్న మరొక గ్రామంలో ఉండేది.\nమీనాక్షికి ఒక కూతురు ఉండేది. ఆమె ఒకసారి చెల్లెలి వద్దకు వచ్చి, \"కామాక్షి, నా కూతురికి పెళ్ళి చేస్తున్నాను. నువు వచ్చి కాస్త సహాయం చెయ్యాలి. నా కొంప మీదికి నీ పిల్లలనూ, మొగుణ్ణి తెచ్చి నా పరువు\nతియ్యకు. నువు ఒక్కతెవే రా,” అని చెప్పి వెళ్ళింది.\nరేపు పెళ్ళి అనగా కామాక్షి తన అక్క గారి ఊరు బయలుదేరింది. ఇది చూసి పిల్లలందరూ మేమూ వస్తామంటూ ఆమె. వెంటపడ్డారు.\n\"మీరు కూడా వస్తే పెద్దమ్మ మిమ్మల్ని తన్నేస్తుంది. నేను వచ్చేటప్పుడు మీ కండ రకీ రకరకాల పిండి వంటలు తెస్తాగా!\" అని కామాక్షి పిల్లల్ని సముదాయించి, అక్కగారింటికి వచ్చేసింది.\nమీనాక్షి కామాక్షికి చాలా నిబంధనలు పెట్టింది. కామాక్షి పెళ్ళివారిని కలవరాదు. ఆమె పెళ్ళి పందిట్లోకి రాకూడదు. పది మంది పంక్తినా భోజనం చెయ్యగూడదు.\nనిజానికి మీనాక్షి తన చెల్లెల్ని పిలిచింది చాకిరీ చెయ్యటానికి. ఆమె బట్టలు ఉతికి ఆరేసింది, అంట్లు తోమింది, ఇల్లూ దొడ్డీ\nఊడ్చింది. పెళ్ళికి వచ్చినవారంతా ఆమెను చూసి పని మనిషి అనే అనుకున్నారు. ఎపూట కాపూట అందరి భోజనాలూ ఆయాక, విస్తళ్ళన్నీ ఎత్తి పారేసి, అందరూ తినగా మిగిలిన అడుగూ బొడుగూ తినేది. కామాక్షి. ఆమె ప్రాణానికి అదే అమృతం లాగుండేది.\nపెళ్ళి అడావుడి తగ్గినదాకా అడ్డమైన చాకిరీ చేసి, కామాక్షి తన ఇంటికి బయలు దేరుతూ, మూడు నాలుగు రోజులుగా నిలవ ఉన్న ఆహార పదార్థాలను ఒక గంపలో పెట్టుకున్నది.\nమీనాక్షి చెల్లెలి నెత్తిన గంప చూసి, గబ గబా దగ్గిరకు వచ్చి, “ఏమిటే ఆ గంపలో?\" అని అడిగింది.\n\"పానిపోతున్న తిండి, అక్కా! నేను తినటానికేమన్నా తెస్తానని పిల్లలు ఆత్రంగా ఎదురు చూస్తుంటారు,\" అన్నది కామాక్షి దీనంగా.\n\"ఇంకా నయం! పాసి పోతుందని పారేసుకుంటారూ? గొడ్ల కుడితిలో వేస్తే అవి నిక్షేపంగా తింటాయి!\" అంటూ మీనాక్షి గంప లాక్కుని, కుడితితొట్లో దిమ్మరించి, \"ఇక వెళ్ళు!\" అన్నది కామాక్షితో.\nకామాక్షి హృదయంలో భరించరాని ఆవేదన బయలుదేరింది. తన అక్కకూతురి పెళ్ళి అయితే తన పిల్లలు తినటానికి ఏమీ తీసుకుపోకుండా వెళుతున్నది! ఇలాటి దారిద్య్రంలో బతికేకన్న చావు మేలు, అనుకున్నదామె.\nఆమె నడిచి వెళ్ళుతుండగా కాలి కింద 'ఏదో మెత్తగా తగిలింది. ఆమె భయపడ లేదు. ఆమె వంగి చూస్తే, దారికి అడ్డంగా లావుపాటి పాము చచ్చి పడి ఉన్నది.\nచావటానికి దేవుడు మార్గం చూపాడను కున్నది కామాక్షి. ఆమె ఆ పాము తలా, తోకా తీసేసి, మిగిలిన పాము శరీరాన్ని ముక్కలు ముక్కలుగా కోసి, గంపలో పెట్టుకుని ఇంటికి చేరుకున్నది.\nపిల్లలు ఆమె చుట్టూ మూగి, \"పెద్దమ్మ ఇంటి దగ్గిర్నుంచి ఏం తెచ్చావమ్మా?\" అంటూ ఎగబడ్డారు.\n\"మీ కోసం మీ పెద్దమ్మ చేపలు ఇచ్చింది. అవి వండి మీకు పెడతాను,\" అన్నది. కామాక్షి.\nఆమె పాము ముక్కల్ని ఒక కుండలో పోసి, నీళ్ళు పోసి పొయ్యి మీద పెట్టింది.\nఆమె తన భర్తతో, “నేను ఎవరి దగ్గి రన్నా ఇంత కారం ముషైత్తుకుని వస్తాను. కొంచెం ఆలశ్యం ఆవుతుందేమో. కుండ లోది కలుపుతూ ఉండండి. \" అని చెప్పి బయటికి వెళ్ళిపోయింది.\nఅతను కుండలో ముక్కలు కలుపు తుంటే, రాళ్ళు తిరుగుతున్నట్టు కటకట మని శబ్దం రాసాగింది. అతను ఆశ్చర్యపడి ఇంటి బయిటికి పరిగెత్తి భార్యను కేకేసి వెనక్కు పిలిచాడు.\nఆమె తిరిగి వచ్చి, దీపం సహాయంతో కుండలోకి చూస్తే, బంగారు కణికలలాటివి తళతళమని మెరుస్తూ కనిపించాయి. వాటిని చూసి భార్యాభర్త లిద్దరూ దిగ్భ్రామ చెందారు. అప్పుడు కామాక్షి, వాస్తవంగా జరిగినదంతా భర్తకు చెప్పింది.\nఇద్దరూ కుండలో నుంచి ఒక కణిక ఖర్చుకు తీశారు. ఆ కణికను శెట్టి దగ్గిరికి తీసుకుపోతే దానికి తగ్గ డబ్బు ఇచ్చాడు. ఆ డబ్బుతో వాళ్ళు వంట పాత్రలూ, ఆహార పదార్ధాలూ, అందరికీ బట్టలూ కొనుక్కు న్నారు. పిల్లలందరూ కొత్త బట్టలు కట్టు కుని, కడుపు నిండా తిని ఆ రాత్రి హాయిగా నిద్రపోయారు.\nఆకస్మాత్తుగా ఓచ్చ గాళ్ళ బతుకు మెరుగు కావటం చూసి ఊళ్ళో వాళ్ళు ఆశ్చర్యపోయారు.\n\" ఈ మధ్య అక్కగారింటికి కామాక్షి వెళ్ళి వచ్చింది కదా, ఆవిడ బాగా సంపన్ను రాలాయె, ఇంత ఇచ్చి ఉంటుంది!\" అన్నారు కొందరు.\nనిర్భాగ్యురాలైన తన చెల్లెలు సుఖంగా బతుకుతున్నట్టు విని, మీనాక్షి భరించరాని ఆవేదనపడి, చెల్లెలి ఊరికి పరిగెత్తు కుంటూ వచ్చి, అక్కడి న్యాయాధికారితో, \"నా చెల్లెలు నా ఇంటి నుంచి ఏదో దొంగి లించుకుని వచ్చింది,\" అంటూ ఫిర్యాదు చేసింది.\nన్యాయాధికారి కామాక్షిని పిలిపించాడు. అక్క చెల్లెళ్ళ తగాదా చూడటానికి ఊళ్ళో వాళ్ళంతా హాజరు అయారు.\nకామాక్షి న్యాయాధికారికి జరిగిన దంతా జరిగినట్టు చెప్పింది. న్యాయాధి కారి ఆ కుండను ఉన్న పాళంగా తెమ్మని కామాక్షితో అన్నాడు. కామాక్షి ఇంటికిపోయి\nకుండను ఎత్తుకువచ్చి న్యాయాధికారి ముందు పెట్టింది.\n\" అమ్మా, దేవుడి మీద ప్రమాణం చేసి, ఈ కుండ నీదే అయితే, దీన్ని నిరభ్యంత రంగా నువు తీసుకు పోవచ్చు!\" అన్నాడు న్యాయాధికారి, మీనాక్షితో.\nమీనాక్షి ఆ కుండను పట్టుకుని ఎత్తింది. కుండలో నుంచి తాచుపాము తల బయట పెట్టి, బుస్సుమంటూ మీనాక్షిని కాటు వెయ్యబోయింది.\n\"అమ్మో!\" అని చావు కేక పెట్టి మీనాక్షి కుండను వదిలేసింది. అది కింద పడి పగిలిపోయింది. బంగారు కణికలు బయట పడ్డాయి. పాము జాడ లేదు.\nఇది చూసిన వాళ్ళందరూ మీనాక్షిని \" ఛీ, ఛీ!\" అన్నారు.\nకామాక్షి ఆ బంగారం ఏరుకునేటందుకు న్యాయాధికారి అనుమతించాడు. ఆమె బంగారాన్ని తీసుకుని ఇంటికి వెళ్ళి పోయింది. తరవాత ఆమె, ఆమె భర్తా, పిల్లలూ సుఖంగా జీవించారు.",
            "book_page_end": 8
        },
        {
            "title": "రాతిరథం - 15",
            "book_page_start": 9,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "సాహస ధారావాహిక",
            "moral": "విపత్కర పరిస్థితులలో కూడా ధైర్యం కోల్పోకుండా, తెలివిగా వ్యవహరించి శత్రువుల బలహీనతలను తెలుసుకోవాలి.",
            "keywords": [
                "ఐరావతం",
                "విఘ్నేశ్వరపూజారి",
                "ఖడ్గవర్మ",
                "జీవదత్తుడు",
                "ఆనందపురం"
            ],
            "characters": [
                "ఖడ్గవర్మ",
                "జీవదత్తుడు",
                "నిత్యానందుడు",
                "సారధి",
                "విఘ్నేశ్వర పూజారి",
                "ఆటవికులు"
            ],
            "locations": [
                "ఆనందపురం",
                "గుహాలయం",
                "వింధ్య పర్వతాలు"
            ],
            "content": "[ఖడ్గ జీవదత్తులు, రాజు నిత్యానందుడితో మాట్టాడుతూండగా, పూజారి రాకాసి ఏనుగుతో వచ్చి, ఖడ్గ జీవదత్తులను దగ్గిరకు పిలిచాడు. వాళ్ళిద్దరూ ఏనుగును సమీపించగానే, అది వాళ్ళను తొండంతో వడిసి పట్టుకున్నది. ఆటవికులు వాళ్ళను బంధించారు. నిత్యానందుడు తన సైనికులను, ఆటవికుల్ని ఎదుర్కోమని ఆజ్ఞాపించాడు. తరవాత — ]\nఆటవికులు పెడబొబ్బలు పెడుతూ, ఈటెలూ, కత్తులూ పైకెత్తి తమకేసి రావటం చూస్తూనే, నిత్యానందుడి సైనికులు వెనుదిరిగి పారిపోసాగారు, రాజు చేసిన హెచ్చరికలేమీ వాళ్ళకు ధైర్యం కలిగించ లేదు. రాజు ఎక్కి వున్న రథాన్ని అంతకు ముందే వెనక్కు తిప్పి వుంచిన సారధి, తన ప్రభువు ఆజ్ఞ యివ్వకముందే, గుర్రాలను అదిలించి పట్టణం. కేసి పరిగెత్తించసాగాడు.\n\" సారధీ, మనం పిరికిపందల్లా యుద్ధ రంగం నుంచి పారిపోయి వస్తున్నాం. ఇది విఘ్నేశ్వర పూజారికి మరింత ధైర్యాన్ని స్తుంది. వాడు మన నగరం మీదికే దాడి వచ్చినా రావచ్చు.\" అన్నాడు నిత్యానందుడు.\nసారధి ఓ క్షణకాలం మౌనంగా వూరు కుని, \"మహారాజా! ఆ పూజారి దృష్టిలో మనం ఏనాడో చులకన అయిపోయాం. మనం పారిపోయిరాక అక్కడే నిలబడి\nసాధించేదేమిటి? ప్రాణాలు పోగొట్టుకోవ టమో, లేక వాడికి బందీలుగా దొరికి పోవ టమో జరిగి వుండేది. దుస్సాహసం చేసిన ఆ ఇద్దరు క్షత్రియ యువకులూ ఏమయారో చూశారు గదా?” అన్నాడు.\n\"అవును, పాపం! వాళ్ళు మన కోసం తెగించి పోరాడారు. ఎలాంటి వీరత్వం వాళ్ళది! అలాంటివాళ్ళు మన సైనికుల్లో ఒక్కడు కూడా లేడు. విఘ్నేశ్వర పూజారి బహుశా వాళ్ళను ప్రాణాలతో వదలడు.\" అంటూ నిత్యానందుడు తల తిప్పి చూశాడు.\nఆ సమయంలో ఆటవికులు, విఘ్నేశ్వర పూజారి ఎక్కి వున్న రాకాసి ఏనుగు మీద ఖడ్గ జీవదత్తులను తాళ్ళతో కాళ్ళూ చేతులూ\nబంధించి, వాళ్ళ ముఖాలకు నల్లని గుడ్డలు చుడుతున్నారు.\nరాజు రథం మీద వుండి తన కేసి చూస్తున్న సమయంలోనే, విఘ్నేశ్వర పూజారి కూడా తల ఎత్తి అతడి కేసి చూశాడు. అతడి మనస్సు క్రోధంతో నిండి పోయింది. కళ్ళు నిప్పులు చెరిగాయి. ఈ రోజుతో తను రాజును పట్టుకుని చంపి, ఆనందపుర నగరం చేరి సింహాసనం ఎక్క గల ననుకున్నాడు విఘ్నేశ్వర పూజారి. కాని, ఆ ప్రయత్నం విఫలమైపోయింది.\n\" ఈ ఇద్దరు యువకులూ ఆఖరి నిమి షంలో మన పాలిటి సైంధవుల్లా వచ్చి అడ్డ పడి, ఆ నిత్యానందుడు మన చేతబడకుండా చేశారు. అయినా వీళ్ళను చంపకుండా, మన పక్షం చేసుకునే ఉపాయం ఆలో చించాలి. ఇద్దరూ మైకంలో వున్నారా, లేక ప్రాణాలు వదిలారా? కాస్త పరీక్షించి చూడండి!\" అన్నాడు విఘ్నేశ్వర పూజారి.\nఅతడు అలా అనగానే ఆటవికుల్లో కొంచెం వైద్యం అదీ నేర్చిన వాడొకడు ఏనుగు మీదికి ఎక్కి, ముందు ఖడ్గ జీవ దత్తుల ముక్కుల దగ్గిర వేళ్ళు పెట్టి చూసి, లాభం లేదన్నట్టుగా తలాడించి, తరవాత వాళ్ళ చేతులు పట్టుకుని నాడి పరీక్షించాడు. వాళ్ళింకా మరణించలేదన్న సూచనగా నాడి చాలా తగ్గుస్థాయిలో ఆడుతున్నది.\n\"పూజారిప్రభూ! వీళ్ళింకా చావలేదు. నాడి ఆడుతున్నది. మన చేత తిన్న దెబ్బ లతో ప్రాణాలు కడబట్టి. స్పృహ మాత్రం కోల్పోయారు,\" అన్నాడు ఆటవికవైద్యుడు.\n\" అలా అయితే త్వరత్వరగా రండి. గుహాలయానికి చేరగానే, వీళ్ళ తిండీ తిప్పల సంగతి చూద్దాం. వీళ్ళు బతికుండి మన పక్షం అయితే, ఆనందపురంతోపాటు మరి కొన్ని రాజ్యాలను కూడా జయించవచ్చు. ఈ ఐరావతం జాతి ఏనుగు రహస్యం మరి అట్టే కాలం దాగటం కష్టం!\" అన్నాడు విఘ్నేశ్వరపూజారి.\nఖడ్గ జీవదత్తులు నిజంగానే కొంత స్పృహ లేని స్థితిలో వున్నారు. వాళ్ళను బంధించి వున్న తాళ్ళు, శరీరానికి చాలా బాధ కలి గిస్తున్నవి. అంతేకాక ముఖం మీద కప్పి, గట్టిగా ముడివేసిన నల్లని వస్త్రంలో నుంచి గాలి పీల్చుకోవటం, వాళ్ళకు ఎంతో ఆయాసం కలిగిస్తున్నది. అయినా వాళ్ళకు విఘ్నేశ్వరపూజారి అనే మాటలు కొంత అస్పష్టంగానే అయినా, వినిపిస్తూనే వున్నవి.\nఒక అరగంట కాలంపాటు పూజారి ఎక్కి వున్న ఏనుగు, బాగా మిట్టపల్లాలుగా వున్న ప్రాంతాలకుండా నడిచి ఒక చోట ఆగింది. పూజారి ఏనుగు మీది నుంచి దిగి, ఆటవికులతో, \"వీళ్ళిద్దర్నీ జాగ్రత్తగా దించి, గుహాలయంలో ఈశాన్యదిశగా వున్న\nగదిలోకి తీసుకు పోయి, కట్లన్నీ విప్పే యండి. వీళ్ళకు నాలుగైదు రోజులకు సరి పడా ఆహారం, పానీయాలూ ఆ గదిలో వుంచండి. ఈ లోపల మనం సాధించవల సిన ఒక మహాకార్యం వున్నది!\" అన్నాడు.\nఆటవికులు ఖడ్గ జీవదత్తులను ఏనుగు మీది నుంచి దించి, డోలీలాంటి దాని మీద పడుకోబెట్టి తీసుకుపోయి, పూజారి చెప్పిన గుహాలయంలోని గదిలో దించారు. తరవాత వాళ్లు, ఖడ్గ జీవడత్తుల ముఖాలకు కట్టిన వస్త్రాలు మాత్రం విప్పక, వాళ్ళ కట్లు మాత్రం విప్పి, ఆహారపదార్థాలు గదిలో ఒక మూలగా వుంచి బయిటికి వెళ్ళి పోయారు. అప్పటివరకూ ఏ మాత్రం\nస్పృహలేని వాళ్ళలా నటించిన ఖడ్గ జీవ దత్తులు, ఆటవికుల అలికిడి పోగానే, తమ తమ ముఖాల మీద వున్న నల్లని వస్త్రాలను గబగబా విప్పి, అవతల పారేసి, లేచి కూర్చున్నారు.\nగదిలో అంతగా వెలుగు లేదు. గదికి ఎక్కడా కిటికీలు గాని, తలుపుగాని వున్న సూచనలు లేవు. అయినా ఎక్కడి నుంచో సన్నగా గాలి వస్తున్నది. జీవదత్తుడు గం అంతా ఓమారు కలయ చూసి, ఆశ్చర్యంగా తన కత్తి, విల్లుల కేసి చూసుకుంటున్న ఖడ్గవర్మతో, \"ఖడ్గా, అంత ఆశ్చర్య మెందుకు? పూజారి మన ఆయుధాలేవీ అపహరించలేదు. కారణం తెలుసు గదా?\nమనను మంచి చేసుకుని, తన అనుచరు లుగా అటే పెట్టుకోవాలన్నది, అతడి ప్రయత్నం !\" అన్నాడు.\nఖడ్గవర్మ కోపంగా కత్తి పై కెత్తి, \"ఆ దుష్టుడి ప్రయత్నం ఏదైతే నాకేం! నేను మాత్రం వాణ్ణి దొరికితే ప్రాణాలతో వదలను. వింధ్యపర్వతాల కేసి మన మానాన మనం పోతూంటే, అనవసరంగా అడ్డపడి, మనకు లేనిపోని శ్రమా, శరీర బాధా కలిగించాడు వాడు! \" అన్నాడు.\n\"ఉష్! అంత పెద్దగా మాట్టాడకు. చీకటికి కళ్ళూ, గోడలకి చెవులూ వుండొచ్చు అంటారు పెద్దలు. ఈ గది వైశాల్య మెంతో, ఎక్కడైనా తలుపులూ, దర్వాజాల్లాంటివి వున్నవేమో ముందు నన్ను చూడనీ,” అంటూ జీవదత్తుడు లేచి, రాతి గోడను తడువుతూ చుట్టూ ఓసారి కలయ తిరిగాడు. అతడి కెక్కడా గోడలో తలుపులు వున్నట్టు కనిపించలేదు. కాని, రాళ్ళల్లో వున్న సందుల నుంచి గాలి మాత్రం లోపలికి వస్తున్నది. అంటే, యీ గుహాలయంలోని యీ భాగాన్ని ఎవరో కేవలం రాతి మీద రాతిని పేర్చి, గోడలుగా పైకి లేపేశారు.\nజీవదత్తుడు, ఖడ్గవర్మ దగ్గిరకు తిరిగి వచ్చి, యీ సంగతే చెప్పి, \" ఖడ్గా, మనకు ప్రస్తుతానికి పూజారివల్ల ప్రాణాపాయం లేదు. మనం ఏనుగు మీద వుండగా అతడు ఆటవి\nకులతో అన్న మాటలు రెండు నాకు చాలా ఆశ్చర్యం కలిగిస్తున్నవి!\" అన్నాడు.\n\"వాడు తన బంట్లతో చాలా వాగాడు. నీ కాశ్చర్యం కలిగించే మాట లేమిటి?” అని ప్రశ్నించాడు ఖడ్గవర్మ.\n\"వాడు అన్న మాటల్లో, ఈ ఐరావతం జాతి ఏనుగు రహస్యం మరి ఆప్టేకాలం దాగటం కష్టం, అన్నదొకటీ; తాను రెండు మూడు రోజుల్లో ఏదో ఒక మహా కార్యాన్ని సాధించవలసి వున్నదనటం, రెండవదీ! \" అన్నాడు జీవదత్తుడు.\n\" అయితే ఆ ఏనుగు ఐరావతం జాతిదై వుండాలి, లేకపోతే అసలది ఏనుగే కాదు! పోతే, వాడు సాధించబోయే మహా కార్యం ఏముంటుంది, ఆనందపుర సింహాసనం ఆక్రమించుకోవటం తప్ప!\" అన్నాడు ఖడ్గవర్మ.\n\" ఖడ్గా, సరీగ్గా నీ కొచ్చిన అనుమానాలే నాకూ వచ్చినై. ఇవాల్టికి హాయిగా యిక్కడ విశ్రాంతి తీసుకుని రేపు సూర్యోదయంతోనే. మనం బయటపడి, యీ విఘ్నేశ్వరపూజారి అంతు తేలుద్దాం,\" అన్నాడు జీవదత్తుడు.\nఅలాగే చేద్దాం. నాలుగైదు రోజులకు సరిపడా ఆహారం, పళ్ళూ, పానీయాలూ మనకు అమర్చాడు గదా, పూజారి. ఆహాఁ, వాడెంత పుణ్యాత్ముడు!\" అంటూ పెద్దగా నవ్వాడు ఖడ్గవర్మ.\nఆ పగలు గడిచిపోయింది. సూర్యాస్త మయమై పోయిందన్న సూచనగా ఖడ్గ జీవ దత్తులున్న గది మరింత గాఢాంధకారమై పోయింది. వాళ్ళు పూజారి నౌకర్లు పెట్టి పోయిన ప్రమిదెదీపాలను వెలిగించి, ఆ వెలుగులో భోజనాలు ముగించి, హాయిగా పడుకుని నిద్రపోయారు.\nమర్నాటి ఉదయం గది బయట రేగిన పెద్ద అలికిడికి వాళ్ళిద్దరూ హఠాత్తుగా మేలు కు న్నారు. ఆటవికులు వందల సంఖ్యలో ఒక చోట గుమిగూడి ఏదో మాట్టాడుకుంటున్నట్టుగా వాళ్ళున్న గదిలోకి ధ్వనులు రాసాగినై. ఖడ్గ జీవదత్తులు చెవులు రిక్కించి, వాళ్ళు మాట్టాడుకుంటున్న\nదేమిటో వినాలని ప్రయత్నించారు. కాని, సాధ్యం కాలేదు.\n\"జీవా, విఘ్నేశ్వరపూజారి ఆటవిక మూకతో మళ్ళీ ఎక్కడికో దాడి బయలు దేరుతున్నట్టున్నది!'' అన్నాడు ఖడ్గవర్మ.\n\" ఆ దాడి ఎక్కడికో అయి వుండదు. బహుశా వాడు నిత్యానందరాజును హతం చేసి సింహాసనం ఆక్రమించుకునేందుకు ఆనందపురం మీదికే బయలుదేరుతూండి వుంటాడు!\" అన్నాడు జీవదత్తుడు.\n\"అలా అయితే మనం ఆ దుర్మార్గుడి బందీలుగా యిక్కడ చేతులు ముడుచు కుని కూర్చుండవలసిందేనా?\" అన్నాడు ఖడ్గవర్మ.\n\" అలా ఎందుక్కూచుంటాం! ఆ ఆట విక మూకతో వాడు బయలుదేరి పోగానే, మనం గది నుంచి బయటపడతాం. ఆ తర వాత పరిస్థితినిబట్టి ఏం చేయాలో ఆలో చిస్తాం. \" అన్నాడు జీవదత్తుడు.\n\"ఈ చీకటి కొట్టు నుంచి బయిటికి పోవటం అంత తేలికా ఏం?\" అన్నాడు ఖడ్గవర్మ ఆశ్చర్యంగా.\n\"ఎందుక్కాదు? చూస్తూ వుండు!\" అంటూ జీవదత్తుడు. గోడ దగ్గిరకు పోయి రాళ్ళ మధ్య వున్న సన్నని సందుల గుండా బయిటికి చూశాడు. అతడి కంటికి అయి దారు అడుగుల దూరంలో అలాంటిదే మరొక గోడ అడ్డుగా వుండటం కనిపించింది.\n\"రాళ్ళ మీద రాళ్ళు, గోడల పక్కన గోడలు—అదీ యీ గుహాలయం తీరు! అయినా ఫరవా లేదు. బయట ఆటవికుల హడావిడి తగ్గనీ, అప్పుడు చూద్దాం,\" అన్నాడు. జీవదత్తుడు.\nఒక అరగంట తరవాత ఆ ప్రదేశమంతా తిరిగి నిశ్శబ్దమైపోయింది. జీవదత్తుడు మరి కొంచెం సేపు, ఏదైనా అలికిడి అవు తుందేమో అని చూసి, అలాంటిదేమీ లేక పోవటంతో ఖడ్గవర్మ కేసి తిరిగి, \" ఖడ్గా. యీ గదిలోంచి బయిటికి పోయేందుకు మార్గం ఎక్కడున్నదో కనుక్కునేందుకు మనం అనవసరంగా శ్రమ పడటం\nఎందుకు? నిన్న సాయంకాలం మనను యిక్కడ వదిలిపోయిన వాళ్ళు, ఏ రహస్య మార్గాన వచ్చారో, వాళ్ళచేతే ఆ మార్గాన్ని తెరిపిద్దాం. నువ్వు మాత్రం ఆ వచ్చిన వాళ్ళను తప్పని సరైతే తప్ప లేకపోతే చంపకు !'' అని చెప్పాడు.\nఆ తరవాత జీవదత్తుడు గది అన్ని మూలలనూ కలయ తిరుగుతూ, పెద్దగా గొంతెత్తి, “విఘ్నేశ్వర పూజారీ! విఘ్నేశ్వర పూజారీ!\" అని కేకలు ప్రారంభించాడు. ఖడ్గవర్మ కూడా తన మిత్రుడితోపాటు మరింత బిగ్గరగా అరవసాగాడు.\nఒకటి రెండు నిమిషాల్లో గది గోడల్లో ఒక మూలగా వున్న నలుచదరపు రాయి ఒకటి పెద్దగా శబ్దం చేస్తూ పక్కకు జరి గింది. ఆ వెంటనే ఒక ఆటవికుడు గదిలోకి తొంగి చూస్తూ, “ఎందుకలా గోడలు అది రేలా కేకలు వేస్తున్నారు?\" అని కోపంగా ఖడ్గ జీవదత్తులను ప్రశ్నించాడు.\nజీవదత్తుడు ఎంతో ఆశ్చర్యపడుతున్న వాడిలా ఆటవికుడి కేసి ఓ క్షణ కాలం చూసి, చప్పున మెరుపులా ఒక్క దూకున పోయి వాడి గొంతు పట్టుకుని, \" పెనుగు లాడావో గొంతు పిసికి చంపుతాను, జాగ్రత్త! ప్రాణం మీద ఆశ వుంటే నేనడిగే ప్రశ్నలకు చిన్నగా జవాబు లివ్వు. ముందు నువ్వు లోపలికి రా!'' అంటూ వాణ్ణి మెడ పట్టు\nకుని బరబరా లోపలికి యీడ్చి, గోడవాలున కూర్చో బెట్టాడు.\nఆటవికుడు ప్రాణభయంతో గడగడ వణికి పోసాగాడు. జీవదత్తుడు భయపడ వద్దన్న సూచనగా అతడి భుజం తట్టి,\n\"ఇంకా యీ గదికి కాపలా వాళ్ళెంత మంది వున్నారు?\" అని అడిగాడు.\n\" నేను కాక యింకొక్కడే! మిగతా వాళ్ళంతా పూజారి ప్రభువుతో కలిసి ఆనంద పురం మీదికి దాడి చేయబోయారు,” అన్నాడు ఆటవికుడు.\n\"అలాగా! అయితే నువ్వు ఆ కంత దగ్గిరకు పోయి, ఆ రెండోవాణ్ణి కూడా భయం లేదని చెప్పి, లోపలికి పిలువు.\nవాడికేమైనా హెచ్చరిక యిచ్చావో, నీ వెన్నులో కుండా నా మిత్రుడు కత్తి గుచ్చుతాడు!\" అన్నాడు జీవదత్తుడు.\nఆటవికుడు రాయి తొలిగించిన చోటుకు పోయి, బయిటికి తలపెట్టి, వాడి తోటి కాపలా వాణ్ణి లోపలికి రమ్మని పిలిచాడు. ఈ సమ యంలో ఖడ్గవర్మ తన కత్తిని ఆటవికుడి వీపుకు ఆనించి వుంచాడు. ఒక నిమిషం జరిగీ జరక్కముందే రెండవ కాపలావాడు కంతలోంచి గదిలోకి వచ్చాడు. అప్పటిగ్గాని వాడికి తన తోటివాడు బందీ లిద్దరి చేతుల్లో బందీగా వున్నాడని తెలియలేదు. వాడు చప్పున వెనుదిరిగి పారిపోబోయాడు. కాని ఖడ్గవర్మ వాడి భుజం పట్టుకుని గది మధ్యకు విసిరివేశాడు.\n\"ఇప్పుడు నిజం చెప్పండి. లేకపోతే మీ ఇద్దరి తలలూ యీ క్షణానే నరికేస్తాం. ఆ పూజారి వెంట మీ ఆటవికులంతా వెళ్ళారా, లేక కొంత మంది యీ గుహల్నీ, గుట్టల్నీ కాపలా కాస్తూ వున్నారా?\" అని అడిగాడు జీవదత్తుడు.\nఖడ్గవర్మ కత్తి పైకెత్తి ఆటవికుల తల లకు గురి చేసి నిలబడ్డాడు. ఆటవికులు గడగడ వణికిపోతూ, \"బాబూ, మమ్మల్ని చంపకండి. మా వాళ్ళంతా పూజారిప్రభువు వెంట ఆనందపురం కేసి వెళ్ళారు. మమ్మల్నిద్దర్ని మాత్రం మీకు కాపలాగా వదిలిపోయారు, నిజం!\" అన్నారు వాళ్ళు.\n\"అయితే, మీ ఇద్దరూ ఒక గంట కాలం యీ గదిలోనే వుండండి. మేము ఆ లోపలే తిరిగి వచ్చి, మిమ్మల్ని క్షేమంగా బయిటికి పంపుతాం,\" అన్నాడు జీవదత్తుడు.\nఆటవికులు బతుకుజీవుడా అనుకుని ఖడ్గ జీవదత్తులకు చేతులు జోడించి నమస్కరించారు. తరవాత జీవదత్తుడూ, ఖడ్గవర్మా గది నుంచి బయిటికి పోయి, కంతకు ఎప్పటిలా రాయిని అడ్డం పెట్టారు. వాళ్ళు — దిగువనున్న మెట్ల మీదుగా కొంత దూరం నడిచి ఒక గుహలోకి పోయి, అక్కడ సోపానంలా వున్న మెట్లెక్కి కొండ పై భాగాన్ని చేరారు.",
            "book_page_end": 16
        },
        {
            "title": "సన్యాసి భార్య",
            "book_page_start": 17,
            "pdf_page_start": 23,
            "pdf_page_end": 28,
            "author": "చందమామ బృందం",
            "genre": "బేతాళ కథలు",
            "moral": "జీవితానుభవం ద్వారా వచ్చిన వైరాగ్యం మాత్రమే నిజమైనది. బాంధవ్యాలు, ముఖ్యంగా దాంపత్యం, జీవితంలో స్వాభావికంగా ఏర్పడతాయి.",
            "keywords": [
                "విక్రమార్కుడు",
                "బేతాళుడు",
                "సన్యాసి",
                "కనకభద్రుడు",
                "వైరాగ్యం"
            ],
            "characters": [
                "విక్రమార్కుడు",
                "బేతాళుడు",
                "కనకభద్రుడు",
                "కనకభద్రుడి తల్లిదండ్రులు",
                "పెద్ద సన్యాసి",
                "పార్వతి",
                "దొంగ"
            ],
            "locations": [
                "మహేశ్వరం",
                "కాశీ",
                "గంగా తీరం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టు పై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \" రాజా, నిన్ను నువు ఇలా కష్టానికి గురి చేసుకోవటం చూస్తే నీ విశ్వాసాలు సడలిపోయి, నీ మనస్సు చలిస్తుందేమోనని అనుమానంగా ఉన్నది. కష్టాల మూలంగా మనస్సు చలించిన కనకభద్రుడి కథ చెబుతాను, శ్రమ తెలియకుండా విను.” అంటూ ఇలా చెప్పసాగాడు :\nమహేశ్వరం అనే గ్రామంలో ఒక సామాన్య వ్యవసాయదారు ఉండేవాడు. అతనికి ఉన్నది. కొద్ది పొలమే అయినా, అందులో నేర్పుగా వ్యవసాయం చేసి, మంచి ఫలసాయం తీసి, తన కుటుంబం సుఖంగా జీవించేటట్టు చూసుకునేవాడు.\nఅతనికి చాలాకాలం పిల్లలులేక, నడి -వయసులో ఒక కొడుకు పుట్టాడు. ఆ పిల్ల వాడికి కనకభద్రుడని పేరు పెట్టుకుని, తల్లి దండ్రులు ఎంతో గారాబంగా పెంచారు.\nకనకభద్రుడికి యుక్తవయసు రాగానే తండ్రి, \" నాయనా, నువు పెళ్ళి చేసుకుని గృహస్థజీవితం లోకి అడుగుపెట్టు. యువ కులు మరీ ఆలస్యంగా పెళ్ళి చేసుకోవటం అంత మంచిది కాదు. నేనూ, మీ అమ్మా వార్థక్యంలో ప్రవేశించాము. మాకు నువు. లేక లేక కలిగావు. నీ కడుపున పిల్లలు పుట్టుకొస్తే మేము మనమలనూ, మనమ రాళ్ళనూ చూసుకుని ఆనందిస్తాము,\" అన్నాడు.\nకాని కనకభద్రుడు తండ్రి మాట వినక, \" నాకు సంసారం మీద కోరికలేదు. నేను సన్యాసులలో చేరిపోయి, ఉత్తమ లోకాలకు దారి వెతుక్కుందా మనుకుంటున్నాను,” అన్నాడు.\nముసలితనంలో కలగవలిసిన బుద్ధులు తమ కొడుక్కు యౌవనంలోనే కలగటం ముసలివాళ్ళకు వింతగా తోచింది. వాళ్ళు కనకభద్రుణ్ణి పెళ్ళాడమని రోజూ పోర సాగారు.\nతల్లి దండ్రులు రోజూ తనను పెట్టే పోరు పడలేక కనకభద్రుడు కాశీకి వెళ్ళి, ఒక పెద్ద సన్యాసి వద్ద సన్యాసం పుచ్చుకుని, తత్వోపదేశం పొందసాగాడు.\nకొద్ది సంవత్సరాలు కడిచాయి. మహే శ్వరం నుంచి వచ్చిన కొందరు యాత్రికులు కాశీలో కనకభద్రుణ్ణి కలుసుకుని, కొంత. కాలం క్రితం అతని తండ్రి చనిపోయినట్టు చెప్పారు.\nఈ మాట వినగానే, ఒంటరిదైపోయిన తన ముసలి తల్లి గతి ఏమయిందోనని కొనక భద్రుడు చాలా బాధపడ్డాడు. అతను తన గురువుతో, \"స్వామీ, నేను ఒకసారి మా వూరు వెళ్ళి. మా అమ్మ ఎలా ఉన్నదో చూసి వస్తాను. మా తండ్రి పోయినట్టు తెలిసింది. సన్యాసం పుచ్చుకున్నాక తల్లిని చూడనే లేదు,” అన్నాడు.\n\"వెర్రివాడా, సన్యాసికి తండ్రి ఎవరు. తల్లి ఎవరు? అంతా భ్రమ,” అన్నాడు పెద్ద సన్యాసి.\nఅలా కాదు, స్వామీ. నా తండ్రి మిగిల్చిన ధనం ఉంటే దాన్ని తెచ్చి, మన మఠానికి వినియోగిస్తాను,\" అన్నాడు కనక భద్రుడు.\nపెద్ద సన్యాసి ఇందుకు సరేనన్నాడు.\nమహేశ్వరం వేపుగా బయలుదేరుతున్న యాత్రికుల బృందం ఒకటి కనకభద్రుడికి తటస్థ పడింది. అతను వారితో కలిసి ప్రయాణం సాగించాడు.\nనాలుగు మజీలులు గడిచాక ఈ యాత్రి కుల బృందాన్ని బందిపోటు దొంగలు దోచారు. దొంగలు కొందరిని చంపారు.\nకొందరు పారిపోయారు. పారిపోనివాళ్ళను దొంగలు పట్టుకుని, తమలోతాము పంచు కున్నారు. కనక భద్రుడూ, పార్వతి అనే ఒక ఆడమనిషీ ఒక దొంగ వంతు వచ్చారు. ఆ దొంగ వారిద్దరినీ తీసుకుపోయి, గంగా తీరాన ఉన్న తన ఇంటికి చేర్చి, వారిచేత తన ఇంటి పనులు చేయించసాగాడు.\nదొంగకు కొన్ని ఆవు లున్నాయి. వాటిని కాచి, పోషణచేసే పని కనకభద్రుడిది. పార్వతి దొంగ ఇంట అన్ని పనులూ చేసేది. వారిద్దరూ అతని బానిసలు. వీరిద్దరిచేతా సంసారం చేయిస్తే, వీరికి కలిగే సంతానంతో తన బానిసల సంఖ్య పెరుగుతుందని దొంగకు ఒక ఆలోచన వచ్చింది. అందుకని అతను వారిద్దరి కోసం ఒక కుటీరం కట్టించి,\n\"అదివరకు మీరు ఏమవుతారో నాకు తెలీదు. ఇకనుంచి మీరు భార్యా భర్తలు. ఈ కుటీరంలో మీరు మీ సంసారం ఏర్పాటు చేసుకోండి,\" అని పార్వతీ కనకభద్రులతో అన్నాడు.\nఇద్దరూ ఆ ఇంట అడుగు పెట్టగానే పార్వతి బెదిరిపోయింది. కనకభద్రుడు ఆమెతో, \" నేను సమస్తమూ విడిచి పెట్టిన సన్యాసిని. ' అందుచేత నా నుంచి నీకు ఎలాటి భయమూ ఉండదు. మన యజ మాని మాట జవదాటటం అపాయకరం. అందుచేత మనం పైకి భార్యా భర్తల లాగా నటిస్తూనే బ్రహ్మచర్యంలో జీవితం గడు పుదాం,\" అన్నాడు.\nఈ మాటతో పార్వతికి కనకభ ద్రుడంటే బెదురు పోవటమే గాక, అతని మీద భక్తి కూడా ఏర్పడింది. ఈ బానిస దశలో ఇద్దరూ ఒకరికి ఒకరు తోడుగా ఉంటూ, ఒకరి కష్ట సుఖాలు ఒకరికి చెప్పుకుంటూ, రాత్రి వేళ పురాణ కథలతోనూ, తత్వవిచారంతోనూ కాలం సుఖంగానే వెళ్ళబుచ్చారు.\nవాళ్ళ యజమాని అయిన దొంగ వారు చేసే పనితో చాలా తృప్తిపడి, వారికి పూర్తి స్వేచ్ఛ ఇచ్చాడు.\nకాని క్రమంగా కనకభద్రుడి మనసులో మార్పు రాసాగింది. అతను ఇలా ఆను కున్నాడు:\n\" నేను సర్వసంగ పరిత్యాగిని. నాకు బానిసత్వమూ, స్వేచ్ఛా అన్న తేడా లేదు. కాని పార్వతి యోగ్యురాలు. కులీనురాలు, ఆమె తగిన భర్తను పెళ్ళాడి, సుఖంగా జీవించవలసిన స్థితిలో ఒక దొంగవాడి ఇంట బానిసగా బతకటం అనుచితం. ఆమె పైకి ఏమీ అనకపోయినా, ఈ జీవితం నుంచి విముక్తి పొందటానికి ఆమె మనస్సు పరిత పెంచుతూ ఉండాలి. ఆమెకు స్వేచ్ఛ లభించే మార్గం ఏమిటి?\"\nఆమెతో సహా తప్పించుకు పారిపోవటం తప్ప, ఎంత ఆలోచించినా కనకభద్రుడికి మరొక మార్గం కనబడలేదు. అతను ఒక రాత్రి పార్వతితో ఆ మాటే అన్నాడు.\n\" నాకు ఈ జీవితం దుర్భరంగానే ఉన్నది. కాని ఆడదాన్ని నా వల్ల ఏమవు తుంది? కావాలంటే మీరు తప్పించుకు పోయి, స్వేచ్ఛగా జీవించండి. నన్ను కూడా వెంట తీసుకుపోతే నేను మీ మెడకు గుది బండగా తయారు కావచ్చు,” అన్నది పార్వతి.\n\" నేను తప్పించుకు పోదలచినది నీ కోసమే. అందుచేత నేను ఒక్కణ్ణి పారి పోయే సమస్య లేదు,\" అన్నాడు కనక భద్రుడు.\n\" అలా అయితే పారిపోయే మార్గం ఆలోచించండి. ఆ ప్రయత్నంలో నా ప్రాణాలు పోయినా నాకేమీ అభ్యం తరం లేదు,” అన్నది పార్వతి.\nరాత్రి ఝాము పొద్దు పోయినది మొదలు తెల్లవారు ఝాము దాకా వారిద్దరిని గురించీ ఎవరూ పట్టించుకోరు. నది సమీపంలోనే ఉన్నది. పారిపోవటం ఏమంత కష్టం కాదు.\nఒక రోజు రాత్రి పార్వతి తనకూ, సన్యా సికీ నాలుగు రోజులపాటు సరిపోయే భోజన పదార్థాలు తయారు చేసింది. దాన్ని మూట గట్టుకుని, రెండు ఆవులను వెంట బెట్టు కుని, ఇద్దరూ నదికి వెళ్ళి, అర్థరాత్రి లోపున ఆవుల సహాయంతో నది దాటి, కాలినడకన తెల్లవార్లూ నడిచి, తెల్లవారే సరికి ఒక నగరం చేరారు.\nకనకభద్రుడు పార్వతి తన భార్య అని చెప్పి, ఆ రాత్రి దాకా ఒక సత్రంలో బస చేశాడు. అతను పార్వతిని ఎలాగైనా వారి స్వగ్రామం చేర్చాలనుకున్నాడు. కాని ఆమె ఎంతో ఆలోచించి కూడా తమగ్రామం ఏ ప్రాంతాల ఉన్నదీ అతడికి చెప్పలేక పోయింది.\n\"ఇప్పుడు మా ఇంటికి తిరిగి వెళ్ళినా నన్ను ఎవరూ చేరనివ్వరు. నేను దొంగ వద్ద బతికున్నన్నాళ్ళూ బానిసగా ఉండి పోవ టానికి సమాధానపడ్డాను కానా? మీకు అభ్యంతరం లేకపోతే మీ ఇంటనే చాకిరి చేస్తూ బతుకుతాను. మీ అమ్మగారు వృద్ధు రాలని అన్నారు గదా, ఆమెను చూసు\nకుంటూ జీవితం వెళ్ళబుచ్చుతాను.\" అన్నది పార్వతి.\nదారి వెంబడి మజిలీలు చేస్తూ కనక భద్రుడు పార్వతితో సహా కొంత కాలానికి మహేశ్వరం చేరి తన ఇంటికి వెళ్ళాడు. అతని తల్లి బొత్తిగా ఆపహాయురాలై నానా అగచాట్లూ పడుతున్నది. ఆమె కొడుకును చూసి బావురుమన్నది.\nకనకభద్రుడు తల్లిని ఓదార్చి, \"నువు కోడలి కోసం ఎంతో ఆరాటపడ్డావు గదా, నీకు కోడలిని తెచ్చాను చూడు,\" అంటూ పార్వతిని చూపాడు. పార్వతిని చూసి ముస లావిడ ఎంతో మురిసిపోయింది.\nతరవాత కనకభద్రుడు ఇంటి పట్టునే ఉండి, పార్వతితో కాపరం చేస్తూ, తన ముసలి తల్లిని మరింత సంతోష పెట్టాడు.\nబేతాళు డీ కథ చెప్పి, \" రాజా, కనక భద్రుడి వింత ప్రవర్తనకు అర్ధమేమిటి? అతను చిన్న వయసులో సన్యాసం ఎందుకు పుచ్చుకున్నాడు? వైరాగ్యం కుదిరాక సంసారంలోకి ఎందుకు దిగాడు? ఈ అను\nమానానికి సమాధానం తెలిసి కూడా చెప్పక పోయావో నీ తల పగిలిపోతుంది,\" అన్నాడు.\nదానికి విక్రమార్కుడు, \"కనకభద్రుడి వైరాగ్యం జీవితానుభవం నుంచి వచ్చిన వైరాగ్యం కాదు. అతని తండ్రి కష్టజీవి. తాను సుఖజీవి. తన తండ్రి లాగా బతకటం అతనికి ఇష్టం లేక వైరాగ్యం తెచ్చు కున్నాడు. కాని తాను కూడా కష్టాలు పడటం మొదలు పెట్టినాక అతనికి జీవితం మరింత దగ్గిర అయింది. అతనికి తల్లి మీది మమకారం సహజమైనది, కాని పార్వ తిని గురించిన ఆందోళన అనుభవం నుంచి ఏర్పడినది. స్త్రీ పురుషులు జీవితంలో భాగం పంచుకున్నాక దాంపత్య సంబంధం స్వాభావికంగా ఏర్పడుతుంది, కనకభద్రుడు ఇంటికి చేరే సమయానికి అతనిలో వైరాగ్యం ఏమీ మిగలలేదు. అందుచేత అతను సంసా రంలో పడ్డాడు,\" అన్నాడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. — (కల్పితం)",
            "book_page_end": 22
        },
        {
            "title": "అహంకారం అణగింది",
            "book_page_start": 23,
            "pdf_page_start": 29,
            "pdf_page_end": 31,
            "author": "కాపుగంటి త్రినాధ విజయకుమారు",
            "genre": "నీతి కథ",
            "moral": "గొప్ప విజ్ఞానంతో పాటు అహంకారం లేని యుక్తి అవసరం. హఠాత్తుగా లాగితే తక్కువ బలం ఉన్నది తెగుతుంది, నిదానంగా లాగితే ఎక్కువ బలం ఉన్నది మీద భారం పడి పై దారం తెగుతుంది.",
            "keywords": [
                "అహంకారం",
                "పాండిత్యం",
                "విజ్ఞానం",
                "సుగుణశర్మ",
                "రాతి"
            ],
            "characters": [
                "సుగుణశర్మ",
                "హరనాధశాస్త్రి",
                "గురునాధశాస్త్రి",
                "కళింగ చక్రవర్తి"
            ],
            "locations": [
                "అవంతీనగరం",
                "కళింగపురం"
            ],
            "content": "అవంతీనగర ఆస్థానంలో హరనాధశాస్త్రి, గురునాధశాస్త్రి అని ఇద్దరు పండితులు ఉండే వారు. తమలాంటి తెలివి తేటలు గలవాళ్ళు ఎక్కడా లేరని వారికి వల్లమాలిన గర్వం. వాళ్ళు ఎప్పుడూ ఇతరులను అవహేళన చేసి, అవమానిస్తూ ఉండేవారు.\nకళింగపుర ఆస్థానంలో సుగుణశర్మ అనే పండితుడు ఉండేవాడు. ఆయనకు గల పాండిత్యమూ, తెలివి తేటలూ అపారమైనవి. ఆయన ఖ్యాతి దేశదేశాలా పాకింది.\nసుగుణశర్మను గురించి విన్న హరనాధ గురునాధశాస్త్రులు అతన్ని పరీక్షకు పెట్టి, ఓడించి, అవమానించాలనీ, అందువల్ల తమ ఖ్యాతి మరింత పెరుగుతుందనీ అను కున్నారు.\nవాళ్ళిద్దరూ తమ రాజుగారి అనుమతితో కళింగ చక్రవర్తి ఆస్థానానికి వచ్చి, \"మహా రాజా, మేము అవంతినగర ఆస్థానపండితు\nలము. తమ ఆస్థానంలో సుగుణశర్మ అనే పండితుడు ఉన్నాడట. ఆయనను జయించ టానికి వచ్చాము,\" అన్నారు.\nచక్రవర్తి అనుమతితో సుగుణశర్మ, \" నేను పాండిత్యంలో అంత గొప్పవాణ్ణి కాను. అయినా మీరు కోరుతున్నారుగనక, మీ ఇద్దరినీ వేరు వేరుగా ఒక చిన్న ప్రశ్నవేసి పరీక్షిస్తాను. దానికి మీరు సరి అయిన సమా ధానం ఇవ్వగలిగితే నా కన్న మీరు గొప్ప వారని ఒప్పుకుంటాను.\" అన్నాడు. హరనాధ గురునాధులతో.\nమర్నాడు సభలో పరీక్ష ఏర్పాటయింది. పరీక్షలో తమ ఆస్థానపండితుడు గెలుస్తాడో. ఓడుతాడో చూడాలని సభకు జనం గుంపులు గుంపులుగా వచ్చారు. సుగుణశర్మ ఒక రాతికి దారం కట్టి, దాన్ని ఒక కర్రకు వేళ్లాడ గట్టాడు. ఆ రాతికే మరొక దారం కట్టి, దాన్ని కిందికి వేళ్ళాడనిచ్చాడు.\nతరవాత హర నాధశాస్త్రిని సభలోకి రమ్మన్నారు. ఆయన వచ్చి సుగుణశర్మ పక్కనే కూర్చున్నాడు. అప్పుడాయనతో సుగుణశర్మ, \"శాస్త్రిగారూ, ఈ రాతికి పైనా, కిందా దారాలున్నాయి గదా. నే నిప్పుడు కింది దారం పట్టుకుని లాగ బోతున్నాను. లాగినప్పుడు కింది దారం తెగుతుందో, పై దారం తెగుతుందో చెప్ప గలరా?\" అన్నాడు.\n\" పై దారం తెగుతుంది,\" అని హర నాధుడు తడువుకోకుండా చెప్పాడు.\nసుగుణశర్మ కింది దారాన్ని పట్టుకుని విసురుగా లాగాడు. హరనాధుడు చెప్పినట్టు పై దారం తెగక, కింది దారమే తెగింది. హరనాధుడు ఆశ్చర్యపోయాడు.\n“చూశారా? మీరు ఓడిపోయారు. మీరు వెళ్ళి గురునాధశాస్త్రి గారిని పంపండి. ఆయన్ని కూడా పరీక్షించి చూస్తాను,\" అన్నాడు సుగుణశర్మ.\nహరనాధుడు, గురునాధుడి దగ్గిరికి వెళ్లి, జరిగినదంతా చెప్పి. \"బాగా ఆలోచించ కుండా పై దారం తెగుతుందని చెప్పి నేను ఓడిపోయాను. నువ్వయినా కింది దారం తెగుతుందని చెప్పి గెలిచి, మన పరువు నిలబెట్టు,\" అన్నాడు.\nఈ లోపల సుగుణశర్మ తెగిపోయిన దారాన్ని విప్పదీసి, రాతికి మరొక దారం కట్టి, కిందికి వేళ్ళాడేటట్టు చేశాడు.\nగురునాధుడు సభలోకి వచ్చి, సుగుణ శర్మ పక్కన కూర్చున్నాడు. హరనాధుని\nఅడిగినట్టే గురునాధుని కూడా సుగుణశర్మ అడిగాడు.\n\" కింది దారమే తెగుతుంది,\" అన్నాడు గురునాధుడు.\nసుగుణశర్మ తనలో తాను నవ్వుకుని, కింది దారం పట్టుకుని నింపాదిగా లాగ సాగాడు. కొంత సేపటికి రాతికి పైన ఉన్న దారం తెగి, రాయి దభీమంటూ కింద పడిపోయింది.\nరాజుగారితో పాటు సభలోని వారందరూ ఆశ్చర్యపోయారు.\nసుగుణశర్మ గురునాధునితో, \"ఇంత చిన్న విషయంలో మీరిద్దరూ ఓడిపోయారు. మీ పాండిత్యం సంగతి నాకు తెలీదు. మీరు గొప్ప పండితులే కావచ్చు. కాని మీకు విజ్ఞానం తక్కువ. అహంకారం హెచ్చు. అందుకే పిలవకుండా పెట్టకుండా ఎరగని వారిపైకి పోటీలకు వస్తున్నారు. ఇకముందు ఇలాంటి పనులు చేసి అవమానాల పాలు కాకండి,\" అని మెత్తగా చివాట్లు పెట్టి పంపేశాడు.\nసుగుణశర్మ ఒకసారి కింది దారాన్నీ, ఒకసారి పై దారాన్నీ ఎలా తెంచాడో కళింగ చక్రవర్తికీ అర్ధం కాలేదు. దాని రహస్యం ఏమిటో చెప్పమని ఆయన సుగుణశర్మను అడిగాడు.\nదానికి సుగుణశర్మ, \" అది చాలా చిన్న చిటుకు, మహారాజా. ప్రతివస్తువుకూ ఒక విధమైన జడత్వం సహజంగా ఉంటుంది. మొదటిసారి నేను కింది దారాన్ని విసురుగా లాగాను. రాతిని మోసే దారానికి అదివరకే కొంత బిగువు ఉన్నప్పటికీ, నేను కింది దారాన్ని లాగటం చేత దాని బిగువు హెచ్చే లోపుగానే కింది దారం తెగిపోయింది. రెండో సారి కింది దారాన్ని నింపాదిగా లాగాను. కింది దారానికి తెగేటంత బిగువు వచ్చేలోపల, రాతిని మోస్తున్న పై దారం బిగువు తెగే దాకా పెరిగింది. దీన్ని ఎవరన్నా చేసి చూడవచ్చు,\" అన్నాడు.\nరాజు సుగుణశర్మ యుక్తికి మెచ్చి, ఆస్థానం పరువుకాపాడి నందుకు ఆయనకు మంచి బహుమానం ఇచ్చాడు.",
            "book_page_end": 25
        },
        {
            "title": "ఆశీర్వాదం",
            "book_page_start": 27,
            "pdf_page_start": 33,
            "pdf_page_end": 35,
            "author": "యస్. జహర",
            "genre": "నీతి కథ",
            "moral": "నిస్వార్థంతో ఇతరులకు చేసిన సహాయం నిజమైన ఆశీర్వాదాన్ని తెస్తుంది. స్వార్థంతో చేసిన సహాయం ఫలితమివ్వదు.",
            "keywords": [
                "అరండాలు",
                "బిచ్చగాడు",
                "గుడ్డివాడు",
                "స్వార్థం",
                "ఆశీర్వాదం"
            ],
            "characters": [
                "అరండాలు (గూని అరండాలు)",
                "బిచ్చగాడు",
                "గుడ్డివాడు"
            ],
            "locations": [
                "కాంచీపురం"
            ],
            "content": "పూర్వం కాంచీపురంలో అరండాలు అనే భాగ్యవంతుడు ఉండేవాడు. కాకికి ఎంగిలి చెయ్యి విసరని పరమలోభి. గడపలోకి బిచ్చగాళ్ళు వస్తే కసిరి, వెళ్ళగొట్టేవాడు.\nఅరండాలుకు గూని ఉండేది. అందుచేత అందరూ అతన్ని \"గూని\" అరండాలు అనేవారు.\nఅరండాలు ఇంటికి ఒక రోజు బిచ్చగాడు ఒకడు వచ్చి యాచించాడు. అరండాలు వాణ్ణి వెళ్ళిపొమ్మన్నాడు.\n\"అయ్యా, మూడురోజుల నుంచీ ఆకలితో మాడి చస్తున్నాను. ఇక నడిచే ఓపిక కూడా లేదు. పట్టెడు అన్నం పెట్టించండి.\" అన్నాడు బిచ్చగాడు.\nఅరండాలు బిచ్చగాణ్ణి కసిరి కొట్టి, తన నౌకర్లచేత అతణ్ణి అవతలికి గెంటించాడు.\nబిచ్చగాడు ఆకలికి తాళలేక గొణు క్కుంటూ, బడలికతో దారి పక్కన ఒక\nచోట కూర్చున్నాడు. వాడికి చాలా నిరాశ కలిగింది. అందుచేత దీర్ఘంగా నిట్టూర్పులు విడవసాగాడు.\nగుడ్డి వాడొకడు ఆ దారినపోతూ, బిచ్చ గాడి నిట్టూర్పులు విని, దగ్గిరికి వచ్చి,\n\" ఎవరు. నాయనా, నువూ ? ఎందు కలా పెద్దగా నిట్టూరుస్తున్నావు ? ఏం జరిగిం దేమిటి?\" అని అడిగాడు.\n\" అయ్యా, నేను బిచ్చగాణ్ణి. ఎన్ని ఇళ్ళకు పోయినా పట్టెడు అన్నం దొరకలేదు. ఆకలితో చచ్చి పోతున్నాను, శోష వస్తు న్నది,” అన్నాడు బిచ్చగాడు.\n\" మా ఇంటికి రా. నాతోపాటు భోజనం చేదువుగాని,\" అని గుడ్డివాడు బిచ్చగాణ్ణి తన ఇంటికి తీసుకుపోయాడు.\nగుడ్డివాడు తనకు కడుపునిండా పెట్టిన తిండి తిని బిచ్చగాడు పరమానందం చెంది, చేతు లెత్తి దణ్ణం పెట్టి, \"భగవంతుడి అను\nగ్రహం వల్ల నీకు మళ్ళీ చూపురావాలి!\" అని ఆశీర్వదించి వెళ్ళిపోయాడు.\nఆ రాత్రి గుడ్డివాడి కళ్ళ నుంచి ఏక ధారగా చాలాసేపు నీరుకారింది. తెల్లవారే సరికి అతనికి ఏనాడోపోయిన చూపు తిరిగి వచ్చింది. అతడు పొందిన ఆనందం అంతా యింతా కాదు.\nగుడ్డివాడికి కళ్ళు వచ్చాయన్న విషయం ఊరంతా వింతగా చెప్పుకున్నారు. జరిగిన సంగతి రకరకాల కథల రూపంలో ప్రచార మయింది.\nఈ వార్త గూని అరండాలుకు కూడా తెలిసింది. ఆయన గుడ్డివాణ్ణి వెతుక్కుంటూ వచ్చి, \" నీకు కళ్ళు వచ్చినమాట నిజ మేనా? ఆశ్చర్యంగా ఉందే! అసలు\nజరిగిన దేమిటి? దాచకుండా చెప్పు\"\nఅన్నాడు.\n\"నిన్న మీ ఇంటి పక్క మాసికల బొంతతో బిచ్చగాడొకడు కూర్చుని ఆకలితో మూలుగుతున్నాడు. వాడికి నువు పట్టెడన్నం పెట్టావు కావుట. వాడికి నిన్న రాత్రి కడుపు నిండా అన్నం పెట్టాను. నాకు కళ్ళు రావా లని వాడు నన్ను ఆశీర్వదించాడు. వాడి నోటి చలవన నాకు మళ్ళీ కళ్ళు వచ్చాయి. ఇంతే జరిగింది,\" అని చెప్పాడు కళ్ళు వచ్చినవాడు.\n\"అయ్యో, ఎంత పొరపాటు జరిగిందీ! ఆ బిచ్చగాడు శక్తులుగల వాడై ఉండాలి. నేను వాణ్ణి కసిరి కొట్టాను. వాడికి అన్నం పెట్టి తృప్తిపరచి ఉంటే నా గూని పోగొట్టి\nఉండేవాడే!\" అని అరండాలు ఎంతగానో నొచ్చుకున్నాడు.\nఎలాగైనా సరే ఆ బిచ్చగాణ్ణి పట్టి తెచ్చి, వాడికి కడుపునిండా భోజనం పెట్టి. వాడి ఆశీర్వాదంతో తన గూని పోగొట్టుకోవాలని అరండాలు నిశ్చయించుకున్నాడు.\nఆ రోజే ఆయన ఊరంతాగాలించి, మాసి కల బొంత బిచ్చగాణ్ణి ఎలాగైతేనేం పట్టు కున్నాడు. అతి వినయంగా ఆయన వాణ్ణి తన ఇంటికి పిలుచుకుని వచ్చి, దగ్గిర వుండి షడ్రసోపేతంగా వాడి చేత విందు ఆర గింపజేశాడు.\nబిచ్చగాడు భోజనం చేసి, “దేవుడి దయ వల్ల మీ గూని పోవాలి,” అని ఆశీర్వదించి వెళ్ళిపోయాడు.\nఅరండాలుకు తన గూని పోయినట్టే అనిపించి ; మర్నాడు తెల్లవారగానే తాను కూడా అందరిలాగే నిటారుగా నిలబడగల ననుకున్నాడు. అయితే ఆరండాలు కోరిక తీరలేదు. అతని గూని పోకపోగా, నడుము మరింత వంగినట్టు అనిపించింది.\nఆయన ఆగ్రహంతో కళ్ళు వచ్చినవాడి వద్దకు వెళ్ళి, \" నిన్ను నమ్మి మోస పోయాను. ఆ బిచ్చగాడికి నీ కన్న ఘనంగా విందు పెట్టాను. వెళ్ళిపోయే ముందు నన్నూ వాడు ఆశీర్వదించాడు, కాని నా గూని పోనేలేదు. పైగా నడుము మరికాస్త పట్టుకు పోయినట్టుగావుంది,\" అన్నాడు.\nకళ్ళు వచ్చినవాడు నవ్వి, \" నువు మందమతివి. ఆ బిచ్చగాడు దేవుడేమీ కాదు. నేను కాలేకడుపుకు అన్నం పెట్టాను. బిచ్చగాడు నన్ను మనస్ఫూర్తిగా దీవించాడు. దేవుడు వాడి దీవన నిజంజేశాడు. నువు నిండిన కడుపుకు విందు చేశావు. అది కూడా స్వార్థం కొద్దీ చేశావు. బిచ్చగాడు లాంఛనగా దీవించి, తన దారిన పోయాడు. వాడి దీవనను ఎవరు నిజం చేస్తారు?\" అన్నాడు.\nఈ మాటతో అరండాలు బుద్ధి పూర్తిగా మారిది. అది మొదలు ఆయన కష్టాలలో ఉన్నవారి కందరికీ సహాయపడుతూ కీర్తి గడించాడు.",
            "book_page_end": 29
        },
        {
            "title": "వేషానికి తగిన ప్రవర్తన",
            "book_page_start": 36,
            "pdf_page_start": 36,
            "pdf_page_end": 36,
            "author": "జె. వి. ఎస్. చలపతిరావు",
            "genre": "హాస్యం/నీతి కథ",
            "moral": "ధరించే వేషానికి తగిన విధంగా ప్రవర్తించాలి.",
            "keywords": [
                "వేషగాడు",
                "యోగి",
                "వేశ్య",
                "ప్రవర్తన",
                "బహుమానం"
            ],
            "characters": [
                "పగటివేషగాడు",
                "రాజు"
            ],
            "locations": [
                "రాజ దర్బారు"
            ],
            "content": "ఒక ఊళ్ళో ఒక పగటివేషగాడు ఉండేవాడు. వాడు ప్రతి ఏడూ దనరాపండుగలు జరిగే తొమ్మిది రోజులూ రకరకాల వేషాలు వేసుకుని డబ్బు సంపాదించేవాడు.\nఒక ఏడు ఒక రోజున వాడు యోగి వేషం వేసుకుని వెళ్ళి, రాజ దర్శనం చేసుకుని, రాజుగారికి బ్రహ్మవాక్కులు చెప్పాడు. రాజు సంతోషించి వాడికి బహుమానం ఇప్పించాడు.\nదానికి వాడు, \" మేము యోగులం! మాకు డబ్బుతో పని లేదు,\" అంటూ బహుమతి నిరాకరించి వెళ్ళిపోయాడు.\nమర్నాడు వాడు- వేశ్య వేషం వేసుకుని రాజుగారి పద్దకు వచ్చి, ఆడి, పాడి, మెప్పిం చాడు. రాజుగారు వాడికి మళ్ళీ బహుమతి ఇప్పించాడు.\n\" మహారాజా, మరి కొంచెం మంచి బహుమానం ఇప్పించండి,\" అన్నాడు పగటి వేషగాడు.\nరాజు ఆశ్చర్యపడి, \" నిన్న బహుమతి నిరాకరిస్తివే? ఇవాళ బహుమతి చాలదంటు న్నావే?\" అన్నాడు.\n. \" మహారాజా, వేసే వేషానికి తగినట్టుగా ప్రవర్తించటం అందరికీ ధర్మం కద! ” అన్నాడు పగటివేషగాడు.",
            "book_page_end": 36
        },
        {
            "title": "మూడుగుభేళ్ళు",
            "book_page_start": 31,
            "pdf_page_start": 37,
            "pdf_page_end": 40,
            "author": "మేడిశెట్టి వీరవెంకటసత్యనారాయణ",
            "genre": "తెలివి కథ",
            "moral": "తెలివైన వ్యక్తి అన్నీ గమనిస్తాడు. అతని ప్రవర్తన బయటికి వింతగా అనిపించినా, దాని వెనుక లోతైన అర్థం ఉంటుంది.",
            "keywords": [
                "అబ్దుల్",
                "ఖుస్రూ",
                "దొంగలు",
                "కందకం",
                "చిఠాపుస్తకాలు"
            ],
            "characters": [
                "అబ్దుల్",
                "ఖుస్రూ (సుల్తాన్)",
                "సుల్తాన్ కొడుకు",
                "తోటమాలీలు",
                "గజదొంగలు"
            ],
            "locations": [
                "బస్రా నగరం",
                "కోట ద్వారం",
                "ఉత్తరపు కందకం"
            ],
            "content": "పూర్వం బస్రానగరాన్ని ఖుస్రూ అనే\nసుల్తాను పరిపాలించేవాడు. ఆయన\nఆస్థానంలో అబ్దుల్ అనే యువకుడు\nఉండేవాడు. నా అనేవారు ఎవరూ లేని\nఅబ్దుల్ను ఖుస్రూ తన గుర్రాలకు సంరక్ష\nకుడుగా నియమించాడు. అబ్దుల్ సుల్తాను\nగారి గుర్రాల సంరక్షణ చాలా చక్కగానే\nచేశాడు, కాని అతను గుర్రాల దాణా\nఖర్చులో కొంత వెనక వేసుకుంటున్నట్టు\nవదంతి వ్యాపించింది.\nఈ సంగతి ఖుస్రూ దాకా వెళ్ళింది.\nఆయన అబ్దుల్ను పిలిపించి \" గుర్రాల\nతిండి ఖర్చులో నువు కొంత కాజేస్తున్నా\nవుట, నిజమేనా? \" అని అడిగాడు.\nఅబ్దుల్ నీళ్ళు నమిలాడు.\nఆ నాటి నుంచీ అబ్దుల్ ఉద్యోగం\nమారింది. అతని కిప్పుడు నూరుమంది\nసైనికులకు జీతాలు ఇచ్చి, వారి వద్ద రసీ\nదులు పుచ్చుకునే పని ఇచ్చారు. అబ్దుల్\nప్రవర్తనను కని పెట్టటానికే ఖుస్రూ\nఈ ఉద్యోగం ఇచ్చాడు. ఆ సంగతి అబ్దుల్\nఎరగడు.\nఈ కొత్త పనిలో కూడా అబ్దుల్ లంచాలు\nపట్టాడు. అతను సైనికులకు పూర్తి జీతా\nలివ్వక, కొన్ని నాణాలు తాను ఉంచుకో\nసాగాడు. ఇది కూడా బయటపడింది.\nడబ్బుతో సంబంధించిన పని ఏదీ ఇవ్వ\nగూడదనుకుని ఖుస్రూ అబ్దుల్కు పూల\nతోటకు కాపలా కాసే పని ఇచ్చాడు. అతని\nకింద పదిమంది తోటకూలీలు ఉండేవారు.\nరెండు నెలల పాటు అబ్దుల్ మీద\nఏ ఫిర్యాదూ రాలేదు.\nఒకనాడు ఖుస్రూగారి చిన్న కొడుకు\nతోటలో ఆడుకుంటూ బంతిని గట్టిగా\nతన్నాడు. ఆది అబ్దుల్కు తగిలింది. అబ్దుల్\nవిరుచుకు పడిపోయాడు. కుర్రవాడు\nగాభరాపడి అబ్దుల్ వద్దకు వచ్చి, అతన్ని\nకుదిపి చూశాడు.\nఅబ్దుల్ నెమ్మదిగా కళ్ళు తెరిచి,\n\"ఈ సంగతి సుల్తానుగారికి చెబుతాను\nఉండు!\" అన్నాడు.\nసుల్తాను కొడుకు ఒణికిపోయాడు. అత\nడికి తండ్రి అంటే తగని భయం. ఈ సంగతి\nతన తండ్రికి చెప్పవద్దని ఆ కుర్రవాడు\nఅబ్దుల్ను బతిమాల సాగాడు. అబ్దుల్\nఆ కుర్రవాడి మెడలో ఉన్న ముత్యాల\nహారం కేసి తదేకంగా చూడసాగాడు.\nఆ కుర్రవాడు ఆ హారాన్ని అబ్దుల్ కిచ్చి\nమంచి చేసుకోవాలనుకున్నాడు. అబ్దుల్\nఏమీ అనకుండా కుర్రవాడిచ్చిన హారాన్ని\nతీసుకున్నాడు.\nఅది మొదలు సుల్తానుగారి చిన్న కొడుకు\nఅబ్దుల్కు డబ్బూ, చిన్న చిన్న బంగారు\nవస్తువులూ ఇస్తూ వచ్చాడు. ఈ సంగతి\nతోటమాలీలకు తెసిలిపోయింది. వాళ్ళు\nసుల్తానుగారితో చెబుతా మని బెదిరించారు.\nఅబ్దుల్ భయపడటానికి మారుగా,\n\"సుల్తానుగారి అబ్బాయి నా కిచ్చే బహు\nమానాలలో వాటా కోసం నన్ను బెదిరిస్తు\nన్నారని నేనే వెళ్ళి సుల్తానుగారికి ఫిర్యాదు\nచేస్తాను,\" అన్నాడు.\nతోటమాలీలు హడలిపోయారు. ఇది\nగ్రహించి అబ్దుల్, తోటమాలీలు తనకు\nనెలకు రెండేసి రాగి డబ్బులు ఇచ్చి\nనట్టయితే ఫిర్యాదు చెయ్యనన్నాడు. తోట\nమాలీలు అందుకు ఒప్పుకున్నారు.\nఅయితే, సుల్తానుగారి భార్య తన కొడుకు ఆభరణాలు మాయమవుతున్న సంగతి పసి\nకట్టింది. కుర్రవాణ్ణి నిలవదీసి అడిగితే,\nవాడు భయపడుతూ నిజం చెప్పేశాడు.\nఈ సంగతి ఖుస్రూ దాకా వెళ్ళింది.\nఅబ్దుల్ సుల్తాను కొడుకు దగ్గిర నగలూ,\nనాణ్యాలూ పుచ్చుకుంటున్నట్టు తోట\nమాలీలు సాక్ష్యం చెప్పారు. ఖుస్రూ\nఅబ్దుల్ను దివాణం నుంచి వెళ్ళగొట్టి\n\"నీ ముఖం మళ్ళీ చూపకు!\" అన్నాడు.\nఅబ్దుల్ దివాణం విడిచి వెళ్లిపోయి,\nమూడు రోజుల అనంతరం కోట సింహ\nద్వారం వెలపల మకాం వేశాడు. అతను\nతన ముందు కొన్ని చిఠాపుస్తకాలు పెట్టు\nకుని, తాను చూసేదీ, వినేదీ, సమస్తమూ\nవిచక్షణ లేకుండా రాసుకోసాగాడు; కోట\nలోకి ఎవరు వెళ్ళారో, ఎవరు బయటికి\nవచ్చారో, వారి వెంట ఏమేమి సరుకు\nలున్నాయో రాశాడు; చివరకు ఎక్కడన్నా\nగాడిద ఓండ్ర పెట్టినా అది పుస్తకంలోకి\nఎక్కేది. అతన్ని చూసి ఎరిగినవాళ్ళు\nనవ్వుకునేవాళ్ళు. అబ్దుల్ చేస్తున్న పని\nగురించి విని సుల్తాను కూడా విరగబడి\nనవ్వాడు. అబ్దుల్ కు మతి చెడిందని\nఅందరూ అనుకున్నారు.\nకొన్ని నెలలు గడిచాయి.\nఒకరోజు అర్థరాత్రివేళ అబ్దుల్ యథా\nస్థానంలో కూర్చుని కునికిపాట్లు పడు\nతున్నాడు. ఇంతలో, కోటకు ఉత్తరపు\nదిక్కుగా ఉన్న పెద్ద కందకం నీటిలో ఏవో\nబరువైన వస్తువులు పడ్డట్టుగా మూడు సార్లు\nచప్పుడయింది. తరవాత మరి శబ్దం లేదు.\nఅబ్దుల్ చప్పున పుస్తకం తీసి, \" ఉత్తరపు\nకందకంలో మూడు గుభేళ్ళు.\" అని రాసు\nకున్నాడు.\nజరిగిన దేమిటంటే, ఆ క్రితం రోజు ఏదో\nఉత్సవం కావటంచేత కాపలావాళ్ళు తప్ప\nతాగి, నిద్రపోయారు. ఆ రాత్రి ముగ్గురు గజ\nదొంగలు కోటలో ప్రవేశించి, ఖజానా కొల్ల\nగొట్టి, మూడు పెద్ద పెట్టెల నిండా బంగారు,\nవెండి నాణాలు నింపి, కందకం దాకా\nతెచ్చి, అందులో వేశారు. రాత్రిపూట\nకందకం మీది వంతెన ఎత్తి వుంటుంది\nగనకా, కండకం చాలా వెడల్పూ, లోతూ\nకావటంచేతా దొంగలు దాన్ని ఆ సమయంలో\nదాటటం సాధ్యం కాలేదు. తరవాత, అవ\nకాశం దొరికినప్పుడు కందకంలోని పెట్టెలు\nతీసుకుపోదామనుకున్నారు దొంగలు.\nతెల్లవారుతూనే ఖజానా దోపిడీ వార్త\nఅంతటా పొక్కింది. ఎంత వెతికినా దొంగలు\nగాని, పోయిన సొమ్ముగాని దొరక లేదు,\nఖుస్రూతో ఆంతరంగికుడు ఒకడు,\n\" అబ్దుల్ అహెూరాత్రాలు కోట ద్వారాన్ని\nవదలక కూర్చుంటాడు గదా, అతని చిఠాలో\nఈ దొంగతనం తాలూకు ఏమైనా రాసి ఉన్న\nదేమో విచారింతామా, హుజూర్?'' అన్నాడు.\nఖుస్రూ అబ్దుల్ను చిఠా పుస్తకాలతో\nసహా రమ్మని ఆజ్ఞాపించాడు. అబ్దుల్ దొంగ\nతనం జరిగిన రాత్రి రాసుకున్నదాంట్లో,\n\"ఉత్తరపు కందకంలో మూడు గుభేళ్ళు.\"\nఅని ఉన్నది.\nఅదేమిటో అర్థంకాక ఖుస్రూ, “ఏమిటీ\nగుభేళ్ళు?\" అని అబ్దుల్ను అడిగాడు.\n\"హుజూర్, నీటిలో బరువైన వస్తువు\nపడితే గుభేల్ అని చప్పుడు కాదా ? అలాటి\nచప్పుళ్ళు మూడు వినిపించాయి,” అన్నాడు\nఅబ్దుల్.\nవెంటనే కొందరు మనుషులు వెళ్ళి కంద\nకంలోకి దిగి గాలించేసరికి మూడు పెట్టెలు\nదొరికాయి. వాటిలో పోయిన సొమ్మంతా\nఉన్నది. ఖుస్రూ సంతోషించి అబ్దుల్ను\nతన సలహాదారుగా ఉంచుకున్నాడు.",
            "book_page_end": 34
        },
        {
            "title": "అదృష్టం",
            "book_page_start": 35,
            "pdf_page_start": 41,
            "pdf_page_end": 42,
            "author": "జె. శకుంతల",
            "genre": "ప్రేమ కథ",
            "moral": "అదృష్టం ఎప్పుడు ఏ రూపంలో వస్తుందో చెప్పలేము. అదృష్టం వల్లనే అనుకోని విధంగా కోరికలు నెరవేరవచ్చు.",
            "keywords": [
                "విజయవర్మ",
                "విజయ",
                "మహేశుడు",
                "ఉంగరం",
                "వేట"
            ],
            "characters": [
                "విజయవర్మ (రాజు)",
                "విజయ (కుమార్తె)",
                "మహేశుడు",
                "దాది",
                "చేప",
                "లేడి"
            ],
            "locations": [
                "నదీ తీరం",
                "అరణ్యం"
            ],
            "content": "విజయవర్మ ఒక చిన్న దేశానికి రాజు. ఆయనకు విజయ అని ఒక కుమార్తె ఉండేది. విజయకు పదహారేళ్ళు నిండిన రోజున తండ్రి ఆమెకు ఒక ఉంగరం పెట్టాడు. అది రాజుకు ప్రాణప్రదమైనది. ఎందు చేతనంటే, ఆ ఉంగరం విజయతల్లిది. ఆమె కొంతకాలం క్రితం చనిపోయింది.\nఒకనాడు విజయ్ తన దాదితో సహా చిన్న పడవలో నది మీద విహారానికి బయలుదేరింది.\nపడవలో పోతూ విజయ తన చేతిని నీటిలో ముంచి, తన వేళ్ళ సందుగా నీరు ప్రవహిస్తుంటే ఆనందిస్తున్నది. అప్పుడు ఆమె వేలిఉంగరం జారి నీటిలోపడింది.\nవిజయ కేక పెట్టేసరికి పడవవాడు తెడ్డు వేయటం ఆపి, నదిలోకి దిగి, ఉంగరం పడి పోయిన ప్రాంతం అంతా ఎంతోసేపు వెతికాడు. కాని ఉంగరం దొరకలేదు.\nవిజయవర్మ కఠినుడు కాడు, కాని ఉంగరం పారేసుకున్నందుకు ఆ య న విజయను క్షమించలేక పోయాడు.\nవిజయ ఇంటికి తిరిగి వచ్చి తనతో ఉంగరం పోయిన మాట చెప్పబోయేసరికి విజయవర్మ అడ్డం వచ్చి, \" ఇది క్షమించ రాని నేరం. నాకా ఉంగరం ప్రాణంతో సమానమైనది. నేను నీతో ఇంకో విషయం మాట్లాడాలి. నిన్ను పెళ్ళాడగోరి మహే శుడు అనే యువకుడు నా దగ్గిరికి వచ్చాడు. నీకు అతను తెలుసా?\" అని అడిగాడు.\nతెలుసునన్నది విజయ.\n“నీకు అతనంటే ఇష్టమా?” అని విజయవర్మ మళ్ళీ అడిగాడు.\n\"అవును, నాన్నా.\" అన్నది విజయ.\n\"నీ దురదృష్టం ! నా కూతురికి అతను తగినవాడుగా కనిపించలేదు. అతను నిన్ను చేసుకోవటానికి వీలులేదని చెప్పి పంపేశాను.\nనువు నా కిష్టమైన ఉంగరాన్ని పారేశావు. నేను నీ కిష్టమైన వాణ్ణి పంపేశాను. నా ఉంగ రాన్ని ఎవరు తెస్తే వాడికి నిన్ను ఇచ్చి పెళ్ళి చేస్తానని చాటింపు వేయించబోతు న్నాను.\" అన్నాడు విజయవర్మ.\nచాటింపు వినగానే ఎక్కడెక్కడి యువ కులూ వచ్చి, విజయ పారేసుకున్న ఉంగరం కోసం నదిని కెలికి కెలికి వదిలి పెట్టారు. కాని ఉంగరం మటుకు దొరకలేదు.\nవిజయ పెళ్ళాడగోరిన మహేశుడు మాత్రం ఈ పోటీలో పాల్గొనలేదు. విజ యను తన కివ్వనని విజయవర్మ అన్న క్షణం నుంచీ అతనికి విరక్తి కలిగింది. అతను నదీతీరాన అరణ్యాలలో చెట్లమధ్య ఒంటరిగా కాలం వెళ్ళ బుచ్చేవాడు.\nఒకనాడు అతను నది అవతలి ఒడ్డున వేటాడుదామని విల్లూ బాణాలూ తీసుకుని నది దిగువకు వెళ్ళాడు. తలవని తలంపుగా అతనికి ఇవతలి ఒడ్డున ఒక లేడి కనిపిం చింది. అతను బాణం ఒకటి తీసి ఎక్కు పెట్ట, గురి చూసి వదిలాడు. అదే సమ\nయంలో ఒక పెద్ద చేప నీటి మీదికి ఎగిరింది. మహేశుడి బాణం ఆ చేపలో గుచ్చుకున్నది. చేప పెద్ద చప్పుడుతో నీటిలో పడింది.\nఆ చప్పుడుకు లేడి తల ఎత్తి మహేశుణ్ణి చూసి, చెట్లలో అదృశ్యమయింది.\n\"లేడిని కొట్టాలనుకుంటే చేప దొరికింది,” అనుకుని మహేశుడు ఆ చేపను నీటిలో నుంచి తీసి ఇంటికి పట్టుకుపోయాడు.\nఅతని తల్లి ఆ చేపను తరగగానే, దాని పొట్టలో ఉంగరం కనిపించింది. అదే విజయ పోగొట్టుకున్న ఉంగరం. చేప మింగిన కారణం చేతనే అది ఎవరికీ దొరక లేదు.\nమహేశుడు ఆ ఉంగరాన్ని మర్నాడు రాజుకు సమర్పించాడు. విజయవర్మకు మహేశుడంటే ఇష్టం లేకపోయినా అన్న మాట నిలబెట్టుకునేటందుకు అతనికి విజయ నిచ్చి పెళ్ళి చేశాడు.\nఅదృష్టం విజయది. ఆమె ఉంగరాన్ని పోగొట్టుకోకపోతే తాను కోరినవాణ్ణి ఎన్నటికీ పెళ్ళాడేది కాదు.",
            "book_page_end": 36
        },
        {
            "title": "నోటిముందు కూడు",
            "book_page_start": 37,
            "pdf_page_start": 43,
            "pdf_page_end": 44,
            "author": "సి. గోవిందాచారి",
            "genre": "భూత కథ",
            "moral": "భూతాలు ఇచ్చే సౌఖ్యాలు తాత్కాలికం. భ్రమల నుంచి బయటపడి వాస్తవాన్ని గుర్తించాలి.",
            "keywords": [
                "బ్రాహ్మణుడు",
                "హరికథ",
                "దారి తప్పడం",
                "భూతాలు",
                "సంధ్యవార్చడం"
            ],
            "characters": [
                "బ్రాహ్మణుడు",
                "ఇంటి యజమానులు",
                "భూతాలు/పిశాచాలు"
            ],
            "locations": [
                "గ్రామం",
                "పాడుబడిన భవంతి"
            ],
            "content": "ఒక గ్రామంలో ఒక బ్రాహ్మణుడు ఉండే వాడు. హరికథలు చెప్పటంలో ఆయన చాలా ప్రసిద్ధుడు. అందుచేత ఆయనను దూరగ్రామాల వాళ్ళు కూడా పిలుస్తూ ఉండేవారు.\nఒకనాడు ఈ బ్రాహ్మడికి పదిమైళ్ళ దూరాన ఉన్న గ్రామం నుంచి పిలుపు వచ్చింది. ఆ రాత్రి ఆ వూళ్ళో ఆయనను హరికథ చెప్పమన్నారు. చీకటి పడే వేళకు చేరేటట్టుగా అతను ఇంటి నుంచి బయలు దేరాడు. అయితే తలవని తలంపుగా మేఘాలు కమ్మి, ఆకాశం మూసుకు పోయి, ఒక గంట ముందుగానే చీకటి పడి పోయింది. మరి కాస్సేపటికి వర్షం ముంచు, కొచ్చింది.\nఆ అంధకారంలో ఆ బ్రాహ్మడికి దారి ఏ మాత్రమూ తెలియలేదు. ఆయన గమ్య స్థానం చేరే ఆశ వదులుకుని, పక్క\nగ్రామంలో ఎరిగిన వాళ్ళ ఇంట ఆ రాత్రి గడప నిశ్చయించుకుని, ముందుకుసాగాడు.\nకాని ఎంత దూరం నడిచినా పక్క గ్రామం జాడ కనిపించలేదు. తాను దారి తప్పానని ఆయన గ్రహించాడు. ఎటు వెళ్ళాలో, ఆ రాత్రి ఎలా గడపాలో ఆయ సకు ఏమీ పాలుపోలేదు. ఆయన ఆందోళ నతో చుట్టూ కలయ జూశాడు. ఒక దిక్కుగా దీపం కాంతి కనబడింది.\nబ్రాహ్మడు ఆ కాంతికేసి వెళ్లి, ఒక ఇల్లుచేరు కున్నాడు. చాలాసేపు తట్టిన మీదట ఇంటి వాడు తలుపు తెరిచి, \"బాగా తడిసి పోయి నట్టున్నారే? లోపలికి రండి,\" అన్నాడు.\nబ్రాహ్మడు లోపలికి వెళ్ళాడు. ఇల్లు చూస్తే పాతకాలపు భవంతి లాగున్నది. ద్వార బంధాలకు నగిషీలు చెక్కి ఉన్నాయి. అయితే ఆ ఇంట్లో ఉన్న భార్యాభర్తలు చాలా సామాన్యుల లాగే ఉన్నారు.\nఇంటివాడు బ్రాహ్మడి ఆలోచన గ్రహించి, \" ఇల్లు గొప్పదే గానీండి, ఇందులో ఎవరూ ఉండరు. అందుకే ఇది మాకు అద్దె లేకుండా దొరికింది. చూడండి, బాబూ. మేం పడుకుని నిద్ర పోబోతున్నాం. మీరు మేడ మీది గదికి వెళ్లి, మీ తడి బట్టలు పిండి ఆరేసుకుని, అక్కడే ఈ రాత్రికి పడుకోవచ్చు.\" అన్నాడు.\nబ్రాహ్మడు పైకి వెళ్లి, తాను కట్టుకున్న బట్టలు ఆరేసుకుని, తన జింకచర్మం సంచీలో నుంచి పొడి బట్ట తీసి కట్టుకుని, మంచం మీద నడుము వాల్చాడు. ఇప్పు డాయనకు వెచ్చగా ఉండటం చేత కొంచెం నిద్రమత్తు వచ్చింది. కాని కాస్సేపటికల్లా ఆయన ఆకలితో లేచాడు. దిగువ ఏదో సందడి వినిపించింది. వంటకాల వాసన కూడా వచ్చి, బ్రాహ్మడి ఆకలిని మరింత రెచ్చ గొట్టింది.\nఇంటి నిండా జనం ఉన్నట్టున్నారు. మొహమోట పడక కిందికి వెళ్ళి, వారితో పాటు తాను కూడా భోజనం చెయ్యాలని\nబ్రాహ్మడు అనుకుంటూ ఉండగా, ఎవరో మెట్ల కిందికి వచ్చి, \"ఏమయ్యోవ్, వల్లన్నా, భోజనానికి దిగిరా!\" అని కేక పెట్టారు.\nబ్రాహ్మడి పేరు వల్లన్న కాదు. కాక పోయినా ఆయన గబగబా మెట్లు దిగి కిందికి వెళ్ళాడు. కింద పెద్ద సావట్లో ఆడవాళ్ళూ, మగవాళ్ళూ అటూ ఇటూ తిరుగుతున్నారు. ఒక పక్కగా విస్తళ్ళు వేశారు. వడ్డన జరుగుతున్నది. కొందరు వచ్చి విస్తళ్ళ ముందు కూర్చుంటున్నారు.\nబ్రాహ్మడు కూడా ఒక విస్తరి ముందు కూచున్నాడు. ఆయనకు తాను సంధ్య వార్చలేదన్నది గుర్తుకు వచ్చింది. క్లుప్తంగా సంధ్య వార్చుదామని ఆయన చేతిలోకి ఇన్ని నీళ్ళు తీసుకుని, 'ఉత్తిష్ఠంతు భూత పిశాచాః \" అని ఆ నీటిని ముందుకు చల్లాడు.\nమరుక్షణం జనమంతా మాయమయారు. విస్తళ్ళూ, వంటకాలూ, సమస్తమూ మాయ మయాయి. ఒక పాడుపడిన చీకటి కొంపలో బ్రాహ్మడు బిక్కుబిక్కుమంటూ ఒంటరిగా మిగిలిపోయాడు.",
            "book_page_end": 38
        },
        {
            "title": "పట్టుబడని దొంగలు",
            "book_page_start": 45,
            "pdf_page_start": 45,
            "pdf_page_end": 46,
            "author": "పి. జగన్మోహన్",
            "genre": "హాస్యం/జానపద కథ",
            "moral": "దొంగతనం ఎంత తెలివిగా చేసినా అది నేరమే. ఇతరుల భయాలు, బలహీనతలు ఉపయోగించుకుని సమస్య నుంచి తప్పించుకోవచ్చు.",
            "keywords": [
                "దొంగలు",
                "రంగడు",
                "రాముడు",
                "శివాలయం",
                "పూజారి"
            ],
            "characters": [
                "రంగడు (దొంగ)",
                "రాముడు (అనుచరుడు)",
                "శివాలయం నౌకరు",
                "పూజారి"
            ],
            "locations": [
                "గ్రామం",
                "శివాలయం",
                "శ్మశానం"
            ],
            "content": "ఒక గ్రామంలో ఇద్దరు దొంగ వెధవలు ఉండేవాళ్ళు. వాళ్ళు తాము ఉండే గ్రామంలో ఎన్నడూ దొంగతనాలు చేసే వారు కారు; దొంగతనం చెయ్యదలచి నప్పుడు సమీపంలో ఉండే ఏ గ్రామానికో వెళ్ళేవారు. ఆ ఇద్దరి లోనూ ఒకడు రంగడు అనేవాడు. వాడు దొంగతనంలో సిద్ధహస్తుడు. రెండోవాడు రాముడు వాడి అనుచరుడు.\nఒకరాత్రి వాళ్ళు పొరుగూళ్ళో గొర్రెను దొంగిలించటానికని బయలు దేరారు. రాత్రి బాగా పొద్దు పోయి వాళ్ళు గ్రామం చివర, శ్మశానం పక్కగా ఉన్న శివాలయం చేరు కున్నారు. రంగడు రాముణ్ణి ధ్వజస్తంభం దిమ్మె చాటున కూర్చుని ఉండమని చెప్పి, తాను గొర్రెను తేబోయాడు.\nచీకటిరాత్రి. అంతటా నిశ్శబ్ధంగా ఉంది. రాముడు తన వెంట వేరుశనగకాయలు\nతెచ్చుకున్నాడు. ఊరికే కూర్చోవటం విసుగెత్తి, వాడు మూటవిప్పి, వేరుశనగ డిప్పలు పంటితో కొరికి, పప్పులు తినసాగాడు.\nమండపం మీద పడుకుని నిద్రపోతున్న శివాలయం నౌకరు అకస్మాత్తుగా మేలుకుని కటకట మన్న శబ్దం విన్నాడు. శ్మశానంలో రాత్రిపూట దయ్యాలు తిరుగుతాయని వాడు విన్నాడు. కాని అవి శ్మశానంలోనే ఉంటా యనీ, పాతిపెట్టిన శవాలను పీక్కుతింటా యనీ వాడి నమ్మకం. ఆ దయ్యాలు తిన్నగా గుడిలోకే వచ్చి ఎముకలను కొరుకుతాయని వాడు కలలో కూడా ఊహించలేదు.\nఆలయంలోకి దయ్యాలు వస్తే వాటిని వెళ్ళగొట్టే పని పూజారిది. అలా అనుకుని ఆలయం నౌకరు మండపం దిగి పూజారి ఇంటికి వెళ్ళి, తలుపు తట్టి, పూజారిని లేపి, \"ఏం, స్వామీ! శ్మశానంలో దయ్యాలు శవాలను తెచ్చి గుళ్ళోనే తింటున్నాయి.\nవచ్చి వాటిని తోలెయ్యండి. లేకపోతే గుడికి అప్రతిష్ఠ !\" అన్నాడు.\nపూజారి స్థూలకాయుడు. ఆయనకు కీళ్ళవాతం ఉన్నది. వాతపు నొప్పులు రాత్రి పూట మరీ జాస్తిగా ఉంటాయి. కాలు తీసి కాలు పెట్టటానికి ప్రాణం పోయినంత పని అవుతుంది. “నేను అడుగు కూడా నడవ లేను. ఎలాగురా?\" అన్నాడు పూజారి.\n\"తమరు రాక తప్పదు. నడవలేకపోతే నా భుజాలమీద ఎక్కి కూర్చోండి. నేను తీసుకు పోతాను,” అన్నాడు నౌకరు.\nవిధిలేక పూజారి ఆలయం నౌకరు భుజాలమీద ఎక్కి బయలుదేరాడు.\nఈ లోపుగా రాముడు వేరుశనక్కా యలు తినటం పూర్తి చేసి, ఎవరో వొస్తున్న అలికిడివిని, ధ్వజస్తంభం పక్కనుంచి తొంగిచూశాడు. ఎవరో మనిషి తన భుజాల మీద ఏదో లావుపాటిదాన్ని మోసుకువొస్తూ ఉండటం వాడికి కనిపించింది.\nఆ వచ్చేది రంగడే అనుకుని రాముడు, \"బాగా బలిసినదేనా?\" అని అడిగాడు.\nఈ మాట వినగానే ఆలయం నౌకరు పై ప్రాణాలు పైనే పోయినంత పని అయింది. వాడు పూజారిని చప్పున కింద పారేసి, కాలి సత్తువ కొద్దీ పారిపోయాడు.\nపూజారికి కూడా కీళ్ళ నొప్పులు అంతగా తెలిసినట్టు లేదు. ఆయన శరవేగంతో వెళ్ళి తన ఇంట్లోపడి, తలుపులు బిడా యించేసుకున్నాడు.\nతరవాత కొంచెం సేపటికి రంగడు ఒక చిన్న గొర్రెను తీసుకువచ్చి \"రా, పోదాం!\" అని రాముణ్ణి పిలిచాడు.\nఇద్దరూ చీకట్లోనే తమ గ్రామానికి వెళ్ళి పోయారు.\nమర్నాడు ఉదయం ఆలయం నౌకరు ఊడుస్తూ, ధ్వజ స్తంభం వెనక వేరు శనగ డిప్పలు చూశాడు. వాడు కిందటి రాత్రి విన్న కట కట శబ్దాలు ఏమిటో వాడికి అర్థమయింది. వాడు ఆ సంగతి పూజారికి తప్ప ఇంకెవరికీ చెప్పలేదు. ఆ రహస్యం పూజారికీ, నౌకరుకూ తప్ప మూడోవాడికి తెలియదు.",
            "book_page_end": 46
        },
        {
            "title": "తెలివిగలఆడది",
            "book_page_start": 47,
            "pdf_page_start": 47,
            "pdf_page_end": 49,
            "author": "కాళ్ళ గోవిందరావు",
            "genre": "తెలివి కథ",
            "moral": "తెలివిగా వ్యవహరిస్తే, కష్ట సమయంలోనూ విజయం సాధించవచ్చు. దురాశ దొంగలను పట్టిస్తుంది.",
            "keywords": [
                "పూర్ణమ్మ",
                "దొంగ",
                "తెలివి",
                "బహుమానం",
                "గ్రామాధికారి"
            ],
            "characters": [
                "పూర్ణమ్మ",
                "దొంగ",
                "గ్రామాధికారి"
            ],
            "locations": [
                "గ్రామం"
            ],
            "content": "ఒకగ్రామంలో పూర్ణమ్మ అనే వయసు మళ్ళిన విధవరాలు, తన ఇంటి ముందు అరుగు మీదనే చిన్న దుకాణం పెట్టుకుని, ఒంటరిగా జీవిస్తూ ఉండేది. ఆమె పేదగానే బతుకుతున్నప్పటికీ, ఆమె పెట్టెలో కొన్ని బంగారు నగలూ, కొంత ధనమూ చేరిందని ఊళ్ళో పుకారు ఉండేది. ఆ మాట నిజమే కూడానూ.\nకొంతకాలంగా చుట్టుపక్కల గ్రామా లలో దొంగతనాలు జరుగుతూ వచ్చాయి. చివరకు పూర్ణమ్మ ఉండే గ్రామంలో కూడా రెండు మూడు చిన్నా పెద్ద దొంగ తనాలు జరిగాయి.\nఊళ్ళో అలజడి రేగింది. దొంగను పట్ట టానికి ఊళ్లోని యువకులు నడుములు బిగించారు. గ్రామాధికారి దొంగను పట్టిన వారికి మంచి బహుమానం ఇస్తానని ప్రక టించాడు. పొరుగూరి వాడైన దొంగకు\nఈ విషయాలు చూచాయగానైనా తెలియ రాలేదు.\nదొంగలు తన ఇంటికే వస్తే ఏం చెయ్యాలా అని పూర్ణమ్మ దీర్ఘంగా ఆలోచించి, ఒక నిర్ణయానికి వచ్చింది. తన ఉపాయం పారి, దొంగను పట్టుకుంటే గ్రామాధికారి ప్రక టించిన బహుమానం తానే పొందవచ్చునని కూడా ఆమె అనుకున్నది. అందు చేత, ఊళ్ళో అందరూ దొంగలు తమ ఇళ్ళకు వస్తారేమోనని భయపడుతుంటే, పూర్ణమ్మ మాత్రం దొంగల కోసం ఆత్రంగా ఎదురు చూడసాగింది.\nఒక రాత్రి దొంగవాడు పూర్ణమ్మ ఇంటికి రానే వచ్చాడు. పూర్ణమ్మ మేలుకునే * ఉన్నది. దొంగ ఇల్లు ప్రవేశించిన అలికిడి వినగానే ఆమె, \" నువేనా, నాయనా?” అన్నది చిన్నగా. దొంగ దిగ్భ్రాంతుడై మాట్లాడలేక చూస్తూ వూరుకున్నాడు.\n\" నీ డబ్బు పట్టుకుపోతావా? ఈ ఫాటి కది రెట్టింపు అయి ఉంటుంది. చూసి ఎంచుకో,” అన్నది పూర్ణమ్మ మళ్ళీ.\nదొంగకు ఆమె ఏమి మట్లాడుతున్నదీ అర్థంకాలేదు. ఒకవేళ ఆమె వెర్రిమనిషేమో ననుకున్నాడు.\nపూర్ణమ్మ మంచం మీదినుంచి లేచి, \"నువు నిన్న వచ్చిన వాడివి కావా ఏమిటి? అతగాడు నా పె ట్టెరహస్యం అందరికీ చెప్పేస్తున్నాడు కాబోలు. ఇలా అయితే గ్రామ పెద్దలు నన్ను బతకనివ్వరు!\" అంటూ దీపం వెలిగించింది.\nఒక క్షణంపాటు దొంగకు పారిపోవాలని పించింది, కాని ఆమెవల్ల తనకు ప్రమాదం లేదనుకునీ, ఆమె మాటలకు అర్థం ఏమిటో\nతెలుసుకోవాలనుకునీ వాడు కదలామెదలక ఉండిపోయాడు.\nదీపం వెలుతురులో దొంగను చూసి పూర్ణమ్మ. \" ఇంకేం? నువు మామూలు దొంగవు కావు. నీకు నా పెట్టె రహస్యం వాడే చెప్పి ఉంటాడు.\" అన్నది.\n\"నా కెవరూ చెప్పలేదు. ఏమిటి దాని రహస్యం?\" అన్నాడు దొంగ.\n\" చూపిస్తానుండు,\" అంటూ పూర్ణమ్మ తన కొయ్యపెట్టె తెరిచి, అందులో ఉన్న నగలూ, డబ్బూ పైకి తీసి లెక్కపెట్టి, \"చూశావా, నిన్న మా దొంగ ఇందులో పెట్టిన దంతా రెట్టింపు అయింది. ఈ రాత్రి వచ్చి తీసుకు పోతానన్నాడు. ఎందు చేతనో రాలేదు. నువే వాడనుకుని నా పెట్టెరహస్యం\nకాస్తా బయట పెట్టేశాను. ఒకరికి ఇద్దరు దొంగలు ఇంటికి వచ్చిపోతూ ఉంటే అధి కార్లకు తప్పక తెలుస్తుంది. నన్ను కొరత వేస్తారు. నాయనా, నీకు పుణ్యం ఉంటుంది. నువు ఈ మాట ఎక్కడా చెప్పక, నీ దారిన నువు వెళ్ళు. నా పెట్టె ధర్మమా అని ఆ దొంగ చిన్న చిన్న దొంగతనాలతోనే సుఖంగా బతక గలుగుతున్నాడు. నాకూ తృణమో, పణమో గిట్టుతున్నది. అందు చేత నా రహస్యం కాపాడు,” అన్నది.\nదొంగకు ఆశపుట్టింది. వాడు పూర్ణమ్మతో, \" చూడు, పిన్నమ్మా ! నా సొమ్ము కూడా రెట్టింపు చేసి పెట్టావంటే నీరుణం ఉంచు కోను. నీ రహస్యం నేను ప్రాణంతో సమంగా కాపాడతాను. రేపు రాత్రి వచ్చి నేను పోగు చేసినదంతా తెచ్చి నీ పెట్టెలో పెడతాను. దాన్ని రెట్టింపు చేసిపెట్టు. నీకు ఏ ప్రమా దమూ రాకుండా నేను చూస్తాను. కాదనకు!\" అని ప్రాధేయపడ్డాడు.\n\"ఏమో, నాయనా ! నువు ఈ వూరి వాడివైనా కావు. ఊళ్ళోవాళ్ళు దొంగలను\nపట్టటానికి విశ్వప్రయత్నాలు చేస్తున్నారు. కాదు కూడదంటున్నావు గనక, నా పెట్టెను ఒక్కసారి ఉపయోగించుకోనిస్తాను. ఆ తర వాత నువ్వెవరో, నేనెవరో! తెలిసిందా? రేపు రాత్రి ఈ వేళకే రా!'' అన్నది పూర్ణమ్మ.\nదొంగ వెళ్ళిపోయాడు.\nతెల్లవారగానే పూర్ణమ్మ గ్రామాధికారికి సంగతంతా తెలిపి, దొంగను తన ఇంట సొత్తుతోసహా పట్టుకునే ఏర్పాట్లు చేసుకో మన్నది.\nఆ దొంగ ఆశాపాతకుడై తాను చాలా కాలంగా ఎన్నోచోట్ల దోచిన నగలూ, నగదూ యావత్తూ తెచ్చి, అర్ధరాత్రివేళ పూర్ణమ్మ ఇంట ప్రవేశించి దొరికిపోయాడు.\nమర్నాడు గ్రామాధికారి దొంగ వద్ద దొరికిన సొత్తంతా జాబితావేసి, ఎవరెవరు ఏ మేమి పోగొట్టుకున్నారో విచారించి, ఎవరి సొమ్ము వారికి తిరిగి ఇప్పించేసి, పూర్ణమ్మకు మంచి బహుమతి ఇప్పించాడు.\nఆ దొంగకు ఖైదు శిక్ష పడినాక ఆ చుట్టు పక్కల దొంగతనాలు నిలిచిపోయాయి.",
            "book_page_end": 49
        },
        {
            "title": "మూడుగండాలు",
            "book_page_start": 45,
            "pdf_page_start": 51,
            "pdf_page_end": 54,
            "author": "హెచ్. బలరామయ్య",
            "genre": "హాస్యం/సాహసం",
            "moral": "సమస్య వచ్చినప్పుడు తెలివిగా ఆలోచించాలి. ప్రతీకారం తీర్చుకునేటప్పుడు సరైన ఉపాయం వాడాలి.",
            "keywords": [
                "మజ్జిగ బుల్లాడు",
                "ముసలిది",
                "గోతం",
                "ప్రతీకారం",
                "తెలివి"
            ],
            "characters": [
                "మజ్జిగ బుల్లాడు",
                "వీరన్న (బండివాడు)",
                "ముసలిముండ",
                "సైనికుడు",
                "దొంగ"
            ],
            "locations": [
                "గ్రామం",
                "సంత",
                "చింతతోపు"
            ],
            "content": "ఒక గ్రామంలో ఒక కామందు కింద ఒక\nపేద పాలేరు పని చేసేవాడు. ఆ పాలేరుకు\nఒక కొడుకుండేవాడు. వాడు చాలా చలాకీ\nఅయిన కుర్రవాడు. కామందు ప్రతి శుక్ర\nవారమూ వెన్న చిలికిన మజ్జిగను ఆ కుర్ర\nవాడికి ఇప్పిస్తూ ఉండేవాడు. వాడు దాన్ని\nశుక్రవారం సంతకు తీసుకు పోయి అమ్మి,\nడబ్బు చేసుకుంటూ ఉండేవాడు. ఆ కారణం\nచేత అందరూ వాళ్లో 'మజ్జిగ బుల్లాడు'\nఅని పిలుస్తుండేవారు.\nప్రతి శుక్రవారమూ వీరన్న అనేవాడు\nసంతకు బండి తోలుకుపోయేవాడు. మజ్జిగ\nబుల్లాడు ఆ బండిలోనే తన మజ్జిగ కుండతో\nసంతకు వెళ్ళి, మళ్ళీ అందులోనే తిరిగి\nవస్తూండేవాడు.\nఒకనాడు వాడు సంతలో మజ్జిగ అమ్ము\nతూండగా ఒక పొడుగాటి ముసలిముండ\nవచ్చి, మజ్జిగ పొయ్యమన్నది.\n\" లోటా ఒక డబ్బు. అర లోటా అర\nడబ్బు. ఎంతకు పొయ్య మ న్నావు?\"\nఅన్నాడు బుల్లాడు.\n\"డబ్బూ లేదు, డుబ్బూ లేదు. ఊరికే\nపొయ్యి!\" అన్నది ముసలిముండ.\n\" ఈ బేరాలు మన దగ్గిర కాదు! నడు,\nనడు!\" అన్నాడు బుల్లాడు.\nముసలిది దగ్గిరికి వచ్చి చల్ల కుండ మీద\nచెయ్యి వేయబోయింది. బుల్లాడు చల్ల గరి\nటతో దాని చేతి మీద గట్టిగా ఒకటి పెట్టాడు.\nముసలిది వెళ్లిపోయింది.\nసాయంత్రాని కల్లా మజ్జిగ పూర్తిగా\nఅమ్ముడయింది. బుల్లాడు కుండా, గరిటా\nవీరన్న బండిలో పెట్టి, \" నేను కాస్త ఊరు\nచుట్ట, నడిచి ఇంటికి వస్తాలే, \" అని బండిని\nపంపాడు. బండి వెళ్ళిపోయింది.\nబుల్లాడు కొంతసేపు ఊరు చుట్ట బెట్టి,\nఇంటి దారి పట్టాడు. కొంతదూరం వెళ్లాక\nతన వెనక ఎవరో వస్తున్నట్టు వాడికి అడు\nగుల చప్పుడు వినిపించింది. వాడు వెనక్కు\nతిరిగి చూసేటంతలో ముసలిది వాడి నెత్తిన\nఒక గోతం కప్పి, వాడితో సహా ఆ గోతాన్ని\nఅవలీలగా తల కిందులు చేసి, దాని\nమూతికి తాడు కట్టింది.\nఅంతలోనే ముసలిదానికి ఒక మాట\nగుర్తు వచ్చింది. బస్తీలో పెద్దింటి వంట\nలక్క ఊరగాయ పెడతానన్నది. ఆ మాట\nగుర్తు రాగానే ముసలిది, ఆ గోతాన్ని ఆ కాలి\nబాట పక్కన వదిలి, తిరిగి పట్టణానికి\nవెళ్ళింది.\nబుల్లాడు గోతంలో మడతబడి యిబ్బం\nదిలో ఉన్నాడు. కాని వాడి బుర్ర-\nచురుకుగానే పని చేస్తున్నది. కొంత సేపటికి\nఎవరో ఈలపాట పాడుతూ అటుగా రావటం\nవాడికి వినిపించింది. వాడు, \"అయ్యా, నన్ను\nవిడిపించి పుణ్యం కట్టుకోండి! అని\nఅరిచాడు.\n\"\nఆ మనిషి గోతం మూతి విప్పి బుల్లాణ్ణి\nబయటికి తీశాడు. ఆ మనిషి ఒక సైని\nకుడు. అతను బుల్లాడి కథ అంతా విని\nముసలిదానికి బుద్ధి చెప్పాలనుకుని,\nగోతం నిండా ముళ్ళకంచె కొమ్మలూ,\nబరువు కోసం ఇంత మట్టి గోతంలో నింపి,\nతిరిగి మూతి కట్టాడు. తరవాత ఇద్దరూ\nఎవరి దారిన వారు వెళ్ళిపోయారు.\nకొంత సేపటికి ముసలిది వచ్చి, గోతం\nఎత్తుకుని ఇంటి దారి పట్టింది. గోతంలో\nఉన్న ముళ్ళు వీపులో గుచ్చుకున్నాయి.\n\"దొంగ వెధవా ! సూదులు పెట్టి పొడు\nస్తావా? నీ సంగతి చెబుతాలే!\" అంటూ\nముసలిది తన ఇల్లు చేరి, గోతం మూతి\nవిప్పి అందులో ఉన్నదంతా తన పక్క\nమీద కుమ్మరించింది. పక్కంతా\nపాడయింది.\nమళ్ళీ శుక్రవారం వచ్చింది. బుల్లాడు\nవీరన్న బండిలో సంతకు వెళ్ళి, మజ్జిగ\nమామూలుగానే అమ్ముకుని, ఈసారి వీరన్న\nబండిలోనే ఇంటికి బయలుదేరాడు. మధ్య\nదారిలో ఇరుసు సీల కాస్తా విరిగింది.\n.\" బస్తీకి వెళ్లి కమ్మరి చేత ఇంకో సీల\nచేయించుకు వస్తాను, \" అని వీరన్న వెనక్కు\nవెళ్ళాడు. బుల్లాడు బండీలో కూర్చోవ\nటంతో విసిగి, బండి దిగి అటూ ఇటూ\nపచార్లు చేయసాగాడు.\nముసలిది ఎటు నుంచో వచ్చి, వాడి\nనెత్తిన గోతం బోర్లించి, మళ్ళీ వాణ్ణి\nబంధించి, తన ఇంటికి బయలుదేరింది.\nమధ్య దారిలో దాని కొక ఆలోచన\nవచ్చింది. అది వచ్చిన దారిలో ఒక కాయ\nగూరల తోట ఉన్నది. దాని చుట్టూ కంచె\nఉన్నది గాని, దానిలో మనిషి దూరే\nసందున్నది. ఈ వేళప్పుడు ఎవరూ చూడరు.\nఅక్కడికి వెళ్ళి కాస్త కూర దొంగిలింతా\nమనుకుని, ముసలిది గోతాన్ని అక్కడే\nవదిలి వెళ్ళింది.\nఅ టు గా ఎవరన్నా వస్తారేమోనని\nచూస్తున్న బుల్లాడికి ఎవరో పిల్లిలాగా\nనడుస్తూ వొస్తున్నట్టు అనిపించింది.\nఆ మనిషి దగ్గిరిగా వచ్చినట్టు తోచగానే\nవాడు, \" అయ్యా, రక్షించండి.\" అని\nమెల్లిగా అన్నాడు.\nఆ వచ్చిన మనిషి దొంగ. వాడు గోతాం\nమూతి విప్పి, బుల్లాణ్ణి విడిపించి, సంగతి\nతెలుసుకున్నాడు. ముసలిదానికి శాస్తి\nచెయ్యాలని ఆ దొంగ గోతాంనిండా చిన్న\nచిన్న రాళ్లూ, తడి మట్టి కలిపి పెట్టి, తిరిగి\nగోతాం మూతి కట్టేశాడు. తరువాత ఇద్దరూ\nఎవరి దారిన వాళ్ళు వెళ్ళారు.\nముసలిది కూరలు దొంగిలించి వచ్చి,\nగోతాం వీపుకు ఎత్తుకుని, \" నీ మోచేతులూ,\nమోకాళ్ళూ తెగ పొడుస్తున్నాఏంరా !\"\nఅన్నది. ఆ మూట విప్పి, పక్కమీద\nకుమ్మరించాక తాను మళ్ళా మోస\nపోయినట్టు ముసలిదానికి తెలియవచ్చింది.\nమరొక శుక్రవారం వచ్చింది. ఈసారి\nవీరన్న కాస్త ఎండ ఉండగానే ఇంటికి\nబయలుదేరాడు. బుల్లాడు కూడా తగిన\nజాగ్రత్త మీదే ఉండి, ముసలి దాని చెయ్యి\nతాకితే పొడవటానికి చాకు కూడా వెంట\nతెచ్చుకున్నాడు.\nతిరుగు ప్రయాణం కొంత దూరం సాగిన\nతరువాత వీరన్న చింతతోపు దగ్గర బండి\nఆపి, \"ఒరే, చింత గుల్లలు ఏరుకొద్దాం!\"\nఅన్నాడు.\nఇంకా చీకటి పడలేదు గనకనూ, తన\nవద్ద చాకు ఉన్నది గనకనూ బుల్లాడు\nభయపడలేదు.\nఇద్దరూ చింతతోపులో చెరొక పక్కగానూ\nప్రవేశించి చింతగుల్లలు ఏరసాగారు.\nముసలిది ఏ చెట్టు చాటునో ఉండి, బుల్లాడి\nనోటి మీద చెయ్యి పెట్టి, అరవకుండా\nవాడి నోట గుడ్డ కుక్కి, గోతంలో బిగించి,\nతిన్నగా ఇంటికి మోసుకు పోయింది.\nఆమె ఆగోతాన్ని ఒక పక్క పెట్టి, కత్తి\nతీసి దాన్ని రాతి మీద నూరింది. ఇంతలో\nఆమెకు పొయిలో మంట తగ్గినట్టు కన\nబడింది. పోయి మీద ఉన్న కుండమీది\nమూత ఎత్తి చూస్తే నీరు ఇంకా మసులు\nపెట్టలేదు. త్వరగా చితుకులు వెయ్యకపోతే\nపొయిలో నిప్పు కాస్తా ఆరిపోయేటట్టున్నది.\nఇంట్లో చితుకులు లేవు. అందుచేత ముస\nలిది ఒక తాడు తీసుకుని, ఎండు పుల్లలు\nకట్టుకు రావటానికి గబ గబా వెళ్ళిపోయింది.\nతలుపు మూసిన చప్పుడు వింటూనే\nబుల్లాడు తన చాకు తీసి గోతం అడుగున\nఉన్న కుట్లు కోసి బయటికి వచ్చాడు.\nవాడు చుట్టూ కలయజూస్తే ముసలిదాని\nకుండలూ, పిడతలూ, దుత్తలూ, మూకుళ్లూ\nకనపడ్డాయి. బుల్లాడు గోతాం నిండా వాటిని\nనింపి, గోతాన్ని ఎప్పటి లాగా చేసి, తలుపు\nతెరుచుకుని, ముసలిదాని గుడిసెకు ఒక\nమూల నిప్పుపెట్టి, ఇంటిదారి పట్టాడు.\nఅంతలోనే ముసలిది తిరిగి వచ్చి,\nతలుపు గడియ పెట్టి, చితుకులు వేసి\nపొయిలో మంటచేసి గోతాం మూతి విప్పి,\n\"ఇప్పుడెక్కడికి పోతావురా?\" అంటూ,\nకత్తి సిద్ధంగా పట్టుకుని, గోతాన్ని కుమ్మ\nరించింది. అందులోని కుండ సామానంతా\nపెద్ద మోతతో కిందపడి పగిలింది. ఈ అడా\nవుడిలో ముసలిది తన గుడిసె అంటుకున్న\nసంగతి గమనించక, గమనించినాక బయ\nటికి రాలేక, ఆ గుడిసెతోనే కాలిపోయింది.",
            "book_page_end": 48
        },
        {
            "title": "మహాభారతం",
            "book_page_start": 49,
            "pdf_page_start": 55,
            "pdf_page_end": 62,
            "author": "చందమామ బృందం",
            "genre": "పౌరాణిక ధారావాహిక",
            "moral": "దురాశ మరియు అహంకారం ఎప్పుడూ బాధలనే తెస్తాయి. ధర్మం గెలుస్తుంది.",
            "keywords": [
                "దుర్యోధనుడు",
                "కర్ణుడు",
                "పాండవులు",
                "ప్రాయోపవేశం",
                "దుర్వాసమహాముని"
            ],
            "characters": [
                "దుర్యోధనుడు",
                "కర్ణుడు",
                "భీష్ముడు",
                "శకుని",
                "ధర్మరాజు",
                "భీముడు",
                "కృత్య",
                "దుర్వాస మహాముని"
            ],
            "locations": [
                "హస్తినాపురం",
                "ద్వైతవనం",
                "కామ్యకవనం",
                "పాతాళ లోకం"
            ],
            "content": "చావు తప్పి కన్ను లొట్ట పోయినట్టుగా అయి దుర్యోధనుడు తన వారి నందరినీ కలుసుకుని, దుర్భరమైన అవమానంతో కుంగిపోతూ, హస్తినాపురికి ప్రయాణమై, దారిలో ఒక చెరువు ఉండే చోట మజిలీ చేశాడు.\nయుద్ధరంగం నుంచి పారిపోయిన కర్ణుడు ఆ మజిలీలో తిరిగి దుర్యోధనుణ్ణి చేరుకుని, జరిగిన సంగతి ఎరగక, “దుర్యోధనా, నీ పరాక్రమం ఎటువంటి దనాలి! ఆ గంధ ర్వులను జయించి ఇంటికి తిరిగి పోతు న్నావా? వాళ్ళు ఉద్దండులు. వాళ్ళకు తట్టుకోలేక నేను వికర్ణుడి రధం మీద పారి పోయి, ఇంతసేపూ ఎక్కడో దాగి ఉండి, ఇప్పుడే వస్తున్నాను. నీ వంటి శూరుడు\nప్రపంచంలో మరొకడు ఉండడు,” అన్నాడు ఉత్సాహంగా.\nకర్ణుడు ఇలా మెచ్చుకునేసరికి దుర్యో ధనుడికి దుఃఖం. ఆగలేదు. అతను వణుకు తున్న గొంతుతో, జరిగినదంతా కర్ణుడికి చెప్పి, \" నేను యుద్ధంలో గెలిచినా కీర్తి వచ్చేది, చచ్చినా వీరస్వర్గం వచ్చేది. రెండూ జరగలేదు. రెంటికీ చెడ్డ రేవడ నైనాను. ఈ అవమానం మోసుకుని హస్తి నాపురానికి తిరిగి వెళ్ళలేను. నా తండ్రికీ, ద్రోణ కృపాశ్వత్థామలకూ నా మొహం చూపలేను: వాళ్ళతో జరిగినది చెప్పలేను. నా కసలు జీవితం మీద విరక్తి పుట్టింది. చచ్చిపోతాను. నే నిక్కడే ప్రాయోపవేశం చేస్తాను. మీ రందరూ హస్తినాపురానికి\nవెళ్ళి పొండి. దుశ్శాసనుడికి పట్టం కట్టి, మీ రందరూ ఉండి రాజ్యం ఏలించండి.\" అంటూ తమ్ముణ్ణి కౌగలించుకున్నాడు. ఇద్దరూ ఏడ్చారు.\nకర్ణుడు వారి ఏడుపు చూసి చిరాకు పడుతూ, \" మీ రిద్దరూ దేనికని శోకాలు పెడుతున్నారు? ఏడ్చిన కొద్దీ మరింత ఏడుపే గాని మనశ్శాంతి రాదు. పాండవులు నిన్ను విడిపించారని నువు ఎందుకు కుమిలి పోతున్నావు? నీ పౌరులుగా వారు నీకు సేవ చెయ్యటం వారి ధర్మం. ఇందులో అవమానం ఏమున్నది ? చచ్చిపోతానం టావు. ఈ మాట నీ సామంతులకు తెలిస్తే నిన్ను పిరికిపంద కింద జమ కట్టుతారు.\nపాండవుల కున్నదంతా నువు లాగేస్తే వాళ్ళు ప్రాయోపవేశం చేశారా? ఇలాటి వెర్రి ఆలోచనలు మానుకో,\" అన్నాడు.\nవెంటనే శకుని, \" నేను నీకు జూదంలో పాండవుల సర్వస్వమూ గెలిచి పెట్టినది అనుభవించక ప్రాయోపవేశం చేస్తానంటా వేమిటి?\" అన్నాడు.\nఎవరి మాటలూ దుర్యోధనుడి చెవికి ఎక్కలేదు. అతను దర్భలు పరుచుకుని, నారబట్టలు కట్టి, ప్రాయోపవేశం చేశాడు.\nదేవతలకు ఓడి పాతాళంలో నివాసం ఏర్పరచుకున్న దానవులకు దుర్యోధనుడి ప్రాయోపవేశ దీక్ష తెలిసింది. వారు దుర్యో ధనుణ్ణి తమ వద్దకు తెప్పించుకోవటానికి గాను అగ్ని చేసి, అధర్వవేద మంత్రాలు చదువుతూ, పాలతో హెూమం చేశారు.\nఅప్పుడు ఆ అగ్ని నుంచి కృత్య అనే శక్తి ఒకతె, ఆవులిస్తూ లేచి వచ్చి, దానవుల ముందు నిలబడి, \" నా వల్ల ఏమి కావాలి?” అని అడిగింది.\nభూలోకంలో దుర్యోధనుడు ప్రాయోప వేశం చేసి ఉన్నాడు. అతన్ని ఈ పాతా ళానికి తీసుకురా,\" అని దానవులు కృత్యతో అన్నారు. కృత్య దుర్యోధనుణ్ణి పాతాళ లోకానికి తెచ్చింది.\nదానవులు ఆ రాత్రి అంతా దుర్యోధనుణ్ణి తమ మధ్య ఉంచుకుని, కబుర్లు చెప్పి,\n\" నీ సామంతులు మహా శూరులు. నువు\nఉత్తమ క్షత్రియుడవు. క్షత్రియ ధర్మం\nవిడిచి, ప్రాయోపవేశం చేశావేమిటి? ఇందు\nవల్ల నీకు ఆత్మహత్య చేసుకున్న పాపం\nతప్ప ఇంకేమీ లభించదు. సుఖమూ కీర్తీ\nకూడా దక్కవు. నీ శత్రువులు మాత్రం\nఆనందిస్తారు. నిజం చెబుతున్నాము, విను.\nఈశ్వరుడి వరం పొంది, వజ్ర సమానమైన\nనీ శరీరం పై భాగాన్నీ, లోకమాత వరం\nపొంది, అందమైన నీ శరీరం దిగువ\nభాగాన్నీ మేమే సృష్టించాం. నువు సాధా\nరణ మానవుడివి కాదు, దేవతామూర్తివి.\nయుద్ధంలో నీ పక్షాన పోరాడి, నీ శత్రువు\nలను వధించబో యే వారందరూ మా అంశ\nలతో పుట్టినవారే. నీ స్నేహితుడు కర్ణుడు\nనరకాసురుడి అంశ గలవాడు. అందుచేత\nనువు విచారించకు,” అని అతని మనసుకు\nఊరట కలిగించి పంపేశారు. కృత్య అతన్ని\nతిరిగి భూలోకానికి తెచ్చి, దర్భశయ్య\nమీద పడుకోబెట్టి అదృశ్యమయింది.\nదుర్యోధనుడు నిద్ర లేచి, రాత్రి జరిగిన\nదంతా కల అనుకున్నాడు. దాన్ని గురించి\nఅతను ఎవరికీ చెప్పలేదు.\nఈసారి కర్ణుడు దుర్యోధనుడి మనసు\nతేలికగానే మార్చగలిగాడు. అతను తన\nపరివారాన్ని వెంట బెట్టుకుని, వైభవంగా\nహస్తినాపురానికి తిరిగి వెళ్ళాడు.\nనిండు సభలో భీష్ముడు దుర్యోధను\nడితో, \"వద్దంటే వినక, ఘోషయాత్ర\nవెళ్ళి, పరాభవం పొందావు. ధర్మరాజు\nనీ మానం కాపాడి, నీ పట్ల ఉదారంగా\nప్రవర్తించాడు. కర్ణుడి మాటలు నమ్మి\nనువు అలాటి వాడితో వైరం పెట్టుకున్నావు.\nనువు స్నేహితుడనుకునే కర్ణుడు, నిన్ను\nగంధర్వుల పాల పెట్టి, తాను యుద్ధరంగం\nనుంచి పారిపోయాడు. ఇప్పటికైనా\nపాండవులతో స్నేహం చేసుకుని, వంశాన్ని\nకాపాడు, \" అన్నాడు.\nదుర్యోధనుడు పకపకా నవ్వి, కర్ణ శకుని\nదుశ్శాసనులతో సభ నుంచి వెళ్ళిపోయాడు.\nభీష్ముడి మాటలు కర్ణుడికి తల వంపు కలి\nగించాయి. అతను దుర్యోధనుడితో, \"రాజా,\nనాకు సేన ఇయ్యి, భీమార్జున నకులసహ\nదేవులు నలుగురూ కలిసి జయించిన దేశా\nలన్నిటినీ నే నొక్కణ్ణి జయించి నీ కిస్తాను.\nఅప్పుడు ఈ ముసలి భీష్ముడు నన్నింత\nతేలికగా చూడడు.\" అన్నాడు. దుర్యోధ నుడు సమ్మతించాడు.\nకర్ణుడు సేనతో బయలుదేరి, మొట్ట మొదటగా ద్రుపదుష్టో ఓడించి, కప్పం\nపుచ్చుకున్నాడు. తరవాత అతను ఉత్త రంగా వెళ్ళి, అంగ, వంగ, కళింగ, మగథ,\nమత్స్య, కోసల మొదలైన దేశాల రాజులను\nఓడించి, అందరి పద్దా కప్పాలు పుచ్చు కున్నాడు. తరవాత కర్ణుడు దక్షిణ జైత్ర\nయాత్ర చేసి, చాలా రాజులను ఓడించాడు.\nకుండిననగర రాజైన రుక్మి లాటి వాళ్ళు\nకర్ణుడితో యుద్ధం చెయ్యక స్నేహం చేశారు.\nఇలా దిగ్విజయం చేసి, ధనంతో కర్ణుడు\nకొంత కాలానికి హస్తినాపురానికి తిరిగి\nవచ్చాడు,\nదుర్యోధనుడు కర్ణుణ్ణి అభినందించి,\n\"భీష్ముడూ, ద్రోణుడూ, బా హ్లి కు డూ\nమొదలైన వీరులు ఎందరుండి కూడా నువు\nచేసిన సహాయం నాకు చేయలేకపోయారు.\nఈ లోకంలో నీకు సమాను లెవరూ లేరు.\"\nఅన్నాడు.\nకర్ణుడు దిగ్విజయం చేశాడు గనక తాను\nకూడా రాజసూయం చేయాలని బుద్ధి\nపుట్టింది దుర్యోధనుడికి. అందుకు తగిన\nఏర్పాట్లన్నీ చేసి, ఋత్విజులను పిలిచి,\nతన చేత రాజసూయం చేయించమని అతను\nవారిని కోరాడు.\nకాని ఋత్విజులు అందుకు అభ్యంత\nరాలు చెబుతూ, \" పాండవులను జయించి\nగాని రాజసూయం చేయటానికి వీలులేదు.\nఅదీగాక, నీ తండ్రి బతికి ఉన్నాడు.\nఆయన బతికి ఉండగా నీకు చక్రవర్తి\nఅయే అర్హత లేదు. రాజసూయంతో సమాన\nమైనది వైష్ణవమనే మరొక యజ్ఞం ఉన్నది.\nకావాలంటే ఆ యజ్ఞం చెయ్యవచ్చు.”\nఅన్నారు.\nదుర్యోధనుడు ఈ మాట తన తమ్ము లకూ, కర్ణ శకునులకూ చెబితే, వాళ్ళు\nఋత్విజులు చెప్పినట్టే చెయ్యమని సలహా\nఇచ్చారు. యజ్ఞానికి కావలిసిన ఏర్పాట్లన్నీ\nజరిగాయి. నగరం వెలపల యజ్ఞశాల\nనిర్మించారు. ద్వైతవనంలో ఉన్న పాండ\nవులను యజ్ఞానికి ఆహ్వానించటానికి దుర్యో\nధనుడు దూతను పంపాడు.\nధర్మరాజు ఆ దూతతో, “దుర్యోధనుడు\nయజ్ఞం చెయ్యటం గొప్ప విషయం. మాకు\nకూడా వచ్చి యజ్ఞం చూడాలనే ఉన్నది\nగాని, మేమిప్పుడు హస్తినాపురానికి వస్తే\nమా వనవాస దీక్ష భంగమవుతుంది గనక,\nమేము రాలేము,\" అన్నాడు.\nఆ దూతతో భీముడు, \" మా అరణ్య\nవాసమూ, అజ్ఞాతవాసమూ పూర్తి అయాక\nమా ధర్మరాజు దుర్యోధన్సు, అతని\nతమ్ములనూ బలి పశువులుగా పెట్టి, శస్త్రా\nలతో గొప్ప యజ్ఞం చెయ్యబోతాడు.\nఆ యజ్ఞానికి నేను తప్పక వస్తానని దుర్యో\nధనుడితో చెప్పు,” అన్నాడు.\nదుర్యోధనుడి వైష్ణవయజ్ఞం విజయవం\nతంగా జరిగి. పూర్తి అయింది. కర్ణుడు\nదుర్యోధనుణ్ణి అభినందిస్తూ, \"వచ్చే\nయుద్ధంలో నేను పాండవులను చంపి,\nనీ చేత రాజసూయం చేస్తాను, చూస్తూ\nఉండు!\" అన్నాడు.\nఅక్కడ పాండవులు ద్వైతవనంలో చాలా కాలం ఉండటంచేత, వారు వేటాడిన కారణంగ మృగాల సంఖ్య బాగా క్షీణించి పోయింది. అందుచేత ధర్మరాజు తన తమ్ములతో సహా తిరిగి కామ్యకవనం చేరాడు. అక్కడ వారు పళ్లూ, కాయలూ, దుంపలూ వీరి చాలావరకు వాటితోనే పొట్ట పోసుకుంటూ కాలక్షేపం చేశారు.\nవాళ్ళ వనవాసం పదకొండేళ్ళు ముగి\nసింది. ధర్మ రాజుకు చాలా బాధగా\nఉండేది. తాను జూదం ఆడకుండా ఉంటే\nతనకూ, తన తమ్ముల కూ, ద్రౌపదికీ\nఈ దుర్భరమైన కష్టాలు రాకపోను!\nముందు రాబోయేది తలుచుకున్నా బాధ\nగానే ఉండేది. కర్ణుడు పాండవుల నందరినీ\nయుద్ధంలో చంపుతానని దుర్యోధనుడికి\nమాట ఇచ్చాడు. ఇలాటి మనోవేదనలతో\nధర్మరాజుకు రాత్రివేళ నిద్ర కూడా\nపట్టేదికాదు.\nపాండవులు కామ్యకవనంలో ఉండగా\nఒకసారి వ్యాసుడు వారిని చూడ వచ్చి,\nవారు కృశించి ఉండటం చూసి బాధపడి,\nవారికి ఉపశమనం కలిగే మాటలు చెప్పి,\nపదమూడేళ్ళ నియమమూ పూర్తి కాగానే\nపాండవులకు తిరిగి రాజ్యప్రాప్తి కలుగు\nతుందని ధైర్యం చెప్పి, వెళ్ళిపోయాడు.\nపాండవులు ఈ విధంగా అరణ్యంలో అల మటిస్తూ, ఉండగా, దుర్యోధనుడూ,\nకర్ణుడూ, శకునీ వారిని ఎలా బాధలకు గురి\nచేయాలా అని ఆలోచనలు చేస్తూ వచ్చారు.\nఆ సమయంలో దుర్వాసమహాముని,\nతన పదివేల మంది శిష్యులతో హస్తినా పురానికి వచ్చాడు. దుర్వాసుడు మహా\nకోపిష్టి. ఆయనకు జరిగే ఆతిథ్యంలో\nఏమాత్రం లోపం వచ్చినా శపించేస్తాడు.\nఅందుకని దుర్యోధనుడూ, అతని తమ్ములూ\nఆ మునికి అత్యంత భక్తి శ్రద్ధలతో సేవలు\nచేసి, వినయ విధేయతలతో నడుచుకున్నారు.\nదుర్యోధనుడికి దుర్వాసుడు అనేక\nరకాల పరీక్షలు పెట్టాడు.\n“ రాజా, నాకు ఆకలిగా ఉన్నది. వేగం\nభోజనం సిద్ధం చేయించు. స్నానం చేసి\nవస్తాను,\" అని దుర్వాసుడు వెళ్ళిపోయి,\nఎంతకూ వచ్చేవాడు కాడు. ఆలస్యంగా\nవచ్చి, \"ఆకలి లేదు,\" అనేవాడు.\nఒకసారి అర్ధరాత్రివేళ లేచి, \"మా\nకందరికీ ఆకలిగా ఉన్నది.\" అనేవాడు\nదుర్వాసుడు. తీరా అన్నం వడ్డిస్తే ఆకలి\nలేదనేవాడు. ఒక్కోసారి, \"ఛీ, ఇదేం\nభోజనం!\" అని తిట్టి, తినటం మానేసేవాడు.\nఇలా ఎన్ని తిప్పలు పెట్టినా దుర్యో\nధనుడు ఓర్పుగా అన్నిటినీ సహించి సేవలు\nచెయ్యటం చూసి దుర్వాసుడు సంతోషించి,\n\"రాజా, నీ పరిచర్యలకు సంతోషించాను.\nనీకు ఏమి కావాలో కోరు,\" అన్నాడు.",
            "book_page_end": 56
        },
        {
            "title": "శివపురాణం - 11",
            "book_page_start": 57,
            "pdf_page_start": 63,
            "pdf_page_end": 66,
            "author": "చందమామ బృందం",
            "genre": "పౌరాణిక ధారావాహిక",
            "moral": "దైవిక క్రియలు లోక కళ్యాణం కోసం జరుగుతాయి. పరమేశ్వరుడి త్యాగం వల్లనే లోకానికి మేలు కలుగుతుంది.",
            "keywords": [
                "శివుడు",
                "పార్వతి",
                "కుమారస్వామి",
                "తారకాసురుడు",
                "కైలాసం"
            ],
            "characters": [
                "శివుడు",
                "పార్వతి",
                "నందీశ్వరుడు",
                "బ్రహ్మ",
                "విష్ణువు",
                "తారకాసురుడు",
                "కుమారస్వామి",
                "అగ్ని",
                "స్వాహాదేవి"
            ],
            "locations": [
                "కైలాసం",
                "మహాసౌధం",
                "గంగా నది",
                "క్రౌంచ పర్వతం"
            ],
            "content": "పార్వతీ కల్యాణానికి వచ్చిన అతిథులంతా వెళ్ళిపోయారు. శివుడు నందీశ్వరుడితో, \" నేనూ, పార్వతీ విశ్రమించి బడలిక తీర్చు కుంటాము. మహాసౌధాన్ని అలంకరింప జెయ్యి, \" అన్నాడు.\nనందీశ్వరుడు గణాధిపతులను వెంట బెట్టుకుని మ హా సౌధానికి వెళ్ళాడు. ఆ సౌధాన్ని శుభ్రం చేసి, పన్నీటితో కడి గారు. జవ్వాది మొదలైన పరిమళ వస్తు వులతోనూ, ముత్యపు పొడితోనూ పద్మాల ముగ్గులు పెట్టారు. పగడాలతో తయాూరు చేసిన మంచం మీద హంసతూలికా తల్పాన్ని అమర్చారు. గోడలకు చిత్రపటాలు తగి లించారు. పానీయాలూ, తినుబండారాలూ, పువ్వులూ, ఫలాలూ ఉంచవలసిన చోట ఉంచారు. పడకగది ఎంతో అందంగా తయారయింది.\nశయ్యాగృహం సిద్ధమయిందని వినగానే శివుడు నందీశ్వరుడు మొదలైన వారితో, \"మేము వెళ్ళి పడుకుంటాము. మీరు ఎవ రిని లోపలికి రానివ్వక, భవనం అన్ని పక్కలా కాపలా కాయండి,\" అని చెప్పి, పార్వతిని చెయ్యి పట్టుకుని శయనించ టానికి తీసుకుపోయాడు. వారు దాంపత్య సుఖాలలో ముణిగిపోయారు.\nఈ లోపల దేవతలకు తారకాసురుడు పెట్టే కష్టాలు అంత కంతకూ మితిమీరి పోయాయి. వాళ్ళు బ్రహ్మ వద్దకు వెళ్ళి, \" ఓ బ్రహ్మదేవుడా, నీ వరాల మూలంగా మేము నరకబాధలు పడుతున్నాము. తార కాసురుడు చస్తే గాని మాకు సుఖం లేదు,\" అని మొత్తుకున్నారు.\nబ్రహ్మ వారితో, \" నేను తారకుడికి అసాధారణమైన వరాలు ఇచ్చిన మాట\nనిజమే. కాని వరాలు ఇవ్వక ఎలా తప్పు తుంది? దుర్మార్గులైనా, సన్మార్గులైనా కూడా వరాలు ఇచ్చి తీరాలి. దుర్మార్గులనే ఉద్దేశంతో వరాలు ఇవ్వటం మానితే వాళ్ళు తపస్సు మానరు. వారి తపస్సు నుంచి పుట్టిన అగ్ని లోకాలను దహిస్తుంది. లోకా లను కాపాడటానికి వరాలిస్తున్నాను. ఆ వరాల సహాయంతో వాళ్ళు లోకాలను పీడిస్తున్నారు. ఆ కారణంగా వారిని చంపే అవసరం కలుగుతున్నది. మనం విష్ణువు వద్దకు వెళ్ళి కష్టాలు చెప్పుకుందాము. \" అన్నాడు.\nఅందరూ కలిసి విష్ణువు వద్దకు వెళ్ళి, తారకుడు. పెట్టే బాధలను గురించి చెప్పు\nకున్నారు. విష్ణువు వారితో, “ పార్వతీ పర మేశ్వరులు వివాహం చేసుకుని, దాంపత్య జీవితం గడుపుతున్నారు. వారికి కుమా రుడు కలగ గానే మీ కష్టాలు తిరిపోతాయి.\" అన్నాడు.\n\"శివ పార్వతుల దాంపత్యం ఆరంభమై చాలా కాలమయింది. ఇంకా వారికి కొడుకు పుట్టలేదు. నువు వచ్చి శివుణ్ణి చూసి మా గోడు ఆయనకు చెప్పాలని మా ప్రార్థన.\" అన్నారు దేవతలు విష్ణువుతో.\nవిష్ణువు బ్రహ్మాది దేవతలను వెంట బెట్టు కుని కైలాసానికి వచ్చాడు. శివుడి భవనం చుట్టూ నందీశ్వరుడు మొదలైన వాళ్ళు కాపలా ఉన్నారు. విష్ణువు నందీశ్వరుడితో,\n\"మేము శివుణ్ణి చూడ వచ్చాము. మమ్మల్ని లోపలికి వెళ్ళనీ,\" అన్నాడు.\n\" శివ పార్వతులు లోపల ఏకాంతంలో ఉన్నారు. ఎవరినీ లోపలికి రానీయ వద్దని శివుడి ఆజ్ఞ. ఆయన ఆజ్ఞ పాలించటం మా విధి. మమ్మల్ని మన్నించాలి,” అన్నాడు నందీశ్వరుడు విష్ణువుతో.\nవాళ్ళంతా వచ్చిన పనికి విఘ్నం కలి గింది. అందుచేత విష్ణువు దేవతలతో, \" పార్థివలింగాన్ని త యారు చేసి, శివ పంచాక్షరి జపిస్తూ పూజిస్తే, శివుడు ప్రస న్నుడై దర్శన మిస్తాడు, \" అంటూ సలహా ఇచ్చాడు.\nదేవతలు మట్టితో పార్థివలింగాన్ని తయారు చేసి, పంచాక్షరీ యుక్తంగా షోడ శోపచార పూజలు చేసి, \" హరహర మహా దేవ శంభో ! \" అని గట్టిగా అరిచారు.\nస్తోత్ర ప్రియుడైన శివుడు ఇది విని, పార్వతితో శృంగారాలు మాని, ఆమె ఆనం దాన్ని భంగపరుస్తూ ద్వారం వద్దకు వచ్చి, \"దేవతలారా, నన్ను ఎందుకు ప్రార్థిస్తు న్నారు? \" అని అడిగాడు.\nబ్రహ్మ మొదలైన వాళ్ళు ఆయనతో, “ఈశ్వరా, తారకుణ్ణి చంపటానికి నీ వీర్యాన ఒక కొడుకును సృష్టించు,\" అన్నారు.\nఈ మాట వినగానే శివుడు తన వీర్యాన్ని అగ్ని గుండంలో విడిచాడు. పార్వతి ఇది చూసి అలిగి, దేవతలకు సంతాన ప్రాప్తి లేకుండా శపించింది.\nశివుడి వీర్యాన్ని ధరించిన అగ్ని తాపంతో బాధపడసాగాడు. ఇంతలో సప్తమహర్షులు అగ్నిలో హోమాలు చేసి. పూర్ణాహుతి ఇచ్చారు.\nఆ సమయంలో అగ్ని సప్తమహర్షుల భార్యలను చూసి మోహించి, వారి కోసం విరహం పొందసాగాడు. ఈ విషయం అగ్ని హెూత్రుడి భార్య అయిన స్వాహాదేవి తెలుసుకున్నది. ఆమె ఒక్కొక్క ముని భార్య. రూపంలోనూ అగ్ని వద్దకు వచ్చి, అతనితో కూడింది. అరుంధతీ రూపం\nధరించటం మటుకు ఆమెకు సాధ్యం కాలేదు. ఈ విధంగా స్వాహాదేవి శివుడి వీర్యాన్ని ఆరు భాగాలుగా తన గర్భాన ధరించింది.\nఇందువల్ల స్వాహాదేవికి భరించరాని వేదనకలిగింది. అందుచేత ఆమె ఆ వీర్యాన్ని కైలాసం మీద ఉండే ఒక శిఖరాన విసర్జించింది. వాయుదేవుడు ఆ వీర్యాన్ని గంగలో పడవేశాడు. గంగ దాన్ని ఒక ఒడ్డున ఉండే రెల్లుదు బ్బులలో కి నెట్టింది. అక్కడ ఆ వీర్యం పరిపక్వమై, మార్గశిర షష్ఠి, ధనిష్టా నక్షత్ర మందు, వృశ్చిక లగ్నాన ఒక పిల్లవాడు గా రూపొందింది. ఆ పిల్లవాడికి ఆరు ముఖాలూ,\nపన్నెండు చేతులూ, వజ్ర శరీరమూ ఉన్నాయి. ఆ కుర్రవాణ్ణి అగ్నిహెూత్రుడి వల్ల ఆరుగురు మునిభార్యలు కన్నారని లోకంలో వాడుక పుట్టింది. అది విని ఆ మహామునులు తమ భార్యలను వెళ్ళ గొట్టటానికి పూనుకున్నారు. స్వాహాదేవి వచ్చి వారితో. \" తప్పు నాది. మీ భార్యలు ఏ దోషమూ చెయ్యలేదు.\" అని చెప్పింది. కాని మునులు వినక, \"లోకనిందను ఎలా మాస్పగలం?\" అని చెప్పి, తమ భార్య లను వదిలేశారు.\nఆ ముని భార్యలు ఆరుగురూ గంగా తీరానికి వచ్చి ఆరుముఖాల బిడ్డను చూశారు. వెంటనే ఆరుగురికీ పాలు చేపాయి. ఆ పిల్లవాడు ఆరుముఖాలతో ఆరుగురి వద్దా పాలు తాగాడు.\nబ్రహ్మదేవుడే స్వయంగా వచ్చి ఆ పిల్ల వాడికి జాతకర్మా, నామకరణమూ చేశాడు. ఆ పిల్లవాడే కుమారస్వామి. అతనికి షణ్ముఖుడనీ, స్కందుడనీ, గుహుడనీ అనేక పేర్లు వచ్చాయి.\nమునిపత్నులు అతనితో, \" నాయనా, మమ్మల్ని మా భర్తలు వెళ్ళ గొట్టారు. మా కేమిటి దిక్కు?\" అని అడిగారు.\n\" నేను మీ కొడుకునే. మీరు నాకు తల్లులు. అందుచేత నా వెంటనే ఉండండి,\" అన్నాడు కుమారస్వామి.\nకుమారస్వామి దినదిన ప్రవర్ధమానుడై, కొండల మీద తిరిగి ఆడుకుంటూ, సింహా లనూ, పులులనూ పట్టుకుంటూ వాటి మీద ఎక్కి సవారీ చేస్తూ వచ్చాడు. అతనికి శివుడి విల్లు దొరికింది. దానితో అతను బాణాలు వేసి, క్రౌంచ పర్వత శిఖరాన్ని ఖండించాడు.\nఅది చూసి ఆ పర్వతం మీద ఉండే రాక్షసులు కుమారస్వామి మీదికి యుద్ధానికి వచ్చారు. కుమారస్వామి వారినందరినీ చంపేశాడు.\nఈ లోపల శివ పార్వతులకు ఇరవై ఒక్కమంది సంతానం కలిగారు. వారందరూ వేరు వేరు గణాలకు మూలపురుషులై గణపతులయ్యారు.",
            "book_page_end": 60
        }
    ],
    "statistics": {
        "total_stories": 16,
        "author_counts": {
            "చందమామ బృందం": 5,
            "టి. యస్. మోహస్": 1,
            "అంబికా బండార్": 1,
            "కాపుగంటి త్రినాధ విజయకుమారు": 1,
            "యస్. జహర": 1,
            "జె. వి. ఎస్. చలపతిరావు": 1,
            "మేడిశెట్టి వీరవెంకటసత్యనారాయణ": 1,
            "జె. శకుంతల": 1,
            "సి. గోవిందాచారి": 1,
            "పి. జగన్మోహన్": 1,
            "కాళ్ళ గోవిందరావు": 1,
            "హెచ్. బలరామయ్య": 1
        },
        "genre_counts": {
            "నీతి పద్యాలు": 1,
            "నీతి కథ": 3,
            "జానపద కథ": 1,
            "సాహస ధారావాహిక": 1,
            "బేతాళ కథలు": 1,
            "హాస్యం/నీతి కథ": 1,
            "తెలివి కథ": 2,
            "ప్రేమ కథ": 1,
            "భూత కథ": 1,
            "హాస్యం/జానపద కథ": 1,
            "హాస్యం/సాహసం": 1,
            "పౌరాణిక ధారావాహిక": 2
        }
    }
}