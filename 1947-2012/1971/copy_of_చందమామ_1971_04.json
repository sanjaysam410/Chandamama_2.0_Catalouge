{
    "book_id": "copy_of_చందమామ_1971_04",
    "stories": [
        {
            "title": "అమరవాణి",
            "book_page_start": 2,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "నీతి శ్లోకాలు",
            "moral": "ధీరులు న్యాయమార్గం నుండి వైదొలగరు. కార్యసాధన కోసం సుఖదుఃఖాలను లెక్కించకూడదు.",
            "keywords": [
                "ధైర్యం",
                "నీతి",
                "పట్టుదల",
                "కార్యం",
                "సుఖదుఃఖాలు"
            ],
            "characters": [
                "ధీరుడు",
                "కార్యార్థి"
            ],
            "locations": [],
            "content": "క్వచిత్ పృథ్వీశయ్యః, క్వచి దపి చ పర్యంకశయనః, క్వచిత్ శాకాహారః, క్వచి దపి చ శాల్యోదనరుచిః, క్వచిత్ కంథాధారీ, క్వచి దపి చ దివ్యాంబరధరః, మనస్వీ కార్యార్థీ న గణయతి దుఃఖం న చ సుఖం. 1\n[కార్యార్థి అయినవాడు నేల మీద పడుకున్నా, పరుపు మీద పడుకున్నా, కాయకూరలు తిన్నా, సన్న బియ్యం అన్నం తిన్నా, బొంత కట్టినా, పట్టు పీతాంబరాలు కట్టినా, దుఃఖం కలిగినా, సుఖం కలిగినా లక్ష్యపెట్టడు.]\nనిందంతు నీతి నిపుణా, యది వాస్తువంతు, లక్ష్మీః సమావిశతు, గచ్ఛతు వా యథేష్టం, అద్యైవ వా మరణ మస్తు, యుగాంతరే వా, న్యాయ్యాత్ పథః ప్రవిచలంతి పదం న ధీరాః. 2\n[నీతి ఎరిగినవారు తిట్టనీ, మెచ్చుకోని; సంపద రానీ, పోనీ; చావు ఈ క్షణంలోనే రానీ, యుగాంతం దాకా రాక పోనీ, ధీరులు న్యాయమార్గం నుంచి ఒక్క అడుగు తొలగరు.]\nకదర్థిత స్యాపి హి ధైర్య వృత్తేః న శక్యతే ధైర్యగుణః ప్రమార్జుం, అధోముఖ స్యాపి కృతస్య వహ్నేః నాధః శిఖా యాతి కదాచి దేవ. 3\n[ఎంత హీనస్థితికి వచ్చినా ధీరుడి ధైర్యం తుడిచి పెట్టుకుపోదు; తలకిందులు చేసిన అగ్నిజ్వాల కిందికి ప్రసరించదు.]",
            "book_page_end": 2
        },
        {
            "title": "ప్రాణగండం",
            "book_page_start": 3,
            "pdf_page_start": 13,
            "pdf_page_end": 15,
            "author": "ఎల్. భాస్కరరావు",
            "genre": "జానపద కథ",
            "moral": "దైవజ్ఞుడు ఇచ్చిన రక్షాకవచం, ఆపదలో ధైర్యంగా ఆలోచించడం వలన ఇద్దరు ప్రాణగండం నుండి బయటపడ్డారు.",
            "keywords": [
                "దైవజ్ఞుడు",
                "గుర్రం",
                "ప్రాణగండం",
                "రక్షాకవచం",
                "న్యాయం"
            ],
            "characters": [
                "దైవజ్ఞుడు",
                "గృహస్థుడు (తండ్రి)",
                "కొడుకు",
                "న్యాయాధికారి",
                "దొంగ"
            ],
            "locations": [
                "ఉద్భటదేశం"
            ],
            "content": "ఉద్భటదేశంలో గుర్రాలను దొంగిలిం చటం జాస్తిగా వుండేది. పట్టుబడిన దొంగ లకు శిక్షలు కూడా కఠినంగానే ఉండేవి.\nఆ కాలంలో ఒక పేద దైవజ్ఞుడు ఊళ్ళ వెంబడి సంచారం చేస్తూ ఒక రాత్రి ఒక గృహస్థు ఇంట పడుకున్నాడు. ఆ రాత్రే ఆ గృహస్థు ఇంట ఉన్న ఆడగుర్రం ఈన టానికి సిద్ధంగా ఉన్నది. అందుకోసం ఇంటి యజమానీ, ఆయన కొడుకూ ఆ రాత్రి నిద్ర పోకుండా మేలుకుని ఉన్నారు. అర్ధరాత్రి వేళ దైవజ్ఞుడు బయటికి వచ్చి, ఆకాశంలోని నక్షత్రాల కేసి చూసి, \"ఈ గుర్రం ఇంకొక్క అరగడియ ఈనకుండా ఆపే దారి లేదా?\" అన్నాడు.\n\"అదెలా సాధ్యం?'' అన్నాడు గృహస్థు. \"మరేమీ లేదు. ఇప్పుడు పుట్టే ఈ గుర్రపు పిల్ల మూలాన ఇద్దరు మనుషులకు ప్రాణగండం ఉన్నది,'' అన్నాడు దైవజ్ఞుడు.\nఆ దుర్ముహూర్తంలోనే గుర్రపు పిల్ల భూమి మీద పడింది.\n\"ఇప్పుడేం చెయ్యమంటారు?\" అని గృహస్థు దైవజ్ఞుణ్ణి అడిగాడు.\n\"చేసే దేమీ లేదు. నేను చిన్న రాగి రేకు మీద యంత్రం వేసి ఇస్తాను. గుర్రపు పిల్ల నుదురు మీద చర్మం చీల్చి, యంత్రం లోపల పెట్టి, మళ్ళీ చర్మం కుట్టెయ్యండి,” అన్నాడు దైవజ్ఞుడు. గృహస్థు అలాగే చేశాడు. దైవజ్ఞుడు తన దారిన వెళ్ళిపోయాడు.\nగుర్రపుపిల్ల బతికింది. దానికి ఆరేళ్ళు వచ్చేసరికి అది చాలా మంచి గుర్రంగా తయారయింది. ఒక రాత్రి దొంగలు ఆ గుర్రాన్ని అపహరించారు. యజమాని ఉదయం వచ్చి చూసుకునేసరికి గుర్రపు సాలలో గుర్రం లేదు. ఎవరు దాన్ని ఎత్తుకు పోయి ఉంటారో కూడా ఆయన ఊహించ లేక పోయాడు. ఆయన తన కొడుకుతో,\n“నేను గుర్రాన్ని వెతకటానికి పోతున్నాను,” అన్నాడు.\n\"నువు ఒక్కడివే వెళ్ళవద్దు. నేను కూడా వస్తాను,'' అన్నాడు కొడుకు.\n\"నువు కూడా దేనికి? ఎంత దూరం తిరగవలిసి ఉంటుందో ఏమిటో,\" అన్నాడు తండ్రి. కొడుకు వినిపించుకోలేదు. తండ్రి కొడుకులిద్దరూ గుర్రాన్ని వెతుకుతూ బయలుదేరారు.\nవాళ్ళు చాలా గ్రామాలు తిరిగారు. మధ్యలో వర్షం వచ్చింది. ఆ వర్షంలో ఇద్దరూ తడిసిపోయారు. చలికి వణుకుతూ వాళ్ళు ఒక గ్రామం ప్రవేశించేసరికి వీధి వెంట ఒక మనిషి ఒక గుర్రాన్ని ఎక్కి, రెండో గుర్రాన్ని నడిపించుకుంటూ తమకేసి వస్తూ కనిపించాడు.\nకొడుకు తండ్రితో, \"నాన్నా. ఆ రెండో గుర్రం మనదే!\" అన్నాడు.\n\"ఎలా చెప్పగలవు?\" అన్నాడు తండ్రి.\n\"మన గుర్రం నాకు గుర్తే. నాన్నా.” అన్నాడు కొడుకు.\nవాళ్ళు ఇలా మాట్లాడు కుంటూండగానే గుర్రాల వెంట ఉన్న మనిషి మధ్యలో ఆగి ఒక కమ్మరి దుకాణంలోకి ప్రవేశించాడు.\n“మనం కూడా అక్కడికిపోయి గుర్రాన్ని సరిగా చూద్దాం,\" అన్నాడు తండ్రి. ఇద్దరూ కలిసి కమ్మరి దుకాణం దగ్గిరికి వచ్చారు.\nకమ్మరి రెండో గుర్రానికి లాడాలు వెయ్య బోతూ, తల ఎత్తి తండ్రి కొడుకులను చూసి, '' తడిసినట్టున్నారు. లోపలికి వచ్చి, కొలిమి దగ్గిర కూర్చుని చలి కాచుకోండి,” అని వాళ్ళను ఆహ్వానించాడు.\nతండ్రి కొడుకులు కొలిమి దగ్గిర కూర్చుని గుర్రాన్ని పరీక్షగా చూశారు.\n\"అవునురా, అది మన గుర్రమే!” అన్నాడు తండ్రి కొడుకుతో.\n\" నేను చెప్పలేదా, నాన్నా?” అన్నాడు కొడుకు. గుర్రాల వెంట వచ్చినవాడు వాళ్ళ మాటలు విని, \"ఏమిటీ?” అన్నాడు.\n\" ఇది మా గుర్రం. దీన్ని ఎవరో ఎత్తుకు పోయారు,\" అన్నాడు తండ్రి.\n\" అలా దొంగతనాలు అంటగట్టితే మర్యా దగా ఉండదు. ఇది మా దగ్గిరే పుట్టి పెరి గిన గుర్రం,\" అన్నాడా మనిషి.\nతండ్రి కొడుకులు న్యాయాధికారి దగ్గిరికి వెళ్ళి ఆ మనిషి మీద ఫిర్యాదు చేశారు. న్యాయాధికారి పిలిపిస్తే ఆ మనిషి తన వెంట మరొక మనిషిని తెచ్చాడు.\nఇద్దరూ న్యాయాధికారి దగ్గిర చెప్పారు: ఆ గుర్రం వాళ్ళ కళ్ళ ఎదటనే పుట్టింది; అది ఇన్నేళ్ళూ తమ దగ్గిరే పెరిగింది.\nతండ్రి కొడుకుల తరఫున ఎలాంటి సాక్ష్యం లేదు.\n\"మీరు అబద్ధాలు చెప్పి ఇతరుల గుర్రాన్ని కాజెయ్య జూసినందుకు ఉరిశిక్ష విధిస్తున్నాను,\" అన్నాడు న్యాయాధికారి.\nవాళ్ళను ఊరిబయట ఉరితీయడానికి భటులు తీసుకుపోయారు. ఉరికి సన్నా హాలు జరుగుతున్నాయి.\n\"ఆ గుర్రం పుట్టినప్పుడే దైవజ్ఞుడు చెప్పాడు, ఇద్దరికి ప్రాణగండం ఉన్నదని!\" అన్నాడు తండ్రి.\n\" ఆయన గుర్రం తలలో పెట్టి కుట్టిం చిన యంత్రం కూడా ఎందుకూ పనికిరా లేదు!'' అన్నాడు కొడుకు.\n\" అవునన్నట్టు! ఆ యంత్రం ఇంకా దాని చర్మం కింద ఉండే ఉంటుంది!\" అన్నాడు తండ్రి.\nతన సమక్షంలో ఉరిశిక్ష అమలుజరపటా నికి న్యాయాధికారి స్వయంగా వచ్చాడు.\n\" అయ్యా, న్యాయాధికారిగారూ ! ఆ గుర్రం ముఖం మీది చర్మం చీల్చి చూడండి. లోపల యంత్రం వేసిన రాగిరేకు ఉంటుంది. లేని పక్షంలో మమ్మల్ని ఉరి తీయండి,\" అన్నాడు తండ్రి.\nకత్తి తెచ్చి గుర్రం ముఖం మీది చర్మం కోశారు. లోపల రాగిరేకు ఉన్నది.\nన్యాయాధికారి తండ్రి కొడుకులకు ఆ గుర్రాన్ని ఇప్పించి, అది తమది అని చెప్పిన ఇద్దరినీ అప్పుడే ఉరి తీయించాడు.\nదైవజ్ఞుడు చెప్పినది నిజం కావటమే గాక ఆయన పెట్టిన రక్ష కూడా ఆ తండ్రి కొడుకులను కాపాడింది.",
            "book_page_end": 5
        },
        {
            "title": "నచ్చిన బంటు",
            "book_page_start": 6,
            "pdf_page_start": 16,
            "pdf_page_end": 18,
            "author": "పి. రమణయ్య",
            "genre": "నీతి కథ",
            "moral": "ఓపిక, విధేయత, యజమాని మాటను గౌరవించడం వలన విజయం సాధించవచ్చు. తొందరపాటు పనికిరాదు.",
            "keywords": [
                "నౌకరి",
                "విధేయత",
                "ఓపిక",
                "జమీందారు",
                "స్నేహం"
            ],
            "characters": [
                "దాము",
                "సోము",
                "జమీందారు",
                "జమీందారు నౌకరు"
            ],
            "locations": [
                "గ్రామాలు",
                "జమీందారీ"
            ],
            "content": "ఒక ఊళ్ళో దామూ, సోమూ అని ఇద్దరు స్నేహితులుండేవాళ్ళు. ఇద్దరూ పేదవాళ్ళే కావటం చేత చిల్లర పనులు చేసుకుని జీవితం గడుపుతూ ఉండేవాళ్ళు. ఇందువల్ల వాళ్ళకు సరిగా జరుగుబాటు అయేదికాదు. అందుచేత వాళ్ళు కుదురుగా ఎక్కడన్నా నౌకరీ దొరుకుతుందేమోనని వెతకసాగారు.\nపక్క గ్రామంలో ఉన్న జమీందారు గారింట నౌకరీ దొరుకుతుందని వాళ్ళకు తెలిసింది.\nఇద్దరు స్నేహితులూ ఒక రోజు తెల్లవారు జామునే లేచి జమీందారుగారి ఇంటికి వెళ్ళారు. వాళ్ళు పని కోసం వచ్చారని జమీందారుగారి మనిషి జమీందారుతో చెప్పాడు. జమీందారు వాళ్ళను చూడలేదు, లోపలికి రమ్మనలేదు, సోమవారంనాడు ఉదయం వాళ్ళిద్దరినీ కనపడమని తన మనిషి ద్వారా కబురు చేశాడు.\nఇద్దరూ కాళ్ళీడ్చుకుంటూ వచ్చిన దారి పట్టారు. “మాట్లాడేదేదో ఇప్పుడే మాట్లాడక. మళ్ళీ సోమవారం నాడు రమ్మనట మేమిటి?” అని సోము విసుక్కున్నాడు.\nసోమవారం ఉదయం పెందలాడే నిద్ర లేచి దాము సోము కోసం వెళ్ళాడు. సోము ముసుగుతన్నీ ఇంకా నిద్రపోతున్నాడు; \"జమీందారు ఇంటికి పోదామా?” అని దాము అడిగితే, “తరవాత పోదాంలే. ఏం తొందర ? \" అని గొణిగాడు.\n\" నేను పోతున్నాను. కావాలంటే నువూ రా!\" అంటూ దాము బయలుదేరాడు. జమీందారు పొద్దున్నే రమ్మంటే పొద్దెక్కి పోవటం బాగుండదని అతను అనుకున్నాడు.\nదాము బయలుదేరిన ఒక గంటకు సోము నిద్ర లేచి, తాపీగా తాను కూడా జమీందారు ఇంటికి బయలుదేరాడు. జమీం దారు వెళ్ళగానే దర్శనం ఇస్తాడన్న నమ్మకం ఏమీ లేదు. అలాంటప్పుడు దాము ఊరు తెల్లవారకుండానే బయలుదేరటం దేనికో సోముకు అర్థం కాలేదు.\nదాము రాగానే జమీందారు నౌకరు జమీందారుతో అతని రాక గురించి చెప్పాడు.\n\" రెండోవా డెందుకు రాలేదో కనుక్కో,\" అని జమీందారు తన నౌకర్ను పంపాడు.\n\"కొంచెం ఆలస్యంగా వస్తానన్నాడు,\" అని దాము నౌకరుకు సమాధానం చెప్పాడు.\n\" వేచి ఉండమను.\" అని జమీందారు తన నౌకరు ద్వారా దాముకు కబురు చేశాడు.\nమరి కొంత సేపటికి సోము కూడా వచ్చి, \"నేను చెప్పలేదా? నా కన్న ముందు వచ్చి ఏమి బావుకున్నావు?\" అని దామును అడిగాడు.\nమరి కొంత సేపటికి జమీందారు వచ్చి, \"పని కోసం వచ్చిన వాళ్ళు మీరేనా ? ఇప్పుడు వెళ్ళిపోయి, బుధవారం ఉదయం కనిపించండి.\" అన్నాడు.\nఇద్దరూ మరొకసారి ఇంటిదారి పట్టారు.\n\" మనని ఈ జమీందారు నిష్కారణంగా శ్రమ పెడుతున్నాడు. బుధవారంనాడు వచ్చినా ఇదే జరుగుతుంది. ఆరోజు రావటం వృధా,\" అన్నాడు సోము.\n\" పని కావలసినవాళ్ళం. ఖాళీగా నే ఉన్నాం. ఎన్నిసార్లు తిరిగితే మాత్రం మన కేం నష్టం ? \" అన్నాడు దాము.\nబుధవారం ఉదయం కూడా దాము ఒక్కడే జమీందారు ఇంటికి వెళ్ళాడు. సోము మధ్యాన్నం వేళ బయలుదేరాడు.\nఉదయం వచ్చిన దామును జమీందారు మధ్యాన్నంవేళ చూశాడు. ఆయన దాముకు ఇంత అన్నం పెట్టించి, \" రేపు సాయంత్రం కనపడు,\" అని పంపేశాడు.\nదాము ఇంటికి తిరిగి వస్తుండగా అతనికి సోము ఎదురయాడు. సోముతో దాము జరిగినది చెప్పాడు.\n\" నాకు ముందే తెలుసురా. బిచ్చగాడికి వేసినట్టు ఒక కబళం వేసి పంపించాడన్న మాట. ఈ భాగ్యానికి రేపు సాయంకాలం మళ్ళీ వెళ్ళాలా? \" అన్నాడు సోము.\n\" వెళితే తప్పేం? నిన్ను కూడా రమ్మ న్నారు. పని కావలసినవాళ్ళం రమ్మనప్పుడు వెళ్ళకపోతే ఎలా?\" అన్నాడు దాము.\n\" రేపు సాయంకాలం ఆఖరుసారి వస్తాను. మళ్ళీ రమ్మంటే రాను,\" అన్నాడు సోము.\nమర్నాడు సాయంకాలం ఇద్దరూ కలిసే జమీందారుగారింటికి వెళ్ళారు. జమీందారు సేవకుడు జమీందారుతో మాట్లాడివచ్చి, \" మీ పని విషయం రేపు ఉదయం మాట్లాడ తారట. ఈ రాత్రికి మిమ్మల్ని ఇక్కడే ఉండమన్నారు,\" అని చెప్పాడు.\nసోముకు కోపం వచ్చింది. అతను జమీం దారు నౌకరుతో, “పనిలేదు పొమ్మని అప్పుడే చెప్పగూడదూ?\" అని, \"రారా, దామూ!\" అంటూ ఇంటిదారిపట్టాడు.\nజమీందారుగారి సేవకుడు లోపలికి పోయి తిరిగివచ్చి, ఒంటరిగా నిలబడి ఉన్న దామును చూసి, \" నువు ఉంటున్నావు గదా? ఇది తీసుకుని బట్టల దుకాణానికి వెళ్ళి, ఒక జమఖానా, ఒక దుప్పటి కొనుక్కురమ్మని జమీందారుగారు చెప్ప మన్నారు,\" అంటూ అతనికి అయిదు రూపాయలు ఇచ్చాడు.\nదాము ఆ రెండు వస్తువులూ కొని, చిల్లరడబ్బులు తెచ్చి జమీందారు కిచ్చాడు. ఆ వస్తువులను జమీందారు తెమ్మన్నది తన కోసమేనని దాముకు తెలిసింది. ఆ రాత్రి జమీందారుగారు పెట్టించిన భోజనమే తిని, జమఖానా పరుచుకుని, దుప్పటి కప్పుకుని దాము నిద్రపోయాడు.\nమర్నాడు ఉదయం జమీందారు దామూతో, “నువు నాకు నచ్చావు. సోమ వారం నుంచీ నువు పనిలో ఉన్నట్టే లెక్క. నీకు నెలకు ముఫ్పై రూపాయల జీత మిస్తాను. నీ పని ఏమిటంటే, మా జమీం దారీకి చెందిన గ్రామాలకు పోయి, మాకు రావలిసిన దస్తు వసూలు చేసుకురావాలి. అది ఎంతో ఓపికతో చెయ్యవలిసిన పని. పని బాగా చేశావంటే నీ జీతం క్రమంగా పెంచుతాను.\" అన్నాడు.\nదాముకు పని దొరికినందుకు సోము తన తొందరపాటుకు చాలా చింతించాడు.",
            "book_page_end": 8
        },
        {
            "title": "రాతిరథం-7",
            "book_page_start": 9,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "వీర సాహసం",
            "moral": "దుర్మార్గుల కుట్రలను సాహసం, తెలివితేటలు, మరియు సమయస్ఫూర్తితో తిప్పికొట్టాలి.",
            "keywords": [
                "ఖడ్గవర్మ",
                "జీవదత్తుడు",
                "భైరవులు",
                "కన్యాభైరవి",
                "సాహసం",
                "పులి",
                "కుట్ర"
            ],
            "characters": [
                "ఖడ్గవర్మ",
                "జీవదత్తుడు",
                "గణలింగేశ్వరుడు (భైరవ గురువు)",
                "శ్వేతభైరవుడు",
                "కన్యాభైరవి"
            ],
            "locations": [
                "పద్మపురరాజ్య అరణ్యం",
                "సెలయేరు"
            ],
            "content": "[ఖడ్గ జీవదత్తులు గ్రామాధికారి నిర్బంధం నుంచి బయటపడి అరణ్యంలోకి వెళ్ళారు. వాళ్ళ కొక చోట భైరవభక్తుల ముఠా తటస్థపడింది. వాళ్ళ నాయకుడు ఒక కన్యను అపహరించుకు వచ్చాడు. అతడూ, అతని ప్రధాన శిష్యుడూ త్రిశూలాలతో పొడుచుకో బోయారు. ఖడ్గ జీవదత్తులు చెట్టు మీద వుండి యిదంతా చూడసాగారు. తరవాత — ]\nభైరవభక్తుల్లో కొందరు నిప్పురాజేసి వంట కుతూ బయలుదేరారు. కొద్ది దూరంలోనే పనుల్లో దిగారు. ఆ ఏర్పాట్లు చూస్తూనే వాళ్ళకు సెలయేరొకటి కనిపించింది. జీవదత్తుడు, \" ఖడ్గా! వీళ్ళిప్పట్లో యిక్క అక్కడ కాలకృత్యాలు తీర్చుకుని, ణ్ణించి కదిలేలాలేరు. మనం యీ దాపుల ఆ ప్రాంతాల వున్న చెట్లపళ్ళు కోసుకు నేదైనా కొల నుంటే అక్కడికిపోయి తిని, తిరిగి రాత్రి తాము గడిసిన చెట్టు దగ్గి హాయిగా స్నానం చేసి, అడవి ఫలాలు రకు వచ్చారు. సంపాదిద్దాం,\" అన్నాడు.\nఆ తరవాత వాళ్ళిద్దరూ నిశ్శబ్దంగా ఆ సరికి భైరవుల ముఠా కూడా భోజ నాలుగు ముగించి, ప్రయాణానికి సిద్ధమవు చెట్టు మీది నుంచి దిగి నీటి కోసం వెతు తున్నారు. వాళ్ళు బయలుదేరిపోతున్నది,\nపద్మపురరాజ్య సరిహద్దుల అవతల వున్న ముఠా ఒకచోట చిన్నచిన్న డేరాలు వేసు కొండల కేసి అని గ్రహిస్తూనే, ఖడ్గ జీవ కుని, వంట పూర్తవగానే భోజనాలు చేసి దత్తులకు చాలా ఆనందం కలిగింది. వాళ్ళు నిద్రకు ఉపక్రమించారు. వాళ్ళున్నచోటుకు కూడా సాధ్యమైనంత వేగంగా ఆ రాజ్య సమీపంలో వున్న ఒక చెట్టు మీద కూర్చుని సరిహద్దులు దాటి పోవాలనుకుంటున్నారు. ఖడ్గ జీవదత్తులు తగిన సమయం కోసం ఆ పగలల్లా భైరవులకు కొంచెం వెన నిరీక్షిస్తున్నారు. కగా, వాళ్ళను అనుసరించి ఖడ్గ జీవదత్తులు అరణ్యంలో ప్రయాణం చేశారు. అంత పెద్ద ముఠాను పగటివేళ ఎదుర్కుని, వాళ్ళు అపహరించుకు వచ్చిన పిల్లను విడి పించటం ప్రమాదకరమని వాళ్ళిద్దరూ తీర్మానించుకున్నారు.\nసూర్యాస్తమయమై క్రమంగా అరణ్య మంతా చీకటి కమ్ముకున్నది. భైరవుల\nబాగా పొద్దుపోయింతర్వాత భైరవుల గురువు తన' డేరా నుంచి బయిటికి వచ్చి, మరొక డేరా వద్ద కాపలా వున్న వానొకణ్ణి పిలిచి, మాట్టాడుతూ ఖడ్గ జీవదత్తులు వున్న చెట్టు కిందికి వచ్చాడు.\nఇప్పుడు ఖడ్గ జీవదత్తులకు, గణలింగే శ్వరుడు తన అనుచరుడికి చెప్పుతున్న దేమిటో స్పష్టంగా వినబడసాగింది.\n\"ఆ కానున్న భైరవీకన్య నిద్రిస్తున్న డేరా, ఆ టేకుమాను కింద వున్నదే గదా! దాని వెనక వున్న' గుబురుపొదల్లో పులి ఒకటి తిరుగుతూండటం చూశాను. బహుశా అది కన్యను ఎత్తుకుపోయేందుకు డేరాలోకి జొర పడవచ్చు. మీరు మాత్రం అడ్డుకోకండి. కన్యాభైరవి ధైర్యస్థయిర్యాలు ఏపాటివో పరీ క్షిద్దాం!\" అన్నాడు.\nతరవాత వాళ్ళిద్దరూ అక్కణ్ణించి వెళ్ళి పోయారు. అప్పుడు జీవదత్తుడు చిన్న గొంతుతో, \" విన్నావా, ఖడ్గా! ఈ భైరవుల గురువు ఆ పిల్లను పులికి మేతగా వెయ్యా లని చూస్తున్నాడు. ఎంతో శ్రమపడి అపహ రించుకు వచ్చాడు గదా! కారణం సరిగా అర్ధం కావటం లేదు,\" అన్నాడు.\n\" కారణం అర్ధం చేసుకునేందుకు మనం ప్రయత్నించే లోపల ఆ పిల్ల పులి కడుపులో వుంటుంది! అదంతా తరవాత ఆలోచిద్దాం. నువ్విక్కడే వుండు!\" అంటూ ఖడ్గవర్మ చెట్టుకొమ్మల్ని పట్టుకుని వూగుతూ, ఆ పిల్ల డేరా వున్న చెట్టు దగ్గిరకు పోయాడు.\nభైరవుల గురువు అన్నట్టుగానే పులి ఒకటి, ఆ డేరా పక్కనున్న గుబురుపొదల్లో అటూయిటూ తిరుగుతూ, మధ్యమధ్య ఆగి డేరా కేసి చూస్తున్నది.\n\"ఓహెూఁ, పరిస్థితి చాలా ప్రమాద కరంగా తయారయేట్టుందే!\" అను కున్నాడు, ఖడ్గవర్మ. అతడికి ముందు పులి మీద పడి దాన్ని చంపాలని వున్నది. కాని, ఆ సమయంలో రేగే అలజడికి భైరవులంతా మేలుకోవచ్చు ! అలాకాక వాళ్ళు పట్టుకుని తెచ్చిన పిల్లను డేరాలోంచి బయిటికి తీసుకు వచ్చేందుకు ప్రయత్నిస్తే, ఒక వైపు నుంచి పురీ, రెండవ వైపు నుంచి కాపలావాడూ తమ మీదికి రావచ్చు !\nఖడ్గవర్మ యిలా ఆలోచిస్తూ, కాపలా వాడేమి చేస్తున్నాడో చూద్దామని చెట్టుచాటు నుంచి బయిటికివచ్చి, నక్కుతూ పిల్ల వున్న డేరా పక్కకు పోయాడు. తమ గురువు సలహా వింటూనే భైరవకాపలావాడు, మరొక చెట్టు కింద వున్న డేరా దగ్గిరకుపోయి, దాని ముందు ఎండుపుల్లలతో నెగడు తయారు చేయసాగాడు. భైరవీకన్య ఏమయిపోయినా, తనను పులి ఎత్తుకుపోకుండా వాడు ముందు జాగ్రత్తపడుతున్నాడన్న మాట !\nకాపలావాడి ధోరణి ఖడ్గవర్మ చేయ దలుచుకున్నదానికి చాలా అనుకూలంగా కనిపించింది. ఇప్పుడతడికి కాపలావాడి కంటబడతానేమో అన్న భయంలేదు.\nఅతడు భైరవీకన్య వున్న డేరాలోకి వెనక వైపు నుంచి నిశ్శబ్దంగా ప్రవేశించాడు. ఎలుగుచర్మం మీద విచారంగా కూర్చుని వున్న భైరవీకన్య అతణ్ణి చూస్తూనే భయంతో కంపించి పోయింది. కాని అరిచేందుకు ప్రయత్నించలేదు.\nఖడ్గవర్మ ఆమెను సమీపించి చిన్న గొంతుతో, \" అమ్మా యీ, నువ్వెవరో నాకు తెలుసు. మీ నాయన గ్రామాధికారిగా వున్న గ్రామం నుంచే వస్తున్నాను. ని న్నీ భైరవులు కొలను దగ్గిర నుంచి అపహరిం చుకు వచ్చారుగదా?\" అని అడిగాడు.\n\"అవును!\" అంటూ భైరవీకన్య తల వూపి, \" మిమ్మల్నెప్పుడూ మా గ్రామంలో చూడలేదే!\" అన్నది.\n\" నేను మీ గ్రామం నుంచి వస్తున్నానని చెప్పాగాని, మీ గ్రామస్తుణ్ణని చెప్పలేదు. ఏమైనా అదంత ముఖ్య విషయం కాదు. నీకు తిరిగి నీ తల్లిదండ్రుల వద్దకు వెళ్లా లని వున్నదా, లేక యీ భైరవులకు పూజా రిణివి అయి పేరూ, అధికారం చలాయించా లని వున్నదా?\" అని అడిగాడు ఖడ్గవర్మ.\n“ ఛీ ఛీ ! ఈ భైరవులు మనుషులా? పట్టి పశు ప్రాయులు! వాళ్ళల్లో కాస్త మనిషి అని చెప్పుకోదగ్గవాడు ఆ శ్వేతభైర వుడు ఒక్కడే! మీ చేతనైతే నన్ను రక్షించి, నా తల్లిదండ్రుల దగ్గిరకు చేర్చండి!\" అన్నది భైరవీకన్య.\n\" నువ్వేమీ భయపడకు. తప్పక నిన్ను నీ తల్లిదండ్రుల దగ్గిరకు చేరుస్తాను. అవ తల పొదల్లో పులి తిరుగుతూండటం తెలు స్తున్నది గదా? మనం ఇక్కణ్ణించి బయ టికి వెళ్ళగానే అది మన మీదికి దూకే ప్రయత్నం చెయ్యవచ్చు. నువ్వు అరవ కుండా నా వెనక నిలబడు. ఆ పులి సంగతి నేను చూస్తాను. భయపడి అరిచావో, భైరవ భక్తులంతా వచ్చి మన నిద్దర్నీ పట్టుకుం టారు,” అన్నాడు ఖడ్గవర్మ.\nఇద్దరూ చప్పుడు కాకుండా కదిలి డేరా వెనకవైపు నుంచి బయటికి వచ్చారు.\nఅప్పటివరకూ పొదల్లో తిరుగుతూ మధ్య మధ్య గోండ్రిస్తున్న పులి వాళ్ళను చూస్తూనే, పొదల నుంచి బయటికి వచ్చి, వాళ్ళకు ఎదురుగా వెనకకాళ్ళ మీద కూర్చు న్నది. ఖడ్గవర్మ ముందు కడుగేసి పులిని కత్తితో ఒక దెబ్బ కొడదా మనుకున్నాడు గాని, అప్పుడు మరింత గలభా అయి భైరవ భక్తులు లేచి వస్తారని సంశయించాడు.\nపులిని అంత దాపుల్లో చూసి, భైరవీకన్య వడవడ వణకసాగింది. ఖడ్గవర్మ ఆమె ముందు నిలబడి ఒక్కొక్క అడుగే వెనక్కు వేయసాగాడు. జీవదత్తు డున్న చెట్టు దగ్గిరి కావిధంగా పోయి, కన్యను చెట్టెక్కించాలని అతడి ప్రయత్నం.\nకాని పులి వాళ్ళను వదలకుండా వాళ్ళతో పాటు మెల్లిగా ముందుకు నడుస్తూ రాసా గింది. క్రూరమృగాల స్వభావం బాగా తెలి సిన ఖడ్గవర్మ అది ఏ క్షణాన్నయినా తమ మీదికి లంఘిస్తుందని గ్రహించి, కత్తిని సిద్ధంగా వుంచుకున్నాడు. అత డూహించినట్టుగానే అది ఒక్కసారి పెద్దగా అరిచి, ఖడ్గవర్మ మీదికి ఎగిరింది. ఖడ్గ వర్మ గురి చూసి దాని తల మీద కత్తితో పొడిచాడు.\nకత్తిదెబ్బ తింటూనే పులి భయంకరంగా అరుస్తూ, వెనక్కుపడి, నేల మీద అటూ ఇటూ పొర్లుతూ పొదల్లోకి పోయి పడింది.\nభైరవుల డేరాల్లో పెద్ద కలకలం బయలుదే రింది. భైరవుల గురువు గణలింగేశ్వరుడు ఒక డేరాలోంచి చప్పున బయటికి వచ్చి, \" ఆహాఁ, భైరవీకన్య నిరాయుధంగా పులితో పోరాడుతున్నది! మీ రెవరూ అడ్డుకోకండి. ఆమె పులి డొక్క చీల్చి పేగులు మెడలో వేసుకుని యిప్పుడే మన దగ్గిరికి రావచ్చు !\" అన్నాడు బిగ్గరగా.\nభైరవభక్తు లంతా తమ గురువు పక్కన చేరి, పులి ఆరవటం వినవస్తున్న పొదల కేసి చూడసాగారు. ఈలోపల ఖడ్గవర్మ, భైరవీ కన్యతో జీవదత్తు డున్న చెట్టు దగ్గిరికి పరిగె త్తాడు. జీవదత్తుడు అప్పటికే చెట్టు దిగి వున్నాడు. భైరవుల కళ్ళుగప్పి పారిపోవటా నికి యిదే మంచి సమయం అని గ్రహించి వాళ్ళు అక్కణ్ణించి బయలుదేరి అరణ్యా నికి అడ్డంపడి, నడవసాగారు.\nగణలింగేశ్వరుడు భైరవీకన్య పులినోట పడిందనే అనుకుంటున్నాడు. ఆమెకు తన పై కన్న శ్వేతభైరవుడి పైన ఎక్కువ అభి మానం వున్నదనీ, అలాంటి కన్యను భైరవ పూజారిణిగా చేస్తే తనకు ముందు ముందు ప్రమాదం రావచ్చుననీ ఆలోచించి, అతడు ఆమెను పులికి ఆహారంగా వేయ నిశ్చయిం చాడు. పైకి మాత్రం తన శిష్యులతో ఆమె ధైర్యసాహసాలు పరీక్షించ నున్నట్టు నాటకం ఆడాడు.\nశ్వేతభైరవుడికి మాత్రం తమ గురువు ఏదో కుట్ర పన్నాడన్న అనుమానం వున్నది. అతడు గబగబా భైరవీకన్య కోసం కట్టిన డేరా దగ్గిరకు పోయి లోపలికి తొంగిచూశాడు. అక్కడ ఎవరూ లేరు. ఆసరికి అతడికి తమ గురువు మాటల్లోని కపటం, అతడు వేసిన ఎత్తూ అర్ధమైంది.\nఅతడు గురువు వున్న చోటుకు తిరిగి వచ్చి, \" గురులింగేశ్వరా! భైరవీకన్య డేరాలో లేదు!\" అన్నాడు.\nగణలింగేశ్వరుడు అతడి కేసి ఆశ్చర్య పడుతున్నవాడిలా చూసి, \" నువ్వే లోకంలో వున్నావ్? ఇంతవరకూ నేను చెపుతున్న దేమిటి? నీకు మతిస్థిమితం ఏమైనా తప్పిందా? భైరవవీకన్య ఆ కనబడే పొద లలో పులితో ఒంటరిగా పోరాడుతున్నది!\" అన్నాడు.\n\"కన్య సాహసిలాగే కనబడుతున్నది గాని, పులితో పోరాడేటంత బలం, శక్తి ఆమెలో వున్నదనుకోను!\" అన్నాడు శ్వేత భైరవుడు కోపంగా.\n\" శక్తి, బలం లేనివాళ్ళు భైరవపూజకు పనికిరారు. అలాంటి బలహీనురాల్ని పులి తిన్నా వచ్చే నష్టం ఏమీ లేదు. మనం తిరిగి గ్రామప్రాంతాలకు పోయి మరో యోగ్యు రాలైన కన్యను పట్టుకు వస్తాం ! \" అన్నాడు గణలింగేశ్వరుడు.\nఈ మాటలు శ్వేతభైరవుడికి ఎక్కడలేని కోపాన్నీ తెప్పించినై. కాని అతడు దాన్ని దిగమింగుకుని పొదల కేసి చూస్తూ, \"అక్కడ ఏ కదలికా లేదు. పులి అరవటం మానింది. ఎవర్ని ఎవరు చంపారో చూడటం అవసరం గదా!\" అంటూ కాగడా ఒకటి తీసుకుని పొదల కేసి బయలుదేరాడు. అతడి వెనకగా మరి కొందరు భైరవులు నడిచారు.\nఅందరూ పొదల దగ్గిరకు చేరి, ఒక వేళ పులి పొంచి వున్నదేమో అన్న భయంతో. ముందుగా పొదల మీదికి కొన్ని రాళ్ళు విసిరారు. అటు నుంచి ఎలాంటి ధ్వని గాని, పొదలు కదిలిన సూచన గాని రాలేదు.\nపులీ. కన్యా యిద్దరూ మరణించయినా వుండాలి. లేదా పులి ఆమెను పట్టుకుని పారిపోయి అయినా వుండాలి. అనుకుంటూ శ్వేతభైరవుడు పొదల్లోకి వెళ్ళాడు.\nఅక్కడ పులి లేదు, కన్యా లేదు! పాదంతా చిందరవందరగా తొక్కినట్టున్నది. ఆకుల మీదా కొమ్మల మీదా రక్తపు మర కలు కాగడా కాంతిలో మిలమిలా మెరుస్తు న్నవి. ఇది చూసి శ్వేతభైరవుడు. కన్యను పులి నోట కరుచుకు పోయిందని భావించి, తన వెంట వున్న వాళ్ళతో, \" ఇదంతా మన గురువు పన్నిన కుయుక్తి. అతడు ఒక అమా యిక బాలిక చావుకు కారకుడయ్యాడు. ఇది సహించరానిది ! \" అన్నాడు.\nగణలింగేశ్వరుడు దూరంగా నిలబడి, అంతా చూస్తూనే వున్నాడు. పొదల్లో వున్న పులి శ్వేతభైరవుడి మీద పడుతుందని కూడా అతడు ఆశపడ్డాడు. కాని అక్కడ అంతా నిశ్శబ్దంగా వుండటంతో, అతడు కొంచెం ఆశ్చర్యపోయి, పొదల దగ్గిరకు వెళ్ళి \"శ్వేతా! పులీ, కన్యా కూడా చచ్చారా?\" అని ప్రశ్నించాడు.\n\"ఎవరి శవమూ యిక్కడ లేదు. ఇక్కడ అంతా రక్తమయంగా మాత్రం వున్నది. పులిని కన్యో, కన్యను పులో ఎత్తుకుని ఇక్క ణ్ణించి పారిపోయారు!\" అన్నాడు. శ్వేత భైరవుడు వెటకారంగా.\n\"మహాభైరవుడు మనను రక్షించి, తనను తాను రక్షించుకున్నాడు! శక్తిహీన, బలహీన అయిన కన్య తనకు పూజారిణి కాకుండా ముందుగానే జాగ్రత్తపడ్డాడు. సరే, ఇక డేరాలు ఎత్తి ప్రయాణానికి సిద్ధంకండి! ఈసారైనా అన్ని అర్హతలూ వున్న కన్యగా చూసి పట్టుకురావటం మంచిది.\" అన్నాడు గణలింగేశ్వరుడు. — (ఇంకా వుంది)",
            "book_page_end": 16
        },
        {
            "title": "మృత్యువుతో పెళ్ళి",
            "book_page_start": 17,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "బేతాళ కథ",
            "moral": "అహంకారం తప్పులను సరిదిద్దుకోవడానికి, సరైన జీవితాన్ని పొందడానికి సహాయపడుతుంది. మృత్యువు కూడా విధి నిర్వహణలో ఉపకారం చేయవచ్చు.",
            "keywords": [
                "విక్రమార్కుడు",
                "బేతాళుడు",
                "మృదుల",
                "మృత్యుదేవత",
                "అహంకారం",
                "రాజకుమారుడు"
            ],
            "characters": [
                "విక్రమార్కుడు",
                "బేతాళుడు",
                "మృదుల",
                "రాజకుమారుడు",
                "మృదుల తల్లిదండ్రులు"
            ],
            "locations": [
                "శ్మశానం",
                "రాజభవనం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి చెట్టు పై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, \" రాజా, నీ ధైర్యసాహ సాలు గొప్పవే గాని, మృత్యువుతో చెరలా డటం ప్రమాదకర మన్నది గుర్తుంచుకో. అలాంటి పని చేసి అనేక కష్టాలకు గురి అయిన మృదుల అనే పిల్ల కథ చెబుతాను, శ్రమ తెలియకుండా విను,\" అంటూ ఇలా చెప్పసాగాడు :\nఒక దూరదేశంలో ఒక గ్రామంలో ఒక ఉన్నత కుటుంబంలో ఒక ఆడపిల్ల జన్మిం చింది. ఆమెకు మృదుల అని పేరు పెట్టు కున్నారు. చిన్నతనంలోనే ఎంతో చక్కని పిల్లగా ఉండిన మృదుల యుక్తవయసు వచ్చేనాటికి సాటిలేని సౌందర్యవతిగా తయా రయింది. ఆమెను రోజూ చూసేవారు కూడా ఆమె అందం చూసి నివ్వెరపో తూండేవారు.\nగొప్ప కుటుంబంలో పుట్టి, ఎంతో అందం ఉండి తమ కుమార్తెకు పెళ్ళి కాకపోవటం మృదుల తల్లిదండ్రులకు తీరని విచారమై పోయింది. ఒక రోజు ఆమె తల్లి, \"ఇక నిన్ను చేసుకుంటామని ఎవరూ రారు కాబోలు!\" అన్నది మృదులతో.\n“ఎవరూ రాకపోతే మృత్యుదేవత అయినా నా కోసం రాదా?\" అన్నది మృదుల చిరాకుగా.\nఆ రాత్రి మృదుల నిద్రపట్టక మంచం మీద పొర్లాడుతూ ఉండగా ఎవరో ఆమె భుజం మీద చెయ్యి వేసి, \" మృదులా, నిన్ను పెళ్ళాడటానికి వచ్చాను,\" అన్నారు.\nమృదుల ఉలిక్కిపడి కళ్ళు తెరిచి చూస్తే తెల్లగా ఉన్న అందమైన యువకుడు కనిపించాడు.\nమొదట ఆమె ఆశ్చర్యపోయింది. ఆ యువకుడు ఎవరు? లోపలికి ఎలా వచ్చాడు? అతనికి తన పేరు ఎలా తెలి సింది? ఒక వేళ అతను మృత్యుదేవతే నేమో నన్న అనుమానం మనస్సులో మెదలగానే ఆమెకు గుండెదడ పట్టుకుని, ఒళ్ళంతా భయంతో చెమట పట్టింది. ఆ భయంతో ఆమె ఆ యువకుణ్ణి, “నువు ఎవరు ? \" అని కూడా అడగలేక పోయింది.\nఆ యువకుడు మాత్రం కొంత సేపు సరదాగా కబుర్లు చెప్పి, మళ్ళీ కనిపిస్తా నంటూ వెళ్ళిపోయాడు. అతను ఎక్కడికి పోతాడో చూడాలని మృదుల అతని వెన కగా తాను కూడా బయలుదేరింది. ఆ యువ కుడు వీధి వెంట కొంత దూరం వెళ్ళి, ఒక ఇంట ప్రవేశించి, కొద్ది క్షణాలలో బయటికి వచ్చాడు. మరుక్షణం ఆ యింటి నుంచి ఏడుపులు వినిపించాయి.\nఅతను మృత్యుదేవతే నని రూఢి చేసు కుని మృదుల ఇంట్లోకి తిరిగి వచ్చింది. తాను నోరు జారి మృత్యువును వరించింది. అందుచేత తనను ఏ క్షణాన అయినా మృత్యువు తన భార్యను చేసుకోవచ్చు. ఈ సంగతి తల్లికి గాని మరొకరికి గాని చెప్పి కూడా లాభం లేదు. తనకు జరగనున్నది ఎవరూ తప్పించలేరు.\nఒక వారం గడిచింది. అర్థరాత్రివేళ ఆమె పడకగది కిటికీ వెలపల నుంచి ఎవరో తనను పేరు పెట్టి పిలిచినట్టయింది. ఆమె కిటికీ వద్దకు వెళ్లి బయటికి చూసింది. ఆ యువకుడే బయట' నిలబడి ఉండి, \" కిందటిసారి నా వెనకాల వచ్చి ఏం చూశావు? '' అని అడిగాడు.\n\" నేనేమీ చూడ లేదే? ” అన్నది మృదుల.\n\" నిజం చెప్పు. లేకపోతే వారం నాటికి నీతండ్రి చనిపోతాడు, \" అన్నాడా యువకుడు.\n“నే నేమీ చూడ లేదు,\" అన్నది మృదుల మళ్ళీ.\nఆ యువకుడు వెళ్ళిపోయాడు. సరిగా వారం తిరిగే సరికి ఆమె తండ్రి పోయాడు.\nతానే తండ్రి చావుకు కారణ మయినందుకు మృదుల కుళ్ళికుళ్ళి ఏడ్చింది.\nతిరిగి మరొక రోజున ఆ యువకుడు కిటికీ వద్దకు వచ్చి, మృదులను పేరుపెట్టి పిలిచి, \" ఆ రోజు నా వెనకగా వచ్చి ఏం చూశావు? నిజం చెప్పు. లేకపోతే ఈ సారి నీ తల్లి పోతుంది,\" అన్నాడు.\nఆతను మృత్యుదేవత అన్న సంగతి తనకు తెలుసునని బయట పెట్టటం ఇష్టం లేక మృదుల \"నేనేమీ చూడలేదు,” అని జవాబిచ్చింది.\nవారం తిరిగేసరికి మృదుల తల్లి చని పోయింది. మృదులకు కలిగిన దుఃఖం అంతా ఇంతా కాదు. ఆమె దుఃఖ సము ద్రంలో కొట్టుకుంటూ ఉండగా ఆ యువ కుడు మరోనాడు అర్ధరాత్రి ఆమె కిటికీ వద్దకు వచ్చి, ఆమెను పేరుపెట్టి పిలిచి, అదే ప్రశ్న మళ్ళీ అడిగి, \" ఇప్పటికైనా నిజం చెప్పు. లేకపోతే నువే చనిపోతావు.” అన్నాడు.\nమృదుల మాట్లాడలేదు. అతను అదే ప్రశ్న రెండు మూడుసార్లు అడిగి, ఆమె జవాబు చెప్పకపోయేసరికి, వెళ్ళిపోయాడు.\nఆ మర్నాడు మృదుల మరణించింది.\nమృదుల శవాన్ని బంధువులు శ్మశానంలో సమాధి చేశారు. కొద్ది రోజులకు ఆ సమాధి మీద ఒక రంగురంగుల బంతి పూవు పూసింది.\nఒక రాజకుమారుడు సపరివారంగా అటుగా వస్తూ, ఆ అపురూపమైన బంతి పూవును చూసి ముచ్చటపడి కోశాడు. సమాధి మీది పువ్వు కోయటం మంచిది కాదని అతని భటులు చెప్పినా ఆ రాజ కుమారుడు వినిపించుకోలేదు.\nఅత నా పువ్వును తెచ్చి తన పడక గదిలో ఉంచి బయటికి వెళ్ళాడు. ఆ రాత్రి అతను పడుకోబోతూ తన పాల కోసం చూస్తే పాత్ర ఖాళీగా వున్నది. వంటవాడి నడిగితే పాత్ర నిండా పాలు పెట్టానన్నాడు.\nపాత్ర లోపలి భాగం పాలతో తడిసి ఉండటం చేత పాత్రలో ఉండిన పాలు ఎవరో తాగి నట్టు స్పష్టమయింది. రాజభవనంలోని వాళ్ళే ఎవరో ఈ పని చేసి ఉంటారని రాజకుమారుడు అనుకుని అందరినీ అడి గాడు, కాని దొంగ దొరకలేదు.\nమర్నాడు పొద్దున వంటవాడు వచ్చి “రాత్రి వంట ఇంట్లో కూడా ఎవరో ప్రవే శించి, మిగిలిన వంటకాలను కొన్నిటిని తినే శారు. తమరు చూస్తూ ఊరుకోకూడదు.\" అన్నాడు.\nరెండు రోజులు వరసగా రాజకుమారుడి పాలను ఎవరో తాగేశారు. వాళ్ళే వంట ఇంట్లో కూడా రాత్రివేళ ప్రవేశించి ఆహారం తినేశారు.\nమూడో రోజు రాత్రి రాజకుమారుడు తన పడక గదిలోకి తాను ముందుగానే వెళ్ళి పాలు తెప్పించుకున్నాడు. అయితే అతను ఆ పాలు తాగక పక్క మీద పడుకుని నిద్ర పోతున్నట్టు నటించాడు. -కొద్ది సేపటికి చీరె గరగరమన్న శబ్దం వినిపించింది. అతను కళ్ళు తెరిచి చూసేసరికి \" బంతిపువ్వు ఉండిన చోటు నుంచి ఒక అపూర్వ సౌందర్యవతి పాలపాత్ర వద్దకు వచ్చి, పాలు తాగ నారంభించింది. ఆమె ఖాళీ పాత్రను కింద పెట్టేసి వంట ఇంటి కేసి పోబోతూ ఉండగా, రాజకుమారుడు పక్క మీది నుంచి లేచి వెళ్ళి ఆమెను గట్టిగా పట్టుకున్నాడు.\n“ఎవరు నువు? పువ్వుగా ఎలా మారావు?\" అని అతను అడిగితే మృదుల తన కథ అంతా చెప్పింది.\n\"నీకూ మృత్యుదేవతకూ ప్రధానం కాలేదుగా? నిన్నతడు చాలా కష్టాలపాలు చేశాడు. నేనే నిన్ను పెళ్ళాడతాను.\" అన్నాడు రాజకుమారుడు మృదులతో.\nమర్నాడు మృదుల అందాన్ని చూసి రాజకుమారుడి బంధువు లంతా ఎంతో సంతోషించారు. ఆమె ఎవరు? ఎక్కణ్ణించి వచ్చింది? అన్న ప్రశ్న ఎవరూ అడగలేదు. వారికి వైభవంగా పెళ్ళి అయింది. అనేక మంది పిల్లలను కని మృదుల రాజ కుమారుడితో సుఖంగా జీవించింది.\nబేతాళుడు ఈ కథ చెప్పి. \"రాజా, మృదులకు అన్ని కష్టాలు కలిగించిన మృత్యుదేవత ఆమెకు యోగ్యుడైన భర్తను చూపి ఎందుకు సుఖంగా జీవించ నిచ్చాడు? ఈ ప్రశ్నకు సమాధానం తెలిసి కూడా చెప్పకపోతే నీ తల పగిలిపోతుంది,\" అన్నాడు.\nదానికి విక్రమార్కుడు, ''మృత్యుదేవ తకు మృదుల మీద ప్రత్యేకంగా పగ ఏదో ఉన్న ధనుకునేటందుకు అవకాశం లేదు. అతను మృదులకు చాలా ఉపకారం చేశాడు. మృదుల కుండిన అహంకారాన్ని పూర్తిగా వదల గొట్టేశాడు. ఆమె తన తల్లిదండ్రుల చావుతో ఎంత పశ్చాత్తాపం పొందిందో మనం గ్రహించవచ్చు. తన కోసం మృత్యుదేవత వస్తుందని ఆమె అన్న మాట కూడా అతను నిజం చేశాడు. ఆమెను అతను తీసుకు పోయాడు. అయితే ఆయువు తీరని వారిని మృత్యువు చంపలేదు. ఆమె తల్లిదండ్రులు ఆయువు తీరే పోయారు. అయితే ఆమెను తపింప జెయ్యటానికి మృత్యువు, తాను ఆమెను శిక్షించటానికే వారిని చంపుతున్నట్టు మాట్లాడాడు. మృదులది ఒక్కటే అకాల' మరణం. అందుచేతనే మృత్యువు. ఆమెను తిరిగి బతికించటానికీ, ఆమెకు తగిన భర్తను చూపటానికి తగిన ఏర్పాటు చేశాడు. ఆమె పెళ్ళి చేసుకుని సుఖంగా ఉండటానికి మృత్యువే కారకుడు,\" అన్నాడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై తిరిగి చెట్టెక్కాడు. (కల్పితం)",
            "book_page_end": 22
        },
        {
            "title": "ఒకరిని మించి ఒకరు",
            "book_page_start": 23,
            "pdf_page_start": 33,
            "pdf_page_end": 37,
            "author": "ఎం. అప్పలరాజు",
            "genre": "హాస్యం",
            "moral": "ఇతరులను మోసం చేయడానికి ప్రయత్నించే బదులు, తెలివైన పద్ధతిలో రాజీ పడటం వల్ల ఇద్దరూ లాభపడ్డారు. దొంగబుద్ధులు మానుకోవడం ఉత్తమం.",
            "keywords": [
                "దొంగలు",
                "కన్నడు",
                "చిన్నడు",
                "లంకెబిందెలు",
                "మోసం",
                "రాజీ"
            ],
            "characters": [
                "కన్నడు",
                "చిన్నడు",
                "చిన్నడి భార్య",
                "చిన్నడి కొడుకు"
            ],
            "locations": [
                "గ్రామం",
                "బీడు",
                "తోట",
                "చెరువు"
            ],
            "content": "ఒక దేశంలో దొంగతనాలు జాస్తి అయాయి. అందుచేత ఆ దేశపురాజు పట్టుబడిన ప్రతి దొంగకూ ఉరిశిక్ష వెయ్యసాగాడు. వరసగా అనేక మంది దొంగలు ఉరిపడ్డాక దొంగ తనాలు చాలా తగ్గిపోయాయి.\nఆ దేశంలోనే ఒక ఊళ్ళో కన్నడూ, చిన్నడూ అని ఇద్దరు దొంగలుండే వాళ్ళు. వాళ్ళు కూడబలుక్కుని, \"ఇక దొంగ తనాలు అచ్చిరావు. మనం మరోవృత్తి ఏ దన్నా చూసుకుందాం. చేసుకోదలిస్తే లోకంలో అనేక వృత్తులున్నాయి,\" అని తీర్మానించు కున్నారు.\nవాళ్ళు ఆ మరసటి రోజునే తమ పక్క గ్రామానికి వెళ్ళి, ఆ వూరి పెద్దరైతు దగ్గిర పనికి కుదిరారు.\nరోజూ ఎడ్లను బీడు మీదికి తోలుకుపోయి మేపుకు వచ్చేపనికి కన్నడు కుదిరాడు. తోటకు రోజూ నీళ్ళు తోడిపోసే పని చిన్నడు ఒప్పుకున్నాడు. ఎవరు ఏ పని చేసినా యజమానికి ఒకటే.\nమొదటి రోజు ఉదయం కన్నడు ఎడ్లను బీడు మీదికి తోలుకుపోయాడు. ఎడ్లు వాణ్ణి నానా తిప్పలూ పెట్టాయి. వాటిలో అవి కుమ్ములాడు కున్నాయి; అందకుండా పరుగులు తీశాయి; వాళ్ళ పొలాల్లోనూ, వీళ్ళ పొలాల్లోనూ పడ్డాయి. వాటిని అదుపులో ఉంచటం కన్నడికి చాలా కష్టమై పోయింది..\nఈ లోపల చిన్నడు నీరు చేది తోటకు పోయసాగాడు. ఎంత నీరు తోడినా చెట్లకు చాలలేదు. సగం తోట తడిసేసరికే చిన్నడి చేతులు పడిపోయాయి, నడుము విరిగి పోయింది. ఆ పని పూర్తి అయేసరికి సాయంకాలమయింది.\nఆ రాత్రి కన్నడూ, చిన్నడూ ఒకరి పనిని గురించి మరొకరు విచారించారు.\n\"నాకసలు పని చేసినట్టే లేదు. ఎడ్లను బీడులో వదిలేసి, హాయిగా చెట్లకింద పడుకుని నిద్రపోయాను. అస్తమయం వేళకు అవే నా దగ్గిరికి వచ్చేశాయి. వాటి మువ్వల చప్పుడుకు నిద్రలేచి, వాటిని తోలుకుని హాయిగా ఇంటికి వచ్చేశాను,\" అన్నాడు కన్నడు.\n\" నా పనీ అంతే అయింది. చిటికెలో నాలుగు కడవలు తోడేసి తోటంతా తడిపేసి, ఇక చేసేందుకు పనంటూ లేక, హాయిగా మంచంమీద పడుకుని నిద్రపోయాను,\" అన్నాడు చిన్నడు.\n\" బాగుంది. రేపు సరదాగా నువు ఎడ్లను మేపుకురా, నేను తోటకు నీరు పెడతాను.\" అన్నాడు కన్నడు.\nచిన్నడు సంతోషంగా ఒప్పుకుంటూ, \"నేనూ- అదే అందామనుకుంటున్నాను,'' అన్నాడు.\n\" నీకు మంచం మీదే పడుకోవాలని ఉంటే మంచం పట్టుకుని మరీ వెళ్ళు, ఒరే!\" అన్నాడు కన్నడు చిన్నడితో.\nమర్నాడు ఇద్దరూ పనులు మార్చుకుని, సాయంకాలం వేళకు ఒకరి మోసం ఒకరు గ్రహించారు.\nఅయితే, కన్నడు తోటకు నీరు పోస్తూ ఒక చిత్రం గమనించాడు. ఒక మాని డి చెట్టు మొదట్లో ఎన్ని కడవలు నీరు పోసినా ఇంకిపోతూ వచ్చింది. దాని రహస్య మేమిటో ఆ రాత్రి ఆరాతీయాలని కన్నడు నిశ్చయించుకున్నాడు.\nఆ రాత్రి ఇద్దరూ పడుకున్నప్పుడు తమ పనులను గురించి మాట్లాడనే లేదు. -ఇద్దరూ చాలా సుఖంగా నిద్రపోతున్నట్టు పడుకున్నారు.\nఒక రాత్రివేళ కన్నడు లేచి, పక్కనే ఉన్న పలుగు తీసుకుని, మామిడి చెట్టు వద్దకు వెళ్ళి, దాని పాదులో తవ్వ నారంభించాడు.\nకొద్దిసేపు తవ్వాక పలుగుపోటుకు ఖంగు మని ఏదో శబ్దమయింది. వెంటనే కన్నడు చుట్టూ కలయజూశాడు. చిన్నడు చీకట్లో వాడి వెనకనే భూతంలా నిశ్శబ్దంగా పొంచి నిలబడి ఉండి, \"ఏమిటి ఈవేళప్పుడు తవ్వటం పెట్టావు?\" అని అడిగాడు చిన్నగా నవ్వుతూ.\n\"ఏమీ లేదు. ఈ చెట్టుకు పాదు సరిగా లేదు. నిద్ర పట్టకపోతే పాదు సరి చేస్తు న్నాను,\" అన్నాడు కన్నడు.\n\"ఖంగుమని చప్పుడయిందే? అదే మిటి?\" అని చిన్నడు మళ్ళీ అడిగాడు.\n\" ఏదో రాయి అయి ఉంటుంది. వెళ్ళి పడుకుందాం పద.\" అంటూ కన్నడు పలు గుతో సహా లేచాడు. చిన్నడు తనలోతను నవ్వుకున్నాడు.\nఇద్దరూ వెళ్ళి పడుకున్నారు. చిన్నడు నిద్రపోయాక మళ్ళీ వచ్చి, ఆ ఖంగుమన్న దేమిటో చూద్దామనుకున్నాడు కన్నడు.\nకాని ముందుగా వాడికే నిద్రపట్టింది.\nకన్నడి గురక వినపడగానే చిన్నడు లేచి, పలుగు తీసుకుని మామిడిచెట్టు వద్దకు వెళ్ళి, పాదులో తవ్వి లంకె బిందెలు పైకి తీశాడు. వాటిని ఎక్కడన్నా దాయాలి. దగ్గిరలోనే చెరువు ఉన్నది. చిన్నడు లంకెబిందెలను అక్కడికి తీసుకు పోయి, గట్టు పక్కన లోతు ఆటే లేని చోట బురదలో వాటిని కూరిపెట్టి, ఏమీ ఎరగనట్టు తిరిగి వచ్చి పడుకుని, నిశ్చింతగా నిద్రపోయాడు.\nకన్నడు తెల్లవారుఝామున లేచి, పలుగు తీసుకుని చెట్టు వద్దకు వెళ్ళాడు. లంకెబిందెల జాడ కనిపించలేదు. తిరిగి వచ్చి చిన్నడి కాళ్ళు చూస్తే వాటికి బురదా, కొంచెం నాచూ అంటుకుని ఉన్నది. చిన్నడే లంకెబిందెలను సంగ్రహించి చెరువులో దాచాడని కన్నడికి అర్థమయింది. వాడు చెరువు వద్దకు వెళ్ళి చూశాడు. చెరువులో ఒక ప్రాంతాన కప్పల అలికిడి లేదు. కన్నడు అక్కడే వెతికి లంకెబిందెలను పట్టుకుని, వాటిని భుజాన పెట్టుకుని, తిన్నగా తమ గ్రామానికి బయలుదేరాడు.\nకన్నడు లేచిన కొద్దిసేపటికి చిన్నడు. మేలుకున్నాడు. పక్కన కన్నడు లేడు. చెరువుకు వెళ్ళి చూస్తే, తాను దాచినచోట బిందెలు లేవు. కన్నడు బిందెలు తీసుకుని తమ గ్రామానికి బయలుదేరి ఉంటాడని గ్రహించి చిన్నడు అదే దారిన పరిగెత్త సాగాడు.\nకొంతదూరం వెళ్ళేసరికి, బిందెల 'బరు వుతో నింపాదిగా నడుచుకుంటూపోతున్న కన్నడు చిన్నడికి కనిపించాడు. చిన్నడు డొంక వదిలేసి, పొలంగట్ల మీదుగా పరిగెత్తి కన్నడి కన్న ముందు వెళ్ళి, మళ్ళీ డొంక ఎక్కి, తన చెప్పుల్లో ఒకటి దారిలో వది లేసి, మరో నూరు గజాల అవతల తన రెండో చెప్పు కూడా వదిలేసి, ఒక చెట్టు ఎక్కి దాని గుబురులో దాక్కున్నాడు.\nకొంత సేపటికి కన్నడు బిందెలను మోయలేక మోయలేక అటుగా వస్తూ ఒక చోట ఒంటి చెప్పును చూసి, పట్టించుకో కుండా ముందుకు నడిచాడు. కాని మరో నూరు గజాల అవతల మొదటి దాని జత చెప్పు కనిపించేసరికి వాడికి ఆశ పుట్టింది. కన్నడు అటూ ఇటూ చూసి, ఎక్కడా జన సంచారం లేకపోయేసరికి, బిందెలను కింద దించి, మొదటి చెప్పు కోసం వెనక్కు వెళ్ళాడు.\nవెంటనే చిన్నడు చెట్టు దిగి వచ్చి, లంకె బిందెలు ఎత్తుకుని, శక్తి కొద్దీ నడుస్తూ తన ఇల్లు చేరుకున్నాడు.\nకన్నడు. రెండు చెప్పులూ సంపాదించు కుని వచ్చి చూసేసరికి లంకెబిందెలు లేవు. ఇది చిన్నడి పనేనని నిశ్చయించుకుని, కన్నడు గబగబా నడుచుకులటూ చిన్నడి ఇంటికి వచ్చాడు.\nచిన్నడి ఇల్లు చేరేసరికి కన్నడికి ఇంటి లోపల ఏడుపులూ, పెడబొబ్బలూ వినిపిం చాయి. కన్నడు ఆశ్చర్యపోయి, \"ఏం జరి గింది? \" అని అడిగాడు.\nచిన్నడు చనిపోయాడని వాడి భార్యా, కొడుకూ చెప్పారు. గుడ్డ కప్పి నట్టింట పడుకోబెట్టి ఉన్నది చిన్నడి శవం. కన్నడు కూడా వాళ్లతోపాటు కాస్సేపు ఏడ్చి, \"ఎంతో స్నేహంగా ఉండేవాళ్లం. వాడి ఆఖరు కోరిక తీర్చటం తప్ప నేను చేయగలిగిందేమీ లేదు. నా కన్నా తను ముందు చచ్చిపోతే తన శవాన్ని కందిమోళ్ళ మీదుగా లాగమని వాడు నాతో అన్నాడు. వాడి కోరిక తీర్చి స్నేహరుణం చెల్లిస్తాను,\" అన్నాడు.\nఇలా అని కన్నడు, అకస్మాత్తుగా చిన్నడి శరీరాన్ని అమాంతం ఎత్తుకుని, ఎవరిమాటా వినిపించుకోకుండా, కొట్టిన కంది చేను దగ్గిరికి తీసుకుపోయాడు. కత్తుల్లాగా ఉండే కందిమోళ్ళు తలుచుకుంటే చిన్నడి కి కంపరం పుట్టు కొచ్చింది.\nచిన్నడు చప్పున కన్నడి భుజం మీది నుంచి జారి, \"ఎందుకురా మనలో మనకు పేచీ? రెండు బిందెలున్నాయి గదా, చెరొ కటీ తీసుకుని హాయిగా బతుకుదాం. దొంగ తనం మానుకున్న వాళ్లం దొంగబుద్ధులు కూడా మానేద్దాం,\" అన్నాడు.\nఇద్దరికీ రాజీ కుదిరింది. లంకెబిందెల ధర్మమా అంటూ. ఇద్దరూ సుఖంగా జీవించారు.",
            "book_page_end": 27
        },
        {
            "title": "నిరుద్యోగి",
            "book_page_start": 28,
            "pdf_page_start": 38,
            "pdf_page_end": 38,
            "author": "చందమామ బృందం",
            "genre": "నీతి కథ",
            "moral": "సోమరితనం, శ్రమ పడటానికి ఇష్టం లేకపోవడం వలన సహాయం కూడా దక్కదు.",
            "keywords": [
                "నిరుద్యోగి",
                "జమీందారు",
                "సహాయం",
                "సోమరితనం",
                "శ్రమ"
            ],
            "characters": [
                "జమీందారు",
                "యువకుడు (నిరుద్యోగి)"
            ],
            "locations": [
                "జమీందారు ఇల్లు"
            ],
            "content": "ఒక జమీందారుండేవాడు. ఆయన ధర్మాత్ముడూ, ఉదారస్వభావుడూ కావటంచేత బీద సాదలకు విరివిగా సహాయంచేస్తూ ఉండేవాడు.\nఒకరోజు ఒక యువకుడు ఆయన వద్దకువచ్చి, \"బాబూ, నేను చాలా కష్టంలో ఉన్నాను. నా తల్లినీ, చెల్లెళ్ళనూ నేనే పోషించాలి. ఎక్కడా పని దొరకలేదు. చిన్నపని ఇచ్చి నన్ను కాపాడండి,” అన్నాడు.\nజాలిగుండె గల జమీందారు, \" నువు చెయ్యగల పని ఏదీ మా ఇంటలేదు. ఇంకెక్క డన్నా పని చూసుకో. పని దొరికేదాకా రోజూ నేను సహాయం చేస్తాను,\" అంటూ ఆ యువ కుడికి రెండు రూపాయ లిచ్చాడు.\nఅది మొదలు కొన్నిరోజులపాటు ఆ యువకుడు ప్రతి సాయంత్రమూ వచ్చి రెండేసి రూపాయలు పుచ్చుకుంటూ వచ్చాడు. తరవాత పది రోజులపాటు అతను రాలేదు. అతనికి పని దొరికింది కాబోలు ననుకున్నాడు జమీందారు.\nకాని పదకొండో రోజున అతను మళ్ళీ వచ్చాడు. పని దొరికిందా అని జమీందారు అడి గితే, “లేదండి. ఎవరూ పని ఇవ్వకుండా ఉన్నారు. మీ సహాయం మీదే అందరమూ ఆధార పడి ఉన్నాం,” అన్నాడతను.\nజమీందారు అతనికి మళ్ళీ రెండు రూపాయ లిచ్చాడు.\n\" గడిచిన పది రోజులదీ ఇప్పించండి!\" అన్నాడా యువకుడు.\n\" నువు రాలేదేం?” అన్నాడు జమీందారు.\n“ రోజూ మైలు దూరం నడిచి రావటం కష్టంగదండి?” అన్నాడు యువకుడు.\n“ డబ్బు కోసం మైలు దూరం నడవలేనివాడివి నువు పని ఏం చేస్తావు? ఇక ఎన్నడూ నాకు నీ ముఖం చూపకు,\" అన్నాడు జమీందారు.",
            "book_page_end": 28
        },
        {
            "title": "తీరిన పగ",
            "book_page_start": 29,
            "pdf_page_start": 39,
            "pdf_page_end": 45,
            "author": "సి. హరిప్రసాద్",
            "genre": "సామాజిక కథ",
            "moral": "పగను తీర్చుకోవడానికి తెలివిని, ఓపికను ఉపయోగించడం వలన విజయం సాధించవచ్చు.",
            "keywords": [
                "పగ",
                "శ్రీకాంత్",
                "శంకర్",
                "న్యాయమూర్తి",
                "కుట్ర",
                "ఖైదు"
            ],
            "characters": [
                "శ్రీకాంత్",
                "శంకర్",
                "రమాకాంతుడు",
                "సుశీల",
                "న్యాయాధికారి",
                "వృద్ధ పూజారి"
            ],
            "locations": [
                "నౌక",
                "నడిసముద్రం",
                "దుర్గం",
                "కొండగుహ"
            ],
            "content": "శ్రీకాంత్, శంకర్ అనే వాళ్ళిద్దరూ ఒక నౌకలో పని చేసేవారు. శ్రీకాంత్ పని చెయ్య టంలో సమర్థుడూ, బుద్ధిమంతుడూ, విశ్వాస పాత్రుడూనూ. అందుచేత నౌకలో పనిచేసే వారందరికీ అతనంటే చాలా అభిమానం ఉండేది. నౌకాధిపతికి అతనంటే అమిత మైన ఆదరం. ఈ కారణంగా శ్రీకాంత్ అంటే శంకర్కు ఈర్ష్యగా ఉండేది.\nఒకసారి నౌక నడి సముద్రంలో ఉండగా నౌకాధిపతికి జ బ్బు చేసి చనిపోయాడు. ఆ పరిస్థితిలో శ్రీకాంత్ నౌకాధిపతి బాధ్యత లన్నీ తానే నిర్వహించి, నౌకను సురక్షితంగా తీరానికి చేర్చాడు. ఇది చూసి నౌకయజ మాని సంతోషించి, శ్రీకాంత్కు నౌకాధిపతి పదవి ఇచ్చాడు. ఇలా జరిగినందుకు నౌకలో పని చేసే వారంతా సంతోషించారు. కాని శంకర్ మాత్రం శ్రీకాంత్ను మరింతగా ద్వేషించసాగాడు.\nశ్రీకాంత్ ఇంటికి వెళ్లి, తనకు నౌకాధి పతి పదవి వచ్చిందని తన తండ్రితో చెప్పాడు. తండ్రి ఈ వార్త విని ఎంతో సంతోషించి, \" నాయనా, నువు వెంటనే సుశీల ఇంటికి వెళ్ళి, ఆమెతో నీ పెళ్ళి నిశ్చయం చేసుకురా. నువు సముద్రాల మీద వెళ్ళినప్పుడు ఆమె నన్ను కనిపెట్టు కుని ఉంటుంది,\" అన్నాడు.\nసుశీలా శ్రీకాంతుల వివాహం గురించి అదివరకే మాటలు జరిగాయి. ఆమె ఆ నగ రంలో కెల్లా గొప్ప అందగత్తెగా ప్రసిద్ధి కెక్కింది. అందుచేత ఆమెను పెళ్ళాడాలని చాలామంది యువకులు ప్రయత్నాలు చేస్తూ వచ్చారు. అలా ప్రయత్నించిన వారిలో రమాకాంతు డనేవాడు ఒకడు. అతను ఆమెను పెళ్ళాడగోరినప్పుడు ఆమె తాను శ్రీకాంతుణ్ణి తప్ప మరెవరినీ పెళ్ళాడ నని రమాకాంతుడితో స్పష్టంగా చెప్పింది.\nఅందుచేత రమాకాంతుడు కూడా \" శ్రీకాం తుణ్ణి తీవ్రంగా ద్వేషించాడు.\nశంకర్, రమాకాంతుడూ మిత్రులు. రమాకాంతుడు సుశీల చేత లేదనిపించుకుని తిరిగి రావటం శంకర్ చూశాడు. అతనికి సంగతి తెలిసి పోయింది. అతను రమాకాం తుణ్ణి పలకరించి, \"ఏమిటి విచారంగా ఉన్నావు?'' అని అడిగాడు.\nరమాకాంతుడు తనకు జరిగిన పరాభవం గురించి చెప్పాడు.\n\"నీ దారికి అడ్డంగా ఉన్న ఆ శ్రీకాం తుణ్ణి తొలగించకూడదా? '' అ న్నాడు శంకర్, రమాకాంతుణ్ణి 'ఉత్సాహపరచ టానికి గాను.\nరమాకాంతుడు నీరసంగా, \"శ్రీకాంతు డికి హాని కలిగిస్తే సుశీల ఆత్మహత్య చేసు కుంటానంటున్నది,” అన్నాడు.\nశంకర్ కొంచెం ఆలోచించి, \" అయితే, శ్రీకాంతుడికి ప్రాణాపాయం లేకుండానే నీ దారికి అడ్డు తొలగే ఉపాయం నేను చెబుతాను,\" అన్నాడు.\nరమాకాంతుడికి ఉత్సాహం వచ్చి, \"ఏమిటది?\" అని అడిగాడు.\n\" విను. మా నౌక తిరుగు ప్రయాణమై వచ్చేటప్పుడు మా నౌకాధిపతి ఒక దీవిలో నౌకను ఆపి, శ్రీకాంతును అక్కడ ఉండే దేశవిద్రోహి వద్దకు పంపాడు. ఆ విద్రోహి నుంచి శ్రీకాంతుడు ఏదో ఉత్తరం పట్టుకు వచ్చాడు. ఈ సంగతి ప్రభుత్వానికి తెలిస్తే శ్రీకాంతుణ్ణి విచారించి, ఖైదులో పెడతారు. నేనా పని చేయిస్తాను,\" అన్నాడు శంకర్.\nరమాకాంతుడు సుశీల ఇంటి నుంచి వచ్చిన కొద్ది సేపటికి శ్రీకాంతుడు వచ్చి, సుశీల తండ్రితో మాట్లాడి, మర్నాడే తనకూ, సుశీలకూ వివాహం జరిగేటట్టు ఏర్పాటు చేసుకున్నాడు. మర్నాడు పెళ్ళికి అంతా సిద్ధంగా ఉండగా, రక్షకభటులు వచ్చి శ్రీకాంతుణ్ణి పట్టుకుని న్యాయాధికారి దగ్గిరికి తీసుకుపోయారు.\n\" నన్ను ఎందుకిలాపట్టి తెప్పించారు?\" అని శ్రీకాంత్ న్యాయాధికారిని అడిగాడు.\n“విద్రోహులతో నీకు సంబంధాలున్నట్టు నీపైన ఆరోపణ జరిగింది.\" అన్నాడు న్యాయాధికారి. ఆయన దీవిలో జరిగిన విషయం శ్రీకాంత్ క్కు జ్ఞాపకం చేశాడు.\n\"మా నౌకాధిపతి చనిపోతూ తన ఆఖరు కోరికగా నన్ను ఆ మనిషి వద్దకు పంపాడు. ఆ మనిషి `నా కొక ఉత్తరం ఇచ్చాడు. ఇంతకన్న నాకేమీ తెలీదు'. ఇందులో నేను చేసిన నేరం కూడా ఏమీ లేదు.\" అన్నాడు శ్రీకాంత్ న్యాయాధికారితో.\n“ఆ ఉత్తరం ఏదీ?” అని న్యాయాధి కారి అడిగాడు. శ్రీకాంత్ తన జేబులో నుంచి ఉత్తరం తీసి ఇచ్చాడు. న్యాయాధి కారి ఆ ఉత్తరాన్ని చూసి కంగారుపడ్డాడు. తన తండ్రికి విద్రోహులతో సంబంధం ఉన్నట్టు ఆ ఉత్తరం స్పష్టం చేసింది. ఈ సంగతి బయటపడితే న్యాయాధికారికి చాలా ప్రమాదం.\n44\nఈ ఉత్తరం నువు చదివావా?\" అని న్యాయాధికారి అడిగాడు.\n\"లేదండి. ఇతరుల ఉత్తరాలు చదివే అలవాటు నాకు లేదు,\" అన్నాడు శ్రీకాంత్.\n“ప్రస్తుతం నువు కొద్దికాలం పాటు చెర సాలలో ఉండు. నిన్ను త్వరలో విడిపించే ప్రయత్నం నేను చేస్తాను,\" అని శ్రీకాంతు డికి అభయమిచ్చి, న్యాయాధికారి ఆ ఉత్త రాన్ని అతని ఎదటనే తగలబెట్టేశాడు.\nఅధికారులు శ్రీకాంతుణ్ణి ఒక దుర్గంలో ఖైదు చేశారు. వా రా లూ, నెలలూ గడి చాయి. తన నేరం ఏమిటో తెలుపమనీ, తెలుపని పక్షంలో తనను విడుదల చేయ మనీ శ్రీకాంత్ ప్రభుత్వానికి విజ్ఞాపన పంపాడు. అతను విద్రోహులతో కుట్ర చేసిన కారణంగా శిక్ష పొందాడనీ, అతనిని విడు దల చేయటం వీలుకాదనీ జవాబు వచ్చింది.\nశ్రీకాంత్ నాలుగేళ్ళపాటు ఖైదు జీవితం అనుభవించి, తనను ఈ స్థితికి తెచ్చినవారి పైన పగ తీర్చుకోవాలని నిశ్చయించు కున్నాడు. కాని అతనికి అవకాశం లేదు.\nఇలా ఉండగా, ఒకనాడు అత నున్న గది గోడలో ఏదో చప్పుడయింది. రెండు, మూడు రోజులు అలాగే చప్పుడయి, తర వాత గోడరాయి ఒకటి కదిలింది. రాయి తొలగి, పెద్ద రంధ్రం గోడలో ఏర్పడింది. ఆ రంధ్రం కుండా పక్క గదిలోని ఖైదీ శ్రీకాంత్ ఉండే గదిలోకి వచ్చాడు. శ్రీకాంత్ ఆ మనిషిని చాలా ఆశ్చర్యంగా చూశాడు. ఆయన వృద్ధుడు.\nఖైదీ లిద్దరి మధ్యా మైత్రి ఏర్పడింది. రోజూ వాళ్ళు గోడలోని రాయి తొలగించి, కలుసుకుని మాట్లాడుకునేవారు. పృద్ధుడు ఒక మందిరంలో పూజారి. ఆయనను అక్ర మంగా ఖైదు చేశారు. శ్రీకాంత్ ఆయనకు తన కథ అంతా చెప్పి, \"నన్ను ఎందుకు ఖైదు చేశారో తెలియలేదు,\" అన్నాడు.\n\" నువు పెద్ద ఉద్యోగం సంపాదించావు. అందగత్తెను పెళ్ళాడబోయావు. ఈ రెండు కారణాల వల్ల నీకు శత్రువు లేర్పడి ఉంటారు. నిన్ను ఖైదులో పెట్టించి వాళ్ళు లాభం పొంది ఉంటారు.\" అన్నాడు వృద్ధుడు.\nఅలా లాభం పొందగలవారు శంకర్. రమాకాంతులే నని శ్రీకాంత్ గ్రహించాడు. కాని న్యాయాధికారి వారితో ఎందుకు చేరి ఉంటాడు? ''న్యాయాధికారికి నా మీద విరోధం వుండ నవసరంలేదే.\" అన్నాడు శ్రీకాంత్.\n\" నువు తెచ్చిన ఉత్తరం ఎవరికో, ఆ మనిషిని రక్షించటానికి న్యాయాధికారి నిన్ను జైలులో పెట్టి ఉంటాడు. అలా కాకపోతే, న్యాయాధికారి ఆ ఉత్తరాన్ని అధికారులకు ఇవ్వక ఎందుకు తగలబెట్టేస్తాడు? \" అన్నాడు వృద్ధుడు.\nఏళ్లు గడిచిపోతున్నాయి. వృద్ధుడు శ్రీకాంతుడికి ఎన్నో విద్యలు నేర్పాడు.\nవృద్ధుడికి జబ్బు చేసింది. ఈ జబ్బు తోనే తాను పోతానని ఆయకు తోచింది. అందుచేత ఆయన శ్రీకాంతుణ్ణి దగ్గిరికి పిలిచి, \"నాయనా, నా కీ జబ్బు నయం కాదు. నేను పోతాము. నువు నా కొడుకు లాంటివాడివి. నా ధన మంతా సముద్ర తీరాన ఒక కొండగుహలో దాచాను. ఎప్పటి కైనా నీకు విముక్తి కలిగితే దాన్ని నువు తీసుకుని ఉపయోగించుకో,” అన్నాడు.\nఆ రాత్రే వృద్ధుడు చనిపోయాడు\nమర్నాడు కాపలా వాళ్ళు వచ్చి, వృద్ధుడి శవాన్ని చూసి, దాన్ని ఒక గోనెలో పెట్టి, మోసేవాళ్ళను తీసుకు రావటానికి వెళ్ళారు.\nఈ సమయంలో శ్రీకాంత్ గోడలోని రాయి తీసి, వృద్ధుడి గదిలోకి వచ్చి, గోనెలో నుంచి శవాన్ని తీసి, తన గదిలోకి తీసుకు పోయి పడుకోబెట్టి దుప్పటి కప్పి, తిరిగి తాను వృద్ధుడి గదిలోకి వెళ్ళి, గోడలో ఉండే రాయి ఎప్పటిలాగా పెట్టేసి, ఒక కత్తితో సహా వెళ్ళి గోనెలో దూరి పడుకున్నాడు.\nశవవాహకులు వచ్చి, గోనె ఎత్తుకుని వెళ్లి, దాన్ని సముద్రంలో పారేశారు.\nశ్రీకాంత్ కత్తితో గోనె చించుకుని బయ టికి వచ్చి, ఈదుకుంటూ తీరాన ఉన్న రాళ్ళ మధ్యకు చేరి, అక్కడ దాక్కు న్నాడు. మర్నాడు అతను, వృద్ధుడు చెప్పిన గుర్తులను బట్టి గుహ కనుక్కుని అందులో తవ్వాడు. అక్కడ అతని కొక పెట్టె దొరి కింది. ఆ పెట్టె నిండా బంగారమూ, రత్నాలూ ఉన్నాయి. శ్రీకాంత్ వాటిలో కొన్ని తీసుకుని, మిగతా వాటితో సహా ఆ పెట్టెను అక్కడే పాతి పెట్టి, తన ఇంటికి చేరుకున్నాడు. అతను ఇంటికి చేరేసరికి అతని తండ్రి చనిపోయాడు, సుశీల రమా కాంతుణ్ణి వివాహమాడింది.\nశ్రీకాంత్ వీలు చూసుకుని గుహ నుంచి మిగిలిన బంగారమూ, రత్నాలూ కూడా తెచ్చుకుని, నగరంలో దివ్యమైన భవనం కట్టించుకుని, కొత్త జీవితం ఆరంభించాడు.\nఅయితే అతనికి మనశ్శాంతి లేదు. తన శత్రువుల పైన పగ సాధించటానికి అతను ప్రయత్నాలు ప్రారంభించాడు.\nశ్రీకాంత్ ఖైదులో ఉండిన కాలంలో శంకర్ వర్తకుడుగా చాలా పైకి వచ్చాడు.\nరమాకాంతుడు ఉన్నత సైని కాధికారి అయాడు; అతను బాగా ధనం సంపాదిం చాడు. న్యాయాధికారి న్యాయమూర్తిగా పెరిగాడు. శ్రీకాంత్ శత్రువులందరూ బాగు పడి, పైకి వచ్చారు.\nఒకనాడు శ్రీకాంత్ ఒక కుర్రవాణ్ణి ప్రమాదం నుంచి తప్పించడం జరిగింది. ఆ కుర్రవాడు కృతజ్ఞతతో శ్రీకాంతుణ్ణి తన తల్లిదండ్రులకు పరిచయం చెయ్యటానికి తీసుకుపోయాడు. సుశీలా రమాకాంతులే ఆ కుర్రవాడి తల్లిదండ్రులు. సుశీల శ్రీకాం తుణ్ణి పోల్చుకున్నది, కాని రమాకాంతుడు గుర్తించలేదు.\nనగరంలోని ధనికశ్రేష్ఠుడు కావటం చేత శ్రీకాంతుడికి న్యాయమూర్తితో తేలికగా పరి చయం అయింది. న్యాయమూర్తికి రెండో పెళ్ళి భార్య ఉన్నది. ఆమెకు అంతులేని ధనదాహం. డబ్బు కోసం ఆమె ఎంతటి దారుణాలు చెయ్యటానికైనా సిద్ధమేనని తెలుసుకుని శ్రీకాంత్, ఆమె ద్వారా న్యాయ మూర్తిపై పగసాధించ నిశ్చయించాడు.\nఒకనాడతను మాటల సందర్భంలో, తన వద్ద క్రమంగా ప్రాణాలు తీసే విషా లున్నాయని అన్నాడు. వాటిని ప్రయోగిస్తే మనిషి మంచాన పడి తీసుకుని మరణిస్తా డనీ. విషప్రయోగం జరిగినట్టు ఎవరూ అనుమానించలేరనీ అన్నాడు. న్యాయమూర్తి భార్య తనకు అలాటి విషం ఇవ్వమని శ్రీకాంతుణ్ణి కోరింది.\nశంకర్ పెద్ద ఎత్తున ఓడ వ్యాపారం చేసేవాడు. అతనికి వర్తకులు సరుకు అరు విచ్చేవారు. అతని వర్తకానికి ఓడలను కిరాయి కిచ్చేవారి నుంచి శ్రీకాంత్ ఆ ఓడ లను కొని, అవి చేరవలసిన రేవులకు చేరకుండా చూసి, ఆ నౌకలు సముద్రంలో ముణిగిపోయినట్టు వార్తలు తెప్పించాడు.\nబాక్ దార్లందరూ శంకర్ను చుట్టి ముట్టి తమ బాకీలు వసూలు చేశారు. శంకర్ దివాలా తీశాడు. ఈ విధంగా శ్రీకాంత్ శంకర్పై పగ తీర్చుకున్నాడు.\nరమాకాంతుడు సైనికాధికారిగా ఉండి అంత ధనం ఎలా సంపాదించాడన్నది శ్రీకాంత్ ఆరాతీయగలిగాడు. రమాకాంత్ తన పై అధికారి సొత్తు కాజేసి, అతన్ని ఎవరి చేతనో చంపించాడని తెలుసుకుని, ఆ సంగతి బయటపెట్టాడు. రమాకాంతుణ్ణి విచారణ చేశారు. నిజం బయటపడింది. అవమానం భరించలేక రమాకాంత్ ఆత్మ హత్య చేసుకున్నాడు.\nన్యాయమూర్తికి మొదటి భార్యవల్ల ఒక కుమార్తె ఉండేది. న్యాయమూర్తికి ఆమె అంటే చాలా ప్రేమ. న్యాయమూర్తి రెండో భార్య శ్రీకాంత్ విషమని ఇచ్చిన దాన్ని తన సవతి కుమార్తె మీద ప్రయోగించింది. ఆ పిల్లను చనిపోయినట్టు నటించమని శ్రీకాంత్ ముందుగానే హెచ్చరించాడు. తన కుమార్తె నిజంగానే చనిపోయిందనుకుని న్యాయమూర్తి ఆమెను శవపేటికలో పెట్టి సమాధి చేయించాడు. తరవాత శ్రీకాంత్ ఆమెను సమాధి నుంచి తీయించి, ఆమె ప్రేమించిన యువకుడికిచ్చి పెళ్ళిచేశాడు.\nతన రెండో భార్య చేసిన విషప్రయోగం వల్ల తన కుమార్తె పోయినట్టు న్యాయ మూర్తికి తెలియ వచ్చింది. న్యాయమూర్తి ఆమెను దుర్భాషలాడాడు. తనగుట్టు బయట పడిందని ఆమె ఆత్మహత్య చేసుకున్నది.\nతరవాత ఒకసారి న్యాయమూర్తి తన తండ్రి వెంట శ్రీకాంతుణ్ణి చూసి ఆశ్చర్య పోయాడు. శ్రీకాంత్ తాను ఎవరైనదీ బయట పెట్టాడు. అతని కథ అంతా విన్నాక న్యాయమూర్తికి మతిచెడి, పిచ్చి వాడై పోయాడు. న్యాయమూర్తి తండ్రిని శ్రీకాంత్ తన తండ్రిలాగే చూసుకుంటూ, శత్రువుల మీద పగ తీర్చుకున్న సంతృప్తితో సుఖంగా జీవించాడు.",
            "book_page_end": 35
        },
        {
            "title": "రాజుగారి చాకలి",
            "book_page_start": 46,
            "pdf_page_start": 46,
            "pdf_page_end": 46,
            "author": "చందమామ బృందం",
            "genre": "హాస్యం",
            "moral": "మర్యాదపూర్వకమైన సంభాషణను అభ్యాసం చేయడం అవసరం.",
            "keywords": [
                "చాకలి",
                "రాజు",
                "గాడిద",
                "మర్యాద",
                "విదూషక కథ"
            ],
            "characters": [
                "రాజు",
                "నౌకరు",
                "చాకలి"
            ],
            "locations": [
                "రాజభవనం"
            ],
            "content": "ఒక రాజుగారు కొత్తగా ఒక చాకలిని ఏర్పాటు చేసుకున్నాడు. ఒకరోజు ఆయన తన నౌక, రును పిలిచి, \"మన చాకలి ఇంటికి వెళ్ళి, సాయంకాలం బట్టలు తీసుకురమ్మని చెప్పు,” అన్నాడు.\nరాజుగారి నౌకరు వెళ్ళేసరికి చాకలి గాడిద మీద ఒక్కొక్క మూటే వేస్తూ, \"ఏలిన వారి మీద ఇవాళ కాస్త ఎక్కువ బరువే వేస్తున్నాను. ప్రభువులు నన్ను మన్నించాలి. నా మీద ఆగ్రహించవద్దు. తమ నమ్మినబంటును!\" అంటూ అతివినయంగా గాడిదతో మాట్లాడుతున్నాడు.\nనౌకరు నిర్ఘాంతపోయి, రాజుగారి దగ్గిరికి తిరిగివెళ్ళి, \"మహారాజా, మన చాకలికి మతిపోయింది,” అంటూ తాను చూసినది. విన్నదీ చెప్పాడు.\nరాజుగారు చాకలిని పిలిపించి పలకరిస్తే, వాడు మామూలు మనిషిలాగే మాట్లాడాడు.\nచివరకు రాజుగారు వాణ్ణి, \" నువు నీ గాడిదతో అతిమర్యాదగా మాట్లాడుతున్నావుట, దేని కిరా ?\" అని అడిగాడు.\n\"అదా, మహారాజా? మేం తక్కువవాళ్ళం. మాకు తమబోటివాళ్ళతో మాట్లాడే పద్ధతి కష్టపడి నేరవాలి. మాలోమేం, అరే-ఒరే, అనుకుంటాం. మర్యాదగా మాట్లాడటం అభ్యాసం చెయ్యాలంటే నాకు నా గాడిద తప్ప ఇంకెవరున్నారు చెప్పండి?” అన్నాడు చాకలి.",
            "book_page_end": 46
        },
        {
            "title": "అలీబాబా నలభై దొంగలు",
            "book_page_start": 37,
            "pdf_page_start": 47,
            "pdf_page_end": 51,
            "author": "చందమామ బృందం",
            "genre": "జానపద కథ",
            "moral": "తెలివి, సమయస్ఫూర్తి మరియు విశ్వాసపాత్రత ఆపదలనుంచి రక్షించి, సంపదను తీసుకొస్తాయి.",
            "keywords": [
                "అలీబాబా",
                "మర్జీనా",
                "దొంగలనాయకుడు",
                "గుహ",
                "సంపద",
                "బాకు నృత్యం"
            ],
            "characters": [
                "అలీబాబా",
                "మర్జీనా",
                "అలీబాబా కొడుకు",
                "దొంగలనాయకుడు",
                "అబ్దల్లా",
                "హుసేను"
            ],
            "locations": [
                "పర్షియా నగరం",
                "గుహ",
                "తోట"
            ],
            "content": "[భాగం 4]\nమర్జీనా బట్టలు ఉతకటానికి ఉపయో చీకటిలో కాగల దాని కోసం ఎదురు చూడ గించే పెద్ద గంగాళం కింద బ్రహ్మాండమైన సాగింది.\nమంట చేసి, లోటాతో బానలో ఉన్న అర్ధ రాత్రి అయేసరికి దొంగలనాయకుడు నూనెను గంగాళానికి తీసుకొచ్చి, నూనె నిద్రలేచి, కిటికీలో నుంచి తొంగి చూశాడు. అంతా గంగాళంలోకి వచ్చినాక దాన్ని కళా ఎక్కడా దీపం గాని, అలికిడి గాని లేదు. పెళా కాచింది. తరవాత గాడిదల బొక్కె అందరూ గాఢనిద్రలో ముణిగి ఉన్నారను నతో, కాగే నూనె తీసుకుని, ఒక బాన దగ్గి కుని, అతను తన వెంట తెచ్చుకున్న గులక రికి వచ్చి, దాని మీద ఉన్న పీచు మూత రాళ్ళను బాసల కేసి విసర నారంభించాడు. తీసి, నూనెను దభాలున బానలోకి దిమ్మ అవి బానలకు తగిలిన చప్పుడైతే వినబడింది రించింది.\nగాని, దొంగలు ఆయత్త మవుతున్న అలికిడి బానలో ఉన్న దొంగ అరిచే అవకాశం లేదు. \" వెధవలు నిద్రపోయారు.\" అని కూడా లేకుండా ఆ నూనెలో మగ్గి ప్రాణాలు గొణుక్కుని అతను ఆవరణలోకి పరిగెత్తుకు వదిలాడు. మర్జీనా తాపీగా బానలన్నిటి వచ్చాడు. అతనికి కమురుకంపు కొట్టి, లోనూ కాగే నూనె పోసి, దొంగలందరినీ సంకోచం కలిగింది. ఒక బాన మీది మూత చంపేసి, అన్ని బానల మీదా మళ్ళీ పీచు ఎత్తితే, వెచ్చని ఆవిరి పైకి వచ్చింది. మూతలు కప్పి, గంగాళం కింద మంట అతను ఇంత ఎండుగడ్డి తీసుకుని అంటించి, ఆర్పేసి, వంటింటికి తిరిగి వచ్చి, కటిక దాని వెలుగులో బాన లన్నీ పరీక్షించాడు.\nతన అనుచరు లందరూ చచ్చిపోయి, ఆవిరి చిమ్ముతున్నారు.\nదొంగలనాయకుడికి తనకు కలిగిన భయంకర నష్టం అర్ధమయింది. అతను చెంగున ప్రహరీగోడ మీదికి దూకి, వీధిలోకి గెంతి, పిక్కబలం కొద్దీ పరిగెత్తి తమ గుహను చేరి, ఇప్పుడేం చెయ్యాలా అన్న ఆలోచనలో ముణిగిపోయాడు.\nఇంటికి ప్రమాదం తొలగిపోయిందని తెలుసు గనక మర్జీనా తెల్లవారే దాకా శాంతంగా వేచి ఉండి, మామూలు వేళకు తన యజమానిని నిద్ర లేపింది. అలీబాబా బట్టలు వేసుకుని కిందికి దిగి వచ్చాక, ఆమె అతన్ని ఒక బాన వద్దకు తీసుకుపోయి, దాని మీద ఉన్న మూత ఎత్తి, “ లోపల ఏమున్నదో చూడండి,\" అన్నది.\nఅలీబాబా బానలోకి చూసి కంపరమెత్తి పోయాడు. మర్జీనా జరిగిన దంతా చెప్పగా విన్నాక అతను, ఆనందాశ్రువులు రాల్చుతూ, \"నిన్ను కన్నది బంగారు కడుపే! నువు చేసిన ఈ సహాయం తీరే రుణం కాదు. ఇక నుంచీ నువే మా పిల్లలలో పెద్దదానివి. అంతేకాక ఇంటి యజమానురాలివి కూడా నువే,\" అన్నాడు.\nఅబ్దల్లా సహాయంతో తోటలో ఒక పెద్ద గొయ్యి తవ్వి, అందులో దొంగల శవాలన్నీ పూడ్చి, వాటి బెడద వదిలించుకున్నాడు, అలీబాబా.\nఅలీబాబా వాళ్ళ జీవితం తిరిగి యధా స్థితికి వచ్చింది. మర్జీనాను వాళ్ళు చిన్న దేవతలాగా చూసుకుంటూ వచ్చారు.\nకాసిం చనిపోయాక అతని దుకాణాన్ని అలీబాబా పెద్దకొడుకు చూస్తున్నాడు. ఒక నాడతను తన తండ్రితో, \" హుసేన్ మన బజారులో దుకాణం పెట్టినాక, అయిదు సార్లు అతను తన మధ్యాన్న భోజనం నాతో పంచుకున్నాడు. అందుకు బదులుగా అతన్ని మనం విందుకు పిలవటం భావ్యంగా ఉంటుం దనుకుంటాను,” అన్నాడు.\n\"తప్పకుండా అలాగే చెయ్యరా, నాయనా. ఈ మాట ముందే చెప్పి ఉండ వలసింది. రేపు శుక్రవారం విశ్రాంతి రోజు గనక, రేపు సాయంత్రం అతన్ని మన ఇంటికి భోజనానికి పిలు. అతను మొహ మాట పడితే ఒత్తిడి చేసి మరీ తీసుకురా! ” అన్నాడు అలీబాబా.\nఅలీబాబా కొడుకు హుసేన్ అనే కొత్త దుకాణదారును తన వెంట తమ ఇంటికి పిలుచుకు వచ్చాడు. అలీబాబా ద్వారం వద్ద చిరునవ్వుతో ఎదురై, “ఈ రాత్రి తమరు మా ఆతిధ్యం స్వీకరించాలి,\" అన్నాడు.\nచాలా పొడుగైన గడ్డం ధరించి అలీబాబా కొడుకు వెంట వచ్చిన హుసేన్, \"నన్ను క్షమించాలి. నేను చాలా కాలం క్రితమే ఉప్పూ, మసాలా వేసిన భోజనం చెయ్యనని ప్రమాణం చేశాను. అందుచేత మీ ఆతిధ్యం స్వీకరించలేను,” అన్నాడు.\n\" దాని కేముంది? మీరు తినని ఉప్పూ, మసాలా లేకుండానే వంట చెయ్యమని చెబుతాను,” అన్నాడు అలీబాబా. ఆయన మర్జీనా వద్దకు వెళ్ళి ఆ పూట చప్పిడివంట చేయించమన్నాడు. ఆమె ఆశ్చర్యపడింది గాని, యజమాని చెప్పినట్టే చేయించింది.\nరాత్రి అయింది. అతిధి వచ్చి, అలీబాబా తోనూ, అతని కొడుకుతోనూ భోజనానికి కూర్చున్నాడు. వారికి మర్జీనా, అబ్దల్లా వడ్డన చేశారు. మర్జీనా అతిధిని పరీక్షగా చూస్తూ వచ్చింది. భోజనాలు ముగిసి, ముగ్గురు పురుషులూ కబుర్లు చెప్పుకుంటూ కూర్చున్న సమయంలో ఆమె వెళ్ళిపోయి, నర్తకి వేషం ధరించి తిరిగి వచ్చింది.\nఆమె అవతారం చూసి అలీబాబా నిర్ఘాంత పోయాడు. ఆమె నుదుటి మీద బంగారు మాడలు ధగధగ లాడుతున్నాయి. ఆమె మెడలో అంబరుపూసల చేర్లు వేళ్ళాడు తున్నాయి. ఆమె నడుము చుట్టూ బంగారు వడ్డాణ మున్నది. ఆమె చేతులకూ, కాళ్ళకూ బంగారు గజ్జె లున్నాయి.. ఆమె మొలను చురకత్తి ఉన్నది. ఆమె కళ్ళకు దట్టంగా కాటుక పట్టించి, కనుకొసలు సాగదీసింది.\nఆమె వెనకగా కంజిర పట్టుకుని అబ్దల్లా వచ్చాడు. ఆమె తన యజమాని ముందు వంగి సలాము చేసి, నృత్యం చేయ నారంభించింది.\nఆమె అలుపు లేకుండా, వంక పెట్టటా నికి లేకుండా నృత్యం చేసింది. ఆమె చేతిరుమాలు పట్టుకునీ, వల్లెవాటు పట్టు కునీ నృత్యాలు చేసింది. ఆమె యూదుల లాగూ, గ్రీకుల లాగూ, పర్షియనులు లాగూ నృత్యాలు చేసింది. మగవాళ్ళు. ఆమె పాదాల కేసీ, ఆమె కేసీ తన్మయులై చూస్తూ ఉండిపోయారు.\nఆమె బాకునృత్యం ఆరంభించింది. ఆమె తన బొడ్డున వేళ్ళాడుతున్న ఒర నుంచి బాకును పైకి తీసి, రౌద్రం అభిన యిస్తూ, బుసకొట్టే తాచు లాగా నృత్యం చేస్తూ చేతిలోని బాకు మొనతో అన్ని దిక్కులా పొడిచి, దాన్ని తన గుండెలకే పెట్టుకున్నది. తరవాత ఆమె బాకు మొనను తన గుండెల మీది నుంచి తీసివేసి, బొంగరం లాగా అతివేగంగా తిరుగుతూ, తన బాకుతో ఉత్తుత్త శత్రువులను ఎడాపెడా పొడుస్తు న్నట్టు అభినయిస్తూ వచ్చి, అకస్మాత్తుగా అలీబాబా ముందు మోకరించి, అబ్దల్లా దగ్గిర నుంచి, కంజిర పుచ్చుకుని, యాచి స్తున్నదాని లాగా ముందుకు చాచింది.\nఆమె నర్తకి లక్షణాలను అంత దూరం అనుకరించటం ఆలీబాబాకు కాస్త చిరాకు కలిగించింది. అయినా ఆయన కంజీరలో ఒక బంగారు దీనారం వేశాడు. అలీబాబా కొడుకు మరొక బంగారు దీనారం వేశాడు.\nఅతని మిత్రుడైన హుసేను డబ్బు కోసం సంచీ తీస్తుండగా, మర్జీనా అతని మీదికి ఉరికి, బాకుతో గుండెలో ఒక్క పోటు పొడిచింది. హుసేన్ నోరు తెరిచి మళ్ళీ మూసుకుని, ఒక్క దీర్ఘ శ్వాస విడిచి, ప్రాణాలు వదిలాడు.\nమర్జీనాకు మతి చలించిం దన్న అను మానం అలీబాబాకూ, అతని కొడుకుకూ ఒకే సారి కలిగింది. కాని ఆమె శాంతంగా, \" ఈ ఇంటిని కాపాడటానికి తగిన బలాన్ని అల్లా నా చేతి కిచ్చినందుకు ధన్యవాదాలు తెలుపుకోవాలి. ఈ త్రాష్టుడు నూనెవర్తకు డన్న మాట ఎంత నిజమో, హుసేన్, అన్న మాట కూడా అంతే నిజం!\" అంటూ వాడి గడ్డం పట్టి ఊడలాగింది. వెంటనే అలీబాబా దొంగలనాయకుణ్ణి గుర్తించాడు.\nఆమె తన ఇంటిని రెండోసారి రక్షించిం దని స్పష్టం కాగానే అలీబాబా ఆమెను కౌగలించుకుని, నుదురు ముద్దు పెట్టుకుని, \"మర్జీనా, నా తల్లీ! నువు నా కొడుకును పెళ్ళాడి నా కోడలు వవుతావా?\" అన్నాడు.\nమర్జీనా సంతోషంగా ఒప్పుకున్నది. అప్పటి కప్పుడే అలీబాబా కొడుకుకూ, మర్జీనాకూ శాస్త్రోక్తంగా వివాహం జరిగిపోయింది.\nఆ రాత్రి బాగా పొద్దుపోయాక అలీబాబా దొంగలనాయకుడి శవాన్ని, మిగిలిన దొంగ లను పూడ్చిన ఇంటి వెనక తోటలోని గుంట లోనే పూడ్చేశాడు.\nపెళ్ళి అయిన తరవాత చాలాకాలం అలీబాబా గుహ చాయలకు పోలేదు. ఎందు కంటే, ఇంకా ఇద్దరు దొంగలకు లెక్క తేలలేదు. వాళ్ళింకా బతికే ఉన్నారని భయపడి మర్జీనా అలీబాబాను అటుకేసి వెళ్ళవద్దన్నది. అయితే వాళ్ళు అదివరకే చనిపోయారు:\nఒక సంవత్సరం గడిచినాక అలీబాబా తన కొడుకునూ, మర్జీనానూ వెంటబెట్టుకుని అక్కడికి వెళ్ళాడు. మంచి పరిశీలన శక్తి గల మర్జీనా గుహ పరిసరా లంతటా గడ్డి మొలిచి ఉండటమూ, మనుషులు గాని, గుర్రాలు గాని నడిచిన జాడలు లేక పోవ టమూ గమనించి, \"భయం లేదు, మామా. మనం గుహలోకి పోవచ్చు.\" అన్నది.\nఅలీబాబా రాతి కేసి చెయ్యి చాపి, “ తెరుచుకో సమ సమ్! \" అనేసరికి రాయి తెరుచుకున్నది. లోపలి నిధులను ఎవరూ తాకిన జాడ లేదు. తన అధీనమైన ఆ సంపద అంతా మిగిలిన ఇద్దరికీ అలీబాబా గర్వంగా చూపాడు. వాళ్ళు మూడు సంచుల నిండా బంగారమూ, రత్నాలూ నింపుకుని నగరానికి తిరిగి వెళ్ళారు.\nఈ విధంగా కట్టెలు కొట్టుకునే అలీబాబా నగరంలో కెల్లా ధనికుడూ, గౌరవనీయుడూ అయాడు. — (అయిపోయింది)",
            "book_page_end": 41
        },
        {
            "title": "నవాబు - ఆబోతు",
            "book_page_start": 42,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "హాస్యం",
            "moral": "తెలివైన హాస్యం లేదా అబద్ధం ద్వారా పెద్ద సమస్యను సులభంగా పరిష్కరించవచ్చు.",
            "keywords": [
                "నవాబు",
                "ఆబోతు",
                "గోపాలుడు",
                "విదూషకుడు",
                "హాస్యం"
            ],
            "characters": [
                "బెంగాలు నవాబు (కృష్ణచంద్రుడు)",
                "గోపాలుడు (రాజవిదూషకుడు)"
            ],
            "locations": [
                "బెంగాలు రాజ్యం",
                "రాజధాని"
            ],
            "content": "ఒకసారి బెంగాలు నవాబు కృష్ణచంద్రుడి రాజ్యానికి సపరివారంగా వచ్చి, రాజధానిలో గుడారాలు వేసి దిగాడు. కొద్దిసేపటికి ఆ గుడారాల వేపుగా ఒక బలిసిన ఆబోతు వచ్చింది. నవాబు తన సైనికుల చేత దాన్ని పట్టించి, ఆ రాత్రికి దాన్ని చంపి వండమని తన వంట వాళ్ళకు ఉత్తరువిచ్చాడు.\nక్షణాల మీద ఈ వార్త రాజుగారికి చేరింది. ఆయన విచారంలో ముణిగిపోయాడు. ఎందుచేతనంటే, రాజుగారు తన తండ్రి తద్దినానికి దాన్ని అచ్చువేసి, ఆబోతుగా వది లారు. అది ఇప్పుడు సుల్తానుకూ, ఆయన పరివారానికి ఆహారం కాబోతున్నది.\nరాజుగారి విచార కారణం తెలుసుకుని రాజవిదూషకుడైన గోపాలుడు సుల్తాను దర్శనం చేసుకుని, \"హుజూర్, మా నగరం ప్రజల తరుపున మీకు కృతజ్ఞతలు తెలుపు కుందామని వచ్చాను. ఈ ఆబోతును మీరు కోసి తింటే మాకు పెద్ద పీడ విరగడ అయి పోతుంది. అది దుకాణాలలో జొరబడి ఇష్టం వచ్చినదెల్లా కాజెయ్యటమేగాక, చెప్పరానిది తింటుంది. చాలా అపవిత్రమైనది. అచ్చుపోసిన ఆబోతును ఏమీ చెయ్యటానికి లేదు. కాని మీరు దాన్ని చంపి తిని మాకు తీరని ఉపకారం చెయ్యబోతున్నారు!\" అన్నాడు.\n\"థూ, థూ!” అంటూ నవాబు ఆబోతును అప్పుడే 'విడిపించాడు. రాజుగారు గోపాలుడికి ఎన్నో బహుమానా లిచ్చారు.",
            "book_page_end": 42
        },
        {
            "title": "పితృభక్తి",
            "book_page_start": 43,
            "pdf_page_start": 53,
            "pdf_page_end": 57,
            "author": "చందమామ బృందం",
            "genre": "నీతి కథ",
            "moral": "పితృభక్తికి, నిస్వార్థ సేవకు దైవత్వం సహాయపడుతుంది. నిజమైన భక్తికి తగిన ప్రతిఫలం దక్కుతుంది.",
            "keywords": [
                "పితృభక్తి",
                "టోంగ్",
                "బానిసత్వం",
                "చీ-నియు",
                "అప్సరస",
                "నిస్వార్థ సేవ"
            ],
            "characters": [
                "టోంగ్",
                "టోంగ్ తండ్రి",
                "అధికారి",
                "చీ-నియు (అప్సరస)"
            ],
            "locations": [
                "చీనాదేశం",
                "బానిస సంత"
            ],
            "content": "ఒకప్పుడు చీనాదేశంలో టోంగ్ అనే పేద యువకుడు ఉండేవాడు. అతని తల్లి అతని పసితనంలోనే పోయింది. అతని పంధొమ్మిదో ఏట అతని తండ్రి కూడా పోయాడు. తండ్రి శ్రమజీవి, జీవితాంతం ఒక్క రాగిడబ్బు మిగల్చలేకపోయాడు. ఆ కారణంగా టోంగ్ బొత్తిగా అనాధగా మిగిలిపోయాడు.\nముందు టోంగ్ తన తండ్రికి ఉత్తర క్రియలు జరిపించి, సమాధి కట్టించాలి. చేతిలో ఒక్క పైస లేకుండా ఇదంతా ఎలా చేయటం? డబ్బు పుట్టించటానికి ఒకటే ఉపాయం ఉన్నది; అదేమిటంటే, టోంగ్ బానిసగా అమ్ముడు పోవటం. అలాటి పని చెయ్యవద్దని అతని మిత్రులు అతనికి సలహా ఇచ్చారు, కాని డబ్బు పుట్టించటానికి వాళ్ళు మరో మార్గం చెప్పలేకపోయారు.\nటోంగ్ ఒక అట్టమీద తన ధరా, తాను బానిసగా అమ్ముడు పోవటానికి గల నిబంధ నలూ రాసి, ఆ అట్టను మెడకు తగిలించు కుని, బానిసల సంతలో ఒక రాతి అరుగు మీద కూర్చున్నాడు. బానిసలను కొనేవాళ్ళు ఆ అట్టమీద రాసినది చదువుకుని దాటి వెళ్ళి పోయారు: కొందరు టోంగ్ను చూసి, దురాశాపరుడని నవ్వుకున్నారు.\nకారణమేమంటే, టోంగ్, తాను చిన్న మొత్తానికి అమ్ముడు పోదలచలేదు. తన తండ్రికి శాస్త్రోక్తంగా ఉత్తరక్రియలు చేసి, ఉన్నంతలో అందమైన సమాధి కట్టించ టానికి ఎంత ఖర్చు అవుతుందో అంత మొత్తానికే అతను అమ్ముడు పోవాలని నిశ్చ యించుకున్నాడు. ఆ బాకీ తాను జన్మలో తీర్చాలన్న ఆశ కూడా పెట్టుకోలేదు; బతి కున్నంత కాలమూ బానిసగా జీవించటానికి కూడా సిద్ధమయాడు.\nకాని, ఎన్ని గంటలు గడిచినా, అతన్ని కొనేవాడు కనిపించలేదు. తనను తాను కోరిన ధరకు ఎవరూ కొనరు కాబోలని టోంగ్ భయపడుతూండగా ఎవరో అధికారి అటుగా వచ్చాడు; టోంగ్ మెడకు వేళ్లాడే అట్టమీద రాసినది చదువుకున్నాడు; తన వెంట ఉన్నవాడిచేత టోంగ్కు డబ్బిప్పించి, పత్రం రాయించుకున్నాడు.\nటోంగ్ కోరిక నెరవేరింది. అతను తండ్రికి మంత్రోక్తంగా ఉత్తరక్రియలు జరిపించి, దానధర్మాలు యధావిధిగా చేసి, తండ్రికి చాలా అందమైన సమాధిని గొప్ప శిల్పిచేత తయారు చేయించి, తనను బానిసగా కొన్న యజమాని వద్దకు చేరి చాకిరి ప్రారంభిం చాడు. అతనికి ఒక పాక వేసి ఇచ్చారు.\nకాలం గడిచిపోతున్నది. టోంగ్ జీవితా నికి సుఖమూ, విశ్రాంతీ అన్నవి రెండూ లేవు. తనది బానిస బతుకయిపోయినందుకు అతను విచారించ లేదు. ఈ దశలో కూడా అతను తన తండ్రికి శ్రద్ధగా శ్రాద్ధక్రియలు జరుపుతూ వచ్చాడు.\nఇలా ఉండగా ఒక ఏడు నూర్పిళ్ళ తరు ణంలో టోంగ్ కు జ్వరం పట్టుకున్నది. అతను మంచంలో నుంచి లేవలేకపోయాడు.\nఅతనితోబాటు పని చేసే బానిసలు ఇంకా చాలామంది ఉన్నప్పటికీ, వాళ్ళు తెర్లవారి నది మొదలు చీకటిపడినదాకా పొలం పను లలో ఉండటంచేత, టోంగ్కు ఉపచారాలు చేసేవాళ్ళు లేకపోయారు. అతను జ్వరం నుంచి కోలుకునేటట్టు కనిపించ లేదు.\nఒకరోజు మిట్టమధ్యాన్నంవేళ టోంగ్ తీవ్రమైన జ్వరంతో ఒళ్ళు తెలియకుండా పడి ఉండగా, అతని నుదురును ఎవరో చల్లగా తాకినట్టయింది. అతని శరీరాన్నిపట్టి ఉండిన నీరసం క్రమంగా తీసేసినట్టని పించింది. తనలో ఈ మార్పుకు ఆశ్చర్య పడుతూ టోంగ్ కళ్ళు తెరిచి చూశాడు.\nఒక అలౌకిక సౌందర్యవతి అతని మీదికి వంగి కనబడింది. \" నువు ఎవరు?\" అని అడగటానికి అతనికి ధైర్యం చాలలేదు.\nఆమె ఇంకా అతని నుదురు రాస్తూనే, \" నేను నీ జబ్బు నయం చేసి, నీకు భార్యగా ఉండటానికి వచ్చాను.\" అన్నది అతనితో.\nఆమె తనను ఏదో ఆజ్ఞాపిస్తున్నట్టుగా అతనికి అనిపించింది. అతను కంగారుతో మంచం మీదినుంచి లేచి నిలబడి, తన నీరసం పూర్తిగా పోయినట్టు తెలుసు కున్నాడు. తాను భార్యను పోషించే స్థితిలో లేనట్టు చెప్పటానికి కూడా అతనికి ధైర్యం లేకపోయింది. ఆమె ఆ సంగతి గ్రహించి నట్టుగా, \" జరుగుబాటు సంగతి నేను చూస్తాను,\" అన్నది.\nటోంగ్ చాలా సిగ్గుపడిపోయి, తన చింకి బట్టల కేసి చూసుకున్నాడు. అయితే ఆమె ధరించిన బట్టలు కూడా అలాటివే. ఆమె ఒంటిన ఎక్కడా ఒక్క ఆభరణం లేదు.\nఇద్దరూ పూజామందిరం దగ్గిర మోకరించి, పితృదేవతల పూజ చేసి, భార్యా భర్త లయారు.\nవారి వివాహం చాలా విడ్డూరమైనది. ఆమెది ఏ వంశమో, ఎక్కడి నుంచి వచ్చిందో టోంగ్ అడగలేదు. ఆమె తన పేరు 'చీ' అని చెప్పిందిగాని, తనను గురించి అతనితో ఇంకేమీ చెప్పలేదు. అతను ఆమెను తన యజమానురాలుగా భావించి, ఆమెకు పూర్తిగా దాసుడైపోయి, ఎంతో భక్తితో చూసుకునేవాడు. మిగిలిన బానిసలు తన భార్యను గురించి రకరకాల ప్రశ్నలు అడిగితే అతను ఏమీ చెప్పలేకపోయాడు.\nఆమె వచ్చినది మొదలు, అతనికి తనది బానిస బతుకన్న భావం పోయింది.\nఅతని ఇంటి వాతావరణమే ఆమె రాకతో మారిపోయింది. ఇల్లంతా చక్కగా సర్ది, ఉన్నంతలో అందంగా ఉండేది.\nటోంగ్ పనికి పోయేలోపల సుష్టుగా భోజనం చేసేవాడు. తిరిగి అతను పొలం నుంచి వచ్చేసరికి భోజనం సిద్ధంగా ఉండేది.\nఅతని భార్య రోజల్లా మగ్గం ముందు కూర్చుని, రంగురంగుల బొమ్మలతో పట్టు తానులు నేసేది. అవి అపూర్వంగా ఉండేవి.\nఆమె నేర్పరితనం గురించి చుట్టుపట్ల అంద రికీ తెలిసింది. వర్తకులు రోజూ వచ్చి ఆమె నేసిన పట్టు తానులను డబ్బిచ్చి కొనుక్కు పోయేవారు. కొందరు తమకు కావలసిన విధంగా అడిగి నేయించుకునే వారు. \" నీ విద్య మాకు నేర్పు, కోరినంత డబ్బు ఇస్తాం,\" అని ఆమె నడిగారు. కాని ఆమె నేర్పక, \" నేను నేర్పినా మీకు రాదు,\" అని జవాబిచ్చేది. నిజానికి ఆమె నేసే టప్పుడు ఆమె వేళ్ళు కనిపించేవి కావు.\n\" జరుగుబాటు సంగతి నేను చూస్తాను,” అన్న మాట ఆమె పూర్తిగా నిలబెట్టుకున్నది.\nపెట్టెలో డబ్బు పేరుతున్నది. ఒకనాడు అతనికి ఆమె పెట్టె తెరిచి, అందులో ఉన్న వెండినాణాలు చూపించి, అందులో నుంచి ఒక కాగితం తీసి అతని కిచ్చింది. అది అతని విడుదల కాగితం. యజమానికి క్రయధనం ముట్టింది. టోంగ్ బానిసత్వం ముగిసింది. టోంగ్ కళ్ళ వెంట ఆనందా శ్రువులు రాలాయి.\n\" దక్షిణాన నీ కోసం పొలాలూ, పట్టు పురుగుల తోటలూ కొన్నాను. ఇక నువు మరొకరికి చాకిరీ చేయనవసరం లేదు. నీ చాకిరీ నువు చేసుకోవచ్చు.\" అన్న దామె తన భర్తతో. టోంగ్ ఆమె పాదాల ముందు సాష్టాంగపడబోయాడు. కాని ఆమె అతణ్ణి వారించింది.\nఅది మొదలు అతని దశ బాగా ఎత్తు కున్నది. అతను ఏం చేసినా కలిసి వచ్చింది. అతని కింద పని చేసేవాళ్ళు అతని పట్ల ఎంతో ప్రేమాభిమానాలు చూపేవారు.\nఇలా ఉండగా ఆ ఇంట్లో మగ్గం ఆడటం మానేసింది. టోంగ్ భార్య గర్భవతి. ఆమె సకాలంలో పండువంటి కొడుకును కన్నది.\nవాణ్ణి చూడవచ్చిన వారంతా, \"వీడు మామూలు పిల్లవాడు కాడు! వరాన పుట్టిన వాడు ! నూరేళ్ళు బతుకుతాడు!\" అన్నారు.\nఆ యేడు చలికాలం ప్రారంభ మవు తూండగా ఒక రాత్రి అంతా భార్యాభర్తలు పిల్లవాణ్ణి గురించీ, భవిష్యత్తు గురించీ ఎడ తెగకుండా మాట్లాడుకున్నారు. ఆమె ముఖం చూస్తుంటే అతనికి, ఎప్పటికన్నా ఎక్కువ అందంగా ఉన్నట్టు కనిపించింది.\nతెల్లవారబోతూండగా ఆమె చప్పున లేచి, అతని చెయ్యి పట్టుకుని పిల్లవాడి ఉయ్యాల తొట్టె దగ్గిరికి తీసుకుపోయింది. ఎందుకో టోంగ్ ఆమెను చూసి కొద్దిగా బెదిరాడు, ఆమెను మొదటిసారి చూసినప్పుడు బెదిరి నట్టే. అతను కళ్ళు మూసుకుని, అప్రయ త్నంగా ఆమె ముందు మోకరించాడు. అతను తల ఎత్తి ఆమె ముఖం కేసి చూసేసరికి ఆమె అవతారం పూర్తిగా మారిపోయింది.\nఆమె ఇప్పుడు మామూలు స్త్రీల కన్న చాలా ఎత్తుగా ఉన్నది. ఆమె శరీరంలో నుంచి కాంతులు వెలువడుతున్నాయి.\n\"నే నిక నిన్ను విడిచి వెళ్ళిపోవాలి. నేను మానవస్త్రీని కాను. నీ కోసం మానవ స్త్రీని అయాను. నా జ్ఞాపక చిహ్నంగా నీకు మన కొడుకు ఉంటాడు. నీ పితృభక్తికి మెచ్చి స్వర్గాధిపతి నన్ను నీ వద్దకు పంపాడు. నే నాయన దగ్గిరికి తిరిగి వెళ్ళాలి. నేను చీ-నియు అనే అప్సరసను,\" అన్న దామె.\nక్రమంగా ఆమె శరీరకాంతులు తరిగి పోయాయి. ఆమె కనిపించకుండా పోయింది.",
            "book_page_end": 47
        },
        {
            "title": "అనుకోని సహాయం",
            "book_page_start": 48,
            "pdf_page_start": 58,
            "pdf_page_end": 58,
            "author": "చందమామ బృందం",
            "genre": "జానపద కథ",
            "moral": "పేదవాడిని మోసం చేయబోయిన ధనవంతుడికి, అతనే అదృష్టాన్ని అందిస్తున్నాడని తెలియదు.",
            "keywords": [
                "అన్నదమ్ములు",
                "నిధి",
                "గుర్రం",
                "మోసం",
                "అదృష్టం"
            ],
            "characters": [
                "అన్న",
                "తమ్ముడు"
            ],
            "locations": [
                "గ్రామం",
                "డొంక"
            ],
            "content": "ఒక ఊళ్ళో ఇద్దరు అన్నదమ్ములు. అన్న కాస్త కలిగినవాడు, తమ్ముడు బొత్తిగా లేనివాడు. అందుచేత ఒకసారి తమ్ముడు అన్న వద్దకు వెళ్ళి ఒక శేరు రాగులు అరువివ్వకున్నాడు. అన్న లేదు పొమ్మన్నాడు.\nఇది జరిగిన రాత్రి తమ్ముడి తలుపు మీద ఎవరో కొట్టి, \"డొంకలో నిధి ఉన్నది తెచ్చుకో ! \" అన్నారు. తమ్ముడు తలుపు తీసి చూడటానికి కూడా భయపడ్డాడు. కాని ఈ సంగతి అన్నకు చెబితే, “ఈసారి ఆ మాట విన్నప్పుడు నాతో చెప్పు,” అన్నాడు.\nమర్నాడు రాత్రి మళ్ళీ ఎవరో తమ్ముడి తలుపు తట్టి, \"డొంకలో నిధి ఉన్నది తెచ్చుకో ! ” అన్నారు. తమ్ముడు అన్నను లేపి ఈ మాట చెప్పి వచ్చి పడుకున్నాడు.\nఅన్న అర్ధ రాత్రి వెళ్ళి చూస్తే, డొంకలో ఒక చచ్చిన గుర్రం కళేబరం కనబడింది. అన్నకు చాలా కోపం వచ్చింది. అతను గుర్రం కాలు కోసి తెచ్చి, తమ్ముడి కిటికి కుండా లోపల పడేసి వెళ్ళాడు.\nఅన్న మర్నాడు వచ్చి కిటికీకుండా చూస్తే, తమ్ముడు బంగారు నాణాలు ఎంచు కుంటూ కనపడ్డాడు. డొంకలోకి వెళ్ళి చూస్తే గుర్రం కళేబరం లేదు.\nఅన్న తమ్ముడి దగ్గిరికి వచ్చి, “ఒరే, మొన్న రాగులు ఆడిగినట్టున్నావు, ఇవ్వనా?” అన్నాడు.\n“ఇప్పుడు అవసరం లేదులే.” అన్నాడు తమ్ముడు.",
            "book_page_end": 48
        }
    ],
    "statistics": {
        "total_stories": 13,
        "author_counts": {
            "చందమామ బృందం": 9,
            "ఎల్. భాస్కరరావు": 1,
            "పి. రమణయ్య": 1,
            "ఎం. అప్పలరాజు": 1,
            "సి. హరిప్రసాద్": 1
        },
        "genre_counts": {
            "నీతి శ్లోకాలు": 1,
            "జానపద కథ": 3,
            "నీతి కథ": 3,
            "వీర సాహసం": 1,
            "బేతాళ కథ": 1,
            "హాస్యం": 3,
            "సామాజిక కథ": 1
        }
    }
}