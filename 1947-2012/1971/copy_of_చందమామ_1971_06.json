{
    "book_id": "copy_of_చందమామ_1971_06",
    "stories": [
        {
            "title": "ఆహ్వానము",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం (సంచాలకుడు : 'చక్రపాణి')",
            "genre": "సంపాదకీయం",
            "moral": "వర్తించదు",
            "keywords": [
                "బుద్ధ జాతక కథలు",
                "దేవధర్మం",
                "పునఃప్రచురణ",
                "యక్ష ప్రశ్నలు"
            ],
            "characters": [],
            "locations": [],
            "content": "“చందమామ” లో చాలా కాలం\nక్రితం కొన్ని బుద్ధజాతక కథలు\nవరుసగా ప్రచురించాము. బుద్ధ\nకథలనూ, జాతకకథలనూ కొన్ని\nటిని చందమామలో తిరిగి ప్రచురించ\nనిశ్చయించాము. \"దేవధర్మం”\nఅన్నది జాతకకథ. ఇందులో రామా\nయణంలోని కైకేయి వరాలలాటి\nసన్నివేశమూ, భారతంలోని యక్ష\nప్రశ్నలూ ఉండటం గమనించండి.",
            "book_page_end": 7
        },
        {
            "title": "అమరవాణి",
            "book_page_start": 8,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "నీతి శ్లోకాలు",
            "moral": "వర్తించదు",
            "keywords": [
                "ప్రియవాదం",
                "హితం",
                "దుఃఖం",
                "సుఖం",
                "శీలం"
            ],
            "characters": [],
            "locations": [],
            "content": "సులభాః పురుషా లోకే సతతం ప్రియవాదినః\nఅప్రియస్య చ పథ్యస్య వక్తా, శ్రోతా చ దుర్లభః\n1\n[ఇష్టమైన మాటలు చెప్పేవారు ఎందరైనా ఉంటారు. అప్రియమైన హితం చెప్పేవారూ,\nవినేవారూ దొరకటం కష్టం.]\n\nయ దైవోపనతం దుఃఖం సుఖం తద్ది రపాంతరం\nనిర్వాణాయ తరుచ్ఛాయా తప్తస్య హి విశేషతః\n2\n[దుఃఖం తరవాత వచ్చిన సుఖమే హాయిగా ఉంటుంది. ఎండలో తపించిన వాడికే\nచెట్టునీడలో ఉండే సుఖం తెలుస్తుంది.]\n\nవహ్ని స్తస్య జలాయతే, జలనిధిః కుల్యాయతే, తర్జణాత్\nమేరుః స్వల్పశిలాయతే, మృగపతిః సద్యః కురంగాయతే,\nవ్యాలో మాల్యగుణాయతే, విషరసః పీయూషవర్షాయతే,\nయస్యాంగేఖిల లోకవల్లభతమం శీలం సమున్మీలతి\n3\n[అందరూ మెచ్చుకునే శీలం కలవాడికి అగ్ని నీరులాటిది, మేరుపర్వతం రాతిముక్క\nలాటిది, సింహం జింకలాటిది, పాము పూలమాల లాటిది. విషం అమృతం లాటిది.]",
            "book_page_end": 8
        },
        {
            "title": "చెల్లనిపంతం",
            "book_page_start": 3,
            "pdf_page_start": 9,
            "pdf_page_end": 10,
            "author": "జి. గురునాధరావు",
            "genre": "జానపద కథ",
            "moral": "ఇతరులకు హాని చేయాలనే కోరిక, దురాశ ఎప్పుడూ నిష్ఫలమే అవుతాయి.",
            "keywords": [
                "అక్కచెల్లెళ్ళు",
                "అసూయ",
                "రత్నాలు",
                "చేతికర్ర",
                "నల్లతాచు"
            ],
            "characters": [
                "పెద్దమ్మ",
                "శ్రీదేవి",
                "సినప్ప",
                "కుర్రవాడు",
                "తాత"
            ],
            "locations": [
                "చెరువు",
                "సినప్ప ఇల్లు"
            ],
            "content": "పెద్దమ్మా. చిన్నమ్మా అక్క చెల్లెళ్ళు. చిన్నమ్మకు ఎందరో భక్తులు. పెద్దమ్మను ఎవరూ కొలవరు, ఎవరూ పూజించరు. అందుకని పెద్దమ్మకు చెల్లెలంటే అసూయ.\n\nఒకనాడు శ్రీదేవి ఒక వంద రత్నాలను ఎంచుకుని, \"ఇవి చాలు!\" అని, వాటితో బయలుదేరబోతున్నది.\n\nపెద్దమ్మ అది చూసి, “ఎక్కడికే బయలు దేరుతున్నావు? ఎవరికే ఆ రత్నాలు?\" అంటూ శ్రీదేవికి ఎదురు వచ్చింది.\n\n“వీటిని నువు తాకకే, అక్కా, ఒక బీద వాడు, పాపం, పస్తులుపడుతూ, నా కటాక్షం కోసం ఎదురు చూస్తున్నాడు. వాడి కి రత్నాలు ఇచ్చివద్దామని బయలుదేరుతున్నాను.\" అన్నది శ్రీదేవి.\n\n“నా చెయ్యి తగిలితే నీ రత్నాలు బొగ్గు లయిపోవులేవే ! వాటిని ఇలాతే. నెనే వాటిని ఇచ్చి వస్తాను,\" అన్నది పెద్దమ్మ.\n\nవిధి లేక శ్రీదేవి ఆ రత్నాలను తన అక్కకు ఇచ్చింది. పెద్దమ్మ వాటిని ఒక లావుపాటి చేతి కర్రలో నింపి, శ్రీదేవి చెప్పిన సినప్ప అనేవాడి ఇంటికి వచ్చింది.\n\nసీనప్ప తెల్లవారి లేస్తూనే తన తలగడకు చేరబెట్టి ఒక చేతి కర్ర ఉండటం చూసి ఆశ్చర్యపడ్డాడు. \"చేతికర్ర అవసరం ఇంకా నాకు కలగలేదే!\" అనుకుంటూ సినప్ప ఆ కర్ర తీసుకుని, చెరువుకు వెళ్ళాడు.\n\nదారిలో ఎరిగిన కుర్రవాడొకడు కని పించి, \"ఇలాటి చేతి కర్ర ఎక్కడ దొరుకు తుందండీ? మా తాత చేతి కర్ర కొనుక్కు రమ్మని నాకు పావలా ఇచ్చాడు.\" అన్నాడు.\n\n\"కావలిస్తే దీన్నే తీసుకుపో,\" అని సినప్ప ఆ కుర్రవాడి దగ్గిర పావలా కాసు తీసుకుని, తన చేతి కర్ర వాడికి ఇచ్చే శాడు. తరువాత పావలాకాసు చెరువు గట్టున పెట్టి, స్నానం కోసం చెరువులో దిగాడు.\n\nఅది చూసిన ఒక కొంటె కుర్రాడు ఆ పావలా సంగ్రహించి వెళ్ళిపోయాడు. సీనప్ప స్నానం ముగించి, ఒడ్డుకు వచ్చి చూసుకుంటే పావలా కాసు లేదు. \"ఎలా వచ్చిందో అలాగే పోయిందిలే,” అనుకుని సీనప్ప తన యింటికి వెళ్ళిపోయాడు.\n\nఇదంతా కనిపెట్టుతూ ఉండిన శ్రీదేవి తన అక్కతో, \" చూశావా? నేను చెబితే విన్నావు కావు. నీ చేతి మీదుగా ఇచ్చిన సొమ్ము ఆ పేదవాడికి దక్కకుండా పోయింది.'' అన్నది.\n\nపెద్దమ్మకు కోపం వచ్చి, \"నువ్వయితే ఏం చేసేదానివో ?\" అన్నది.\n\n“నేను ఏం చేస్తానో ఇప్పుడే చూపిస్తాను.\" అన్నది శ్రీదేవి నవ్వుతూ.\n\nఈ లోపల మనవడు తెచ్చిన కర్ర తీసు కుని వాడి తాత, \" ఈ కర్ర ఇంత బరువున్న దేమిట్రా? దీన్ని నేను మోయలేనే! దీన్ని ఎక్కడ తెచ్చావు?\" అని అడిగాడు.\n\n\"సినప్పగారి దగ్గిర పావలా ఇచ్చి తెచ్చాను, తాతా,'' అన్నాడు మనవడు.\n\n\"దీన్ని అతనికే తిరిగి ఇచ్చి, పావలా తీసుకుని, ఎక్కడన్నా తేలికగా ఉండే కర్ర తీసుకురారా!\" అన్నాడు తాత.\n\nకుర్రవాడు సినప్ప దగ్గిరికి వచ్చి.\n\"మా తాతకు ఈ కర్ర బరువుగా ఉన్నదిట.\nతిరిగి ఇచ్చెయ్యమన్నాడు.'' అన్నాడు.\n\nసీనప్ప చేతి కర్ర తీసుకుంటూ,\n\"నువ్విచ్చిన పావలా కాసు లేదు, నాయనా !\nరేపో మాపో రాగానే ఇస్తానని మీ తాతతో\nచెప్పు.\" అన్నాడు.\n\nకుర్రాడు వెళ్ళాడో లేదో, ఒక పెద్ద\nమనిషి సినప్ప దగ్గిరికి వచ్చి, పావలా ఇస్తూ,\n\"మా వెధవ మీ పావలా తెచ్చాడుట,”\nఅంటూ వెళ్ళిపోయాడు. సీనప్ప ఆ పావలా\nతీసుకుపోయి తాతగారికిచ్చాడు.\n\nఇది చూసి పెద్దమ్మకు చాలా కోపం\nవచ్చింది. పేదవాణ్ణి చంపెయ్యాలని ఆమె\nనల్లతాచు రూపంలో ఆ రాత్రి సీనప్ప ఇంట\nప్రవేశించింది. ఆ పామును చూడగానే\nసినప్ప చేతికర్ర దాని మీదికి విసిరాడు, కాని\nకర్ర విరిగి రత్నాలు బయటపడ్డాయి.",
            "book_page_end": 4
        },
        {
            "title": "దేవధర్మం",
            "book_page_start": 5,
            "pdf_page_start": 11,
            "pdf_page_end": 14,
            "author": "చందమామ బృందం (జాతక కథ)",
            "genre": "జాతక కథ",
            "moral": "నిజమైన ధర్మాన్ని తెలుసుకోవడం, దానిని ఆచరించడం ముఖ్యం. నిస్వార్థ ప్రవర్తన కష్ట సమయాల్లో రక్షణనిస్తుంది.",
            "keywords": [
                "బోధిసత్వుడు",
                "యక్షుడు",
                "రాజ్యాభిషేకం",
                "వరం",
                "జలరాక్షసుడు"
            ],
            "characters": [
                "కాశీరాజు",
                "పట్టపురాణి",
                "మహింసాసు (బోధిసత్వుడు)",
                "చంద్రకుమారుడు",
                "సూర్యకుమారుడు",
                "యక్షుడు (జలరాక్షసుడు)"
            ],
            "locations": [
                "కాశీ",
                "హిమాలయాలు",
                "కొలను",
                "అరణ్యం"
            ],
            "content": "చాలాకాలం క్రితం కాశీరాజుకు పట్టపురాణి\nయందు ఇద్దరు కొడుకులు కలిగారు. రాజు\nవారికి మహింసాసు డనీ, చంద్రకుమారు డనీ\nపేర్లు పెట్టాడు. మహింసాసుడే బోధి\nసత్వుడు. చంద్రకుమారుడు పసివాడుగా\nఉండగానే పట్టపురాణి చనిపోయింది.\n\nఅప్పుడు రాజు మరొక భార్యను పెళ్లాడి,\nఆమెను పట్టపురాణిని చేశాడు. ఆమె రాజుకు\nప్రేమ పాత్రురాలుగానూ, అనుకూలవతి\nగానూ ఉంటూ, కాలక్రమాన తాను కూడా\nఒక పిల్లవాణ్ణి కన్నది. వాడికి సూర్య\nకుమారు డని పేరు పెట్టారు. రాజు ఈ\nపుత్రుణ్ణి చూసి సంతోషించి, పట్టపురాణితో,\n\"నీ కొడుక్కు ఏదైనా వరం ఇస్తాను.\"\nఅన్నాడు.\n\n\"ఇప్పుడు కాదు, నాకు కోరాలనిపించి\nనప్పుడు వరం అడిగి పుచ్చుకుంటాను\"\nఅన్నది పట్టపురాణి.\n\nకొంత కాలానికి సూర్యకుమారుడు\nయుక్త వయస్కుడయాడు. అప్పుడు పట్టపు\nరాణి రాజుతో, \"నాకు కొడుకు పుట్టినప్పుడు\nవరం ఇస్తానన్నారు. ఇప్పుడా మాట చెల్లించి,\nనా కొడుక్కు రాజ్యం ఇయ్యండి,” అన్నది.\n\n\"అగ్నిజ్వాలల లాగా ప్రకాశించే పెద్ద\nకొడుకులు ఇద్దరుండగా నీ కొడుక్కు రాజ్యం\nఇవ్వటం నాకు సాధ్యం కాదు,” అన్నాడు\nరాజు ఆమె కోరికను తోసిపుచ్చుతూ.\n\nపట్టపురాణి తన పెద్ద కొడుకులకు హాని\nచేయవచ్చునని రాజుకు అనుమానం కలి\nగింది. ఆయన మహింసాసుకో, చంద్ర\nకుమారుణ్ణి పిలిచి, \"అబ్బాయిలూ, నేను\nసూర్యకుమారుడు పుట్టిన సమయంలో మీ\nపినతల్లికి వరం ఇస్తానన్నాను. ఆమె ఇప్పుడు\nరాజ్యం కోరుతున్నది. నేను ఆమెకు రాజ్యం\nఇవ్వదలచలేదు. అయితే స్త్రీ బుద్ధి ప్రళ\nయాంతకమైనది. ఆమె మీకు ఏదన్నా కీడు\nచేయవచ్చు. అందుచేత మీరు వెంటనే\nఅరణ్యాలకు వెళ్ళి, నేను కన్ను మూశాక\nతిరిగి వచ్చి, ఈ రాజ్యం ఏలుకోండి,” అని\nచెప్పాడు.\n\nఆయన కన్నీరు కారుస్తూ తన ఇద్దరు\nకొడుకుల తలలూ ముద్దు పెట్టుకుని,\nవీడ్కోలు చెప్పాడు.\n\nఇదేమీ సూర్యకుమారుడు ఎరగడు. తన\nఅన్నలు రాజభవనం దిగి ఎక్కడికో\nప్రయాణం అవుతూ ఉండటం చూసి,\nఅన్నలతోపాటు వెళ్ళాలనిపించి, తాను కూడా\nవారితో బయలుదేరాడు.\n\nముగ్గురు అన్నదమ్ములూ హిమాలయాల\nమీదికి వెళ్ళారు. బోధిసత్వుడు దారికి\nఎడంగా ఉన్న ఒక చెట్టు కింద కూర్చుని\nసూర్యకుమారుడితో. \" బాబూ, ఆ కనిపించే\nకొలనుకు వెళ్ళి, స్నానం చేసి, దాహం తీర్చు\nకుని, మా ఇద్దరికీ తాగటానికి తామరాకులతో\nనీరు పట్టుకురా,\" అన్నాడు.\n\nఆ కొలను ఒక జలరాక్షసుడైన యక్షుడిది.\nకుబేరుడు దాన్ని ఆ జలరాక్షసుడి కిచ్చి,\nదేవధర్మం ఎరిగిన వారిని విడిచిపుచ్చమనీ,\nఅది తెలియనివాళ్ళు ఎవరైనా కొలనులో\nదిగితే వారిని భక్షించమనీ, కొలనులోకి దిగని\nవారి జోలికి పోవద్దనీ చెప్పాడు.\n\nఅది మొదలు ఆ యక్షుడు కొలనులో\nదిగిన ప్రతి మ నిషి నీ, “ దేవధర్మం\nఏమిటి?\" అని అడిగి, చెప్పలేని వారిని\nభక్షిస్తూ వస్తున్నాడు. అందుచేత, సూర్య\nకుమారుడు కొలనులోకి దిగగానే ఆ యక్షుడు\nఅతన్ని, \"నీకు దేవధర్మం తెలుసునా?\"\nఅని అడిగాడు.\n\n\"ఆ, తెలుసు. దేవధర్మ మంటే సూర్య\nచంద్రులు,\" అన్నాడు సూర్యకుమారుడు.\n\n''నీకు దేవధర్మం తెలీదు,” అని యక్షుడు\nసూర్యకుమారుణ్ణి తన నివాసానికి తీసుకు\nపోయి అక్కడ ఉంచాడు.\n\nసూర్యకుమారుడు ఎంతకూ రాకపోవటం\nచూసి బోధిసత్వుడు చంద్రకుమారుణ్ణి\nకొలనుకు పంపాడు. యక్షడు అతన్ని కూడా\nపట్టుకుని, దేవధర్మం ఏమిటి అని అడిగాడు.\n\nదేవధర్మ మంటే నాలుగు దిశలూ అన్నాడు\nచంద్రకుమారుడు. \"నీకు దేవధర్మం\nతెలీదు.\" అని చెప్పి, యక్షుడు అతన్ని\nకూడా తీసుకుపోయి తన నివాసంలో\nఉంచాడు.\n\nచంద్రకుమారుడు కూడా ఎంతకూ రాక\nపోయేసరికి బోధిసత్వుడు, ఏదో విపత్తు\nసంభవించి\nఉంటుందనుకుని, తానే\nస్వయంగా బయలుదేరి కొలనుకు వచ్చాడు.\nఇద్దరు మనుషులు కొలనులోకి దిగిన\nచిహ్నలు కనిపించాయిగాని, అందులో\nనుంచి బయటికి వచ్చిన జాడ కనిపించ\nలేదు. \"ఇందులో ఎవరో రాక్షసు డున్నాడు\nకాబోలు,\" అనుకుని బోధిసత్వుడు కత్తి\nదూసి చేత పట్టుకుని, యుద్ధానికి సిద్ధంగా\nనిలబడ్డాడు.\n\nఅతను నీటిలోకి దిగక పోవటం చూసి\nజలరాక్షసుడైన యక్షుడు ఆటవికుడి\nరూపంలో అతని ముందుకు వచ్చి, \"మహా\nశయా, నీటిలోకి దిగి, స్నానం చేసి, దప్పిక\nతీర్చుకోక, ఒడ్డున ఎందు కిలా నిలబడి\nఉన్నారు?\" అని అడిగాడు.\n\nఈ కొలనుకు అధిపతి అయిన యక్ష\nరాక్షసుడు ఈ మనిషే అయి ఉంటాడని\nబోధిసత్వుడికి అనుమానం కలిగింది.\n\"నా తమ్ములను పట్టుకు పోయినది\nనువేనా?'' అని అతను యక్షుణ్ణి అడిగాడు.\n\n\"అవును, వాళ్ళను పట్టుకుపోయింది,\nనేనే!\" అన్నాడు యక్షుడు.\n\n\"ఎందుకు అలా చేశావు?\" అని బోధి\nసత్వుడు అడిగాడు.\n\n\"ఈ కొలనులో దిగేవారు నాకు అధీను\nలవుతారు.\" అన్నాడు యక్షుడు.\n\n\"కొలనులో దిగిన ప్రతివాడూ నీకు\nలోబడవలసిందేనా?\" అని బోధిసత్వుడు\nఅడిగాడు.\n\n\"దేవధర్మం తెలిసిన వాళ్ళు తప్ప\nఅందరూ నా అధీనంలో ఉంటారు,\"\nఅన్నాడు యక్షుడు.\n\n\"నీకు దేవధర్మం కావాలంటే నేను\nచెప్పగలను.\" అన్నాడు బోధిసత్వుడు.\n\n\"అయితే చెప్పు, వింటాను.\" అన్నాడు\nయక్షుడు.\n\n“అభిమానమూ, నిందా భయమూ, శుభ\nకర్మమూ: శాంతమూ గల సత్ఫురుముడి\nధర్మమే దేవధర్మం,\" అన్నాడు బోధి\nసత్వుడు.\n\nయక్షుడు ఈ మాటకు తృప్తిపడి, బోధి\nసత్వుడికి స్నానమూ, భోజనమూ, పానమూ\nమొదలైన సత్కారాలు చేసి, \"నాకు నీ పైన\nఅనుగ్రహం కలిగింది. నీ తమ్ములలో ఒకణ్ణి\nనీకు తిరిగి ఇస్తాను. ఎవర్ని తీసుకురమ్మ\nన్నావు?\" అని అడిగాడు.\n\n\"నా చిన్న తమ్ముణ్ణి తీసుకురా.\"\nఅన్నాడు బోధిసత్వుడు.\n\n“పండితుడా, నీకు దేవధర్మం తెలుసునే\nగాని, దాన్ని అమలుపరచటం తెలియదు,”\nఅన్నాడు యక్షుడు.\n\n\"అదేం?\" అని బోధిసత్వుడు అడిగాడు.\n\n\"నీ తమ్ములలో పెద్దవాణ్ణి వదిలి చిన్న\nవాణ్ణి అడగటంలో పెద్దవాడికి గౌరవం\nలేకుండా చేస్తున్నావు,\" అన్నాడు యక్షుడు.\n\n\"యకుడా, నేను దేవధర్మాన్ని ఆచ\nరించేవాణ్ణి కనకనే అలా కోరాను. నా చిన్న\nతమ్ముడి కారణంగానే నేను అరణ్యాలకు\nరావటం జరిగింది. ఇతని తల్లి మా తండ్రిని\nరాజ్యం అడిగింది. మా క్షేమం కోరి మా తండ్రి\nమమ్మల్ని వనానికి పంపాడు. ఇత ను\nలేకుండా నేను మా దేశానికి పోయి, వాణ్ణి\nఎవరో యక్షుడు మింగేశాడంటే ఎవరన్నా\nనమ్ముతారా?” అన్నాడు బోధిసత్వుడు.\n\n\"భేష్! నీకు దేవధర్మం తెలియటమే\nకాదు, అనుభవం కూడానూ,\" అని మెచ్చు\nకుని యక్షుడు చంద్రకుమారుణ్ణి, సూర్య\nకుమారుణ్ణి కూడా తీసుకు వచ్చి బోధిసత్వు\nడికి ఇచ్చాడు.\n\nకొంతకాలం గడిచాక ముసలిరాజు చని\nపోయినట్టు తెలిసింది. బోధిసత్వుడు తన\nతమ్ములిద్దరితోనూ తన దేశానికి తిరిగి వెళ్లి,\nరాజ్యాభిషేకం చేసుకుని, తన తమ్ముడైన\nచంద్రకుమారుణ్ణి యువరాజుగానూ, సూర్య\nకుమారుణి సేనాపతిగానూ నియమించి,\nరాజ్యపాలన చేశాడు.",
            "book_page_end": 8
        },
        {
            "title": "ఖడ్గవర్మ",
            "book_page_start": 9,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "సాహస కథ",
            "moral": "ఆపదలో ధైర్యం, సమయస్ఫూర్తి కలిగి ఉండాలి. నిజం తెలుసుకోకుండా నిర్ణయాలు తీసుకోవడం అవివేకం.",
            "keywords": [
                "ఖడ్గవర్మ",
                "భైరవులు",
                "గణలింగేశ్వరుడు",
                "ఎలుగుబంటు",
                "రహస్యం"
            ],
            "characters": [
                "ఖడ్గవర్మ",
                "జీవదత్తుడు",
                "గ్రామాధికారి",
                "భవాని",
                "గణలింగేశ్వరుడు",
                "పల్లె యువకుడు",
                "గణకుడు",
                "పహరా యువకుడు"
            ],
            "locations": [
                "కొండ",
                "పల్లం",
                "అరణ్యం",
                "మహేంద్రనగరం (ప్రస్తావన)"
            ],
            "content": "[ఖడ్గవర్మ దగ్గిరలేని సమయంలో, భైరవులు జీవదత్తుణ్ణి, గ్రామాధికారి కూతుర్నీ పట్టు కున్నారు. ఖడ్గవర్మ గ్రామాధికారిని, అతడి అనుచరులనూ వెంటబెట్టుకుని, వాళ్ళ వెన్నంటి పోయాడు. గణలింగేశ్వరుడు, జీవదత్తుణ్ణి కత్తితో పొడవబోయే సమయాన, పల్లెయువకు డొకడు పెంపుడు ఎలుగుబంటును ఆతడి మీదికి ఉసికొల్పాడు. తరవాత —]\n\nఎలుగుబంటి గోండ్రింపు వినబడగానే భైరవు లందరూ ఒక్కసారి తలలుతిప్పి చూశారు. వాళ్ళకు పరుగు పరుగున వస్తున్న ఎలుగు బంటు కనిపించింది. గణలింగేశ్వరుడు నివ్వెరపడి ఓ తృటికాలం దాని కేసి చూసి పెద్ద గొంతుతో, “ఎలుగును శూలాలతో పొడిచి చంపండి! ఈ లోపల నేను వీడి గుండె చీల్చి భైరవుడికి రక్త తర్పణ చేస్తాను,\" అని కేక పెట్టాడు.\n\nఅతడు మాట ముగించే లోపలే, ఖడ్గ వర్మ వదిలిన బాణం అతడి మణికట్టుకు బలంగా తగిలింది. గణలింగేశ్వరుడు \" అబ్బా!\" అంటూ బాధగా అరిచాడు. కత్తి అతడి పిడికిలి పట్టు నుంచి జారి కింద బడింది. ఖడ్గవర్మా, గ్రామస్తులూ రాళ్ళ చాటు నుంచి బయిటికి వచ్చారు.\n\n\"మోసం! అన్యాయం! దైవకార్యానికి విఘ్నం కలిగించే యీ నాస్తికమూకల్ని చంపి, తలలు నరికి, శూలాలకు గుచ్చి పైకెత్తండి!\" అంటూ ఎగిరి గంతేశాడు గణ లింగేశ్వరుడు.\n\n\"పారిపోకుండా చచ్చుమాటల్తో కాలం వృథా చేస్తూ ప్రాణం మీదికి తెచ్చుకుంటు న్నాడు వీడు! చుట్టుముట్టి పట్టుకోండి.\" అని ఖడ్గవర్మ గ్రామస్తులకు హెచ్చరిక చేసి, జీవదత్తుడున్న రాతి కేసి పరిగెత్తాడు.\n\nగణలింగేశ్వరుడు తన శిష్యులను గ్రామస్తుల మీద పడి చంపండని ఆజ్ఞా పిస్తూనే, తాను మాత్రం కొండ దిగువ కేసి పరిగెత్తసాగాడు. అది చూసిన శిష్యులు గురువును అనుసరించారు. ఎలుగుబంటు అలా పారిపోతున్న భైరవుల్లో ఒకడి తల పట్టుకోబోయింది. కాని, దాని చేతులకు వాడి నడుం దొరికింది. వాడు పెద్దగా ఓ చావు కేక పెట్టి కొండ అంచున బోర్లాపడి, ఎలుగుతోపాటు కింద వున్న పల్లంలోకి దొర్లుకుపోసాగాడు.\n\nఈ గలభా అంతా క్షణాల మీద జరిగి పోయింది. జీవదత్తుడూ, గ్రామాధికారి కూతురు భవానీ ఆశ్చర్యంలో మునిగి పోయారు. ఖడ్గవర్మ జీవదత్తుడి చేతి కట్లు విప్పుతూ, \"మనం అదృష్టవంతులం! నేను రావటం ఒక్క నిమిషం ఆలశ్యమై వుంటే, ఆ భైరవరాక్షసుడు కత్తితో నీ గుండెలు చీల్చి వుండేవాడు!\" అన్నాడు.\n\n\"ఖడ్గా, నువ్వు తప్పక సహాయం వస్తా వని అనుకుంటూనే వున్నాను! పారిపోతున్న ఆ దుర్మార్గులు భవానిని కూడా వెంట లాక్కుపోవటం లేదు గదా? ముందు ఆ పిల్ల సంగతి చూడు,\" అన్నాడు జీవ దత్తుడు లేచి నిలబడుతూ.\n\n\"తల్లి భవానీ ! నువ్వు కొండ అంచుకు పోబోకు. ఆ భైరవ పిశాచాల సంగతి మేం చూస్తాం!\" అని గ్రామాధికారి కేక పెట్టాడు. అందరూ కొండ అంచు కేసి తలలు తిప్పారు. భవాని అంచున నిలబడి, అక్కడ చెల్లా చెదరుగా వున్న బండరాళ్ళను, కొండ దిగి పారిపోతున్న భైరవులు మీదికి తోస్తున్నది. భైరవులు ఆ రాళ్ల దెబ్బలను తప్పుకుంటూ వేగంగా కొండ దిగి, దాపుల నున్న అరణ్య వృక్షాల కేసి పారిపోజూస్తున్నారు. పల్లె యువకుడి ఎలుగుబంటు, భైరవుడితోపాటు కొండ దిగువకు దొర్లుకుపోతూ మధ్య మధ్య నోటితో వాడి తల పట్టుకునేందుకు ప్రయ త్నిస్తున్నది.\n\n“నా ఎలుగుబంటును భైరవుడు చంపేలా వున్నాడు!\" అంటూ పల్లెయువకుడు గబ గబా కొండ దిగువకు పరిగెత్తసాగాడు. అతడితోపాటు మరి కొందరు గ్రామస్తులు కొండ దిగేందుకు బయలుదేరారు. వాళ్ళ ఉద్దేశం వెంటబడి తరిమి భైరవులను పట్టుకోవాలని.\n\nఖడ్గవర్మ వాళ్ళను ఆపి, గ్రామాధికారితో, \"ఆ భైరవముఠా అంత సులభంగా మీకు దొరకదు. వాళ్ళొకసారి ఆ చెట్లలోకి పోయిం తరవాత, ఒక పట్టాన అందరు. పోయే వాళ్ళను పోనివ్వండి. ఇక ముందు ఆ దుర్మార్గులు మీ గ్రామ ప్రాంతాలకు రాకుండా అవసరం అయిన కట్టుదిట్టాలు చేసుకోండి,\" అన్నాడు.\n\nభవాని తన తండ్రి పక్కకు వచ్చి నిల బడి. \"ఆ దుర్మార్గుల్లో ఒక్కగా నొక్కడైనా దొరక్కుండా పారిపోయాడు. కనీసం ఒక్క డైనా దొరికి వున్నట్టయితే, లాక్కుపోయి గొంతుకు ఉరి వేసి గ్రామ మధ్యంలో వున్న చెట్టుకొమ్మకు వెల్లాడ దీసేపని,” అన్నది కోపంగా.\n\n\"వాళ్ళపాపాన వాళ్ళు పోతారు. నువ్వు ప్రాణాలతో దొరికావ్, తల్లీ! అంతేచాలు,” అన్నాడు. గ్రామాధికారి కుమార్తెను బుజ్జగిస్తూ.\n\nగణకుడు, ఖడ్గ జీవదత్తుల కేసి కళ్లింత చేసుకుని చూస్తూ, \"మీ రిద్దరూ మహా వీరులు, సందేహం లేదు. మీ సాహసం సంగతి రాజుగారికి కబురంపి, మంచి బహుమానం వచ్చేలా చూస్తాం. మా వెంట గ్రామానికి రండి!” అన్నాడు.\n\n\"మీ గ్రామానికి, రాజుగారి బహుమానా నికీ ఒక నమస్కారం. మా దారిన మమ్మల్ని పోనివ్వండి, అంతేచాలు!\" అన్నాడు జీవ దత్తుడు.\n\n“మా గ్రామం వచ్చి, మా ఆతిధ్యం స్వీకరించకుండానే వెళతారా? అన్యాయం. మీరు నా రక్షణ కోసం పడినశ్రమకు కృత జ్ఞత ఎలా చెప్పుకోవటం?\" అన్నది భవాని.\n\n\"మేము కొద్ది కాలంలో తిరిగి మీ రాజ్యా నికి వచ్చి, పద్మపుర రాజుగారి దర్శనం చేసుకోవలసి వున్నది. 'ఆ సమయంలో మీ గ్రామానికి వచ్చి, కొన్నాళ్ళపాటు మీకు అతిథులుగా వుంటాం.\" అన్నాడు జీవ దత్తుడు.\n\nఆ మాటలకు భవాని ఏదో జవాబు చెప్ప బోయేంతలో కొండ కింది పల్లపు ప్రాంతా న్నుంచి పల్లెయువకుడు, “నా ఎలుగుబంటు భైరవుణ్ణి చంపింది!\" అంటూ ఉత్సా హంగా కేక పెట్టాడు.\n\nఅందరూ అటు కేసి చూశారు. ముందు ఎలుగుబంటు మిట్ట ఎక్కుతున్నది. దాని నడుం ఒక చేత్తో పట్టుకుని, రెండవ చేత్తో చచ్చిన భైరవుడి కాలొకటి పట్టుకుని, వాణి యీడ్చుకుంటూ పల్లెయువకుడు కొండ ఎక్కుతున్నాడు.\n\n\"ఆ శవాన్ని అక్కడే ఒదిలిరా. దాన్ని ఇక్కడిదాకా యీడ్చుకురావటం ఎందుకు?\" అన్నాడు ఖడ్గవర్మ పల్లెయువకుడితో.\n\nగణకుడు ఏదో రహస్యం చెపుతున్న వాడిలా ఖడ్గ జీవదత్తుల కేసి మెడ చాచి, \"ఆ కుర్ర వెధవ, మా గ్రామాధికారి మేనల్లుడు. భవానిని వాడికే యివ్వాలను కుంటున్నారు. బహుశా వచ్చే ఏడు పెళ్ళి జరిగిపోతుంది. అందుకే వాడికి భైరవు లంటే అంత కోపం,\" అన్నాడు.\n\n''అదా సంగతి!\" అంటూ జీవదత్తుడు భవాని కేసి నవ్వుతూ చూస్తూ, \"భవానీ !\nబహుశా మేం నీ పెళ్లి ముహూర్తానికి ముందే,\nమీ గ్రామానికి తిరిగి వస్తాం. నువ్వు ఎలుగ్గొడ్ల\nలాంటి భైరవుల్ని అదరగొట్టావ్. కాబోయే\nనీ భర్త ఎలుగుబంటునే మచ్చిక\nచేశాడు,\" అన్నాడు.\n\nఆ మాటకు భవాని సిగ్గుపడుతూ, తన\nతండ్రి చాటుకు తప్పుకున్నది. ఇంతలో\nపల్లెయువకుడు ఎలుగుబంటుతో సహా కొండ\nఅంచుకు వచ్చాడు. అతణ్ణి చూస్తూనే\nగ్రామాధికారి కోపంగా, “ప్రాణాలతో వున్న\nభైరవుణ్ణి పట్టుకొస్తే సంతోషించేవాళ్ళం.\nఈ చచ్చిన పీనుగని యిక్కడికి లాక్కొచ్చా\nవెందుకు?\" అంటూ పోయి, శవాన్ని\nకాలితో గట్టిగా ఒక తన్ను తన్నాడు.\nఆ దెబ్బకు శవం కొండ అంచు నుంచి\nపల్లానికి దొర్లుకుంటూ పోయింది.\n\nజీవదత్తుడు గ్రామాధికారితో, “ఇక మాకు\nసెలవు. క్షేమంగా గ్రామానికి తిరిగి పొండి.\nదారిలో ఎక్కడైనా భైరవముఠా పొంచి\nవుండి దెబ్బతీయాలని చూస్తారేమో, తగు\nజాగ్రత్తలో వుండండి!'' అన్నాడు.\n\nగ్రామస్తులందరూ ఖడ్గ జీవదత్తులకు\nనమస్కారాలు చేశారు. భవాని ముందుకు\nవచ్చి వాళ్లిద్దరికీ తల వంచి నమస్కరిం\nచింది. జీవదత్తుడు ఆమెను ఆశీర్వదించి,\nకొండ దిగేందుకు భైరవులు పారిపోయిన\nవైపుకు కాక మరొక వైపుకు ఖడ్గవర్మతో\nబయలుదేరారు.\n\nవాళ్ళిద్దరూ ఒక నూరడుగుల దూరం\nనడిచి నడవక ముందే గణకుడు వెనక\nనుంచి పరిగెత్తుకుంటూ వాళ్ళ దగ్గరకు\nవచ్చి, \"మరేం అనుకోకండి, బాబులూ !\nమీలో వీరభద్రుడెవరు? రామభద్రుడెవరు?”\nఅని అడిగాడు.\n\nఆ ప్రశ్నకు ఖడ్గవర్మ కోపంగా ఏదో జవా\nబివ్వబోయేంతలో జీవదత్తుడు అతణ్ణి\nవారించి, \"గణకమహాశయా! మీరు ఆ వీర\nభద్రరామభద్రుల సంగతి మరిచిపొండి.\nఆ మహేంద్రనగరం రాజు కొడుకూ, వాడి\nమిత్రుల గొడవ మీ మనస్సుకూ, శరీరాని\nక్కూడా హాని కలిగిస్తుంది. మేం వీర\nభద్రులం రామభద్రులం కాదు, సరా!\"\nఅన్నాడు.\n\nగణకుడు వాళ్ళకు మరోసారి నమ\nస్కారం చేసి, ముఖం యింత చేసుకుని\nవెనుదిరిగి పోయాడు. ఖడ్గ జీవదత్తులు మిట్ట\nపల్లాలుగా వున్న కొండను ఎంతో శ్రమ\nకోర్చి దిగి, ఓ గంట తరువాత దాని పాదంలో\nవున్న అరణ్యాన్ని చేరారు. ఆ అరణ్యం\nరెండు ఎత్తయిన కొండల మధ్య వున్నది.\nఅక్కడ నర సంచారం వున్న సూచనలు\nలేవు. ఎక్కడా వాళ్ళకు కాలిబాట లాంటిది\nకనిపించలేదు. క్రూరమృగాల కాళ్ళ\nగుర్తులు మాత్రం అంతటా కనిపించాయి.\n\n\"ఖడ్గా, ఇది చాలా యిరుకైన లోయలా\nవున్నది. మనం ఎదురుగా కనబడే\nఆ కొండను సూర్యాస్తమయం లోపల దాటి\nపోగలమా అన్న అనుమానం నాకు కలుగు\nతున్నది,” అన్నాడు జీవదత్తుడు.\n\n“అంత ఎత్తు కొండ ఎక్కకుండా, దాన్ని\nదాటేందుకు ఎక్కడైనా సొరంగ మార్గా\nలున్నవేమో చూద్దాం!\" అన్నాడు ఖడ్గవర్మ.\n\nఆ తరవాత యిద్దరూ ఆకాశాన్నంటు\nతున్నట్టున్న పెద్ద వృక్షాల కిందుగా కొండ\nకేసి నడవసాగారు. అలా వాళ్ళు పదీ పది\nహేను నిమిషాలు నడిచేసరికి, ఒక నూరడు\nగుల ముందు ఏదో ప్రాణి నడుస్తున్న\nసూచనగా ఎండుటాకులు టపటప మంటూ\nశబ్దం చేసినై.\n\nజీవదత్తుడు చప్పున ఆగి, \"ఖడ్గా, ఎవరా\nనడిచేది? మనిషా? మృగమా?” అన్నాడు.\n\nఖడ్గవర్మ నిశ్శబ్దంగా చెట్లచాటుగా\nకొంచెం ముందుకుపోయి, ఆ శబ్దం వస్తున్న\nవైపుకు చూశాడు. అక్కడ ఆజానుబాహు\nడైన యువకు డొకడు భుజాన గండ్ర\nగొడ్డలి పెట్టుకుని, పదీ పన్నెండడుగుల\nలావు గల ఒక చెట్టుబోదె చుట్టూ పహరా\nతిరుగుతున్నాడు.\n\nఖడ్గవర్మకు చాలా ఆశ్చర్యం కలిగింది.\nఇన్ని మహా వృక్షాలున్న కీ కారణ్యంలో\nఒక్కగా నొక్క చెట్టుకు యీ కాపలా\nఏమిటనిపించిం దతడికి. అతడు తల తిప్పి\nతన కేసి వస్తున్న జీవదత్తుడికి, నిశ్శబ్దంగా\nరమ్మని సౌంజ్ఞ చేశాడు. జీవదత్తుడు ఖడ్గ\nవర్మ దగ్గిరకు వచ్చి, చెట్టు నానుకుని నిల\nబడి పహరా యువకుణ్ణి చూశాడు.\n\n\"వీడేదో రాజుగారి ఖజానాను కాపలా\nకాస్తున్నట్టు, యీ నట్టడవిలో చెట్టుకు\nపహరాయిస్తున్నాడేమిటి? వాడి ఖర్మకు\nవాణ్ణి ఒదిలి మన దారిన మనం పోదామా?\"\nఅన్నాడు జీవదత్తుడు.\n\n\"అలా కాదు. ఈ వింత ఏమిటో తెలుసు\nకుని పోదాం. లేకపోతే యీ వింతక్కారణం\nఏమైవుండేదా అని బతికున్నన్నాళ్ళు ఆశ్చ\nర్యంతో, సంశయంతో బాధ పడవలసి\nవస్తుంది.\" అన్నాడు ఖడ్గవర్మ.\n\n\"సరే, నువ్వు కాస్త పక్కగా పోయి,\nఒక చుట్టు తిరిగి పహరావాడి చెట్టుకు\nఆ వైపున నిలబడు. నేను సరాసరి వా\nయిటు నుంచి పోయి కలుసుకుంటాను,”\nఅన్నాడు జీవదత్తుడు.\n\nఖడ్గవర్మ బయలుదేరి ఒకటి రెండు\nనిమిషాల్లో చెట్టుకు అవతలి వైపు చేరి, ఒక\nచెట్టు చాటున కత్తి దూసి నిలబడ్డాడు. రాలి\nచెట్ల కింద పోగుగా పడిన ఎండుటాకుల్ని\nటపటప మని తొక్కు తూ జీవదత్తుడు\nయువకుడి కేసి నడిచాడు. ఆ శబ్దం\nవింటూనే యువకుడు తల తిప్పి తనను\nసమీపిస్తున్న జీవదత్తుణ్ణి చూసి, \"ఆగు!\nఎవరు నువ్వు? యిక్కడ ఏం పని?\"\nఅని అడిగాడు గుడ్లురుముతూ.\n\n\"నే నెవరో చెప్పినా నీకు తెలియదు\nకనక ఆ సంగతి వదిలేద్దాం! ఇక పని\nసంగతి; ముందు నువ్వు ఆ చెట్టుకు ప్రద\nక్షిణం మీద ప్రదక్షిణం ఎందుకు చేస్తు\nన్నావో చెపితే, తరవాత నే వచ్చిన పని చెపు\nతాను,\" అన్నాడు జీవదత్తుడు.\n\n\"ఇది చెట్టు కాదు — బావగారి కోట\nబురుజు! ఇక్కణ్ణించి కొత్త వాళ్లెవరూ\nఆయన రాజ్యంలోకి ప్రవేశించకుండా\nకాపలా కాస్తున్నాను.\" అన్నాడు యువకుడు\nగండ్రగొడ్డలి అంచును వేళ్ళతో తాకి చూస్తూ.\n\n“ఏమనుకోకు, యిదంతా ఏదో తలతిక్క\nవ్యవహారంగా వుంది. నువ్వు యిక్కడ\nపహరా తిరక్కపోతే, యిక్కడ ఏదో కోట\nబురుజు వున్నదన్న అనుమానమే ఎవరికీ\nకలగదు. అరణ్యంలో ఎన్ని చెట్లు లేవు;\nఅలాంటిదే నువ్వు పహరా యిచ్చే చెట్టు\nకూడా. కాని, నువ్వు గొడ్డలి భుజాన పెట్టి\nతిరుగుతూ ఆ రహస్యాన్ని నలుగురికీ చెప్పే\nస్తున్నావు.\" అన్నాడు జీవదత్తుడు.\n\n\"అట్టే వాగక యిక్కణ్ణించి కదులు.\nఊఁ పో!\" అంటూ యువకుడు గొడ్డలి.\nఎత్తి జీవదత్తుడి కేసి ఒక అడుగు వేశాడు.\n\nజీవదత్తుడు నవ్వుతూ, “నేనైతే పోతాను,\nసరే. నీ వెనక కత్తి దూసి ముందు కొస్తున్న\nపెద్ద మనిషి మాటేమిటి?\" అన్నాడు.\n\nయువకుడు చప్పున తల తిప్పి చూశాడు.\nఖడ్గవర్మ అతడికి అయిదారడుగుల\nదూరంలో కత్తి ఝళిపిస్తూ నిలబడి,\n\"నువ్వు పరశురాముడి శిష్యుణ్ణనుకుంటు\nన్నావా ఏం? ముందు ఆ గండ్రగొడ్డల్ని\nభుజాన వేలాడ వేసుకుని, చెట్టుబోదె\nకోటబురుజు ఎలా అవుతుందో, ఆ రహస్యం\nచెప్పు!\" అన్నాడు.\n\nయువకుడు తల తిప్పి యీసారి జీవ\nదత్తుడి కేసి చూశాడు. జీవదత్తుడు అతడికి\nరెండు మూడడుగుల దూరంలో దండం\nఎత్తిపట్టుకుని నిలబడి వున్నాడు.",
            "book_page_end": 16
        },
        {
            "title": "సాముద్రికం",
            "book_page_start": 3,
            "pdf_page_start": 23,
            "pdf_page_end": 27,
            "author": "చందమామ బృందం (బేతాళ కథలు)",
            "genre": "బేతాళ కథ",
            "moral": "కేవలం అదృష్టాన్ని నమ్ముకోకుండా, కృషి మరియు పట్టుదలతో మనం ఏ లక్ష్యాన్నైనా సాధించగలం. ప్రేరణ అనేది విజయాన్ని సాధించడానికి తొలి మెట్టు.",
            "keywords": [
                "బేతాళుడు",
                "విక్రమార్కుడు",
                "రాజయోగం",
                "పండితుడు",
                "కృషి"
            ],
            "characters": [
                "విక్రమార్కుడు",
                "బేతాళుడు",
                "కేదారుడు",
                "పండితుడు",
                "రాజు",
                "రాజకుమార్తె"
            ],
            "locations": [
                "శ్మశానం",
                "రాజభవనం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని దించి\nభుజాన వేసుకుని. ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, “రాజా, భవిష్యత్తులో\nమంచి యోగం ఉందని తెలిసినవాడు\nసాహసించి ఎలాటి విజయాలనైనా సాధించ\nగలడు. ఇందుకు నిదర్శనంగా నీకు కేదా\nరుడి కథ చెబుతాను, శ్రమ తెలియకుండా\nవిను,” అంటూ ఇలా చెప్పసాగాడు:\n\nఒక చిన్న రాజ్యంలో ఒక సామాన్య\nకుటుంబంలో కేదారు డనే యువకు డుండే\nవాడు. కుర్రవాడు స్ఫురద్రూపీ, మంచి\nతెలివితేటలు గలవాడూనూ. కాని అతనికి\nఏ పనియందూ ఆ సక్తి లేదు; ఎప్పుడూ\nఏవో పగటికలలు కంటూ ఉండేవాడు.\n\nకేదారుణ్ణి గురించి అతని తండ్రికి పెద్ద\nవిచారం పట్టుకున్నది. నిక్షేపమంటి కుర్ర\nవాడు ఎందునా రాణించకుండా పోతాడను.\nకుని, తన విచారాన్ని ఒక మిత్రుడితో\nచెప్పాడు. ఆ మిత్రుడు పేరు ప్రతిష్ఠలు\nగల పండితుడు. ఆయన ఒకనాడు కేదా\nరుడి ఇంటికి వచ్చి, కేదారుడితో కొంత సేపు\nఅదీ ఇదీ మాట్లాడి, \"చూడు బాబూ! నీకు\nజీవితంలో గల ప్రగాఢమైన కోరిక ఏమిటి?\"\nఅని అడిగాడు.\n\nదానికి కేదారుడు, \"బాబుగారూ, నాకు\nచిన్న చిన్న కోరికలేమీ లేవు. నా కున్నదల్లా\nఒకే కోరిక. మన రాజుగారి కుమార్తె\nభూలోకరంభ అని చెబుతారు; ఆమెను\nపెళ్ళాడాలని నా కోరిక. రాజుగారికి పుత్ర\nసంతానం లేదు గనక, ఆమెను పెళ్ళాడే\nవాడు రాజుగారి అనంతరం రాజ్యం కూడా\nఏలుతాడు. కాని నాది గొంతెమ్మ కోరికే.\nఅది సఫలం కావటం సాధ్యం కాదు,\"\nఅంటూ ఒక నిట్టూర్పు విడిచాడు.\n\nపండితుడు, \"అలా ఎందు కనుకోవాలి?\nఏదీ, నీ చెయ్యి ఇయ్యి, రేఖలు చూస్తాను,”\nఅన్నాడు.\n\nకేదారుడు ఆయనకు తన చెయ్యి\nచూపాడు. పండితుడు దాన్ని చాలాసేపు\nపరీక్షించి, \"నీ కోరిక గొంతెమ్మ కోరిక\nకాదు, నాయనా! నీకు రాజయోగం ఉన్నది.\nనువు రాజకుమార్తెను తప్పక పెళ్ళాడ\nతావు. రాజువు అవుతావు,\" అన్నాడు.\n\nపండితుడి మాటలు వింటూనే, కేదారుడు\nఉత్సాహంతో, \"అలా అయితే నేను రాజ\nకుమార్తెను కలుసుకుని నన్ను పెళ్ళాడ\nమని అడుగుతాను,\" అన్నాడు.\n\nపండితుడు నవ్వి, \"పిచ్చివాడా, ఘన\nమైన పనులు అంత తేలికగా సాధ్యపడ\nతాయా? నీకు రాజకుమార్తె దర్శనం కూడా\nదొరకదు. దేనికి తగ్గ కృషి దానికి జరగాలి.\nముందు నువు రాజుగారి కొలువులో చేరు.\nక్రమంగా ఆయన విశ్వాసానికి పాత్రుడివై,\nఆయనకు సన్నిహితుడివి కావాలి. ఆ తర\nవాత రాజకుమార్తె మనసును ఎంతో శ్రమ\nపడి నీ కేసి తిప్పుకోవాలి. ఎన్నో అడ్డంకు\nలను దాటితేనేగాని నువు రాజకుమార్తె\nమెడలో మూడు ముళ్ళూ వెయ్యలేవు.\nఅందుచేత తొందరపడకు. ఎంతో ఓర్పూ,\nపట్టుదలా చూపి, నీకు రాసి పెట్టి ఉన్న\nయోగాన్ని సాధించుకో. విజయం తప్పక\nలభిస్తుంది.\" అన్నాడు పండితుడు.\n\nఈ మాటలు విన్నాక కేదారుడిలో పెద్ద\nమార్పు కలిగింది. ఎప్పుడూ మన్నుతిన్న\nపాములా ఉండేవాడు కాస్తా చురుకుగా\nతయారయాడు. అతను రాజుగారి దర్శనం\nచేసుకుని, తనకు ఉద్యోగం ఇవ్వమని\nఅడిగాడు. అతన్ని చూసి రాజుగారు\nముచ్చటపడి రాజ భవనంలోనే ఒక\nఉద్యోగం ఇచ్చాడు.\n\nసాధ్యమైనంత త్వరగా రాజకుమార్తెను\nపెళ్లాడాలన్న లక్ష్యంతో కేదారుడు తన\nవిధులను ఎంతో శ్రద్ధతో నిర్వర్తించుతూ\nవచ్చాడు. రాజుగారికి అతని మీద మంచి\nఅభిప్రాయం ఏర్పడింది. ఆ రాజభవనం\nతనది కాబోతుందనే దృఢ విశ్వాసం\nఉండటం చేత, అక్కడ జరిగేదంతా తనకు\nసంబంధించినదే నన్నట్టుగా కేదారుడు\nప్రవర్తించేవాడు. ఏ విషయంలో ఏ లోపం\nజరిగినా సహించేవాడు కాడు. అవసరమైతే\nతన కన్న పెద్ద పదవులలో ఉన్న వారిని\nసైతం విమర్శించేవాడు. ఈ కారణంగా\nరాజుగారికి, అంతఃపుర స్త్రీలకూ కూడా అత\nనంటే పూర్తి నమ్మకం ఏర్పడింది.\n\nత్వరలోనే రాజుగారికీ, రాణిగారికీ కేదా\nరుడు ఆంతరంగిక సలహాదారు అయి\nపోయాడు. రాజకుమార్తెకు గల ప్రతి చిన్న\nఅవసరాన్నీ అతను తీర్చేవాడు. అతను\nవిశ్వాసపాత్రుడే గాక, అందగాడూ, తెలివి\nగల వాడూ కూడా కావటం చేత రాజ\nకుమార్తెకు క్రమంగా అతని మీద అను\nరాగం కూడా పుట్టుకు రాసాగింది. అతనికి\nతన సమస్యలు చెప్పి, అతని సలహా తెలుసు\nకోవటం ఆమెకు ఎంతో తృప్తిని ఇచ్చేది.\n\nరాజకుమార్తెకు వివాహం తలపెట్టి అనేక\nసంబంధాలు ఆలోచించారు. కాని ఆమె\nమనసుకు వాళ్ళందరి కన్నా కేదారుడే\nయోగ్యుడనిపించాడు. ఆమె కేదారుణ్ణి\nపెళ్ళాడటానికి సిద్ధంగా ఉన్నదని తెలియ\nగానే రాజు అభ్యంతరం చెప్పక వారిద్దరికి\nపెళ్ళి చేసేశాడు. ఆ భార్యాభర్తల అన్యోన్యం\nచూసి అందరూ రాజుగారి నిర్ణయాన్ని\nఅభినందించారు.\n\nకేదారుడు ఇప్పుడు రాచకార్యాలన్నీ\nమామగారి\" సహాయంతో నేర్చుకోసాగాడు.\nఅందులో కూడా అతను ఎంతో శ్రద్ధాసక్తులు\nకనబరిచి, రాజుగారికే సలహా లిచ్చే స్థితికి\nవచ్చాడు.\n\nకొంతకాలానికి ముసలి రాజు చని\nపోయాడు. కేదారుడికి రాజ్యాభిషేకం జరి\nగింది. కేదారుడు కన్న కలలు ఫలించాయి.\nఅతనికి పూర్తిగా సంతృప్తి కలిగింది.\n\nఅయితే ఈ సంతృప్తి ఎంతో కాలం\nనిలవలేదు. సుక్షత్రియుడు కానివాడు తమకు\nసాటి వాడయాడని ఆగ్రహించి, పొరుగున\nఉన్న రాజు లిద్దరు ఏకమై, కేదారుడి\nరాజ్యం మీదికి దండెత్తి వచ్చారు.\n\nకేదారుడికి భయం వేసింది. శత్రువులతో\nఏదో విధంగా సంధి చేసుకుని, వారికి సామం\nతుడుగా ఉండిపోతే తనకు వచ్చిన నష్ట\nమేమిటని అతను అనుకున్నాడు.\n\nఇంతలో అతనికి తన తండ్రి స్నేహితు\nడైన పండితుడు గుర్తు వచ్చాడు. కేదారుడు\nఆయనను సగౌరవంగా తన వద్దకు పిలి\nపించి, \"బాబుగారూ, మీరు ఒకప్పుడు నా\nచెయ్యి చూసి చెప్పినది అక్షరాలా నిజ\nమయింది. ఇప్పుడు నాకు యుద్ధం దాపరిం\nచింది. మరొకసారి నా చెయ్యి చూసి, నే నీ\nయుద్ధంలో గెలుస్తానో ఓడిపోతా నో\nచెప్పండి,\" అంటూ తన చెయ్యి ఆయనకు\nచూపాడు.\n\nపండితుడు నవ్వి, \" పిచ్చివాడా, నాకు\nనిజంగా సాముద్రికం వచ్చుననుకున్నావా?\nరాదు!\" అన్నాడు.\n\nకేదారుడు నిర్ఘాంతపోయి, \" మీ రానాడు\nనిజంగా నా చేతిలో రాజయోగమూ, రాజ\nకుమార్తెతో పెళ్ళీ చూడనేలేదా?\" అన్నాడు.\n\n\"లేదు నాయనా ! అదంతా వట్టి నటన,\nమోసం!\" అన్నాడు పండితుడు.\n\nకేదారుడు మరేమీమాట్లాడక పండితుడికి\nఅంతులేని కానుక లిచ్చి పంపేసి, యుద్ధ\nసస్నాహాలు చేసి, తన శత్రువులను చిత్తుగా\nఓడించాడు.\n\nబేతాళు డీ కథ చెప్పి, \" రాజా, నా కొక\nసందేహం. పండితుడు తనకు హస్తసా\nముద్రికం తెలిసినట్టు ఎందుకు బొంకాడు?\nకేదారుడు తాను రాజకుమార్తెను పెళ్ళాడి\nనప్పుడూ, రాజయినప్పుడూ కూడా ఆ పండి\nతు సన్మానించక, ఆయన తనతో చెప్పిన\nదంతా వట్టిమాటలని తెలిసినాక ఎందుకు\nఘనంగా సత్కరించాడు? శత్రువులతో\nయుద్ధం చెయ్యడాని కి జంకినవాడు ఏ\nధైర్యంతో యుద్ధ సన్నాహం చేసి, శత్రువు\nలను జయించగలిగాడు? ఈ ప్రశ్నలకు\nసమాధా నాలు తెలిసి కూడా చెప్పక\nపోయావో నీ తల బద్దలవుతుంది.\" అన్నాడు.\n\nదానికి విక్రమార్కుడు, \" కేదారుడు\nపగటికలలు కంటూ కూర్చోకుండా, అతన్ని\nఏదైనా చెయ్యటానికి ప్రేరేపించటానికి గాను\nపండితుడు సాముద్రికం వచ్చినట్టు నటిం\nచాడు. కేదారుడి గాఢమైన కోరిక ఏమిటో\nముందుగా తెలుసుకుని, ఆ కోరిక సఫల\nమయే గీత చేతిలో ఉన్నదన్నాడు. ఆ\nప్రేరణతోనే కేదారుడు కృషి ఆరంభిం\nచాడు. ఆ కృషి నిజంగా సఫలమవుతుందని\nపండితుడు అనుకుని ఉండడు. అది\nసఫలం కావటం నిజానికి కేదారుడి\nప్రయత్న బలమే. ఆ పండితుడు తనకు\nసాముద్రికం రాదని చెప్పేదాకా కేదారుడు\nతన చేతి గీతలనే నమ్ముకున్నాడు. అందుకే\nఅతను యుద్ధం చెయ్యటానికి ఇష్టపడలేదు.\nకాని, తాను రాజకుమార్తెను పెళ్ళాడటమూ,\nరాజు కావటమూ తన కృషి ఫలితమే అని\nతెలిసినాక, కేదారుడికి ఆ పండితుడు చేసిన\nసహాయం అర్థమయింది. అందుకే ఆయనను\nసత్కరించాడు. తన ప్రయత్నంలో అతనికి\nవిశ్వాసం ఏర్పడింది గనక యుద్ధసన్నాహం\nచేసి విజయం సాధించాడు,” అన్నాడు.\n\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nతిరిగి చెట్టెక్కాడు.",
            "book_page_end": 7
        },
        {
            "title": "గతి తప్పని గ్రహాలు",
            "book_page_start": 28,
            "pdf_page_start": 28,
            "pdf_page_end": 28,
            "author": "ఎం. మంజురాణి",
            "genre": "నీతి కథ",
            "moral": "అంతులేని కోరికలు, వ్యామోహాలు జీవితానికి ప్రశాంతతను ఇవ్వవు. ఉన్నదానితో సంతృప్తి చెందడం ముఖ్యం.",
            "keywords": [
                "వజ్రపాలుడు",
                "రాజ్యదాహం",
                "పూర్ణరేఖ",
                "గ్రహాలు",
                "చక్రవర్తి"
            ],
            "characters": [
                "వజ్రపాలుడు (రాజు/చక్రవర్తి)",
                "పూర్ణరేఖ (కుమార్తె)"
            ],
            "locations": [
                "వజ్రగిరి నగరం",
                "ఉద్యానం"
            ],
            "content": "వజ్రగిరి నగరాన్ని ఏలే వజ్రపాలుడు చక్రవర్తి కావాలన్న కోరికతో ఎన్నో యుద్ధాలు చేసి,\nఎంతో రక్తపాతం కలిగించి, అనేక రాజ్యాలను లోబరచుకుని, చక్రవర్తి ననిపించుకున్నాడు.\n\nఅయితే వజ్రపాలుడి రాజ్యదాహం అంతకంతకూ పెరిగిందే గాని ఎంతమాత్రమూ\nతగ్గలేదు. ఇంకా జయించటానికి ఎన్నో దేశాలున్నాయి. సాధ్యమైతే ప్రపంచాన్నంతా\nజయించవచ్చు.\n\nవజ్రపాలుడికి ఒకే ఒక కూతురున్నది. ఆమె పేరు పూర్ణరేఖ. ఆమె విద్యావివేకాలు\nగలది. తండ్రికి గల రాజ్యదాహం ఆమెకు ఎంత మాత్రమూ నచ్చలేదు. ఎప్పటి కప్పుడామె,\nతన తండ్రి ఇక యుద్ధాలు విరమిస్తాడనుకుంటూ వచ్చింది. కాని, రాజు ఒక యుద్ధం\nముగియగానే మరొక యుద్ధానికి సన్నాహాలు ప్రారంభిస్తున్నాడు.\n\nఒక రోజు వజ్రపాలుడు చీకటి పడినాక తన కుమార్తె కోసం కబురు చేస్తే, ఆమె\nఉద్యాసంలో ఉన్నట్టు తెలిసింది. రాజు తోటకు వెళ్ళి, \"ఈ చీకట్లో ఇక్కడ ఏం చేస్తున్నా\nవమ్మా?” అని పూర్ణరేఖను అడిగాడు.\n\n\"ఆకాశం చూస్తున్నాను,” అన్నది పూర్ణరేఖ.\n\n\"ఆకాశంలో చూడటానికేమున్నది?” అన్నాడు రాజు.\n\n\"ఇంత ఆకాశం విహరించటానికి ఉండగా గ్రహాలు రాశి చక్రాన్నే అంటి పెట్టుకుని\nఎందుకు తిరుగుతాయా అని, చక్రవర్తి కూతురైన నేను ఆశ్చర్యపడుతున్నాను,” అన్నది\nపూర్ణరేఖ.\n\nవజ్రపాలుడికి ఆ మాట చురుక్కున తగిలింది. అతను మరి యుద్ధాలు చెయ్యలేదు.",
            "book_page_end": 28
        },
        {
            "title": "తరగనిసంపద",
            "book_page_start": 29,
            "pdf_page_start": 29,
            "pdf_page_end": 36,
            "author": "చందమామ బృందం (అరేబియా జానపదకథ)",
            "genre": "జానపద కథ",
            "moral": "నిజమైన సంపద అనేది డబ్బుతో కొలవబడదు, దాతృత్వం, అహంకారం లేని గుణం, మరియు దైవంపై భక్తితో కూడిన సంతృప్తిలో ఉంటుంది.",
            "keywords": [
                "ఖలీఫా",
                "అబూ అల్ కాసిమ్",
                "దాతృత్వం",
                "అహంకారం",
                "అక్షయ పాత్ర"
            ],
            "characters": [
                "హారూనభ్రషీద్ (ఖలీఫా)",
                "జఫర్ (వజీర్)",
                "జుబేదా (రాణి)",
                "అబూ అల్ కాసిమ్",
                "చౌకీదారు"
            ],
            "locations": [
                "బాగ్దాదు నగరం",
                "బస్రా నగరం",
                "సత్రం"
            ],
            "content": "పూర్వం బాగ్దాదునగరంలో ఖలీఫాగా\nఉండిన హారూనభ్రషీద్ అన్ని విధాలా\nయోగ్యుడే గాని, తనను మించిన సంపద\nప్రపంచంలో మరెవరికీ లేదన్న అహంకారం\nఆయనలో బలంగా ఉండేది; తన కన్న\nధారాళంగా దానాలు చేసే వాడెవడూ\nలేడనుకునేవాడు. ఈ విషయం ఆయన\nతరుచుగా గొప్పలు చెప్పుకునేవాడు.\n\nఒకరోజు ఖలీఫా మితిమించి తన దాతృ\nత్వాన్ని పొగడుకుంటూ ఉండటం చూసి\nభరించలేక, వజీరైన జఫర్ ఆయనకు\nకనువిప్పు కలిగించ నిశ్చయించి, \"హుజూర్,\nమానవులు అల్లా సమక్షంలో అణకువగా\nఉండటం కన్న గర్వించదగినది మరేదీ\nలేదు. సమస్త సంపదలూ, సద్బుద్దీ కూడా\nదైవం ప్రసాదించేవే. అవి ఉండటం మని\nషికి గర్వకారణం కాకూడదు. తమ దాతృ\nత్వాన్ని ప్రజలు మెచ్చుకోనివ్వండి. అదీ\nగాక, తరగని సంపదను అల్లా తమకేగాదు,\nఇతరులకు కూడా ఇచ్చాడు. బస్రానగ\nరంలో ఒక సాధారణ పౌరుడైన యువ\nకుడు ఉన్నాడు. అతని పేరు అబూఅల్\nకాసిమ్. అతనికి ఉన్న సంపద ప్రపంచంలో\nఏ చక్రవర్తికీ లేదు. దాతృత్వంలో ఏలిన\nవారు కూడా అతనితో పోటీ చెయ్యలేరు,”\nఅనేశాడు.\n\nఈ మాటలు వినేసరికి ఖలీఫా ముఖం\nఎర్రబడి కళ్ళ నుండి నిప్పులు రాలాయి.\nఆయన జఫర్ తో, \"బుద్ధిహీనుడా, ఇలాటి\nఅబద్ధానికి శిక్ష మరణదండనే అని ఎరు\nగుదువా?\" అన్నాడు.\n\n\"తమ మీద ఒట్టు పెట్టుకుని చెబుతు\nన్నాను. నేను చెప్పినది అక్షరాలా నిజం!\"\nఅన్నాడు జఫర్. అతను ఇంకా\nఅన్నాడు: \"నా మాట నమ్మకపోతే, తమరు\nఎవరి నన్నా పంపి వాకబు చేయించండి.\nఆ మనిషి ఏమి చెబితే దానికి నేను బద్ధుణ్ణి.\nనేను కిందటిసారి బస్రా వెళ్ళినప్పుడు\nఅబూ అల్కాసిమ్కు అతిథిగా ఉండటం\nజరిగింది. మరోసారి చెబుతున్నాను — ఈ\nకాలంలో అతన్ని మించిన దాత ప్రపం\nచంలో లేడు.''\n\nఖలీఫాకు నోట మాట రాలేదు. పట్టరాని\nకోపంలో ఆయన, జఫర్ను నిర్బంధించ\nమని భటులకు సంజ్ఞ చేసి, అక్కడి నుంచి\nత్వరగా జుబేదా రాణి మందిరానికి వెళ్లి\nపోయాడు. ఆయన ముఖం చూసి జుబేదా\nరాణి తెల్లబోయింది. ఆమె ఆయనకు గులాబీ\nవాసన గల నీరు తాగటానికి ఇస్తూ, \"ఇది\nతాగి శాంతించండి !\" అన్నది.\n\n\"ఆ లుచ్ఛా, జఫర్ మూలంగా శాంతి\nలేకుండా పోయింది. వాడు నాకు ఎదురు\nచెప్పటమే గాక, నన్ను కాదని ఊరూ పేరూ\nలేని వెధవలను ఆకాశాని కెత్తుతున్నాడు! \"\nఅంటూ ఖలీఫా జరిగిన దంతా చెప్పాడు.\n\nజఫర్ ప్రాణానికి పెద్ద ముప్పే వచ్చి\nపడిందని జుబేదా గ్రహించి, ఖలీఫాను ఒక\nచెంప సమర్ధించుతూనే, ఎవరినన్నా\nబస్రాకు పంపి విచారణ జరిపినదా కా\nజఫర్ను శిక్షించడం మంచిది కాదని\nసలహా ఇచ్చింది.\n\nజుబేదా మాటల ప్రభావంతో ఖలీఫా\nమనసు చాలావరకు శాంతపడింది. అందు\nచేత ఆయన, \"నేను మాత్రం నిజం\nతెలుసుకోకుండా జఫర్ను ఎందుకు శిక్షి\nస్తాను? నా కళ్ళతో చూస్తేనేగాని నేను దేన్నీ\nనమ్మలేను. అందుచేత నేనే స్వయంగా\nవెళ్ళి, బస్రాలో ఉండే అబూ అలా కా\nసీమను చూస్తాను. జఫర్ అతిశయోక్తులు\nచెప్పి ఉంటే వాడికి ఉరిశిక్ష తప్పదు.\"\nఅన్నాడు.\n\nఒంటరిగా వెళ్ళవద్దని జుబేదా ఎంత\nబతిమాలినా వినిపించుకోకుండా, ఖలీఫా\nవర్తకుడి లాగా మారువేషం వేసుకుని,\nబస్రాకు బయలుదేరి వెళ్ళాడు.\n\nఆయన క్షేమంగా బస్రా చేరి, ఆ నగరం\nలోని పెద్ద సత్రంలో దిగాడు. భోజనానికైనా\nకూర్చోకుండానే; ఆయన సత్రం చౌకీదా\nరును కలుసుకుని, \" ఈ ఊళ్ళో అబూ\nఅలా కాసిమ్ అనే యువకు డున్నాడట;\nఅతను చేసే దానాలు మహారాజులు కూడా\nచేయలేరట, నిజమేనా?\" అని అడిగాడు.\n\nచౌకిదారు తల ఆడించి, '' అల్లా అను\nగ్రహం ! ఆ మహానుభావుడి దయకు\nపాత్రుడు కానివాడు ఒక్కడైనా ఉన్నాడా ?\nనాకు నూరు నోళ్ళున్నా కూడా అతని దానా\nలను వర్ణించలేను.\" అన్నాడు. ఇంతలో\nఇతర వర్తకులు దిగటంవల్ల చౌకీదారు వారి\nకోసం వెళ్ళిపోవలసి వచ్చింది.\n\nఖలీఫా ఆ రాత్రికి అంతటితో తృప్తిపడి,\nమర్నాడు ఉదయమే లేచి దుకాణా లుండే\nబజారు కేసి వెళ్ళాడు. దుకాణాలు తెరవ\nగానే ఒక దుకాణదారును కలుసుకుని,\nఅబూ అల్ కాసిమ్ ఇంటికి దారి అడిగాడు.\n\n\"మీరు దూరప్రాంతం నుంచి వచ్చి\nనట్టున్నది. రాజభవనంలో రాజుగారిని ఎర\nగని వాళ్ళు ఉండవచ్చునేమో గాని, ఈ\nనగరంలో అబూ అల్ కాసిమ్ ఇల్లు తెలి\nయనివారు లేరు,\" అన్నాడు దుకాణదారు.\n\n\"నేను దూరం నుంచే వచ్చాను. వచ్చి\nనది కూడా ఈ యువకుణ్ణి చూడటానికే,\"\nఅన్నాడు ఖలీఫా దుకాణదారుతో.\n\nదుకాణదారు ఖలీఫా వెంట ఒక కుర్ర\nవాణ్ణి పంపాడు.\n\nఈ కబురు అందగానే అబూ ఆల్\nకాసిమ్ అతిథికి స్వాగతం చెప్పటానికి బయ\nటికి వచ్చి, మృదువుగా స్వాగత వచనాలు\nపలికి, ఖలీఫాను చెయ్యి పట్టుకుని ఒక\nఅందమైన హాలులోకి తీసుకుపోయాడు.\n\nగది నాలుగు గొడల వెంబడి జరీ అంచు\nగల సిల్కు తొడుగులు గల మెత్తలున్నాయి.\nఇద్దరూ వాటి మీద ఆసీనులయినాక,\nపన్నెండుమంది బానిసలు కెంపులు పొదిగిన\nస్ఫటిక పాత్రలలో ద్రాక్షసారా తెచ్చారు.\nవారి వెనకగా పన్నెండుమంది ఆడపిల్లలు\nపింగాణి పాత్రలలో పళ్ళూ పూలూ,\nబంగారు పాత్రలలో షర్పతూ తెచ్చారు.\nవాళ్ళు తెచ్చిన పానీయాలు చవి చూడగానే,\nతన భవనంలో అలాటి పానీయాలు ఎన్నడూ\nలేవని ఖలీఫాకు తెలిసిపోయింది.\n\nమరొక గదిలో ఖలీఫాకు బంగారు పళ్లా\nలలో భోజనం పెట్టారు. ఆ భోజన పదా\nరాలు కూడా ఉతమోత్తమంగానే ఉన్నాయి.\n\nతరవాత ఆయన తనకోసం ఏర్పాటు చేసిన\nసంగీతం వింటూ, \" నా రాజభవంలోనూ\nశ్రావ్యమైన గాయకులున్నారు; సంగీత\nరహస్యాలన్నీ తెలిసిన ఇషాక్ ఉన్నాడు;\nకాని ఈ సామాన్య వ్యక్తి ఇంట జరిగే గాన\nగోష్ఠి స్వర్గంలో కూడా లభించదనిపించేదిగా\nఉన్నదే!'' అనుకున్నాడు.\n\nఖలీఫా సంగీతం వినటంలో నిమగ్నుడై\nఉండగా అబూ అల్ కాసిమ్ లేచి అవతలికి\nవెళ్ళి, ఒక చేతిలో అంబరు బెత్తమూ,\nరెండో చేతిలో ఒక చెట్టుబొమ్మా పట్టుకుని\nవచ్చాడు. ఆ బొమ్మచెట్టు కాండం వెండి.\nతోనూ, ఆకులు పచ్చలతోనూ, కాయలు\nకెంపులతోనూ చేసి ఉన్నాయి. చెట్టు పై\nభాగంలో ఒక బంగారు నెమలి బొమ్మ\nఉన్నది. అది ఎంతో నైపుణ్యంతో తయారు\nచేసిన నెమలిబొమ్మ. అబూ అల్ కాసిమ్ ఆ\nచెట్టును ఖలీఫా ముందు పెట్టి, నెమలి\nబొమ్మను అంబరుబెత్తంతో కొట్టగానే ఆ\nనెమలి రెక్కలు చాపి, పింఛం విప్పి,\nవేగంగా గుండ్రంగా తిరగసాగింది. అది\nఅలా తిరుగుతుంటే దాని శరీరంలోని\nరంధ్రాల నుంచి సువాసనలు వెలువడి.\nవాటితో గది అంతా నిండిపోయింది.\n\nకాని హరూన్ చేరగిలబడి కూర్చుని ఈ\nవింత వస్తువును చూసి ఆనందించటం\nప్రారంభించే సరికల్లా అబూ అల్ కాసిమ్\nచప్పున ఆ బొమ్మను తీసేసుకుని అవతలికి\nవెళ్ళిపోయాడు.\n\n\" ఇదేం మనిషి? అతిధి సత్కారమంటే\nఇలా వుంటుందా ఎక్కడన్నా? జఫర్\nచెప్పినంత కాకపోతే మానె, ఈ మనిషికి\nమామూలు మర్యాదలు కూడా తెలిసినట్టు\nలేవే! ఆ పక్షిబొమ్మను అడిగేస్తానని భయ\nపడ్డాడు లాగుంది. ఈ మనిషి గొప్పదనాన్ని\nస్వయంగా చూడరావటం మేలే అయింది.\"\nఅనుకున్నాడు ఖలీఫా.\n\nఆయన ఇలా అనుకుంటూండగా అబూ\nఅల్ కాసిమ్ ఒక అందమైన బానిస కుర్ర\nవా వెంటబెట్టుకుని తిరిగి వచ్చాడు. ఆ\nకుర్రవాడు . ముత్యాలు కూర్చిన చమ్కీ\nదుస్తులు ధరించి ఉన్నాడు. వాడి చేతిలో\nఒక పాత్ర ఉన్నది. అది ఒకే కెంపురాయి.\nనుంచి మలిచిన పాత్ర. ఆ పాత్ర నిండా\nసారా ఉన్నది. బానిసకుర్రవాడు ఖలీఫాకు\nవందనం చేసి, ఆ పాత్రను ఖలీఫాకు\nఅందించాడు. ఖలీఫా అందులోని సారా\nతాగేసి చూస్తే, దాని నిండా తిరిగి సారా\nఉంది. దానిని మళ్ళీ తాగి ఖలీఫా బానిస\nకుర్రవాడి కిస్తూ, అది మూడోమారు సారాతో\nనిండుతూండటం గమనించాడు.\n\nఈ అక్షయ సారాపాత్ర నెమలిబొమ్మ\nకన్న కూడా అద్భుతంగా ఖలీఫాకు తోచింది\n\"దీని మర్మం ఏమిటి?\" అని ఆయన\nఅబూ అల్ కాసిమ్ను అడిగాడు.\n\n\"అందులో నిజానికి అద్భుత మేమీ\nలేదు. ఒక ప్రాచీన కాలపు విజ్ఞాని దీన్ని\nతయారుచేశాడు,'' అంటూ అబూ అల్కా\nసిమ్ బానిస కుర్రవాణ్ణి త్వరత్వర గా\nఅక్కడి నుంచి లాక్కు పోయాడు.\n\n\" ఛీ, ఛీ ! ఈ యువకుడికి కొంచెం\nకూడా బుద్ధి లేదనుకోవాలి, లేదా ఇతనికి\nసాధారణ మర్యాదలు కూడా తెలియక\nపోవాలి; నేను అడగా పెట్టకుండా అద్భుత\nవస్తువులు తెచ్చి చూపుతాడు; నాకు వాటిలో\nఆ సక్తి కలుగుతూండగా లాక్కుపోతాడు!\nఇది మోసమూ, వెకిలితనమూ కూడాను.\nకొంచెం ఆలోచించి మాట్లాడేటట్టుగా జఫర్కు\nబుద్ధి చెప్పాలి,\" అనుకున్నాడు ఖలీఫా.\n\nఇంతలోనే అబూ అల్ కాసిమ్ తిరిగి\nవచ్చాడు. అతని వెంట ఒక అందమైన\nఅమ్మాయి ఉన్నది. ఆమె అందం దేవత\nలకు కూడా ఉండదు. ఆమె శరీరం నిండా\nరత్నా లున్నాయి, కాని ఆమె అవయవాల\nఅందాన్ని అవి దాచటం లేదు. ఆమె ఎదు\nరుగా కూర్చుని కిన్నెర వాయిస్తూ ఉంటే\nఖలీఫా ఆ పారవశ్యంలో నెమలిబొమ్మనూ,\nకెంపు పాత్రనూ పూర్తిగా మరిచిపోయాడు.\nఆయన యువకుడి కేసి తిరిగి, \"బాబూ,\nనిన్ను చూస్తే ఈర్ష్య పుట్టుకొస్తున్నది!\"\nఅన్నాడు.\n\nఖలీఫా ఇలా అనటమే వ్యవధిగా అబూ\nఅల్ కాసిమ్ ఆ పిల్లను చెయ్యి పట్టుకుని\nఅక్కడి నుంచి అతి వేగంగా లాక్కు\nపోయాడు.\n\nఈ మూడో అవమానంతో ఖలీఫాకు\nఎంత ఆగ్రహం వచ్చిందంటే ఇక అక్కడ\nఉంటే అది అగ్నిపర్వతం లాగా బద్దలయే\nటట్టు తోచింది. అందుచేత ఆయన, అబూ\nఅలా కాసిమ్ మరోసారి తిరిగి రాగానే,\n\"అయ్యా, ముఖం ఎరగనివాడికి నువు\nచేసిన ఆతిధ్యం నన్ను ముగ్ధుణ్ణి చేసింది.\nఇక నాకు సెలవిస్తే నేను వెళ్ళిపోతాను.\nఇప్పటికే చాలా ఆతిధ్యం పొందాను,\"\nఅంటూ లేచి నిలబడ్డాడు.\n\nఅతిధిని బలాత్కారం చెయ్యటం ఇష్టం\nలేక, ఖలీఫా కోరిక శిరసావహించినట్టుగా\nతల వంచి, అబూ అల్ కాసిమ్ ఆయనను\nతలవాకిలి దాకా సాగనంపి, తన ఆతిథ్యంలో\nలోపా లుంటే క్షమించమని వేడుకున్నాడు.\n\nఖలీఫా తన బసకు తిరిగి వస్తూ, \" వట్టి\nదాంభికుడు ! మూఢుడు ! కొత్తవాళ్ళ\nముందు తన సంపదను ప్రదర్శించి తృప్తి\nపడతాడు. దాతృత్వం ఎన్నటికీ కాదు,\nపిసినారితనం. వీడు పిసినిగొట్టులలో కూడా\nచాలా నాసిరకం. అబద్ధాలాడినందుకు\nజఫర్ అనుభవిస్తాడు.\" అనుకున్నాడు.\n\nమండిపోతూ ఖలీఫా సత్రం చేరేసరికి\nదాని ముందు ఆవరణలో అర్ధవలయా\nకారంలో బానిసపిల్లలు నిలబడి ఉన్నారు.\nవారిలో సగంమంది తెల్లబానిసలు, సగం\nమంది నల్లబానిసలు. వారినడుమ, అబూ\nఅల్ కాసిమ్ ఇంట కిన్నెర వాయించిన\nఅమ్మాయి నిలబడి ఉన్నది. ఆమెకు కుడి\nవైపున కెంపుపాత్ర పట్టుకుని బానిస కుర్ర\nవాడు నిలబడి ఉన్నాడు. ఆమెకు ఎడమ\nపక్కన నిలబడిన మరొక కుర్రవాడి చేతిలో\nనెమలిగల చెట్టున్నది.\n\nఖలీఫా ఆవరణలోకి అడుగు పెట్టగానే\nబానిసలందరూ ఆయన ముందు సాష్టాంగ\nపడ్డారు. బానిసపిల్ల ముందుకు వచ్చి\nఖలీఫాకు ఒక లేఖ ఇచ్చింది. అందులో\nఇలా ఉన్నది :\n\n\"మా ఇంటికి వచ్చి, మా ఇంటిని\nపవిత్రం చేసిన అతిధి పరుడికి శాంతి\nసౌఖ్యాలు కలుగుగాక ! తరువాత — ఈ హీన\nమైన కానుకలు తాము స్వీకరించ ప్రారన.\nఈ బానిసలూ, చెట్టూ, నెమలీ, కెంపుపాత్రా\nతమను స్వల్పంగా ఆకర్షించటం గమనించి,\nవాటి నన్నిటినీ తమకు కానుకగా ఇవ్వ\nసాహసించాము. ప్రతిదీ అల్లా నుంచే వచ్చి,\nఅల్లాకే తిరిగి పోతుంది !”\n\nఈ లేఖ యొక్కసారాంశం అర్థంకాగానే\nఖలీఫాకు పశ్చాత్తాపం కలిగింది. “ఈ యువ\nకుణ్ణి ఎంతగా అపార్ధం చేసుకున్నాను!\nనీ విశాలహృదయం ఏమయింది, హారూస్ !\nనా కసలు విశాల హృదయమంటూ లేనే\nలేదు! విశ్వాస పాత్రుడైన జఫర్ ! అల్లా\nనిన్ను కటాక్షించుగాక ! నా అతిశయానికీ,\nదురహంకారానికి మంచి పాఠం నేర్పావు.\nఈ మామూలు పౌరుడు, రాజాధిరాజులు\nసైతం ఇచ్చి వేయటానికి జంకే కానుకలను\nనిశ్చింతగా ఇచ్చేశాడు. మామూలు పౌరుడి\nకింత సంపద ఎక్కడిది ? మర్యాదకు భంగ\nమైనా సరే నేనీ రహస్యం తెలుసుకోవాలి,\"\nఅనుకున్నాడు ఖలీఫా.\n\nఅందు చేత ఆయన తన కానుకలను\nసత్రం ఆవరణలోనే ఉండనిచ్చి, అబూ\nఅలా కాసిమ్ ఇంటికి తిరిగి వెళ్ళి, \"మహా\nదాతా, అల్లా కటాక్షం నీమీద మరింత ఉండు\nగాక! నువు పంపిన కానుకలు ఎంత\nఅమూల్యమైన వంటే, వాటిని స్వీకరించ\nటానికి నాకు జంకుగా ఉన్నది. వాటిని\nతీసుకోవటం అతిధిగా నా ధర్మాన్ని నేను\nఅతిక్రమించట మవుతుందనిపిస్తున్నది.\nవాటని తిరిగి ఇవ్వటానికి అనుమతించి\nనట్టయితే నేను శలవు పుచ్చుకుని నీ దాతృ\nత్వాన్ని బాగ్దాదులో చాటుతాను.\" అన్నాడు.\n\nఈ మాటలు విని అబూ అల్ కాసిమ్\nదీనంగా, \"స్వామీ, నా ఆతిధ్యమూ, నే నిచ్చిన క్షుద్రమైన కానుకలూ తమకు\nఅసంతృప్తి కలిగించి ఉండాలి. లేనిపక్షంలో\nతమరు సత్రం నుంచి తిరిగివచ్చి నన్నిలా\nఅవమానించరు!\" అన్నాడు.\n\nవెంటనే ఖలీఫా, “అలా ఎన్నటికీ అనుకో\nవద్దు. అల్లా దయవల్ల నేను ఆతిధ్యం ఇచ్చిన\nవారిని అవమానించే మనిషిని కాను. ముఖం\nతెలియని వారికి ఇంత వెలలేని బహుమానా\nలిచ్చి, నువు దారిద్య్రం వాతపడతావేమో\nనని తిరిగి వచ్చాను,\" అన్నాడు.\n\n\" మీరు తిరిగి రావటానికి అదే కారణ\nమైతే మీకు ఎలాటి విచారమూ వద్దు. ఎందు\nచేతనంటే, అభ్యాగతులుగా వచ్చేవారికి\nనిత్యమూ ఇలాటి కానుకలే ఇస్తూ అల్లా\nరుణాం తీర్చుకుంటున్నాను. అసలు సంగతి\nఏమంటే, అల్లా నాకు తరగని సంపద\nఇచ్చాడు. నా మాట మీరు నమ్మాలంటే\nనా కథ అంతా మీకు చెప్పాలి. నిజానికి\nఅది చాలా చిత్రమైన కథ,\" అన్నాడు\nఅబూ అల్ కాసిమ్.",
            "book_page_end": 36
        },
        {
            "title": "వింతయువకులు",
            "book_page_start": 37,
            "pdf_page_start": 37,
            "pdf_page_end": 41,
            "author": "ఎస్. రామవరావు",
            "genre": "జానపద కథ",
            "moral": "దైవ ప్రసాదం లేదా అదృష్టం ఒకే రకమైన జీవితాలను లేదా ఆలోచనలను సృష్టించగలవు. స్నేహితుల కోరికలు తీర్చడం శుభకరం.",
            "keywords": [
                "వెంకటాద్రి",
                "కుటజాద్రి",
                "యోగి ప్రసాదం",
                "కవలలు",
                "విచిత్ర ప్రవర్తన"
            ],
            "characters": [
                "వెంకటాద్రి",
                "కుటజాద్రి",
                "యోగి",
                "విశ్వనాథుడు",
                "కాశీనాథుడు",
                "భీమయ్య",
                "విశాలాక్షి"
            ],
            "locations": [
                "కాశీ",
                "గ్రామం"
            ],
            "content": "ఒక ఊళ్ళో వెంకటాద్రి అనే ధనికుడు\nఉండేవాడు. ఆయనకు సంతానం కలగకా.\nకలిగిన సంతానం నిలవకా, చాలా విచారంలో\nపడి, ఎన్నో వ్రతాలూ, ఉపవాసాలూ చేశాడు;\nగ్రహశాంతులు జరిపించాడు.. ఈ విధంగా\nనడివయసు దాటి పోగా, వెంకటాద్రి కాశీ\nయాత్ర చేసి వద్దామని తన భార్యతో సహా\nబయలుదేరాడు.\n\nదారిలో వాళ్ళు పక్క గ్రామంలో ఆగి,\nవెంకటాద్రి స్నేహితుడైన కుటజాద్రి అనే\nఅతని ఇంట బస చేశారు. ఈ కుటజాద్రి\nకూడా సంతానం లేక బాధ పడుతున్నవాడే.\nఅతను కూడా కాశీయాత్ర చేద్దామను\nకున్నాడు గాని, వెంటనే బయలుదేరటం\nఅతనికి సాధ్యం కాలేదు. అందుచేత అతను\nతను చేర్చి పెట్టిన వందరూపాయలు వెంక\nటాద్రి కిచ్చి. \"నువు కాశీలో నా పేర\nపూజలూ, సేవలూ, అర్చనలూ చేయించి,\nనాకు కూడా సంతానం కలిగేలాగు దేవుణ్ణి\nవేడు. నా పరిస్థితి. ప్రయాణానికి అను\nకూలంగా లేదని దేవుడికి తెలీదా? ప్రాప్తి\nఉంటే ఆయన తప్పక అనుగ్రహిస్తాడు.\"\nఅన్నాడు.\n\nవెంకటాద్రి ఆ ప్రకారమే కాశీలో తాను\nజరిపించిన సేవలన్నీ దేవుడికి కుటజాద్రి\nపేర కూడా జరిపించి, సంతానం కోసం\nతాను వేడుకున్నట్టే కుటజాద్రి కోసం కూడా\nవేడుకున్నాడు.\n\nకాశీలో ఒక యోగి ప్రసాదం ఇచ్చి,\nప్రజల మంచి కోరికలను ఈడేరుస్తాడని\nతెలిసి, వెంకటాద్రి ఆ యోగిని దర్శించి,\nతన పక్షానా, కుటజాద్రి పక్షానా యోగికి\nపాద పూజలు చేసి, తన కోరికా, తన\nమిశ్రుడి కోరికా చెప్పుకున్నాడు.\n\nయోగి వెంకటాద్రికి విభూతి ఇచ్చి,\n\"ఇందులో సగం నీ భార్యకూ, సగం\nనీ మిత్రుడి భార్యకూ ఇయ్యి. దాన్ని\nసేవించి ఇద్దరూ సంతాన వతులవుతారు,\"\nఅన్నాడు. వెంకటాద్రి భార్య సగం ప్రసా\nదాన్ని అప్పుడే సేవించింది. మిగిలిన ప్రసా\nదాన్ని వెంకటాద్రి తిరుగు ప్రయాణంలో\nతెచ్చి తన స్నేహితుడి భార్యకు ఇప్పించాడు.\n\nవెంకటాద్రి భార్య గర్భవతి అయి,\nసకాలంలో ఒక మగ బిడ్డను కన్నది. కుట\nజాద్రి భార్య కూడా గర్భవతి అయి, రెండు\nనెలల అనంతరం తాను కూడా ఒక మగ\nబిడ్డను కన్నది.\n\nవెంకటాద్రి కొడుకుకు విశ్వనాథుడు\nఅనీ, కుటజాద్రి కొడుకుకు కాశీనాథు డనీ\nపేర్లు పెట్టుకున్నారు.\n\nకుటజాద్రి కొడుకు కాశీనాథుడు పెరు\nగుతూ విచిత్రమైన మనస్తత్వం ప్రదర్శించ\nసాగాడు; కొన్నిరకాల బట్టలే కావాలనేవాడు;\nతల్లి చేసినది తినక, తనకు ఫలానా తిండే\nకావాలనేవాడు; ఇతర పిల్లలతో చేరి ఆడే\nటప్పుడు కూడా, వాళ్ళు ఆడే ఆట మాని,\nఅకస్మాత్తుగా మరేదో ఆట ప్రారంభించే\nవాడు. అయిదో ఏట అక్షరాభ్యాసం ప్రారం\nభిస్తే వాడు ప్రతి పాఠమూ అతి సులువుగా\nనేర్చుకోసాగాడు.\n\nఒకసారి కుటజాద్రి వెంకటాద్రి ఇంటికి\nవచ్చి, వెంకటాద్రి కొడుకు విశ్వనాథుడు\nతన కొడుకు కావాలనే దుస్తులే వేసుకోవ\nటమూ, అదేరకం తిళ్ళు తినటమూ, అదే\nమాదిరి ఆటలు ఆడటమూ గమనించి, వెంక\nటాద్రితో ఈ మాట చెప్పాడు. ఈ వింతకు\nఇద్దరూ ఆశ్చర్యపడి, కాశీలో యోగి\nఇచ్చిన ప్రసాదం మహిమ కాబోలు నను\nకున్నారు.\n\nఅది నిజమే. విశ్వనాథుడికి వచ్చే ప్రతి\nఆలోచనా కాశీనాథుడికి కూడా కలిగేది.\nవిశ్వనాథుడు చేసే ప్రతి పనీ కాశీనాథుడు\nకూడా చేశాడు. విశ్వనాథుడు నేర్చుకున్న\nచదువు కాశీనాథుడికి నేర్చుకోకుండానే\nవచ్చేసింది. ఈ వింత అందరికీ తెలిసి\nపోయింది. అందరూ వాళ్ళను \"వింత\nఅబ్బాయిలు \" అనసాగారు. ఇద్దరు కుర్ర\nవాళ్ళకూ రూపంలోనూ, ఆకారాల్లోనూ\nతేడా ఉన్నప్పటికీ, వాళ్ళ చేతలలోనూ,\nఆలోచనలలోనూ తేడా ఏమీ లేదు. ఒకరేది\nచేస్తే రెండోవాడూ అదే చేసేవాడు. ఒకడు\nభోజనానికి కూర్చుంటే రెండోవాడూ\nకూర్చునేవాడు. వేరు వేరు గ్రామాలలో\nఉండి కూడా వాళ్ళు ఒకరినొకరు అను\nకరిస్తూ వచ్చారు.\n\nకాని ఇద్దరి మధ్యా స్నేహమంటూ ఏమీ\nలేదు. ఎప్పుడైనా ఒకరి కొకరు ఎదురైతే\nఇద్దరూ చిరునవ్వు నవ్వేవారు. \"నువెం\nదుకు నవ్వావు?\" అని ఒకడు అడిగితే,\n\"నువు నవ్వినందుకే.\" అని రెండోవాడు\nసమాధానం చెప్పేవాడు. తరువాత ఎవరి\nదారిన వారు వెళ్ళిపోయేవారు.\n\nఇద్దరూ క్రమంగా పెరిగి పెద్దవారయారు.\nకొంతకాలానికి ఇద్దరి తండ్రులూ పోయారు.\n\nవిశ్వనాథుడికి పెళ్ళి యీడు వచ్చి\nనప్పటి నుంచి అతనికి సంబంధాలు\nరాసాగాయి. అతను చాలామంది కన్యలను\nచూసి, వరకు విశాలాక్షి అనే పిల్లను\nఎన్నుకున్నాడు.\n\nవిశాలాక్షి తండ్రి భీమయ్య ఈ సంబం\nధానికి ఒప్పుకుని పెళ్ళి తాంబూలాలు ఇవ్వ\nటానికి ముహూర్తం నిర్ణయించాడు.\n\nఇది జరిగిన మర్నాడే కాశీనాధుడు\nతిన్నగా భీమయ్య ఇంటికి వచ్చి, తానెవ\nరైందీ చెప్పుకుని, \"మీ అమ్మాయి విశా\nలాక్షిని నా కిచ్చి పెళ్ళి చెయ్యండి,\"\nఅని అడిగాడు.\n\n“ నిన్ననే విశ్వనాధుడికి సంబంధం నిశ్చ\nయించాను. విశాలాక్షిని నీకు ఎలా ఇయ్య\nగలను?\" అన్నాడు భీమయ్య.\n\n\"ఇంకా నిశ్చితార్థం కాలేదు గద?\"\nఅన్నాడు కాశీనాధుడు.\n\nఅతనితో ఆలోచించి చెబుతానని చెప్పి\nపంపేసి, భీమయ్య విశ్వనాధుడి ఇంటికి\nవెళ్ళాడు. కాశీనాధుడూ, విశ్వనాధుడూ\nపోటీ పడితే, ఓలె ఎక్కువ ఇచ్చినవాడికి\nతన కుమార్తెను ఇచ్చి చెయ్యాలని ఆయన\nఉద్దేశం.\n\nఆయన విశ్వనాధుడితో, \" కాశీనాధుడు\nమా పిల్లకు ఎంత కట్నమైనా ఇస్తానంటు\nన్నాడు. అతనికే పిల్లనిస్తే బాగుంటుందను\nకుంటున్నాను. ఎందుకంటే ఆ కుర్రవాడు\nచాలా పట్టుదలగా ఉన్నాడు. ఇవ్వనంటే\nఏమి ముప్పు తెచ్చిపెడతాడో నని భయంగా\nఉంది.'' అన్నాడు.\n\n\"అయితే నేనేనా చూస్తూ ఊరుకునే\nవాణ్ణి? నాతో ఈ మాట చెప్పటానికి మొహం\nఎలా చెల్లింది? మీరు మీ పిల్లను కాశీనాధు\nడికి ఎలా ఇస్తారో చూస్తాను?\" అంటూ\nవిశ్వనాధుడు ఉగ్రుడయాడు.\n\nవిశ్వనాధుడు కాశీనాధుణ్ణి చంపిపారెయ్య\nటానికే నిశ్చయించాడు. అతను ఆ రాత్రి\nఇనపకర్రను తీసుకుని కాశీనాధుడి ఇంటికి\nవెళ్ళి, గోడ దగ్గర పొంచి కూర్చున్నాడు.\nతెల్లవార్లూ చూసినా కాశీనాధుడి ఇంటిలో\nనుంచి ఎవరూ బయటికి రాలేదు.\n\nకారణ మేమంటే, విశ్వనాధుడికి కలిగిన\nఆలోచనే కాశీనాధుడికి కలిగింది. అతను\nకూడా ఒక ఇనపకర్ర తీసుకుని వెళ్ళి, తెల్ల\nవార్లూ విశ్వనాథుడి ఇంటి గోడ పక్కన\nపాంచి కూర్చున్నాడు.\n\nతెల్లవారి ఎవరి ఇళ్ళకు వారు తిరిగి\nవస్తూ నడిదారిలో ఇద్దరూ కలుసుకుని\nవాగ్వాదంలోకి దిగారు; నువ్వెక్కడికి పోయా\nవంటే నువ్వెక్కడికి పోయావని రెట్టించు\nకున్నారు; \" నేను పెళ్ళాడదలిచిన పిల్లను\nనువ్వెలా పెళ్ళాడతా\"వని ఒకరి నొకరు\nకొక్కరించుకున్నారు.\n\nఆ సమయంలో ఆక్కడ పోగయిన\nజనంలో వీళ్ళిద్దరినీ ఎరిగిన పెద్దమనిషి\nఒకడు, \" మీరిద్దరూ ఎందుకు కీచులాడు\nకుంటారు? పిల్లనివ్వవలసినవాడు భీమయ్య.\nఆయన ఇంటికి పోదాం రండి. ఏదో ఒకటి\nతేల్చుకోవచ్చు,\" అన్నాడు.\n\nఆయన వాళ్ళిద్దరినీ భీమయ్య ఇంటికి\nతీసుకుపోయి, ఇంటి నడవాలో కూర్చోబెట్టి.\nలోపల భీమయ్యతో ఏదో మాట్లాడి బయటికి\nవచ్చాడు.\n\nతరవాత భీమయ్య యువకుల వద్దకు\nవచ్చి, \"ఈ సమస్య మా అమ్మాయికే\nవదులుతున్నాను. రేపు మీ రిద్దరూ రండి.\nపదిమందినీ పిలుస్తాను. విశాలాక్షి ఎవరిని\nవరిస్తే వారికే పెళ్ళి తాంబూలం ఇస్తాను.\"\nఅన్నాడు.\n\nమర్నాడు విశ్వనాథుడూ, కాశీనాథుడూ\nభీమయ్య ఇంటికి వెళ్ళేసరికి అక్కడ చాలా\nమంది ఉన్నారు.\n\n\"మీ రిద్దరూ ఒకేచోట ఉంటే, ఒకరిని\nవిడిచి రెండోవాడి మెడలో మాల వెయ్య\nటానికి మా పిల్ల బిడియపడుతుంది,” అని\nచెప్పి భీమయ్య విశ్వనాథుణ్ణి, కాశీనాథుణ్ణి\nవేరు వేరు గదులలో కూర్చోబెట్టాడు.\n\nతరవాత కొంతసేపటికి విశ్వనాథుడు\nనవ్వుతూ గది నుంచి బయటికి వచ్చాడు.\nఅతని మెడలో మాల ఉన్నది. అతని\nవెనకగా విశాలాక్షి వచ్చింది. అదే సమ\nయంలో రెండో గదిలో నుంచి కాశీనాథుడు\nకూడా మెడలో మాల ధరించి వచ్చాడు.\nఅతని వెనక కూడా విశాలాక్షి నడిచి వచ్చింది.\n\nఇద్దరమ్మాయిలూ ఒకే విధంగా ఉన్నారు.\nఅక్కడ చేరిన పెద్దలు ఈ దృశ్యం\nచూసి నిర్ఘాంతపోయారు.\n\n\"ఆశ్చర్యపడకండి. ఇద్దరూ విశాలాక్షులే.\nఒకతే పెద్ద విశాలాక్షి, ఇంకొకతె చిన్న విశా\nలాక్షి. కవలపిల్లలు,\" అన్నాడు భీమయ్య\nపెద్దగా నవ్వుతూ.\n\nవిశ్వనాథ కాశీనాథుల సమస్య తేలికగా\nపరిష్కారమయింది. వాళ్ళిద్దరూ తాము\nకోరిన భార్యలను పెళ్ళాడి సుఖంగా\nఉన్నారు.",
            "book_page_end": 41
        },
        {
            "title": "కుయుక్తి",
            "book_page_start": 42,
            "pdf_page_start": 42,
            "pdf_page_end": 42,
            "author": "తీగెల అప్పలనరసయ్య గుప్త.",
            "genre": "హాస్యం",
            "moral": "తెలివైన కుయుక్తి లేదా వంచన తరచుగా శ్రమను తప్పిస్తుంది.",
            "keywords": [
                "సోమన్న",
                "కూలివాడు",
                "తిండి",
                "కుయుక్తి",
                "రైతు"
            ],
            "characters": [
                "సోమన్న (కూలివాడు)",
                "రైతు",
                "రైతు భార్య"
            ],
            "locations": [
                "పొలం"
            ],
            "content": "ఒక రైతుకు కూలివాడు కావలిసి వచ్చాడు. మూడు పూటలు తిన్నంత తిండి పెడితే,\nవేరే కూలిడబ్బులు అడగకుండా పని చేస్తానని సోమన్న అనే పనివాడు వచ్చాడు.\n\nరైతు అందుకు సంతోషంగా ఒప్పుకుని, మర్నాడు ఉదయం నుంచి పనిలోకి\nరమ్మన్నాడు.\n\nమర్నాడు పొద్దున సోమన్న వచ్చి కంచం దగ్గిర కూర్చున్నాడు. రైతుభార్య వాడికి\nఅన్నం పెట్టింది. సోమన్న ఏకంగా ఇద్దరుమనుసుల అన్నం తినేశాడు. రైతుభార్య నిర్ఘాంత\nపోయి, సోమన్న తిండి పుష్టిని గురించి భర్తకు చెప్పింది. మధ్యాన్నం తిండికూడా ఈ పూటే\nతినమని చెప్పమని రైతు తన భార్యకు సలహా ఇచ్చాడు. రైతుభార్య చెప్పినట్టు మధ్యాన్నం\nభోజనం కూడా అప్పుడే తినటానికి ఒప్పుకుని సోమన్న మళ్ళీ ఒక మనిషి అన్నం తినేశాడు.\n\nరైతు కంగారుపడి పోయి, \" చూడు సోమన్నా. మేం ఈ సాయంకాలం ఊరికి\nపోతున్నాం. రేపు ఉదయంగాని రాలేం. అందుచేత రాత్రి తిండి కూడా ఇప్పుడే తినెయ్యి,”\nఅన్నాడు.\n\nసోమన్న అందుకు కూడా ఒప్పుకుని మరొకమనిషి అన్నం తిన్నాడు.\n\n\" ఇక నువు వెళ్ళి పొలంపని చూసుకో,\" అన్నాడు రైతు.\n\n“రాత్రి భోజనం చేశాక పని ఎవరు చేస్తారండి?\" అంటూ సోమన్న అక్కడే కాళ్ళు\nచాచుకుని, పడుకుని నిద్రపోయాడు.",
            "book_page_end": 42
        },
        {
            "title": "విష్ణుమాయ",
            "book_page_start": 43,
            "pdf_page_start": 43,
            "pdf_page_end": 46,
            "author": "చందమామ బృందం (పురాణ కథ)",
            "genre": "పురాణ కథ",
            "moral": "అహంకారం మాయకు లోబరుస్తుంది. దైవమాయను జయించడం ఎవరికీ సాధ్యం కాదు.",
            "keywords": [
                "నారదుడు",
                "విష్ణుమాయ",
                "తపస్సు",
                "శివమాయ",
                "స్వయంవరం"
            ],
            "characters": [
                "నారదుడు",
                "శివుడు",
                "జనార్దనుడు (విష్ణువు)",
                "ఇంద్రుడు",
                "రాజు",
                "రమాలక్ష్మి"
            ],
            "locations": [
                "హిమాలయాలు",
                "కైలాసం",
                "వైకుంఠం",
                "కల్యాణదుర్గం"
            ],
            "content": "పూర్వం నారదముని హిమాలయ పర్వ\nతాల మీద, మానసరోవరం సమీపంగా ఒక\nకుటీరం కట్టుకుని తపస్సు ప్రారంభించాడు.\nనారదుడు చేసే ఘోర తపస్సు తన పదవికి\nముప్పు తెస్తుందని ఇంద్రుడు భయపడి,\nతపోభంగం చేసి రమ్మని రంభ మొదలుగా\nగల అప్సరసలను పంపాడు. వారు ఎంత\nప్రయత్నించి నారదుడి తపస్సును భంగ\nపరచలేక పోయారు.\n\nకొంతకాలం తపస్సు చేసిన మీదట నార\nదుడికి తన తపస్సు సిద్ధించిందని తోచింది.\nఆయన బ్రహ్మ వద్దకు వెళ్ళి తన తపస్సు\nసిద్ధించిందని చెప్పి, అక్కడి నుంచి కైలా\nసానికి వెళ్ళి, పార్వతీ పరమేశ్వరులను\nచూసి, \" నాకు తపస్సిద్ధి కలిగింది. ఇక\nశివమాయ నన్నేమీ చెయ్యలేదు.\" అన్నాడు.\n\nఆ మాటకు శివుడు, \" అలా అనకు,\nశివమాయను నేనే తెలుసుకోలేదు. నువు\nకొంచెం జాగ్రత్తగా వుండటం మంచిది,\"\nఅని నారదుణ్ణి హెచ్చరించాడు.\n\nనారదుడు శివుడి హెచ్చరికను లక్ష్యం\nచెయ్యక వైకుంఠానికి వెళ్ళి, “లక్ష్మీజనార్ధను\nలారా, మీ దయవల్ల నేను ఇంద్రియాలను\nజయించి తపస్సు చేసి సిద్ధి పొందాను. ఇక\nనన్ను శివమాయ గాని, విష్ణుమాయ గాని\nఅంటవు!\" అన్నాడు.\n\nఆ మాటకు జనార్దనుడు, \" నారదా,\nమాయ అన్నది ప్రకృతి నుంచి పుట్టి, శివ\nకేశవులను ఆశ్రయించి తిరుగుతూ ఉన్నది.\nదాన్ని జయించటం ఎవరి తరమూ కాదు.\nతగిన జాగ్రత్తలో వుండు,'' అని నారదుణ్ణి\nతాను కూడా హెచ్చరించాడు.\n\nనార దుడు జనార్దనుడి వద్ద సెలవు\nపుచ్చుకుని లోకసంచారం చేస్తూ కల్యాణ\nదుర్గ మనే పట్టణం చేరాడు. ఆయన వీధి\nవెంట నడుస్తుండగా మర్నాడు రాజుగారి\nకుమార్తె అయిన రమాలక్ష్మికి స్వయంవరం\nజరుగుతుందనీ, అందరూ వచ్చి చూడ\nవచ్చునని చాటింపు వేస్తున్నారు.\n\nఈ చాటింపు వింటూనే నారదుడు రాజ\nభవనానికి వెళ్ళి, రాజును, \"రాజా, మీ పట్టణ\nమంతా అలంకరించి, అట్టహాసంగా ఉన్నది.\nఏమిటి విశేషం? \" అని అడిగాడు.\n\nరాజు వెంటనే పరిచారికలను పంపి తన\nకుమార్తెను పిలిపించి, నారదుడికి ఆమె\nచేత నమస్కారం చేయించి, \"మునీశ్వరా,\nఈ పిల్ల నా కుమార్తె రమాలక్ష్మి. ఈమెకు\nరేపు స్వయంవరం జరుపుతున్నాను. ఈమె\nస్వయంవరంలో మహావిష్ణువును తప్ప మరె\nవ్వరినీ వరించ నంటున్నది,\" అన్నాడు.\n\nరాజకుమార్తెను చూడగానే నారదుణ్ణి\nమాయ ఆవహించింది. ఆయన రమాలక్ష్మి\nమీద మోహం కలిగినవాడై, \"రాజా, నీ\nకుమార్తెను నా కిచ్చి పెళ్ళి చెయ్యి. అందు\nవల్ల నీ వంశం తరిస్తుంది, నేను కూడా\nసంతోషిస్తాను,\" అన్నాడు.\n\n\"మునీశ్వరా, మీ రన్న మాట అబద్ధం\nకాదు. కాని స్వయంవరంలో ప్రధానమైనది\nకన్య యొక్క ఇష్టమే గద. ఆమె కోరుకున్న\nవాడి కిచ్చి వివాహం చేయటం నా ధర్మం.\nరేపు మీరు కూడా దయచేసి, మిమ్మల్నే కోరు\nకుంటుందేమో చూడండి,\" అన్నాడు రాజు.\n\n\"తప్పకుండా వస్తాను.\" అని నారదుడు\nరాజుతో చెప్పి, తిన్నగా వైకుంఠానికి వెళ్ళి,\n\"జనార్దనా, నేను ఇల్లూ, వాకిలీ లేక,\nసంసారం లేక, గాలికి తిరుగుతున్నాను.\nనువు అనుగ్రహించావంటే, నేను కూడా\nపెళ్ళిచేసుకుని, స్థిరంగా, సుఖంగా జీవి\nస్తాను. నా కోరిక తీర్చు.\" అని అడిగాడు.\n\n\"నీ కోరిక ఏమిటో చెప్పకపోతే నే నెలా\nతీర్చేది?\" అన్నాడు జనార్దనుడు.\n\n\"రేపు కల్యాణపురంలో రాజకుమార్తె\nస్వయంవరం జరగబోతున్నది. ఆమె విష్ణు\nవునే పెళ్ళాడగోరుతున్నదిట. నువు నీ\nరూపాన్ని నాకు అనుగ్రహించు. నేను ఆ\nరూపంతో స్వయంవరానికి వెళతాను. ఆమె\nనన్నే వరిస్తుంది.\" అన్నాడు నారదుడు.\n\n“ నారదా, నువు శివమాయలో పడ్డావు.\nఈ కోరికను వదులుకుంటే గాని నువు సుఖ\nపడవు.\" అన్నాడు జనార్దనుడు.\n\nనారదుడికి కోపం వచ్చింది.\n\nశివమాయ గాని, విష్ణుమాయ గాని\nనన్నేమీ చేయలేవు. నేను నిన్ను ఎన్నడూ\nఏదీ కోరి ఉండలేదు. కోరక కోరక కోరితే\nనువు స్వార్థం కొద్దీ నాకు నీతులు చెబుతు\nన్నావు.\" అన్నాడు నారదుడు.\n\n\"అదేమీ లేదు. నారదా! నీ కోరిక\nతీర్చు తాను. నీకు నా రూపం ఇస్తాను.\nస్వయంవరానికి వెళ్ళు\" అని జనార్ధనుడు\nనారదుడితో అన్నాడు,\n\nనారదుడు పరమానందం చెంది, తన\nశరీరాన్ని చూసుకున్నాడు. అది అచ్చు విష్ణు\nశరీరం లాగే అయింది. దాన్ని చూసుకుని\nమురిసిపోతూ నారదుడు స్వయంవర మండ\nపాన్ని చేరుకున్నాడు. అక్కడ రాజులూ,\nరాజకుమారులూ కూర్చుని ఉన్నారు. నార\nదుడు వెళ్ళి రాజకుమారుల మధ్య ఒక\nఆసనంలో తాను కూడా కూర్చున్నాడు. ఎప్ప\nటికి ముహూర్తం వస్తుందా, వరణం ఎప్పుడు\nజరుగుతుందా అని నారదుడు తహతహలాడి\nపోతున్నాడు.\n\nఇంతలో ముహూర్తం దగ్గిర పడిందనీ,\nరాజకుమార్తె రమాలక్ష్మి వస్తున్నదనీ పరిచా\nరికలు వచ్చి సభలో ప్రకటించారు.\n\nఆ వెంటనే రమాలక్ష్మి ఒక పల్లకిలోవచ్చి,\nసభలో నిలబడింది. ఆమె పెళ్లికూతురికి\nతగిన వస్త్రాభరణాలంకారాలు ధరించి\nఉన్నది. ఆమె తండ్రి వచ్చి ఆమె పక్కన\nనిలబడి, స్వయంవరానికి వచ్చినవారితో,\n\"మహాజనులారా! ఈ కన్యక నా కూతురు.\nఈమె పేరు రమాలక్ష్మి. ఇక్కడ చేరిన\nవారిలో ఎవరి కంఠంలో వరమాల వేస్తుందో\nవారికి ఈమెనిచ్చి పెళ్ళి చేస్తాను.\" అన్నాడు.\n\nపురోహితుడు మంత్రాలు చదువుతూ\nరమాలక్ష్మి చేతికి ఒక పూమాల ఇచ్చి,\nనీకు నచ్చిన వరుడి మెడలో ఈ మాలను\nవెయ్యి,\" అని చెప్పాడు. చెలికత్తెలు రాజ\nకుమార్తెను చెయ్యి పట్టుకుని నడిపిస్తూ\nతీసుకువచ్చి, ఒక్కొక్క రాజునూ చూపించి,\nవారివారి పేర్లూ, వంశాలూ, కీర్తులూ వర్ణించి\nచెప్పసాగారు. రాజకుమార్తె సభ మధ్యకు\nవచ్చేసరికి ఆమెకు జనార్దనుడు కనిపిం\nచాడు. ఆమె తన చేతిలో ఉన్న వరమాల\nఆ జనార్దనుడి మెడలో వేసింది మరు\nక్షణమే జనార్దనుడు రమాలక్ష్మిని తన\nగరుడవాహనం మీద వైకుంఠానికి తీసుకు\nపోయాడు. అంతా మెరుపు లాగా రెప్ప\nపాటులో జరిగిపోయింది. ఈ హఠాత్సంఘ\nటనకు సభికులు దిగ్భ్రామ చెందారు. రాజ\nకుమార్తె కనపడదేమా అని నారదుడు మెడ\nరిక్కించి అన్ని పక్క లా చూస్తూంటే\nఅతన్ని చూసి అందరూ గొల్లున నవ్వారు.\nఅదంతా చూసి నారదుడు ఆశ్చర్యంతో సభి\nకులను, '' రాజకుమార్తె ఏది? ఆమె ఎవ\nరిని వరించింది? మీ రంతా నన్ను చూసి\nఎందుకు నవ్వుతున్నారు?\" అని అడిగాడు.\n\nఆ మాటకు సభికులు, \" ఎవరు నువు?\nనీ అవతారం చూస్తే విష్ణువు లాగున్నది.\nకాని నీ ముఖం కోతిముఖం లాగూ, భల్లూక\nముఖం లాగూ ఉన్నది. స్వయవరం అయి\nపోయింది. రాజకుమార్తె జనార్దను వరించి,\nఅతనితో వైకుంఠానికి వెళ్ళి కూడా\nపోయింద,\" అన్నారు.\n\nనారదుడు ఆగ్రహించి వైకుంఠానికి వెళ్లి,\n\"నువు నన్ను మోసం చేశావు గనక, నేను\nభార్య కోసం తపించినట్టే నువూ తపించు.\nనా ముఖాన్ని కోతి లాగా, భల్లూకం లాగా\nచేశావు గనక, నువు ఆ కోతులనూ, భల్లూ కా\nలనూ ఆశ్రయించు,\" అని శపించాడు.\n\n\" నారదా, నేను నిన్ను మోసం చెయ్య\nలేదు. నువు శివమాయలో చిక్కుకుని మోస\nపోయావు. నీ శాపం వృధా కాకుండా నేను\nఅనుభవిస్తాను. నన్ను శపించినందుకు నువు\nపశ్చాత్తాపపడ నవసరంలేదు.\" అని జనార్ద\nనుడు చెప్పాడు.\n\nనారదుడు జనార్దనుడి కాళ్ళ మీద పడి\nక్షమాపణ చెప్పుకుని, జనార్ధనుడి ఆశీర్వాదం\nపొంది, దైవదూషణ చేసినందుకు ప్రాయ\nశ్చిత్తంగా తీర్ధయాత్రలు చేయటానికి\nవెళ్ళిపోయాడు.",
            "book_page_end": 46
        },
        {
            "title": "పంచకల్యాణి (Part 2)",
            "book_page_start": 2,
            "pdf_page_start": 47,
            "pdf_page_end": 49,
            "author": "టి. వెంకటరావు",
            "genre": "జానపద కథ",
            "moral": "ఆపదలో ఉన్నప్పుడు భయపడకుండా, ఇతరుల సహాయం కోసం ప్రయత్నించాలి.",
            "keywords": [
                "వీరదాసు",
                "రాక్షసి పిల్లులు",
                "గుడిసె",
                "ఆవుదూడ",
                "చావుకేక"
            ],
            "characters": [
                "వీరదాసు",
                "శ్యామల నగరం రాజు",
                "ఆవు",
                "దూడ",
                "పిల్లులు (రాక్షసులు)",
                "రైతులు"
            ],
            "locations": [
                "శ్యామల నగరం",
                "పొలాలు",
                "గుడిసె"
            ],
            "content": "శ్యామలనగరం రాజు అడిగిన దానికి వీర\nదాసు ఇలా చెప్పసాగాడు:\n\nఇది నా బాల్యంలో జరిగింది. మా తండ్రికి\nవిస్తారంగా భూములుండేవి, పెద్ద ఆవుల\nమంద ఉండేది.\n\nఒకనాడు దూరాన పొలాలలో ఒక ఆవు\nఈనింది. మా నాన్న నన్ను ఆ ఆవునూ,\nదూడనూ ఇంటికి తీసుకురమ్మన్నాడు. నేను\nసూర్యోదయానే అక్కడికి వెళ్ళి, దూడను\nఎత్తుకుని బయలుదేరాను. ఆవు నా వెనకాలే\nరాసాగింది.\n\nనేను కొద్ది దూరం నడిచేసరికి పెద్ద\nపెట్టున వర్షం ప్రారంభమయింది. వర్షం\nనిలిచేదాకా ఎక్కడైనా నిలవవలిసి వచ్చింది.\nకొంత దూరం లో ఏదో గుడిసె కనిపిస్తే\nఅందులో నేను దూడతోనూ, ఆవుతోనూ సహా\nతల దాచుకున్నాను.\n\nకొద్ది సేపటికల్లా ఆ గుడిసెలోకి పన్నెండు\nపెద్ద పిల్లులు వచ్చాయి. వాటిలో ఒకటి\nమిగిలిన వాటికి పెద్దలాగా కనబడింది.\nఆ పెద్ద పిల్లి మిగతా పిల్లుల కేసి తిరిగి\nఅరవ నారంభించింది. పిల్లులన్నీ ఒక్క\nసారి కోలాహలంగా కూతలు పెట్టాయి. వాటి\nఅరుపులు చాలా భయంకరంగా ఉన్నాయి.\nఅలా ఆరిచి, అరిచి అవన్నీ ఆవుదూడ\nమీద పడి, కొద్ది సేపట్లోనే దాన్ని చీల్చి\nతినేశాయి.\n\nనాకు వాటిని చూస్తే భయమూ కోపమూ\nకూడా వచ్చింది. వాటిని తరిమి కొట్ట\nబోయాను కాని నాకు సాధ్యం కాలేదు. అవి\nనా ఆదరింపులను ఏ మాత్రమూ లక్ష్య\nపెట్ట లేదు.\n\nతరవాత అవి మళ్ళీ అన్ని కలిసి పెద్ద\nపెట్టున భయంకరంగా అరిచాయి. వాటి\nఆకలి ఇంకా తీరినట్టు లేదు. ఈ సారి అవి\nఆవు మీద పడి, ఎముకలు తప్ప ఏమీ\nమిగలకుండా తినేశాయి. నాకు భయం\nజాస్తి అయింది.\n\nఅవి మూడోసారి అరుపులు ఆరంభించే\nసరికి, ఈసారి వంతు నాదేనని తెలుసుకుని,\nకాలి సత్తువకొద్దీ అడవిలోకి పరిగెత్తాను.\nఆ రాక్షసి పిల్లులు నన్ను తరుముకుంటూ\nవచ్చాయి.\n\nఅయినా నేను వాటికి అందకుండా పరి\nగెత్తిపోయి, గుబురుగా నూ, ఎత్తుగానూ\nఉన్న చెట్టెక్కి, వాటికి కనబడకుండా\nచిటారుకొమ్మ గుబురులో దాక్కున్నాను.\n\nపిల్లులు నా జాడ తెలియక చెట్ల మథ్య\nచాలాసేపు కారాడాయి. అని పాణం విసిగి\nవెళ్ళిపోతాయేమోనని ఆశ పడ్డాను. కాని\nపిల్లుల పెద్ద నేనున్న చెట్టు కిందికే వచ్చి,\nతల ఎత్తి నన్ను పసిగట్టి, పైకి చూస్తూ\nఅక్కడే తిష్ఠ వేసింది. త్వరలోనే మిగతా\nపిల్లులు కూడా అక్కడికి చేరాయి. అవి\nనన్ను వదిలిపెట్ట దలచ లేదు.\n\nవాటిలో ఒకటి చెట్టెక్కి రావటం ప్రారం\nభించింది. అది నాకు అందుబాటులోకి వచ్చే\nదాకా ఆగి, నా దగ్గిర ఉన్న చాకుతో దాన్ని\nపొడిచి చంపాను. అది కాస్తా కింద ఉన్న\nతోటి పిల్లుల మీద పడింది.\n\nదానితో పిల్లుల పెద్దకు ఆగ్రహం\nవచ్చింది. అది పాములాగా బుసకొట్టి మిగి\nలిన పిల్లులతో ఏదో అన్నది. వెంటనే పిల్లు\nలన్నీ కలిసి, నే నెక్కిన చెట్టు వేళ్ళలో ఒక\nపెద్ద వేరును తెంపటానికి దాని చుట్టూ తమ\nగోళ్ళతో తవ్వ నారంభించాయి. త్వరలోనే\nఆ వేరు తెగి చెట్టు కొంచెం ఒరిగింది. చెట్టు\nపడిపోతున్నదని భయపడి, నేను చావుకేక\nఒకటి పెట్టాను.\n\nచెట్టు ఒరిగిందేగాని పడలేదు. పిల్లులు\nమరొక పెద్ద వేరును తెంపటానికి ఉపక్ర\nమించాయి.\n\nఅది కూడా తెగిపోయేసరికి చెట్టు మరి\nకొంచెం ఒరిగింది. నేను ప్రాణభయంతో\nమళ్ళీ చావు కేకలు పెట్టాను.\n\nపిల్లులు ఇక మరొక వేరును తెంపే\nప్రయత్నం ప్రారంభించాయి. ఈ పని\nపూర్తి అయేసరికి, చెట్టు ఒరిగి నేలమీద పడి\nపోయింది.\n\nనేను మాత్రం ప్రాణభయంతో చెట్టు\nకొమ్మను గట్టిగా కరుచుకుని, పిల్లులకు\nఆహారం కావటానికి సిద్ధపడ్డాను.\n\nఅయితే నేను పెట్టిన కేకలు వృథా\nపోలేదు. దూరాన చుట్టు పక్కల పొలాలలో\nపనులు చేసుకుంటున్నవాళ్లు నా కేకలు విని,\nపలుగులూ, పారలూ, కర్రలూ తీసుకుని\nనాలుగు వైపులనుంచీ పరిగెత్తుకుంటూ\nవచ్చారు.\n\nవాళ్ళను చూసి పిల్లులు పారిపోబో\nయాయి, కాని రైతులు వాటిని చుట్టు\nముట్టి ఒక్క దాన్ని కూడా మిగల్చకుండా\nఅన్నిటినీ చంపేశారు.\n\nవీరదాసు ఈ సంఘటన చెప్పి, “మహా\nరాజా. మీరు మమ్మల్ని నేరస్థులుగా విచా\nరించి ఉరి తీసిన దానికన్న ఆ రాక్షస\nపిల్లులు పీక్కు తినటం మరింత ఘోరం\nకాదా?\" అన్నాడు.\n\n\" నిజమే, నీ కథ బాగానే ఉన్నది.\nఇలాటిదే నీ జీవితంలో జరిగిన మరొక\nదారుణ సంఘటన చెబితే నీ కొడుకును\nమరొకణి క్షమిస్తాను.\" అన్నాడు రాజు.\n\nవీరదాసు కొంచెం ఆలోచించి, \" అలాటి\nసంఘటన మరొకటి ఉన్నది, మహారాజా!”\nఅన్నాడు.\n\n\"ఉంటే చెప్పు.\" అన్నాడు శ్యామల\nరాజు.",
            "book_page_end": 4
        },
        {
            "title": "అనుకోని పెళ్ళి",
            "book_page_start": 50,
            "pdf_page_start": 50,
            "pdf_page_end": 54,
            "author": "బళ్ళారి రుద్రమూర్తి",
            "genre": "జానపద కథ",
            "moral": "అదృష్టం, విశ్వాసం, నిజాయితీ జీవితంలో అనూహ్యమైన మలుపులు ఇస్తాయి. ధైర్యం, చిత్తశుద్ధి విజయానికి దారితీస్తాయి.",
            "keywords": [
                "జ్యోతిష్యం",
                "చిరాయువు",
                "మూర్ఛ రోగం",
                "నాటకపు పెళ్ళి",
                "నిజాయితీ"
            ],
            "characters": [
                "భార్గవుడు (జ్యోతిష్కుడు)",
                "చిరాయువు",
                "రాజు",
                "రాజకుమారుడు",
                "రాజకుమార్తె"
            ],
            "locations": [
                "కాశీ",
                "అరణ్యం",
                "శిబిరం",
                "నగరం"
            ],
            "content": "భార్గవు డనే ఒక జ్యోతిష్కుడికి లేకలేక\nఒక కుమారుడు కలిగాడు. భార్గవుడు తన\nకొడుకు జాతకం చూసి, అతనికి ఇరవైఅయి\nదేళ్ళ ఆయుస్సు మాత్రమే ఉన్నదను\nకున్నాడు. ఇది చూసి భార్గవుడు చాలా\nవిచారం పొందాడు. ఆయన తన కొడుక్కు\nచిరాయు వని పేరు పెట్టుకుని, ఆ పిల్లవాడి\nజాతకాన్ని అతి శ్రద్ధగా పరిశీలించసాగాడు.\nప్రాణాపాయం ఉన్న కాలంలోనే పిల్లవా\nడికి పెళ్ళి జరిగే యోగం కూడా ఉన్నట్టు\nభార్గవుడికి తోచింది. ఒక వేళ పెళ్ళి జరిగితే,\nపిల్లయొక్క గ్రహబలాన్ని బట్టి చిరాయు\nవుకు ఆయువు వృద్ధి కావచ్చు ననుకు\nన్నాడు అతను.\n\nచిరాయువు పెరిగి పెద్దవా డయాడు.\nఅతను మంచి అందగాడూ, ప్రజ్ఞావంతు\nడుగా తయారయాడు. భార్గవుడు అతనికి\nపెళ్ళి ప్రయత్నాలు చేయ నారంభించాడు.\n\nకాని కపటం లేనివాడు కావటం చేత\nఆయన అందరితోనూ, \"నా కొడుక్కు\nఆయుర్దాయం ఇరవైఅయిదేళ్ళే ఉన్నది.\nకాని పెళ్ళి అయే యోగం కూడా ఉండటం\nచేత భార్య తాలూకు గ్రహబలం వల్ల ఉప\nకారం కలగ వచ్చు.\" అని చెబుతూ\nవచ్చాడు. ఆ మాట విని చిరాయువుకు\nఎవరూ పిల్ల నిచ్చారుకారు.\n\nతన బాతకం సంగతి చిరాయువుకు\nకూడా తెలిసింది. అతను తండ్రితో, ''నాకు\nఆయుస్సు స్వల్పమయితే పెళ్లి కూడా\nదేనికి? నాకు మిగిలిన కొద్ది సంవత్సరాలు\nకాశీవిశ్వేశ్వరుడి సన్నిధిలో గడిపేస్తాను'\nఅని చెప్పి, కాశీకి ప్రయాణ మైనాడు.\nవెళ్ళేటప్పుడు అతను తండ్రితో, “ఇరవై\nఅయిదో ఏట నేను చావనట్టయితే ఇరవై\nఆరో ఏట ఇంటికి తిరిగి వస్తాను.\" అని\nచెప్పాడు.\n\nచిరాయువు కాశికి వెళుతుండగా దారిలో\nఒకనాటి సాయంకాలం అరణ్య ప్రాంతంలో\nఒక ప్రయాణీకుల శిబిరం తగిలింది.\nఎవరో రాజుగారు సమీపంలో ఉన్న దేశపు\nరాజుకూతుర్ని తన కొడుక్కు చేసుకోవటా\nనికి తరలి వెళ్ళుతున్నాడు.\n\nచిరాయువు రాజ సేవకులను, \" ఈ రాత్రికి\nనన్ను మీ వెంట ఉండనిస్తారా? \" అని\nఅడిగాడు. వాళ్ళు అతన్ని తమ రాజు దగ్గి\nరికి తీసుకుపోయి, అతని కోరికి ఆయనకు\nతెలిపారు.\n\nఆ రాజు చిరాయువును ఎగాదిగా చూసి\nఒక నిర్ణయానికి వచ్చాడు. పెళ్ళి కానున్న\nరాజకుమారుడికి మూర్ఛల రోగం ఉన్నది.\nఈ చిరాయువు ఇంచుమించు పెళ్ళికొడుకు\nప్రమాణంలోనే ఉన్నాడు. పెళ్ళిపీటల మీద\nతన కొడుక్కు మూర్ఛ వస్తే ఏం చెయ్య\nటమా అనే విచారం రాజును బాధిస్తున్నది.\nచిరాయువును పెళ్ళికొడుకును చేసి, మూడు\nముళ్ళూ పడగానే అతని దారిన అతన్ని\nపంపేస్తే తనకు ఏ చిక్కూ ఉండదని\nఇప్పు డా రాజుకు ఒక ఊహ తట్టింది.\nఅందుచేత ఆయన చిరాయువుతో, \"మారు\nమాటాడకుండా నేను చెప్పినదంతా చేసి,\nనేను వెళ్ళమన్న దాకా నా వెంట ఉంటే\nనీ కీ రాత్రికి మా శిబిరంలో అన్ని సదుపా\nయాలూ చెయ్యటమే గాక వెయ్యి వరహాలు\nబహుమానం కూడా యిచ్చి సత్కరి\nస్తాను.\" అన్నాడు.\n\nబహుమానంమీద ఆశ లేకపోయినా, తన\nఅక్కర తీరుతుంది గదా అని చిరాయువు\nరాజు చెప్పినదానికి ఒప్పుకున్నాడు. ఆ\nరాత్రి అతనికి అన్నీ చక్కగా అమరాయి.\nమర్నాడల్లా ప్రయాణం చేసి రాజుగారు\nచీకటి పడే వేళకు పెళ్లికూతురుండే\nనగరం చేరారు. వారికి బ్రహ్మాండంగా విడిది\nఏర్పాట్లు జరిగాయి.\n\nముహూర్తం రాత్రి మూడుఝాములకు\nఏర్పాటయింది. రాజసేవకులు అర్థరాత్రి\nవేళ చిరాయువును లేపి, తలంటిపోసి,\nదివ్యమైన బట్టలు కట్టబెట్టి, ఆభరణాలు\nతగిలించి, పెళ్లి కొడుకును చేశారు.\nముహూర్తం వేళకు అతన్ని పెళ్ళిపీటల\nమీదకు తీసుకుపోయారు. పురోహితుడు\nమంత్రాలు చదువుతూ హెూమం చేస్తూం\nడగా చిరాయువు తన పక్కనే కూర్చుని\nఉన్న రాజకుమార్తెతో రహస్యంగా, \"అగ్ని\nసాక్షిగా, పెద్దల సమక్షంలో జరిగే పెళ్ళి\nనాటకం అవుతుందా?\" అన్నాడు.\n\nపెళ్ళికూతురైన రాజకుమార్తె ఆమాటలు\nస్పష్టంగానే విన్నది గాని, తన భర్త అయిన\nవాడు అలా ఎందుకు అనవలసి వచ్చిందో\nఅర్థం కాక, ఆశ్చర్యపడింది.\n\nముహూర్తం అయిపోయేసరికి తెల్లవార\nబోతున్నది. పెళ్ళికొడుకు తండ్రి అయిన\nరాజు సపరివారంగా తమ విడిదికి తిరిగి\nవచ్చి, చిరాయువుకు పెట్టిన బట్టలూ, నగలూ\nతీసేయించి, అతని బట్టలు అతని కిచ్చి,\nవెయ్యివరహాల సంచీ అతనికి బహూకరిస్తూ,\n\" వెంటనే నువు నీ దారిన బయలుదేరు.\nతిరిగి ఈ ప్రాంతాల కనిపిస్తే నా భటులు\nనిన్ను ప్రాణాలతో వదలరు,\" అని హెచ్చ\nరించాడు.\n\nచిరాయువుకు కూడా వెళ్ళిపోవాలనే\nఉన్నది. అతను అప్పుడే బయలుదేరి వెళ్లి\nపోయాడు.\n\nమర్నాడు పెళ్ళికూతురు విందులో తన\nసరసన కూర్చున్న భర్తను చూసి అతనిలో\nఏదో మార్పు కలిగినట్టు శంకించింది. క్షణ\nక్షణానికి ఈ అనుమానం పెరగసాగింది.\nఅయినా తన అనుమానం రహితం చేసు\nకుందామని ఆమె అతనితో, \"పెళ్ళిపీటల\nమీద మీరు నాతో ఏమిటో అన్నారు. ఆ\nరొదలో సరిగా వినిపించలేదు. ఏమిటది ?\nఇప్పుడు మళ్ళీ చెప్పండి,\" అన్నది.\n\nమూర్ఛలవాడు బిత్తరపోయి, \" నేనా ?\nనేను నీతో ఏమీ అనలేదే!\" అన్నాడు.\nఅతని గొంతు కూడా చిరాయువు గొంతు\nలాగా లేదు. రాజకుమార్తె చివాలున లేచి\nనిలబడి, గట్టిగా అందరూ వినేటట్టు,\n\" మోసం జరిగింది! నేను' రాత్రి పెళ్ళాడి\nనది ఇతన్ని కాదు!\" అన్నది.\n\nవిందు వినోదం కాస్తా పెద్ద కలవరఁ\nకింద మారింది. రాజకుమార్తెను ఆమె\nతండ్రి చాటుగా తీసుకుపోయి మందలిం\nచాడు. కాని ఆమె తన తండ్రికి చిరాయువు\nఅన్న మాటలు చెప్పి, ''అగ్నిసాక్షిగా పెద్దల\nఎదట జరిగే పెళ్ళి నాటకం అవుతుందా -\nఅని నాకు తాళి కట్టినవాడు ఎందుకు అడగ\nవలసి వచ్చిందో నాకప్పుడు అర్థం కాలేదు.\nకాని ఇప్పు డర్థమయింది. ఆ ప్రశ్నకు నా\nసమాధానం ఏమిటంటే, ఆ పెళ్ళి నాటకం\nకావటానికి వీల్లేదు. ఈ రాజకుమారుడికి\nనేను భార్యను కాను. చేతనైతే నా భర్తను\nతీసుకురండి. ఇతనితో నేను మటుకు\nకాపరం చెయ్యను,\" అన్నది.\n\nతరవాత అనేక విషయాలు బయట\nపడ్డాయి. లంచం పెడితే పెళ్ళికొడుకు పరి\nవారంలో వాళ్ళే అంతా చెప్పారు. అసలు\nపెళ్ళికొడుక్కు మూర్ఛలరోగం; దారిలో\nకనిపించిన కాశీ యాత్రికుడి చేత రాజ\nకుమార్తెకు పుస్తె కట్టించారు !\n\nపెళ్ళివారు అవమానం పొంది తమ దేశా\nనికి తిరిగి వెళ్ళారు. పెళ్ళికూతురి తండ్రి\nఅయిన రాజు తన నగరంలోని సత్రంలో,\n\"పెళ్ళిపీటల మీద పెళ్ళికొడుకు పెళ్ళి\nకూతురితో ఏం చెప్పాడో తెలిసినవారికి\nబహుమానం ఇవ్వబడుతుంది.\" అని అంద\nరికి కనిపించేలాగ రాయించాడు. ఆ సమస్య\nఎవరికీ అర్థం కూడా కాలేదు. చిరాయువు\nరాజకుమార్తెతో అన్న మాటలు రాజకుమా\nర్తెకూ, ఆమె తండ్రికీ తప్ప మరెవరికీ\nతెలియవు.\n\nఆ మాటలు అన్న చిరాయువు తన\nనాటకపు పెళ్ళి మాటే మరిచిపోయి, కాశీ\nచేరి, విశ్వేశ్వరుడి సన్నిధిలో ధ్యానం చేస్తూ\nఉండిపోయాడు. అతనికి ఇరవైఅయిదో\nఏడు వచ్చింది, వెళ్ళిపోయింది కూడా. కాని\nఅతనికి ఎలాటి ప్రాణ ప్రమాదమూ జరగ\nలేదు. సాధ్యమైనంత త్వరగా ఇంటికి తిరిగి\nపోకపోతే తన తల్లిదండ్రులు తనకు తద్ది\nనాలు పెట్టిస్తారని అతను ఇంటికి తిరుగు\nప్రయాణమైనాడు.\n\nదారిలో అతనికి తన మాయపెళ్ళి జరి\n'గిన నగరం తగిలింది. తాను తాళిగట్టిన రాజ\nకుమార్తె మరొకడి భార్య అయి ఈపాటికి\nపిల్లలతల్లి కూడా అయి ఉంటుం దను\nకుంటూ, ఆమె సమాచారం తెలుసుకోవా\nలనే కుతూహలంతో నగరం ప్రవేశించి,\nసత్రంలో దిగాడు. అక్కడ అతనికి రాజు\nగారి శాసనం కనిపించింది.\n\nసత్రంలో వాళ్ళను అడిగితే రాజకుమార్తె\nఇంకా తండ్రి వద్దనే ఉన్నదనీ, ఏ కారణం\nచేతనో ఆమె తాను పెళ్ళాడిన వాడితో కాప\nరానికి వెళ్ళలేదనీ, ఆ పెళ్ళి తరువాతనే\nరాజుగారు సత్రంలో ఈ శాసనం- పెట్టించా\nదనీ అతనికి తెలిసింది.\n\nచిరాయువు తిన్నగా రాజభవనానికి వెళ్లి.\n\"రాజుగారి నుంచి బహుమానం పుచ్చు\nకుందామని వచ్చాను. పెళ్ళి పీటల మీద\nవరుడు వధువుతో ఏమన్నాడో నాకు తెలు\nసును!\" అన్నాడు.\n\nఈ మాట అతను అనగానే రాజభవన\nమంతా ఒక్కసారి మేలుకున్నట్టయింది.\n\nరాజగారూ, ఆయన కూతురూ చిరాయువును\nలోపలికి పిలిపించి, \"వరుడు వధువుతో\nఏమన్నాడు?\" అని అడిగారు.\n\n\"అగ్నిసాక్షిగా పెద్దల ఎదట జరిగే పెళ్ళి\nనాటకం అవుతుందా అని వరుడు వధువును\nఅడిగాడు. ఈ మాట చెప్పినందుకు నాకేం\nబహుమానం ఇస్తారు?\" అన్నాడు చిరా\nయువు రాజకుమార్తెను చూసి చిరునవ్వు\nనవ్వుతూ.\n\nఅతనే తన కుమార్తె మెడలో తాళికట్టిన\nవాడని రాజుకు తోచింది. రాజకుమార్తె\nముఖం చూస్తే అది రూఢి అయింది.\n\n\"ఏం బహుమానం ఇవ్వమంటావు? రాజ\nకుమార్తె నిస్తాను!\" అన్నాడు రాజు.\n\n“మహాప్రసాదం!” అన్నాడు చిరాయువు.\n\nరాజు చిరాయువుకు తన కుమార్తె నిచ్చి\nతిరిగి పెళ్ళి చేశాడు. ఆ పెళ్ళికి చిరాయువు\nతల్లిదండ్రులు వచ్చేశారు. పెళ్ళి వైభ\nవంగా జరిగింది. చిరాయువు తన తల్లి\nదండ్రులతో మామగారి నగరంలోనే ఉండి\nపోయాడు.",
            "book_page_end": 54
        }
    ],
    "statistics": {
        "total_stories": 13,
        "author_counts": {
            "చందమామ బృందం (సంచాలకుడు : 'చక్రపాణి')": 1,
            "చందమామ బృందం": 2,
            "జి. గురునాధరావు": 1,
            "చందమామ బృందం (జాతక కథ)": 1,
            "చందమామ బృందం (బేతాళ కథలు)": 1,
            "ఎం. మంజురాణి": 1,
            "చందమామ బృందం (అరేబియా జానపదకథ)": 1,
            "ఎస్. రామవరావు": 1,
            "తీగెల అప్పలనరసయ్య గుప్త.": 1,
            "చందమామ బృందం (పురాణ కథ)": 1,
            "టి. వెంకటరావు": 1,
            "బళ్ళారి రుద్రమూర్తి": 1
        },
        "genre_counts": {
            "సంపాదకీయం": 1,
            "నీతి శ్లోకాలు": 1,
            "జానపద కథ": 5,
            "జాతక కథ": 1,
            "సాహస కథ": 1,
            "బేతాళ కథ": 1,
            "నీతి కథ": 1,
            "హాస్యం": 1,
            "పురాణ కథ": 1
        }
    }
}