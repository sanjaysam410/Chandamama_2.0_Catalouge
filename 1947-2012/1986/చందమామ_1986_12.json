{
    "book_id": "చందమామ_1986_12",
    "stories": [
        {
            "title": "చందమామ కబుర్లు",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "వ్యాసం",
            "moral": "తెలివైన జీవనం కోసం కొన్ని అలవాట్లను వదులుకోవాలి.",
            "keywords": [
                "నిద్రలేమి",
                "టోమాన్ ఇజ్క్వియార్డో",
                "దీర్ఘాయువు",
                "జంతువుల మేధస్సు"
            ],
            "characters": [
                "టోమాన్ ఇజ్క్వియార్డో",
                "డా॥ పెడ్రోగార్షియా",
                "వీడ్ బ్లెయిర్"
            ],
            "locations": [
                "క్యూబా",
                "బ్రిటన్",
                "న్యూయార్క్ జూ"
            ],
            "content": "నిద్రలేకుండా నలభైయేళ్ళు...\nమనిషి జీవించడానికి ఆహారం లాగానే నిద్రకూడా చాలా అవసరం. నిద్రలేకుండా మనిషి కొన్ని రోజులు కూడా బతక లేడు. అయితే క్యూబాకు చెందిన టోమాన్ ఇజ్క్వియార్డో నలభై సంవత్సరాలు, ఒక్క కునుకు తీయకుండా జీవించాడు. ప్రపంచవైద్య చరిత్రలో మరెక్కడా ఇటువంటి వింత జరిగి నట్టు దాఖలాలు లేవు — అంటున్నారు క్యూబాకు చెందిన ప్రముఖ మనస్తత్వవేత్త డా॥ పెడ్రోగార్షియా :\nదీర్ఘాయువు రహస్యం\nబ్రిటన్ కు చెందిన 108 సంవత్సరాల వృద్ధుడు, ఆయన ఇంత కాలం జీవించడానికి ముఖ్యంగా మూడు రహస్యాలను వెల్ల డించాడు : ఆయన మద్యం ముట్టడు: పొగపీల్చే అలవాటు లేదు; ఎప్పుడూ ఏదో ఒక పని చేయడం అంటే ఆయనకు చాలా ఇష్టం :\nతెలివిగల జంతుజాలం\nచింపాంజీ, ఒరాంగ్ ఉటాంగ్, ఏనుగు, గొరిల్లా, కుక్క గుర్రం, సీ-లయన్, ఎలుగుబంటి, పిల్లి మొదలైన జంతువు లకు, మంచి జ్ఞాపకశక్తితోపాటు గ్రహణశక్తి కూడా కలదని న్యూయార్క్జూ మాజీ డైరెక్టర్ వీడ్ బ్లెయిర్ అభిప్రాయపడుతున్నారు.",
            "book_page_end": 9
        },
        {
            "title": "జయంతి",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణగాథ",
            "moral": "క్షేమం కోసం ఇచ్చిన మాటను నిలబెట్టుకోవడానికి కొందరు గొప్ప త్యాగాలు చేయవలసి వస్తుంది.",
            "keywords": [
                "శుక్రాచార్యుడు",
                "జయంతి",
                "కైలాసపర్వతం",
                "తపస్సు",
                "దేవతలు"
            ],
            "characters": [
                "శుక్రాచార్యుడు",
                "జయంతి",
                "శివుడు",
                "ఇంద్రుడు",
                "దేవతలు"
            ],
            "locations": [
                "కైలాసపర్వతం"
            ],
            "content": "ఒకానొకప్పుడు రాక్షసుల గురువైన శుక్రాచార్యుడు. కైలాసపర్వతం మీద శివుణ్ణి గురించి తపస్సు ప్రారంభించాడు. శుక్రుడి తపస్సు ఫలించినట్టయితే, తమకు హాని వాటిల్లగలదని దేవతలు శంకించారు. ఎలాగైనా ఆయన తపస్సుకు భంగం కలిగించాలని ఒక పథకం వేశారు. దేవతలందరూ కలిసి, అపురూప సౌందర్యవతి అయిన ఇంద్రుడి కుమార్తె జయంతి దగ్గరికి పోయి, \"దేవతల క్షేమం కోసం నీ సహాయం కోరివచ్చాము,\" అన్నారు.\n\"ఏమిటది ?'' అన్నది జయంతి ఆశ్చర్యంగా.\n\" తప్పక చేస్తానని మాట ఇస్తేనే చెబుతాము,\" అన్నారు దేవతలు.\n\"మీ క్షేమానికన్నా నాకు కావలసిన దేమున్నది? ఏమి చేయాలో నెలవివ్వండి క్షణంలో చేస్తాను,\" అన్నది జయంతి అమాయకంగా.\n\"కైలాసపర్వతం మీదికి వెళ్ళి, అక్కడ తపస్సు చేసుకుంటూన్న శుక్రుడికి శుశ్రూషలు చేసి, ఆయన్ను సువు పెళ్ళాడాలి.\" అన్నారు దేవతలు.\nతన ద్వారా శుక్రుడి తపస్సుకు భంగం కలిగించడమే దేవతల ఉద్దేశం అని, అప్పటికి గ్రహిం చింది జయంతి. అయినా మరొకరి పతనానికి తాను కారణం కావడం ఆమెకు ఇష్టం లేదు. అయినప్పటికీ దేవతలకు ఇచ్చిన మాట తప్పలేక, ఆమె మునికన్యలా కైలాసగిరికి వెళ్ళి శుక్రుడికి శిష్యురాలిగా భక్తిశ్రద్ధలతో శుశ్రూషలు చేయసాగింది.\nకొన్నాళ్ళకు శుక్రుడి తపస్సు ఫలించింది. శివుడివల్ల వరాలు పొందాడు. ఆ తరవాత శుక్రుడు జయంతి చేసిన పరిచర్యలకు సంతసించి, ఆమెను కావలసిన వరం కోరుకోమన్నాడు. జయంతి, తనను వివాహమాడవలసిందిగా శుక్రాచార్యుణ్ణి ప్రార్థించింది. శుక్రుడు సంతోషంగా ఆమెను పెళ్ళాడాడు.\nజయంతి, శుక్రుడి తపస్సుకు భంగం కలిగించలేదు గాని, తను దేవతలకు ఇచ్చిన మాట ప్రకారం అసురగురువును వివాహమాడింది.",
            "book_page_end": 10
        },
        {
            "title": "చిన్న సన్యాసి-చిన్నబాబు",
            "book_page_start": 11,
            "pdf_page_start": 11,
            "pdf_page_end": 16,
            "author": "దేవప్రియ",
            "genre": "నీతి కథ",
            "moral": "చిన్న చిన్న అవసరాలకు లొంగడం మొదలుపెడితే, అవి చివరికి పూర్తి సంసార బంధంలోకి లాగి, వైరాగ్యాన్ని నాశనం చేస్తాయి.",
            "keywords": [
                "సన్యాసం",
                "సంసార బంధం",
                "ఆశలు",
                "త్యాగం",
                "గోచిపాత రక్షణ"
            ],
            "characters": [
                "శివస్వామి",
                "చిన్నడు (చిన్న సన్యాసి/చిన్నబాబు)",
                "జమీందారు",
                "రాజయ్య"
            ],
            "locations": [
                "గోదావరి తీరం",
                "గ్రామం",
                "కుటీరం"
            ],
            "content": "గోదావరి తీరంలో, శివస్వామి అనే సన్యాసి, ఒక చిన్న కుటీరంలో నివసిస్తూండే వాడు. ఆయన రోజు కొకసారి, దాపుల నున్న గ్రామానికి భిక్షకు వెళ్ళేవాడు. ఆయనపట్ల భక్తిగల గృహస్థుల్లో, ఏ ఒకరో ఆయనకు భోజనం పెట్టేవాళ్ళు. శివ స్వామి దానితో తృప్తిపడి కుటీరానికి తిరిగి వస్తూండేవాడు.\nఆ గ్రామజమీందారుకు సన్యాసిపట్ల ఎంతో భక్తిగౌరవాలుండేవి. ఆయన ఒక నాడు సన్యాసి కుటీరానికి వచ్చి, \"స్వామీ, మీరు రోజూ గ్రామంలోకి పోయి భిక్ష ఎత్తడం ఏమీ బాగాలేదు. నేను, తమకు రోజూ భోజనం పంపగలను. తమరు కుటీరం వదలవలసిన అవసరం వుండదు.\" అన్నాడు.\nదానికి సన్యాసి నవ్వి, \"నేను రోజుకు ఒక్కసారి మాత్రమే భుజిస్తాను. నా ఆకలి గ్రామస్థుల వల్ల తిరిపోతున్నది. చిన్న కట్టుపంచా, భుజం మీదికి ఒక చిన్న వస్త్రం లాటివి. ఏ సంవత్సరాని కొకసారో గాని కొత్తవి అవసరం కావు. వాటినీ గ్రామస్థులు ఇస్తున్నారు. దేవుడి దయవల్ల. మరే ఇతర అవసరాలూ లేకుండా, వీటితో నేను తృప్తి పడు తున్నాను.\" అన్నాడు.\nజమీందారు. సన్యాసి ఎంతటి సర్వ సంగ పరిత్యాగో తెలుసుకుని మరి మాట్లాడకుండా, ఆయన పాదాలకు మొక్కి కుటీరం నుంచి బయటికి వచ్చాడు.\nసన్యాసి అన్న మాటలూ, జమీందారు ఆయన పాదాలకు మొక్కడం, ఆ దారి పోతున్న చిన్నడు అనే అనాధ బాలుడు చూశాడు. వాడికి సన్యాసిపట్ల భక్తి భావం కలిగింది. దానితో వాడు, కుటీరంలోకి వెళ్ళి. సన్యాసికి సాష్టాంగ పడ్డాడు.\nసన్యాసి వాణి దీవించి, వివరాలడి గాడు. చిన్నడు తాను తల్లి దండ్రి లేని అనాధుణ్ణుని సన్యాసికి చెప్పి \"స్వామీ, నేనిక్కడే వుండి, తమకు సేవ చేసుకుం టాను.'' అన్నాడు.\nసన్యాసి అందుకు ఒప్పుకున్నాడు. కాలం గడుస్తున్న కొద్దీ, చిన్నడికి సన్యాసి పట్ల మరింత భక్తిగౌరవాలు వృద్ధి కాసాగాయి.\nఒకనాడు సన్యాసి తను తీర్థయాత్ర లకు పోదలచినట్టు చిన్నడికి చెప్పాడు. చిన్నడు ఆయన పాదాలు తాకి 'గురు స్వామీ, నన్నూ తమ వెంట రానివ్వండి.\" అన్నాడు.\nఅందుకు సన్యాసి తల పంకించి, \"చిన్నా, ఎన్నో సంవత్సరాలుగా నువ్వు. నాకు ఎంతో భక్తితో సేవ చేశావు. నేను సంతృప్తుణ్ణయాను. ఇప్పుడు నాలాగా సన్యాసివై, నాతోపాటు తీర్థయాత్రలు చేయాలన్న నీ కోర్కె కూడా మెచ్చ దగిందే. కాని, అందుకు ఇంకా సమయం రాలేదు. మరి కొంతకాలం ఓపిక పట్టు. ఇక్కడ జమీందారుతో, నీ గురించి చెబు తాను. ఆయన నీకు సేద్యానికి కొంత భూమి యిస్తాడు. సుఖంగా బతుకు,” అన్నాడు.\nఆ సమయంలో చిన్నడికి పదహారేళ్ళ వయసు. గురువు ఇచ్చిన సలహాకు వాడు బాధపడుతూ, 'గురుస్వామీ, నాకీ ప్రపంచ సుఖాల మీద ఆశలేదు. మీలాగే, ఈ కుటీరంలో వుంటూ, రోజు కొక్క భోజనంతో కాలంగడుపుతాను, \"అన్నాడు.\nసన్యాసి ఏమీ అనకుండా నవ్వి వూరు కుని, ఆ మర్నాడే తీర్థయాత్రలకు వెళ్ళి పోయాడు.\nశివసన్యాసి కుటీరం వదిలాక, అందులో నివసిస్తున్న ఆయన శిష్యుడు' చిన్నడిని. అందరూ చిన్నసన్యాసి అని పిలవ సాగారు. ఇప్పుడతడికి చిన్న అంగవస్త్రం, పై పంచా, నీళ్ళకూజా తప్ప, మరే ఆస్తి పాస్తులూ లేవు.\nఒకనాటి రాత్రి చిన్నసన్యాసి పైబట్టను ఎలుకలు కొరికినై. తెల్లవారి అది చూసి అతడు, కుటీరం పక్కన వున్న కాలి బాట వెంట పోతున్న ఒక గ్రామస్థుడికి విచారంగా ఆ సంగతి చెప్పాడు.\nగ్రామస్థుడు, సన్యాసితో, ''మీరు కోర కుండానే, మరొక వస్త్రాన్ని నేనివ్వగలను. కాని, అందువల్ల, మీ చిక్కు తీరదు. ఎలుకలు దాన్నీ, ఏదో ఒకనాటి రాత్రి కొరికి వేయగలవు. అందువల్ల, మీరొక పిల్లిని పెంచడం క్షేమం.\" అన్నాడు.\nపిల్లిని పెంచడం అన్నమాట వింటూనే చిన్నసన్యాసి ఉలిక్కిపడి, \" గోచిపాత రక్షణ కోసం పిల్లిని పెంచడంతో ప్రారం అయితే, ఆ పిల్లికూన ఇంకా స్వయంగా భించి, సంసార సాగరంలో మునిగిన, ఆహారం సంపాయించుకోవడం చేతకాని ఒక సన్యాసి కథ ఎవరో చెప్పగా విన్నాను. దవడంతో, ఆకలికొద్దీ రోజంతా అరవ నాకూ, ఆ దుర్గతే పడుతుంది.\" అన్నాడు. సాగింది. ఈ సంగతి చిన్న సన్యాసి ద్వారా\nగ్రామస్థుడు, ఆ మాటలకు నవ్వి, విన్న మరొక గ్రామస్థుడు. \"అయ్యో. \"చిన్నస్వామీ! అది కల్పనా కథ. ఒక పిల్లికూనలాంటి దానిని, ఆకలితో వేళ నిజం అనుకున్నప్పటికీ — ఆసన్యాసికి మాడ్చడం ఎంత పాపం! మీరు వెంటనే మీలాంటి మనోనిగ్రహం వుండి వుండదు. వెళ్ళి జమీందారుగారి నడగండి. ఆయన మీరు మహానిగ్రహవంతులేకాక, సర్వాన్నీ తప్పక ఒక పాడి ఆవు నిస్తాడు. దాని త్యజించిన శివసన్యాసి శిష్యులు!\"\nఅన్నాడు.\nచిన్నసన్యాసి మౌనంగా వూరుకున్నాడు.\nమర్నాడు గ్రామస్థుడు ఒక పిల్లి కూనను తెచ్చి, సన్యాసికి యిచ్చి పోయాడు.\nపాలతో పిల్లికూన ఆకలి తీరిపోతుంది,'' అని చెప్పాడు.\nచిన్నసన్యాసికి, ఈ సలహా నచ్చింది. అతడు అప్పటికప్పుడే జమీందారు దగ్గిరికి వెళ్ళాడు. శివసన్యాసి శిష్యుడైన చిన్న సన్యాసి అంటే, జమీందారుకు గౌరవం వున్నది. ఆయన అతడికి ఒక పాడి ఆవు నిచ్చాడు.\nఇది జరిగిన వారం రోజులకు, గ్రామం లోని రాజయ్య అనేవాడు. చిన్నసన్యాసి దగ్గిరకు వచ్చి, ''పిల్లికూన బతికేందుకు ఆవు పాలు కావాలి: బాగానే వున్నది. మరి, ఆవు బతికేందుకు పచ్చికా, ఇతర గడ్డిగాదంలు కావాలి గదా? ఈ కుటీరం చుట్టూ వున్న బీడు భూమంతా జమీం దారుగారిది. ఆయన అనుమతి తీసు కున్నావంటే. ఇదంతా సేద్యం చేసి పెడ తాను. వచ్చే ఫలసాయం నీది సగం, నాది సగం. అప్పుడు, నీ భోజనానికీ, ఇతర అవసరాలకూ పై వాళ్ళను దేవి రించవలసిన అవసరం వుండదు. పైగా, ఆవుకు కావలసినంత పచ్చిగడ్డి దొరుకు తుంది,'' అన్నాడు.\nచిన్నసన్యాసికి, ఈ సలహా అద్భుతం అనిపించింది. జమీందారు, అతడి కోరిక విని, \"నదికీ, నీ కుటీరానికి మధ్యగల భూమి అంతా నీదే అనుకో! ఆ బీడు భూమితో నాకేంఅవసరంలేదు.\" అన్నాడు.\nచిన్నసన్యాసి పరమానందం చెందాడు.\nరైతురాజయ్య తొలకరి వానలతోనే భూమి దున్నడం ప్రారంభించాడు. తరవాత దానికి నీరు పెట్టి వరిసాగు చేశాడు. మంచిపంట పండింది. ఆ ధాన్యాన్ని దాచేం దుకు. కుటీరం పడగొట్టి, ఆ స్థానంలో మండువాలోగిలి నిర్మాణం జరిగింది.\nచిన్నసన్యాసికి, ఈ జరుగుతున్నదంతా ఎక్కడలేని సంతోషాన్ని కలిగిస్తున్నది. రైతు భార్యా పెళ్ళీడు కూతురూ ఇంటి, వెనక కూరపాదులు పెట్టారు. వాళ్ళే చిన్న సన్యాసికి వంట చేసి పెట్టసాగారు.\nఆ మరుసటి సంవత్సరం పంట మరింత బాగా పండింది. ఇంటి అవసరాలకు కొంత ధాన్యం నిలవచేసి. మిగిలిన దాన్ని, చిన్నసన్యాసి మంచి ధరకు అమ్మాడు.\nఒకనాడు రాజయ్య, చిన్నసన్యాసితో, \"రోజులు ఎల్లకాలం ఒకేలాగుండవు. మనిషికి నా అన్నవాళ్ళు. అవసరం. నా కూతుర్ని చూస్తున్నావు గదా - నీ కంత కంటె అనుకూలవతి దొరకదు. దాన్ని పెళ్ళి చేసుకో.'\" అన్నాడు.\nచిన్నసన్యాసికి, రాజయ్య కూతురు వినయగుణం, పనిపాటుల్లో నేర్పరి తనం బాగా నచ్చాయి. అతడామెను పెళ్లి చేసుకున్నాడు. ఆనాటి నుంచి అందరూ అతణ్ణి. చిన్న సన్యాసి అని పిలవడం మాని, చిన్నబాబు అనసాగారు.\nకొన్ని సంవత్సరాలు గడిచిపోయినై. చిన్నబాబు ఇద్దరు కొడుకులను కన్నాడు. వాళ్ళు పెరిగి పెద్దవాళ్ళయి, వ్యవసాయ పనుల్లో తండ్రికీ, తాతకూ సాయం చేయ సాగారు.\nపరిస్థితులిలా వుండ గా —— వృద్ధుడైన జమీందారు మరణించడం జరిగింది. ఆయన కొడుకు, చిన్నబాబును, అతడి ఆధీనంలో వున్న భూములను తిరిగి ఇచ్చి వేయమన్నాడు. వాటిని చనిపోయిన జమీందారు, తనకు దానంగా యిచ్చా డని, చిన్నబాబు వాదించాడు. దానితో గ్రామంలోని వాళ్ళు కొందరు చిన్నబాబు పక్షం, కొందరు జమీందారు కొడుకు పక్షం అయ్యారు.\nఈ విధంగా కక్షలు పెరిగి, ఒకనాడు జమీందారు పక్షం వాళ్ళు, చిన్నబాబు ఇంటి పైకి దాడి వచ్చారు. చిన్నబాబు పక్షం వాళ్ళు వాళ్ళను ఎదుర్కున్నారు. ఇరుపక్షాలవాళ్ళూ, కర్రలతో, కత్తులతో తలపడే సమయంలో, అదృష్టవశాత్తూ, తీర్థయాత్రలకు పోయిన శివసన్యాసి, అక్కడికి రావడం జరిగింది. ఆయన్ని చూస్తూనే, ఇరుపక్షాల వాళ్ళూ పోరుమాని, ఆయనకు తల వంచి నమస్కరిస్తూ నిల బడ్డారు.\nశివసన్యాసి వాళ్ళను, ”ఇరవైఅయి దేళ్ళ క్రితం ఇక్కడ ఒక చిన్న కుటీరం వుండేది. అందు లో, నా శిష్యుడు వుంటూండేవాడు. ఆ కుటీరం ఏమైంది?\" అని అడిగాడు.\nఆ ప్రశ్న వింటూనే చిన్నబాబు, శివ స్వామి కాళ్ళమీద పడి దుఃఖించసాగాడు. శివస్వామి అతణ్ణి లేవమని, ఆప్యాయంగా భుజం తట్టాడు. ఇతర గ్రామస్థులూ, జమీందారు కొడుకూ ఆయన పాదాలకు నమస్కరించారు.\nఅక్కడి కక్కడే శివస్వామి. ఇరు పక్షాల వాళ్ళకూ తృప్తికరంగా, భూమి సమస్యకు పరిష్కార మార్గం చెప్పాడు.\nఆ రాత్రి చిన్నబాబు, శివస్వామితో, \"గురుస్వామి, తమరు తీర్థయాత్రలకు బయలుదేరినప్పుడు, నన్ను కూడా తమ వెంట రానివ్వమన్నాను. కాని, మీరు — ఇంకా సమయం రాలేదు: కొంతకాలం ఓపిక పట్టమన్నారు. అది ఎంతటి సత్య వాక్కు!'' అన్నాడు.\nశివస్వామి చిరునవ్వు నవ్వి వూరు కున్నాడు.\nఅప్పుడు చిన్నబాబు, ఆయన పాదాలు తాకి, \"స్వామీ, ఇప్పుడు నేను సన్యాసం స్వీకరించి తమ అడుగుజాడలలో నడవ గలను.\" అన్నాడు.\nశివస్వామి, అతణ్ణి దీవించి, \"సంసారం అనే సుడిగుండం నుంచి బయటపడ డానికి, ఇది నీకు మంచి అదను. పెద్ద వాళ్ళయిన నీ కొడుకు లిద్దరూ, వ్యవ సాయం చేసుకుంటూ, తల్లి సంరక్షణ చూడగలరు.\" అన్నాడు.\nరెండు రోజుల తర్వాత, చిన్నబాబు కేవలం కట్టుబట్టలతో, గ్రామం వదిలి, శివస్వామి వెంట బయలుదేరాడు.",
            "book_page_end": 16
        },
        {
            "title": "ఆలోచనాపరుడు",
            "book_page_start": 17,
            "pdf_page_start": 17,
            "pdf_page_end": 18,
            "author": "కలిదిండి జయ",
            "genre": "నీతి కథ",
            "moral": "పనికిమాలిన ఆలోచనలు అనవసరం. సరైన సమయంలో, సరైన సమస్యలపై మాత్రమే దృష్టి పెట్టాలి.",
            "keywords": [
                "జమీందారు",
                "ఆలోచన",
                "దొంగతనం",
                "వివేకం",
                "ఉద్యోగం"
            ],
            "characters": [
                "రామారాయుడు",
                "వెంకన్న"
            ],
            "locations": [
                "సిరిపురం"
            ],
            "content": "సిరిపురం జమీందారు రామారాయుడికి, తండ్రి ఎంత ప్రయత్నించినా, చదువు అబ్బింది కాదు. ఆయన మనసులో శిస్తు వసూళ్ళూ, వేటా, రుచిగల భోజనం- వీటికి మించి ఎలాంటి ఆలోచనలూ మెదిలేవి కావు. ఎప్పుడూ ఏదో ఆలోచిస్తూ. పరాకుగా వుండేవాళ్ళు, కుశాగ్రబుద్ధులై వుంటారన్న నమ్మకం, ఆయనకుండేది.\nఆ కారణం వల్ల, తన దివాణంలో వుండే వెంకన్న అనేవాడంటే ఆయనకు ప్రత్యే కాభిమానం.\nఈ వెంకన్న ఎప్పుడూ ఏదో ఆలో చిస్తూండేవాడు. జమీందారు వాణ్ణి అన్ని వేళలా తన పక్కనే వుంచుకుని, మధ్య మధ్య, ''ఏం, వెంకన్నా, ఏమిటాలోచిస్తు న్నావు?'' అని ప్రశ్నించి వెంకన్న ఆలో చించే విషయం గురించి తెలుసుకుని ఆనందిస్తూండేవాడు.\nఒకనాటి రాత్రి నిద్రలో వున్న జమీం దారుకు ఏదో చప్పుడు కావడంతో మెల కువ వచ్చింది. ఆయన గది నుంచి బయటికివచ్చి, వరండాలో పక్క మీద పడుకోకుండా కూర్చుని ఆలోచిస్తున్న వెంకన్నను చూసి, 'ఏమాలో చిస్తు న్నావురా. వెంకన్నా?' అని అడిగాడు.\n\"అయ్యా, అమావాస్య రాత్రులప్పుడే. దొంగలు దొంగతనాలకు ఎందుకు బయలు దేరుతారా, అని ఆలోచిస్తున్నాను.\" అని సమాధానమిచ్చాడు వెంకన్న.\nజమీందారు, ఆ సమాధానం విని తృప్తిపడి, లోపలికి వెళ్ళి పడుకున్నాడు. అయినా, ఆయనకు నిద్రపట్టలేదు. వెంకన్న ఇప్పుడేం ఆలోచిస్తూంటాడో తెలుసుకోవాలన్న కోరిక కలిగింది.\nఆయన గదిలోంచి బయటికి వచ్చి. \"ఏం, వెంకన్నా, పడుకున్నావా?\"అన్నాడు.\n\"లేదండి! ఆలోచిస్తున్నాను,\" అన్నాడు వెంకన్న.\n“ఏమిటాలోచిస్తున్నావు?\" అని అడి గాడు జమీందారు.\n\"దొంగలు దోచుకోవడానికి డబ్బున్న వాళ్ళ ఇళ్ళకే ఎందుకొస్తారు? అని ఆలో చిస్తున్నాను.'' అన్నాడు వెంకన్న.\nజమీందారు. ఆ సమాధానం విని, \"ఆహాఁ, వెంకన్న ఎంత గొప్ప ఆలోచనా పరుడు !'' అనుకుంటూ తిరిగి తన గది లోకి వెళ్ళి పడుకున్నాడు.\nఆయనకు తెల్లవారుజామున మెలకువ వచ్చింది. గదిలో నుంచి బయటకు వచ్చి ఇంకా పక్క మీద కూర్చుని ఆలోచిస్తున్న వెంకన్నను చూసి, \"వెంకన్నా. ఇప్పుడేం ఆలోచిస్తున్నావు?'' అన్నాడు.\n\"అయ్యా, ఇంతకుముందే తమ ఇనప భోషాణంలోని ధనాన్ని దొంగిలించుకు పోయిన దొంగలు, ఆ ధనంతో ఏం చేస్తారు? అని ఆలోచిస్తున్నాను.\" అని జవాబిచ్చాడు వెంకన్న.\nఈమాటలువినగానే. జమీందారు గుండె ఝల్లుమన్నది. ఆయన భోషాణం వున్న గదిలోకి వెళ్ళాడు. అది ఖాళీగా వున్నది.\nఆయన పట్టరాని కోపంతో వెంకన్న దగ్గిరకు వచ్చి. \"ఏరా, బుద్ధిమాలిన వెధవా! దొంగలు దోచుకుపోతూంటే, నోరుమూసుకు చూస్తూ కూర్చున్నావా ! అరిచి కేకలు వేస్తే, మేం లేచి దొంగలను పట్టుకునేవాళ్ళం కదా.\" అన్నాడు.\nవెంకన్న జవాబివ్వలేదు. జమీందారు, వాడి కేసి కొరకొర చూస్తూ \"ఏరా, మాట్లాడవు?\" అని గద్దించాడు.\nవెంకన్న విచారంగా, ''అయ్యా, ఏం మాట్లాడను ? దొంగలు దోచుకుపో యే సమయంలో నాకెందుకు, ఈ ఆలోచన రాలేదని ఆలోచిస్తున్నాను.\" అన్నాడు.\nజమీందారు, వాణ్ణి అప్పటికప్పుడే దివాణం నుంచి పంపేసి, ఆనాటి నుంచీ పనికిమాలిన అలోచనాపరులకు కాకుండా, పనిమంతులకు, తన దివాణంలో ఉద్యోగా లివ్వసాగాడు.",
            "book_page_end": 18
        },
        {
            "title": "జ్వాలాద్వీపం - 8",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సాహస కథ",
            "moral": "సామర్థ్యం ఉన్నవారు తగినంత వినయంతో మెలగాలి. అహంకారం అనవసరమైన వైరాన్ని సృష్టిస్తుంది.",
            "keywords": [
                "కాంతిమతి",
                "చిత్రసేనుడు",
                "నాగవర్మ",
                "జ్వాలాద్వీపం",
                "రాజద్రోహం"
            ],
            "characters": [
                "చిత్రసేనుడు",
                "ఉగ్రాక్షుడు",
                "కాంతిమతి",
                "అమరపాలుడు",
                "పులిరాయుళ్ళు",
                "నాగవర్మ",
                "వీరసింహ మహారాజు"
            ],
            "locations": [
                "జ్వాలాద్వీపం",
                "కపిలపురం",
                "ధవళగిరి"
            ],
            "content": "[అమరపాలుడి నాయకత్వాన వెళ్ళిన సైనికులు భయంకర పక్షుల్ని నిలువునా దహించారు. తరవాత రాకుమార్తె కాంతిమతిని, పులిరాయుళ్ళు మేనా ఎక్కించి ఎక్కడికో తీసుకు పోతున్నట్టు వార్త వచ్చింది. చిత్రసేనుడూ, ఉగ్రాక్షుడూ సైనికులతో వెళ్లి, మేనాను అడ్డగిం చారు. పులిరాయుళ్ళ నాయకుడు, రాజకుమార్తెను చంపమని ఆజ్ఞయిచ్చాడు. తరవాత —]\nపులిరాయుళ్ళ నాయకుడు. తన అను చరులకు చేసిన హెచ్చరిక వింటూనే, ఒకవైపు నుంచి చిత్రసేనుడూ, రెండవ వైపు నుంచి ఉగ్రాక్షుడూ అతడి సేవకులూ వాళ్ళ మీద పడ్డారు. చూస్తూండగానే పులిరాయుళ్ళు రాక్షసుల రాతి గదలకూ. చిత్రసేనుడి అనుచరుల కత్తిదెబ్బలకూ నేల కొరగసాగారు. ఇక విజయావకాశం ఏమాత్రం లేదని గ్రహించిన పులిరాయుళ్ల నాయకుడు, ఎక్కడ లేని తెగింపుతో ఒక చేత్తో కత్తినీ, రెండవ చేత్తో ఈటెనూ పట్టు కుని భయంకరంగా పోరాడుతూ, \"మన అంతం సమీపించింది. ముందు కాంతి మతిని చంపండి!\" అంటూ కేకలు పెట్టాడు.\nఆ కేకలు వింటూనే చిత్రసేనుడు నివ్వెరపోయాడు. రాజకుమార్తె ఈ దుర్మార్గుల చేతిలో తప్పక మరణించ గలదని అతడు భావించాడు. తనకూ, రాజకుమార్తె వున్న మేనాకూ మధ్య దాదాపు పదిమంది శత్రువులు అన్నిటికీ తెగించి అతి భీకరంగా పోరాడుతున్నారు. వీళ్ళను చంపి గాని తను మేనాను సమీ పించలేడు.\nచిత్రసేనుడు మహెూద్రేకంతో కత్తిని ఎదురుగా వున్న శత్రువుల మీదికి విసురుతూ, తనను పక్కల నుంచి ఎదుర్కొంటున్న శత్రువుల మాటే మరిచి, సూటిగా మేనాకేసి వెళ్లసాగాడు. అంతలో మేనా తలుపులు ఫెళ్ళుమంటూ తెరుచు కున్నవి. కాంతిమతి మెరుపులా మేనా నుంచి కిందికి దూకి, దాపుల చచ్చి పడి వున్న శత్రుసైనికుడి కత్తి ఒకటి తీను కుని, మేనా పక్కకు వస్తున్న పులి రాయుళ్ళను ఎదుర్కొన్నది ఇది చూసిన ఉగ్రాక్షుడు అడవి దద్దరిల్లేలా రంకె వేసి, 'ఇదుగో. వస్తున్నాను, కాంతిమతీ ! క్షత్రియకన్య పనిపించుకున్నావు! \" అంటూ గదతో తనకు అడ్డువచ్చిన పులి రాయుళ్ళను బంతులను కొట్టినట్టు గాలి లోకి ఎగరకొడుతూ మేనాను సమీపిం చాడు. ఈ లోపల చిత్రసేనుడు కూడా మేనాను సమీపించాడు. వాళ్ళకు రక్తం ఓడుతున్న కత్తి పట్టుకు నిలబడివున్న కాంతిమతి కంట బడింది.\n“ఈయన చిత్రసేనమహారాజు. నేను ఉగ్రాక్షుణ్ణి! ఈ అడవి అంతా నాదే !\" అన్నాడు ఉగ్రాక్షుడు, కాంతిమతితో.\nకాంతిమతి ఉగ్రాక్షుడి కేసి కోపంగా చూసి, చిత్రసేనుడి వైపుకు తలయినా తిప్పకుండా గిర్రున వెనుదిరిగి, మేనాలో ఎక్కి కూర్చున్నది.\nరాజకుమారి కాంతిమతి ప్రవర్తన చిత్రసేనుడికి ఆగ్రహం కలిగించింది. తను ప్రాణాలకు తెగించి పులిరాయుళ్లతో పోరాడి, ఆమెను కాపాడాడు. అయినా, రాజకుమారి తనకు కృతజ్ఞత చెప్పక పోగా, ఈసడించినట్టు తన కేసి చూడటం అతడికి పెద్ద అవమానంగా తోచింది.\n\"ఉగ్రాక్షా, ఇక్కడ మన పని ముగి సింది. ఇక మనం సైన్యాలతో ధవళగిరి కేసి బయలుదేరటం మంచిది,\" అన్నాడు చిత్రసేనుడు.\nచిత్రసేనుడి మాటలు వింటూ నే ఉగ్రాక్షుడు అదిరిపడ్డాడు. తాము ముందు అనుకున్న పథకం ప్రకారం, అంతా కలిసి కపిలపురం కోటను ముట్టడించ వలసి వున్నది. ఆ పని మీద అంతకు ముందే కొద్ది సైన్యంతో అమరపాలుడు వెళ్ళాడు. కపిలపురం కోటను వశపరుచు కుని, ఆ తరవాత రాజద్రోహి నాగవర్మను హతమార్చాలని లోగడ నిర్ణయం జరి గింది. కాని, ఇప్పుడు చిత్రసేనుడి ధోరణి చూస్తూంటే మరోలా వున్నది.\n\"చిత్రసేనా, మనం ముందుగా కపిల పురం కోటను వశపరుచుకోదలిచాం గదా ? అదృష్టవశాత్తూ, మార్గమధ్యంలో రాకుమారిని కాపాడాం.\" అన్నాడు ఉగ్రాక్షుడు తడబడుతూ.\n\"మనం రాకుమారిని కాపాడామా? ఊహుఁ, ఆవిడే మనను రక్షించినట్టుగా ప్రవర్తిస్తున్నది. జ్వాలాద్వీపవాసులతో చేతులు కలిపిన నాగవర్మ, వీరసింహ మహారాజును బందీని చేసి జ్వాలాద్వీపం పంపినట్టు అమరపాలుడు లోగడే చెప్పాడు. అటువంటి పరిస్థితుల్లో, మనం యుద్ధం చేసి కపిలపురాన్ని వశపరుచు కుని ఎవరికి రాజరికం కట్టబెట్టగలం?'' అన్నాడు చిత్రసేనుడు కోపంగా.\nచిత్రసేనుడు మాటలు ముగించే లోపలే, కాంతిమతి మేనాలో నుంచి బయటికి వచ్చింది. ఆమె చిత్రసేనుడి కేసి అనుమానంగా చూస్తూ, \"నా తండ్రి గారిని ద్రోహి నాగవర్మ జ్వాలాద్వీపం పంపినట్టు మీతో చెప్పిన ఆ అమరపాలుడు ఎవరు?\" అని ప్రశ్నించింది.\n\"అతడు కపిలపురంవాడే. నాగవర్మ సైన్యంలో చేరి, మాకు బందీగా చిక్కి, తరవాత కొన్ని రహస్యాలు చెప్పి, మాకు సహాయపడ్డాడు,\" అన్నాడు చిత్రసేనుడు.\n''ఆ అమరపాలుడు చెప్పింది అబద్ధం, బహుశా, అతడికి నిజం తెలిసివుండదు. నా తండ్రిగారు కోటలోనే ఏదో భూగృహంలో బంధించబడి వున్నారు.\" అన్నది కాంతిమతి.\n\"అలాగా!'' అన్నాడు చిత్రసేనుడు.\n\"మనం ఆయన్ని రక్షిద్దాం, చిత్ర సేనా!\" అన్నాడు ఉగ్రాక్షుడు ఆత్రంగా.\n“పిలవని పేరంటం మన కెందుకు ? మన నుంచి అలాటి సహాయం కావాలని ఎవరు కోరారు ?'' అంటూ చిత్రసేనుడు ఉగ్రాక్షుడి మీద కస్సుమన్నాడు.\n\"సహాయం చేయవలసిందని నేను కోరుతున్నాను.\" అన్నది కాంతిమతి.\n\"ఇంతకుముందు మీ ప్రవర్తన మరో విధంగా వున్నది. నన్ను మీ సామంతరాజు కన్న కూడా హీనంగా చూశారు. బహుశా నన్ను గురించి మీకేమీ తెలియదేమో . ఇప్పుడు మీరున్న ఈ అడవిప్రాంతం అంతా నాది. ఇక్కడికి దాపులనే వున్న అపూర్వ భవనం, దానికి ఆనుకునివున్న నగరం — నా రాజధాని,\" అన్నాడు చిత్ర సేనుడు గాంభీర్యం వుట్టిపడే గొంతుతో.\nరాజకుమారి కాంతిమతి పెదాల మీద చిరునవ్వు కదలాడింది. ''ఈ అడవి అంతా తనదని, ఇంతకుముందు ఉగ్రా క్షుడు నాతో అన్నాడు.\" అన్నదామె.\nచిత్రసేనుడు, ఉగ్రాక్షుడి కేసి నిప్పులు చెరిగే కళ్ళతో చూశాడు. ఉగ్రాక్షుడు ఒక్క నిమిషం గజిబిజి పడిపోయాడు. అతడి నోటివెంట మాట పెగలలేదు. ''ఈ అడవి నాదయినా, నేను చిత్రసేన మహా రాజుగారి మనిషిని. అందువల్ల అడవి కూడా ఆయనదే.\" అన్నాడతడు బిక్క మొహం వేసి.\n\"ఇప్పుడు నాకు సంశయ నివారణ. అయింది. కపిలపురం రాజైన వీరసింహుడి ఏకైక పుత్రిక అయిన నేను— కాంతి మతిని చిత్రనగర మహారాజయిన చిత్ర సేనులవారి సహాయం కోరుతున్నాను. రాజద్రోహి అయిన నాగవర్మవల్ల కారా గారంలో బంధించబడిన నా తండ్రిని రక్షించి, ఆ ద్రోహిని తగు విధంగా శిక్షించ వలసిందని నా ప్రార్థన.\" అన్నది కాంతి మతి ఎంతో గౌరవం వుట్టిపడే కంఠ స్వరంతో.\nకాంతిమతి అలా అనేసరికి చిత్ర సేనుడి హృదయం ఆనందంతో ఉప్పొంగి పోయింది. అతడు ఉగ్రాక్షుడి కేసి తిరిగి, \"ఉగ్రాక్షా ! నీ పొగరుబోతు మాటలు ఎన్ని అపోహలకు కారణం అవుతున్నవో, ఇప్పటికైనా గ్రహించావా? ఇకనైనా 'ఈ అడవి నాది.' అనే బొల్లిమాటలు కట్టిపెట్టు. అంతేకాక, ఇంతకుముందు నువ్వన్నట్టు, నీవు మహారాజుగారి మనిషివి కాదు, రాక్షసుడివి నా సేవకుడివి!\" అన్నాడు కఠినంగా.\n\"ఓċ, సేవకుణ్ణి, సేవకుణ్ణి, ముమ్మా టికీ !'' అంటూ ఉగ్రాక్షుడు కాంతిమతి కేసి తిరిగి ప్రణామం చేశాడు.\nకాంతిమతి చిరునవ్వు నవ్వింది. చిత్ర సేనుడు ఇనుమడించిన ఉత్సాహంతో తన అనుచరులకేసి తిరిగి, \"మేనా వెంట వున్న పులిరాయుళ్ళలో ఎవరూ ప్రాణా లతో పారిపోలేదనుకుంటాను. సరే. ఇక మనం సరాసరి కపిలపురానికి బయలుదేరి వెళ్ళాలి. మీలో నలుగురు మేనా ఎత్తు కోండి.\" అని చెప్పి కాంతిమతితో, “రాకుమారీ, మీరు మేనా ఎక్కండి.\" అన్నాడు.\nకాంతిమతి తల అడ్డంగా తిప్పుతూ, \"మహారాజా! ఇప్పుడు నేను బందీని కాను. కనుక, మీతోపాటు స్వేచ్ఛగా గుర్రం మీద ఎక్కి రానివ్వండి.” అన్నది.\n\"అవును, మహారాజా! అదే బావుం టుంది. రాజకుమారి ఇందాక పులి రాయుళ్ళను కత్తితో ఎదుర్కొన్న తీరు చూశారు గదా !'' అన్నాడు ఉగ్రాక్షుడు:\n\"ఆమె ఇక కత్తిపట్టి యుద్ధం చెయ్య వలసిన అవసరం లేదు. గుర్రం ఎక్కి మన వెంట రావొచ్చు. కపిలపురం కోటను వశపరుచుకోవటం, వీరసింహ మహా రాజును బంధవిముక్తుణ్ణి చేయటం - అదంతా మన పని. ఆ ప్రయత్నంలో శత్రువులతో చేయవలసిన పోరు మన సైనికులూ, మనం చేస్తాం.\" అన్నాడు చిత్ర సేనుడు.\nఆ వెంటనే చిత్రసేనుడి సైనికులూ, ఉగ్రాక్షుడి అనుచరులైన రాక్షసులూ జట్లు జట్లుగా చేరి, అశ్వారూఢులైన చిత్రసేన, కాంతిమతుల వెనకగా, కపిలపురం కేసి బయలుదేరారు. ఒక గంట తరవాత వాళ్ళు కొండదాపుల వున్న కపిలపురం కోటను సమీపించారు. దూరాన వుండ గానే వాళ్ళకు కోట బురుజుల మీద వున్న శత్రుసైనికులూ, కోట మీద ఆకాశంలో పహరా తిరుగుతున్న రెండు భయంకర పక్షులూ కనిపించినై.\nఆ భయంకర పక్షుల్ని చూస్తూనే చిత్ర సేనుడితోపాటు, ఉగ్రాక్షుడు కూడా నివ్వెరపోయాడు. ఉగ్రాక్షుడు ఆత్రంగా చిత్రసేనుడి దగ్గిరకు పరిగెత్తుకువచ్చి, \"మహారాజా ! ఇక్కడ కూడా మన పాలిటికి ఈ భయంకర పక్షులు దాప రించినై. సైన్యంతో మీరు పంపిన అమర పాలుడి అయిపూ అజా లేదు. అందర్నీ శత్రువులు స్వాహా చేయలేదు గదా?' అన్నాడు.\nచిత్రసేనుడి క్కూడా ఇలాంటి అను మానమే కలిగింది. అతడు కోట ద్వారాల కేసి చూశాడు. అవి బంధించబడి వున్నవి. వాటిముందు ఎక్కడా మరణించిన సైనికులు పడివున్న సూచనలు లేవు. బహుశా, అమరపాలుడు కోటను వశ పరుచుకోవటం తన తలకు మించిన పని అని గుర్తించి, ఈ ప్రాంతాల ఎక్కడో కాపలా వేసి వుంటాడు.\nచిత్రసేనుడు ఇలా ఆలోచిస్తున్నం తలో, అల్లంత దూరంలో చెట్ల మధ్య- కోలాహలం బయలుదేరింది. చూస్తూండ గానే అమరపాలుడు గుర్రాన్ని దూకిస్తూ, చిత్రసేనుడి దగ్గిరకు వచ్చి, ''చూశారా మహారాజా! నాగవర్మ ముఖ్య సైన్యంతో కోట వదిలి ధవళగిరి మీదికి దాడి వెళ్తూ, కోటకు తగిన రక్షణ ఏర్పాటు చేశాడు. ఇందాకటి నుంచి చూస్తున్నాను. ఆ భయంకర పక్షులు రెండే రెండు కోట మీద గస్తీ తిరుగుతున్నవి. అంతకు మించి కోటలో మరి పక్షులు వున్నట్టు లేదు. బురుజుల మీద కాపలా వున్న వాళ్ళు కూడా ఎక్కువమంది కాదు. అయినా, నా వెంట వున్న కొద్దిపాటి సైన్యంతో కోట మీదికి వెళ్ళటం ప్రమాద మని మీ రాకకోసం ఎదురుచూస్తూ, ఇక్కడే కాపు వేశాను.'' అన్నాడు.\n\"మంచిపని చేశావు. దుస్సాహసం చేసి వున్నట్టయితే స్వల్ప సంఖ్యలో వున్న మీరందరూ సర్వనాశనం అయిపోయే వాళ్ళు. వేచివుండటమే మంచిదయింది.\" అంటూ చిత్రసేనుడు ఉగ్రాక్షుడి కేసి తిరిగి, ''ఉగ్రాక్షా, మనం కోట ద్వారా లను బద్దలుకొట్టి లోపల జొరబడట మొక్కటే మార్గం. అందుకు తగినవాళ్ళు నీ అనుచరులు!'' అన్నాడు.\nఉగ్రాక్షుడు ఓసారి చిత్రసేనుడి కేసీ, కోట మీద ఎగురుతున్న భయంకర పక్షుల కేసీ చూసి, తల గోక్కుంటూ, \"నా అను చరుల్లో కొందరిని కోట తలుపులు బద్దలు కొట్టేందుకూ, మరి కొందర్ని కోట గోడల్ని పునాదులతో సహా తవ్వి పారేసేందుకూ నియోగించగలను. కాని....ఆ భయంకర పక్షులు....\" అంటూ గుడ్లు తేలవేశాడు.\n\"ఉగ్రాక్షా, నువ్వు భయపడకు ! అవి మన మీద పడకుండా హడలకొట్టే పని నాది,\" అన్నాడు అమరపాలుడు.\n\"అది ఎలా సాధ్యం?\" అని అడి గాడు చిత్రసేనుడు ఆశ్చర్యంగా.\n\"ఇవ్వాళ ఉదయం వాటి కొట్టాలకు నిప్పు పెట్టినప్పుడు, అవి నిప్పంటే ఎంత ఠారుకుపోతవో తెలుసుకున్నాను. కనుక, మన సైనికుల్లో ప్రతి పదిమందిలోనూ ఒక డికి, మండుతున్న కాగడాలు ఇస్తే, వాటి రౌతులు చచ్చి గీపెట్టినా అవి మన మీదికి దుమికేందుకు సాహసించవు.\" అన్నాడు అమరపాలుడు. —(ఇంకావుంది)",
            "book_page_end": 26
        },
        {
            "title": "దోషమెవరిది?",
            "book_page_start": 27,
            "pdf_page_start": 27,
            "pdf_page_end": 31,
            "author": "చందమామ బృందం",
            "genre": "బేతాళ కథ",
            "moral": "తండ్రులు తమ కోరికలను పిల్లలపై రుద్దకూడదు. పిల్లల ఇష్టాలను అర్థం చేసుకుని, వారికి తగిన మార్గంలో శిక్షణ ఇవ్వడం తల్లిదండ్రుల బాధ్యత.",
            "keywords": [
                "విక్రమార్కుడు",
                "బేతాళుడు",
                "వ్యాపారం",
                "వ్యవసాయం",
                "తల్లిదండ్రుల బాధ్యత"
            ],
            "characters": [
                "విక్రమార్కుడు",
                "బేతాళుడు",
                "ప్రసన్నుడు",
                "జితేంద్రుడు",
                "జ్ఞానేంద్రుడు"
            ],
            "locations": [
                "ధరణిగిరి గ్రామం",
                "రాజధానీ నగరం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి. చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు “రాజా, ఎన్ని కష్టాలకైనా ఓర్చి, చేపట్టిన కార్యం సాధించి తీరాలన్న. నీ పట్టుదల మెచ్చ దగిందే. కాని, ఇందుకు నిన్ను పురి గొల్పినవాడు, బాధ్యతా, సాధ్యాసాధ్యాలను గురించి ఆలోచించగల లోకజ్ఞత వున్న వాడేనా ? లేక నీకైనువ్వు, బాధ్యతారహి తంగా తలకుమించిన భారాన్ని మోయ డానికి సిద్ధపడ్డావా? ఇలాంటి సంశయమే, ప్రసన్నుడూ, జ్ఞానేంద్రుడూ అనే తండ్రీ కొడుకుల కథ విన్నవాళ్ళకు కలుగు తుంది. ఆ కథ చెబుతాను, శ్రమతెలియ కుండా, విను,\" అంటూ ఇలా చెప్ప సాగాడు:\nపూర్వం ధరణిగిరి అనే గ్రామంలో ప్రసన్నుడనే సంపన్న రైతు వుండేవాడు. అతడికి ఇద్దరు కొడుకులు. పెద్దవాడు జితేంద్రుడు; చిన్నవాడు జ్ఞానేంద్రుడు. జితేంద్రుడు నెమ్మదస్థుడు; జ్ఞానేంద్రు డుది దుడుకు స్వభావం.\nప్రసన్నుడు తన పొలం కౌలుకిచ్చినా, ప్రతిదినం పొలానికి వెళ్ళి అక్కడి పను లను పర్య వేక్షిస్తూండేవాడు. పొలాన్ని కౌలు కిచ్చినంత మాత్రాన, దాన్ని గురించి పట్టించుకోకపోవడం, భూదేవిని అవమానిం చడమే అని, అతడి అభిప్రాయం.\nజితేంద్రుడు, కూడా రోజూ పొలానికి వెళ్ళేవాడు. కొత్త పద్ధతులను అవలం బించి, పంటలను ఎలా అభివృద్ధిపరచ వచ్చునో, కౌలుదార్లతో చర్చిస్తూండేవాడు. ఈ కారణం వల్ల, అతడు గ్రామంలో మంచి పేరు సంపాయించుకున్నాడు.\nఇక, జ్ఞానేంద్రుడికి మొదటి నుంచీ వ్యవసాయం పట్ల ఆసక్తి లేదు. ఎప్పుడైనా తండ్రి, ఏదైనా పని చెప్పినా, రెండు, మూడుమార్లు హెచ్చరించితే తప్ప, పొలం కేసి వెళ్ళేవాడు కాదు.\nఅతడి వ్యాపకమల్లా, గ్రామంలో తన లాగే పనీపాటూ లేని యువ కుల తో కలిసి — రాక్షసమాయల దగ్గిర్నుంచి, రాజ శాసనాలవరకూ చర్చించడం. ఇందువల్ల, జ్ఞానేంద్రుడు, తండ్రి దగ్గిరే కాకుండా, గ్రామంలోని వాళ్ళచేత కూడా, ఎందుకూ పనికిరానివాడుగా తయారవుతున్నాడన్న పేరు తెచ్చుకున్నాడు. ప్రసన్నుడు, అతణ్ణి ఎన్నోసార్లు జితేంద్రుడితో పోల్చి. నచ్చ జెప్పాలని చూశాడు: గట్టిగా మంద లించాడు కూడా. అవేమీ జ్ఞానేంద్రుడిలో మార్పు తేలేకపోయి నై.\nఅయితే, జ్ఞానేంద్రుడికి, తాను కాలం వృధా చేస్తున్నానన్న బాధ లేకపోలేదు. కాని, అతడికి వ్యవసాయం మీదికిమాత్రం, ఏకోశానా దృష్టి మళ్ళలేదు.\nఇలా కొన్నాళ్ళు జరిగాక, ఒకనాడు హఠాత్తుగా జ్ఞానేంద్రుడు, తండ్రి దగ్గిరకు వెళ్ళి, “నాన్నా, మీరు చాలాసార్లు నన్ను, ఎందుకూ పనికిరానివాడుగా తయారవు తున్నానని మందలించారు. అందువల్ల, ఏం చేయాలా అని బాగా ఆలోచించి, చివరకు ఏదైనా వ్యాపారం ప్రారంభించా లన్న నిర్ణయానికి వచ్చాను. అందుకు రాజధానీనగరమే సరైనచోటు,” అన్నాడు.\nఈ మాటలు విని ప్రసన్నుడు ఆశ్చర్య పోయి, \"మరి, వ్యాపారానికి అవసరం అయిన పెట్టుబడి మాటేమిటి?\" అని అడిగాడు.\n\"పెట్టుబడి కోసం, మీరు కొంత డబ్బి వ్వండి. అది మీకు ఇష్టం లేనిపక్షంలో నా వాటా నాకు పంచవలసిందిగా కోరు తున్నాను,'' అన్నాడు జ్ఞానేంద్రుడు.\nఇందుకు ప్రసన్నుడు మండిపడి, “తర తరాలుగా నమ్ముకున్న భూదేవిని విడిచి పెట్టి, నగరంలో వ్యాపారం చేస్తావా? ఇది, నీకు అభివృద్ధి చెందాలన్న కోరిక వల్ల కలిగిన ఆలోచనకాదు. నగరం తళుకుబెళుకులు అనుభవించాలన్న వ్యామోహానికి, నువ్వు వేస్తున్న ముసుగు ! నా బొందిలో ప్రాణం వుండగా, నీ ఆలో చన సాగనివ్వను,” అన్నాడు.\nజ్ఞానేంద్రుడు తండ్రి కోపానికి ఏమాత్రం జంకక, “నేను ఏ వ్యసనాలకూ, వ్యామో హాలకూ దాసుణ్ణయి డబ్బు అడగడం లేదు. వ్యాపారం చెయ్యాలన్నదే, నా స్థిర నిర్ణయం. ఇస్తే డబ్బివ్వండి, లేదా ఆస్తిలో, నా వాటా పంచియివ్వండి,\" అన్నాడు.\nతండ్రికొడుకు లిద్దరూ చాలాసేపు వాదులాడుకున్నారు. చివరకు సమస్య జితేంద్రుడూ, గ్రా మంలోని ఇద్దరు. ముగ్గురు పెద్దల ముందు పెట్టబడింది. అక్కడ కూడా తండ్రికొడుకులు రాజీకి రాలేదు.\nచివరకు పెద్దలు, ఈ విధంగా నిర్ణయిం చారు : ప్రసన్నుడు, జ్ఞానేంద్రుడికి కొంత డబ్బిస్తాడు. దానితో అతడు వ్యాపారం ప్రారంభించవచ్చు. అందులో, సంవత్సరం ముగిసేసరికి, ఏదో కొంత కనీసలాభం చూపించాలి. అలా అయితేనే. ప్రసన్నుడు. జ్ఞానేంద్రుడు వ్యాపారం కొనసాగించడానికి అంగీకరిస్తాడు. లేనిపక్షంలో, జ్ఞానేంద్రుడు వ్యాపారం వదిలేసి, అన్న జితేంద్రుడికి వ్యవసాయంలో సాయపడాలి.\nజ్ఞానేంద్రుడు ఇందుకు అంగీకరిం చాడు. ప్రసన్నుడు అయిష్టంగానే కొడుకుకు డబ్బిచ్చాడు.\nజ్ఞానేంద్రుడు రాజ ధానీ న గ రం ప్రయాణమై వెళ్ళబోతూ, తల్లిదండ్రు లిద్దరికీ నమస్కరించి, ఆశీస్సులు కోరాడు. తల్లి కళ్ళు తుడుచుకుంటూ, ఆశీర్వదిం చింది. అయితే, ప్రసన్నుడు. \"వెళ్ళిరా! ఈ విషయంలో నీకు, నా ఆశీస్సులు మినహా, ఎటువంటి సహాయసహకారాలు వుండవు.” అన్నాడు కటువుగా.\nజ్ఞానేంద్రుడు రాజధానీనగరం చేరి, వెళ్ళిన ఆరునెలల్లోనే పెట్టుబడి డబ్బు పోగొట్టుకుని, కొత్తగా అలవాటైన మధు పానం లాంటి దురలవాట్లతో ఆరోగ్యం పాడై, ఇల్లు చేరాడు.\nతల్లి, అతణ్ణి చూసి కళ్ళనీరు నింపు కున్నది. తండ్రి మాత్రం కోపంగా, 'నమ్మవలసిన భూమాతను వదిలి, ఎడారుల వెంట పరుగులు తీశావు. ఇప్పటికైనా బుద్ధి కుదిరిందా?\" అంటూ . మందలించి, జ్ఞానేంద్రుడికి మంచి వైద్యులచేత చికిత్స చేయించాడు.\nకొన్నాళ్ళ తర్వాత, జ్ఞానేంద్రుడి ఆరోగ్యం కుదుటపడింది.. ప్రసన్నుడు. అతడితో, ''ఇప్పటికి కలిగిన అనుభవాలు, చాలు! రేపటినుంచీ జితేంద్రుడితోపాటు. పొలానికి వెళుతూ వుండు. వాడే నీకు సేద్యంలోని మెలుకువలన్నీ నేర్పుతాడు.\" అన్నాడు.\nజ్ఞానేంద్రుడు అయిష్టంగానే వ్యవసా యంలో ప్రవేశించాడు.\nబేతాళుడు ఈ కథ చెప్పి. \"రాజా, ఈ తండ్రికొడుకుల మధ్య జరిగిన ఘర్ష ణలో, ఎవరు సహజంగా. బాధ్యతా యుతంగా ప్రవర్తించారు? వాళ్లకుకలిగిన మనస్తాపానికీ, ధననష్టానికీ, దోషమంతా ఒక్కరిదా? లేక ఇద్దరిదీనా? ఈ సందే హానికి సమాధానం తెలిసి కూడా చెప్పక పోయావో, నీ తల పగిలిపోతుంది.\" అన్నాడు.\nదానికి విక్రమార్కుడు \"ఇందులో దోషమంతా పూర్తిగా ప్రసన్నుడిదే!\nజ్ఞానేంద్రుడు స్వతహాగా మంచివాడు; తెలివైనవాడు. అటువంటి కొడుకు ఇష్టా యిష్టాల్ని తెలుసుకుని, అందుకు తగిన వాతావరణం ఏర్పరచడం, తండ్రి మీద వున్న బాధ్యత. తను రైతు అయితే. కొడుకు కూడా ఇష్టం లేకపోయినా రైతే అయితీరాలన్న పట్టుదల అర్థం లేనిది. తన అభిరుచుల్ని. ఆశయాల్ని కొడుకు మీద రుద్ది. అతడి వ్యక్తిత్వాన్ని నాశనం చెయ్యడం ఏ తండ్రీ చేయకూడనిది. జ్ఞానేంద్రుడి దృష్టి వ్యాపారం మీద వున్నదని తెలియగానే, ప్రసన్నుడు అత డిని ఎవరైనా ఒక నమ్మకస్థుడైన వ్యాపా రికి అప్పజెప్పి. శిక్షణ యిప్పించి వుండ వలసింది. అలా చేయనందువల్ల, అను భవ శూన్యుడైన జ్ఞానేంద్రుడు, నాగరిక ప్రపంచంలో సర్వసామాన్యమైన మోసా లకు గురై, చివరకు తనకేమాత్రం ఇష్టం లేని పనిలో ప్రవేశించాడు. ఇందుకు కేవలంప్రసన్నుడిబాధ్యతారహిత ప్రవర్తనే కారణం.\" అన్నాడు.\nరాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 31
        },
        {
            "title": "పాలరుచి",
            "book_page_start": 32,
            "pdf_page_start": 32,
            "pdf_page_end": 34,
            "author": "మనోజ్ దాస్",
            "genre": "నీతి కథ",
            "moral": "స్వార్థపూరితమైన ఆలోచనలు, లాభాపేక్ష లేకుండా నిజమైన భక్తితో ఆస్వాదించినప్పుడే ఏదైనా మంచి అనుభూతిని ఇస్తుంది.",
            "keywords": [
                "సువర్ణవర్మ",
                "సూర్యదేవుడు",
                "ఋషి",
                "పాల రుచి",
                "స్వార్థం",
                "ప్రశాంతత"
            ],
            "characters": [
                "సువర్ణవర్మ",
                "మంత్రి",
                "సూర్యదేవుడు",
                "శిష్యుడు"
            ],
            "locations": [
                "ధవళపురి",
                "అరణ్యం",
                "ఋషి ఆశ్రమం"
            ],
            "content": "ధవళపురిని పాలించే రాజు సువర్ణవర్మకు అరణ్యంలో తపస్సు చేసుకుంటున్న సూర్యదేవుడనే ఋషిని గురించి తెలియ వచ్చింది. ఆ ఋషి గొప్ప తపశ్శాలి; మహా జ్ఞాని. రాజుకు, ఆయనను దర్శించి. కనీసం ఒక రోజైనా, ఆయన సన్నిధిలో కాలం గడపాలన్న కోర్కె కలిగింది. ఇందుకు సూర్యదేవుడి నుంచి అనుమతి పొందేందుకు, రాజు తన మంత్రిని, ఆయన దగ్గిరకు పంపాడు.\nసూర్యదేవుడు, మంత్రి చెప్పింది విని, \"మీ రాజు చక్కని న్యాయపాలకుడని విన్నాను. ఇప్పుడాయనకు, నా ఆశ్రమంలో ఒక రోజు గడపాలన్న కాంక్ష కలిగిం దంటే — బహుశా ధర్మజిజ్ఞాసకలవాడై కూడా వుండాలి. అలా కానప్పుడు, ఎంతో సౌఖ్యంగా వుండే హంసతూలికాతల్పా లనూ, భవనాన్నీ విడిచి, నా పూరిపాకలో విశ్రమించాలని కోరుకోడు. ఆయనను, నేనిక్కడికి ఆహ్వానిస్తున్నానని చెప్పండి,' ' అన్నాడు.\nసూర్యదేవుడి జవాబుకు మంత్రి చాలా సంతోషించాడు. ఆ సమయంలో, ఆశ్రమ వాసి ఒకడు ఆయనకు, ఒక లోటాలో పాలు తెచ్చి యిచ్చాడు. ఆ పాల రుచి ఆయనకు అద్భుతం అనిపించింది.\nమంత్రి, ఆశ్రమవాసిని, ''ఇంత రుచి గల పాలు, నేనెన్నడూ తాగి వుండలేదు. ఈ పాలు ఇచ్చిన ఆవు. చాలా మేలు జాతిదై వుండాలి. అవునా?\" అని అడిగాడు.\n\"ఇవి, మా గురువుగారు ఎక్కువగా అభిమానించే ఆవుపాలు,'' అన్నాడు ఆశ్రమవాసి.\nమంత్రి మరి కొంతసేపు ఆశ్రమంలో వుండి, రాజధానికి తిరిగి వచ్చాడు.\nరాజు ఇదేం గమనించకుండా, లోటా లోని పాలు కొంచెం కొంచెంగా తాగుతూ, ఋషి చెప్పే నైతిక, ధార్మిక విషయాలు చెవులప్పగించి వింటున్నాడు.\nకొద్ది సేపటి తర్వాత ఋషి, ఏదో పని మీద లేచి, లోపలిగదిలోకి వెళ్ళాడు.\nఅప్పుడు మంత్రి, రాజును, \"ప్రభూ. పాలరుచి ఎలా వున్నది?\" అని అడిగాడు.\n\"అద్భుతం! అద్భుతం!\" అన్నాడు రాజు.\nఆ జవాబు విని మంత్రి నిస్పృహగా, \"ప్రభూ, మీరన్నట్టు, నిన్న నాకూ పాల రుచి అద్భుతం అనిపించింది. అందుకే ఆ ఆవును ఋషి నుంచి కొనాలనుకున్నాను. ఒకవేళ ఆయన, దానికి వెయ్యి వరహా అమ్మన్నా, సంశయించక యిద్దామనే నిశ్చయించుకున్నాను. కాని, ఆశ్చర్యమే మంటే —ఇవ్వాళ పాలరుచి అతి సామాన్యంగా వున్నది.'' అన్నాడు.\nఆ మాటలు విని రాజు సువర్ణవర్మ, ఒక క్షణకాలం మౌనంగా వుండిపోయి, తర్వాత ప్రశాంతంగా, \"మహామంత్రి, ఆ పాలు నిన్న అద్భుతమైన రుచిగా వుండడానికి కారణం, మీకు, ‘ఋషిపట్ల కలిగిన కృతజ్ఞతాభావం. అయితే, వెంటనే మీకు మైకం వదిలి మెలుకువ వచ్చింది ! మీలో దాగివున్న స్వార్థం అనే విషకీటకం, ఋషి దయాగుణాన్ని మరిచి, పాల విలువను వరహాలలో గుణించసాగింది. మరి, మీకీనాడు, పాలరుచి అద్భుతంగా ఎందుకుంటుంది !'' అన్నాడు.\nమంత్రి సిగ్గుతో తల వంచుకున్నాడు.\nఅప్పుడు రాజు గంభీరంగా, “ఈ పర్ణ శాలలో, ఋషి పాదాలచెంత, ఒక రోజు ప్రశాంతంగా గడపాలని వచ్చాను. అంతే గాని, పాలరుచీ, లాభనష్టాల గురించీ ఆలోచించడానికి కాదు. మీరు నన్నిక్కడ ఒంటరిగా వదిలి వెళ్ళండి.'\" అన్నాడు.\nమంత్రి లేచి ఆశ్రమ కుటీరం నుంచి బయటికి వెళ్ళి పోయాడు. కొద్దిసేపు తర్వాత, ఋషి ప్రశాంతవదనంతో చిరు నవ్వునవ్వుతూ, రాజు దగ్గిరకు వచ్చాడు.",
            "book_page_end": 34
        },
        {
            "title": "కామాక్షిమందిరం",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చరిత్ర/భక్తి",
            "moral": "రాజ్యం యొక్క దేవతలపై భక్తి, ఆ దేవాలయాల సంరక్షణ రాజుకు రక్షణను, విజయాన్ని ఇస్తుంది.",
            "keywords": [
                "కామాక్షిదేవి",
                "దేవాలయం",
                "మల్లదేవుడు",
                "నవాబు",
                "పునర్నిర్మాణం"
            ],
            "characters": [
                "మల్లదేవుడు",
                "నవాబు",
                "కామాక్షిమాత"
            ],
            "locations": [
                "అస్సాం",
                "గౌహతి",
                "నీలపర్వతం",
                "కామాక్షిమందిరం",
                "బెంగాలు"
            ],
            "content": "దక్షయజ్ఞం తరవాత, శివుడు సతీదేవి భౌతికకాయాన్ని ఎత్తుకుని భూప్రపంచ మంతా తిరిగినప్పుడు, ఈ కొండ మీద నతీదేవి అంగం ఒకటి పడిందని, దాని మీదే ఈ గుడి నిర్మించబడిందనీ భక్తులు విశ్వసిస్తారు. పూర్వకాలంలో గుడి భయం కర అరణ్యం మధ్య ఉండడం వల్ల మామూలు ప్రజలు అక్కడికి వెళ్ళ డానికి చాలా కష్టపడవలసి వచ్చేది.\nమన దేవాలయాలు :\nకామాక్షిమందిరం\n\"జగదంబ కామాకి పేరుతో అజ్ఞాపిస్తు న్నాను! ఇలా చెయ్!\" అంటూ మాంత్రి కులు, తమ మంత్రవిద్యలను ప్రదర్శించే వారు. అస్సాంలో గౌహతినగరానికి సమీపంలో నీలపర్వతం మీద వెలుగొందే కామాక్షిదేవి భక్తులకు మంత్రశక్తులను ప్రసాదిస్తుందన్న విశ్వాసం వున్నది.\nపదునారవ శతాబ్దంలో కాలాపహార్ సైనికులు దేవాలయాన్ని నాశనం చేశారు. సైనికులు హఠాత్తుగా ఆలయాన్ని ముట్టడించడం వల్ల, ఆ ప్రాంతపు రాజులు ఆ ఆలయాన్ని రక్షించడానికి ఏమీ చేయలేకపోయారు. తదనంతరం సంవత్సరాల తరబడి ఈ దేవాలయం, ఒకరిద్దరు పూజారులతో తప్ప, దాదాపు నిర్మానుష్యంగానే ఉండి పోయింది.\nఒకనాడు మల్లదేవుడు గాఢనిద్రలో ఉన్నప్పుడు ఒక కల వచ్చింది. ఆ కలలో దేవి ప్రత్యక్షమై, “రాజా! నీ రాజ్యం సరిహద్దుల లోపలే నీ రాజ్యాధి దేవత ఆలయం పాడుబడి ఉన్నది. దానిని బాగుచేయించడం మాని, ఇలా పొరుగు రాజు మీదికి దండెత్తి వచ్చి పట్టుబడిపోవడం సిగ్గుగాలేదా?” అన్నది.\nకొన్నాళ్ళ తరవాత మల్లదేవుడనె అస్సాం రాజు, బెంగాలు నవాబు మీదకి దండెత్తాడు. ఆతడు యుద్ధంలో ఓడి పోయి నవాబుకు బందీగా పట్టుబడి పోయాడు. నవాబు అతన్ని కోటలో బంధించాడు.\nరాజు నిద్రలేచి, తన తప్పును గ్రహిం చాడు. అతడు అక్కడి నుంచి బయట పడే ఉపాయం కూడా కామాక్షిదేవి కలలో సూచించింది. ఆ రోజు ఉదయమే నవాబు తల్లి ఉద్యానంలో విహరిస్తుం డగా, పాము కరిచి, స్పృహతప్పి పడి పోయింది.\nఆస్థాన వైద్యులందరూ వచ్చి నవాబు తల్లిని కాపాడడానికి ఎంతగానో ప్రయత్నించారు. కాని ఆమె స్థితి మెరుగుపడలేదు. నవాబు తల్లిపట్ల చెప్ప లేనంత అభిమానం కలవాడు. తల్లి పరి స్థి.తి చూసి ఆయన విషాదం చెందాడు.\nఇక వైద్యులు ఏమీ చేయలేరని తెలిసిపోయాక, నవాబు తన తల్లి ప్రాణాలు రక్షించినవారు ఏమి కోరు కున్నా తీరుస్తానని సభలో ప్రకటిం చాడు. అయినా సభికులలో ఒక్కరు. కూడా ముందుకు రాలేదు.\nచేరసాలలో ఉన్న రాజు, కాపలా భటు డితో, \"నన్ను చెర నుంచి విడిచిపెట్టే పక్షంలో, నేను నవాబు తల్లి ప్రాణాలు రక్షించగలనని నవాబుతో చెప్పు,” అని నవాబుకు కబురు చేశాడు. నవాబు, రాజు నిబంధనకు అంగీకరించి, అతనిని రప్పించాడు.\nరాజు, కలలో కామాకిమాత ఉపదేశిం చిన మంత్రం పఠించగానే, నవాబు తల్లి నిద్ర నుంచి మెలకువ వచ్చినట్టు లేచి కూర్చున్నది. నవాబు అమితా నందంతో రాజును కౌగిలించుకున్నాడు. విలువైన కానుకలు ఇచ్చి, రాజుకు గౌరవంగా వీడ్కోలు పలికాడు.\nరాజు తన రాజధానీనగరానికి చేరగానే, వెన్నతో కాల్చిన ఇటుకలతో కామాక్షి దేవి ఆలయ పునర్నిర్మాణానికి పూను కుని, అచిరకాలంలోనే పూర్తిచేశాడు. ఆయన జీవితాంతం దేవీభక్తుడుగా గడి పాడు; దేవాలయ పూజాదికార్యక్రమా లకు కావలసిన ఏర్పాట్లు చేశాడు.\nఆనాటి నుంచి ఆలయానికి క్రమంగా భక్తులు రాసాగారు. ఈ దేవాలయ గర్భ గృహంలో ఒక నల్లరాయి, దేవీవిగ్ర హానికి ప్రతీకగా ఉంటున్నది. ఆలయ ప్రాంగణం ఎప్పుడూ జీవకళతో కళకళ లాడుతూ ఉంటుంది.",
            "book_page_end": 38
        },
        {
            "title": "పనికిరానిశాసనం",
            "book_page_start": 39,
            "pdf_page_start": 39,
            "pdf_page_end": 42,
            "author": "జొన్నలగడ్డ రత్న",
            "genre": "నీతి కథ",
            "moral": "రాజులు లక్ష్యం, ఆదర్శం లేకుండా చేసే అనాలోచిత శాసనాలు ప్రజల సోమరితనానికి, అరాజకానికి దారితీస్తాయి.",
            "keywords": [
                "శాసనం",
                "సాధురక్షణ",
                "సోమరితనం",
                "రాజగురువు",
                "ధర్మం"
            ],
            "characters": [
                "శాంతగుప్తుడు",
                "మాధవవర్మ",
                "రాజగురువు",
                "బట్టలు నేసేవాడు"
            ],
            "locations": [
                "అవంగపురం",
                "రాజధానీనగరం"
            ],
            "content": "అవంగపురం మహారాజు శాంతగుప్తుడు, మతానికి సంబంధించిన ఆచారాలన్నిటినీ, ఎంతో భక్తిశ్రద్ధలతో పాటిస్తూండేవాడు. ముఖ్యంగా ఆయనకు సాధువులన్నా సన్యాసులన్నా వల్లమాలిన భక్తి గౌరవా లుండేవి. వాళ్ళంతా భగవంతుడి ప్రతి నిధులని, ఆయన నమ్మకం. తన రాజ్యం లోని ప్రజలు కాని, రాజోద్యోగులు కాని, వాళ్ళకు ఎలాంటి కష్టమూ గలగకుండా గౌరవించాలని శాసనం చేయడమేకాక, రాజ్యంలోని సాధుసన్యాసులందరికీ ఉచి తంగా భోజనం, వసతీలభించేలాగా సకలవిధ సౌకర్యాలు కూడా ఏర్పాటు చేయించాడు.\nఇది జరిగిన కొన్నాళ్ళకు మంత్రి మాధవవర్మ, రాజుతో, \"ప్రభూ, తమరు చేసిన శాసనంవల్ల, మన ఆదాయంలో సగానికి పైగా, సాధుసన్యాసుల అవసరా లకే ఖర్చయిపోతు న్న ది. అందువల్ల, ప్రజల క్షేమంకోసం అభివృద్ధి పనులేవీ చేపట్టేందుకు అవకాశం కలగడం లేదు. మరొక ముఖ్యమైన సంగతి : ఈ శాసనం అమలులోకి వచ్చినప్పటి నుంచీ, ఏనాడూ లేనంతగా నేరాల సంఖ్య పెరిగింది;\" అన్నాడు.\nమంత్రి చెప్పినది విన్న రాజు శాంత గుప్తుడు, అయిష్టంగా తలాడిస్తూ, “నేను చేసిన సాధురక్షణ శాసనమే. ఈ పరిస్థి తికి కారణం అని మీరు నమ్మడం, భగ వత్ స్వరూపులైన సాధుసన్యాసుల్ని అవ మానించడం అవుతుంది. ఈ సాధుసేవ వల్ల, మన రాజ్యానికి తప్పక మేలు కలుగు తుందని. నా దృఢమైన నమ్మకం!' అన్నాడు.\nమంత్రి కొంచెంసేపు మౌనంగా వూరు కుని, \"ప్రభూ, ఉన్నపరిస్థితి తమకు మనవి చేయడం, నా బాధ్యత కదా,\" అన్నాడు.\nరాజు అవునన్నట్టు తల వూపి, \"రాజ గురువులు, గత సంవత్సరకాలంగా దేశాట నలో వున్నారు. సాధువుల రక్షణ కోసం నేను శాసనం చేసేముందు, అనుభవజ్ఞు లైనవారి సలహా తీసుకునే అవకాశం నాకు కలగలేదు. సరే, ఇప్పుడొక పని చేయండి. ప్రజలందరూ విశేషించి కష్ట పడి పని చేస్తూ, సకాలంలో పన్నులు చెల్లించాలనీ; ఎవరైనా సోమరులుగా కనబడితే కఠినంగా శిక్షింపబడతారనీ, దేశమంతటా దండోరా వేయించండి. ఈ ఉత్తరువు కనక కఠినంగా అమలు చేయ గలిగితే— తిరిగి మన కోశాగారం పుష్క లంగా నిండుతుంది.\" అన్నాడు.\nమంత్రి, రాజు చెప్పినట్టే దేశమంతటా దండోరా వేయించాడు.\nకొన్నాళ్ళు గడిచాక శాంతగుప్తుడు, మంత్రిని పిలిచి. \"కోశాగారం పరిస్థితి ఇప్పుడెలా వున్నది ? ప్రజలు, నా ఉత్త రువును పాటిస్తున్నారా ?\" అని అడిగాడు.\nఅందుకు మంత్రి. \"ప్రభూ, ఏమని మనవి చేసేది ! కోశాగారం పరిస్థితి మరిం తగా దిగజారిపోతున్నది,\" అన్నాడు.\nఈ జవాబుకు రాజు ఆశ్చర్యపోయి, \"దీనినిబట్టి చూస్తే, ప్రజలు నా ఆజ్ఞను శిరసావహించడం లేదని తెలుస్తున్నది. ఎందుకు జరుగుతున్నదో మనం తెలుసుకోవాలి. ఇవ్వాళే, మారువేషాల్లో దేశసంచారానికి బయలుదేరుదాం,\" అన్నాడు.\nఆ విధంగా రాజూ, మంత్రీ మారు వేషాల్లో, ఒక చిన్న పట్టణంలో తిరుగుతూ, ఒక బట్టలు నేసేవాడి ఇంట, మగ్గం చుట్టూ కూర్చుని కొందరు తీరికగా ఉబుసుపోని కబుర్లు చెప్పుకుంటూం డడం చూశారు.\nవాళ్ళిద్దరూ, అక్కడికి వెళ్ళి, “పనీ పాటూ మాని. ఇలా సోమరులుగా కాల క్షేపం చేసేవారిని, ఈ దేశంలో రాజుగారు కఠినంగా శిక్షిస్తారని విన్నాము. మరి. మీరా సంగతి ఏమీ పట్టించుకున్నట్టు లేదే !'' అన్నారు.\nఆ మాటలకు మగ్గం చుట్టూ వున్న వాళ్ళు పెద్దగా నవ్వి, \"మీరెవరో, ఈ దేశానికి కొత్తవాళ్ళలా వున్నారు!\" అని, రాజూ మంత్రులకు, అక్కడ గోడకు వేళ్ళాడుతున్న దండ కమండలాలనూ, కాషాయవస్త్రాలను చూపించి, \"రాజుగారి శాసనాన్ని ధిక్కరించామని ఎవరైనా మమ్మల్ని పట్టుకోచూస్తే, క్షణాల మీద సన్యాసుల్లాగా, సాధువుల్లాగా వేషాలు మార్చుగలం. ఈ దేశంలో సోమరులకు శిక్ష వున్నమాట నిజమే కాని, సాధుసన్యా సులకు అది వర్తించదు. అంతే కాక, ఎలాంటి నేరం చేసినా, ఆ వేషాల్లో కనపడ గలిగితే, రాజమర్యాదలు కూడా జరుగు తవి,'' అన్నారు.",
            "book_page_end": 42
        },
        {
            "title": "ఉత్తరరామాయణం — 5",
            "book_page_start": 43,
            "pdf_page_start": 43,
            "pdf_page_end": 50,
            "author": "చందమామ బృందం",
            "genre": "పురాణగాథ",
            "moral": "శక్తి మరియు పరాక్రమం ఉన్నప్పటికీ, అహంకారంతో దేవతాంశాలను ధిక్కరించినప్పుడు, మనిషి నిస్సహాయుడై పరాభవం చెందుతాడు.",
            "keywords": [
                "రావణుడు",
                "యమలోకం",
                "కాలదండం",
                "పుష్పక విమానం",
                "పాతాళం",
                "బలిచక్రవర్తి"
            ],
            "characters": [
                "రావణుడు",
                "యముడు",
                "మృత్యుదేవత",
                "బ్రహ్మ",
                "నారదుడు",
                "వరుణుడు",
                "బలి చక్రవర్తి"
            ],
            "locations": [
                "యమలోకం",
                "కైలాసం",
                "పాతాళ లోకం",
                "అశ్మనగరం"
            ],
            "content": "యముడితో యుద్ధానికి బయలుదేరిన రావణుడు యమలోకాన్ని చేరవచ్చి, అక్కడ నరకయాతనలనుభవిస్తున్న పాప కర్ములనూ, స్వర్గసుఖా లనుభవిస్తున్న పుణ్యకర్ములనూ చూశాడు.\nఘోరాకారులూ, క్రూరులూ, అతి భయంకరులూ అయిన యమకింకరులు. బలవంతంగా పాపులను పురుగుల చేత తినిపిస్తున్నారు. కుక్కల చేత భయం కరంగా కరిపిస్తున్నారు, వైతరణీనదిలో ఈదిస్తున్నారు. కాలిన ఇసుక దిబ్బల మీద వేసి బాధిస్తున్నారు. నరక యాతన లనుభవించేవారు శవాల లాగా ఉండి, బాధతోనూ, దప్పికతోనూ చెప్పలేనంతగా అలమటిస్తున్నారు. మరొక వంక పుణ్యం చేసుకున్నవారు పుణ్యఫలాన్ని సమస్త సుఖాల రూపంలో నూ పరమానందంతో అనుభవిస్తున్నారు.\nరావణుడు లక్షలాదిగా గల పాపులు అనుభవించే యాతనలను చూసి జాలి పడి, వారిని విడిపించ నారంభించాడు. అది చూసి యమదూతలకు కోపం వచ్చింది. వాళ్ళు రావణుడి పైకి వెళ్ళి, పరిఘలూ, శూలాలూ, ముసలా లూ, శక్తులూ, తోమరాలూ పుష్పకం మీదికి విసిరారు. కొందరుతేనెటీగల్లాగా పుష్పకం మీదికి ముసిరి, అందులోని ఆసనాలూ, వేదికలూ, మంటపాలూ విరిచి పారెయ్య సాగారు. అయితే అది అక్షయమై న విమానం కావటం చేత, వారెంత నాశనం చేసినా ఎప్పటిలాగే చెక్కు చెదరకుండా ఉన్నది.\nఈ లోపుగా నారదుడుతిన్నగా యముడి వద్దకు వెళ్ళాడు. యము డాయనను సగౌరవంగా అర్ఘ్యపాద్యాలతో సత్కరించి, క్షేమమడిగి, వచ్చిన పని తెలుఘకో గోరాడు.\n\"యమరాజా, దశగ్రీవు డనే అజేయు డైన రాక్షసుడు నిన్ను జయించి, వశపరుచుకోవటానికి నీపైకి యుద్ధానికి వస్తున్నాడు. నీ యమదండం ఏం కానున్నదో!\" అన్నాడు నారదుడు.\nఆయన అలా అంటుండగానే దూరాన వెలిగిపోతూ పుష్పకం కనబడింది.\nరావణుడు యమకింకరులతో కొంత సేపు యుద్ధం చేసి, చివరకు వారి పైన పాశుపతాస్త్రం ప్రయోగించాడు. అది కార్చిచ్చు లాగా ఆ ప్రాంతాన ఉండే చెట్లనూ, పొదలనూ బూడిద చేస్తూ, తన జ్వాలలను అన్ని వైపులకూ వ్యాపింప జేసింది. యమదూతలు ఆ జ్వాలలలో మిడతల్లాగా మాడిపోయారు. రావణుడూ, అతని మంత్రులూ దిక్కులు పిక్కటిల్లే టట్టు భయంకరమైన కేక పెట్టారు.\nఆ కేక విని యముడు, యుద్ధంలో రావణుడు జయించాడని గ్రహించి, తన సారథిని పిలిచి, తన రథాన్ని యుద్ధానికి ఆయత్తపరచమన్నాడు. క్షణంలో ఎర్రని గుర్రాలు పూన్చిన రథం వచ్చింది. మృత్యుదేవత పాశాన్నీ. ముద్గరాన్నీ ధరించి, రథంలో యముడిముందు నిలిచింది. యముడు రథంలో ఎక్కి కూర్చుంటే ఒక పక్కన కాలదండమూ, రెండో పక్క కాలపాశాలూ ఉన్నాయి. ఈ విధంగా యముడు యుద్ధానికి బయలు దేరేసరికి, మూడు లోకాలూ సంక్షోభం పొందాయి, దేవతలు కంపించారు.\nమనోవేగం గల రథాశ్వాలు యముడి రథాన్ని క్షణంలో రావణుడి ముందుకు తెచ్చాయి. మృత్యుదేవతతో సహా అతి భయానకంగా ఉన్న యమరథాన్ని చూస్తూనే రావణుడి మంత్రులు భయ విభ్రాంతులై, నాలుగు దిక్కులకూ పారి పోయారు. రావణుడు మాత్రం లేశమాత్ర మైనా భయపడక, అక్కడే స్థిరంగా నిల బడ్డాడు.\nఇద్దరికీ ఏడు రాత్రులపాటు మహా భయంకరమైన యుద్ధం జరిగింది. యముడు తాను ప్రయోగించిన అస్త్రాలతో రావణుణ్ణి మహా తీవ్రంగా గాయపరిచాడు. కాని రావణుడు ఓడిపోనూలేదు. రణ రంగం నుంచి పారిపోనూ లేదు. మీదు మిక్కిలి అతను తన బాణాలతో యము, మృత్యుదేవతనూ, సారథినీ కూడా ఎంతో నొప్పించాడు.\nఅది చూసి మృత్యువు యముడితో, “యమధర్మరాజా, ఈ రాక్షసుడితో నన్ను యుద్ధం చెయ్యనీ. వీణ్ణి క్షణంలో చంపే స్తాను. చంపటం నా హక్కు. నేను ఎందరో రాక్షసుల చాపు చూశాను. ప్రళయ కాలంలో లోకాలకు లోకాలే నాశనం కావటం చూశాను. ఇత డనగా ఎంత?\" అన్నది.\n\"నువు ఊరికే చూస్తూ ఉండు. వీణ్ణి నేనే చంపుతాను.\" అంటూ యముడు కాలదండాన్ని పట్టి ఎత్తాడు. అది మంటలు కక్కుతూ మహా భయంకరంగా కన బడింది. యముడు దాన్ని రావణుడి పైకి విసరబోతూ వుండగా బ్రహ్మ ప్రత్యక్షమై, \"యమధర్మరాజా, దాన్ని ప్రయోగించకు. దీనితో రావణుడు చచ్చినట్టయితే నేను వాడికిచ్చిన వరం అబద్ధమవుతుంది. వాడు చావనట్టయితే ఈ కాలదండాన్ని నేను సృష్టించిన ఉద్దేశం అబద్ధ మవుతుంది. మృత్యువుతో బాటు నేనీ దండాన్ని అమో ఘంగా ఉండేలాగు పూర్వం సృష్టించాను. అందుచేత, కాలదండాన్ని రావణుడి పైన ప్రయోగించావంటే ఒక విధంగా, కాకపోతే మరొక విధంగా నా మాట వ్యర్థమైపోతుంది.\" అన్నాడు.\nబ్రహ్మ మాట మన్నించి యముడు కాలదండాన్ని అవతల పెట్టేశాడు.\nరావణాసురుణ్ణి చంపటానికి తనకు అవ కాశం లేని పక్షంలో తాను యుద్ధరంగంలో ఏం చెయ్యాలో తెలియక, యముడు తన రథంతో సహా అంతర్థానమై బ్రహ్మతో స్వర్గానికి వెళ్ళిపోయాడు.\nరావణుడు తాను యముణ్ణి జయిం చానని ప్రకటన చేసి పుష్పకంలో యమ పురం వెళ్ళిపోయాడు. ఇదంతా కళ్ళారా చూసిన నారదుడు పరమానందం చెందాడు.\nయముణ్ణి జయించి, మారీచుడు మొద లైన మంత్రుల చేత ప్రశంస లందుకుని, రావణుడు పుష్పకంలో పాతాళ లోకానికి బయలుదేరి, వరుణుడి పరిపాలనలో ఉన్న సముద్రంలో ప్రవేశించి వాసుకి మొదలైన నాగు లుండే భోగవతీ నగరాన్ని స్వాధీనం చేసుకుని, నివాతకవచు లుండే మణిమతి అనే నగరానికి వెళ్ళాడు. రక రకాల ఆయుధాలు కలిగి, అజేయులైన నివాతకవచులు రావణుడితో యుద్ధానికి తలపడ్డారు.\nఒక్క సంవత్సరం పాటు యుద్ధం సాగినా జయాపజయాలు తేలలేదు. అప్పుడు బ్రహ్మ విమానం మీద అక్కడికి వచ్చి, ఉభయ పక్షాలకూ సంధిచేసి, అగ్ని సాక్షిగా వారి మధ్య స్నేహం నెలకొల్పి వెళ్ళిపోయాడు. రావణుడు నివాతకవచు లకు ఏడాదిపాటు అతిథిగా ఉండి, తద సొంత నగరంలో ఉన్నట్టే సుఖంగా కాలం పుచ్చి, నివాతకవచుల వద్ద తనకు తెలియని మాయలు తొంభైతొమ్మిది నేర్చు కుని, వరుణు డుండే నగరాన్ని వెతుకుతూ బయలుదేరాడు.\nదారిలో అతనికి కాలకేయు లుండే అశ్మనగరం తగిలింది. అక్కడ రావణు డికీ కాలకేయులకూ యుద్ధ మయింది. రావణుడు కాలకేయ వీరులను చాలా మందిని చంపాడు. అలా చచ్చినవారిలో విద్యుజ్జిహ్వు డనేవాడు, శూర్పణఖ భర్త కూడా ఉన్నాడు. వాడు బలగర్వితుడు. మెరపు లాగా తన నాలుకను చాచి రాక్ష సులను నాకేసేవాడు. రావణుడు వాణ్ణి కత్తితో నరికి చంపాడు. మొత్తం మీద నాలుగు వందలమంది కాలకేయ వీరులు రావణుడి చేతిలో చచ్చారు.\nఅక్కడి నుంచి బయలుదేరి రావణుడు వరుణుడి మందిరానికి వచ్చాడు. ఆ భవనం తెల్లని మబ్బు లాగానూ కైలాసం లాగానూ ఉంది. అక్కడ అనుక్షణమూ పాలధారలు స్రవించే సురభి అనే కామ ధేనువు రావణుడికి కనబడింది. దాని\nపాలతోనే పాల సముద్రం ఏర్పడింది. ఆ పాలసముద్రం నుంచి చంద్రుడు పుట్టాడు, అమృతం పుట్టింది. పాలసముద్రపు నురుగు తిని కొందరు మహర్షులు జీవిస్తారు. శివు డికి వాహనమైన నంది కామధేనువుకు పుట్టినదే.\nఅలాటి కామ ధేనువుకు రావణుడు భక్తితో ప్రదక్షిణం చేసి, వరుణ మంది రాన్ని సమీపించాడు. వరుణుడి యోధులు రావణుడితో యుద్ధం చేశారు. రావణుడు వారి నాయకులను సునాయాసంగా చంపి, యోధులతో, ‘“రావణుడు యుద్ధం చెయ్య వచ్చాడని వరుణు డి తో చెప్పండి.'' అన్నాడు.\nవరుణుడి కొడుకులూ, మనమలూ తమ పరివారాలతో సహా రథా లెక్కి రావణుడి పైకి వఛ్చి. ఒక్క తృటిలో రావణుడి చేతిలోనూ, అతని మంత్రుల చేతిలోనూ ఓడిపోయారు. తమ పరివారం నశించాక వరుణ పుత్రులు వీరోచితంగా పోరాడి, తాము కూడా దెబ్బ తిన్నారు. తరవాత రావణుడు వరుణుడికి కబురు చెయ్యగా, వరుణుడు ఇంట లేడనీ, ఆయన సంగీతం వినటానికి బ్రహ్మ లోకానికి వెళ్ళాడనీ తెలిసింది.\nరావణుడు తాను గెలిచినట్టు ప్రకటన చేసి, పుష్పకం మీద ఎక్కి తిరిగి అశ్మ నగరానికి వచ్చాడు. అక్కడ అతను మద గర్వితుడై విహరిస్తూండగా అతని కొక అద్భుతమైన భవనం కనబడింది. దానికి అలంకారాలుగా వైడూర్య తోరణాలూ, ముత్యాల జాలరులూ, బంగారు స్తంభాలూ, స్ఫటిక సోపానాలూ మొదలైనవి ఉన్నాయి.\nరావణుడు ప్రహస్తుడితో, ''ఇంత అంద మైన ఇల్లెవరిదో కనుక్కునిరా,\" అన్నాడు.\nప్రహస్తుడు మొదటి ప్రాకారం దాటి లోపలికి వెళితే ఎవరూ కనిపించలేదు. అతను అలాగే ఏడు ప్రాకారాలూ దాటి లోపలికి వెళ్లేసరికి లోపల ఒక జ్వాల కనిపించింది. దాని మధ్య ఒక దివ్య పురుషుడున్నాడు. ఆయన సూర్యుడి లాగా వెలిగిపోతూ తేరి చూడ రాకుండా ఉన్నాడు. ఆ మహాపురుషుడు ప్రహస్తుణ్ణి చూడగానే సంతోషంతో నవ్వాడు. ఆ నవ్వు విని ప్రహస్తుడి శరీరం పులకరించింది. అతను వెంటనే రావణుడి దగ్గిరికి తిరిగి వచ్చి. తాను చూసిన దంతా వివరంగా తెలిపాడు.\nసంగతి వింటూనే రావణుడు పుష్పకం నుంచి దిగి, ఆ భవనంలోకి ప్రవేశించ బోయేసరికి ద్వారాన్ని పూర్తిగా ఆక్రమించి ఒక భయంకరాకారుడు ఎదురుపడ్డాడు. ఆ ఆకారం నెత్తిన చంద్రుడున్నాడు, నోట భయంకరమైన జ్వాలలు వెలువడు తున్నాయి. కళ్లూ, పెదవులూ ఎర్రగానూ, ముఖం తెల్లగానూ ఉన్నాయి. జుట్టు పైకి లేచి ఉన్నది. దట్టమైన మీసాలూ, గడ్డమూ, పెద్ద పెద్ద కోరలున్నాయి. చేతిలో పెద్ద ముద్గర మున్నది. ఆ భయం కరాకారాన్ని చూడగానే రావణుడి శరీర మంతా జలదరించింది. ఆకారం రావణుణ్ణి చూసి, \"రాక్షసుడా భయ పడకు. నీ కోరిక ఏమిటో చెప్పు.\" అని అడిగింది.\n\"నాకు యుద్ధం కావాలి,'' అన్నాడు రావణుడు.\n‘“ఎవరితో యుద్ధం చేస్తావు ? నాతోనా? బలితోనా?\" అని ఆకారం అడిగింది.\n\"ఈ ఇల్లెవరిదో వారితో చేస్తాను? లేదా, నువ్వెవరితో చెయ్యమంటే వారితోనే చేస్తాను.\" అన్నాడు రావణుడు ఎంతో ఉత్సాహంగా.\n\"బలి లోపల ఉన్నాడు. కావలిస్తే ఆ మహామహుడితో నిరభ్యంతరంగా యుద్ధం చెయ్యి.\" అన్నది ఆకారం.\nరావణుడు లోపలికి వెళ్ళి, సూర్యుడి లాగా వెలిగిపోతున్న బలిని తేరి చూఢలేక పోయాడు. బలి రావణుణ్ణి తేలికగా ఎత్తి, తన తొడ మీద కూర్చోబెట్టుకుని \"ఏం పని మీద వచ్చావు. బాబూ? నీ కోరిక ఏమిటో తెలిపితే నేను తీర్చుతాను,” అన్నాడు.\n“మరేం లేదు, మహానుభావా! నిన్ను పూర్వం విష్ణువు మోసం చేసి నిర్బంధంలో ఉంచాడన్నారు. నిన్ను విడిపించే శక్తి నా కున్నది. అందుచేత ఆ పని చేసి పోదా మని వచ్చాను.\" అన్నాడు రావణుడు నెమ్మదిగా.\n\"అదా సంగతి? అయితే ఇప్పుడు నీ కొక్క చిన్న విషయం తెలియ చెప్పాలి. అదిగో అక్కడ పడి ఉన్న కుండలాన్ని ఒక్కసారి ఇక్కడికి కాస్త పట్టుకురా,\" అన్నాడు బలి.\nరావణుడు దగ్గిరికి వెళ్ళి చూస్తే ఆ కుండలం ఒక పెద్ద చక్రమంత ప్రమాణంలో ఉన్నది. రావణుడు సునా యాసంగా దాన్ని ఎత్తబోయి పరాభవం పొందాడు. అది కదలలేదు. రావణుడు తన రెండు చేతులతోనూ, బలమంతా ఉపయోగించి కూడా దాన్ని ఏమాత్రం కదల్చలేకపోయాడు.\nఅది చూసి బలి రావణుణ్ణి దగ్గిరికి పిలిచి, \"నువు కదల్చలేకపోయిన ఆ కుండలం మా పూర్వీకుడైన హిరణ్య కశిపుడు చెవికి పెట్టుకున్నటువంటిది. ఆయన ఎవరివల్లా చావు లేకుండా వరాలు పొంది చివరకు నరసింహ రూపం దాల్చిన విష్ణువు చేతిలోనే చచ్చిపోయాడు. ఆ విష్ణువునే నువ్వు ద్వారం వద్ద చూశావు. ఆయన ఎప్పుడూ అక్కడే ఉంటూ ఉంటాడు.\" అన్నాడు.\nఈ మాటలు విని రావణుడు క్రోధంతో ద్వారం వద్దకు వచ్చాడు. కాని అతని కక్కడ ఎవరూ కనిపించలేదు.",
            "book_page_end": 50
        },
        {
            "title": "కావాలనేచేశారు !",
            "book_page_start": 51,
            "pdf_page_start": 51,
            "pdf_page_end": 55,
            "author": "వసుంధర",
            "genre": "సామాజిక కథ",
            "moral": "ఎవరికైనా ఆతిథ్యం ఇచ్చేటప్పుడు మర్యాదగా ప్రవర్తించాలి. ఇతరులకు కష్టం కలిగించినప్పుడు, అదే కష్టం మనకు ఎదురైనప్పుడు కలిగే బాధను గుర్తించాలి.",
            "keywords": [
                "ఆతిథ్యం",
                "గుణపాఠం",
                "స్వార్థం",
                "ముత్యాలహారం",
                "బంగారప్ప",
                "గణపతి"
            ],
            "characters": [
                "బంగారప్ప",
                "కాసులమ్మ",
                "గణపతి",
                "సిద్ధప్ప",
                "నాగయ్య"
            ],
            "locations": [
                "సీతానగరం",
                "రామాపురం"
            ],
            "content": "సీతానగరంలో వుండే బంగారప్పకు పిల్లలు లేరు. ఎన్నో పూజలూ, వ్రతాలూ చేయగా, చేయగా — పెళ్ళయిన పదేళ్లకు, బంగారప్ప భార్య కాసులమ్మ గర్భం ధరించింది. బంగారప్ప, భార్య నెంతో అపురూపంగా చూసుకుంటూండేవాడు.\nఒక రోజున భార్య దిగులుగా వున్నట్టు కనిపించడంతో బంగారప్ప, ఆమెతో, \"నువ్వలా దిగులుగా వుండకూడదు. నీ మనసులో ఎలాంటి కోరిక వున్నాసరే చెప్పు! అది తీరేమార్గం చూస్తాను,” అన్నాడు.\n\"రామాపురంలో నాగయ్య దగ్గిర ముత్యాల హారం చేయించి, మెడలో వేసుకు తిరగాలని, నాకు కోరికగా వున్నది.\" అన్నది కాసులమ్మ.\nరామాపురంలో నాగయ్య పేరుమోసిన నగలవ్యాపారి. అతడి దుకాణంలో తయా రైన హారం మెడలో వేసుకుంటే, శుభ ప్రదమని కూడా చెప్పుకుంటారు.\nబంగారప్ప మరెప్పుడైనా అయి తే ఒప్పుకునేవాడు కాదేమో గాని, ఇప్పుడు తన శక్తిమేరకు భార్య కోర్కె తీర్చాలను కుని, \"సరే, నేను రామాపురం వెళ్లి, నీకోసం హారం చేయించి తెస్తాను.\" అన్నాడు.\n\"నువ్వు పక్కన లేకుంటే, నాకెంతో అధైర్యంగా వుంటుంది. వేరే ఎవరినైనా రామాపురం పంపు.\" అన్నది కాసులమ్మ.\nబంగారప్ప తన స్నేహితుడు రామయ్య కొడుకు గణపతిని. ఆ పని మీద పంపా లనుకున్నాడు.\nగణపతి ఇరవై ఏళ్ళ యువకుడు. వడ్రంగం పనిలో తండ్రికి సాయం చేస్తూంటాడు. వాడికి రామాపురం చూడా లన్న సరదా వున్నది. అయితే; రామా పురంలో వాడికి బంధువు లెవ్వరూ లేరు. వెళితే, ఏ పూటకూళ్ళ ఇంట్లోనో బస చేయాలి. అందుకూ దారి ఖర్చులకూ బోలెడు డబ్బు వృధా అని, తండ్రి వాడిని పంపలేదు.\nబంగారప్ప, గణపతిని పిలిచి, \"నువ్వు రామాపురం వెళ్ళి, నాగయ్య దుకాణంలో ముత్యాలహారం పురమాయించి, అదయ్యే దాకా అక్కడే వుండి-హారం తీసుకుని రావాలి. అక్కడ మా చుట్టం సిద్ధప్ప వున్నాడు. వాళ్ళింట్లోనే, నీ మకాం. ఈ ప్రయాణానికయ్యే ఖర్చులన్నీ నేను భరిస్తాను.'' అన్నాడు.\nగణపతి ఉత్సాహంగా వెంటనే ఒప్పు కున్నాడు. కొడుకు సరదా, ఈ విధంగా తీరుతున్నదని, వాడి తండ్రి కూడా సంతోషించాడు.\nరామాపురం వెళ్ళాలంటే, ముందుగా సీతానగరం నుంచి పొరుగునే వున్న గ్రామానికి ఒంటెద్దుబండిపై వెళ్ళాలి. అక్కణ్ణించి బాడుగకు గుర్రపు బళ్ళుం టాయి. గణపతి ఆ విధంగానే ప్రయాణం చేసి, రామాపురం చేరుకున్నాడు. అక్కడ సిద్ధప్ప ఇంటి గురించి వాకబు చేశాడు. వివరాలు తెలుసుకుని సిద్ధప్ప ఇల్లు చేరే లోగా, దారిలో వాడు ఒకచోట జారి పడ్డాడు. బట్టలకు బురద అంటుకున్నది. ఏమైతేనేం—గణపతి. సిద్ధప్ప ఇల్లు చేరుకుని వాళ్ళకు తను వచ్చిన పని చెప్పాడు.\nసిద్ధప్ప అభిమానంగా, \"మా బంగా రప్ప పంపాడంటే, నువ్వు మాకు ముఖ్య అతిథివి. ఆ చేతిలోని మూట ఇలా యివ్వు: నేను దాస్తాను. ముందు నువ్వు వెళ్ళి పెరట్లో నూతి దగ్గిర స్నానం చేసిరా.\" అన్నాడు.\nసిద్ధప్ప కొడుకు గణపతిని బావి దగ్గిరకు తీసుకు వెళ్ళి, బొక్కెన అందిం చాడు. ఈ లోగా సిద్ధప్ప అక్కడికి పెద్ద నీళ్ళ గుండిగ ఒకటి తీసుకువచ్చాడు. అతడు గణపతితో, \"నీళ్ళిందులోకి తోడుకుని స్నానం చెయ్యి. స్నానం అయ్యాక గుండిగ నిండా నీళ్ళుండేలా చూడు !'' అని చెప్పాడు.\nఇంటికి వచ్చిన అతిథికి ఇలాంటి పని చెప్పినందుకు ఆశ్చర్యపడినా. గణపతి అలాగే చేశాడు. ప్రయాణబడలికమూలాన వాడికి గుండిగను నీళ్ళతో నింపడం చాలా అలసట అనిపించింది.\nగణపతి స్నానం చేసేటప్పుడే, బురద అంటిన తన బట్టలు కూడా ఉతికి ఆర వేసుకున్నాడు. వాటి కారణంగా సిద్ధప్ప తనను, ఏ పనివాడో అనుకున్నాడేమోనని వాడికి అనుమానం కలిగింది.\nగణపతి బట్టలు మార్చుకున్నాక. సిద్ధప్ప వాడిని భోజనానికి రమ్మని పిలిచాడు. అక్కడ కూడా అందరూ గణపతికి చాలా ఆశ్చర్యం కలిగే లాగే ప్రవర్తించారు.\nసిద్ధప్ప ఇంట్లోని వాళ్ళందరూ పీటలు వేసుకుని కూర్చున్నారు. వాళ్ళ ముందు వెండి కంచాలున్నవి.. గణపతికి పీట వేయలేదు. అరిటాకులో భోజనం పెట్టారు. అది కూడా, అందరికీ సెగలుకక్కే వేడి అన్నం పెట్టి, వాడికి చద్దెన్నం పెట్టారు.\nభోజనం అయ్యేసరికి గణపతికి నిద్ర ముంచుకువచ్చింది. అందరూ మంచాలు వేసుకుని గణపతికి చాప ఇచ్చారు.\nగణపతి ఆ చాప మీదే ఒళ్ళెరక్కుండా నిద్రపోయాడు.\nమర్నాటి ఉదయం సిద్ధప్ప భార్య గణపతిని నిద్రలేపి, “నాయనా, మా పాలే రివ్వాళ రాలేదు. అలా పెరట్లోకి వచ్చి పాలు తీసి పెడతావా?\" అని అడిగింది.\nఆ సమయానికి ఇంట్లో వాళ్ళెవరూ నిద్ర లేవలేదు. గణపతి పెరట్లోకి వెళ్ళి గేదెపాలు పితికాడు. సిద్ధప్ప భార్య వాడి చేత, ఇంటికవసరం అయిన నీళ్ళన్నీ తోడించింది.\nగణపతి మారుమాట్లాడకుండా అన్ని పనులూ చేసి, తానిక నాగయ్య దుకా ణానికి వెళ్ళి వస్తానన్నాడు.\n\"అక్కడికి నేనూ వస్తా పద!\" అన్నాడు సిద్ధప్ప.\nబయలుదేరేటప్పుడు సిద్ధప్ప చేతిలో బరువైన సంచీ ఒకటున్నది. సిద్దప్ప ఆ సంచిని గణపతికి యిచ్చి. \"ఇందులో గుమ్మడికాయ లున్నవి. మనం వెళ్ళే దారిలో, నా స్నేహితు డొకడున్నాడు. వీటిని ఆ ఇంట్లో ఇవ్వాలి.\" అన్నాడు.\nఆ గుమ్మడికాయల సంచీ మోయలేక గణపతి చేతులు చచ్చుపడ్డాయి. గుమ్మడి కాయల్ని స్నేహితుడింట్లో ఇచ్చాక. సిద్ధప్ప గణపతిని. నాగయ్య దుకాణానికి తీసుకుని వెళ్ళాడు.\n\"నాగయ్యా! బంగారప్ప నాకెంతో కావలసినవాడు. ఎన్నో ఏళ్ళ తర్వాత. భార్య కడుపున ఓ కాయకాస్తున్నది. నువ్వు హారాన్ని శ్రద్ధగా చేయించాలి. ధర ఎక్కువ చెప్పకూడదు.\" అని సిద్ధప్ప. నాగయ్యను హెచ్చరించాడు.\nనాగయ్య సరేనని, హారం తయారీకి నాలుగు రోజుల గడువడిగాడు. ఆ నాలుగు రోజులూ సిద్ధప్ప ఇంట్లోవాళ్ళు గణపతి చేత వీలైనన్ని పనులు చేయించుకున్నారు. అయితే, వాళ్ళు వాణ్ణి పల్లెత్తుమాట అని అవమానించలేదు. పని చేయించుకున్నా రని తప్ప, వాళ్ళింట్లో దేనికీ వాడు అగౌరవ పడలేదు.\nహారం తయారయ్యాక గణపతి తిరుగు ప్రయాణం అయినప్పుడు, \"మళ్ళీ ఎప్పు డొచ్చినా. నువ్వు మా ఇంట్లోనే మకాం చేయాలి.'' అని సిద్ధయ్య ఇంట్లో వాళ్ళం దరూ ఎంతో అభిమానంగా ఏకకంఠంతో వాడికి చెప్పారు.\nగణపతి సీతానగరం చేరుకుని, బంగారప్పకు హారం అందజేశాడు. బంగారప్ప ఎంతో సంతోషించి, వాణ్ణి ప్రయాణ విశేషాలడిగాడు.\nగణపతి ముందు తటపటాయించినా, తర్వాత తనకు కలిగిన అనుభవాలన్నీ వరసగా ఒక్కొకటే బంగారప్పకు చెప్పి. \"వాళ్ళు మనుషులు మంచివాళ్ళే! కాని, అతిథులతో ఎలా ప్రవర్తించాలో తెలియ దనుకుంటాను,'' అన్నాడు.\nజరిగింది వింటూనే బంగారప్ప కోపంగా, “తెలియకేం కాదు, కావాలనే వాళ్ళలా చేశారు. నాలుగు రోజులు నీకు బాగా తిండి పెట్టారుగా — అంతకంతా నీ నుంచి పని రాబట్టాలని అలా చేశారు.\" అన్నాడు.\n\"అబ్బే, కొందరికి కొన్ని మర్యాదలు తెలియవు. నాకు వాళ్ళ మీద ఒక్కసారి కూడా కోపం రాలేదంటే - మనుషులెంతో మంచివాళ్ళనే కదా అర్థం. వాళ్ళు కావా లని అలా చేసి వుండరు. అలా చేయ డానికి కారణం అంటూ వుండాలి గదా!'' అన్నాడు గణపతి నమ్మకంగా.\nదానికి బంగారప్ప, \"కారణం లేకేం? అసలు సంగతి నీకు తెలియక. అలా అంటున్నావు. ఆర్నెల్లక్రితం వాళ్ళు ఒక మనిషిని ఇక్కడికి పంపారు. వాణ్ణి మేమెలా చూశామో వాళ్ళు నిన్నలాగే చూశారు. అంటే, కావాలనే చేశారని అర్థం కాదా?\" అన్నాడు.\nగణపతికి అసలు విషయం అర్థమైంది. బంగారప్ప మీది కోపం కొద్దీ, వాళ్ళు తనతో అలా ప్రవర్తించారన్న మాట! అయితే, ఇప్పటికీ బంగారప్ప తను చేసినదానికి పశ్చాత్తాపపడడం లేదు. అంతా, సిద్ధప్ప కావాలని చేశాడని మాత్రమే కోపంగా వున్నాడు.\nఈ పరిస్థితుల్లో, ఇక ఏనాడూ బంగా రప్ప పని మీద తను రామాపురం వెళ్ళ గూడదని గణపతి నిర్ణయించుకున్నాడు.",
            "book_page_end": 55
        },
        {
            "title": "నేతగాడి చాతుర్యం",
            "book_page_start": 56,
            "pdf_page_start": 56,
            "pdf_page_end": 57,
            "author": "చందమామ బృందం",
            "genre": "చాతుర్యం",
            "moral": "తెలివైన వారికి గొప్ప పదవులు అవసరం లేదు; వారి చాతుర్యం ఎప్పుడూ వారిని కాపాడుతుంది.",
            "keywords": [
                "నేతగాడు",
                "చాతుర్యం",
                "రాజు",
                "వలయం",
                "దూత",
                "రాజకీయం"
            ],
            "characters": [
                "రాజు",
                "మంత్రులు",
                "దూత",
                "నేతగాడు"
            ],
            "locations": [
                "రాజుగారి ఆస్థానం"
            ],
            "content": "ఒకనాడు ఒక రాజుగారు సింహాసనం మీద కూర్చుని ఉండగా పొరుగు దేశపు రాజు వద్ద నుంచి ఒక దూత వచ్చి, రాజు గారి సింహాసనం చుట్టూ సుద్దముక్కతో ఒక వలయం గీసి, మాటా పలుకూ లేకుండా నిలబడ్డాడు.\nరాజు తన మంత్రులను పిలిచి, \"వీడి ఉద్దేశం ఏమై ఉంటుంది?\" అని అడిగాడు.\nమంత్రులు ఏమీ చెప్పలేక తెల్ల మొహాలు వేశారు. రాజు మండి పడి, \"దీనికి అర్థం చెప్పగల చతురుణ్ణి వెతికి తీసుకురండి.” అని ఆజ్ఞాపించాడు.\nమంత్రులు బెదిరిన కాకుల్లాగా అన్ని వైపులకూ వెళ్ళి గాలించారు. వారిలో కొందరు ఒక ఇంటికి వచ్చారు. ఇంటి లోపల ఒక గదిలో ఉయ్యాల ఒకటి దానంతట అదే ఊగుతున్నది. డాబా మీద ధాన్యం ఆరబోసి ఉన్నది. దానిని తినటానికి పక్షులు వేచి ఉన్నాయి, కాని ఎగువన ఉన్న పంఖా ఆడుతూ ఉండటం చేత అవి ధాన్యాన్ని సమీపించ లేకుండా ఉన్నాయి.\nమంత్రులు మరొక గది ప్రవేశించి, అక్కడ మగ్గం నేస్తున్న నేతగాణ్ణి చూశారు.\n\"నీ ఇంట్లో ఈ విడ్డూరా లేమిటి? ఉయ్యాల దాని కదే ఊగుతున్నది. పఁఖా దాని కదే ఆడుతున్నది!\" అన్నారు వాళ్ళు.\n\"వాటిని నేనే ఆడిస్తున్నాను. మగ్గం నుంచి ఉయ్యాల కొక తాడూ, పంఖా కొక తాడూ కట్టి ఉన్నాయి.\" అన్నాడు నేతగాడు.\n\"అద్భుతం ! అద్భుతం! నీవే మాకు కావలిసిన చతురుడివి. మా కొక సమస్య వచ్చింది. దాన్ని విప్పగలవా?\" అని మంత్రు లడిగారు.\n\"ఏమిటా సమస్య?\" అని నేతగాడు అడిగాడు. మంత్రులు చెప్పారు.\nనేతగాడు కొంచెంసేపు ఆలోచించి, \"ఇది. నేను వస్తే తప్ప తేలే విషయం 'కాదు.'' అంటూ రెండు గోలికాయలు తీసుకుని వారి వెంట బయలుదేరి రాజు గారి వద్దకు వెళ్ళాడు.\nనేతగాడు రాజుగారికి దణ్ణం పెట్టి, ఫలయాన్ని గమనించి, దూతకేసి ఒక సారి చూసి, తాను తెచ్చిన గోలీలను వాడి ముందు పడేశాడు.\nవెంటనే దూత తన జేబు నుంచి గుప్పెడు జొన్నలు తీసి కింద పోశాడు.\nనేతగాడు చిరునవ్వు నవ్వుతూ, అవ తలికి వెళ్ళి ఒక కోడిని తీసుకు వచ్చి. జొన్నగింజల మీదికి వదిలాడు.\nఆ కోడి గింజలన్నిటినీ ఒక్కటి మిగల్చకుండా తిన్నది. అది చూసి దూత అతి వేగంగా నిష్క్రమించాడు.\n\"ఇదంతా ఏమిటో నాకు కొంచెం కూడా బోధపడలేదు.'' అన్నాడు రాజు.\n\"మరేమీ లేదు. మహారాజా. అవతలి రాజు మనని ముట్టడిస్తానని కబురు చేశాడు. మనం ఓటమి ఒప్పుకుంటామో, యుద్ధానికి సిద్ధమో తెలుసుకుందామని దూత వేచి ఉన్నాడు. \"మీరు గోలీలాడు కునే పిల్లవెధవలు,\" అని నేను సమా ధానం చెప్పాను. \"మాకు చాలా సేన ఉన్నది.\" అని చెప్పటానికి వాడు జొన్నలు వెదజల్లాడు. ఒక్కణ్ణి కూడా మిగల్చమని కోడి ద్వారా నేను మళ్ళి జవాబు చెప్పాను. ఆ సందేశం పట్టుకుని వాడు వెళ్లిపోయాడు.\" అన్నాడు నేతగాడు.\n\"భేష్ ! భేష్ ! నీవే నిజమైన తెలివి గల వాడివి! ఇక్కడ ఉండి పో. నిన్ను నా ప్రధానమంత్రిని చేస్తాను!\" అన్నాడు రాజు సంతోషంగా.\n\"ఇంకా నయం! నా కవతల బోలె డంత పని ఉన్నది.\" అంటూ నేతగాడు వెళ్ళిపోయాడు.",
            "book_page_end": 57
        },
        {
            "title": "పిసినారికి గుణపాఠం",
            "book_page_start": 58,
            "pdf_page_start": 58,
            "pdf_page_end": 58,
            "author": "ఎం. డి. సౌజన్య",
            "genre": "హాస్యం/నీతి కథ",
            "moral": "మోసం చేసి, ఇతరుల కష్టాలను అపహాస్యం చేసే ప్రయత్నం చేస్తే, అది తమకే గుణపాఠం నేర్పుతుంది.",
            "keywords": [
                "పిసినారి",
                "మోసం",
                "గుణపాఠం",
                "నటన",
                "ఆస్తి"
            ],
            "characters": [
                "పాపయ్య",
                "గోపయ్య",
                "మంగయ్య"
            ],
            "locations": [
                "ఊరు",
                "తీర్థప్రదేశాలు"
            ],
            "content": "బాగా ఆస్తిపాస్తులున్నా, పరమ పిసినారిగా పేరు మోసిన పాపయ్యకు, ఒకసారి చిల్లిగవ్వ ఖర్చు కాకుండా, తీర్థప్రదేశాలన్నీ తిరిగి రావాలన్న కోరిక కలిగింది. ఇందుకు ఒక పథకం ఆలోచించి, గుడ్డివాడుగా, కుంటివాడిగా నటిస్తూ; తనకు మూగతనం, చెవిటితనం కూడా వున్నట్టు రాసిన, ఒక రేకుబిళ్ళ మెళ్ళో వేసుకుని బయలుదేరాడు.\nఒకరోజున పాపయ్యను, ఒక తీర్థంలో బిచ్చమెత్తుతూండగా, అతడి ఊరివాళ్ళే ఆయిన గోపయ్యా, మంగయ్యా చూశారు.\nఅప్పుడు గోపయ్య, మంగయ్యతో, \"పాపం! ఈ పాపయ్యకు, మన ఊరు వరదల్లో మునిగిపోయిన సంగతి చెప్పినా తెలియదే. ఏం చేద్దామంటావు?” అన్నాడు.\nఆ మాటలు వింటూనే పాపయ్య అదిరిపడి, తను జనం మధ్య గుడ్డి, మూగగా నటిస్తున్న సంగతి మరిచి, \"ఏమిటి మన ఊరు వరదల్లో మునిగిపోయిందా? నిజంగానా ? అయితే, నా పెద్ద భవంతి, వెయ్యి పుట్ల ధాన్యం కూడా, వరద నీటిలో మునిగిపోయాయన్న మాట!\" అన్నాడు.\nఅంతవరకూ పాపయ్యను గుడ్డి, మూగ, కుంటి అనుకుంటున్న జనం, అతడి మాటలు విని, \" ఇంత మోసమా!\" అంటూ, పట్టుకుని చితకబాదారు.\nఇది చూసి గోపయ్య పెద్దగా నవ్వుకుంటూ దూరంగా వెళ్ళిపోయాడు. తనకు తగిన గుణపాఠం నేర్పేందుకే, అతడలా చేశాడని, పిసినారి పాపయ్యకు అర్థమైంది.",
            "book_page_end": 58
        },
        {
            "title": "తేనెపిట్ట",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "ధైర్యవంతులు అదృష్టాన్ని పొందుతారు, పిరికివారు తమ అసూయతో చెడుకు పాల్పడతారు.",
            "keywords": [
                "తేనెపిట్ట",
                "పిరికివాడు",
                "అసూయ",
                "గుణపాఠం",
                "సాహసం",
                "పశుసంపద"
            ],
            "characters": [
                "అన్నదమ్ములు (పెద్దవాడు, చిన్నవాడు)",
                "ముసలమ్మ",
                "తండ్రి"
            ],
            "locations": [
                "ఆఫ్రికా పర్వత ప్రాంతపు అరణ్యం",
                "అగాధం",
                "గ్రామం"
            ],
            "content": "ఆఫ్రికాలోని పర్వత ప్రాంతపు అరణ్యంలో ఇద్దరు అన్నదమ్ము లుండేవారు. వారిద్దరూ అరణ్యంలో వేటాడి తమ కుటుంబానికి కావలిసిన ఆహారం తెస్తూ ఉండేవారు.\nఒకనాడు ఆ అన్నదమ్ములు చెరొక తోలు సంచీ భుజాన వేసుకుని, చెరొక విల్లూ, బాణాలూ తీసుకుని తమ ఇంటి నుంచి వేటకు బయలుదేరారు. అరణ్యం లోకి వెళ్ళే దారి వెంట వారు కొంతసేపు నడిచి తరవాత దారి కూడా లేని కీకారణ్యంలోకి అడుగు పెట్టారు.\nకొంత దూరం వెళ్ళేసరికి ఒక చోట వరసగా మట్టికుండలుబోర్లించి ఉన్నాయి.\n\"ఏమిటిది ? ఈ నిర్జన ప్రదేశంలో వీటిని ఎవరు ఉంచి ఉంటారు?'' అన్నాడు తమ్ముడు.\n\"వాటి జోలికి పోకు. అందులో ఏం చేతబడి ఉందో! మన కెందుకొచ్చిన పీడ?\" అన్నాడు అన్న. అతను కాస్త పిరికివాడు. కాని తమ్ముడు ధైర్యం గల వాడు. \"వాటికింద ఏముందో చూసి తీరాలి.\" అన్నాడు వాడు.\nచిన్నవాడు ఒక్కొక్క కుండనే ఎత్తి సరిగా నిలబెట్టుతుంటే అన్న దూరంగా పారిపోయి, వాటికేసి భయపడు తూ చూడసాగాడు.\nతమ్ముడు ఎత్తి సరిగా నిలబెట్టే కుండల కింద ఏమీ లేదు. కాని వాడు ఆఖరు కుండను ఎత్తేసరికి, దాని కింది నుంచి ఒక పొట్టి ముసలమ్మ చెంగున ఇవతలికి దూకింది.\nఆమె, తనను విడిపించిన చిన్నవాడి కేసి చూడనన్నా చూడక, దూరాన నిల బడి ఉన్న పెద్దవాడితో, “ఎందు కలా బెదురుగొడ్డు లాగా నిలబడి వణికిపోతావు? నేను నిన్నేమీ చెయ్యను. నా వెంట వచ్చావంటే మంచి చిత్రం చూపిస్తాను.\" అన్నది.\nకాని పెద్దవాడు కొయ్యబొమ్మ లాగా నిలబడిన చోటి నుంచి ఒక్క అడుగు కూడా కదలనే లేదు.\n\"పిరికి వెధవా !\" అని ఆమె వాణ్ణి తిట్టి, చిన్నవాడి కేసి తిరిగి, వాణ్ణి తన వెంట రమ్మన్నది. అన్నిటికీ తెగించిన చిన్నవాడు ధైర్యంగా ఆమె వెంట బయలు దేరాడు.\nఇద్దరూ కొంత దూరం వెళ్ళాక, ముసలిది ఒక చెట్టువద్ద ఆగి, చిన్నవాడి చేతికొక గొడ్డలి ఇచ్చి. \"నాకీ చెట్టు కొట్టి పెట్టు,\" అన్నది.\nవాడు గొడ్డలితో చెట్టు మానును ఒక్క దెబ్బ కొట్టేసరికల్లా మాను నుంచి ఒక ఆవు బయటికి దూకింది. అలాగే వాడు కొట్టిన ప్రతి దెబ్బకూ ఒక ఆవో. మేకో, గొర్రో, ఎద్దో మాను నుంచి బయటికి వచ్చింది. త్వరలోనే వాడి చుట్టూ పెద్ద పశువుల మంద తయారయింది.\n\"ఇవన్నీ నీకే. వీటిని తోలుకుని నువు ఇంటికి వెళ్ళిపోవచ్చు. నే నిక్కడే ఉండి పోతాను,'' అన్నది ముసలమ్మ.\nతమ్ము డామెకు కృతజ్ఞత తెలుపుకుని, పశువుల నన్నిటినీ తోలుకుంటూ అన్న ఉన్న చోటికి వచ్చి. \"ముసలిది నా కేమిచ్చిందో చూడు. ఆమె పిలిచినప్పుడు వెళ్ళక పోతివి,'' అన్నాడు. తమ్ముడు పశువులను సంపాదించిన వైనమంతా విని అన్న ఏమీ అనలేదు.\nఇద్దరూ కలిసి గొడ్లతో సహా తమ గ్రామం కేసి బయలుదేరారు.\nఅసలే నడివేసవి. మంచి ఎండవ్రేళ అన్నదమ్ము లిద్దరినీ దాహం తెగబాధిస్తు న్నది. పశువులు కూడా పచ్చిగడ్డి కోసం తహతహలాడుతూ ఆకలితో అరుస్తున్నాయి.\nకొంత దూరం వెళ్ళేసరికి చిన్నవాడు. \"చూడు, నీళ్ళు!'' అని అరిచాడు. వారి దారికి పక్కగా ఒక అగాధం ఉన్నది. అందులో చెట్ల మధ్యగా ఒక వాగు గలగలా ప్రవహిస్తున్నది. కాని అక్కడికి దిగే దారి లేదు. అక్కడ కొండ నిటారుగా ఉన్నది.\n\"నన్ను తాటితో దింపుతావా? దప్పి తీర్చుకుని మళ్ళీ పైకి వస్తాను,'' అన్నాడు అన్న తమ్ముడితో.\nతమ్ముడు అలాగే చేశాడు. అన్న అగాధంలోకి వెళ్ళి, కడుపు నిండా చల్లని నీరు తాగి, లేచి వచ్చిన ప్రాణాలతో మళ్లీ పైకి వచ్చాడు.\n\"నన్ను కూడా దించు. నేను కూడా దాహం తీర్చుకుంటాను.'' అన్నాడు తమ్ముడు. అన్న తాడు పట్టుకుని తమ్ముణ్ణి అగాధంలోకి దిగనిచ్చాడు. పశువులన్ని టినీ చూస్తుంటే వాడికి దుర్బుద్ధి పుట్టింది.\nవాడు చేతిలో ఉన్న తాడు కొస అగాధం లోకి విసిరేసి, తమ్ముణ్ణి అగాధంలో దిక్కు లేని చావు చావటానికి వదిలేసి గొడ్లను తోలుకుని ఇంటికి వెళ్ళి తన తల్లిదండ్రు లతో, “ఒక ముసలిది నా కీ గొడ్ల నన్నిటినీ ఇచ్చింది,'' అన్నాడు.\n\"అలాగా? తమ్ముడేడీ?\" అని అడి గాడు తండ్రి.\n\"వాడింటి కింకా రాలేదా? వాడు నడవలేక ఇంటికి తిరిగి పోతానని మిట్ట మధ్యాన్నం వేళననగా బయలుదేరాడు. నేను మళ్ళీ వాణ్ణి చూడలేదు,'' అన్నాడు అన్న.\nఆ రోజల్లా చిన్నవాడు ఇంటికి తిరిగి రానేలేదు. కాని వేటాడటానికి ఎటుగా వెళ్ళాడో లెమ్మను కుని పెద్దవాళ్ళు అంతగా విచారించలేదు.\nమర్నాడు చీకటితో ఆడవాళ్ళు ఊరి బావిదగ్గిర నీళ్ళు తోడుకునేటప్పుడు తేనె పిట్ట కూత పినిపించింది. ఆ ప్రాంతాల వాళ్ళు తేనెపిట్ట కూత వినిపిస్తే దాని వెంబడి పోతారు. ఎందుకంటే తేనెపిట్టలు వెళ్ళి వెళ్ళి తేనెపట్టుల వద్దకు చేరుకుం టాయి. మగవాళ్ళు ఆ తేనెపట్టులను కొట్టి తేనె పిండి తెచ్చుకుంటారు.\nఅందుచేత, ఆ స్త్రీలు గబగబా తమ ఇళ్ళకు వెళ్ళి. మగవాళ్ళతో, ''త్వరగా పదండి, బావి దగ్గిర తేనెపిట్ట కూస్తున్నది!\" అన్నారు.\nఅన్నదమ్ముల తండ్రీ, మరి కొందరు గ్రామస్థులూ తేనెపిట్ట కూతను బట్టి బయలుదేరారు. అది వారిని చాలా దూరం తీసుకుపోయింది. సాధారణంగా తేనెపిట్ట కూత తేనెపట్టుకు కొద్దిపాటి దూరంలోనే వినిపిస్తుంది. ఈ పిట్ట మాత్రం ఎంత దూరం వెళ్ళినా ఆగటం లేదు. అందు చేత చాలామంది మగవాళ్ళు ఇళ్ళకు మళ్ళారు. అన్నదమ్ములతండ్రీ, మరి కొద్ది మందీ మటుకు ఇంకా కొంచెం దూరం వెళ్ళి చూడ నిశ్చయించారు.\nతేనెపిట్ట వెళ్ళి వెళ్ళి చప్పున అగాధం లోకి దిగిపోయింది. అందులో తేనెపట్టు ఉన్నప్పటికీ ప్రయోజనం లేదు. అందు చేత ఆ పిట్ట వెంట అక్కడిదాకా వచ్చిన వాళ్ళు నిరాశ చెందారు.\nఅన్నదమ్ముల తండ్రి అగాధంలోకి తొంగి చూశాడు. అతనికి పెట్టజాడ కని పించలేదు గాని మనిషి జాడ కనిపిం చింది. అస్పష్టంగా మనిషి కంఠం కూడా వినిపించింది. \"నా కొడుకు! వాడే ఆ అగాధంలో ఉన్నాడు!\" అని ఆ తండ్రి కేక పెట్టాడు.\nనలుగురూ కలిసి అగాధంలోకి తాడు జార్చి, చిన్నవాణ్ణి పైకి లాగారు.\nచిన్నవాడు చెప్పినదంతా విని తండ్రి వలవలా ఏడ్చాడు. \"పెద్దవాడు. ఇంత నీచానికి పాల్పడతాడని ఎన్నడూ అనుకో లేదు! నీ కింత ద్రోహం చేశాడా ? ఆ తేనెపిట్ట పుణ్యాన బతికావుగాని, లేక పోతే నీ గతి ఏమై ఉండేది?\" అన్నా డతను.\n\"ఆ పెద్దవాణ్ణి నిలువునా చీల్చాలి ! పాపిష్టి వెధవ !\" అన్నారు మిగిలినవాళ్లు.\nకాని పెద్దవాడి కెలా తెలిసిందో. తన తమ్ముడు అగాధంలో నుంచి పైకి వచ్చేసి నట్టు తెలిసింది. తన తండ్రి, తమ్ముడూ ఇల్లు చేరేలోపునే వాడు ఇల్లూ, గ్రామమూ విడిచి ఎటో పారిపోయాడు. వాడి జాడ మరి తెలియరాలేదు.",
            "book_page_end": 62
        }
    ],
    "statistics": {
        "total_stories": 14,
        "author_counts": {
            "చందమామ బృందం": 8,
            "దేవప్రియ": 1,
            "కలిదిండి జయ": 1,
            "మనోజ్ దాస్": 1,
            "జొన్నలగడ్డ రత్న": 1,
            "వసుంధర": 1,
            "ఎం. డి. సౌజన్య": 1
        },
        "genre_counts": {
            "వ్యాసం": 1,
            "పురాణగాథ": 2,
            "నీతి కథ": 4,
            "సాహస కథ": 1,
            "బేతాళ కథ": 1,
            "చరిత్ర/భక్తి": 1,
            "సామాజిక కథ": 1,
            "చాతుర్యం": 1,
            "హాస్యం/నీతి కథ": 1,
            "జానపద కథ": 1
        }
    }
}