{
    "book_id": "చందమామ_1986_08",
    "stories": [
        {
            "title": "ఇందుమతి",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణగాథలు",
            "moral": "మానవ స్వభావం ఉన్నవారు తమ కర్మఫలం అనుభవించక తప్పదు.",
            "keywords": [
                "ఇందుమతి",
                "తృణబిందుడు",
                "హరిణి",
                "శాపం",
                "అయోధ్య"
            ],
            "characters": [
                "ఇందుమతి",
                "తృణబిందుడు",
                "హరిణి",
                "ఇంద్రుడు",
                "ఆజుడు",
                "నారదుడు"
            ],
            "locations": [
                "అయోధ్య",
                "ఉద్యానవనం",
                "దేవలోకం"
            ],
            "content": "పూర్వం ఒకప్పుడు తృణబిందు డనే ఋషి చిరకాలం ఘోర తపస్సు చేశాడు. ముని తపస్సు\nఫలిస్తే, తన పదవికి ముప్పు వాటిల్లగలదన్న భయంతో ఇంద్రుడు, తృణబిందుడి తపస్సుకు భంగం\nకలిగించమని హరిణి అనే అప్సరసను పంపాడు.\n\nహరిణి తృణబిందుణ్ణి సమీపించి, తన ఆటపాటలతో ఇంద్రుడి ఆజ్ఞ నెరవేర్చడానికి\nప్రయత్నించింది. ఆమె ఉద్దేశాన్ని పసి గట్టిన తృణబిందుడు, ఆగ్రహం చెంది, \"తుచ్ఛమైన మానవ\nస్వభావంతో ప్రవర్తించిన సుపు, మనిషిగా పుట్టు!\" అని శపించాడు.\nఅపరాధం క్షమించి, శాపాన్ని ఉపసంహరించమని హరిణి, మునీశ్వరుణ్ణి వేడుకున్నది.\nతృణబిందుడు కొంత నేపటికి శాంతించి, \" పారిజాతహారం నీ మెడను స్పృశించిన వెంటనే\nనీకు శాపవిముక్తి కలుగుతుంది,\" అన్నాడు.\n\nముని శాప ప్రభావంతో, హరిణి భోజరాజు కడుపున ఇందుమతిగా జన్మించింది. స్వయం\nవరంలో అయోధ్యరాజయిన ఆజుణ్ణి వివాహమాడింది.\n\nఒకనాడామె ఉద్యానవనంలో విహరిస్తూండగా, మేఘాల మాటు నుంచి ఒక పుష్పహారం గాలిలో\nతేలుతూ కిందికి రావడం ఆమె కంట బడింది. ఆకాశంలో వెళుతూన్న నారదుడి వీణ నుంచి జారిన\nఆ సుర పుష్పమాల, ఆమె మెడలో పడింది.\nఇందుమతి ఆశ్చర్యంతో పారిజాతహారం కేసి చూసింది. మరుక్షణమే ఆమె స్పృహ తప్పి\nకిందపడి, మానవ దేహాన్ని త్యజించి, దేవలోకం చేరుకున్నది.",
            "book_page_end": 10
        },
        {
            "title": "కాడుకుబాధ్యత",
            "book_page_start": 11,
            "pdf_page_start": 11,
            "pdf_page_end": 15,
            "author": "మాచిరాజు కామేశ్వరరావు",
            "genre": "సాంఘికం",
            "moral": "బంధుత్వంతో సంబంధం లేకుండా, అవసరమైన వారికి సేవ చేయడం, వారికి ఉన్న బాధ్యతలను గుర్తించడం ముఖ్యమైనది.",
            "keywords": [
                "అనంతుడు",
                "అమల",
                "పార్వతమ్మ",
                "బాధ్యత",
                "లంచం"
            ],
            "characters": [
                "అనంతుడు",
                "అమల",
                "పార్వతమ్మ",
                "అమల తండ్రి",
                "అమల అన్నయ్య",
                "రామయ్య"
            ],
            "locations": [
                "గ్రామం",
                "అనంతుడి ఇల్లు",
                "అమల పుట్టిల్లు"
            ],
            "content": "పార్వతమ్మ అనే ముసలాయన, పదిల\nవైన పాత పాత మాటలు\nవెంట తిరిగి విష్ణుమూర్తికి బతిమాలారు.\nఅర్థరాత్రికే\nబాలుడుగా అనిపించాడు.\nఅందుకు\nఆమెను ఆదరించారు.\nవాది చదువు మీద\nవున్న ఆసక్తి గమనించిన పార్వతమ్మ,\nతాను విద్య చెప్పిస్తానని పంపించెను తమ్మునిలో\nకొంత పడింది. వారికి చదువు చెప్పిం\nచింది.\n\nఅనంతుడు ఇరవైఏళ్లవాడై చదువు\nపూర్తిచేసి ఉద్యోగం సంపాయించు\nకున్నాడు. ఆ తర్వాత ఒక మంచి ఇల్ల\nపట్లకు తీసుకుని, అందులో ప్రవేశించాడు.\nపార్వతమ్మ ఇక తన కష్టాలు తీరిపోయి\nనట్టు, చాలా ఆనందపడింది.\n\nఆ పరిస్థితుల్లో, తమ పిల్లనున్నామంతా\nకొందరు ఆకపట్టల తల్లిదండ్రులు అతడి\nఇంటికి రాసాగారు. అలా వచ్చిన సంబం\nధాల్లో, తనకూ, తనను పెంచి పెద్దచేసిన\n\nఅవ్వ పార్వతమ్మకూ నచ్చిన ఒక అమ్మ\nాయిని, అనంతుడు పెళ్ళి చేసుకున్నాడు.\nఆమె పేరు అమల.\n\nఅమలకు తాను కావాల్సిన వచ్చిన\nరోజునుంచి, భర్తతోపాటు ఒకనాటి విష్ణు\nగదికి పండి పర్వతాల చుక్కలుండి\n\nకంపరంగా వుండేది. ధర్మార్జనంలో వుండి\nఆమె పార్వతమ్మను విదిరించుకుంటా\nమాటి మాటి మాటలు అనేది. అయినా.\nఅనాగర్కాతికి ఎంతో కాలంగా అతలుండి\nపరిచయాల పార్వతమ్మ, అంతా బాధ\nపడేది కాదు.\n\nఆ పరిస్థితుల్లో, పండుగవుడికిలేక\n\nఅమల ఆరోగ్యానికి గురి అయింది.\n\nఅందుకే ఆమెను గురించి వింత\nపెట్టుకున్నది. ఆమె పడుతున్న వినక్\nవేర్కైం కోసం డబ్బు ఖర్చుచేయసాగారు.\n\nఅమలకు మాత్రమంటాను లేదు.\n\nఒకనాడామె భర్తతో \"పండగ ఇంకా\nవారం రోజులే వున్నది. మీరు నాకు పట్టు\nచీర కొనిపెట్టి చాలా కాలమైంది. పండ\nగకు ఒక పట్టుచీర కొనండి.\" అన్నది.\nఅనంతుడు కొంచెం సేపాలో చించి,\n\"పండగలకేం, దీని తర్వాత మరొక\nపండగ రాకపోదు. నువ్వూ చూస్తున్నావు\nగదా — అవ్వ వైద్యానికి చాలా ఖర్చు\nపెట్టవలసివస్తున్నది.\" అన్నాడు.\nఆ జవాబు వింటూనే, అమల ఎక్కడ\nలేని కోపం తెచ్చుకుని, \"ఒక బిచ్చకత్తె\nకోసం అంత డబ్బు ఖర్చుపెట్టడం, బుద్ధి\nమంతులు చేసే పనేనా ?\" అని అడిగింది.\nఅనంతుడు ఒక క్షణకాలం నివ్వెర\nపోయి, \"అవ్వను గురించి అంత చులక\nనగా, మరెన్నడూ మాట్లాడకు!'' అని\nబయిటికి వెళ్ళిపోయాడు.\nదానితో అమలకు, పార్వతమ్మపట్ల\nద్వేషం రెట్టింపయింది.\nఆ రాత్రి భోజనాలయాక ఆమె,\nభర్తతో, \"నేను పగలంతా ఎంత క్షోభపడి\nపోయానో, మీకు తెలియదు. మీరు బాగా\nఆలోచించి, నేను కావాలో లేక, ఆ\nబిచ్చగత్తే కావాలో తేల్చుకోండి !\"\nఅన్నది.\nఆ మాటలకు అనంతుడు ఆవేశపడి\nపోతూ, \"బిచ్చగత్తె అనవద్దని లోగడ\nచెప్పాను. నీది వట్టి కుళ్ళుబుద్ధి. భర్తగా\nనిన్ను సంతోష పెట్టపలసిన బాధ్యత నాకు\nతెలుసు. అయితే, అనాధనైన నన్ను\n\nపెంచి పెద్దచేసిన అవ్వపట్ల, నాకు బాధ్య\nతంటూ లేదా? ఇంతటితో నోరు\nమూసుకో,'' అన్నాడు.\nఅమల ఆనాటి తెల్లవారుజామున\nతను వెళ్ళిపోతున్నట్టు ఒక ఉత్తరం\nరాసి, నిద్రపోతున్న భర్త తలదిండు\nకింద పెట్టి, బాడుగబండిలో పుట్టింటికి\nవెళ్లి పోయింది.\nహఠాత్తుగా వచ్చిన అమలను చూసి\nఆమె తండ్రి, ''ఇలా ఒక్కదాని వే\nవచ్చావేం?'' అని అడిగాడు.\nఆమె జరిగినదంతా తండ్రికి చెప్పి,\n\"నాకన్నా ఆయనకు, ఆ ముసలి బిచ్చ\nగత్తే ఎక్కువట. ఆ ఇంట్లో ఒక క్షణం\nకూడా వుండలేక వచ్చేశాను,\" అన్నది.\nఆమె తండ్రి కొంచెం సేపు తలాడిస్తూ\nవూరుకుని, \"మంచి పని చేశావు. భార్య\nపట్ల తన బాధ్యత ఏమిటో గ్రహించిన\nనాడు అతనే వస్తాడు.'' అన్నాడు.\nతండ్రి మాటలు విని అమల చాలా\nసంతోషించింది. అయితే, ఆమె అన్న\nమాత్రంపలకరించనైనా పలకరించకుండా\nబయటికి వెళ్ళిపోవడం, ఆమెకు చాలా\nబాధకలిగించింది.\nతర్వాత కొంత సేపటికి ఆమె తండ్రి\nకచేరీకి వెళుతూ, \"జరిగిందేదో జరిగి\nపోయింది! నేను చీకటి పడకుండా\nవచ్చేస్తాను.\" అన్నాడు.\nఅయితే, ఆ రోజు బాగా చీకటి పడి\n\nడంతో, అమల ఆదుర్దాపడి, తండ్రితో\nపాటు కచేరీలో ఉద్యోగం చేసే ఎదురింటి\nరామయ్య దగ్గిరకు వెళ్ళి \"ఏం,\nబాబాయ్ ! మా నాన్న ఇంకా రాలేదేం?\"\nఅని అడిగింది.\n\"నీకు చెప్పడానికి మనస్కరించక\nవూరుకున్నాను. ఈ సాయంత్రం, మీ\nనాన్న లంచం పుచ్చుకుంటూ దొరికి\nపోయాడు. నిలవడం కష్టం - ఉద్యోగం\nపోయినట్టే !'' అని చెప్పాడు రామయ్య.\nఈ వార్త విని అమల నిలువెల్లా వణికి\nపోయింది. లంచం కారణంగా ఉద్యోగం\nపోవడం అంటే, దానితోపాటు పరువూ\nపోయినట్టే!\n\nఅమల ఇలా ఆలోచిస్తూ, ఇంటికి\nతిరిగి వచ్చేసరికి పెరట్లో ఏదో అలికిడైంది.\nఆమె అక్కడికి వెళ్ళేసరికి, తండ్రి నూతి\nపళ్ళెం మీద ఏదో కాయితం పెట్టి వెళ్ళి\nపోతున్నాడు. అమల గబగబా పోయి,\nఅతడి చేయి పట్టుకున్నది.\n\"ఇక ఎవరికీ, నా ముఖం చూపెట్ట\nలేను, తల్లీ! నా దారిన నన్ను పోనీ, \"\nఅన్నాడు అమల తండ్రి.\n\"అదేం మాట, నాన్నా ! లోపలికి రా,\"\nఅన్నది అమల వచ్చే దుఃఖాన్ని ఆపు\nకుంటూ.\n\"ఈ వయసులో ఉద్యోగం పోయిన\nనా బతుకు ఎలా గడుస్తుంది.\" అన్నా\nడామె తండ్రి బాధగా.\n\"దిగులుపడకు, నాన్నా ! నీ ఉద్యోగం\nపోయినా, అన్నయ్య ఉద్యోగం ఉన్నది.\nకొడుకుగా నిన్ను పోషించవలసిన బాధ్యత\nఅన్నయ్యకు లేదా?\" అన్నది అమల.\nఆ సమయంలో పెరటి తలుపు తెరిచి\nఅక్కడికి వచ్చిన, అమల అన్నయ్య\nఆమెతో \"ఆ బాధ్యత విషయం తర్వాత\nచెబుతాను, ముందు ఈ సంగతి చెప్పు,\nఅమలా! కాళ్ళూ, చేతులూ బావుండి.\nగౌరవనీయమైన ఉద్యోగం చేసుకుంటున్న\nనాన్న. లంచం తీసుకోవడం, నీకు\nఅసహ్యం కలిగించడం లేదా?” అన్నాడు.\n\n\"దైవసాక్షిగా, నాన్న మీద అలాంటి\nఅసహ్యభావం నాకు ఏమాత్రం లేదు,\"\nఅన్నది అమల.\nఆ జవాబుకు ఆమె అన్న నవ్వి,\n\"లంచం తీసుకోవడంలాంటి, అతి నీచ\nమైన పని చేసిన నాన్న అంటే, నీకు\nఅసహ్యం కలగడం లేదు. కాని, అంగ\nవైకల్యం వల్ల, మరో దారి లేక బిచ్చగత్తెగా\nమారిన పార్వతమ్మ అంటే, నీకు\nఅసహ్యం ! ఎటువంటి నేరం చేసిన\nవాడైనా, తండ్రి గనక పోషించవలసిన\nబాధ్యత కొడుకుగా నాకున్నదన్నావు.\"\nఅన్నాడు.\n''అవును, లేదామరి ? అని అడిగింది\nఅమల కోపంగా.\n\"ఆ బాధ్యత నాకున్నదన్న సంగతి,\nనువ్వు చెప్పనవసరం లేదు. అనాధ\nఅయిన తనను, ఎన్నో శ్రమలకోర్చి పెంచి\nపెద్ద చేసిన పార్వతమ్మను, ఆమె ముసలి\nతనంలో పోషించవలసిన బాధ్యత అనం\nతుడికి లేదా ? ఆ ఇంటి కోడలుగా,\nఆమెను గౌరవిస్తూ సేవలు చేయడం,\nనీకు ధర్మంకాదా?\" అని అడిగాడు\nఅమల అన్న.\nఅమల జవాబేమీ చెప్పలేక కళ్ళనీళ్ళు\nపెట్టుకుని, \"అన్నయ్యా, నువ్వు నా కళ్లు\nతెరిపించావు. పొద్దున్నే బయలుదేరి అత్త\nగారింటికి వెళతాను. నాన్నకు ఉద్యోగం\nపోతే పోయింది; ఏదైనా శిక్ష కూడా\nపడుతుందేమో అని, నాకు భయంగా\nవున్నది.\" అన్నది.\nఆ మాటలకు అమల తండ్రి చిన్నగా\nనవ్వి, \"నేను లంచమూ తీసుకోలేదు;\nఉద్యోగమూ పోలేదు. నీ మేలు కోరి—\nనీకు బుద్ధి గరపడానికి రామయ్యా.\nనేనూ, నీ అన్నయ్యా, ఈ చిన్న నాటకం\nఆడాం,\" అన్నాడు.\n“మీరాడిన, ఈ నాటకం, నాకీ జన్మకు\nసరిపడా బుద్ధినీ, మంచి చెడ్డలు ఆలో\nచించగల జ్ఞానాన్నీ ప్రసాదించింది !\"\nఅంటూ అమల సంతోషంగా ఇంట్లోకి\nవెళ్ళిపోయింది.",
            "book_page_end": 15
        },
        {
            "title": "శనిదేవత",
            "book_page_start": 16,
            "pdf_page_start": 16,
            "pdf_page_end": 18,
            "author": "కోలార్ కృష్ణ అయ్యర్",
            "genre": "నీతి కథ",
            "moral": "దొంగలించిన సొమ్ము మనకు దక్కకపోయినా, అదృష్టవశాత్తూ పెద్ద ప్రమాదాల నుండి తప్పించుకోవచ్చు.",
            "keywords": [
                "దొంగ",
                "శనిదేవత",
                "అదృష్టం",
                "బంగారయ్య",
                "శంకరయ్య"
            ],
            "characters": [
                "బంగారయ్య",
                "శంకరయ్య",
                "జమీందారు కాపలా నౌకర్లు",
                "దొంగ"
            ],
            "locations": [
                "శిళ్ళంగేరి",
                "అడవిదారి",
                "మంగిపూడి"
            ],
            "content": "బంగారయ్య అనే ఒక గృహస్థు పొరుగు\nగ్రామం శిళ్ళంగేరిలో వున్న బంధువుల\nఇంటికి వెళ్లి తిరిగి వస్తూ, మార్గమధ్యంలో\nవున్న, ఒక అడవిదారి వెంట నడుస్తు\nన్నాడు. ఆ సమయంలో అతడికి ఒక\nచోట, పొదలచాటుగా నక్కిపోతున్న ఒక\nమనిషి కనిపించాడు. వాడి చేతిలో ఒక\nమూట వున్నది.\nవాడి వాలకం గమనించిన బంగా\nరయ్యకు, వాడు దొంగ అయి వుంటాడన్న\nనమ్మకం కలిగింది. అతడు ఒక చెట్టు\nచాటుకు పోయి నిలబడ్డాడు. చేతిలో\nమూట వున్నవాడు, ఒక పెద్ద చెట్టువద్దకు\nపోయి, దాని తొర్రలో మూటను జార\nవిడిచి, అక్కణ్ణించి పరిగెత్తాడు.\nఇది చూసిన తరవాత, బంగారయ్యకు\nవాడు దొంగ అని ధృవపడిపోయింది.\nతొర్రలో వున్న, ఆ డబ్బు మూటను తన\nసొంతం చేసుకుందామనుకుంటూ, అతడు\nవేగంగా అటు కేసి నాలుగడుగులు\nవేశాడు. అంతలో అతడి ఊరివాడే\nఅయిన శంకరయ్య కాలిబాట మలుపు\nతిరిగి వస్తూ, బంగారయ్య కంటబడ్డాడు.\nబంగారయ్య కోపంగా అతడి కేసి\nచూస్తూ నిలబడ్డాడు. శంకరయ్య అతణ్ణి\nసమీపిస్తున్నంతలో, ఎక్కడినుంచో\nమరొకడు చెట్టు దగ్గిరకు వచ్చి, తొర్రలో\nవున్న మూట తీసుకుని, వెళ్ళిపోయాడు.\n\nఈ జరిగింది చూసిన బంగారయ్య\nపెద్దగా నిట్టూర్చి శంకరయ్యతో,\n\"చూశావా. శంకరయ్యా ! అసలు దొంగ,\nఆ డబ్బు మూటను చెట్టు తొర్రలో పెట్టి\nపోవడం, నేను చూశాను. ఎవరికంటా\nబడకుండా దాన్ని కాజేద్దామని బయలు\nదేరేంతలో శనిలా నువ్వు, నా కంట\nబడ్డావు!\" అన్నాడు.\n\nఆ మాటలకు శంకరయ్య దిగులుగా\nముఖం పెట్టి, \"దొంగ ఆ డబ్బు మూటను\nచెట్టు తొర్రలో పెట్టడం, దూరాన్నుంచి\nనేనూ చూశాను. దాన్ని సొంతం చేసు\nకుందామని కాలి బాట మలుపు తిరిగి\nవచ్చేంతలో నువ్వు, శనిదేవతలా నా కంట\nబడ్డావు. దొంగ సొమ్ము దొంగిలించి పారి\nపోయినవాణ్ణి, అదృష్టదేవత కరుణించి\nవుండాలి. మనం ఒకరిపాలిట ఒకరం,\nశనిదేవతలం!'' అన్నాడు.\nకాపలావాళ్ళను బంగారయ్యా,\nశంకరయ్యా ఎరుగుదురు.\nబంగారయ్య, వాళ్ళను, ఏమీ తెలియ\nనట్టు, \"ఎవడు వీడు? ఏం జరిగింది ?\"\nఅని అడిగాడు.\n“వీడు రాత్రి జమీందారుగారి ఇంట్లోని\nడబ్బూ, నగలూ దొంగిలించి పారిపోయి,\nఇక్కడ మాకు పట్టుబడ్డాడు. వీడు\nఎంత పొగరుమోతు వెధవంటే—దొంగ\nసొమ్ముతో పట్టుబడి కూడా, దొంగను\nనేను కాదంటున్నాడు.\" అని చెప్పారు\nకాపలా నౌకర్లు.\nశంకరయ్య ఏదో అనబోయేంతలో,\nదొంగగా పట్టుబడినవాడు లబోమంటూ,\n\"అయ్యా, నా మాట నమ్మండి! నేను\n\nదూరాన చెట్టు కొమ్మల్లో తే నెతుట్టె\nదులుపుతూ, ఎవడో ఒక మూటను చెట్టు\nతొర్రలో పెట్టి పరిగెత్తడం చూశాను. ఏదో\nఆశకొద్దీ, ఆ మూట నేను తీసుకుని మీకు\nదొరికిపోయాను. నేను దొంగను కాను,\"\nఅన్నాడు.\nఆ మాట వింటూనే కాపలా నౌకర్లలో\nఒకడు, \"ఇక నోరు ముయ్యరా, దొంగ\nముచ్చూ ! నువ్వు చెప్పేదాన్నిబట్టి, నీకు\nతోడుదొంగ మరొక డున్నాడని తెలుస్తు\nన్నది. వాడి ఆచూకీ మాకిచ్చి. పట్టుబడేలా\nచెయ్యకపోయావో—నీకు చీకటికొట్టు\nశిక్షతోపాటు, మండుటెండలో కాలేబండ\nవీపున ఎత్తిస్తాం.'' అన్నాడు.\nదొంగగా పట్టుపడినవాడు మరి మాట్లాడ\nలేదు. వాళ్ళు ముందుకు సాగిపోగానే\nబంగారయ్య, శంకరయ్యతో, \"నువ్వు, నా\nపాలిటి శనిదేవతవు కాదు, శంకరయ్య,\nఅదృష్టదేవతవు !'' అన్నాడు.\nదానికి శంకరయ్య చిరునవ్వు నవ్వి,\n\"మనం ఇప్పటికి కొన్ని క్షణాలముందు\nఒకళ్ళపాలిటి కొకళ్ళం, శనిదేవతలం\nకావడం వల్లనే, దొంగలుగా పట్టుబడక\nతప్పించుకున్నాం. ఏదో ఒక విచిత్ర\nధోరణిలో, శనిదేవతా మనుషులకు మేలు\nచేస్తుందన్న నమ్మకం, నాక్కలుగు\nతున్నది.'' అన్నాడు.\n\"నువ్వనేదాంట్లో వున్న నిజమెంతో,\nనాకు తెలియదు. అసలు దొంగ చెట్టు\nతొర్రలో మూట దాయడం, ముగ్గురం\nచూశామన్న మాట. తేనెకోసం చెట్టెక్కిన\nవాడికి, మనిద్దరం కనబడి వుంటే, వాడు\nమనల్ని శనిగాళ్ళ కింద జమకట్టి వుండే\nవాడు!'' అన్నాడు బంగారయ్య.\nఅందుకు శంకరయ్య, “దొంగి\nలించిన సొమ్ము దక్కించుకో లే క\nపోయినా — ఒక విధంగా అసలుదొంగ\nఅదృష్టవంతుడు. వాడికి చీకటికొట్టు శిక్ష\nతప్పింది,\" అన్నాడు.\nతర్వాత ఆ ఇద్దరూ ఏ అరమరికలు\nలేకుండా, ఉత్సాహంగా కబుర్లు చెప్పు\nకుంటూ తమ గ్రామం చేరారు.",
            "book_page_end": 18
        },
        {
            "title": "జ్వాలాద్వీపం",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ధారావాహిక",
            "moral": "క్రూరమైన శత్రువులను ఎదుర్కొనేందుకు ధైర్యం మరియు వ్యూహాత్మక చర్యలు అవసరం.",
            "keywords": [
                "జ్వాలాద్వీపం",
                "ఉగ్రాక్షుడు",
                "చిత్రసేనుడు",
                "రాక్షసులు",
                "భయంకర పక్షులు"
            ],
            "characters": [
                "చిత్రసేనుడు",
                "ఉగ్రాక్షుడు",
                "ఉగ్రాక్షుడి సేవకులు",
                "జ్వాలాద్వీప వాసులు"
            ],
            "locations": [
                "ఉగ్రాక్షుడి కోట",
                "అడవి",
                "కుంభికుప్ప ప్రాంతం",
                "జ్వాలాద్వీపం"
            ],
            "content": "[పౌరులు చిత్రసేనుడితో ఉగ్రాక్షుడు తమ పశువులనూ, మనుషులనూ ఎత్తుకుపోతున్నట్టు\nచెప్పారు. చిత్రసేనుడు, ఉగ్రాక్షుడి కోటకు వెళ్ళాడు. రాజ్యంలో పశువులనూ, మనుషులనూ\nఎత్తుకుపోతున్నది జ్వాలాద్వీపం నుంచి వస్తున్న భయంకర మానవులని ఉగ్రాక్షుడు\nఅన్నాడు. వాళ్ళను చూపుతానని అతడు చిత్రసేనుడికి మాట ఇచ్చాడు. తరవాత —]\nఉగ్రాక్షుడు చిత్రసేనుణ్ణి, అతడి వెంట\nవచ్చిన పరివారాన్నీ. భటులనూ వెంట\nపెట్టుకుని వారికి తన కోటలోని వెలలేని\nరత్నరాసులనూ, వెండి బంగారాలనూ\nచూపించాడు. ప్రపంచం పుట్టినప్పటి\nనుంచీ, ఆనాటివరకూ రాక్షసులు వాడిన\nవివిధ రకాల ఆయుధాలూ, విచిత్రమైన\nశిరస్త్రాణాలూ చూసి, చిత్రసేనుడు చాలా\nఅబ్బురపడ్డాడు. కాని, అతణ్ణి అన్నిటి\nకన్న ఆశ్చర్యపరిచింది రాక్షసుడి కోటలో\nవున్న ధనరాసులు. “ఉగ్రాక్షా! రాక్షసు\nలైన మీకు, ఈ ధన కనకాలతో ఏం పని?\"\nఅని అడిగాడు చిత్ర సేనుడు.\nఈ ప్రశ్న వింటూనే ఉగ్రాక్షుడు\nపెద్దగా నవ్వి, \"ఏనాటికైనా, మా రాక్షస\nజాతి నాగరికులై మీలాగా వర్తక వ్యాపా\nరాలూ, వ్యవసాయప్పనులూ చేయదలిస్తే,\nవీటిని ఉపయో గించుకుంటారు.\n\nఅదొక్కటే కాక, మరో పద్దెనిమిదేళ్ళకు\nసంభవించనున్న ఒకానొక ముఖ్య\nసంఘటనను మనసులో వుంచుకుని\nకూడా, ఈ ధన కనకాలను కోటలో\nభద్రపరిచాను.\" అన్నాడు.\nపద్ధెనిమిదేళ్ళ తరవాతి ముఖ్య\nసంఘటన అంటూ ఉగ్రాక్షుడు మాట్టాడ\nగానే, చిత్రసేనుడికి ఇందులో ఏదో\nమోసం వున్నదన్న అనుమానం కలిగింది.\nఅయినా, తన అనుమానాన్ని రాక్షసుడు\nపసికట్టేలా ప్రవర్తించటం మంచిది కాదు.\nతను పద్దెనిమిదేళ్ళ తర్వాతో ఎప్పుడో,\nనిజంగా తన కొడుకును అతడి పరం\nచేస్తానని, వాడు నమ్మితే నమ్మనీ\nఅనుకున్నాడతడు.\n\nచిత్రసేనుడు రాక్షసుడి కోటలోని\nఅద్భుతాలన్నీ చూసేలోపల సూర్యాస్త\nమయమయింది. ఉగ్రాక్షుడు, తన\nఅతిథికీ, అతడి అనుచరులకూ గొప్ప\nవిందు చేశాడు. విందు మధ్యలో ఉగ్రాక్షుడి\nసేవకుడొకడు, యజమాని దగ్గిరకు వచ్చి,\n\" ప్రభో! జ్వాలాద్వీపవాసులు ఎక్కి\nవచ్చే భయంకర పక్షి ఒకటి కుంభికుప్ప\nప్రాంతంలో కనిపించింది. అక్కడ\nకాపలావాళ్ళు మంటలు వేసి, ఆ సంగతి\nతెలియపరిచారు.\" అన్నాడు.\nసేవకుడి మా ట లు వింటూ నే\nఉగ్రాక్షుడు ఆదిరిపడి, \"చిత్ర సేనా !\nమనం త్వరగా బయలుదేరటం మంచిది.\nనీ రాజ్యంలో ప్రజలను ఎత్తుకుపోయే.\n\nమహా క్రూరుల్ని నీకు చూపెడతాను.\"\nఅన్నాడు.\nఅందరూ క్షణాలమీద భోజనాలు చేసి\nఉగ్రాక్షుడి వెంట బయలుదేరారు.\nఉగ్రాక్షుడు, తన వెంట చిత్రసేనుణ్ణి,\nకొద్దిమంది ఆయుధధారులైన తన\nసేవకుల్నీ తీసుకుని తతిమ్మావారిని, తన\nఅనుచరుల వెంట మరో దిక్కుగా\nపంపాడు.\n\nఉగ్రాక్షుడూ, చిత్రసేనుడూ కోట\nవదిలి తూర్పు దిక్కుగా కొంతదూరం\nఅడవిలో నడిచేసరికి, హఠాత్తుగా కోట\nవైపు నుంచి పెద్ద రెక్కల చప్పుడూ,\nకీచుమనే వికృత ధ్వనులూ వినిపించాయి.\nఅందరూ చెట్లమధ్య ఆగి కోటకేసి\nచూశారు. కోటమీద వలయాకారంగా\nరెక్కలు చాచిన కొన్ని వింత ఆకారాలు\nఎగురుతున్నవి. కోట రక్షకులైన రాక్షసులు\nపొడుగాటి దివిటీలు గాలిలోకి ఎత్తి.\nకేకలుపెడుతూ అవి కిందికి దిగకుండా\nభయపెడుతున్నారు.\n“ఉగ్రాక్షా ! ఈ వికృతాకారాలు భయో\nత్పాతం కలిగించేలా వున్నవే! అవి నీ\nకోటమీద దిగి, దాన్ని ఆక్రమించుకోవాలని\nప్రయత్నిస్తున్నవా?\" అన్నాడు చిత్ర\nసేనుడు.\n\"జ్వాలాద్వీప వాసులు. అలాంటి\nప్రయత్నం లోగడ ఒకటి రెండుసార్లు\nచేశారు. కాని, నా సేవకులు పెద్ద పెద్ద\nకాగడాలూ, ఈటెలూ ఉపయోగించి,\n\nఆ భయంకర పక్షులపై స్వారీ చేస్తున్న\nఒకణ్ణి కింద పడగొట్టారు. వాణ్ణి గానుగకు\nకట్టి నాలుగైదు చుట్లు తిప్పేసరికి. తను\nఎక్కడినుంచి వచ్చిందీ చెప్పాడు. కాని,\nతతిమ్మా వివరాలు తెలుసుకునే లోపలే\nవాడు చావటం జరిగింది. ఇప్పుడు. వాడి\nఅనుచరులు నామీద పగ తీర్చుకునేందుకు\nప్రయత్నిస్తున్నారు. అంతే. వాళ్ళు సాహ\nసించి కోటలో దిగరని నా నమ్మకం,\"\nఅన్నాడు ఉగ్రాక్షుడు.\nఉగ్రాక్షుడు మాటలు ముగించీ\nముగించకముందే, ఆ చుట్టుపట్ల గల\nచెట్టు చేమలు గాలికి వూగిపోయినై. ఆ\nవెంటనే గుండెలవిసేలాంటి భీకర ధ్వను\n\nలతో రెండు పక్షులు, అల్లంత ఎడంలో\nకిందికి దిగినై. వాటి వీపులమీదినుంచి,\nపులి చర్మాలు ధరించిన నలుగురు\nమనుషులు దిగారు.\nవెంటనే ఉగ్రాక్షుడు, చిత్రసేనుణ్ణి\nతన అనుచరులనూ వొత్తుగా వున్న చెట్ల\nమాటుకు తీసుకుపోయాడు. వింత పక్షుల\nనుంచి దిగిన మనుషులు నేలబారున\nపడుకుని చుట్టూ చెట్లలోకి కొద్దిసేపు\nజాగ్రత్తగా పరీక్షించి చూసి, తరవాత\nలేచి ఏమో సంప్రతించుకుని, ముందుకు\nనడిచారు. వారి వెనకగా రెక్కలల్లాడిస్తూ\nపక్షులు బయలుదేరినై.\nనిజానికి రెక్కలున్నా వాటిని పక్షు\nలనేందుకు వీల్లేదు. వాటి ముక్కులు\nదాదాపు మూడడుగుల పొడవున్న వి.\nముక్కులు తెరిచినప్పుడల్లా. వాటి\nనోళ్ళలో పులికోరల్లాంటి పళ్ళున్నవి.\nశరీరం మీద ఎక్కడా ఈకలు లేవు.\nజంతువులకున్నట్టు వాటికి చిన్న తోక\nఒకటి వున్నది. అవి పక్షులలాగే రెండు\nకాళ్ళ మీద కొంచెం ముందుకు వంగి\nనడుస్తున్నవి. వాటి ఎత్తు ఏడెనిమిది\nఅడుగు లుంటుంది.\n\"నిజమైన ప్రమాదం ఆ పులిచర్మం\nగాళ్ళ నుంచి కాదు. ఈ వింత పక్షుల\nనుంచి. అవి వాళ్ళకు వాహనాలుగానూ,\n\nరక్షకులుగానూ పని చేస్తవి. ఎవరైనా ఆ\nక్రూరుల్ని ఎదుర్కొంటే, ముందుగా వచ్చి\nమీద పడేవి ఈ పక్షులు. రకరకాల\nఈలలతో వాటిని తమ శత్రువుల మీదికి\nఆ పులిరాయుళ్ళు ఉసికొల్పుతారు. నా\nసేవకుల్లో కొందర్ని ఈ పక్షులు తమ\nముక్కుల్తో, కాలి గోళ్లతో చీల్చి ముక్కలు\nముక్కలుగా చేసి నై\" అన్నాడు\nఉగ్రాక్షుడు.\nఉగ్రాక్షుడు ఇలా మాట్లాడుతున్నంతలో.\nవింతపక్షుల మీద నుంచి దిగినవాళ్ళు\nమెల్లగా ఈలలు వేస్తూ, చెట్లలోకి నడవ\nసాగారు. పక్షులు రెండూ ఒకసారి\nముక్కులు పైకెత్తి రెక్కలాడించి వాళ్ళ\nవెనకగా కదిలినై.\n\"అదుగో, ఆ కొండ పాదంలో వున్న\nగూడెంకేసే వీళ్ళ ప్రయాణం. మరి\nకొందరు నీ పౌరులు మాయమవబోతు\nన్నారు.'' అన్నాడు ఉగ్రాక్షుడు.\n''అయితే, మనం చూస్తూ వూరుకోవల\nసిందేనా?\" అన్నాడు చిత్రసేనుడు.\n\"ఆఁ. అంతకన్న చేసేదేముంది?\nవాళ్ళ వెంట ఆ భయంకర పక్షులుండగా,\nమనం చెయ్యగలిగిందేమీ లేదు. ఆ ద్వీప\nవాసులు ఒంటరిగా దొరికితే, నా బొటన\nవేలుతో నొక్కి చూర్ణం చూర్ణం చేయ\nగలను,'' అన్నాడు ఉగ్రాక్షుడు కోపంగా.\n\nఇంతలో ఉగ్రాక్షుడూ, చిత్రసేనుడూ\nనిలబడి వున్న చెట్టు మీది నుంచి చెవులు\nగింగుర్లెత్తేలా గుడ్లగూబ ఒకటి అరిచింది.\nఆ అరుపు వింటూనే. పులిరాయుళ్ళు\nచప్పున వెనుదిరిగారు. వాళ్ళ చేతుల్లోని\nబరిసెలు చీకట్లో తళతళ మెరిసినై.\nభయంకర పక్షులు కూడా పెద్దగా ముకులు\nతెరిచి, వికృతంగా కూతపెట్టినై.\n\"ఇక్కడెవరో వున్నట్టు వాళ్ళు ఫసి\nగట్టారు!\" అన్నాడు ఉగ్రాక్షుడు. ఆ\nవెంటనే తన సేవకుల్ని దగ్గిరకు పిలిచి,\nరహస్యంగా ఏమో చెప్పాడు. వాళ్ళు\nరెండు ముఠాలుగా చీలి వెళ్ళిపోయారు.\nమరుక్షణం భయంకర పక్షులు ముక్కులు\n\nసాచి, ఉగ్రాక్షుడూ, చిత్రసేనుడూ వున్న\nచోటుకు పరిగెత్తి రాసాగినై వాటి వెనకగా\nపులి చర్మం ధరించినవాళ్ళు బరిసెలు\nఊపుతూ ముందుకు దూకుతున్నారు.\nచిత్రసేనుడు కత్తి దూశాడు. ఉగ్రా\nక్షుడు దిక్కులు పిక్కటిల్లేలా రంకెవేసి\nతన చేత గల రాతిగద ఝళిపిస్తూ,\nకుప్పించి ముందుకు దూకాడు. అతడు\nరాతిగదతో తల మీద బలంగా కొట్టేసరికి,\nఒక భయంకర పక్షి పక్కకు పడి\nపోయింది. కాని, రెండోది అతడి కుడి\nభుజాన్ని కాళ్ళతో గట్టిగా తన్నుతూ,\nముక్కుతో బలంగా తల మీద పొడిచింది.\nఅదే క్షణాన ఉగ్రాక్షుడి సేవకులైన రాక్ష\n\nసులు, గుండె లదిరేలా అరుస్తూ, వెనక\nనుంచి రెండు ముఠాలుగా వచ్చి, పులి\nచర్మాలు ధరించిన వాళ్ళ మీద పడ్డారు.\nఇదే అదనుగా చిత్రసేనుడు కూడా\nముందుకు లంఘించి, తన కత్తితో ఒక\nశత్రువును అడ్డంగా నరికాడు.\nఆ తరవాత క్రూరాతిక్రూరమైన పోరు\nప్రారంభమైంది. ఉగ్రాక్షుడు తనకు\nతగిలిన గాయాలను సరకు చేయక, భీక\nరంగా రంకెలు వేస్తూ, తన చేత గల\nరాతిగదతో భయంకర పక్షులను మోద\nసాగాడు. అవి అతడి దెబ్బలను తప్పు\nకుంటూ, పక్కకు ఎగిరి అంతలోనే వచ్చి\nఅతడి మీదకలబడసాగినై. వాటి ముక్కు\nపోట్లకూ, కాలి గోళ్ళ దెబ్బలకూ, ఒక్క\nఉగ్రాక్షుడే కాక, అతడి సేవకులు కూడా\nగురి అయారు.\nచిత్రసేనుడు తన కత్తి దెబ్బకు ఒక\nశత్రువు కింద పడగానే, తతిమ్మావాళ్ళ\nమీదికి ఉరికాడు. వాళ్ళు తమ బరిసెలతో\nఅతడి కత్తి నుంచి రక్షణ చేసుకుంటూ,\nవిచిత్రమైన ఈలలు వేస్తూ వెనక్కు తగ్గ\nసాగారు. వాళ్ళను చుట్టుముట్టాలన్న\nప్రయత్నం, పక్షులు అడ్డు రావటంతో,\nచిత్రసేనుడికీ, ఉగ్రాక్షుడి అనుచరులకూ\nసాధ్యం కాలేదు. అవి తమ రెక్కలతో,\nముక్కులతో, కాళ్ళతో వారిని చితక\n\nబాదుతూ, తమ యజమానులతోపాటు\nవెనక్కు వెళ్ళసాగినై.\nఇది చూసిన ఉగ్రాక్షుడు భయం\nకరంగా ఘూర్ణిల్లుతూ రాతి గదను రెండు\nచేతులతో రివ్వురివ్వుమని తిప్పుతూ\nముందుకురికాడు.\nఆసరికి చావ గా\nమిగిలిన శత్రువులు ముగ్గురూ, పక్షుల\nరెక్కల మీదికి ఎగబాకారు. వాళ్ళు కీచు\nమంటూ పెద్దగా ఈల వేయగానే పక్షులు\nగాలిలోకి లేచినై. ఉగ్రాక్షుడు రాతి గదను\nగాలిలో గిర్రున తిప్పి, వాటికేసి విసిరాడు.\nఆ ఊపుకు అతడు వెల్లకిలా పడిపోయాడు.\nబాణంలా మీదికి వస్తున్న గదను ఒక\nభయంకర పక్షి ముక్కుతో గట్టిగా\nపొడిచింది. ఆ వెంటనే రాతి గద దభి\nమంటూ కింద పడిపోయింది.\nగాయాలవల్ల రక్తం వరదలై పారుతూ\nకిందపడివున్న ఉగ్రాక్షుణ్ణి, చిత్రసేనుడు\nసమీపించి, \"ఉగ్రాక్షా! ప్రాణాపాయ\nకరమైన దెబ్బలు తగలలేదుగదా?\"\nఅని అడిగాడు.\n\" ప్రాణాపాయ మా ! \" అంటూ\nఉగ్రాక్షుడు బాధతో మూలిగి, \"ప్రాణా\nపాయం ఏమీ లేదు. బహుశా, పదిరోజుల\nపాటు మంచం పట్టవలసివస్తుంది. నా\nసేవకులెంతమంది చచ్చారు?'' అని\nఅడిగాడు.\n\"ఇద్దరిని భయంకర పక్షులు ముక్కు\nలతో చీల్చివేసినై. నలుగురు గాయాల\nబాధతో మూలుగుతున్నారు.\" అంటూ\nసమీపానికి వస్తున్న రాక్షసులకేసి తిరిగి,\n\"శత్రువుల్లో ఒక్కడే గదా, చచ్చింది?\"\nఅని అడిగాడు చిత్రసేనుడు.\n''అవును, రాజా!'' అన్నారు వాళ్ళు.\n“ఛీ, పిరికిపందల్లారా! ఇంతమంది\nరాక్షసవీరులం వుండగా, ఎక్కడినుంచో\nవచ్చిన మానవమాత్రులు మనల్ని చావ\nచితకకొట్టటమా ? ఛీ!\" అంటూ\nఉగ్రాక్షుడు లేవబోయాడు. అంతలో,\nఅతడి సేవకులు దగ్గిరకు వచ్చి, అతణ్ణి\nనడుమూ, భుజాలూ పట్టుకుని లేవనెత్తి,\nనిలబెట్టారు. \n—(ఇంకావుంది)",
            "book_page_end": 26
        },
        {
            "title": "కృపాకరుడి కథ",
            "book_page_start": 27,
            "pdf_page_start": 27,
            "pdf_page_end": 32,
            "author": "వసుంధర",
            "genre": "బేతాళ కథలు",
            "moral": "నిజమైన నీతి, నిజాయితీ, మరియు ధర్మం తాత్కాలికమైన ఆవేశంతో చేసిన పంతాలు లేదా ప్రతిజ్ఞల కంటే గొప్పవి. ఇతరుల భవిష్యత్తుకు భంగం కలిగించకూడదు.",
            "keywords": [
                "కృపాకరుడు",
                "రజితవతి",
                "మనోహరి",
                "నీతి",
                "నిజాయితీ"
            ],
            "characters": [
                "విక్రమార్కుడు",
                "భేతాళుడు",
                "రామానందుడు",
                "ప్రీతివాసుడు",
                "కృపాకరుడు",
                "రమ",
                "శోభ",
                "రత్నస్వామి",
                "కుముదుడు"
            ],
            "locations": [
                "నగరం",
                "అడవి",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని భేతాళుడు, “రాజా\nఎవరి మీదనైనా పంతం కొద్దీ, ఏదో\nసాధించాలన్న పట్టుదలతో, నువ్విన్ని\nశ్రమలకు ఓర్పు వహిస్తున్నావేమో, నాకు\nతెలియదు. కాని, ఏదో ఆవేశంలో మనిషి\nపట్టే పంతాలకూ, చేసే ప్రతిజ్ఞల కూ\nకాలగతిలో క్రమంగా అర్థం లేకుండా\nపోతుంది. అతడు వాటికి భిన్నంగా\nప్రవర్తిస్తాడు. ఇందుకు ఉదాహరణగా,\nకృపాకరు డనేవాడి కథ చెబుతాను,\nశ్రమ తెలియకుండా, విను,\" అంటూ\nఇలా చెప్పసాగాడు:\nరామానందు డనే వర్తకుడికి, ఇద్దరు\nకొడుకులు. పెద్దవాడు ప్రీతివాసుడు\nమందబుద్ధి. చిన్నవాడు కృపాకరుడు\nచాలా చురుకైనవాడే కాని, కురూపి.\nరామానందుడికి నలభయ్యోయేట భార్య\nపోయింది. ఆయనకు భార్య అంటే\nఅమితమైన ప్రేమ. ఆ కారణం వల్ల,\nబెంగతో మంచం పట్టాడు. ఆనాటి నుంచి\nకృపాకరుడే వర్తకవ్యవహారాలన్నీ చూసు\nకుంటూ, ఆస్తిని బాగా వృద్ధిపొందిం\nచాడు.\nఅలా కొంతకాలం గడిచాక, గుణ\nశేఖరు డనే వర్తకుడు, రామానందుడి\nఆస్తిపాస్తుల గురించి విని. తన ఇద్దరు\nకూతుళ్ళనూ ప్రీతివాసుడికీ, కృపాకరు\nడికీ ఇచ్చి పెళ్ళి చేయాలనుకున్నాడు.\nపెళ్ళి చూపుల్లో గుణశేఖరుడి పెద్ద\nకూతురు రమ ప్రీతివాసుడి అందం\nచూసి ఇష్టపడింది. రెండవ కూతురు\nశోభ మాత్రం, కృపాకరుడు కురూపి అని\nనిరాకరించింది.\nదానితో కృపాకరుడి కెంతో కోపం\nవచ్చి, తాను శోభ కంటే అందమైన\nఅమ్మాయిని భార్యగా తెచ్చుకుంటానని\nపంతం పట్టాడు.\nప్రీతివాసుడికీ, రమకూ వివాహం\nఅయింది. ఆ తర్వాత కొన్నాళ్ళ కు\nరామానందుడు మరణించాడు.\nమామగారు పోయాక ఒక రోజున\nరమ, కృపాకరుడి వద్దకు వచ్చి, ‘“మరిదీ,\nనువ్వు చాలా తెలివైనవాడివి. నా భర్త\nమందబుద్ధి. నా చెల్లెలు శోభ తిరస్కరించి\nనందుకు, నీకు నా మీద కోపం కూడా\nవుండవచ్చు. మాకే అన్యాయం జరిగినా\nసరిదిద్దడానికి, మామగారు కూడా బ్రతికి\nలేరు. నా బ్రతుకేమవుతుందో అని\nభయంగా వున్నది!'' అన్నది.\n\"వదినా, నేనేం చేస్తే, నీ భయం\nతొలగిపోతుందో చెప్పు అలాగే చేసి, నా\nమంచితనాన్ని ఋజువు చేసుకుంటాను,”\nఅన్నాడు కృపాకరుడు.\n\"ఆస్తిలో సగం వాటా, నీ అన్నగారి\nపేరున రాసివ్వు,\" అన్నది రమ.\n\n“సగమెందుకు? పూర్తిగా రాసిస్తాను.\"\nఅని కృపాకరుడు, యావదాస్తికీ అన్న\nగారినే వారసుణ్ణి చేసి, తను వర్తక\nవ్యవహారాలు మాత్రం చూడసాగాడు.\nఆస్తి భర్త పేరున మారాక, రమ\nప్రవర్తనలో మార్పు వచ్చింది. ఆమె\nమరిదిని చులకనగా చూడసాగింది.\nఆమెను అనుసరించి, ఇంట్లో పనివాళ్ళు\nకూడా అతణ్ణి లెక్కచేయడం మానేశారు.\nఆస్తి లేనివాడికి గౌరవం వుండద ని\nగ్రహించిన కృపాకరుడు, తాను ఇల్లు\nవదిలిపోదలిచి, అన్నా వదినెలను సెలవు\nకోరాడు.\n“నీవు వెళ్ళవద్దు. నీ కన్యాయం చేసి\nఇంట్లోంచి వెళ్ళగొట్టామని మాకు చెడ్డ\nపేరు వస్తుంది,” అన్నది రమ.\n\"వదినా, నేను సమర్థుణ్ణి. స్వశక్తితో\nమీకంటే సంపన్నుడినై, తిరిగివస్తాను.\nఅన్నగారు సంపాయించుకోలేడన్న\nజాలితో, ఈ ఆస్తిని నేనే, మీకు వదిలి\nవెళ్ళానని పదిమందికీ చెప్పుకోండి.'' అని\nచెప్పి, కృపాకరుడు ఇల్లు వదిలాడు.\nఅయితే, కృపాకరుడి కెక్కడికి\nవెళ్ళాలో తెలియలేదు. తన ఊరుకు\nవీలైనంత దూరం పోవాలన్న ఉద్దేశంతో,\nఅతడు అడవిదారి పట్టాడు. అడవిలో\nకొంతసేపు నడిచాక, కృపాకరుడికి\n\nఅలసటతోపాటు, విపరీతమైన ఆకలి\nవేసింది.\nఅతడు ఒక చెట్టు కింద కొంతసేపు\nవిశ్రమించి, దాపుల ఏదైనా ఫలవృక్షాలున్న\nవేమో అని చూసేంతలో, ఒక చెట్టు కింద\nఇద్దరు మనుషులు పడుకుని వుండడం\nకంటబడింది.\nకృపాకరుడు వాళ్ళకేసి నడిచాడు.\nఅతడు తమను సమీపిస్తున్నంతలో, ఆ\nఇద్దరూ చేతులు జోడించి, అతడికి నమ\nస్కరించి, \"బాబూ, సమయానికి దేవుడిలా\nవచ్చావు. దొంగలు మమ్మల్ని చావబాది,\nఉన్నదంతా దోచుకుపోయారు. ఆకలి\nబాధకు తాళలేని స్థితిలో వున్నాం. ఏమైనా\n\nతింటే తప్ప. మేమిక్కడి నుంచి\nకదలలేం,'' అన్నారు.\nఆ పక్కన వున్న ఒక చెట్టుకు, పండిన\nఫలాలుండడం గమనించిన కృపాకరుడు\nచెట్టెక్కి పళ్లు కోశాడు. మొత్తం పన్నెండు\nఫలాలు అతడికి దొరికినై.\nవాటిని వాళ్ల ముందుంచి కృపాకరుడు,\n\"అయ్యలారా, ఆకలివల్ల శోషవచ్చిన\nస్థితిలో వున్న మీరు, వీటిని ముందుగా\nభుజించడం న్యాయం. మీరు తినగా\nమిగిలితే, నేను తింటాను,” అన్నాడు.\nవాళ్ళు ఆ ఫలాలన్నిటినీ ఆవురావురు\nమంటూ తినేసి, కృపాకరుడి కేమీ మిగల్చ\nనందుకు బాధపడసాగారు.\n\nకృపాకరుడు, వాళ్ళతో, “నేను ఒంట్లో\nఓపిక వున్నవాడిని. నేను తర్వాత ఏదో\nవిధంగా ఆహారం సంపాయించుకోగలను.\nమీరు బయలుదేరండి,\" అన్నాడు.\nఅప్పుడు వాళ్ళల్లో ఒకతను, “నా పేరు\nరత్నస్వామి. నగరంలో పేరు 'పొందిన\nవ్యాపారిని. ఇతడు, నా సేవకుడు\nకుముదుడు. నావల్ల నీకేదైనా సాయం\nకావాలంటే చెప్పు. తప్పకుండా చేయ\nగలిగింది చేస్తాను,'' అన్నాడు.\nకృపాకరుడు, రత్నస్వామికి తన కథ\nచెప్పగానే, అతడు ఎంతో ఉత్సాహంగా,\n“నాకు కొడుకులు లేరు. వ్యాపారంలో\nనమ్మకస్థుడైన సహాయకుడు లేక, చాలా\nఇబ్బంది పడుతున్నాను. నీకు మంచి\nవేతనమిస్తాను. నాతో బయల్దేరి\nవచ్చెయ్యి,\" అన్నాడు.\nకృపాకరుడు అందుకు సరేనని, రత్న\nస్వామితో కలిసి నగరానికి వెళ్ళాడు.\nకుముదుడు, కృపాకరుడికి తన ఇంట\nవసతి కల్పించి. తన ఋణం తీర్చు\nకుంటానన్నాడు. రత్నస్వామి అతడికి\nఉద్యోగం ఇచ్చి, తన ఋణం తీర్చు\nకున్నాడు.\nఅతి స్వల్ప కాలంలోనే వ్యాపారంలో\nకృపాకరుడి తెలివితేటలవల్ల, రత్న\nస్వామికి మంచి లాభాలు వచ్చి నై.\n\nఅందుకు సంతోషించి. రత్నస్వామి తన\nకిచ్చిన కానుకల్లో, కృపాకరుడు సగానికి\nసగం కుముదుడికి ఇస్తూండేవాడు.\nకుముదుడికి మనోహరి అనే అపరంజి\nబొమ్మలాంటి కూతురున్నది. ఆమె,\nకృపాకరుడి తెలివికి, సమర్థతకు అచ్చెరువు\nచెంది, క్రమంగా అతణ్ణి ప్రేమించ\nసాగింది.\nరత్నస్వామికి కూడా రజితవతి అనే\nకూతురున్నది. ఆమె కురూపి. కృపాకరు\nడంటే, ఆమెకూ ప్రేమ కలిగింది.\nమనోహరి, రజితవతి తమ మనసుల్లోని\nభావాలు, కృపాకరుడి కెలా చెప్పాలో\nతెలియక, ఒకరినొకరు సాయమడగాలను\nకున్నారు. ఒకే మనిషికోసం తామిద్దరూ\nపోటీపడుతున్నట్టు అర్థం కాగానే, కృపా\nకరుడి ఇష్టం తెలుసుకొని, ఆ ప్రకారం\nచేయాలనుకున్నారు.\n\"నేను చాలా సౌందర్యవతిని; కృపా\nకరుడు కురూపి. నా వంటి అందగత్తెను\nఅతడు కాదనలేడు. పైగా, అందగత్తెను\nపెళ్ళాడతానని లోగడ శపథం కూడా\nచేశాడు. అందువల్ల, కృపాకరుడు తప్ప\nకుండా నన్నే పెళ్ళాడతాడు.\" అను\nకున్నది మనోహరి.\n\"నేను భాగ్యవతిని; కృపాకరుడు పేద\nవాడు. నా వంటి సంపన్నురాలినతడు\nకాదనలేడు. పైగా, అన్నగారిని మించిన\nసంపదను కూడబెడతానని శపథం\nపట్టాడు. అందువల్ల కృపాకరుడు, తప్పక\nనన్నే పెళ్ళాడతాడు.\" అనుకున్నది\nరజితవతి.\nవాళ్ళిద్దరూ తమ కోర్కెను స్వయంగా\nకృపాకరుడికి చెప్పుకోలేక, తండ్రులతో\nచెప్పుకున్నారు. అది విని రత్నస్వామి,\nకుముదుడు ఎంతో సంతోషించి, సంగతి\nకృపాకరుడికి చెప్పారు. అతడు మారా\nలోచించకుండా, రజితపతిని పెళ్ళాడతా\nనన్నాడు.\nబేతాళుడు ఈ కథ చెప్పి, \"రాజా,\nకృపాకరుడు సౌందర్యవతి అయిన మనో\nహరిని కాదని, సంపన్నురాలైన కురూపి రజితవతిని. పెళ్ళాడడంలో వున్న ఆంతర్యం—కేవలం ధనానికి విలువ నివ్వ డ మే క దా ? అతడు, ఈ పెళ్ళి ద్వారా అన్నను మించిన ధనవంతుడై వుండవచ్చు. కాని, తనను నిరాకరించిన శోభ కన్న అంతగత్తెను మాత్రం వివాహ మాడలేకపోయాడు. ఇలా జరగడానికి కారణం ఏమిటి? ఇందుకు సమాధానం తెలిసి కూడా చెప్పకపోయావో, నీ తల పగిలిపోతుంది,” అన్నాడు.\nదానికి విక్రమార్కుడు “కృపాకరుడు రజితవతిని వివాహమాడడానికి కారణం, ధనానికి విలువనివ్వడం కానేకాదు. అతడు ఎంతో నీతీ నిజాయితీ గల వ్యక్తి అనేది, మొదటి నుంచీ తెలుస్తూనే వున్నది. ప్రయోజకుడు కాని అన్నకు, ఆస్తినంతా వదిలి పెట్టాడు. అడవిలో అసహాయస్థితిలో వున్న రత్నస్వామికీ, కుముదుడికి ముందు ఆహారం ఇచ్చి, ఆ తర్వాత తన ఆకలి తీర్చుకున్నాడు. రజితవతిని వివాహమాడడంలో కూడా. అతడు గొప్ప నైతికవిలువలను ప్రదర్శిం చాడు. మనోహరి అందగత్తె. ఆమె అందానికి మురిసి, ఏ గొప్పవాడో ఆమెను తప్పక వివాహం ఆడతాడు. రజితపతి కురూపి. ఆమె నెవరైనా డబ్బు కోసం తప్ప నిజంగా ప్రేమించరు. కృపాకరుడి లాంటి కురూపి కూడా, ఆమెను నిరా కరిస్తే, ఆమెకు మంచి భర్త దొరకడం దుర్లభం. ఇకపోతే, శోభకన్న అందగత్తెను వివాహమాడతానన్న అతడి ప్రతిజ్ఞ! ఆ ప్రతిజ్ఞ నెరవేరాలంటే, తాను ధర్మ మార్గాన్ని విడిచి పుచ్చవలసి వస్తుందన్న సంగతి, కృపాకరుడి వంటి వాడికి తెలి యంది కాదు. అందువల్లనే, అతడు నీతీ ధర్మాలకు తిలో ద కాలివ్వక, తను తాత్కాలికావేశంతో చేసిన ప్రతిజ్ఞను విస్మరించాడు.\" అన్నాడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. — (కల్పితం)",
            "book_page_end": 32
        },
        {
            "title": "ఉపాయం",
            "book_page_start": 33,
            "pdf_page_start": 33,
            "pdf_page_end": 34,
            "author": "చందమామ బృందం",
            "genre": "జానపద కథ",
            "moral": "తెలివైన ఉపాయంతో మొండివారిని కూడా లొంగదీయవచ్చు, మరియు స్వార్థపరులైన భార్య నుండి తప్పించుకోవచ్చు.",
            "keywords": [
                "మీర్కమల్",
                "జమీరా",
                "గొర్రె",
                "గోరీల సంరక్షకుడు",
                "ఉపాయం"
            ],
            "characters": [
                "మీర్కమల్",
                "జమీరా",
                "గోరీల సంరక్షకుడు"
            ],
            "locations": [
                "తాష్కెంటు నగరం",
                "గోరీలు"
            ],
            "content": "తాష్కెంటు నగరంలో మీర్కమల్ అనే\nవ్యాపారి ఉండేవాడు. వాడూ, వాడి భార్య\nజమీరా తిండికోసం వాళ్ళనూ, వాళ్ళనూ\nయాచించేవారు. వారికి పిల్లలు లేరు.\nడబ్బు ఖర్చు చెయ్యకుండా పొట్ట నించు\nకోవటం తప్ప వారికి మరో ఆశయం ఏదీ\nలేదు. మీర్కమల్ వారానికి ఆరు రోజులు\nఅమ్మకం మీద తిరిగి. బుధవారాలు\nమాత్రమే ఇంటి దగ్గిర ఉండేవాడు.\nఒక బుధవారంనాడు జమీరా కంటతడి\nపెట్టుకుని తన భర్తతో \"నువు ఏమన్న\nమొగుడివి ? ఈ దిక్కుమాలిన కొంపలో\nఒంటరిగా ఉంటే నాకు మతి పోతున్నది.\nనాకు తోడుగా ఉండటానికి ఒక దూడనో,\nగొర్రెనో కొంటే మిన్ను విరిగి మీద పడు\nతుందా?\" అన్నది.\nమీర్కమల్ రెండేళ్ళ వయసు గల\nబక్కచిక్కిన గొర్రెను కొని తెచ్చాడు.\nజమీరాకు తోచకపోవటమనే సమస్య\nపోయింది. ఆ గొర్రె అస్తమాన మూ\nఅరుస్తూ, ఆ చుట్టుపక్కల మెయ్యటానికి\nఉన్నదంతా మేసేసింది.\nమళ్ళీ బుధవారం నాడు మొగుడు\nఇంటికి రాగానే జమీరా కంట తడి పెట్టు\nకుని, \"నా ప్రాణం మీదికి ఈ గొర్రెను\nఎందుకు తెచ్చావు? నేను నాలుగు\nకాలాలపాటు బతకాలని నీకు లేదల్లే\nఉంది! దీన్ని పంపేస్తావా, లేక నన్ను\nపుట్టింటికి వెళ్ళిపొమ్మన్నావా ?\" అన్నది.\n\"నువు తొందరపడి వెళ్ళిపోకు, ఈ\nగొర్రె సంగతి నేను చూస్తాను.\" అన్నాడు\nమీర్కమల్ తన భార్యతో.\nఆ రోజే అతను తన తల్లి సమాధికి\nదణ్ణం పెట్టుకు రావటానికి గోరీ లుండే\nచోటికి వెళ్ళాడు. అక్కడ పచ్చిక ఏపుగా\nపెరిగి నవనవలాడుతున్నది. తన గొర్రెకు\nఇంతకన్న మంచి విందు ఉండదను\nకున్నాడు మీరకమల్.\nఅతను గబగబా ఇంటికి వెళ్ళి, తన\nగొర్రెతో సహా గోరీల సంరక్షకుడి వద్దకు\nవచ్చి, అతనితో, \"అన్నా పెద్దవాడినై\nపోయాను. నాకు పిల్లా జెల్లా లేరు. అల్లా\nపిలిచినప్పుడు నన్ను నువే పాతిపెట్టాలి.\nఅందుకుగాను నీకు డబ్బు ఇచ్చుకోవ\nటానికి నా వారసులెవరూ లేరు. కనక\nఇప్పుడే ఈ గొర్రెను నీకు ఇచ్చుకుంటు\nన్నాను.\" అన్నాడు. అందుకు గోరీల\nసంరక్షకుడు అభ్యంతరం చెప్పలేదు.\nరెండు నెలలు గడిచాయి. ఒకనాడు\nమీర్కమల్ గోరీల వద్దకు వచ్చి. తన\nగొర్రెను చూసి గుర్తించలేకపోయాడు.\nఅది తెగబలిసి, కొవ్వు పట్టి ఉన్నది.\n\"దీని బరువు రెండు మణుగులకు\nపైనే ఉంటుంది. ఇంత లావు గొర్రెను\nదానం చెయ్యటంకన్న బుద్ధి తక్కువ\nఉండదు. దీన్ని పట్టుకుపోవలిసిందే!”\nఅనుకున్నాడు మీర్కమల్.\nవాడు తిన్నగా గోరీల సంరక్షకుడి\nఇంటికి వెళ్ళి, తలుపు తట్టి, సలాంకొట్టి,\n\"ఛీ, ఛీ, నా బతుకు చట్టుబండలయింది.\nఒక గ్రామంలో కుర్రాడికి తడపరవస్తే,\nఅరచెంచాడు రసకర్పూరం ఇచ్చాను.\nవాడు కాస్తా చచ్చాడు. నన్ను తాష్కెంటు\nనగరం విడిచిపొమ్మన్నారు. నువు తట్టా,\nబుట్టా సర్దుకుని ప్రయాణంకా!'' అన్నాడు.\n\"నే నెక్కడికి?\" అని ఆశ్చర్యంగా\nఅడిగాడు గోరీల సంరక్షకుడు.\n\"ఎక్కడికేమిటి? నాతోపాటు ప్రవా\nసానికి. నేను చస్తే పూడ్చి పెట్టటానికి ఒప్పు\nకున్నావు గద ! అందుకు నీకు గొర్రెను\nకూడా ఇచ్చాను గద ! నేను ఎక్కడ చస్తే\nఅక్కడ నువు ఉండి, నన్ను పూడ్చవద్దా\nమరి ?'' అన్నాడు మీర్కమల్.\n“ఛా! నువు నీ యిష్టం వచ్చిన చోట\nచావు. నువూ నీ గొర్రే కలిసి ఏట్లో\nదూకండి!\" అన్నాడు గోరీల సంరక్షకుడు.\nమీర్కమల్ తన గొర్రెను తీసుకుని\nఆడుతూ పాడుతూ ఇంటికి వెళ్లిపోయాడు.",
            "book_page_end": 34
        },
        {
            "title": "ఖజురహెూ",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చరిత్ర",
            "moral": "కళాత్మకత మరియు నాగరికత నిరంతరం వృద్ధి చెందుతాయి, దీనికి చారిత్రక అంశాలు పునాదిగా ఉంటాయి.",
            "keywords": [
                "ఖజురహెూ",
                "చండేల వంశం",
                "చంద్రుడు",
                "దేవాలయాలు",
                "శిల్పాలు"
            ],
            "characters": [
                "చంద్రుడు",
                "బ్రాహ్మణకన్య",
                "చండేల వంశ స్థాపకుడు"
            ],
            "locations": [
                "వింధ్య పర్వతం",
                "ఖజురహెూ నగరం",
                "తటాకం"
            ],
            "content": "మన దేవాలయాలు :\nఖజురహెూ\nవేనవేల సంవత్సరాలకు పూర్వం,\nవింధ్య పర్వతానికి పశ్చిమ దిశగా\nప్రకృతి సౌందర్యానికి నిలయమైన ఒక\nలోయ ఉండేది. ఒకనాటి పున్నమిరేయి\nఒక బ్రాహ్మణకన్య ఆ లోయలోని\nతటాకంలో స్నానం చేయడానికి\nవెళ్ళింది.\n\nఆ లోయ ప్రకృతి సౌందర్యానికి,\nప్రశాంత వాతావరణానికి ముగ్ధుడయిన\nచంద్రుడు, మానవరూపం ధరించి\nకొండశిఖరం మీదికి దిగి, పరిసరాల\nఅందచందాలను ఆస్వాదిస్తూ తిరగ\nసాగాడు.\nచంద్రుడు, అందాలరాశి అయిన\nబ్రాహ్మణకన్య స్నానం చేస్తున్న నరో\nవరం కేసి వచ్చి, ఆమె అందచందా\nలను చూసి. ఆశ్చర్యానందాలు\nచెందాడు. మెల్లగా ఆమెను సమీపిం\nచాడు.\n\nఆ రోజు నుంచి చంద్రుడు ప్రతి\nరేయీ, అక్కడికి వచ్చి, ఆమెతో\nకబుర్లు చెప్పుకోసాగాడు. కొంత కాలానికి\nఇరువురూ గాంధర్వవివాహం చేసుకుని\nహాయిగా కాలం గడిపారు.\nదేవుడయిన చంద్రుడు చిరకాలం\nమానవరూపంలో ఉండడం సాధ్యం\nకాదు కనుక, ఆయన అక్కడి నుంచి\nదేవలోకం వెళ్ళవలసిన సమయం\nఅసన్నమయింది. “నీ కడుపున పుట్టే\nకుమారుడు గొప్ప వంశానికి మూల\nపురుషుడు అవుతాడు,” అని భార్యకు\nవరం ఇచ్చి, చంద్రుడు వెళ్లిపోయాడు.\n\nచంద్రుడి భార్య మగశిశువును ప్రసవిం\nచింది. వాడు అందచందాలతో, అద్భుత\nమైన తెలివితేటలతో, అపూర్వమైన\nధైర్యసాహసాలు కనబరుస్తూ పెరిగి\nపెద్దవాడై ఆ ప్రాంతానికి నాయకు\nడయ్యాడు.\nమరి కొంతకాలానికి ఆ యువకుడు\nఆ ప్రాంతానికి రాజై, ధర్మం తప్ప\nకుండా రాజ్యపాలన చేయసాగాడు.\nచంద్రుడి నుంచి ప్రారంభం కావడం\nవల్ల ఆయన వంశం చండేల వంశంగా\nప్రఖ్యాతి గాంచింది.\nతమ తల్లిదండ్రులు మొట్టమొదట\nఖర్జూరపుచెట్టు నీడన కలుసుకున్న\nదానికి జ్ఞాపకచిహ్నంగా, రాజు తాను\nనిర్మించిన నగర సింహద్వారంలో\nరెండు బంగారు ఖర్జూరపు చెట్లను\nనాటించాడు. ఆ కారణంగానే ఆ నగ\nరానికి ఖజురహో అనే పేరు వచ్చింది.\nఅచిరకాలంలోనే ఖజురహెూ సంపన్న\nనగరంగా పేరుగాంచింది. ప్రపంచం\nనలుదిశల నుంచీ వ్యాపారులు, అక్కడికి\nరాసాగారు, వివిధ వంశాలకు చెందిన\nరాజులు అక్కడ అసంఖ్యాకమైన\nఆలయాలు నిర్మించారు. వాటిలో ఇరవై\nఅయిదు దేవాలయాలు ఇప్పటికీ చెక్కు\nచెదరకుండా ఉన్నాయి.\n\nపదవ శతాబ్దంలోనూ, పదకొండవ\nశతాబ్దంలోనూ ఈ ప్రాంతాన్ని పరిపాలిం\nచిన చండేల వంశం రాజులు ఇక్కడ\nఎన్నో ఆలయాలు నిర్మించారు.\nవిలక్షణమైన సింహాకృతి గల విగ్రహం,\nచండేలరాజవంశానికి చిహ్నంగా\nవెలుగొందుతున్నది.\n\nఖజురహెూ దేవాలయాలలో కెల్లా,\nకాందరీయ మహాదేవ ఆలయం చాలా\nపెద్దది. ముప్ఫై మీటర్ల ఎత్తుగల ఈ\nదేవాలయం నిండా, జీవితాన్ని ప్రతి\nబింబించే ఎన్నో అద్భుత శిల్పాలు\nనిత్యనూతనంగా ప్రకాశిస్తున్నాయి.\nప్రస్తుతం యేటా ఖజురహెూలో\nభారీ ఎత్తున నాట్యోత్సవాలు జరుగు\nతున్నాయి. పౌరాణిక, చారిత్రక.\nప్రాముఖ్యత గల ఈ క్షేత్రం ఈనాడు\nకూడా సాంస్కృతిక కార్యకలాపాలకు\nకేంద్రంగా వెలుగొందుతున్నది.",
            "book_page_end": 38
        },
        {
            "title": "ఆలయ ధర్మకర్త",
            "book_page_start": 39,
            "pdf_page_start": 39,
            "pdf_page_end": 42,
            "author": "పెంటకోట సోమినాయుడు",
            "genre": "నీతి కథ",
            "moral": "నిజాయితీ, ధైర్యం మరియు ఆత్మవిశ్వాసం ఉంటే పేదరికం తాత్కాలికమే. ధర్మం తప్పక ఫలవంతమవుతుంది.",
            "keywords": [
                "గుణనిధి",
                "ఆలయ ధర్మకర్త",
                "రవివర్మ",
                "నిజాయితీ",
                "నాస్తికత్వం"
            ],
            "characters": [
                "గుణనిధి",
                "రవివర్మ",
                "గ్రామాధికారి",
                "రామజోగయ్య"
            ],
            "locations": [
                "గణపవరం గ్రామం",
                "రాజధాని"
            ],
            "content": "గణపవరం అనే గ్రామంలో, గుణనిధి\nఅనే పేద నిరుద్యోగి వుండేవాడు. అతడు\nవిద్యాభ్యాసం పూర్తయాక, ఎన్నో చోట్ల\nఉద్యోగ ప్రయత్నాలు చేశాడు. కాని,\nఎక్కడా ఉద్యోగం దొరకలేదు.\nగ్రామానికి పెడగా పాడుపడిన దేవా\nలయం ఒకటున్నది. ఏమీ తోచనప్పుడు\nగుణనిధి అక్కడికిపోయి, ఆలయం\nముందున్న పెద్ద రావిచెట్టు కింద కూర్చునే\nవాడు. అలాంటి సమయాల్లో ఎండ\nతీవ్రంగా వున్నా. ఎప్పుడయినా వాన\nలాంటిది వచ్చినా, అతడు దేవాలయం\nలోకి పోతూండేవాడు.\nదేవాలయంలో సాలెగూళ్ళూ, పేరుకు\nపోయిన దుమ్ము తో పాటు, ఎక్కడ\nచూసినా రాళ్ళూరప్పలూ చిందర\nవందరగా పడివుండేవి. గుణనిధి\nతానుండడానికి సౌకర్యంగా వుంటుందన్న\nఉద్దేశంతో, వాటన్నిటినీ అక్కడి నుంచి\nతొలగించి ఆలయాన్ని శుభ్రపరిచాడు.\nఊరివాళ్ళల్లో కొందరు అతడి చేత\nఏదైనా ఉత్తరాలు రాయించుకునేందుకూ,\nచదివించుకునేందుకూ తరుచూ అతడున్న\nచోటుకు వస్తూండేవాళ్ళు. లోపల పరి\nశుభ్రంగా వున్న ఆలయాన్ని చూసి వాళ్ళు\nసంతోషించి, భక్తితో దేవికి మొక్కి తమ\nదగ్గిర వున్న చిల్లరనాణాలు విగ్రహం\nముందు వుంచసాగారు. గుణనిధి వాటిని\nక్రమంగా తన సొంతానికి వాడుకోసాగాడు.\nఇలా వుండగా, ఒకసారి పొరుగూరు\nషావుకారు వ్యాపారం పని మీద పట్టణానికి\nపోతూ, ఆలయాన్ని చూసి అక్కడికి\nవచ్చి, విగ్రహం ముందు నిలబడి, తనకు\nగనక, మంచి లాభాలు వస్తే, గోడలు\nబావుచేయించి వెల్లవేయిస్తానని మొక్కు\nకున్నాడు.\n\nషావుకారుకు పట్టణంలో ఏనాడూ\nరానంతగా లాభం వచ్చింది. అతడు\nవెంటనే దేవాలయానికి అవసరం అయిన\nమరమ్మతులు చేయించి కానుకలు\nసమర్పించి, ఆ ఆలయంలోని దేవి గొప్ప\nమహత్తులు గలదని నలుగురితో చెప్ప\nసాగాడు. క్రమంగా దేవాలయానికి వచ్చే\nభక్తుల సంఖ్యతోపాటు, వాళ్ళు సమర్పించే\nకానుకల విలువ కూడా పెరిగింది.\nగుణనిధి ఆ ధనం అంతా సొంతం చేసు\nకుని తిండికీ, బట్టకూ లోటు లేకుండా\nహాయిగా జీవించసాగాడు.\nఆ పరిస్థితుల్లో ఊరిలోని కొందరు\nగుణనిధిని గురించి ఆరాలు తీయసాగారు.\nవాళ్ళకు తెలిసిందేమంటే—అతడు\nఏనాడూ ఆలయంలోని దేవికి మొక్కు\nతూండగా చూసినవాళ్ళు లేరు. అంతే\nకాదు, పర్వదినాల్లో కూడా అతడు ఉప\nవాసాలుంటున్న సూచనలు లేవు !\nఊరి పెద్దలు గ్రామాధికారికి, ఈ\nసంగతి చెప్పారు. ఆయన గుణనిధిని\nపిలిపించాడు. అతడిపై ఆరోపణలు\nచేసినవాళ్ళు గ్రామాధికారితో, “గుణనిధి\nఆలయానికి ధర్మకర్తగా వ్యవహరిస్తు\nన్నాడు. అయినా, ఇతడిలో దైవభక్తి\nశూన్యం. ఈ దైవద్రోహానికి ఇతణ్ణి తగిన\nవిధంగా శిక్షించాలి.\" అన్నారు.\nఇది విన్న గ్రామాధి కారి కి. ఏమి\nచేయాలో తోచలేదు. ఆలయ ధర్మకర్త\nనాస్తికుడా! ఇలాంటి నేరానికి\nవిధించవలసిన అవసరం ఆయనకు\nఏనాడూ కలగలేదు. ఈ సమస్యను ఎలా\nపరిష్కరించడమా అని గ్రామాధి కారి\nఆలోచిస్తున్న తరుణంలో, ఆ దేశాన్నేలే\nరవివర్మ మహారాజు దేశాటన చేస్తూ, ఆ\nఊరికి వచ్చాడు.\nగ్రామాధికారి తన కెదురైన సమస్య\nగురించి రాజుకు విన్నవించుకున్నాడు.\nరాజు రవివర్మ, గుణనిధిని, \"నీవు ఒక\nఆలయానికి ధర్మకర్తవు. అలాంటి నీవు\nనాస్తికుడుగా మారి, దేవుడికి తీరని\n\nద్రోహం చేశావని ఆరోపణ వచ్చింది.\nదీనికి నీ సమాధానం ఏమిటి?\" అని\nప్రశ్నించాడు.\n\"క్షమించండి. మహారాజా! నేను\nఆలయ ధర్మకర్తనని ఎవరితోనూ చెప్పుకో\nలేదు. నిరుద్యోగినైన నేను, అప్పట్లో\nగడపడానికి, ఒక పాడుబడిన\nఆలయాన్ని శుభ్రం చేసుకున్నాను.\nప్రజలు వచ్చి అక్కడి విగ్రహానికి మొక్కి\nకానుకలు ఇవ్వసాగారు. నిరుపేదనైన\nనేను, ఆ డబ్బు వాడుకుంటున్నమాట\nనిజం. విగ్రహానికి మొక్కకపోవడం,\nపర్వదినాల్లో ఉపవాసాలుండకపోవడం—\nనాస్తికత్వమైతే, నేను నాస్తికుణ్ణి!\"\nఅన్నాడు గుణనిధి.\n“ఒక దేవాలయానికి ధర్మకర్తగా\nవ్యవహరిస్తున్న నీవు నాస్తికుణ్ణని అంగీ\nకరిస్తున్నావు. ఇందుకు నిన్నే విధంగా\nశిక్షించాలి?\" అన్నాడు రాజు.\n\"ఇదే ఊరిలో వున్న రామజోగయ్యకు\nఎలాంటి శిక్ష విధిస్తారో, అలాంటి శిక్ష\nనాకూ విధించండి.\" అన్నాడు గుణనిధి\nవినయంగా.\n“ఎవరా రామజోగయ్య? అతడు చేసిన\nనేరం ఏమిటి?\" అని అడిగాడు రాజు\nరవివర్మ.\n\"అతడు పెద్ద పొగాకు వ్యాపారి. పని\nవాళ్ళచేత చుట్టలు చుట్టించి, రోజూ\nకొన్ని వందలు అమ్ముతాడు.'\" అని జవా\nబిచ్చాడు గుణనిధి.\n\n\"చుట్టలు అమ్మడం నేరం కాదే!\"\nఅంటూ రాజు ఆశ్చర్యపోయాడు.\n\"మహారాజా, సంగతేమంటే- ఆ\nరామజోగయ్య చుట్టలు అమ్మడమే కాని,\nఒక్క చుట్ట కూడా కాల్చడు. పైగా,\nఎవరైనా అడిగితే, చుట్టలు కాల్చడం\nఆరోగ్యానికి హానికరం అని కూడా చెబు\nతాడు,\" అన్నాడు గుణనిధి.\nఆ జవాబు విని, రాజు కనుబొమలు\nముడిచి, ఒక క్షణకాలం ఆలోచించి,\nచిరునవ్వు నవ్వుతూ, \"నీ తర్కం అర్థ\nమైంది నువ్వనే ఆ రామజోగయ్య\nపొగాకు వ్యాపారి. అయినా, చుట్ట\nకాల్చడం హానికరం అని చెబుతున్నా\nడంటే —అతడి నిజాయితీని మెచ్చుకో\nవాలి. నువ్వూ నిజాయితీపరుడివే ! దొంగ\nభక్తి నటించకుండా, నీ భావాలను\nధైర్యంగా వెల్లడించావు. అయితే, దైవ\nచింతన అన్నది మనిషికి ఎటువంటి ఆత్మ\nవిశ్వాసాన్నీ, కష్టాలను సహించగల శక్తినీ\nయిస్తుందో, నీకు తెలియదు. నీవు నమ్మని\nదేవుడే తన భక్తులు సమర్పించిన కాను\nకల ద్వారా, నీకు ఇంతకాలంగా తిండి\nపెట్టిన సంగతి సత్యదూరం కాదుగదా?\"\nఅన్నాడు.\n\"అవును, మహారాజా ! ఆ మాట\nనిజం,\" అన్నాడు గుణనిధి.\n\"ఈ నాటి నుంచీ దేవాలయానికి\nధర్మకర్తగా వుండడానికి, నీవు అర్హుడివి\nకాదు. అదే, నీకు విధించే శిక్ష!\"\nఅన్నాడు రాజు.\n\"నేను పేదవాణ్ణి, మరొకసారి నిరు\nద్యోగినైతే, నా తిండి మాటేమిటి! మళ్ళీ,\nఏ శిథిలావస్థలో వున్న దేవాలయంలోనే\nతల దాచుకోవలసి వస్తుంది.” అన్నాడు\nగుణనిధి.\nరాజు ఆ మాటలకు నవ్వి, \"అప్పుడు\nతిరిగి కథ మొదటికి వస్తుంది. నీకు నిరు\nద్యోగభయం లేదు. రాజధానికి రా. ఆస్థా\nనంలో ఉద్యోగం యిస్తాను.\" అన్నాడు.\nగుణనిధి ఎక్కడలేని ఆనందంతో,\nరాజుకు తల వంచి నమస్కరించాడు.",
            "book_page_end": 42
        },
        {
            "title": "ఉత్తరరామాయణం",
            "book_page_start": 43,
            "pdf_page_start": 43,
            "pdf_page_end": 50,
            "author": "చందమామ బృందం",
            "genre": "ధారావాహిక",
            "moral": "తపస్సు మరియు ధైర్యం ద్వారా గొప్ప వరాలు పొందవచ్చు, కానీ అవి ధర్మాన్ని రక్షించడానికి ఉపయోగపడాలి.",
            "keywords": [
                "రామాయణం",
                "రావణవంశం",
                "పులస్త్యుడు",
                "వైశ్రవణుడు",
                "లంక"
            ],
            "characters": [
                "శ్రీరాముడు",
                "అగస్త్యుడు",
                "పులస్త్యుడు",
                "వైశ్రవణుడు",
                "మాల్యవంతుడు",
                "సుమాలి",
                "మాలి",
                "పార్వతీ పరమేశ్వరులు"
            ],
            "locations": [
                "అయోధ్య",
                "మేరు పర్వతం",
                "లంకానగరం"
            ],
            "content": "శ్రీరాముడు రాక్షస సంహారం చేసి,\nఅయోధ్యకు తిరిగి వచ్చి, రాజ్యాభిషిక్తుడై,\nరాజ్యపాలన చేస్తూ ఉండగా, ఒకనా\nడాయన ఇంటికి నాలుగు దిక్కులనుంచీ\nఅనేకమంది మునులు అగస్త్యుడు\nమొదలుగాగలవారు వచ్చి, ద్వారపాలకుడి\nద్వారా తాము రాముడి దర్శనానికి వచ్చి\nనట్టు కబురు చేశారు. వెంటనే రాముడు\nవారిని సగౌరవంగా లోపలికి రప్పించి,\nఅర్ఘ్యపాద్యాలతో సత్కరించి, ఉచితాస\nనాల పైన ఆసీనులను చేసి, కుశల\nమడిగాడు.\nమునులు రాముణ్ణి మళ్ళీ రాజుగా\nచూడగలిగినందుకు తమ సంతోషాన్ని\nవెలిబుచ్చారు. రాముడు రావణుణ్ణి\nచంపటం ఒక లెక్కలోది కాదనీ, రాముడి\nచేతిలో చచ్చిన రాక్షస వీరు లందరూ\nగొప్పవాళ్ళే అయినప్పటికీ, ఇంద్రజిత్తు\nవంటి అజేయుణ్ణి లక్ష్మణుడి చేత చంపిం\nచటం అత్యాశ్చర్యకరమైన విషయమనీ\nవారన్నారు.\nవారి మాటలు విని రాముడికి చాలా\nఆశ్చర్యం కలిగింది. రావణ, కుంభకర్ణ,\nమహెూదర, ప్రహస్త, దేవాంతక, నరాం\nతకుల వంటి రాక్షసవీరుల కన్న ఇంద్ర\nజిత్తు పరాక్రమవంతుడని విని, అతను\nఇంద్రజిత్తు ప్రభావ పరాక్రమాలను\nగురించి వినగోరాడు. అప్పు డగస్త్యుడు\nరాముడితో రావణవంశం గురించి\nఈ విధంగా చెప్ప నారంభించాడు:\n1. పులస్త్య వంశవృత్తాంతం\n\nకృత యుగంలో బ్రహ్మమానస\nపుత్రుడూ, రెండో బ్రహ్మ అనదగినవాడూ\nఅయిన పులస్త్యుడు ఒకప్పుడు తపస్సు\nచేసుకుందామని, మేరు పర్వత ప్రాంతంలో\nఉన్న తృణబిందుడి ఆశ్రమానికి వెళ్లాడు.\nఅక్కడ ఆయన తపస్సు చేసుకుంటూ\nఉండేటప్పుడు, దేవ నాగ రాజర్షి కన్యలు\nరోజూ వచ్చి, ఆటలాడి గోలచేస్తూ, ఆయన\nతపస్సుకు విఘ్నం కలిగించసాగారు.\nపులస్త్యుడు తన ఎదటికి వచ్చిన స్త్రీ\nగర్భవతి అవుతుందని శాపం పెట్టాడు.\nఈ శాపం విని కన్యలంతా భయపడి\nఆ క్షణం నుంచి ఆశ్రమానికి వెళ్ళటం\nమానుకున్నారు.\n\nఈ సంగతి తృణబిందుడి కుమార్తె\nఎరగదు. ఆమె మామూలుగా పులస్త్యుడి\nఆశ్రమానికి వచ్చి, తన స్నేహితురాళ్ళ\nకోసం వెతకసాగింది. ఆశ్రమమంతా\nవెతికినా ఒక్కరు కూడా ఆమెకు\nకనిపించలేదు. ఆమె తిన్నగా పులస్త్యుడు\nవేదాధ్యయనం చేస్తున్న చోటికి వెళ్ళింది.\nఆయన దర్శనం కలగగానే ఆమెలో గర్భ\nచిహ్నాలు కలిగాయి, శరీరమంతా పాలి\nపోయింది.\nఆమె తనలో కలిగిన మార్పు చూసు\nకుని ఆశ్చర్యపోతూ, తన తండ్రి ఆశ్ర\nమానికి తిరిగి వెళ్ళి. \" నాన్నా. నా\nఒళ్ళంతా ఎలా మారిందో చూడు. నా\nస్నేహితురాళ్ళకోసం పులస్త్యాశ్రమానికి\nవెళ్ళేసరికి ఇలా జరిగింది. కారణం\nతెలీదు. నాకేమో భయంగా ఉంది,\"\nఅన్నది.\nతృణబిందుడు పులస్త్యుడి శాప\nఫలితంగా తన కుమార్తె గర్భవతి అయిం\nదాని గ్రహించి, ఆమెను తీసుకుని\nపులస్త్యుడి వద్దకు వెళ్ళి \"మహానుభావా,\nఇది నా కూతురు. గుణవంతురాలు.\nమిమ్మల్ని వెతుక్కుంటూ వచ్చిన దీన్ని\nభార్యగా స్వీకరించి, దీనిద్వారా సేవలు\nపొందండి.” అన్నాడు. పులస్త్యుడు\nసరేనన్నాడు.\n\nతన భార్య గుణాలూ, నడవడీ పులస్త్యు\nడికి సంతోషం కలిగించాయి. ఆయన\nఆమెతో, \"నీవు చాలా యోగ్యురాలవు.\nనీ గర్భాన నా అంతటి కొడుకు కలుగు\nతాడు. నేను చేసే వేదపఠనం వింటూం\nడగా నువు గర్భవతి వయావు గనక నీ\nకొడుకు విశ్రవసుడనే పేరు తెచ్చుకుం\nటాడు. నా కొడుకు గనుక పౌలస్త్యుడని\nఅందరిచేతా చెప్పబడతాడు.'' అన్నాడు\nగంభీరంగా.\nఅలాగే కొంత కాలానికి ఆమె గర్భాన\nవిశ్రవసుడు పుట్టి, సత్య శీల శౌచ శాంతా\nలకు ప్రసిద్ధి పొందాడు. అతన్ని గురించి\nగొప్పగా విని, భరద్వాజ మహాముని తన\nకూతురైన దేవపర్ణిని తీసుకువచ్చి అతనికి\nపెళ్ళి చేశాడు. విశ్రవసుడామెతో గృహస్థా\nశ్రమం గడుపుతూ ఒక కొడుకును\nకన్నాడు. ఆ కొడుకు పుట్టగానే బ్రహ్మ\nస్వయంగా వచ్చి, ఆ కుర్రవాడు ధనాధి\nపతి అవుతాడని చెప్పి, అతనికి వైశ్రవణు\nడని పేరు పెట్టి వెళ్ళిపోయాడు.\nవైశ్రవణుడికి చిన్నతనం నుంచీ\nతపస్సే అతి ముఖ్యమనిపించింది. అతను\nమహారణ్యానికి వెళ్ళి, జలభక్షణా,\nవాయుభక్షణా, నిరాహారదీక్షా అవలం\nబించి, బ్రహ్మను గూర్చి మూడువేల\nసంవత్సరాలు కఠోరతపస్సు చేశాడు.\nతపస్సుకు మెచ్చి, బ్రహ్మ ఇంద్రాది\nదేవతలతో సహా ప్రత్యక్షమై, “నాయనా,\nనీ తపస్సుకు సంతోషించాను. వరం\nకోరుకో.\" అన్నాడు.\n\"తాతా. నాకు లోకపాలకత్వమూ,\nధనాధిపత్యమూ కావాలి,\" అన్నాడు\nవైశ్రవణుడు.\n\"నేను కూడా మరొక లోకపాలకుణ్ణి\nసృష్టించే ఆలోచనలోనే ఉన్నాను. ఇంద్ర\nయమవరుణులతో బాటు నీవు కూడా\nనాలుగో లోకపాలకుడివిగా ఉండి నిధుల\nకధిపతివికా! ఇదిగో, సూర్యప్రకాశంతో\nవెలిగే పుష్పకమనే విమానం. దీన్ని ఎక్కి\nతిరుగుతూ, దేవతలతో సమానుడవై\n\nఉండు,\" అని చెప్పి, బ్రహ్మ వెళ్ళి\nపోయాడు.\nఇలా బ్రహ్మవల్ల కోరిన వరాలు పొంది\nవైశ్రవణుడు, తన తండ్రి ఆశ్రమానికి\nవచ్చి, “నాన్నా, బ్రహ్మ నాకు వరాలయితే\nఇచ్చాడు గాని, నేను నివాసం కల్పించు\nకోవటానికి ఆయన చోటు చూపలేదు.\nఇతరులకు ఇబ్బంది కలగకుండా నేను\nహాయిగా ఉండదగిన చోటుంటే చూడు,\"\nఅన్నాడు.\nకొడుకు చెప్పిన మాట విని విశ్రవుడు\nచాలా సంతోషించి, \"నాయనా, దక్షిణ\nసముద్రతీరాన త్రికూటపర్వత శిఖరాన\nవిశ్వకర్మ దేవేంద్రుడి అమరావతిని\nపోలిన నగరాన్ని, లంక అనే దాన్ని\nనిర్మించాడు. చాలా అందమైన పట్టణం,\nఅది సువర్ణప్రాకారాలూ, పరిఖలూ కలది,\nవైడూర్య తోరణాలతో కూడుకున్నది. అది\nమొదట రాక్షసుల కోసమే నిర్మించ\nబడింది. కాని విష్ణుమూర్తికి భయపడి\nరాక్షసులా పట్టణాన్ని విడిచి పాతాళానికి\nవెళ్ళిపోయారు. ఇప్పుడది శూన్యంగా\nఉన్నది. అక్కడ నీ నివాసం ఏర్పాటు\nచేసుకున్నావంటే ఎవరికీ ఇబ్బంది\nఉండదు,'' అని చెప్పాడు.\nవైశ్రవణుడు తండ్రి సలహా ప్రకారం,\nఅనేక వేలమంది నైరృతులతో సహా\nలంకానగరానికి వెళ్ళి అక్కడ నివాసం\nఏర్పాటు చేసుకుని, సుఖంగా రాజ్యం\nఏలుతూ, పుష్పక విమానంలో అప్పు\n\nడప్పుడూ వచ్చి తన తల్లిదండ్రులను\nచూసి పోతూండేవాడు.\nఇదంతా విని రాముడు ఆశ్చర్యంతో\nఅగస్త్యుడి కేసి చూసి, ''మహాత్మా,\nరాక్షసులు పులస్త్య వంశంలోనే పుట్టారని\nవిన్నాను. కాని అంతకు ముందు కూడా\nరాక్షసు లుండినట్టు మీరు చెబుతున్నారు.\nఈ రాక్షసులకు మూలపురుషు డెవరు ?\"\nఅని అడిగాడు. దానికి అగస్త్యు డిలా\nచెప్పాడు:\nకమలంలో పుట్టిన బ్రహ్మ నీటిని\nసృష్టించి, దాన్ని కాపాడటానికి కొందరు\nప్రాణులను సృష్టించాడు. ఆ ప్రాణులు\nఆకలి దప్పులతో నూ భయంతోనూ,\n\"మే మేం చెయ్యాలి?\" అని బ్రహ్మ నడి\nగారు. బ్రహ్మ నవ్వులకన్నట్టుగా. \"ఈ\nజలాన్ని కాపాడటానికి ప్రయత్నించండి.\"\nఅన్నాడు. కొందరు ప్రాణులు రక్షిస్తా\nమన్నారు; మరి కొందరు జక్షిస్తా మన్నారు.\nజక్షించటమంటే భక్షించటం.) రక్షిస్తా\nమన్న ప్రాణులు రాక్షసులయారు. జక్షిస్తా\nమన్నవారు యక్షులయారు.\nరాక్షసులలో హేతీ, ప్రహేతీ అనే\nఇద్దరు అన్నదమ్ము లుండేవారు. వారిలో\nప్రహేతి తపస్సు చేసుకోవటానికి వెళ్ళి\nపోయాడు. హేతి అనేవాడు మాత్రం\nపెళ్ళి చేసుకోగోరి, భార్య కోసం వెతు\nకుతూ, చివరకు యముడి చెల్లెలు భయ\nఅనేదాన్ని, భయంకరమైన దాన్ని\nపెళ్ళాడాడు.\n\nవారికి విద్యుత్కేశు డనే కొడుకు,\nసూర్యసమకాంతి గలవాడు పుట్టి పెరగ\nసాగాడు.\nవాడికి యౌవనం రాగానే వాడి తండ్రి\nఅయిన హేతి వాడి కొక భార్యను\nనిశ్చయించాడు. ఆ పిల్ల సంధ్య అనేదాని\nకూతురు. దాని పేరు సాలకటంకట.\nసాలకటంకట విద్యుత్కే శుణ్ణి పెళ్ళాడి,\nభర్తతో సుఖంగా విహారాలు చేస్తూ,\nగర్భవతి అయి, మందర పర్వత\nప్రాంతంలో ఒక కొడుకును కన్నది.\nఅయితే ఆమె కా కొడుకు పైన కన్న,\nభర్తతో విహరించటం మీదనే ఆసక్తి\nఎక్కువైన కారణం చేత, కొడుకును\nకన్న చోటనే పారేసి, భర్తతో విహరించ\nబోయింది.\nబిడ్డ నోట్లో చెయ్యి దూర్చుకుని సన్నగా\nఏడవసాగాడు. ఆ సమయంలో వృషభ\nవాహనంమీద పార్వతీ పరమేశ్వరులు\nఆకాశ మార్గాన పోతూ ఆ పసిగుడ్డు\nఏడుపు విన్నారు. ఆ దంపతులు\nశిశువును చూసి జాలిపడి, దగ్గిరికి వచ్చి\nచూశారు. పార్వతి సంతృప్తికోసం\nపరమేశ్వరు డా బిడ్డకు తల్లితో సమానమైన\nవయసూ, చిరంజీవిత్వమూ, ఆకాశంలో\nఎగర గల ఒక పట్టణమూ ఇచ్చాడు.\nపార్వతీదేవి రాక్షసులకు సద్యోగర్భమూ,\nపుట్టగానే తల్లి వయసూ ఉండేలాగు\nవరమిచ్చింది.\nపార్వతీ పరమేశ్వరుల వల్ల వరాలు\nపొందిన సుకేశుడ నే రాక్షసుడు\nఐశ్వర్యవంతుడై, ఆకాశగమనం గల\nపట్టణంలో విహరిస్తూ ఇంద్రుడికి సమాను\nడయాడు.\nసుకేశుడు వరాలను పొందటమే గాక\nధర్మాత్ముడని కూడా విని, గ్రామణి అనే\nగంధర్వుడు త్రిలోకసుందరి అయిన తన\nకుమార్తెను దేవవతి అనేదాన్ని తెచ్చి\nసుకేశుడి కిచ్చి పెళ్ళి చేశాడు. తనకంతటి\nభర్త దొరికినందుకు దేవవతి ఎంతో\nసంతోషించింది.\n\nఆ దంపతులకు మాల్యవంతుడూ,\nసుమాలీ, మాలీ అని ముగ్గురు కొడుకులు,\nమూడు అగ్నుల లాటి వారు కలిగారు.\nవారు మహా బలవంతులు, నిర్భయులు,\nఅతి భయంకరులు. తమ తండ్రి శివుడి\nవల్ల వరాలు పొందినట్టు తెలిసి, వారు\nమేరుపర్వతానికి వెళ్ళి కఠోరమైన నియ\nమాలతో అక్కడ తపస్సు సాగించారు.\nతపస్సుకు ముల్లోకాలూ అట్టుడికి\nపోయాయి. బ్రహ్మదేవుడు ఒక నాడు\nఇంద్రాది దేవతలను వెంటబెట్టుకుని\nవిమానం మీద వచ్చి \"మీ తపస్సుకు\nమెచ్చాను. ఏం వరాలు కావాలో కోరు\nకోండి.\" అన్నాడు.\nఆ రాక్షసులు విశ్వకర్మను పిలిపించి,\n“దేవా, నీకు మా పైన అనుగ్రహం \"దేవతలందరికీ నీవే ఇళ్ళు కట్టాపని\nకలిగిన పక్షంలో, మాకు ఎవరిచేతా ఓటమి\nకలగకుండానూ, మా చేతిలో శత్రువు\nలంతా చచ్చేటట్టూ, మేము దీర్ఘాయుష్మం\nతులమై వర్థిల్లేటట్టూ వరమియ్యి.\"\nఅన్నారు వాళ్ళు. బ్రహ్మ వారి కలాగే\nవరమిచ్చాడు,\nఇటువంటి వరం పొంది ఆ ముగ్గురు\nరాక్షసులూ మూడు లోకాలనూ పీడించ\nసాగారు. దేవతలూ, ఋషులూ, సిద్ధులూ,\nసాధ్యులూ, చారణులూ మొదలైనవారికి\nజీవితం నరకమైపోయింది. వారిని కాపాడే\nనాధుడు లేడు.\nవిన్నాం. హిమాలయంమీద గాని, మేరు\nపర్వతం మీదగాని, మందరగిరి మీదగాని\nకైలాసానికి సరివచ్చేటటువంటి అందమైన\nపట్టణం మాకు కట్టి ఇయ్యి.\" అని\nఅడిగారు.\n\"దక్షిణ సముద్ర తీరాన త్రికూటమనీ,\nసువేలమనీ రెండు పర్వతాలున్నాయి.\nత్రికూట పర్వతం యొక్క నడిమి శిఖరం\nమీద ఇంద్రుడి కోరిక పైన లంకా పట్టణం\nకట్టి ఉంచాను. అది స్వర్గంతో సమాన\nమైనది. బంగారు ప్రాకారాలూ, బంగారు\nతోరణాలూ కలది. మీరు మీ రాక్షసులతో\n\nసహా వెళ్ళి అక్కడ ఉన్నట్టయితే\nమిమ్మల్ని ఎవరూ తేరి చూడలేరు.\"\nఅని విశ్వకర్మ వారితో అన్నాడు.\nవిశ్వకర్మ చెప్పిన ఈ మాటలు విని\nఆ రాక్షసులు చాలా సంతోషం చెంది,\nఅనేక వేలమంది పరివారంతో సహా\nలంకకు చేరి, ఆ నగరాన్ని చూసి పరమా\nనంద భరితులయారు. ఇదే సమయంలో\nనర్మద అనే గంధర్వ స్త్రీ చక్కని\nచుక్కల్లాటి తన కూతుళ్ళను ముగ్గురినీ\nతెచ్చి ఆ ముగ్గురన్నదమ్ములకూ పెళ్ళి\nచేసింది.\nపెద్దవాడైన మాల్యవంతుడి భార్య\nసుందరి. కొంత కాలానికి సుందరి గర్భాన\nవజ్రముష్టి, విరూపాక్షుడూ, దుర్ముఖుడూ,\nసుప్తఘ్నుడూ, యజ్ఞకోపుడూ, మత్తుడూ,\nఉన్మత్తుడూ అనే ఏడుగురు కొడుకులూ,\nఎనిమిదవ సంతానంగా అనల అనే ఒక\nకూతురూ కలిగారు.\nసుమాలి భార్య కేతుమతి. సుమాలికి\nఆ భార్య అంటే ప్రాణంకన్న ఎక్కువ.\nకేతుమతికి ప్రహస్తుడూ, అకంపనుడూ,\nవికటుడూ కాలకార్ముకుడూ, ధూమ్రా\nక్షుడూ, దండుడూ, సుపార్శ్వుడూ.\nసంహ్రాదీ, ప్రఘనుడూ, భాసకర్ణుడూ అనే\nకొడుకులూ, పుష్పోత్కటా, కైకసీ,\nశుచిస్మితా, కుంభీనసీ అనే కుమార్తెలూ\nకలిగారు.\nమాలి భార్యకు అనిలుడూ, అనలుడూ,\nహరుడూ, సంపాతీ అనే నలుగురు\nకొడుకులు మాత్రమే కలిగారు. వీరు\nనలుగురూ, పెరిగి పెద్దవారై విభీషణుడికి\nమంత్రులయారు.\nఈ విధంగా ఆ ముగ్గురు రాక్షసులూ\nతమపిల్లలతోనూ, పరివారంతోనూ లంకలో\nనివసిస్తూ, ఇంద్రాది దేవతలను, ఋషు\nలనూ, నాగులనూ దానవులనూ బాధిస్తూ,\nమూడు లోకాలలోనూ తమను నిగ్రహించే\nవాడు లేక వీరవిహారం చేస్తూ, చావు\nభయం కూడా లేకుండా, యజ్ఞాలను\nధ్వంసం చేస్తూ, వరం పొందిన గర్వంతో\nతిరగసాగారు.",
            "book_page_end": 50
        },
        {
            "title": "పుడకలతో కూడా పోనిబుద్ధి",
            "book_page_start": 51,
            "pdf_page_start": 51,
            "pdf_page_end": 51,
            "author": "ఎం. డి. సౌజన్య",
            "genre": "హాస్యం",
            "moral": "చెడ్డ బుద్ధిని మనిషి చనిపోయిన తర్వాత కూడా వదులుకోలేడు.",
            "keywords": [
                "పాపయ్య",
                "దొంగతనం",
                "నరకం",
                "చిత్రగుప్తుడు",
                "దుర్బుద్ధి"
            ],
            "characters": [
                "పాపయ్య",
                "యమభటులు",
                "నరకద్వారపాలకుడు",
                "చిత్రగుప్తుడు"
            ],
            "locations": [
                "నరకద్వారం",
                "ఊరు"
            ],
            "content": "బతికినన్నాళ్ళూ పాపయ్య, చిల్లర దొంగతనాలతో, చిన్న చిన్న అబద్ధాలతో, జనాన్ని మోసం\nచేస్తూ బతికాడు. చివరికతను చనిపోతే, యమభటులు అతణ్ణి నరకద్వారం దగ్గిర వదిలి వెళ్ళి\nపోయారు. అక్కడ చిన్న సింహాసనం లాటి దాని మీద, నరకద్వారపాలకుడు కూర్చుని\nవున్నాడు.\nపాపయ్య, పుడకలతో కూడా పోని తన బుద్ధిని ప్రదర్శిస్తూ, ద్వారపాలకుడితో, “నా\nఆయుష్షు తీరిందంటూ, యమభటులు నన్నిక్కడికి తీసుకువచ్చారు. నా పేరు గలవాళ్ళు, మా\nచిన్న ఊళ్ళోనే నలుగురున్నారు. ఎవరిని తెమ్మంటే, నన్ను తెచ్చారో! నా పూర్తిపేరు రుద్ర\nబోయిన పాపయ్య. మా నాన్న పేరు రుద్రబోయిన భీమయ్య. తమరు, ఈ వివరాలు ఒకసారి\nచిత్రగుప్తుడి పుస్తకంలో తనిఖీ చేసి రాకూడదూ!\" అన్నాడు.\nపాపయ్య మాటలతో, నరకద్వారపాలకుడికి అనుమానం వచ్చి, తను కూర్చున్న ఆసనం\nవదిలి లోపలికిపోగానే, పాపయ్య దాన్ని నెత్తికెత్తుకుని, “ఇదేదో మంచి ఖరీదైనదిలాగే\nకనిపిస్తున్నది. దీన్ని కొనేవాళ్ళను, రెండో కంటికి తెలియకుండా వెతికి పట్టుకోవాలి!\" అను\nకుంటూ, అక్కడి నుంచి పరుగు ప్రారంభించాడు.\nఇంతలో అక్కడికి వచ్చిన చిత్రగుప్తుడు, ద్వారపాలకుడి చేత పాపయ్యను పట్టించి,\n\"మీ ఊళ్ళో ఎందరు పాపయ్యలున్నా, అందర్ని మించిన మహా పాపి పాపయ్యవు, నువ్వే!”\nఅన్నాడు. —ఎం. డి. సౌజన్య",
            "book_page_end": 51
        },
        {
            "title": "అల్లరిదయ్యం",
            "book_page_start": 52,
            "pdf_page_start": 52,
            "pdf_page_end": 57,
            "author": "జొన్నలగడ్డ రామలక్ష్మి",
            "genre": "హాస్యం",
            "moral": "శారీరక శ్రమ లేకుండా తిని కూర్చునే వారికి నిద్ర పట్టదు, చిన్న శబ్దాలకు కూడా మెలకువ వస్తుంది. కష్టపడి పనిచేస్తేనే సుఖవంతమైన నిద్ర లభిస్తుంది.",
            "keywords": [
                "దయ్యం",
                "జయరామయ్య",
                "శారీరక శ్రమ",
                "నిద్ర",
                "అటక"
            ],
            "characters": [
                "జయరామయ్య",
                "రఘుపతి",
                "జానకి",
                "సుబ్బరామయ్య",
                "దయ్యం",
                "రైతు"
            ],
            "locations": [
                "నేలమర్రి గ్రామం",
                "పొరుగూరు"
            ],
            "content": "జయరామయ్య నేలమర్రి గ్రామంలో\nపెద్ద భూస్వామి. ఆయన ఒకనాటి రాత్రి\nవేళ, తన పడకగదిలో నిద్రపోతూ, అటక\nమీద పెద్ద చప్పుడవడంతో, ఉలిక్కిపడి\nనిద్రలేచాడు. ఆయన కళ్ళు నులుముకుని\nపైకి చూస్తే ఎవరూ కనిపించలేదు. కాని,\nఅటక మీద మరొకసారి చప్పుడైంది.\n\"ఎవరూ?\" అని అరిచాడాయన.\nవెంటనే అటక మీది నుంచి ఒక దయ్యం\nఆయన ముందు దూకింది.\nదయ్యాన్ని చూసి జయరామయ్య వణికి\nపోతూ, ''ఎవరు నువ్వు?\" అన్నాడు.\nఆ ప్రశ్నకు దయ్యం విరగబడి నవ్వి.\n\"కనబడడం లేదా? నేను దయ్యాన్ని\nఇంట్లో అల్లరెక్కువగా వున్నదని, మా\nఅమ్మ, నన్నెక్కడికైనాపోయి ఆడుకో\nమన్నది. ఈ ఇంటి అటక, ఆడుకోవ\nడానికి చాలా బాగున్నది.\" అన్నది.\nజయరామయ్య వెంటనే, “శ్రీ ఆంజ\nనేయం, ప్రసన్నాంజనేయం....'' అంటూ,\nఆంజనేయదండకం ప్రారంభించాడు.\nదయ్యం నవ్వి, “చచ్చిపోయేముందు,\nమా ఇంట్లో కూడా అందరం ఆంజనేయ\nభక్తులం. నీ దండకం, మా మీద పని\nచెయ్యదు,\" అన్నది.\nజయరామయ్యకు ఏం చేయాలో\nతెలియలేదు. ఆయన కాసేపాలోచించి,\n“పొరుగింట్లో, ఇంకా పెద్ద అటక వున్నది.\nఅక్కడికిపోయి ఆడుకో!\" అన్నాడు.\n“నేను, నిన్నేమీ చేయను. నీ మానాన\nనువ్వు పడుకో: నా మానాన నేను ఆడు\nకుంటాను.\" అన్నది దయ్యం.\n\"సరే, నీ యిష్టం!\" అని జయ\nరామయ్య తిరిగి పడుకున్నాడు. దయ్యం\nఎగిరి అటక మీదికి పోయింది. ఆ తర్వాత\nఒకటే చప్పుళ్ళు. జయరామయ్యకు నిద్ర\n\nపట్టలేదు. ఆయన ఎంత చెప్పినా.\nదయ్యం తన అల్లరి మానలేదు.\nతెల్లవారుతూండగా దయ్యం, ఆయ\nనతో, \"నీ ఇల్లు చాలా బాగున్నది.\nఆడుకోవడానికి రాత్రికి మళ్ళీ వస్తాను,\"\nఅని చెప్పి వెళ్ళిపోయింది.\nజయరామయ్యకు యాభై ఏళ్లుంటాయి.\nరెండేళ్లక్రితం ఆయనకు భార్య పోయింది.\nఒక్కడే కొడుకు; పేరు రఘుపతి. వాడికి\nపెళ్ళయింది. కోడలు జానకి, ఆయనను\nకన్న తండ్రి కన్న మిన్నగా ఆదరిస్తుంది.\nదయ్యం వెళ్ళిపోగానే జయరామయ్య,\nకొడుకునూ, కోడలినీ పిలిచి, రాత్రి తనకు\nకలిగిన అనుభవం గురించి చెప్పాడు.\n\"దయ్యాలనేవి లేవు. నువ్వు భ్రమ\nపడి వుంటావు.\" అన్నాడు రఘుపతి.\n\"మామయ్యా. ఈ రాత్రికి మేము. మీ\nగదిలో పడుకుంటాం. మీరు మా గదిలో\nపడుకోండి.\" అన్నది కోడలు జానకి.\nజయరామయ్య సంతోషంగా అందు\nకంగీకరీంచాడు. అయితే ఆ రాత్రి ఆయ\nనకు నిద్రపట్టబోయే సమయంలో, గదిలో\nపెద్ద చప్పుడై ఉలిక్కిపడి లేచాడు.\nఎదురుగా మళ్ళీ దయ్యం నిలబడి\nవుంది. అది జయరామయ్య కేసి కోపంగా\nచూస్తూ, \"నేనే చప్పుడు చేసి, నిన్ను\nనిద్రలేపాను,\" అన్నది.\n\n\"ఎందుకోసం?\" అన్నాడు జయ\nరామయ్య విసుగ్గా.\n\"అటక గదిలో నువ్వే పడుకోవాలి.\nఅప్పుడే నాకు ఆ గదిలో ఆడుకునేందుకు\nబావుంటుంది. వెంటనే వెళ్ళి. నీ\nవాళ్లను నిద్రలేపు. మీరు త్వరగా గదులు\nమారండి!\" అన్నది దయ్యం ఆజ్ఞా\nపిస్తున్నట్టు.\n“నేనిక్కడే పడుకుంటాను!\" అన్నాడు\nజయరామయ్య బింకంగా.\n\"అలాగైతే, నేను ఊళ్ళోని చెత్త\nఅంతా తెచ్చి. మీ ఇంట్లో పారేస్తాను.\nతెలిసిందా? నేను చెప్పినట్టు విను,‘”\nఅన్నది దయ్యం.\n\nజయరామయ్య భయపడి, దయ్యం\nచెప్పినట్టే చేశాడు. కొడుకూ, కోడలూ\nఆశ్చర్యపడుతూనే గది మారారు.\nరాత్రి కూడా దయ్యం ఆటక మీద పెద్ద\nచప్పుళ్ళు చేస్తూ ఆడుకున్నది. జయ\nరామయ్యకు కంటి మీద కునుకులేదు.\nమర్నాడు ఉదయమే దయ్యం, మళ్ళీ\nరాత్రికి వస్తానని చెప్పి వెళ్ళిపోయింది.\nజయరామయ్య తనవాళ్ళను పిలిచి,\nరాత్రి జరిగింది చెప్పాడు.\n\"అంతా నీ భ్రమ, నాన్నా!'' అన్నాడు.\nరఘుపతి.\n\"మామయ్యా, దయ్యం చెత్త తెచ్చి\nపోస్తే, నేను శుభ్రం చేస్తాగదా! మీరేమీ\nకంగారుపడకండి. అదేం చెప్పినా విన\nకుండా, మా గదిలోనే నిద్రపోండి.\"\nఅన్నది జానకి.\nజయరామయ్య సరేనన్నాడు. అయితే,\nఆనాటి రాత్రివేళ దయ్యం వచ్చి, జయ\nరామయ్యను మళ్ళీ బెదిరించింది. ఆయన\nలెక్క చెయ్యలేదు. ఇల్లంతా చెత్తతో\nనింపుతానంటే-నా కోడలు శుభ్రం\nచేస్తుందిలే పొమ్మన్నాడాయన.\nఅప్పుడు దయ్యం ఏదో తంత్రం ప్రయో\nగించి, జయరామయ్యను మరొక గదికి\nమార్చింది. తర్వాత జయరామయ్యలా\nతను వేషం మార్చుకునిపోయి, రఘుపతి\nవున్న గది తలుపు తట్టింది.\nరఘుపతి నిద్రకళ్ళతో వచ్చి తలుపు\nతెరిచి, \"ఏమయింది, నాన్నా! దయ్యం\n\nమళ్ళీ నిన్ను బెదిరించిందా ?\" అని\nఅడిగాడు.\n\"అదేం లేదురా, అంతా నా భ్రమ !\nనాకీ అటక గదిలో తప్ప నిద్రపట్టేలా\nలేదు. మిమ్మల్ని యిబ్బంది పెడుతున్నా\nనని ఏమీ అనుకోకు,\" అన్నది జయ\nరామయ్య రూపంలో వున్న దయ్యం.\nజయరామయ్య కొడు కూ, కోడలూ\nగది మారారు. అప్పుడు దయ్యం, జయ\nరామయ్యను అటక వున్న గదిలోకి\nమార్చి, మళ్ళీ అల్లరి ప్రారంభించింది.\nజయరామయ్య బెంబేలు పడిపోతూ,\n\"నన్నెందు కిలా వేధిస్తున్నావు? ఏం\nచేస్తే నన్ను వదిలిపెట్టి పోతావు?\" అని\nదయ్యాన్ని అడిగాడు.\n“నేను, నీకేమీ హాని చేయనని ముందే\nచెప్పా గదా ? నన్ను యీ అటక మీద\nఆడుకోనీ. నువ్వు మాత్రం, యీ గది\nలోనే పడుకోవాలి,\" అన్నది దయ్యం.\n\"అయితే. నా కొడుకునూ, కోడలినీ\nపిలుచుకువస్తాను. వాళ్ళు నీకు తగిన బుద్ధి\nచెబుతారు,\" అన్నాడు జయరామయ్య.\n\"నీ వాళ్ళిక నీ మాట నమ్మరు!\"\nఅని దయ్యం, అంతకు ముందు తానేం\nచేసిందీ ఆయనకు చెప్పింది.\nజయరామయ్యకు మతిపోయినట్ట\nయింది. ఆ రాత్రి ఆయనకు నిద్ర లేదు.\nయథాప్రకారం మర్నాటి ఉదయం\nదయ్యం వెళ్ళిపోయింది. జయరామయ్య,\nదయ్యం విషయంలో ఏదో ఒకటి చేయా\n\nలన్న దృఢ నిశ్చయానికి వచ్చాడు. సరిగ్గా\nఅదే సమయంలో పొరుగూరు నుంచి,\nఆయనకు కబురు వచ్చింది. బంధువుల\nఇంట్లో పెండ్లి. జయరామయ్యను సకుటుం\nబంగా రమ్మన్నారు.\nజయరామయ్య తన ఇంటికి కాపలాగా,\nఒక రైతు కుటుంబాన్ని వుండమని చెప్పి,\nతాను సకుటుంబంగా పొరుగూరు\nవెళ్ళాడు. అనుకోకుండా వాళ్ళందరూ,\nఅక్కడ రెండు వారాలకు పైగా వుండి\nపోవలసివచ్చింది.\nఆయన తిరిగి తన ఇల్లు చేరి రైతును,\n\"ఇంట్లో సుఖంగా నిద్ర పట్టిందా?\" అని\nఅడిగాడు.\nఆ ప్రశ్నకు రైతు ఆశ్చర్యపడుతూ,\n\"అలా అడిగారేం! అటక గదిలో పడు\nకునేవాణ్ణి. అక్కడ వెచ్చగా ఎంతో\nబావుంది. వళ్ళు తెలియకుండా నిద్ర\nపోయేవాణ్ణి.'' అని జవాబిచ్చాడు.\nజయరామయ్య, వాణ్ణి మరేం ప్రశ్నించ\nలేదు. ఆ రోజు నుంచీ దయ్యం ఆయన\nజోలికి రాలేదు.\nఒక వారం గడిచాక పొరుగింటామె\nజానకితో, “మా ఇంట్లో అటక మీద ఒక\nదయ్యం చేరి, రోజూ రాత్రివేళ తనకు\nనిద్ర లేకుండా చేస్తున్నదని. మా మామ\nగారు గొడవ చేస్తున్నారు. అది మాకెవ్వరికీ\nకనబడడం లేదు. ఆయన భ్రమపడు\nతున్నారని. నా అనుమానం!\" అన్నది.\nజానకి ఆశ్చర్యపడి, \"ఇలాంటి అను\nభవమే మా మామయ్యకూ కలిగింది.\nకాని, యిప్పు డాయన కాభ్రమ లేదు.\nఅందు కాయన ఏం చేశారో, నాకు\nతెలియదు. మీ మామయ్య నొకసారి,\nఆయనతో మాట్లాడమను,\" అని సలహా\nయిచ్చింది.\nఆ విధంగా పొరుగింటి సుబ్బరామయ్య\nవెళ్లి, జయరామయ్యను కలుసుకున్నాడు.\nతను చూసిన దయ్యాన్ని, మరొకరు\nకూడా చూసినందుకు జయరామయ్య\nచాలా సంతోషించి, \"నీవీ, నావీ ఒకే\n\nరకం అనుభవాలుగా వున్నవి. ఈ రాత్రి\nనేను, నీ ఇంటికి వచ్చి. ఆ దయ్యాన్ని\nచూస్తాను,\" అన్నాడు.\nఅన్న ప్రకారం ఆ రాత్రి జయ\nరామయ్య. సుబ్బరామయ్య ఇంటికి\nవెళ్ళాడు. రాత్రి రెండో జామువేళ\nదయ్యం అక్కడికి వచ్చింది. జయ\nరామయ్యా, దయ్యం ఒకరినొకరు\nగుర్తించుకున్నారు.\n\"నువ్వు చెప్పింది నిజం! ఈ ఇంట్లో\nఅటక చాలా పెద్దది. నీ ఇంటికంటే,\nనాకిక్కడే ఆడుకునేందుకు బావుంది.\"\nఅన్నది దయ్యం.\n\"మరి, ఆ సంగతి ముందే చెప్పాగదా!\nఅప్పుడే, నా గది ఎందుకు వదిలిపెట్టి\nవెళ్ళావు కాదు?\" అని అడిగాడు జయ\nరామయ్య.\n\"అటక మీద, నేనాడుకునేప్పుడు.\nవిసుక్కు నేందుకు మనిషి కావాలి.\nఅప్పుడే నాకు ఆనందంగా వుంటుంది.\nనీ వున్న రోజుల్లో. నీ ఇంట్లో హాయిగా\nవున్నది. ఆ తర్వాత ఎవడో మొద్దు నిద్ర\nవాడొచ్చాడు. నేనెంత అల్లరి చేసినా వాడు\nకళ్ళు తెరిచేవాడుకాదు. దానితో విసిగి\nపోయి, నువ్వు, చెప్పిన, యీ పొరుగింటికి\nవచ్చాను. ఇక్కడ నాకు, నీ ఇంట్లో కన్న\nఎంతో బావున్నది.\" అన్నది దయ్యం.\nఅసలు రహస్యం అప్పుడు జయ\nరామయ్యతో పాటు సుబ్బరామ య్య\nక్కూడా అర్థమైపోయింది. ఒళ్ళు తెలియ\nకుండా నిద్రపోవాలంటే కష్టపడి పని\nచేయాలి. అలాంటి వాళ్ళతో దయ్యానికి\nవినోదం వుండదు. తామిద్దరూ ఎంతో\nకాలంగా శరీరశ్రమ చెయ్యడం అన్నదే\nమరిచి, తిని కూర్చుంటున్నారు. అలాంటి\nవాళ్ళకు నిద్ర సరిగా పట్టకపోగా, చీమ\nచిటుక్కుమంటే మెలకువ వస్తుంది!\nఈ విషయం తెలిశాక, ఆ మర్నాటి\nనుంచీ జయరామయ్యా, సుబ్బరామయ్యా\n- ఇద్దరూ కూడా తమ శక్తికొలదీ తోట\nపని చేయడం ప్రారంభించారు. ఆ తర్వాత\nవాళ్ళనే దయ్యాలూ బాధించలేదు.",
            "book_page_end": 57
        },
        {
            "title": "రెండు నాల్కల కొత్వాలు",
            "book_page_start": 58,
            "pdf_page_start": 58,
            "pdf_page_end": 58,
            "author": "యం. పి. శ్రావణకుమార్",
            "genre": "నీతి కథ",
            "moral": "అక్రమ మార్గాల్లో సంపాదించిన సంపద ఆశ చూపినప్పుడు, నిజాయితీపరుడుగా నటించే వ్యక్తి యొక్క నిజస్వభావం బయటపడుతుంది.",
            "keywords": [
                "కొత్వాలు",
                "నవాబు సలహాదారు",
                "అవినీతి",
                "మారువేషం",
                "నిజాయితీ"
            ],
            "characters": [
                "కొత్వాలు",
                "శౌరినాధ్",
                "నవాబు ముఖ్య సలహాదారు",
                "రత్నాలశెట్టి"
            ],
            "locations": [
                "గోల్కొండ నగరం",
                "హమీదా్పూర్"
            ],
            "content": "గోల్కొండ నగర పొలిమేరల్లో దిక్కులు పరికిస్తూ, ఒక దారి తెన్నూ లేకుండా తిరుగుతున్న\nఒక యువకుణ్ణి, శౌరినాధ్ అనే రక్షకభటుడు పట్టుకుని, \"ఏయ్, ఎవరు నువ్వు? ఇక్కడేం\nచేస్తున్నావు?\" అని గద్దిస్తూ అడిగాడు.\n\"మీ భాష నాకు తెలియదు, బాబయ్యా!\" అన్నాడు యువకుడు.\nకొత్వాలుకు, ఆ చుట్టుపక్కల గల రాజ్యాల్లోని భాషలన్నీ వచ్చు. శౌరినాధ్, యువకుణ్ణి\nఅతడి దగ్గిరకు తీసుకుపోయి, సంగతి చెప్పి, \"వీడు హమీదా్పూర్లో, రత్నాలశెట్టిని చంపిన\nవాడులా వున్నాడు. నిజం చెప్పమనండి!\" అన్నాడు.\nకొత్వాలు కత్తి దూసి యువకుడి గుండెలకానించి, ప్రశ్నించగా, రత్నాలశెట్టిని చంపింది\nతానేనని యువకుడు ఒప్పుకున్నాడు.\nఈ సంగతి కొత్వాలు, శౌరినాధ్కు చెప్పగా, అతను, “అప్పుడు దొంగిలించిన ఇరవై వేల\nబంగారు కాసులు ఏం చేశాడో అడగండి,” అన్నాడు.\nకొత్వాలు ప్రశ్నకు యువకుడు, ఆ ధనాన్ని నగర పొలిమేరలోని ఒక కొండ గుహలో\nదాచినట్టు చెప్పి, దాని గుర్తులు తెలియబరిచి, \"బాబయ్యా, ఆ ధనం మీరు తీసుకోండి నన్ను\nమాత్రం వదలండి! ముసలి తల్లిదండ్రుల పోషణభారం చూడవలసినవాణ్ణి,” అన్నాడు.\nరక్షకభటుడు శౌరినాధ్, కొత్వాలును యువకుడేం చెప్పాడని అడగగా, కొత్వాలు ఒక్క\nక్షణం తటపటాయించి, \"శెట్టిని చంపి దొంగిలించిన బంగారు కాసుల్ని ఖర్చు పెట్టేశాడట. నీ\nచేతనైంది చేసుకో, ప్రాణం తీసినా ఖాతరు చెయ్యనంటున్నాడు. లాభం లేదు, ఈ మొండి\nవెధవను వదిలెయ్యి,” అని చెప్పాడు.\nఇది వింటూనే యువకుడు, దుస్తుల్లో నుంచి ఒక పతకం తీసి, కొత్వాలుకు చూపాడు.\nదాన్ని చూస్తూనే, కొత్వాలు అదిరిపడ్డాడు. ఆ యువకుడు మారువేషంలో వున్న, నవాబు ముఖ్య\nసలహాదారు!\n\"నీ అవినీతి గురించిన ఫిర్యాదులు కొన్ని వచ్చినై, నిజనిజాలు తెలుసుకునేందుకు,\nఈ నాటకం ఆడాను,” అని నవాబు సలహాదారు, కొత్వాలును కోటకేసి నడిపించాడు.\n- యం. పి. శ్రావణకుమార్",
            "book_page_end": 58
        },
        {
            "title": "వేదవాక్కు",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "నీతి కథ",
            "moral": "దైవవిధిని లేదా విధిని మానవ ప్రయత్నాల ద్వారా తప్పించడం సాధ్యం కాదు; శాస్త్రం (జ్యోతిష్యం) యొక్క వాక్యం తప్పక నెరవేరుతుంది.",
            "keywords": [
                "వేదవాక్కు",
                "మిహిరుడు",
                "రాజు",
                "విధి",
                "జ్యోతిష్యం"
            ],
            "characters": [
                "రాజు",
                "మంత్రి",
                "మిహిరుడు",
                "రాజకుమారుడు",
                "సేవకులు",
                "పండితులు"
            ],
            "locations": [
                "గ్రామం",
                "నగరం",
                "ఏడంతస్థుల మేడ"
            ],
            "content": "అనగనగా ఒక రాజు. మారువేషంతో\nతిరిగి, ప్రజల స్థితిగతులు స్వయంగా\nతెలుసుకోవటం ఆయనకు సరదా.\nఅందుకనే మంత్రిని వెంటబెట్టుకుని,\nఊరూరా సంచారం చేస్తూ వుండేవాడు.\nఒకప్పుడు వారిద్దరూ పోయిపోయి,\nమిట్టమధ్యాహ్న మయేసరికల్లా, దూరాన\nవుండే ఒక గ్రామం చేరుకొన్నారు. ఆ\nగ్రామంలో ఒక ఇంటి ముందు వారికి\nఒకాయన కనిపించాడు. ఆయన నిమ్మ\nపండు వంటి చాయ గలవాడు. ఇరవ\nయ్యేళ్ళ ప్రాయంవాడు వయసుకు తగ్గ\nఒడ్డూ పొడవూ గలవాడు.\nభూతబలి వేయటానికని ఆయన\nఅప్పుడే ఇవతలికి వచ్చి నిలబడ్డాడు.\nరాజూ మంత్రీ వెళ్లి ఆయనను సమీపించి\nపలకరించి, పుట్టుపూర్వోత్తరాలన్నీ కను\nక్కున్నారు.\nఆ వ్యక్తి తన పేరు మిహిరు డని\nచెబుతూ, వారికి ఆతిథ్యమిచ్చాడు. వారు\nఇష్టాగోష్ఠి చేస్తూ వుండగా, మిహిరుడు\nగొప్ప జ్యోతిష్కుడనే విషయం రాజుకు\nవెల్లడయింది.\nఆ గొప్పదనం ఏమిటో పరీక్షిద్దామని\nరాజు. \" స్వామీ! మేము వర్తకులం.\nవ్యాపార విషయంలో దేశసంచారం\nబయల్దేరాము. మేం తలపెట్టిన వర్తకం\nలాభిస్తుందా లేదా ? ప్రారంభించటానికి\nఎప్పుడు బాగా వుంటుంది? సెల\nవియ్యండి,\" అని కోరాడు.\nవెంటనే మిహిరుడు, '' అయ్యా,\nమీరిద్దరూ జాతివర్తకులు కారు. మారు\nవేషంలో ఉన్న క్షత్రియులు. మీరు\n'ఫలానా' వారైవుంటారనటానికి సందేహ\nమేమీ లేదు.\" అని చెప్పేసరికి వారు\nఅమితాశ్చర్యం పొందారు. తరువాత\n\nరాజు, మిహిరుణ్ణి తమ ఆస్థానంలో పెట్టు\nకున్నాడు.\nఇలా వుండగా — లేకలేక చాలా\nకాలానికి, రాజుకు ఒక కుమారుడు కలి\nగాడు. శిశువు జాతకం తయారు చేయ\nవలసిందని ఆస్థాన జ్యోతిష్కులందరికీ\nరాజాజ్ఞ అయింది. ఆ జ్యోతిష్కులందరూ\nతమ యావచ్ఛక్తినీ, జ్ఞానాన్నీ వినియో\nగించి, అతి శ్రద్ధతో రాజకుమారుడి\nజాతకం సిద్ధపరిచారు.\nపని పూర్తి కాగానే, రాజు దర్బారు\nచేశాడు. ఆ సభలో అందరూ కూడా,\n\"రాజకుమారుని జాతకం చాలా దివ్యంగా\nవున్నది. ఐతే ఇరవయ్యో ఏట మాత్రం\nఅందులో ఒక చిన్న గండం కనిపిస్తున్నది.\nకానీ, అది ఏపాటి? -ఇట్టె దాటెయ్య\nవచ్చు.\" అంటూ ఏకగ్రీవంగా చెప్పారు.\nఅయితే, మిహిరుడు మాత్రం, \"ఆ\nబాలుడు ఇరవయ్యో ఏట ఫలానా రోజున\nఅయిదున్నర గంటలకు అడవిపంది\nమూలంగా తప్పక మరణిస్తాడు,'' అని\nజంకుకొంకులు లేకుండా చెప్పాడు.\nరాజకుమారుడికి బాల్యం దాటింది.\nజ్యోతిష్కుల మాటలు జ్ఞాపకం రాగా,\nఅప్పటినుండి రాజు మనస్సు కలవరపడ\nజొచ్చింది.\nఅటు సూర్యుడు ఇటు పొడిచినప్పటికీ,\nమిహిరుడి నోటి వాక్యానికి తిరుగులేదని\nరాజుకు బాగా తెలుసు. కనుక, కుమారుడి\nవిషయంలో ఉపేక్ష చేయటానికి ఎంత\nమాత్రమూ వీలు లేదనుకొన్నాడు.\nపోతే —దైవవిధికి అడ్డుపెట్టే శక్తి ఎంత\nమాత్రమూ మానవునికి లేదు. ఐన్,\nప్రయత్నం చేసి కుమారునకు అడవి\nపంది మూలంగా వచ్చే గండం తప్పింప\nచూదామని రాజుకు బుద్ధి పుట్టింది.\nఈ ఉద్దేశంతో నగరానికి దూరాన\nఏడంతస్థుల మేడ కట్టించి, చుట్టూ\nఎత్తయిన గోడలు ఆవరణగా పెట్టించి,\nచీమలు దూరటానికైనా వీలుకానంత\nబందోబస్తు చేయించాడు.\n\nసమస్త సదుపాయాలూ ఆ మేడలోనే\nజరగటానికి యేర్పాటు చేసి, సహపాఠు\nలతో సహా తన కుమారుణ్ణి దానిలో\nప్రవేశపెట్టించాడు. వాళ్ళు ఎవళ్ళూ\nమేడ విడిచి చుట్టుపక్కల వనాలలోకి\nవిహారం వెళ్ళకుండా కట్టడి చేశాడు. ఇన్నీ\nచేసి, తను అప్పుడప్పుడు వచ్చిపోతూ\nచూస్తూ వుండేవాడు.\nకుమారుని ఆరోగ్యం తనకు తెలపటాని\nకని రాజు వేగులను ఏర్పాటు చేశాడు.\nమధ్యాహ్నం మూడు గంటలయ్యే\nవరకూ వేగులు ఒకరి వెనుక ఒకరు వచ్చి,\nరాజకుమారుడు ఉత్సాహంగానే ఉన్నా\nడని చెబుతూ వచ్చారు. రాజు కొలువు\nతీర్చి పండితగోష్ఠి జరుపుతున్నాడు.\nసభలోవారు అందరూ. మిహిరుడు\nలెక్కలు వేయటంలో ఏదో పొరపడి\nవుంటాడనీ ఆయన మాట పొల్లు\nపోయిందనీ అనుకున్నారు. అయితే రాజుకు తప్పక ఆగ్రహం కలుగు తుందనీ భయపడసాగారు. ఇంతలో ఐదు గంటలైంది. సభలో వారందరితో సహా రాజు కుమారుని చూడటానికని బయల్దేరాడు.\n\nదారిలో ఒక బంటు ఎదురై కుమా\nరుడు బాగానే ఉన్నాడనీ. చక్కగా\nఆడుకుంటున్నాడనీ రాజుతో చెప్పాడు.\nఇదేమిటన్నట్టు అందరూ ఒక్కసారిగా\nమిహిరుని వంక చూశారు.\nఅంతమాత్రానికే మిహిరుడు బెదర\nలేదు. “నా జోస్యం తప్పదు.\" అన్నాడు.\nరాజు, కుమారుడు వుండే నగరు ప్రవే\nశించి, భోగట్టా చేయగా, అతడు నాలుగో\nఅంతస్థు మీద వున్నాడని సేవకులు\nచెప్పారు. అక్కడికి పోయి చూస్తే,\nగాలికోసం డాబామీదికి వెళ్ళాడన్నారు.\nమిహిరుని వంక చూశాడు రాజు.\nఅందుకు మిహిరుడు \" రాకుమారుడు\nఈ లోకం వదలి అప్పుడే అరగంట\nసేపయింది,\" అని నొక్కి చెప్పాడు.\nదడదడ కొట్టుకొంటున్న గుండెలతో\nఅందరూ వేగంగా యేడవ అంతస్థు\nఎక్కుతున్నారు. ఇంత యెత్తుకు అడవి\nపంది యెలా ఎక్క గలుగుతుందా అని\nఅందరికీ బలమైన సందేహం పట్టుకున్నది.\nతీరా డాబా ఎక్కి చూసేసరికి, ఒక\nజెండా స్తంభం కింద, మంచం పైన —\nరొమ్ము మీద భారమైన ఇనుప వరాహ\nవిగ్రహం పడి- నెత్తురులోడుతున్న\nశరీరంతో, రాకుమారుడు కనిపించాడు !\nపుత్రశోకం భరించలేక అపరిమితంగా\nవిలపించాడు రాజు.\n\"ఈ నగరు నిర్మించినప్పుడు, శిల్పి ఈ\nవిగ్రహాన్ని జెండా స్తంభం మీద నిలిపి\nవుంటాడు. కుతూహలం కొద్దీ బిడ్డడు\nదీనిని లాగి వుంటాడు. దాని ఫలితమే\nఇది. వరాహమూర్తి మా ఇలువేలుపు\nఅయివున్నాడు. మా కులదైవమే ఈ\nవిధంగా నా బిడ్డడిని తనలో ఐక్యం\nచేసుకొన్నాడు. యేది యేమన్నా శాస్త్రం\nతప్పదు!\" అని అందరికీ రాజు తెలియ\nజెప్పాడు.\nరాజు అప్పుడు మిహిరుణ్ణి కౌగిలించు\nకొని, అతణ్ణి ఎంతగానో గౌరవించి,\n'వరాహమిహిరు' డనే బిరుదు ప్రసా\nదించాడు.",
            "book_page_end": 62
        },
        {
            "title": "పకులు-జంతువులు",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "వ్యాసం",
            "moral": "",
            "keywords": [
                "ఫైల్ఫిష్",
                "ఓవెన్ బర్డ్",
                "కప్పలు",
                "జంతువుల వాస్తవాలు",
                "ప్రకృతి"
            ],
            "characters": [],
            "locations": [
                "దక్షిణ అమెరికా",
                "మధ్య అమెరికా",
                "సముద్రం"
            ],
            "content": "**రంగులు మార్చే చేప!**\nఫైల్ఫిష్ అనే చేప, అపాయం రానున్నదని తెలియగానే.\nపరిసరాలకు తగిన రంగులో మారిపోతుంది. పైగా అది\nతలకిందులుగా తిరిగిపోయి సముద్రపు నాచులాగానూ, గడ్డి\nపోచలులాగానూ కనిపించడంవల్ల, దానిని పసిగట్టడం\nసులభంకాదు.\n**మట్టిగూడు కట్టుకునే పక్షి!**\nదక్షిణ అమెరికాలోనూ, మధ్య అమెరికాలోనూ నివసించే\nఓవెన్ బర్డ్ అనే పక్షి, తేమగల బంకమన్నుతో గూడు\nకట్టుకుంటుంది. ఆ గూడు ఎండకు గట్టిపడి దృఢంగా\nతయారవుతుంది.\n**చెట్లపై కప్పలు**\nప్రపంచం మొత్తంమీద దాదాపు 500 రకాల కప్పలు చెట్ల\nపైకి ప్రాకగలవు. ఈ కప్పల వేళ్ళ కొసలు కాస్త వంక\nరగా తిరిగి ఉండడంవల్ల అవి సులభంగా కొమ్మలనూ,\nరెమ్మలనూ, ఆకులనూ ఒడిసి పట్టుకోగలుగుతున్నాయి.",
            "book_page_end": 63
        }
    ],
    "statistics": {
        "total_stories": 14,
        "author_counts": {
            "చందమామ బృందం": 7,
            "మాచిరాజు కామేశ్వరరావు": 1,
            "కోలార్ కృష్ణ అయ్యర్": 1,
            "వసుంధర": 1,
            "పెంటకోట సోమినాయుడు": 1,
            "ఎం. డి. సౌజన్య": 1,
            "జొన్నలగడ్డ రామలక్ష్మి": 1,
            "యం. పి. శ్రావణకుమార్": 1
        },
        "genre_counts": {
            "పురాణగాథలు": 1,
            "సాంఘికం": 1,
            "నీతి కథ": 4,
            "ధారావాహిక": 2,
            "బేతాళ కథలు": 1,
            "జానపద కథ": 1,
            "చరిత్ర": 1,
            "హాస్యం": 2,
            "వ్యాసం": 1
        }
    }
}