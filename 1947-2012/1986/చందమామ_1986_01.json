{
    "book_id": "చందమామ_1986_01",
    "stories": [
        {
            "title": "చందమామ కబుర్లు",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "వార్తలు/విజ్ఞానం",
            "moral": "",
            "keywords": [
                "టిటానిక్",
                "సమంత వజ్రం",
                "నడిచే పర్వతం",
                "అంతర్జాతీయ వార్తలు"
            ],
            "characters": [],
            "locations": [
                "అట్లాంటిక్ సముద్రం",
                "సైబీరియా",
                "న్యూయార్క్",
                "పాకిస్థాన్"
            ],
            "content": "కనుగొనబడిన పెద్ద ఓడ!\n1912 వ సంవత్సరం, ఏప్రిల్ 15న, ఆనాటి పెద్ద ఓడ అయినటు\n'వంటి ' టిటానిక్ ' సముద్ర జలాలలో మునిగిపోయింది. ఆ ఓడలోని\n2,224 మంది ప్రయాణీకులలో 1513 మంది సముద్రం పాలయ్యారు.\nఆ మునిగిపోయిన ఓడ, ఉత్తర అట్లాంటిక్ సముద్రంలో\nరెండున్నర మైళ్ళ లోతున ఉన్నట్టు, ఇటీవల అమెరికాకు చెందిన\nఒక నౌకా పరిశోధనా సంస్థ కనుగొన్నది |\n'సమంత' వజ్రం!\nఅమెరికాకు చెందిన సమంతా అనే విద్యార్థిని, ప్రపంచ శాంతికి కృషి\nచేయమని రష్యా నాయకులకు ఒక ఉత్తరం రాసింది. ఆ చిన్నారి\nమనోభావానికి ముగ్ధులైన ఆ నాయకులు ఆమెను 1983వ సంవత్సరం\nసోవియట్ రష్యాకు ఆహ్వానించారు కూడా. 1985 వ సంవత్సరం\nజరిగిన ఒక విమాన ప్రమాదంలో సమంత దుర్మరణం చెందింది.\nఆ అమ్మాయి స్మృతి చిహ్నంగా సైబీరియా గనుల్లో లభించే ఒక పెద్ద\nవజ్రానికి • సమంత వజ్రం • అని పేరు పెట్టారు:\nనడిచే పర్వతం!\nపాకిస్థాన్కు చెందిన అలనచన్నా అనే పెద్దమనిషి ' ఇటీవల\nన్యూయార్క్ నగర వీధుల్లో నడిచిపోతూ, రాకపోకలను కొంతసేపు\nస్తంభింపజేశాడు.. ఎనిమిది అడుగులా, మూడు అంగుళాల ఎత్తు\nఉన్న చన్నా అక్కడి మనుష్యుల మధ్య ఒక కొండలా కనిపించాడు.\nఅతన్ని చూడగానే అందరూ ఆశ్చర్యంతో ఆయన చుట్టూ గుమి\nగూడారు. ఈ వింత సంఘటనను టీ వీలు చిత్రంగా తీశాయి:\nమీకు తెలుసా?\n1. హిందూ మహాసముద్రంలోని ద్వీపాలలో\nకెల్లా పెద్దది ఏదో మీకు తెలుసా?\n2. మధ్యధరా సముద్రంలో ఉన్న పెద్ద\nద్వీపం ఏది ?\n3. 1961వ సంవత్సరం అగ్నిపర్వతం ప్రేల\nడంతో ఖాళీ చేయబడిన దక్షిణ అట్లాంటిక్*\nసముద్రంలోని ద్వీపం ఏదో మీకు తెలుసా?\n4. ఫిజీ దీవు లనబడేవి ఎన్నో మీకు తెలుసా?\n5. ఫిలిప్పైన్స్ రిపబ్లిక్ ఎన్ని ద్వీపా\nలున్నాయో మీకు తెలుసా :\n(సమాధానాలు 65 వ పేజీలో)",
            "book_page_end": 9
        },
        {
            "title": "పురాణగాథలు: అంబ",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణగాథ",
            "moral": "ప్రతిజ్ఞ లేదా పంతం నెరవేరే వరకు పోరాడాలి.",
            "keywords": [
                "భీష్ముడు",
                "అంబ",
                "శిఖండి",
                "భారతయుద్ధం",
                "ప్రతిజ్ఞ"
            ],
            "characters": [
                "అంబ",
                "అంబిక",
                "అంబాలిక",
                "హోత్రవాహనుడు",
                "భీష్ముడు",
                "విచిత్రవీర్యుడు",
                "సాళ్వుడు",
                "పరశురాముడు",
                "శివుడు",
                "అర్జునుడు",
                "యక్షుడు",
                "శిఖండి"
            ],
            "locations": [
                "కాశీరాజ్యం",
                "హస్తినాపురం",
                "కురుక్షేత్రం"
            ],
            "content": "కాశీరాజ్యాన్ని పరిపాలించిన హోత్రవాహనుడికి అంబ, అంబిక, అంబాలిక అనే ముగ్గురు కుమార్తెలు\nఉండేవారు. వారికి యుక్తవయసు రాగానే, రాజు స్వయంవరం ప్రకటించాడు.\nభీష్ముడు, తన తమ్ముడయిన విచిత్రవీర్యుడికి వివాహం చేయడానికి, స్వయంవరానికి వచ్చిన\nరాజకుమారులందరినీ ఓడించి, రాకుమార్తెలు ముగ్గురునీ బలవంతంగా హస్తినాపురానికి తీసుకు\nపోయాడు.\nఅంబ తాను అంతకు పూర్వమే సాళ్వుణ్ణి వరించినట్టు చెప్పగానే, భీష్ముడు ఆమెను అలాగే\nవెళ్ళమని సాళ్వుడి వద్దకు పంపాడు. అయినా, ఒకసారి భీష్ముడు బలవంతంగా అపహరించుకుని\nపోయిన అంబను పెళ్ళాడడానికి సాళ్వుడు నిరాకరించాడు :\nఅంబ విచారంతో భీష్ముని వద్దకు తిరిగివచ్చి, విషయం తెలియజేసి, తన్ను వివాహమాడమన్నది.\nఅందుకు అతడు సమ్మతించలేదు. ఆఖరికి అతని గురువైన పరశురాముడు ఆజ్ఞాపించినా భీష్ముడు.\nవివాహమాడనన్న తన ప్రతిజ్ఞకు భంగం కలిగించలేనన్నాడు :\nతన వివాహాన్ని చెడగొట్టిన భీష్ముడి మీద పగ తీర్చుకోవాలని అంబ శివుణ్ణి గురించి ఘోరమైన\nతపస్సు చేసింది. మరు జన్మలో ఆమె కోరిక నెరవేరే విధంగా శివుడు వరమిచ్చాడు.\nఆ వరప్రభావంతో అంబ ద్రుపదరాజపుత్రిగా జన్మించి, బాల్యం నుంచే రాజోచిత విద్యలు నేర్పింది.\nభారతయుద్ధానికి ముందు యక్షుని ప్రార్థించి, పురుషలక్షణాలను సంపాదించి శిఖండి అయింది.\nకురుక్షేత్రంలో జరిగిన భారతయుద్ధంలో, అర్జునుడు భీష్ముణ్ణి ఎదుర్కొన్నప్పుడు, అర్జునుడి రథం\nమీద శిఖండి ఉండడం చూసి, భీష్ముడు ఒక స్త్రీ మీద అస్త్రప్రయోగం చేయడమా? అని అస్త్రసన్యాసం\nచేశాడు. అదే అదనుగా తీసుకుని ఆర్జునుడు భీష్ముణ్ణి పడగొట్టాడు. ఆ విధంగా అంబ పంతం\nనెర వేరింది :",
            "book_page_end": 10
        }
    ],
    "statistics": {
        "total_stories": 2,
        "author_counts": {
            "చందమామ బృందం": 2
        },
        "genre_counts": {
            "వార్తలు/విజ్ఞానం": 1,
            "పురాణగాథ": 1
        }
    }
}