{
    "book_id": "చందమామ_1986_04",
    "stories": [
        {
            "title": "ఆహ్వానము",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "సంపాదకీయం",
            "moral": "తార్కిక దృష్టి కలిగి, మానవ మనస్తత్వం తెలిసిన మేధావి నేరస్థుడెవరో గుర్తించి, రుజువు పరచగలడు.",
            "keywords": [
                "చందమామ",
                "బేతాళకథ",
                "లక్ష్మీగాయత్రి",
                "దొంగనుపట్టే ఉపాయం",
                "నేరపరిశోధన"
            ],
            "characters": [],
            "locations": [],
            "content": "ఈ నెల బేతాళకథ [‘'అక్క చెల్లెళ్లు'']కు ఆధారం, లక్ష్మీగాయత్రి రచన. నేరపరిశోధన గొప్ప కళగా, శాస్త్రజ్ఞానంగా మన్నన పొందుతున్నది. నేరస్థు డెవరో గుర్తించి, రుజువు పరచగలవాడు —తార్కిక దృష్టి కలిగి, మానవ మనస్తత్వం తెలిసిన మేధావి అయివుండాలి. ఇది \"దొంగనుపట్టే ఉపాయం'' అన్న కథలో నిరూపించబడింది.",
            "book_page_end": 9
        },
        {
            "title": "అమరవాణి",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "పద్యం/నీతి",
            "moral": "విద్యావంతుడు తాను తెలియనివాడిననీ, విద్యావిహీనుడు తాను సర్వం తెలిసినవాడిననీ చెప్పుకుంటారు. ఏమీ చెప్పక మౌనం వహించినవాడే ఉత్తమోత్తముడు.",
            "keywords": [
                "మౌనం",
                "విజ్ఞానం",
                "ఉత్తమోత్తముడు",
                "విద్యావంతుడు",
                "అహంకారం"
            ],
            "characters": [],
            "locations": [],
            "content": "విజ్ఞః స్వం మన్యతే చాల్ట్ల, మజ్ఞో వర్తేత విజ్ఞవర్,\nమూకీభావం వహన్ ప్రాజ్ఞః, పురుషేషూత్తమోత్తమః.\n[విద్యావంతుడు తాను తెలియనివాడిననీ, విద్యావిహీనుడు తాను సర్వం తెలిసినవాడిననీ చెప్పుకుంటారు. ఏమీ చెప్పక మౌనం వహించినవాడే ఉత్తమోత్తముడు.]",
            "book_page_end": 9
        },
        {
            "title": "చందమామ కబుర్లు",
            "book_page_start": 11,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "వార్తా కథనం",
            "moral": "వినోదం మరియు విజ్ఞానం కోసం వింత వార్తలు అందించబడ్డాయి.",
            "keywords": [
                "సముద్రం",
                "అగ్నిపర్వతం",
                "పక్షులు",
                "కాలిఫోర్నియా",
                "వ్యోమనౌక"
            ],
            "characters": [
                "చార్లెస్ మెన్దేడ్",
                "ఎన్. వాస్సిలీవ్"
            ],
            "locations": [
                "టోక్యో",
                "కాలిఫోర్నియా",
                "సెంట్రల్ నైబీరియా"
            ],
            "content": "**సముద్రం మీద వింత దృశ్యం!**\nజపాన్ ఎయిర్ లైన్స్కు చెందిన కేప్షన్ చార్లెస్ మెన్దేడ్, విమానంలో వెళుతున్నప్పుడు, టోక్యోకు ఈశాన్య దిశగా 25 మైళ్ళ దూరంలో సముద్రమధ్యం నుంచి హఠాత్తుగా 60,000 అడుగుల ఎత్తూ, 200 మైళ్ళ విస్తీర్ణంలో మేఘం లాంటి పొగ పైకి రావడం, క్రమేణా మాయమవడం చూసినట్టు చెబుతున్నాడు. బహుశా సముద్ర గర్భంలోని అగ్నిపర్వతం బద్దలు కావడం వల్ల, అలాంటి దృశ్యం ఏర్పడి ఉండవచ్చని శాస్త్రవేత్తలు భావిస్తున్నారు.\n\n**మత్తుకు బలి అయిన పక్షులు**\nదాదాపు 400 రావిన్ వక్షులు ఆకాశంలో ఎగురుతూ, కాలిఫోర్నియా హైవేస్ రోడ్డు మీద పడి, కార్ల రాకపోకల మధ్య నలిగి చచ్చాయి. ఆ పక్షులు తిన్న పళ్ళు, అతిగా మగ్గి పులియడం వల్ల, ఆ పక్షుల మీద మత్తుపానీయంలా పని చేశాయనీ, అందువల్లనే ఎగురుతూన్న వజ్రాలకు దారీ తెన్నూ తెలియక, రోడ్డు మధ్యన పడిపోయాయనీ తెలియవచ్చింది:\n\n**అంతరిక్షం నుంచి నౌకాశకలం!**\n1008 వ సంవత్సరం జూన్ 30వ తేదీన, ఆకాశం నుంచి ఒక పెద్ద మెరిసే వస్తువు పడడంతో, దాని తాకిడికి సెంట్రల్ నైబీరియాలోని 1,500 చదరపు మైళ్ళ విస్తీర్ణం భూమి అదిరింది. ఇటీవల దాని మీద విస్తృతంగా పరిశోధనలు జరిపిన సోవియట్ శాస్త్రజ్ఞుడు ఎన్. వాస్సి లీవ్, అది 11 బిలియన్ సంవత్సరాల నాటి వ్యోమ నౌకాశకలం అనీ, సుదూర నక్షత్రం నుంచి పంపబడి ఉండవచ్చనీ, అభిప్రాయం వెలిబుచ్చాడు !\n\n**మీకు తెలుసా?**\n1. ప్రపంచంలో కెల్లా అత్యధికమైన బరుపు గల గంట ఏ నగరంలో ఉన్నది?\n2. ప్రపంచంలో మొట్టమొదట నిర్మించబడిన ఎత్తయిన కట్టడం ఏదో మీకు తెలుసా?\n3. ప్రపంచంలోకెల్లా అత్యంత విలువైన చిత్రపటంగా భావించబడుతున్న చిత్రం ఏదో మీకు తెలుసా ?\n4. అతి పురాతనమైన జాతీయగీతం గల దేశం ఏది ?\n5. ప్రపంచంలోకెల్లా అత్యధికమైన ఆంగ్ల పత్రికలు వెలువరించే దేశం ఏది ?\n(సమాధానాలు 65 వ పేజీలో )",
            "book_page_end": 11
        },
        {
            "title": "అరిష్టనేమి",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "పురాణగాథ",
            "moral": "భగవంతుడికి అర్పించబడిన ప్రాణాలకు ఎలాంటి ఆపదా కలుగదు.",
            "keywords": [
                "అరిష్టనేమి",
                "రాజు",
                "వేట",
                "బాణం",
                "మునికుమారుడు",
                "భగవదర్పితం"
            ],
            "characters": [
                "రాజు",
                "అరిష్టనేమి",
                "మునికుమారుడు"
            ],
            "locations": [
                "అడవి",
                "కుటీరం"
            ],
            "content": "ఒకానొకప్పుడు ఒక రాజు వేటకు వెళ్ళాడు. అడవిలో ఎంతనేపు తిరిగినా, ఒక్క జంతువు కూడా రాజు కంటబడలేదు. ఆఖరికి కొండ దిగువ రెండు పొదల మధ్యన, ఒక జింక వెళ్ళడం రాజుకు కనిపించింది. వెంటనే రాజు దాని మీదికి బాణం వదిలాడు. ఆ దెబ్బకు మానవస్వరంతో \"అయ్యో !'' అని మూలుగు వినిపించగానే, ఆశ్చర్యంతో రాజు అక్కడికి పరిగెత్తాడు. అక్కడ జింక చర్మం కట్టుకున్న ఒక మునికుమారుడు బాణం దెబ్బకు, చచ్చిపడి ఉండడం చూసి దిగ్భ్రాంతి చెందాడు :\nతను చేసిన అపరాధం బయటపడక ముందే, అక్కణ్ణించి పారిపోవడం శ్రేయస్కరం అని ఒక్క క్షణం రాజు భావించాడు. కాని, మరు క్షణమే, ఆ పిల్లవాడి తల్లిదండ్రుల దగ్గరికి పోయి, క్షమాపణలు చెప్పుకోవాలని నిశ్చయించుకుని, చుట్టుపక్కల కలయతిరిగాడు. సెలయేటి సమీపంలో ఒక కుటీరం కనిపించగానే, అక్కడికి వెళ్ళి, కుటీరం నుంచి బయటకు వస్తూన్న అరిష్టనేమి అనే మునికి నమస్కరించి, \"స్వామీ, జింక చర్మం కట్టుకున్న మునికుమారు డెవరైనా ఆ గుట్టకేసి వచ్చాడా ? \" అని అడిగాడు.\n\" అపును. నా కుమారుడే దర్బలకోసం ఆటు వెళ్ళాడు,\" అన్నాడు ముని. అప్పుడే దర్భలకట్ట చేత బట్టుకుని మునికుమారుడు అక్కడికి వచ్చాడు :\nఅతణ్ణి చూసిన రాజుకు ఆశ్చర్యంతో మాట పెగలలేదు. కొంతసేపటికి తేరుకుని, \"జింక అని పొరబడి, మీ కుమారుణ్ణి బాణంతో కొట్టాను. బాణం దెబ్బకు అతడు చచ్చిపడి ఉండడం నా కళ్ళారా చూశాను. అతడే ఇప్పుడిలా సజీవుడై రావడం చూసి నమ్మలేకుండా ఉన్నాను,\" అన్నాడు రాజు.\n\"అవును నాయనా, నా కుమారుణ్ణి నువు బాణంతో కొట్టిన మాట నిజమే. కాని, మా ప్రాణాలు భగవదర్పితాలు. ఇలాంటి దెబ్బలు మాకు ఎటువంటి హానీ కలిగింపజాలవు.\" అన్నాడు అరిష్టనేమి చిన్నగా నవ్వుతూ :",
            "book_page_end": 12
        },
        {
            "title": "యోగ్యతాపరీక్ష",
            "book_page_start": 13,
            "pdf_page_start": 13,
            "pdf_page_end": 17,
            "author": "మాచిరాజు కామేశ్వరరావు",
            "genre": "సాంఘికం/నాటకం",
            "moral": "డబ్బున్నంత మాత్రానా, ఇతరులకు పరీక్ష పెట్టే అధికారం ఉండదు. నిజమైన యోగ్యత అంటే ధైర్యం, తెలివి, ఉదారత్వం కలిగి ఉండటమే.",
            "keywords": [
                "సువర్చల",
                "మోహనరంగం",
                "యోగ్యత",
                "పరీక్ష",
                "దొంగ",
                "ధైర్యం"
            ],
            "characters": [
                "రమాపతి",
                "సువర్చల",
                "ముసలివాడు (పనివాడు)",
                "మోహనరంగం",
                "రామభద్రయ్య",
                "ప్రభాకరం"
            ],
            "locations": [
                "గ్రామం",
                "కుటీరం",
                "రమాపతి ఇల్లు"
            ],
            "content": "రమాపతికి, సువర్చల ఒక్కతే కూతురు. చిన్నతనంలోనే తల్లిని కోల్పోయిన ఆమెను, ఎంతోఅల్లారుముద్దుగా పెంచాడు. ఇప్పుడు సువర్చలకు పెళ్ళీడు వచ్చింది. రమాపతి తగిన సంబంధాలకోసం ప్రయత్నాలు ప్రారంభించాడు.\nఒకనాటి సాయంకాలం, ఆయనకు పొరుగు గ్రామంలో వున్న బాల్యమిత్రుడి నుంచి, ఒకసారి వ చ్చిపోవలసింది గా కబురు వచ్చింది. రమాపతి బయలు దేరుతూ, కూతురుకు తగు జాగ్రతలు చెప్పి, \"రేపు ఉదయానే బయలుదేరి వస్తాను. రాత్రికి మరిచిపోక తలుపులన్నీ లోపల గడి వేసుకుని పడుకో.\" అని హెచ్చరించాడు.\n“నువ్వేమీ ఆదుర్దాపడక, వెళ్ళిరా, నాన్నా. నేనేమంత చిన్నపిల్లను కాదులే.\" అని సువర్చల తండ్రిని సాగనంపింది.\nఒక రాత్రివేళ ఆమెకు చిన్నగా కునుకు పడుతూండగా, వీధితలుపు నెవరో గట్టిగా తట్టిన శబ్దం అయింది. ఇంత రాత్రివేళ వచ్చింది ఎవరా, అనుకుంటూ సువర్చల పక్కన వున్న కిటికీ తెరిచి బయిటికి చూసింది. సన్నగా పడుతున్న వానలో తడుస్తూ, ఒక ముసలివాడు తలుపు పక్కన నిలబడి వున్నాడు.\nసువర్చల కిటికీ తెరవడం చూస్తూనే ముసలివాడు. \"ఈ రాత్రికి తల దాచు కునేందుకు చోటిచ్చి పుణ్యం కట్టుకో. తల్లీ. ఊరు కాని ఊరు. పైగా వాన. ఒంట్లో నలతగా వున్నది.\" అన్నాడు.\nసువర్చలకు వాడి మీద జాలి కలిగి వెంటనే తలుపు తెరిచి, \"లోపలికి రా, తాతా !'' అన్నది.\nముసలివాడు లోపలికి వచ్చాడు. ఆమె ఒక పొడిబట్ట ఇచ్చి, ఒళ్ళు తుడుచుకో\nమని చెప్పింది. వాడు ఒళ్ళు తుడుచు కుంటూ చుట్టూ కలయచూసి, \"ఇంత రాత్రివేళ. ఇంట్లో ఒక్కతెవేనా?\" అని అడిగాడు.\nఆమె తన తండ్రి పొరుగూరు వెళ్ళిన వైనం చెప్పి, \"మొహమాటపడకు, తాతా. రాత్రి భోజనం చేశావా ?\" అని అడిగింది.\nవాడు తల వంచుకుని, చేయలేదన్నట్టు ఆడించాడు. ఆమె వాడికి అప్పటికప్పుడు, తాను తినగా మిగిలిన అన్నం, కూరలూ వడ్డించింది. ముసలివాడు కాస్సేపటిలో తృప్తిగా తిని లేచాడు.\nసువర్చల ముందు గదిలోకి పోయి, అక్కడ చాపపరిచి పడక తయారు\nచేస్తూండగా, హఠాత్తుగా ఆమె మెడ మీద ఏదో తగలడంతో, తల ఎత్తి చూసింది.\nముసలివాడు ఆమె కంఠం కేసి ఒక పదునైన కత్తిని చూపిస్తూ, ''మర్యాదగా, ఇంట్లో వున్న నగలూ, డబ్బూ మూటకట్టి ఇటివ్వు. ఏదైనా తెగింపు చేయబోయావో, నీ ప్రాణానికే ముప్పు!\" అన్నాడు కఠినంగా.\nఊహించని ప రి ణామా ని కి సువర్చల నిర్ఘాంతపోయి, అంతలోనే తెప్పరిల్లి, \"ఆశ్రయం ఇచ్చినవాళ్ళకే ద్రోహం తలపెట్టావా! దొంగకు కూడా ఏదో కొంత కృతజ్ఞత వుంటుందంటారే!'” అన్నది.\nముసలివాడు పళ్లుకొరుకుతూ, ''ఇదొక పెద్ద ఆశ్రయం యివ్వడమా? తలుపు తెరవకపోతే బద్దలుకొట్టి వుండేవాడిని. ఈ ఊసుపోని కబుర్లెందుకు, ముందుడబ్బూ, నగలూ ఎక్కడ వున్నవో చూసి, మూట కట్టుకురా.\" అన్నాడు.\nసువర్చల ఏమాత్రం భయపడక, \"భోజనం అయితే పెట్టాను గాని, డబ్బు మూట కూడా కట్టి ఇవ్వమంటే ఇవ్వను. అదుగో, ఆ గదిలో వున్న పెట్టెలోనివన్నీ మూట కట్టుకుని, నీదారిన వెళ్ళు.\" అన్నది.\nముసలివాడు వెంటనే, ఆమె చూపిన గదిలోకి వెళ్ళాడు. సువర్చల మెరుపులా\nవాడి వెనకనే వెళ్ళి, తలుపు లాగి బయట గడి పెట్టేసింది. ముసలివాడు ఒకటి. రెండు క్షణాలాగి గట్టిగా అరుస్తూ తలుపు మీద బాదసాగాడు.\nఆ అర్ధరాత్రివేళ, ఈ ముసలి వెధవను పట్టుకునేందుకు ఇరుగు, పొరుగులకు నిద్రాభంగం కలిగించడం ఎందు కు, తెల్లావారాకే ఆ పని చేయవచ్చను కుంటూ, సువర్చల తన గదిలోకి వెళ్ళి పడుకున్నది.\nతూర్పు తెలతెలనవుతూండగా, ఎవరో తలుపు కొట్టిన శబ్దమై,సువర్చలకు మెలు కువ వచ్చింది. తన తండ్రి తిరిగి వచ్చా డనుకుంటూ, ఆమె వెళ్ళి తలుపు తెరి చింది. గడపముందు ఖరీదైన దుస్తులు ధరించి. నాజూకుగా వున్న యువకు డొకడు నిలబడి వున్నాడు.\nసువర్చల అతణ్ణి చూసి \" ఎవరి కోసం వచ్చారు?\" అని అడిగింది.\nయువకుడు చిరునవ్వు నవ్వుతూ, “వానలో ఒక ముసలాడు ఆశ్రయం కావా లంటూ, మీ ఇంటికి పచ్చాడా?\" అని ప్రశ్నించాడు.\n“అవును, వచ్చాడు. ఆశ్రయంయిచ్చి, యింత భోజనం పెట్టిన నాకే కత్తి చూపించి, డబ్బు యివ్వమని బెదిరిం చాడు. వాణ్ణి యీ పక్క గదిలో పెట్టి గడి\nబిగించాను. సరే. ఇంతకూ ఆ దొంగతో మీకేం పని?\" అని అడిగింది సువర్చల.\nయువకుడు పెద్దగా నవ్వి, “వాడు దొంగ కాదు; మా ఇంట్లో పనివాడు,\" అన్నాడు.\n\"మీ ఇంట్లో పనివాడు, మా ఇంటికి దొంగతనానికి వస్తే—వాడు దొంగ కాక మరేం అవుతాడు?\" అని ప్రశ్నించింది సువర్చల కోపంగా.\nసువర్చల అంత కోపంగా ప్రశ్నించినా, యువకుడు ఇంకా చిరునవ్వుతో నే, \"వాడు నిజంగా దొంగతనానికి రాలేదు. ఇదంతా ఒక చిన్న నాటకం!\" అని, ఆమెకు సంగతంతా యిలా చెప్పాడు:\nఅతడి పేరు మోహనరంగం. వారం క్రితం తన స్నేహితుడి ఇంట జరిగిన ఒక వివాహ సమయంలో, అక్కడి కొచ్చిన సువర్చలను చూశాడట. ఆమె అందం, మాటతీరూ అతడిని ఆకర్షించిందట. అయితే, లక్షాధికారులకు ఏకైక సంతానం అయిన తనను, వివాహం ఆడే యోగ్యత ఆమెకున్నదా ? అన్న సందేహం అతడికి కలిగింది. యోగ్యతాపరీక్ష కోసం, ఆమె తండ్రి ఇంట లేని సమయం చూసి తన పనివాడితో, ఈ నాటకం ఆడించాడు.\nఅంతా విని ఆశ్చర్యపడుతున్న సువర్చలతో యువకుడు అదేం గమనించ కుండా, '' ఈ యోగ్యతా పరీక్షలో, నువ్వు\nనూటికి నూరుపాళ్ళు నెగ్గావు !\" అన్నాడు ఎంతో సంతోషంగా.\n\"అదెలా?\" అన్నది సువర్చల.\nయువకుడు రంగస్థలనటుడి ధోరణిలో, “ముసలివాడిని ఆదరించడం ద్వారా, నీ ఉదారత్వం, కత్తి చూపించినా భయపడక పోవడంలో, నీ ధైర్యం, వాణ్ణి బంధించ డంలో, నీ తెలివితేటలూ చక్కగా నిరూపించబడ్డాయి. నా భార్యవు కాదగ్గ యోగ్యత, నీకున్నది! ఇప్పుడు, నిన్ను పెళ్లాడడానికి, నాకెలాంటి అభ్యంతరాలూ లేవు,\" అన్నాడు.\n. \"పనివాడిచేత ఇంత నాటకం ఆడిం చిన మీరు స్వయంగానే నాటకాలాడి. మరిన్ని లక్షలు గడించవచ్చు!\" అంటూ సువర్చల పోయి, ముసలివాడున్న గది తలుపు తెరిచింది. వాడు కళ్ళు నలుపు కుంటూ బయటికి వచ్చి, తన యజమానికి కాస్త వెనగ్గా నిలబడ్డాడు.\nఅప్పుడు సువర్చల యువకుడితో \"మోహనరంగంగారూ, మీరు నాకు యోగ్యతాపరీక్ష పెట్టడం, ఫలితం నిర్ణ యించడం - ఈ రెండూ బుద్ధిమాలిన పనులు. ఇక వినండి! ఇలాంటి వెర్రి మొర్రి పరీక్ష పెట్టిన మిమ్మల్ని రక్షక భటులకు అప్ప చెప్పకుండా వదిలి పెడుతూన్న నా ఉదారత్వం, ఇంత\nలక్షాధి కారిని తక్షణం వెళ్ళకపోతే మర్యాద దక్కదని చెప్పడం బట్టి, నా ధైర్యం, మిమ్మల్ని స సేమిరా పేళ్ళాడనని చెప్పడంలో, నా తెలివితేటలూ అంచనా వేసుకోండి. పరీక్ష పెట్టడానిక్కూడా యోగ్యత వుండాలని తెలుసుకోండి. ఇక ఇక్కడి నుంచి కదలండి!\" అన్నది వీధి ద్వారం కేసి చేయి చూపుతూ కోపంగా.\nఆమె యిలా అనగానే యజమానీ, నౌకరూ వెలవెలపోతూ తలలు దించు కుని, ద్వారానికి కొంచెం ఎడంగా నిలబడి వున్న సువర్చల తండ్రిని తప్పుకుని బయటికి వెళ్ళిపోయారు.\nఅంతా విన్న ఆమె తండ్రి లోపలికి వస్తూ, “తల్లీ, అంతతొందరపడ్డావెందుకు? అంత డబ్బున్నవాడు కోరి చేసుకుంటానని వస్తే, చీవాట్లు పెట్టడమా!\" అన్నాడు.\n\"అతడికి డబ్బున్నదన్న ధీమాకొద్దీ, తన ఇష్టంతో తప్ప నా ఇష్టాయిష్టాలతో పనిలేదనుకుంటున్నాడు. నేను నచ్చాను కాబట్టి, పరీక్ష పెట్టేశాడు. ఆ రకం మను\nషులు డబ్బుతోదేన్నయినా కొనివేయగల మనుకుంటారు.\" అన్నది సువర్చల.\nసువర్చల తండ్రి కొంచెంసేపు ఆలో చిస్తూ వూరుకుని, \"నా చిన్ననాటి స్నేహి - తుడు రామభద్రయ్యా, అతడి కొడుకు ప్రభాకరం, నీకు తెలుసుగదా ?\" అని అడిగాడు.\n\"తెలియకేం!'' అన్నది సువర్చల.\n\"కబురు పెట్టగా, నేను వెళ్ళింది వాళ్ళ ఇంటికే. రామభద్రయ్య నిన్ను, తన ఇంటి కోడలుగా చేసుకోవాలను కుంటున్నాడు. ఇందుకు, నీ అభిప్రాయం తెలుసు కో వాలన్నది. అతడి కోరిక. ప్రభాకరం యోగ్యుడు, కష్టజీవి. ఉన్న నాలుగెకరాలలో బంగారంపండిస్తున్నాడు. అతణ్ణి చేసుకోవడం, నీకిష్టమేనా?\" అని అడిగాడు రమాపతి.\nఇష్టమే అన్నట్టు సువర్చల చిరు నవ్వుతో తలాడించింది. తన చిన్ననాటి స్నేహితుడు వియ్యంకుడు కాబోతున్నం దుకు రమాపతి చాలా సంతోషించాడు.",
            "book_page_end": 17
        },
        {
            "title": "బిచ్చగాడి బీదరికం",
            "book_page_start": 18,
            "pdf_page_start": 18,
            "pdf_page_end": 20,
            "author": "జొన్నలగడ్డ రత్న",
            "genre": "నీతి కథ",
            "moral": "రాజు ఎంత గొప్పగా పరిపాలించినా, ప్రజల ఆర్థిక పరిస్థితి మెరుగవ్వనంత వరకు, వారి దయనీయ స్థితి రాజ్య పరిపాలనపై ప్రతికూల అభిప్రాయాన్ని సూచిస్తుంది.",
            "keywords": [
                "సుగుణసేనుడు",
                "మార్తాండవర్మ",
                "బిచ్చగాడు",
                "బీదరికం",
                "పరిపాలన",
                "ధర్మం"
            ],
            "characters": [
                "సుగుణసేనుడు (రాజు)",
                "మార్తాండవర్మ (మంత్రి)",
                "బిచ్చగాడు"
            ],
            "locations": [
                "సింధూరదేశం",
                "రాజధాని నగరం"
            ],
            "content": "సింధూరదేశపు రాజైన సుగుణ సేనుణ్ణి. ఆయన తాత తండ్రులతో పోల్చి, గొప్ప పరిపాలకుడంటూ, నగర ప్రముఖులూ, ఆస్థాన పండితులూ పొగడుతూండేవారు.\nఒకనాడు ఆయన మంత్రి మార్తాండ వర్మ, \"మహారాజా, తమ పరిపాలన గురించి ఎందరో ప్రముఖులూ, ఆశ్రితులూ మెచ్చుకుంటున్నారు. ఒకసారి మనం స్వయంగా మారువేషాల్లో సామాన్య ప్రజల మధ్యకు వెళ్ళి. వాళ్ళు తమను గురించి ఏమనుకుంటున్నారో కూడా తెలుసుకో వడం బావుంటుంది గదా!\" అన్నాడు.\nసుగుణ సేనుడు యిందుకు సరే అని, ఆ మర్నాడే మంత్రితోపాటు మారువేషం ధరించి మరొక నగరానికి వెళ్ళాడు.\nఅక్కడ వాళ్ళిద్దరూ ఒక వీధిలో నడుస్తూండగా, బిచ్చగా చొకడు తారస పడ్డాడు.\nమంత్రి రాజుకు వాణ్ణి చూపించి. \"మహారాజా, వీణ్ణి పలకరించి, తమ పరి పాలన గురించి వాడేమనుకుంటున్నాడో విందామా?\" అని అడిగాడు.\nరాజు అయిష్టంగా తలాడిస్తూ, ''ఇలాంటి బికారుల్నీ, బిచ్చగాళ్ళనూ ప్రశ్నించి, మనం తెలుసుకోగలిగినదేముం టుంది!\" అన్నాడు.\nఅందుకు మార్తాండవర్మ వినయంగా, తమ పరిపాలన గురించి ప్రజలు ఏమను కుంటున్నారో తెలుసుకునేందుకు బయలు దేరాం. అలాంటప్పుడు, సాధ్యమైనంతలో, మన రాజ్యంలోని అన్ని వృత్తులవాళ్ళ అభిప్రాయం తెలుసుకోవడం అవసరం గదా !'' అన్నాడు.\nసుగుణ సేనుడు అవునన్నట్టు తలా డించి, బిచ్చగాణ్ణి, “నువ్వుబిచ్చమెందుకు ఎత్తుకుంటున్నావు?\" అని అడిగాడు.\nబిచ్చగాడు ఆ ప్రశ్నకు ఎంతో నిర్ల క్ష్యంగా, \"అదేం మాట! బిచ్చమెందుకు ఎత్తుకోవడం ఏమిటి? ఈ పని నేను పాతికేళ్ళుగా చేస్తున్నాను.\" అన్నాడు.\nరాజు ఆ ప్రశ్నకు సంతృప్తిపడిన వాడిలా, మంత్రితో, ''వీడు మా తాతగారి కాలం నుంచీ బిచ్చగాడే!\" అన్నాడు.\nబిచ్చగాడు ఆ మాటలు విన్నాడు. వాడు విసుగ్గా, '“అయ్యా, తమ తాతగా రెవరో, నాకు తెలియదు. కాని, పాతికేళ్ళ నుంచి యీ వృత్తిలో వున్నా, అసలైన బిచ్చగాడి అనుభవం తెలిసి వస్తున్నది, ఈ మధ్యకాలంలోనే,\" అన్నాడు.\n\"అలాగా. ఏమిటా అనుభవం?\" అని అడిగాడు రాజు.\n\"అడిగారు కనక, ఏవో సోదె మాటలని విసుక్కోకుండా, వినండి. పాతికేళ్ళ కిందట రోజూ ఒక గంటసేపు అడు క్కుంటే, జోలె నిండడమే కాక, నాలు గైదు రాగికానులు కూడా దొరికేవి. రాను రాను అలా కావడానికి రెండు, మూడు రోజులు పడుతూండేది. అయితే, ఈ మధ్య వారం రోజులపాటు పూర్తిగా వీధులన్నీ తిరిగినా, జోలీ సగం కూడా నిండడం లేదు. అంతేకాక, ఎవ్వరూ ఎర్రని ఏగానీ విసిరిన పాపాన పోవడం లేదు.\" అని. బిచ్చగాడు తన దారిన వెళ్ళిపోయాడు.\nరాజు కొంచెంసేపు ఆలోచిస్తూ వూరు కుని, మంత్రిని, \"బిచ్చగాడు చెప్పింది విన్నాక - ప్రజల్లో ధర్మచింతనా, ఉపకార బుద్ధి క్రమంగా సన్నగిల్లుతున్నాయని తెలుస్తున్నది. మీ అభిప్రాయం ఏమిటి?\" అని అడిగాడు.\nఅందుకు మంత్రి, \"మహారాజా, బిచ్చ గాడి ఉద్దేశం, ప్రజల్లో ధర్మబుద్ధి నశించి పోతున్నదని తెలియపరచడంలో కన బడడం లేదు. ఈ పాతికేళ్ళలో, తానెంత బీదవాడైపోయిందీ, చెప్ప డా ని కి ప్రయత్నించినట్టున్నది !'' అన్నాడు.\nఆ జవాబుకు రాజు సుగుణ సేనుడు ఆశ్చర్యపోయి \"అదేమిటి, మహామంత్రీ!\nబిచ్చగాడు —బీదవాడైపోవడమేమిటి ? '' అని ప్రశ్నించాడు.\n\"మహారాజా, ఆ బిచ్చగాడు, తమ తాతగారి పరిపాలనా కాలంలో, ఎంత సుఖంగా జీవించిందీ చెప్పాడు. క్రమంగా తన ఆదాయం ఎలా తగ్గుతూ వచ్చిందీ వివరించాడు. అంతే కాక, ఇప్పుడు పరిస్థితి ఎంత అధ్వాన్నమై పోయిందీ తెలియపరిచాడు,\" అన్నాడు మంత్రి.\n\"అందుకే నేను, ప్రజల్లో ధర్మగుణం, నైతిక నియమాలపట్ల ఆసక్తి నశిస్తున్నదని అన్నాను.\" అన్నాడు రాజు.\n“క్షమించండి, మహారాజా! అందుకు తగిన సాక్ష్యాధారాలు ఏమీ లేవు. మీరు భావించినట్టు జరిగి వుంటే, ఈ పాటికి రాజ్యం అంతటా మోసాలూ, దొంగ తనాలూ, దోపిడీలూ చూస్తూండేవాళ్ళం. కాని; రాజ్యంలో అలాంటి అరాజకం. ఏ ప్రాంతానా లేదు,” అన్నాడు మంత్రి.\n''అయితే, బిచ్చగాడి ప్రస్తుత దుస్థితికి కారణం ఏమంటారు?” అన్నాడు రాజు.\n“అందుక్కారణం, ఈ పాతికేళ్ళలో ప్రజల ఆర్థికస్థితి క్రమంగా దిగజారు తుండడమే. అయినా వాళ్ళు ఎంతో సహనంతో, పరిస్థితులు మెరుగుకాగలవని నిరీక్షిస్తున్నారు. ఆ బిచ్చగాడి బీదరికం, ప్రజల బీదరికాన్ని కొలబద్దగా సూచిస్తున్న దని, అభిప్రాయపడుతున్నాను,\" అన్నాడు మంత్రి.\nమంత్రి ఇలా చెప్పిన తరవాత, రాజు సుగుణ సేనుడికి పరిస్థితి అర్థమైంది. రాజధానీనగరంలోని ప్రముఖులా, పండి తులా పొగడ్తలు వింటూ, 'పరిపాలన విషయంలో తను పొరబాట్లు చేశానని గ్రహించాడు.\nఆ తరవాత ఆయన మంత్రి వెంట రాగా, రాజ్యమంతటా పర్యటించాడు. అప్పుడు సుగుణ సేనుడికి ప్రజల అవసరా లేమిటో తెలియవచ్చి నై. అందుకు అవసరం అయిన చర్యలు తీసుకుని, ప్రజలందరిచేతా సమర్థుడైన పాలకుడని పెంచుకున్నాడు.",
            "book_page_end": 20
        },
        {
            "title": "కంచుకోట",
            "book_page_start": 21,
            "pdf_page_start": 21,
            "pdf_page_end": 28,
            "author": "చందమామ బృందం",
            "genre": "సాహసం/ఫాంటసీ ధారావాహిక",
            "moral": "సమయస్ఫూర్తి, ధైర్యం, మరియు విశ్వాసపాత్రులైన అనుచరుల సహాయంతో కష్టమైన శత్రువులను కూడా ఓడించవచ్చు.",
            "keywords": [
                "చంద్రవర్మ",
                "సర్పకేతుడు",
                "కాలకేతుడు",
                "కంచుకోట",
                "యుద్ధం",
                "విశ్వాసపాత్రులు"
            ],
            "characters": [
                "చంద్రవర్మ",
                "సర్పకేతుడు",
                "ధీరమల్లు (సేనాని)",
                "సుబాహు",
                "కాలకేతుడు (కాలనాగు)",
                "దేవలుడు",
                "తపోవర్థనుడు"
            ],
            "locations": [
                "శివపురం",
                "కంచుకోట",
                "మాహిష్మతీనగరం",
                "రుద్రపురం",
                "శంఖుడి కొండ"
            ],
            "content": "[శివపురం పొలిమేరల్లో చంద్రవర్మా, సేనాని ధీరమల్లుడూ కలిసి తమ సైన్యాలతో, సర్ప కేతుణ్ణి ఒకానొక కొండ కనుమలో ఎదుర్కొన్నారు. సర్పకేతుడి సైనికుల్లో చాలామంది చంద్రవర్మ కోరికప్రకారం అతని పక్షానికి వచ్చారు. సర్పకేతుడు మిగిలిన సైన్యంతో అక్కడి నుంచి పారిపోసాగాడు. చంద్రవర్మ అతడి వెంట కొందరు భటులను పంపాడు. తరవాత —]\nసూర్యుడు పడమటి దిక్కుకు వాలిపోయిన తరవాత, చంద్రవర్మ పంపిన భటుల్లో ఇద్దరు తిరిగి వచ్చి. సర్పకేతుడి సైన్యం కనబడలేదనీ, కాని, కాలి గుర్తు లనుబట్టి వాళ్ళు పడమటి దిశకేసి పోతున్నట్టు తెలిసిందనీ వర్తమానం తెచ్చారు.\nఈ వార్త వింటూనే చంద్రవర్మ ధీరమల్లుకేసి తిరిగి, ధీరమల్లూ! సర్ప కేతుడు మాహిష్మతీనగరం కేసి పారి పోవటం లేదనీ అతడు సరాసరి కంచు కోట వైపుకు ప్రయాణం కట్టాడనీ నా అభిప్రాయం.\" అన్నాడు.\nసేనాని ధీరమల్లుడూ, సుబాహుడూ కూడా చంద్రవర్మతో ఏకీభవించారు. అయితే ఇప్పుడు తాము మాహిష్మతీనగరం కేసి వెళ్ళటమా? లేక సర్పకేతుణ్ణి అను సరించి కంచుకోటకు వెళ్ళటమా? అన్న\nసమస్య వచ్చింది. కొద్దిసేపు ఆలోచించిన మీదట కంచుకోటకు వెళ్ళి, అక్కడ సర్పకేతుణ్ణి హతమార్చటమే అన్ని విధాలా ఉత్తమ మార్గమని వాళ్ళు నిశ్చ యించుకున్నారు.\nవెంటనే సైనికు లందరూ పడమటి దిశగా ప్రయాణానికి సన్నద్ధం చేయ బడ్డారు. కొద్ది సేపట్లో సైన్యమంతా కదిలింది. వాళ్ళు సర్పకేతుడి సైన్యం నడిచిన గుర్తుల ఆధారంతో, కొండల్లో 'నుంచి బయటపడి కొంతదూరం అడవి మార్గాన ప్రయాణించి, ఒక పెద్ద నది ఒడ్డుకు చేరారు. ఆ నదిని చూస్తూనే చంద్రవర్మ నివ్వెరపోయాడు. ఇంత పెద్ద\nసైన్యాన్ని నది దాటించటం ఎట్లా? సర్ప కేతుడు నదిని ఎలా దాటగలిగాడు ?\nచంద్రవర్మ ఇలా మథనపడుతున్నం తలో. దాపున నున్న ఒక మహావృక్షం కొమ్మల నుంచి పెద్దగా బుసలు కొడుతూ మూడు తలల మహాసర్పం ఒకటి దభీ మంటూ భూమి మీద పడింది. అందరూ భయాశ్చర్యాలతో దానికేసి చూస్తున్నం తలో. ఆ సర్పం మానవరూపం పొంది, ''చంద్రవర్మా !'' అంటూ ఎలుగెత్తి కేక పెట్టి, అతడికేసి పరిగెత్తుతూ వచ్చింది.\nతనను పేరున పిలుస్తూ, వస్తున్న ఆశా రాన్ని చూస్తూనే చంద్రవర్మ ఒక్క గెంతున ముందుకు వెళ్ళి \"కాలకేతూ ? నీవా !'” అంటూ అతడి చేయి పట్టుకున్నాడు.\n\"అవును, వర్మా ! నీ దయవల్ల కాల కేతుడుగా మారిన మంత్రగత్తె కాపాలిని సేవకుడు కాలనాగును నేనే ! నీ శత్రువు సర్పకేతుడు ఇంతకుముందే తన సైన్యంతో నదిని దాటిపోయాడు. అతడు నది దాటేందుకు ఉపయోగించిన తెప్ప కొయ్యలనూ దూలాలనూ అద్దరి నుంచి యిద్దరికి చేర్చి అదుగో, ఆ కనబడే చెట్ల చాటున వున్న నది పాయలో భద్రపరి చాను.\" అన్నాడు కాలకేతుడు.\nతరవాత అతడు చంద్రవర్మ చేయి పట్టుకుని అతణ్ణి అల్లంత దూరంలో వున్న\nచెట్లచాటుకు తీసుకుపోయి, “చంద్రవర్మా! నేను నీకు సహాయం చేయాలన్న ఉద్దే శంతో శంఖుడి కొండనుంచి హుటాహుటిగా ఇక్కడికి వచ్చాను. చాలా రోజుల క్రితమే కాపాలిని చనిపోయింది. చనిపోయే ముందు ఆమె భూత వర్తమానాలను చూ పే గాజుగోళాన్నీ, మానవాస్థికనూ నాకు ఇచ్చి పోయింది. వాటివల్లనే నీవు ఎలాంటి కష్టాల్లో వున్నావో నేను గ్రహించగలిగాను. ప్రస్తుతం నీ శత్రువూ—ఆ కారణంగా నా శత్రువూ కూడా అయిన సర్పకేతుడు తన సైన్యంతో ఎక్కడ వున్నాడో చూద్దామా?” అంటూ కాలకేతుడు చెట్టుచాటు నుంచి గాజుగోళాన్ని బయటికి తీసి, మంత్రం జపిస్తూ దాన్ని మానవాస్థికతో తాకాడు. మరుక్షణంలో వాళ్ళకు ఓ అద్భుత దృశ్యం కంటబడింది.\nసూర్యకాంతిలో కంచుకోట గోడలు తళతళ మెరుస్తున్నవి. కోట గోడల్లో ఉత్తర దిశగా వున్న ముఖద్వారపు పెద్ద కంచు తలుపులు బార్లా తెరవబడి వున్నవి. వాటిముందు కొద్దిమంది సైనికులు కాపలా వున్నారు. కోట లోపల శిథిల స్థితిలో వున్న అనేక భవనాలలో సర్పకేతుడి సైనికులు విచ్చలవిడిగా సంచరిస్తూ, వెల లేని రత్నా లనూ, బంగారాన్నీ అమితోత్సాహంతో కొల్లగొడుతున్నారు.\n\"చంద్రవర్మా! ఇవీ మన శత్రువుల గుట్టుమట్లు. చాలామంది అనుకుం టున్నట్టు కంచుకోట గోడలను సముద్ర జలం తాకటం లేదు. నూరు సంవత్సరాల క్రితం సముద్రం పొంగి కంచుకోటను జల మయంచేసి, క్రమంగా కోటగోడలను విడిచి దాదాపు ఒక కోసెడు దూరం వెనక్కు పోయింది.” అన్నాడు కాలకేతుడు.\nకాలకేతుడు ఇలా చెప్పగానే, చంద్ర వర్మ ఎంతో ఉత్సాహంతో తన సైనికులను నది దాటేందుకు ఆయత్తపరిచాడు. కాల కేతుడు జాగర్తపరిచిన తెప్పకొయ్యలూ, పెద్ద పెద్ద దుంగలూ ఉపయోగించి, సైని కులు నది దాటారు.\nకాలకేతుడు ఒక గుర్రం ఎక్కి ముందుండి దారి చూపుతూండగా సైన్యం యాపత్తూ శర వేగంతో కంచుకోటకేసి పోసాగింది. ఒక గంట తరవాత వాళ్ళకు ఆకాశాన్నంటుతున్నవా అన్నట్టున్న కంచు కోట గోడలు తళతళ మెరుస్తూ కని పించినై. వాళ్ళు క్రమంగా కోటను సమీ పించి ఉత్తరపు వైపున వున్న కోట ద్వారాలకేసి వెళ్ళేసరికి ద్వారాలు బంధింపబడి వున్నవి. చంద్రవర్మ సుబాహుణ్ణి, సేనాని ధీరమల్లుణ్ణి వెంట పెట్టుకుని ద్వారాలను సమీపించి, వాటిని పరీక్షించి చూశాడు. అవి దృఢమైన కంచుతో చేయబడి వున్నవి. ఇంత బలమైన కంచు తలుపులను బద్దలుకొట్టి కోటలో\nఎలా ప్రవేశించటమా? అని చంద్రవర్మ ఆలోచించేంతలో, కోట గోడల మీద సర్ప కేతుడు బిగ్గరగా అరవటం వినబడింది. అతడి వెంట పెద్ద తట్టలూ బుట్టలూ, గోతాలూ పట్టుకుని వున్న కొందరు సైని కులు కనిపించారు.\nసర్పకేతుడు తన పక్కన నిలబడి వున్న సైనికులను గోడలకింద వున్న చంద్రవర్మ సైనికులకు చూపుతూ, \"ఇదిగో, నా సైనికుల దగ్గిర వున్న గోతాలూ, బుట్టలూ చూశారా ? వాటినిండా రత్నాలూ, బంగారం వున్నది. చంద్ర వర్మను వదిలి నా పక్షానికి వచ్చే ప్రతి సైనికుడికీ అన్ని రత్నాలూ, బంగారం ఇస్తాను. అలా నా పక్షానికి వచ్చేవారి\nకోసం కోట తలుపులు తెరవబడతవి. ఈ గోతాల్లో వున్నది బంగార మవునో కాదో మీరే చూడండి!'' అన్నాడు.\nసర్పకేతుడు అలా అనగానే, అతడి వెంట వున్న సైనికులు బుట్టల నుంచీ, గోతాల నుంచీ వెండి బంగారాలనూ, రత్నాలనూ చంద్రవర్మ సైనికులపై బడేలా కుమ్మరించారు. చంద్రవర్మ సైనికులు వాటికోసం కారట్లాడుతూ, ఒకరి నొకరు కుమ్ముకో సాగారు. పరిస్థితి ప్రమాద కరంగా .. పరిణమిస్తున్నదని గ్రహించిన చంద్రవర్మ, సుబాహుడితో, \"సుబాహూ! నువ్వు మన వీరపుర సైనికులను వెంట బెట్టుకుని, శత్రుపక్షంలో చేరేవాడిలా నటిస్తూ కోట తలుపులు తెరవమని కేకలు\nపెట్టు. అది నమ్మి సర్పకేతుడు తలుపులు తెరిపించేట్టయితే, వెంటనే కోటలో జోర బడు. నేనూ, ధీరమల్లుడూ మిగిలిన సైన్యంతో నీ వెనుకనే వస్తాం. అప్పుడు ఒక్కుమ్మడిగా అందరం కలిసి శత్రువుల మీద పడి వాళ్ళను సర్వనాశనం చేద్దాం,\" అన్నాడు.\nచంద్రవర్మ యిలా చెప్పగానే సుబా హుడు సైనికుల దగ్గిరకు వెళ్ళి, వాళ్ళతో రహస్యంగా మాట్లాడాడు. చూస్తూండగానే సైన్యంలో నుంచి ఒక పెద్ద భాగం వేరు పడి, \"సర్పకేత మహారాజుకూ, జై !'' అంటూ వేగంగా కోట తలుపులకే సి కదిలింది. వాళ్ళు ముందుకు పోకుండా అటకాయించే వాళ్ళలా కొందరు సైని\nకులు వాళ్ళతో ఉత్తుత్తి యుద్ధం ప్రారం భించారు.\nచంద్రవర్మ సైన్యంలో తిరుగుబాటు వచ్చిందని నమ్మిన సర్పకేతుడు కోట గోడల మీది నుంచి వికటాట్టహాసం చేస్తూ, “కోట తలుపులు తెరవండి! శత్రు సైన్యంలో ఎక్కువ భాగం మన పక్ష మైంది. చంద్రవర్మనూ. వాడి ముఖ్యాను చరులనూ క్షణాల మీద నా కత్తికి ఎర చేస్తాను!'' అని కేకలు పెట్టాడు.\nవెంటనే సర్పకేతుడి సైనికులు కోట తలుపులను తెరిచారు.\nఆ తరవాత కన్ను మూసి తెరిచేంతలో జరిగిపోయిందా, అన్నంత ఆశ్చర్యకరంగా\nసర్పకేతుడి సైన్యం తుడిచిపెట్టబడింది. సైనికులతో కోటలో ప్రవేశిస్తూనే సుబా హుడు ఎదురైన శత్రుసైనికులను తన కత్తితో నరకసాగాడు. అంతలో చంద్ర వర్మా, ధీరమల్లుడూ కూడా కంచుకోటలో ప్రవేశించారు. వారి ధాటికి సర్పకేతుడి సైన్యం చెల్లాచెదురుగా పారిపోసాగింది.\nజరిగిన మోసం చూసి సర్పకేతుడు నిలువెల్లా భగ్గుమన్నాడు. అతడు కోట గోడలమీద తన వెంటవున్న కొద్దిమంది సైనికులను హెచ్చరించి, అక్కడ వున్న పెద్ద పెద్ద బండరాళ్ళను ఎత్తి, దిగువ నున్న చంద్రవర్మ సైనికులమీదికి విసర సాగాడు. అది చూసిన చంద్రవర్మ, సుబాహుడితో, ''సుబాహూ! ఆ దుష్టుణ్ణి సాధ్యమైతే ప్రాణాలతో పట్టుకో. అలా సాధ్యం కాని పరిస్థితుల్లో వెంటనే నీ కత్తితో తునాతునియలుగా నరుకు!\" అని కేకపెట్టాడు.\nసుబాహుడు కొందరు సైనికులను వెంటపెట్టుకుని కూలిపోయిన కోటగోడ రాళ్ళమీదుగా పాకి, గోడ పైభాగానికి వెళ్ళాడు. కాని, సర్పకేతుణ్ణి పట్టుకోవటం సాధ్యమయేలా అతడికి కనిపించలేదు. తనకు ఎలానూ చావు తప్పదని నిశ్చ యించుకున్న సర్పకేతుడు రాక్షసుడిలా బొబ్బలు పెడుతూ, ఎదురైన సైనికులను\nతన కత్తితో ఊచకోత కోస్తున్నాడు. కోట గోడలమీద సుడిగాలిలా ఇటు నుంచి అటు పరుగెత్తుతూ, అతడు విసిరిన బీభత్సాన్ని చూసి చంద్రవర్మ సైనికులు వణికిపోయారు.\n\"చంద్రవర్మా! సర్పకేతుడికి సరి అయిన ప్రతియోధుణ్ణి నేను ! వాడు కోట గోడలమీదినుంచి, పెను శిలలా కింద పడబోతున్నాడు. ప్రాణాలతో వాణ్ణి బంధించ దలిస్తే, వాడు భూమిని తాకి ముక్కలు కాకముందే జాగర్త పడి పట్టుకో!\" అంటూ కాలకేతుడు కత్తి దూసి ఒక్క ఎగురున కోట గోడలమీదికి వెళ్ళాడు.\nకాలకేతుణ్ణి చూస్తూనే, సర్పకేతుడు పెద్దగా రంకె వేసి అతడిమీదికి దూకాడు. కాలకేతుడు అతడి కత్తి దెబ్బను తప్పు కుని, తన కత్తిని ముందుకు సాచి అతడి మీదికి లంఘిస్తూ. \"సర్పకేతూ ! నువ్విప్పుడు పోరాడుతున్నది కాలకేతు డితో! కాలకేతుడంటే మూడు శిరస్సుల మహా కాలసర్పం!'' అంటూ చటుక్కున సర్పాకృతి దాల్చి. బుస్సుమంటూ పైకి లేచాడు.\nసర్పకేతుడు ఒక్క క్షణ కాలం స్తంభించిపోయి, ఆ వెంటనే ప్రాణ భీతితో కీచుమంటూ అరిచి కోట గోడల\nమీదినుంచి తలకిందులుగా కిందికి పడిపోయాడు. చంద్రవర్మ సమీపించే సరికే అతడి ప్రాణంపోయింది. దానితో చావగా మిగిలిన సర్పకేతుడి సైనికులు చంద్రవర్మకు లొంగిపోయారు.\n* * *\nకాలకేతుడు తాను కంచుకోటలో నివాసం ఏర్పరుచుకునేందుకు అనుమతి కోరగా, చంద్రవర్మ అందుకు అంగీ కరించాడు. ఆ రాత్రి తన సైనికులతో అతడు కంచుకోట శిథిలాలలో కాలం గడిపి, అక్కడ దొరికిన ధనరాసులతో, తెల్లవారగానేరుద్రపురం వైపుకు ప్రయాణ మయాడు. ఒకటి రెండు రోజుల\nప్రయాణం తరవాత రుద్రపురవాసులు కొందరు చంద్రవర్మ దగ్గిరకు వచ్చి, రాజు శివసింహుడు కొండల్లోకి పారిపోయా డనీ, ఇప్పుడు తమకు రాజు లేడనీ విన్నవించుకున్నారు. చంద్రవర్మ, ముసలి వాడి కొడుకు దేవలుణ్ణి రుద్రపుర రాజుగా నియమించాడు.\nచంద్రవర్మ మాహిష్మతీ నగరానికి కొన్ని కోసుల దూరంలో వుండగానే నగరవాసులకు క్రూరుడైన సర్పకేతుడి చావును గురించి తెలిసింది. వాళ్ళు మంగళ వాయిద్యాలతో బయలుదేరి, చంద్రవర్మకు ఎదురువచ్చి, అతణ్ణి తమకు చక్రవర్తిగా వుండవలసిందని కోరారు. కాని, చంద్రవర్మ అందుకు అంగీకరించలేదు, యశోవర్థన చక్రవర్తి పెద్ద కుమారుడు తపోవర్థనుడు చక్రవర్తి కావటం ఉత్తమంగా వుంటుందని అతడు వారికి తెలియపరిచాడు.\nమాహిష్మతీ నగర పరిసరారణ్యాల్లో ఆశ్రమం నిర్మించుకుని తపస్సు చేసు\nకుంటున్న తపోవర్థనుడి దగ్గిరకు చంద్ర వర్మతోపాటు నగరవాసులు కూడా వెళ్ళి. ఆయనను సింహాసనం అధిష్ఠించ వలసిందిగా కోరారు. తపోవర్థనుడు దానికి అంగీకరించక, \"నేనేనాడో సర్వసంగ పరిత్యాగం చేసినవాణ్ణి. నాకు రాజ్యకాంక్ష లేదు. మీ అందరి గౌరవాదరణలకూ, ప్రేమాభిమానాలకూ పాత్రుడైన చంద్ర వర్మ మీకు చక్రవర్తిగా వుండటం అన్ని విధాలా మంచిదని నేను భావిస్తున్నాను,\" అన్నాడు.\nతరవాత ప్రజల కోరికను మన్నించి, తపోవర్థనుడు స్వయంగా కిరీటాన్ని చంద్రవర్మ శిరస్సున పెట్టాడు. ప్రజలు పరమానందంతో, జయజయ ధ్వానాలు చేశారు.\nచంద్రవర్మ, తనకు విశ్వాసపాత్రులైన ధీరమల్లు, సుబాహులకు ముఖ్యమంత్రి పదవీ, ముఖ్య సేనాని పదవీ యిచ్చి. ప్రజానురంజకంగా ఎంతో కాలం రాజ్య పాలన చేశాడు.\n—(అయిపోయింది)",
            "book_page_end": 28
        },
        {
            "title": "అక్కచెల్లెళ్లు (బేతాళ కథలు)",
            "book_page_start": 29,
            "pdf_page_start": 29,
            "pdf_page_end": 33,
            "author": "చందమామ బృందం",
            "genre": "ఫాంటసీ/బేతాళ కథ",
            "moral": "స్వార్థం, నిస్వార్థం అనే తేడాలు వ్యక్తి యొక్క ఉద్దేశాలు, పరిస్థితులపై ఆధారపడి ఉంటాయి. అమాయకులపై జాలి చూపాలి.",
            "keywords": [
                "విక్రమార్కుడు",
                "బేతాళుడు",
                "గంధర్వుడు",
                "నర్మద",
                "నీరద",
                "స్వార్థం",
                "జ్ఞానశిఖుడు"
            ],
            "characters": [
                "విక్రమార్కుడు",
                "బేతాళుడు",
                "ధర్మవీరుడు",
                "నర్మద",
                "నీరద",
                "పద్మకేతుడు (గంధర్వుడు)",
                "జ్ఞానశిఖుడు (యోగి)"
            ],
            "locations": [
                "శ్మశానం",
                "కరవీర రాజ్యం",
                "వనం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి. చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \"రాజా, ఇంత అర్ధరాత్రివేళ నువ్వు పడుతున్న శ్రమ చూస్తూంటే, నువ్వెవరి కోసమో నిస్వార్థ సేవ చేస్తున్నావన్న శంక కలుగు తున్నది. కాని, కొన్ని కొన్ని సందర్భాల్లో ఏది స్వార్థమో, ఏది నిస్వార్థమో తెలుసు కోవడం చాలా కష్టతరమైన కార్యం. ఎంతో గొప్ప మహిమాన్వితుడని అందరూ కొనియాడే జ్ఞానశిఖుడనే మహాయోగే, ఈ విషయంలో పొరబాటు చేసి, ఒక నిర్దోషికి మనస్తాపం కలిగించాడు. నీకు శ్రమ తెలియకుండా వుండేందుకు, ఆ కథ చెబుతాను. విను.\" అంటూ ఇలా చెప్పసాగాడు :\nకరవీర రాజ్యంలో ధర్మవీరుడనే సామంతు ఉండేవాడు. ఆయనకు ఇద్దరు కుమార్తెలు నర్మద, నీరద. ఇద్దరూ సౌందర్యవతులే అయినప్పటికీ నీరద, నర్మద కన్నా మరింత సౌందర్యవతి. గుణంలో కూడా నీరద, నర్మద కంటే ఎక్కువ కాంక్షా స్వభావం కలది. ధనం, అధికారం, అలంకారాల మీద నర్మద కన్న నీరదకు ఆసక్తి ఎక్కువ.\nఒకనాడు పద్మకేతుడనే గంధర్వుడు, ఆకాశమార్గాన పోతూ, ఒంటరిగా వన విహారం చేస్తున్న నర్మదను చూసి దిగి వచ్చి ఆమెను, \" సుందరీ!'' అంటూ మెల్లిగా పిలిచాడు.\nనర్మద ఆ పిలుపు విని, పద్మకేతుడి కేసి తిరిగి చూసి, చాలా ఆశ్చర్య పోయింది.\nఅది గమనించిన పద్మ కేతుడు, ఆ మె తో. \"నేను పద్మ కేతు డ నే గంధర్వుణ్ణి. ఆకాశమార్గాన పోతున్న నన్ను. నీ సౌందర్యం ఆకర్షించి, ఇటు రప్పించింది. అభ్యంతరం లేకపోతే, నిన్ను పెళ్ళాడతాను.\" అన్నాడు.\nఆ మాటలు విని మరింత ఆశ్చర్య పోయిన నర్మద, ఒక క్షణకాలం వూరు కుని, తర్వాత, ''తమరు హఠాత్తుగా ఇలా ప్రశ్నిస్తే, నేనేమని జవాబివ్వగలను? రేపు సాయంత్రం వరకు, నాకు గడువివ్వండి,\" అని కోరింది.\nఆ మరుక్షణం పద్మ కేతుడు, అందుకు సరేనని వెళ్ళిపోయాడు.\nఆ క్షణం నుంచీ, రాత్రి పొద్దుపోయే వరకూ నర్మద, అతణ్ణి గురించిన ఆలో చనలతో సతమతమయింది. చివరకు ఒక నిర్ణయానికి వచ్చి తృప్తిపడి, హాయిగా నిద్రపోయింది.\nమర్నాడు యథాప్రకారం వనవిహారం చేస్తున్న నర్మద వద్దకు, పద్మకేతుడు వచ్చాడు.\nనర్మద అతడితో వినయంగా. \"మీ రడిగిన దాన్ని గురించి 23° 71° ఆలో\nచించాను. నా సమాధానం ఏమిటో విన బోయే ముందు. అదుగో, ఆ మాలతీలత వెనక వున్న చంద్రశిల మీద, నా చెల్లెలు నీరద కూర్చుని వుంటుంది. ఆమెను చూసి రండి!\" అన్నది.\nపద్మకేతుడు అటు కేసి వెళ్ళాడు. అక్కడ చంద్రశిలపై కూర్చునినీరద పూల మాల అల్లుతున్నది. ఆమెను చూస్తూనే పద్మ కేతుడు, ఆమె సౌందర్యానికి మరిం తగా ఆకర్షితు డయాడు.\nఆ వెంటనే అతడు, నర్మదను మరిచి పోయి, నీరదను సమీపిస్తూ, “సుందరీ!'' అని పిలిచాడు.\nతల ఎత్తి అతడికేసి చూసిన నీరద, సంభ్రమాశ్చర్యాలకు లోనయింది.\nపద్మకేతుడు నవ్వుతూ, \" సుందరీ, నేను పద్మకేతుడనే గంధర్వుణ్ణి. నీవంటి సౌందర్యవతులు, మాలోకంలో గాలిం చినా కనబడరు. నీకు అభ్యంతరం లేక పోతే పెళ్ళాడతాను.\" అన్నాడు.\nఅతడి మాటలకు ఉబ్బితబ్బిబ్బయిన నీరద, వెంటనే అతడికి తన అంగీ కారాన్ని తెలియజేసింది. పద్మకేతుడు సంతోషించి, అక్కడే, అప్పుడే గాంధర్వ వివాహం చేసుకొందామన్నాడు.\nనీరద అందుకు అంగీకరించక, \"అలా అయితే, నా వివాహం ఎవరికీ తెలియని\nరహస్యంగా వుండిపోతుంది. అత్యంత వైభవంగా వివాహం చేసుకోవాలని, నా కోరిక. మన విషయం. నా తండ్రికి చెబుతాను. అలంకరించిన కళ్యాణమండ పంలో, వివాహం చేసుకుందాం.\" అన్నది.\nపద్మకేతుడు, ఆమె కోరికకు అంగీ కరించి, మళ్ళీ వస్తానని చెప్పి వెళ్ళి పోయాడు. నీరద అమితానందంతో అంతః పురం చేరుకున్నది. తర్వాత జరిగినదంతా నర్మదకు చెప్పి పరవశించిపోయింది.\nఅయితే, నర్మద మాత్రం ఏమీ సంతో షించక, ''చెల్లీ, జరిగినదంతా, నాకు తెలుసు! ఈ విషయంలో, నీ కొక సలహా ఇవ్వడలిచాను.\" అన్నది.\nనీరద అక్క మాటల్లో, ఆట్టే ఆసక్తి కనబరచకుండా, \"ఏమిటది ?\" అన్నది.\n\"ఈ పద్మకేతుడు మొదట నన్ను చూసి పెళ్ళాడతానన్నాడు. అతడి మీద నమ్మకం లేక, అతణ్ణి పరీక్షించడానికే నిన్ను చూపించాను. నిన్ను చూడగానే, నన్ను పూర్తిగా మరిచిపోయి, నిన్ను పెళ్లాడతానన్నాడు. దీన్నిబట్టి ఆగంధర్వు డెంతటి చపలచిత్తుడో తెలియడం లేదా? అటువంటి వాణ్ణి పెళ్ళాడి. నీ జీవితం నాశనం చేసుకోకు,\" అన్నది నర్మద.\nఅక్క మాటలకు నీరద తేలిగ్గా నవ్వేసి, ''గంధర్వుడంతటివాడు. పెళ్ళాడతానని వస్తే, కాదనడమా? దీన్నే పెద్దలు సిరిరా\nమోకాలడ్డడమంటారు! విధి రాత ను ఎవ్వరూ తప్పించలేరు గదా అక్కా. లేని పోని అనుమానాలతో, వచ్చిన అదృష్టాన్ని కాలదన్నలేను.\" అన్నది.\nతర్వాత నెల గడవకుండానే నర్మదకు. ఒక సామంతుడి కుమారుడితో నూ, నీరదకు. పద్మకేతుడితోనూ వైభవంగా వివాహాలు జరిగాయి. నర్మద హాయిగా కాపురం చేసుకుంటున్నది. కాని, నీరద కాపురం మాత్రం మూడు రోజుల ముచ్చటే అయింది. ఒకనాడు. ఆమెను వదిలి వెళ్ళిన గంధర్వుడు తిరిగి రాలేదు. నీరద బాధాపమానాలతో కృంగిపోయింది. చెల్లెలి పరిస్థితి చూసి, నర్మద బాధపడసాగింది.\nఇలా వుండగా, వాళ్ళున్న ఊరుకు కరవీరరాజ్యంలో, మహా తపశ్శాలిగా పేరు గాంచిన జ్ఞానశిఖు డనే యోగి వచ్చాడు. నర్మద చెల్లెలిని వెంటబెట్టుకుని, ఆయన దర్శనానికి వెళ్ళింది.\nజ్ఞానశిఖుడు, నర్మద చెప్పినదంతా విని. \"నర్మదా, నువ్వు స్వార్థబుద్ధితో, అతి తెలివిగా ప్రవర్తించావు.\" అన్నాడు. ఆమె కేసి తీవ్రంగా చూస్తూ.\nనర్మద ఏమని జవాబివ్వాలో తోచక. తల వంచుకున్నది.\nతర్వాత జ్ఞాన శిఖుడు, నీరదతో 'అమ్మా. నీకొక మంత్రం ఉపదేశిస్తాను.\nదాన్ని జపిస్తూ, శక్తిస్వరూపిణి అయిన పార్వతీదేవిని ఉపాసించు. నీ కాపురం చక్క బడుతుంది.\" అని, ఆమెకు మంత్రోపదేశం చేశాడు.\nకొద్ది రోజులకే నీరద ఉపాసన ఫలించి, పద్మకేతుడు ఆమెవద్దకు తిరిగి రావడమే కాక, రెట్టింపు అభిమానంతో చూడ సాగాడు.\nబేతాళుడు ఈ కథ చెప్పి, \"రాజా, తనను పెళ్ళాడవచ్చిన గంధర్వుణ్ణి, చెల్లెలు పెళ్ళాడినా బాధపడని వ్యక్తి నర్మద. అటువంటిదాన్ని, స్వార్థపరురాలని జ్ఞానశిఖుడు నిందించాడు. ఇది అధర్మం, న్యాయవిరుద్ధం అనిపించుకోదా? ఇందుకు సమాధానం తెలిసి కూడా చెప్పక పోయావో, నీ తల పగిలిపోతుంది,\" అన్నాడు.\nదానికి విక్రమార్కుడు. \"ఆ అక్క చెల్లెళ్ళలో నీరద స్వభావతః అమాయకు రాలు, కోరికలను అదుపులో వుంచుకో లేనిది. అందుకు ఆమెపట్ల జాలిచూపాలి తప్ప ద్వేషించడం సరికాదు. ఇక నర్మద సంగతి: ఆమె చాలా తెలివైనది. అందుకే పద్మకేతుడికి తన సమ్మతి తెలిపేముందు, అతడి స్వభావాన్ని అంచనా కట్టేందుకు, తన సొంత చెల్లెలినే ఎరగా ఉపయో గించుకున్నది! అతడు నీరదవల్ల ఆకర్షి తుడు కావచ్చనీ. నీరద కూడా అతణ్ణి పెళ్ళాడేందుకు అంగీకరించవచ్చనీ, నర్మద ఊహించింది. ఒక వేళ పద్మ కేతుడు చపలచిత్తుడైతే, అతణ్ణి పెళ్ళాడి తాను ఎలాంటి బాధలకు గురి అవు తుందో, అవే బాధలు తన చెల్లెలు పడవలసి వస్తుందన్న సంగతి —ఆమెకు తెలియంది కాదు. అందువల్లనే, జ్ఞాన శిఖుడు ఆమెను స్వార్థపరురాలని నిందిం చాడు. ఇందులో ఆయన ఆధర్మంగా, న్యాయవిరుద్ధంగా ప్రవర్తించినదేమీ లేదు,\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.\n—(కల్పితం)",
            "book_page_end": 33
        },
        {
            "title": "గుణపాఠం",
            "book_page_start": 34,
            "pdf_page_start": 34,
            "pdf_page_end": 36,
            "author": "కమలిని",
            "genre": "సాంఘికం/నీతి",
            "moral": "నిజమైన విశ్వాసం, యజమాని పట్ల అభిమానం డబ్బు కంటే విలువైనవి. గుణపాఠం నేర్చుకున్న వారు నిజాయితీగా విజయం సాధిస్తారు.",
            "keywords": [
                "జోగయ్య",
                "శరభయ్య",
                "వరదయ్య",
                "గుణపాఠం",
                "విశ్వాసం",
                "వ్యాపారం",
                "జీతం"
            ],
            "characters": [
                "వరదయ్య (వ్యాపారి)",
                "శరభయ్య (షావుకారు)",
                "జోగయ్య (పనివాడు)"
            ],
            "locations": [
                "విరించిపట్టణం",
                "దుకాణం"
            ],
            "content": "విరించిపట్టణం రాజవీధిలో, కొత్తగా వెచ్చాలవ్యాపారం ప్రారంభించిన వర దయ్య, దుకాణంలో తనకు సాయపడ డానికి, తగిన పనివాడి కోసం వెతుకు తున్నాడు. ఈ సంగతి షావుకారు శరభయ్య దుకాణంలో జీతగాడుగా వుంటున్న జోగయ్యకు తెలిసింది.\nఅతడు వరదయ్య దగ్గిరకు వచ్చి. తనకు దుకాణంలో పని ఇవ్వవలసిందిగా అడిగాడు. వరదయ్య అతణ్ణి ప్రస్తుతం ఎక్కడ పని చేస్తున్నావని ప్రశ్నించాడు.\nఅందుకు జోగయ్య. తను శరభయ్య దగ్గిర పని చేస్తున్నట్టు చెప్పి. జీతం అక్కడికన్న మరొక పది రూపాయిలు యిస్తే, వరదయ్య దగ్గిర పనికి చేరగల నన్నాడు.\n'వరదయ్య కొంచెంసేపు ఆలోచించి, జోగయ్యతో. ''నిన్ను పనిలో పెట్టుకోవ\nడానికి నేను సిద్ధమే. అయితే, నువ్వు ఆ శరభయ్య దగ్గిర ఇప్పుడు చేస్తున్న పని ఎందుకు మానుకోవాలనుకుంటున్నావో, నిజం చెప్పాలి. జీతంలో మరొక పది రూపాయిల పెరుగుదలకోపం, నువు అక్కడ పని మానేస్తున్నావంటే, నేను నమ్మను.\" అన్నాడు.\n\"అయ్యా, ఇందులో దాపరికమెందుకు. శరభయ్యగారి దగ్గిర పని చెయ్యడమంటే, కత్తి మీద సాములాంటిది. ఊఁ అన్నా. ఆఁ అన్నా ఆయనకు ఆపరాధం లాగే కనబడుతుంది. నే చేసే ఉద్యోగం తుమ్మితే ఊడే ముక్కు లాగా వున్నది, \" అన్నాడు జోగయ్య.\nవరదయ్య పని యిచ్చేదీ లేనిదీ తర్వాత చెబుతానని జోగయ్యను పంపేసి, అప్పటి కప్పుడే తిన్నగా శరభయ్య దుకాణానికి వెళ్ళి, ఆయనతో, ''మీ దుకాణంలో పని\nచేసే జోగయ్యకు పిల్లనిస్తామని, మా ఊరు నుంచి ఒకరు వచ్చారు. మీరు, ఆ కుర్రవాణ్ణి గురించి తెలిసినదంతా చెప్పాలి.\" అన్నాడు.\n. వెంటనే శరభయ్య. \"జోగయ్య మెరికలాంటివాడు. చాలా నమ్మకస్థుడైన కుర్రాడు. అతడు ఎన్నాళ్ళుగానో వ్యాపా రంలో నాకు కుడిభుజంలా వుంటున్నాడు. ఇది నా మాటగా, ఆ పిల్లనివ్వవచ్చిన పెద్ద మనిషికి తప్పకుండా చెప్పండి.\" అన్నాడు.\nఆ జవాబుకు వరదయ్య నవ్వి, \"జోగ య్యను, మీరంత అభిమానిస్తూ పొగడు తున్నారు. కాని, అతడు మాత్రం మీ దగ్గిర పని చెయ్యడం అంటే మాటలు\nకాదనీ, కత్తి మీది సాములాంటిదనీ అంటున్నాడు. మీరిచ్చే జీతం కన్న పది రూపాయిలు ఎక్కువ యిస్తే నా దగ్గిర పనికి కుదురుతానని చెప్పి వెళ్ళాడు.\" అన్నాడు.\n\"మరి, మీ ఊరివాళ్ళెవరో అతడికి పిల్లనిస్తామని రావడం —అదంతా ఏమిటి? మీ కల్పనా?\" అని అడిగాడు శరభయ్య.\n\"జోగయ్యను గురించి నిజం రాబట్టేం దుకు, మీతో అలా అన్నాను. అతడికి మీపట్ల కొద్దిపాటి సదభిప్రాయం కూడా లేదని తేలిపోయింది.\" అన్నాడు వరదయ్య.\nఆ మాటలు వింటూనే శరభయ్య వరదయ్య కేసి కొరకొరా చూస్తూ, ''మీరు\nతెలుసుకోవాలనుకున్నది, జోగయ్య విష యంలో, నా అభిప్రాయం ఏమిటనేగదా? అదేమిటో మీకు స్పష్టంగా చెప్పాను. అయితే, మీరు మాత్రం, జోగయ్యకు నా మీద వున్న అభిప్రాయం ఏమిటో. నేను అదగకుండానే చెప్పారు. అతడు నన్ను గురించి ఏమనుకుంటున్నా, అతడిపట్ల, నాకున్న అభిప్రాయంలో మాత్రం ఎటు వంటి మార్పు రాదు. ఇక మీరు వెళ్ళ వచ్చ.\" అన్నాడు.\n\"మీ ధోరణి నాకు చాలా ఆశ్చర్యం కలిగిస్తున్నది.\" అన్నాడు వరదయ్య.\n‘“ఇందులో ఆశ్చర్యపడవలసిందేమీ లేదు. మీకు అంతగా పనివాడి అవసరం వుంటే ఆ జోగయ్యకు నాకన్న పది కాదు, ఇరవై ఎక్కువ యిచ్చి జీతానికి పెట్టుకోండి. నా అభ్యంతరం ఏమీ లేదు. అతడు చాలా చురుకైనవాడు; నమ్మ కస్థుడు. అది నా దృఢమైన అభి ప్రాయం,\" అన్నాడు శరభయ్య మంద లిస్తున్నట్టుగా.\nవరదయ్య మారుమాట్లాడకుండా తల వంచుకుని అక్కడి నుంచి వెళ్ళి పోయాడు.\nదుకాణం తలుపుపక్కన వుండి, ఈ సంభాషణ అంతా విన్న జోగ య్య, లోపలికి వస్తూనే శరభయ్య కాళ్ళ మీద పడి, ''అయ్యా, ఒక మనిషి విశ్వాసాన్నీ, అభిమానాన్నీ సంపాయించడంకన్న మించిన ఆర్జన లేదని, ఇప్పుడు తెలుసు కున్నాను. అవసరాలకూ, పరిస్థితులకూ అనుగుణంగా అభిప్రాయాలు మార్చుకుని బతకవచ్చుననుకునే, నాలాంటి వాళ్ళకు చక్కని గుణపాఠం నేర్పారు. నన్ను క్షమించండి !'' అన్నాడు.\nతరవాత జోగయ్య, శరభయ్య దగ్గిర ఎన్నో సంవత్సరాలు నమ్మకంగా పని చేశాడు. క్రమంగా అతడికి ఆయన ద్వారా వ్యాపారంలోని మెలకువ లు తెలిసివచ్చినై. శరభయ్య ప్రోత్సాహంతో, అతడు సొంతంగా వ్యాపారం ప్రారంభించి వృద్ధిలోకి వచ్చాడు.",
            "book_page_end": 36
        },
        {
            "title": "తిరుపతి (మన దేవాలయాలు)",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "దేవాలయం/చరిత్ర",
            "moral": "వేంకటేశ్వరుడి దర్శనం భుక్తి, ముక్తి దాయకం.",
            "keywords": [
                "తిరుపతి",
                "వేంకటేశ్వరుడు",
                "విష్ణువు",
                "పద్మావతి",
                "శేషాచలం",
                "ఆలయం"
            ],
            "characters": [
                "మహావిష్ణువు",
                "నారదుడు",
                "లక్ష్మీదేవి",
                "పద్మావతి దేవి",
                "ఆకాశరాజు",
                "పశువుల కాపరి"
            ],
            "locations": [
                "శేషాచలం (ఏడుకొండలు)",
                "తిరుమల"
            ],
            "content": "నారదుడు ఒకసారి మహావిష్ణువును సందర్శించి, భరతఖండం తూర్పు కనుమలలో వెలసే ఏడుకొండల శేషాచల ప్రకృతి సౌందర్యం గురించి తెలియజేశాడు.\nకొన్నాళ్ళ తరవాత, విష్ణువు పరిసరాల మార్పుకోసం శేషాచలం మీదికి దిగాడు. అద్భుతమైన అక్కడి ప్రకృతిసౌందర్యం చూసి పరమానందం చెందాడు. ఒక బండ మీద కూర్చుని ధ్యానంలో నిమగ్నుడయ్యాడు.\nకొంత కాలానికి విష్ణువు ఆ స్థలాన్ని వదలి వెళ్ళిన తరవాత కూడా, ఆ బండ మీద ఆయన విగ్రహరూపం స్థిరపడి పోయింది. ఆ విగ్రహంలో విష్ణువు దివ్యాంశ కూడా నిలిచిపోయింది. కాల క్రమేణా విగ్రహం చుట్టూ చెట్టు చేమలూ, పుట్టలూ పెరగసాగాయి.\nఆ ప్రాంతాలలో ఒక పశువుల కాపరి, తన మంద నుంచి ఒక గోవు రోజూ క్రమం తప్పకుండా, ఒక కొండ మీదికి వెళ్ళి రావడం గమనించాడు. ఆ గోవు, ఇంటి దగ్గర ఇవ్వవలసిన పాలు ఇచ్చేది కాదు. దాని అంతు తెలుసుకోవాలని, పశువుల కాపరి ఒకనాడు దానిని వెంబడించాడు.\nఆ ఆవు కొండ ఎక్కి, ఒక పొద చాటున నిలబడగానే, దాని పొదుగు నుంచి పుట్టలోని విగ్రహం మీదికి పాలు ధారలు ధారలుగా కారడం చూసిన పశువుల కాపరి, అమితాశ్చర్యం చెంది, దానిని సమీపించడానికి ధైర్యం లేక, పరుగు పరుగున కొండ దిగి వచ్చాడు.\nపశువులకాపరి తాను చూసిన విష యాన్ని, రాజుకు తెలియజేశాడు. రాజు కొండ మీదికి వెళ్ళి, పుట్టలోని విష్ణు విగ్రహాన్ని కనుగొన్నాడు. దాపుల నున్న మరొక కొండ శిఖరం మీద అ విగ్ర హాన్ని ప్రతిష్ఠించి ఆలయం నిర్మిం చాడు. ఒక గొప్ప శిల్పి, ఆ విగ్రహాన్ని మరింత విలక్షణంగా తీర్చిదిద్దాడు.\nఏడుకొండల వేంకటేశ్వరుడుగా ప్రసిద్ధి గాంచిన విష్ణువును వివాహమాడడానికి, లక్ష్మీదేవి ఆకాశరాజు ఇంట, సౌందర్య రాశి అయిన పద్మావతీదేవిగా అవతరిం చింది.\nవేంకటేశ్వరుడు ఒక నాడు మానవ రూపంలో అరణ్యంలో సంచరిస్తూం డగా, పద్మావతీదేవిని చూశాడు. ఆ దివ్య దంపతులు ఒకరినొకరు తెలుసు కుని, తమ వివాహాన్ని భూలోకంలో మరొకసారి జరుపుకున్నారు. తిరుమల పాదతలంలోని ఆలయంలో పద్మావతీ దేవి, భక్తులచేత పూజింపబడుతున్నది.\nమన దేశంలోని సుప్రసిద్ధ దేవాలయా లలో ప్రధానమైనది తిరుపతి. పలు వురు రాజులు, ఆలయ పునర్నిర్మా ణానికీ, దేవాలయ ప్రాంగణాన్ని విస్త రింపజేయడానికీ కృషి చేశారు. ఆలయ గోపుర విమానం బంగారు రేకులతో కప్పబడి ఉన్నది.\nసీతారామలక్ష్మణులు ఈ దివ్యస్థలంలో కొంతకాలం నివసించినట్టు పురాణాలు పేర్కొంటున్నాయి. వారు నివసించిన ప్రదేశాన్ని స్వామితీర్థం అంటారు. విష్ణువు దివి నుంచి భువికి దిగిన సుందర శిఖరం మీద విష్ణువు పాదపద్మాలు చెక్కబడిన శిలాఫలకం ఒకటి ఉన్నది!\nఅనునిత్యం దేశం నలుమూలల నుంచీ భక్తులు తండోపతండాలుగా దేవాలయ దర్శనానికి వస్తూ, హుండిలో కానుకలు చెల్లిస్తూ ఉంటారు. భక్తుల నుంచి వచ్చే నిధులతో అనేక విద్యాసంస్థలు, ఆరోగ్య కేంద్రాలు, ధర్మకార్యాలు నిర్వహింప బడుతున్నాయి.\nఈ దేవాలయంలోని స్వామి విగ్రహం, దివ్యప్రేమను వెదజల్లే మందహాసంతో, అత్యద్భుతంగా వెలుగొందుతున్నది. విగ్రహం అంతా మణిమాణిక్యాల తోనూ, విలువైన ఆభరణాలతోనూ అలంకరించబడి ఉన్నది. ఏడు కొండల వేంకటేశ్వరుణ్ణి దర్శించడం, భుక్తి, ముక్తి దాయకమని భక్తులు విశ్వసిస్తారు.",
            "book_page_end": 40
        },
        {
            "title": "అదృష్టదేవత",
            "book_page_start": 41,
            "pdf_page_start": 41,
            "pdf_page_end": 43,
            "author": "ఆఫ్రికా జానపద కథ",
            "genre": "జానపద కథ",
            "moral": "అదృష్టం ఎప్పుడూ శాశ్వతం కాదు; అది గౌరవం, కృతజ్ఞత కోరుతుంది. అదృష్టాన్ని అగౌరవపరిస్తే అది తొలగిపోతుంది.",
            "keywords": [
                "బెస్తవాడు",
                "ముసలిది",
                "అదృష్టం",
                "పశువుల మంద",
                "కృతజ్ఞత",
                "అగౌరవం"
            ],
            "characters": [
                "బెస్తవాడు",
                "ముసలిది (అదృష్ట దేవత)"
            ],
            "locations": [
                "ఆఫ్రికా దేశం",
                "సరస్సు"
            ],
            "content": "ఆఫ్రికా దేశంలో ఒక బెస్తవాడుండేవాడు. వాడు ఒక పెద్ద సరస్సులో చేపలు పట్టే వాడు. చేపలను పట్టటానికిగాను వాడు పెద్ద పెద్ద పళ్ళికలలాటి ఊతలు ఉపయో గించేవాడు. వాడు తన తెప్పలో ఈ ఊత లను పట్టుకుపోయి, సరస్సు అటే లోతు లేని చోట వాటిని తాళ్ళు కట్టి దించేవాడు. తాళ్ళ చివర కర్ర ముక్కలు కట్టటం చేత అవి పైకి తేలి, ఊతలు ఎక్కడెక్కడ ఉన్నదీ వాడికి సులువుగా తెలిసేది. ఇంటికి వెళ్ళేటప్పుడు ఈ ఊతలన్నిటినీ పైకి లాగి, వాటిలో చిక్కిన చేపలతో పొట్ట పోసుకునేవాడు.\nఒకనాడు బెస్తవాడు తన ఊతలను ఒక్కొక్కటిగా పైకి లాగసాగాడు. రెండు ఊతల్లో ఒక్క చేప కూడా లేదు, మూడో దానిలో ఒక చిన్న ఎండ్రకాయ మాత్రం ఉన్నది. కాని నాలుగోది చాలా బరువుగా\nపైకి లేచింది. \"అమ్మయ్య, నా అదృష్టం పండింది! నా దరిద్రం తీరిపోయింది!\" అనుకుంటూ వాడు ఐ ఊతను తెప్ప మీదికి లాక్కున్నాడు. అందులో, ఎండి వరడు గట్టిన ఒక ముసలిది మాత్రం ఉన్నది!\nబెస్తవాడి ఆశ్చర్యం క్షణంలో అస హ్యంగా మారింది. వాడా ముసలిదాన్ని మళ్ళీ సరస్సులోకి తొయ్యబోయాడు. కాని ఆమె వాడితో, \"మళ్ళీ నన్ను నీటిలోకి తోసెయ్యకు, బాబూ. నీ వెంట నన్ను మీ ఇంటికి తీసుకుపో. నీకేమీ నష్టం ఉండదులే,\" అన్నది.\n\"నిన్ను మా ఇంటికి తీసుకుపోనా ? తాను దూర కంత లేదు, మెడకు డోలన్నట్టుగా. నేనే పొట్ట పోసుకోలేక చస్తుంటే నిన్ను కూడా ఎక్కడ పోషిం చేది?\" అన్నాడు బెస్తవాడు.\nకాని ముసలిది కాళ్ళా వేళ్ళా పడి, వాణ్ణి వదిలి పెట్టక వాడి ఇంటికి వెళ్ళింది. వాడు అయిష్టంగా తన కూడులో నుంచే కొంత ముసలిదాని క్కూడా పెట్టాడు. ఇద్దరూ తిండి తిన్నాక వాడు, ముసలి దానితో, \"నాకేదో లాభం కలుగుతుం దంటివే, ముసలితొక్కా? ఆ లాభం ఏమిటో స్పష్టంగా చెప్పు. విని సంతోషి స్తాను,\" అన్నాడు.\n“రేపు సాయంకాలం లోపల నువ్వొక పశువుల మందకు యజమాని కాబోతు న్నావు. అందుచేత విశాలమైన పశువుల దొడ్డి ఒకటి తయారు చేసుకో.\" అన్నది ముసలిది.\nబెస్తవాడు ఏవేవో అడిగాడు కాని ఆమె, \"నేను చెప్పినట్టు చెయ్యి.\" అన్నది.\nబెస్తవాడు తనలో తాను గొణుక్కు న్నాడు. అయినా, వాడు మర్నాడల్లా శ్రమ పడి చుట్టూ ముళ్ళ కొమ్మలతో బలమైన కంచె కట్టి, పశువుల దొడ్డి తయారు చేశాడు. అది పూర్తి అయేసరికి సూర్యాస్త మయం కావచ్చింది.\nఈ పని పూర్తి అయిన మరుక్షణమే సరస్సు దిక్కు నుంచి పశువుల అరుపులు వినవచ్చాయి. త్వరలోనే ఒక ఎద్దు వెంబడి అనేక ఆవులూ, దూడలూ పెద్ద మందగా వచ్చి పశుపుల దొడ్డిలో ప్రవే శించి, రోజూ అలవాటైన వాటి లాగా తలా ఒక చోటా పడుకున్నాయి.\nఇక నుంచీ బెస్తవాడి జీవితం పూర్తిగా మారిపోయింది. వాడిప్పుడు పేదవాడు కాకపోగా మహా ధనికుడు. ఆ చుట్టు పట్ల వాణ్ణి మించిన ధనికుడు లేడు. వాడు పొలాలు కొ కొనుక్కు న్నాడు, పెళ్ళి చేసుకుని ఒక ఇంటివాడయాడు. ఆ ప్రాంతాల ఉండే ఘరానా మనుషు లతో బాటు జమ అయాడు. ఎవరన్నా సలహా అడగటాని కి వస్తే గడ్డం నిమురుకుంటూ, \"నా కిదే పని అనుకు న్నావా ? రేపు కనిపించు, చూస్తాం! పట్టి చేతులతో వచ్చేవు!\" అని దర్పంగా\nమాట్లాడటం నేర్చాడు. ఈ విధంగా ఆరు మాసాలు గడిచాయి. ఒక రోజు బెస్త వాడు పొరుగూళ్లో విందు జరిగితే అక్క డికి వెళ్ళాడు. అక్కడ బాగా తిని, మితి మించి సారాయి తాగాడు. విందు ముగిసే సరికి పొద్దు పోయింది. బెస్తవాడు తూలుతూ, అవకాశం దొరికితే ఎవరి మీదనైనా విరుచుకు పడటానికి సిద్ధంగా ఇంటికి వచ్చాడు. ఇంట్లో అందరూ తలు పులు వేసుకుని గాఢనిద్రలో మునిగి ఉన్నారు.\n\"తలుపు! తలుపు! కామందు వచ్చాడు. తలుపు తెరవండి!\" అని వాడు కేకలు పెట్టాడు. కాని ఎవరూ పలకలేదు. వాడికి ఆగ్రహం తన్ను కొచ్చింది. \"ఏమిటీ? నేనంటే అంత అలుసై పోయిందా? సరస్సులో నుంచి నేను పైకి తీసిన ఆ ముసలి తొత్తు ఏం చేస్తున్నదీ? లేచి తలుపు తియ్యవే, ముసలి పీనుగా!\" అని అరిచాడు. వాడి మాట వాడి నోట ఉండగానే తలుపు తెరిచి\nముసలిది వాకిట నిలబడింది. ఆమె వాడి కేసి చూస్తూ, \"నువు నన్నునిష్కారణంగా తిట్టావు. చేసిన మేలు మరిచే వాళ్ళ దగ్గిరా, మసలుకోవటం తెలియని వాళ్ళ దగ్గిరా నేనుండను. రేపే నా చోటికి నేను వెళ్ళిపోతున్నాను.\" అన్నది.\n“ఓ యబ్బో ! పోతే పో ! పీడ విరగడ అవుతుంది.\" అన్నాడు బెస్తవాడు.\nమర్నాడు ఉదయం ముసలిది నిద్ర లేచింది. పక్క బట్టలు చక్కగా మడిచి పెట్టింది. అంట్ల గిన్నెలు శుభ్రంగా తోమింది. ఇల్లు ఊడ్చింది. ఇంటి నుంచి ఒక్క పూచిక పుల్ల కూడా తీసుకోకుండా వెళ్ళి. పశువుల దొడ్డి వాకిలి తెరిచింది. తరవాత ఆమె సరస్సు కేసి నడిచింది. పశువులన్నీ జంటలు జంటలుగా ఆమె వెనక బయలుదేరి వెళ్ళి. ఆమెతోబాటు సరస్సులో ప్రవేశించి కనిపించకుండా పోయాయి. బెస్తవాడు మళ్ళీ చేపలు పట్టి జీవించే స్థితికి వచ్చేశాడు. వాడి అదృష్ట దేవత వెళ్ళిపోయింది.",
            "book_page_end": 43
        },
        {
            "title": "ప్రతిభ",
            "book_page_start": 44,
            "pdf_page_start": 44,
            "pdf_page_end": 44,
            "author": "చైతన్య",
            "genre": "నీతి కథ",
            "moral": "నిజమైన ప్రతిభ అంటే ఎదుటివారి ప్రతిభను గుర్తించగలగడం లేదా కనీసం దానిని గుర్తించలేకపోవడమే.",
            "keywords": [
                "జ్ఞానానందుడు",
                "విజయానందుడు",
                "ప్రతిభ",
                "వాదోపవాదాలు",
                "మేధస్సు"
            ],
            "characters": [
                "జ్ఞానానందుడు (సాధువు)",
                "విజయానందుడు (సాధువు)"
            ],
            "locations": [
                "ఉత్తరదేశం",
                "దక్షిణదేశం"
            ],
            "content": "ఉత్తరదేశ యాత్రకు బయలుదేరిన జ్ఞానానందుడూ, దక్షిణదేశ యాత్రకు బయలుదేరిన విజయానందుడూ అనే సాధువులు, ఒక చోట కలుసుకున్నారు. ప్రయాణంలో తమ, తమ అనుభవాల గురించి కొంతసేపు ముచ్చటించుకున్న తరువాత, మాటల సందర్భంలో, జ్ఞానా నందుడు, “ప్రతివారిలోనూ, ఏదో ఒక ప్రతిభ వుంటుంది!” అన్నాడు.\n“ప్రతివాడిలోనూ ఏదో ఒక ప్రతిభ వుండడం అసంభవం!” అన్నాడు విజయానందుడు.\nకాసేపు ఇరువురి మధ్యా వాదోపవాదాలు జరిగినై.\nచివరకు విజయానందుడు, “మీలో ఏం ప్రతిభ వుంది? ముందు ఆ సంగతి చెప్పండి,” అన్నాడు.\n\"ఎదుటివారిలోని ప్రతిభను గ్రహించగలిగే ప్రతిభ, నాలో వున్నది,\" అన్నాడు. జ్ఞానా నందుడు.\n“అయితే, నాలో ఏం ప్రతిభ వుందో చెప్పండి,” అని రెట్టించాడు, విజయానందుడు.\n\"మీకు, ఎదుటివారి ప్రతిభను గ్రహించకపోవడంలో ప్రతిభ వున్నది!\" అన్నాడు జ్ఞానానందుడు.\nఆ జవాబుకు విజయానందుడు సిగ్గుతో తల వంచుకున్నాడు.\n—\"చైతన్య”",
            "book_page_end": 44
        },
        {
            "title": "శివలీలలు - మార్కండేయుడి కథ",
            "book_page_start": 45,
            "pdf_page_start": 45,
            "pdf_page_end": 49,
            "author": "చందమామ బృందం",
            "genre": "పురాణగాథ/భక్తి",
            "moral": "అపారమైన భక్తి, దీక్ష ద్వారా మృత్యువును కూడా జయించి చిరంజీవిగా ఉండవచ్చు.",
            "keywords": [
                "మృకండు మహర్షి",
                "మార్కండేయుడు",
                "శివుడు",
                "యముడు",
                "చిరంజీవి",
                "భక్తి"
            ],
            "characters": [
                "మృకండు మహర్షి",
                "మరుద్వతి",
                "మార్కండేయుడు",
                "శివుడు (కాలపాశహరుడు)",
                "నారద మహర్షి",
                "యముడు",
                "ఇంద్రద్యుమ్నుడు",
                "ఆకూపారుడు (తాబేలు)",
                "సిద్ధరాముడు"
            ],
            "locations": [
                "కేదారక్షేత్రం",
                "గౌతమీ తీరం",
                "భీమావతి",
                "శ్రీశైలపర్వతం"
            ],
            "content": "మృకండు మహర్షి భృగు సంతతివాడు. అతని భార్య మరుద్వతి. వారికి ఎన్నాళ్లకూ సంతానం కలగకపోగా, నిష్ఠానియమాలతో తపస్సులు చేస్తూ క్షేత్రాలు సేవించు కుంటూ కేదారక్షేత్రానికి వచ్చారు.\nఒకనాడు కేదారేశ్వరుణ్ణి అర్చించి ధ్యానమగ్నులై ఉండగా, \"ఇహ మీరు మీ ఆశ్రమానికి వెళ్ళండి, మీకు పుత్రభాగ్యం కలుగుతుంది !\" అని వారికి వినిపించింది. సంతోషంతో వారు ఇంటికి వచ్చి యథా విధిగా గృహస్థాశ్రమ ధర్మాల్నినిర్వర్తించు తూండగా, కొన్నాళ్ళకు మరుద్వతి మగ శిశువును ప్రసవించింది. అదే సమయంలో ఆకాశం నుండి వారికి, \"ఈ పిల్లవాడు అల్పాయుష్షుడు — పన్నెండేళ్ల ఆయువు!\" అని ఒక దివ్యవాణి వినిపించింది. అది విని వారు ఆనంద శిఖరాగ్రం నుండి ఒక్కసారిగా దుఃఖసాగరపు లోతుల్లోకి కూలిపోయారు. చివరకు, “అంతా ఆ శివుని లీల, మనం ఏం చేయగలం?\" అని తెప్పరిల్లి పసివాడి బోసి నవ్వుల్లో మైమరిచారు.\nతరవాత మృకండుడు కుమారుడికి జాతకర్మ జరివించి, మార్కండేయుడు అని నామకరణం చేశాడు. దినదిన ప్రవర్ధమానుడై మార్కండేయుడు ఉప నయనం అయ్యాక గురుకులానికి వెళ్ళి. గురువులవద్ద విద్యాబుద్ధులన్నీ నేర్చి. పదకొండేళ్ళవాడై తలిదండ్రుల వద్దకు వచ్చాడు. బ్రహ్మతేజంతో ముద్దులు మూట\nగట్టుతున్న కుమారుణ్ణి చూడగానే వారి గుండెలు తరుక్కుపోయినవి. ఇంకొక్క సంవత్సరమే గడువు! మరుద్వతి కుమా రుణ్ణి వదలకుండా కౌగలించుకొని కన్నీరు కార్చుతుందేగాని, మార్కండేయుడు ఎంత తరిచి తరిచి అడిగినా అసలు సంగతి చెప్పదు. చివరకు మృకండుడే చెప్పలేక చెప్పలేక కొడుకుతో, అతనికి ఒక యేడా దిలో మృత్యువు ఆసన్నం అవుతూన్నదని విషయమంతా చెప్పాడు.\nఅది విని మార్కండేయుడు ధీర చిత్తంతో ఆలోచించి. \"మీరు నన్ను ఆశీర్వదించండి. ఇప్పుడే నేను తపస్సుకు వెళుతున్నాను. శివానుగ్రహంతో మృత్యు\nవును జయించి చిరంజీవినై వస్తాను.,” అని తలిదండ్రులకు ప్రణమిల్లాడు.\nమరుద్వతీ మృకండు లిద్దరూ కుమా రుణ్ణి కౌగలించుకొని 'చిరంజీవ' అని దీవించారు. అదే సమయానికి అక్క డికి నారదమహర్షి వచ్చాడు. మృకండుడు నారదుణ్ణి పూజించి తమ కుమారుడి గురించి అంతా చెప్పాడు. నారదుడు మార్కండేయుడి దృఢసంకల్పాన్ని మెచ్చు కు ని, \" నాయనా ! మార్కం డేయా! నువ్వు తిన్నగా గౌతమీతీరానికి వెళ్ళు. అక్కడ పంచాక్షరీ మంత్రంతో శివుణ్ణి దీక్షతో అర్చించు, నీకు జయ మౌతుంది!\" అని దీవించి వెళ్ళాడు.\nమార్కండేయుడు గౌతమీతీరాన్ని చేరు కొని సైకతలింగాన్ని ప్రతిష్ఠించి, \"చంద్ర శేఖరా! నీవే నన్ను రక్షించు! నీ పాదా లను ఆశ్రయించిన నన్ను యముడు ఏం చేయగలడు?\" అంటూ దీక్షతో తపస్సు సాగించాడు.\nప్రళయరుద్రుడై తెరుచుకొన్న త్రినేత్రంతో ఆవిర్భవించి, యముడిపై త్రి శూలాన్ని గురి పెట్టేసరికే యముడు భయంతో గజ గజ లాడిపోతూ చేతులెత్తి జోడిస్తూ. \"హరహరా ! రక్షించు !\" అంటూ కూలి పోయాడు.\nశివుడు మార్కండేయుడి తలపై తన అభయ హస్తాన్ని ఉంచి, \"వత్సా! నీకు మృత్యువు లేదు. కల్ప కల్పాంతరాలు చూస్తూ చిరంజీవిగా ఉంటావు!\" అని వరమిచ్చాడు. తరువాత దేవతలంతా వచ్చి, యముడు లేకపోతే చాలా యిబ్బం దులు వచ్చి పడతాయి గనక యముణ్ణి మన్నించమని శివుణ్ణి కోరారు. శివుడి అనుగ్రహంతో యముడు మళ్లీ పునర్జన్మ ఎత్తినట్లుగా లేచి తన లోకానికి వెళ్ళాడు.\nఆ సమయానికే కుమారుణ్ణి వెతు కుంటూ వచ్చిన మరుద్వతీ మృకండులు, శివానుగ్రహం పొందిన మార్కండేయుణ్ణి చూసి, శివలీలలను కొనియాడుతూ చిరం జీవితో తమ నివాసానికి వెళ్ళారు.\nమార్కండేయుడు బహుకాలం జీవిం చినవాడు. కాని అతనికన్న ఎక్కువ కాలం జీవించిన వాళ్ళున్నారు.\nఇంద్రద్యుమ్నుడు అనే రాజు బతికి ఉండగా గొప్ప యశస్సు సంపాదించి, అది నిలిచినంత కాలమూ స్వర్గసుఖాలు\nఅనుభవించాడు. తరవాత 'స్వర్గంలో వాళ్ళు, ''భూలోకంలో నిన్ను తలుచు కునే వాళ్ళెవరూ లేరు. అందుచేత నీకు స్వర్గంలో స్థానం లేదు. భూమికి తిరిగి వెళ్ళు,\" అన్నారు.\nఇంద్రద్యుమ్నుడు భూలోకానికి తిరిగి వచ్చి, తన పేరు విన్నవారి కోసం వెతు కుతూ మార్కండేయుడి వద్దకు వచ్చాడు. “నేను నిన్ను ఎరగను. కాని నాకంటె పెద్దవాడు ప్రావారకర్ణుడు అనేవాడు (గుడ్లగూబ) ఉన్నాడు. వాణ్ణి అడుగు,\" అన్నాడు, మార్కండేయుడు. ఇద్దరూ కలిసి ప్రావారకర్ణుడి వద్దకు వెళ్ళారు.\n\"నేను నిన్ను ఎరగను. కాని నాకన్న పెద్దవాడు నాళీక జంఘు డున్నాడు అతన్ని అడుగుదాం.\" అన్నాడు ప్రావార కర్ణుడు.\nనాళీకజంఘుడు కూడా ఇంద్రద్యు మ్నుణ్ణి ఎరగడు. అతను వారిని వెంట బెట్టుకుని, తనకన్న వయసు గల అకూపా రుడు అనే తాబేలు వద్దకు వెళ్ళాడు.\nఆకూపారుడు ఇంద్రద్యుమ్నుణ్ణి చూసి, \"నేను నిన్ను ఎరుగుదును. నేనుంటున్న ఈ కొలను ఎలా వచ్చింది? నువు అనేక యజ్ఞాలు చేసి గోవులను దాన మియ్యగా, ఆ గోవులు తొక్కటం చేత ఏర్పడింది.\" అన్నాడు.\nఅప్పుడు దేవదూతలు, ఇంద్రద్యు మ్నుడి కీర్తి ఇంకా భూలోకంలో మిగిలి ఉన్నదని చెప్పి, అతన్ని స్వర్గానికి తీసుకు పోయారు.\nభీమావతి అనే ఊళ్ళో శివభక్తు డై న సోమయాజి ఒకడు ఉండేవాడు. ఆయ నకు సిద్ధరాముడు అని ఒక కొడుకు కలి గాడు. ఆ కుర్రవాడి ఏడవ ఏట సోమ యాజి మరణించాడు. తండ్రి లేని ఆ ఏక పుత్రుణ్ణి తల్లి ఎంతో శ్రద్ధగా పెంచుతూ వచ్చింది.\nదీపావళి ఇంకా కొన్ని రోజులుందనగా ఒకనాడు రాముడు, తన ఈడు కుర్ర వాళ్ళతోబాటు, సమిధలూ, ఆకులూ\nతీసుకురావటానికి వనానికి వెళ్ళాడు. అక్కడ పిల్లలందరూ ఒక మర్రిచెట్టు కింద కూర్చుని కబుర్లు చెప్పుకోసాగారు.\n\"వచ్చే దీపావళికి మా అక్కనూ, బావనూ తెస్తాం. పండగకు మా ఇంట్లో అప్పాలు చేసుకుంటాం. మా అక్కకూ, బావకూ చక్కటి బట్టలు పెడతాం,\" ఈ విధంగా కుర్రవాళ్ళందరూ చెప్పు కుంటున్నారు.\nఆ మాటలు విని రాముడు, \"నేను కూడా పండగకు మా అక్కనూ, బావనూ తెస్తాను. మా ఇంట్లో పాయసం వండు కుంటాం. మా అక్కకూ, బావకూ సన్నని బట్టలు పెడతాం,\" అన్నాడు.\nఈ మాటలకు పిల్లలందరూ వెట కారంగా నవ్వి, \"నీకు మొదలు అక్కే లేదుగదా, బావ ఎలా ఉంటాడురా ? మా దగ్గిరే దంభాలు పలుకుతున్నావా ? చెప్పు. నీ అక్క ఎవరు ? పేరేమిటి? మీ బావ పేరేమిటి? ఆయన ఎక్కడ ఉంటాడు? ఏం చేస్తాడు? ఏం చదువుకున్నాడు?\nవాళ్ళ కెంతమంది పిల్లలు?\" అని సిద్ధ రాముడి మీద ప్రశ్నల వర్షం కురిపించారు.\nవాళ్ళ ప్రశ్నలకు సమాధానం చెప్ప లేక. అవమానంతో ఏడుస్తూ రాముడు ఇంటికి తిరిగి వచ్చాడు.\nకొడుకు ఏడుస్తూ రావటం చూసి తల్లి వాణ్ణి దగ్గిరికి తీసి, కన్నీరు తుడుస్తూ, \"ఏం. నాయనా ? పడ్డావా ? దెబ్బ తగి లిందా? ఎవరన్నా కొట్టారా? ఏం జరి గింది?\" అని అడిగింది.\nరాముడు తల్లికి తన తోటిపిల్లలు చేసిన ఎగతాళి గురించి చెప్పాడు.\nఅంతా విని తల్లి. \"వాళ్ళ మాటల కేంరా? మీ అక్క పేరు భ్రమరాంబ. మీ బావ మల్లన్న, వాళ్ళు శ్రీశైలపర్వతం మీద ఉంటారు. వాళ్ళు అష్ట ఐశ్వర్యాలు గలవాళ్ళు. గణపతీ, కుమారస్వామీ అని వారికి కొడుకు లున్నారు. లోకాలన్నీ మీ బావ చెప్పినట్టు నడుచుకుంటాయి. నీ బావ లాటి బావ ప్రపంచంలో ఎవరికీ లేడురా!\" అన్నది.",
            "book_page_end": 49
        },
        {
            "title": "ఎక్కువ తక్కువలు",
            "book_page_start": 51,
            "pdf_page_start": 51,
            "pdf_page_end": 52,
            "author": "చందమామ బృందం",
            "genre": "నీతి కథ",
            "moral": "లోకంలో ఎవరూ ఎక్కువ, ఎవరూ తక్కువ కాదు. ప్రతి ఒక్కరి వృత్తికీ, వస్తువుకూ దానిదైన ఉపయోగం, విలువ ఉంటుంది.",
            "keywords": [
                "వేదాంతి",
                "రైతు",
                "రాయి",
                "మట్టిబురద",
                "సమానత్వం",
                "అహంభావం"
            ],
            "characters": [
                "వేదాంతి",
                "రైతు",
                "రాయి",
                "మట్టిబురద",
                "మర్రిచెట్టు",
                "టేకుచెట్టు"
            ],
            "locations": [
                "పొలం",
                "అడవి"
            ],
            "content": "లోకంలో ఎవరు ఎక్కువ ? అని ఒకప్పుడు వేదాంతికీ, రైతుకూ మధ్య వాదం పడింది.\n\"ఎన్నాళ్ళు చూసినా కలుపు తీయటం, దుక్కి దున్నటం, నూర్చటం — ఇదే పనిగా వున్నదే నీకు. భూమిలో కలుపే కాదు, నీ మనసులోని కలుపు కూడా తీసి వేయాలి బిడ్డా! లేకుంటే ఆ చెట్టుకూ. నీకూ తేడా ఏముంది?\" అన్నాడు వేదాంతి.\nఅందుకు రైతు, ‘“అయ్యా, వేదాంతి గారూ, మీకంటె సంఘానికి నేనే ఎక్కువ ఉపకారిననే సంగతి మీకు తెలియదు కాబోలు. మీరు బోధించే వేదాంతం లేక పోయినా లోకం జీవించగలదు. నేను పండించే ధాన్యాలు లేకుంటే మీరు నిమిషం కూడా నిలువలేరు సుమండీ!\" అన్నాడు.\nవేదాంతి ఆలోచనలో పడ్డాడు. అప్పుడు రైతు \"ఆలోచన ఎందుకు ? ఒక చిన్న కథ చెబుతా వినండి :\nఇలాగే ఒకప్పుడు ఒక రాయికీ, మట్టి బురదకీ వివాదం వచ్చింది. 'నేను చూడు. ఎంత బలంగా, శుభ్రంగా, ముచ్చటగా వున్నానో'. అని గర్వంతో అన్నది రాయి. అలా అని ఊరుకోక. 'ఛీ!, నువ్వేమిటి, ముట్టుకుంటే పిసపిస లాడిపోతావు. నిన్ను తొక్కితే మానవులు అసహ్యించుకుంటారు. కాళ్ళు కడుక్కొనే దాకా వాళ్ళకు తోచనే తోచదు' అంటూ హేళన కూడా చేసింది.\nగర్వి అయిన రాయి ఇలా అనగానే మట్టిబురదకు పౌరుషం వచ్చింది: 'ఓ పాషాణమా! చూడటానికి నేను అసహ్యం గానే ఉండవచ్చు. ఐతే, మానవుడి ప్రాణాలను నిలబెట్టే పంటలకు జీవం\nపోసేది ఎవరో తెలుసా ? నేనే' అని తెగేసి జవాబు చెప్పింది.\" అన్నాడు రైతు.\nరైతు చెప్పిన ఈ కథకు వేదాంతి, “ఓయి పెద్దమనిషి! మట్టిబురద చెప్పిన జవాబు కాదనలేము కాని, రెండో పక్షం కూడా ఆలోచించాలి. బురద సాయంతో పంటలు పండుతూ వుంటే -గొప్ప గొప్ప భవనాలు, గుడులూ, గోపురాలూ నిర్మించ డానికి శిలలు వినియోగమవుతున్నాయి. కనుక, దేని ఉపయోగం దానిది రెండూ లోకానికి అవసరమే'' అని వాదించాడు.\nఆ మీదట, \"సరే. దారికి వస్తున్నారు మీరు. ప్రతి మనిషి ఉపయోగమూ, ప్రతి వస్తువు ఉపయోగమూ ప్రపంచానికి ఉన్న దని ఒప్పుకొంటున్నారుకదా. విన్నారో లేదో, మరొక చిన్న కథ చెప్పనివ్వండి. విని తరువాత మీ అభిప్రాయం చెబుదురు 'గాని,\" అంటూ, ఇలా చెప్పాడు రైతు:\n\"ఒక అడవిలో ఒక మర్రిచెట్టూ, ఒక టేకుచెట్టూ ఉండేవి. ఒకప్పుడు మర్రి చెట్టు టేకుచెట్టుతో 'నేను లక్షలాది జీవు\nలకు నీడనిస్తాను. చేటలంతేసి ఆకులున్న వన్న మాటేగాని, నీవల్ల కొంచెమైనా మానవునికి ఉపకారం లేదుకదా!' అని దెప్పిపొడిచింది.\nఅందుకు టేకుచెట్టు 'గర్వించిన ఓ మర్రీ! నీ అహంభావం కట్టిపెట్టు. నీవు ఏపాటి ? నీవు ఇచ్చే నీడ ఏపాటి? నా కలపతో మానవులు శాశ్వతమైన ఇళ్ళు కట్టుకుని తరతరాలా హాయిగా కాలక్షేపం చేస్తారు', అంటూ తల వంచుకునేటట్టు మర్రికి జవాబిచ్చింది. ''\nరైతు ఈ కథ చెప్పగానే, వేదాంతి వాడిని ఆదరించి చేరదీసుకున్నాడు. \"అబ్బాయీ ! ఐతే యిప్పుడు నువు శరీ రానికి నీడనిచ్చే మర్రిచెట్టువి; నేను మన సుకు శాంతి నిచ్చే టేకుచెట్టును. పంటకు జీవాన్నిచ్చే మట్టివి నువు; మనసుకి రక్షణనిచ్చే శిలను నేను. తెలిసిందా ? ఒకరు ఎక్కువ, ఒకరు తక్కువ అనేది లేదు. లోకానికి మనిద్దరమూ అవసరమే' ' అని చక్కగా ప్రబోధం చేశాడు.",
            "book_page_end": 52
        },
        {
            "title": "దొంగనుపట్టే ఉపాయం",
            "book_page_start": 53,
            "pdf_page_start": 53,
            "pdf_page_end": 57,
            "author": "వసుంధర",
            "genre": "పరిశోధన/మిస్టరీ",
            "moral": "నిజాయితీ, ఆత్మాభిమానం లేనివారు తప్పు ఒప్పుకోడానికి భయపడతారు. మానవ మనస్తత్వాన్ని అర్థం చేసుకోవడం ద్వారా నేరాన్ని చేధించవచ్చు.",
            "keywords": [
                "రత్నగుప్తుడు",
                "సోమశాస్త్రి",
                "దొంగతనం",
                "ఉపాయం",
                "ధనగుప్తుడు",
                "ఆత్మాభిమానం"
            ],
            "characters": [
                "రత్నగుప్తుడు (వర్తకుడు)",
                "సోమశాస్త్రి (పండితుడు)",
                "భూషయ్య",
                "ధర్మయ్య",
                "సోమయ్య",
                "రామయ్య",
                "ధనగుప్తుడు"
            ],
            "locations": [
                "రత్నగుప్తుడి ఇల్లు"
            ],
            "content": "రత్నగుప్తు డనే ఒక ధనికవర్తకుడి ఇంట్లో దొంగతనం జరిగింది. పదివేల వరహాలు. రాత్రికి రాత్రి మాయమైపో యాయి. డబ్బున్న గదికి పక్కనే వున్న నడవలో, నలుగురు పనివాళ్ళు పడుకున్నారు. సహజంగా రత్నగుప్తుడి అనుమానం, వాళ్ల మీదికే వెళ్ళింది.\nరత్నగుప్తుడు చాలా సాధు స్వభావం కలవాడు. కఠినంగా ఎవరినీ మందలించ లేడు. ఆయనకు వ్యాపారవ్యవహారాల్లో, చేదోడువాదోడుగా వుండే సోమశాస్త్రి చాలా తెలివైనవాడు. రత్నగుప్తుడు జరిగినది సోమశాస్త్రికి చెప్పి \"ఆ పనివాళ్ళ మన సులు నొప్పించకుండా. వాళ్ళల్లో దొంగ ఎవరో పట్టుకోవాలి,” అని కోరాడు.\nసోమశాస్త్రి సరేనని, పనివాళ్ళు నలుగు రిని. ఒక గదిలోకి పిలిచి, \" మీరు డబ్బున్న గదికి పక్కనే పడుకున్నారు.\nఆ గదిలో దొంగతనం జరిగింది. రత్న గుప్తుడు మంచివాడు గనక, మిమ్మల్ని రాజభటులకు అప్పగించలేదు. సరే, జరిగిందేదో జరిగిపోయింది. సాయంత్రాని కల్లా, పోయిన డబ్బు తిరిగి అక్కడికి చేరాలి. అలా జరక్కపోయిందో, మీరు ఇంతంతనరాని ప్రమాదానికి గురవు తారు. జాగ్రత్త!\" అన్నాడు.\nపనివాళ్ళు భూషయ్య, ధర్మయ్య, సోమయ్య, రామయ్య — తలలు వంచు కుని, సోమశాస్త్రి చెప్పింది విన్నారు. ఆ రోజంతా సోమశాస్త్రి, వాళ్ళను రహస్యంగా ఒక కంట కనిపెట్టే వున్నాడు. కాని, వాళ్ళు మామూలు ప్రకారం తమ పనులు చేసుకుని వెళ్లిపోయారు. రాత్రికి కూడా డబ్బు యథాస్థానాన్ని చేరలేదు.\nమర్నాడు సోమశాస్త్రి, ఆ నలుగురినీ విడివిడిగా ఒక గదిలోకి రమ్మన్నాడు.\nముందుగా ధర్మయ్య వచ్చాడు. సోమశాస్త్రి వాడితో, \"నువ్వు దొంగతనం చేశావన డానికి, నాకు ఈ రోజు ఉదయమే కొన్ని రుజువులు దొరికాయి. మర్యాదగా నేరం ఒప్పుకుని, డబ్బు తెచ్చిస్తే. నిన్ను క్షమించ గలను,\" అన్నాడు.\nధర్మయ్య వెంటనే ఏదో దెబ్బతిన్న వాడిలా అయిపోయి, కాసేపాగి, ఈ ఇంట పదేళ్ళుగా పని చేస్తున్నాను. ఎన్నడూ యిలాంటి మాట పడలేదు. బాబు - గారి ఉప్పుతిని, వారికే ద్రోహం చేశానన్న మాటపడ్డాక, నేను బతికి కూడా ప్రయో జనం లేదు. వెధవప్రాణాలు — పోయినా బావుండును!\" అంటూ బాధపడ్డాడు.\nసోమశాస్త్రి, ధర్మ య్య'ను పంపేసి, భూషయ్యను పిలిపించాడు. వాడికీ అవే మాటలు చెప్పగానే, వాడు గజగజ వణికి పోతూ, ''బాబూ, మీరే నన్ను రక్షించాలి! నిజంగా నాకేమీ తెలియదు.\" అంటూ సోమశాస్త్రి కాళ్ళు పట్టుకున్నాడు.\n\"తప్పు చేయకపోతే భయపడడ మెందుకు ? నా దగ్గిరున్న రుజువులేమిటో రేపు చెబుతాను.\" అని, సోమశాస్త్రి వాణ్ణి పంపేసి, రామయ్యను పిలిచాడు.\nవాడు సోమ శాస్త్రి తనను దొంగ అనగానే, ''అయ్యా, మాటలు జాగ్రత్తగా రానీండి! మీరు వున్నవాళ్ళూ. మేం లేని వాళ్ళం కావచ్చు. అందుకని, మీరు నోటి కొచ్చిన మాటల్లా అంటే, నేను సహించేది లేదు.\" అన్నాడు కోపంగా.\n\"ఇలాంటి బెదిరింపులకు నేను భయ పడేవాణ్ణి కాదు. మీరున్న పక్క గదిలోనే దొంగతనం జరిగినప్పుడు, అందులో మీకూ భాగం వున్నట్టే. మిమ్మల్ని ఆ నడవలో ఎందుకు పడుకోమన్నట్టు ? దొంగతనాలేవీ జరక్కూడదనేకదా ! మీ బాధ్యత మరిచారు. వెళ్ళు, నా దగ్గిరున్న రుజువులేమిటో రేపు చెబుతాను.\" అని, వాణ్ణి పంపేశాడు సోమశాస్త్రి.\nఆఖరున వచ్చిన సోమయ్య కూడా. రామయ్యలాగే సోమశాస్త్రి మీద తిరగ\nపడ్డాడు. అప్పుడు సోమశాస్త్రి, \"ఇంట్లో దొంగలుపడి దోచుకుపోతూంటే, ఒళ్ళెర క్కుండా నిద్ర పోయానంటావు! అది మాత్రం తప్పు కాదా ?\" అని అడిగాడు.\nసోమయ్య కోపంగా, \"మేము ఇంట్లో పనులు చేయడానికే తప్ప, కాపలా కాయ డానిక్కాదు. రోజంతా కష్టపడి పని చేసినవాళ్ళకు, ఒళ్ళెరక్కుండా నిద్ర పట్టడంలో ఆశ్చర్యం లేదు. కావాలంటే మమ్మల్ని కాపాలావాళ్ళుగా నియమిం చండి ! అప్పుడు మేము పగలంతా నిద్ర పోయి, రాత్రిళ్ళు కాపలా కాస్తాం. అప్పుడు ఇంట్లో ఏమైనా దొంగతనం జరిగితే, మమ్మల్ని తప్పుపట్టండి,\" అన్నాడు.\nసోమశాస్త్రి వాణ్ణి కూడా పంపివేసి, రత్నగుప్తుడి వద్దకు వెళ్ళి \"మొత్తం మీద, ఈ దొంగతనం నలుగురూ కలిసి చేసింది కాదు. ఇందులో ధర్మయ్య, రామయ్య పూర్తిగా నిర్దోషులు, నా అను మానం భూషయ్య మీద వున్నది. వాడూ, సోమయ్యా కలిసి, ఈ దొంగతనం చేసి వుండవచ్చు. ముందు వాళ్ళుంటున్న గదులు రెండూ, పూర్తిగా వెతికించాలి.\" అని చెప్పాడు.\nరత్నగుప్తుడు తన ఇంటి వెనక ఆవర ణలో, నలుగురు పనివాళ్ళకోసం, నాలుగు పెద్ద గదులు కట్టించాడు. వాళ్ళ\nకుటుంబాలు అందులోనే వుంటాయి. నలుగురూ రాత్రివేళల్లో మాత్రం, రత్న గుప్తుడి ఇంటి నడవలో పడుకోవాలి.\nఎంత వెతికించినా, భూషయ్య, సోమయ్య నివాసాల్లో ఏమీ దొరకలేదు. అప్పుడు సోమశాస్త్రి, రత్నగుప్తుడితో. ''అయితే, సోమయ్య కూడా నిర్దోషి : భూషయ్యే దోషి. వాడు తనే దొంగతనం చేసి వుండాలి; లేదా దొంగ ఎవడో వాడికి తెలిసి వుండాలి.\" అన్నాడు.\n\"ఆ సంగతి వాడి చేత ఒప్పించడం ఎలా ?\" అన్నాడు రత్నగుప్తుడు.\n“నీడలా వాడిని కనిపెట్టి వుండడమే మార్గం!\" అన్నాడు సోమశాస్త్రి.\nరత్నగుప్తుడు అలాంటి ఏర్పాటు చేశాడు. ఇది జరిగిన పది రోజులకు, భూషయ్య సంతలో, పట్టుచీరలు బేరం చేస్తూ, సోమశాస్త్రికి దొరికిపోయాడు. వాడి దుస్తుల్లో నూరువరహాలు దొరికాయి.\n\"ఇంత డబ్బు నీకెక్కడిదో చెప్పు?\" అని సోమశాస్త్రి, వాణ్ణి నిలదీశాడు.\nభూషయ్య భయంతో మాట పెగలక వణికిపోసాగాడు. సోమశాస్త్రి, వాణ్ణి రత్న గుప్తుడి వద్దకు తీసుకుపోయాడు.\nసోమశాస్త్రి చెప్పినట్టే, భూషయ్యదొంగ అయినందుకు రత్నగుప్తుడు ఆశ్చర్య పోయి, వాణ్ణి మిగతా డబ్బు తీసుకు రమ్మన్నాడు.\nభూషయ్య, \"అయ్యా, ఈ దొంగతనం నేను చెయ్యలేదు,” అన్నాడు.\n“అయితే, ఎవరు చేశారు?'' అన్నాడు రత్నగుప్తుడు గద్దిస్తూ.\n“చెబితే ధనగుప్తుడు గారు. నన్ను చంపేస్తారు !'' అన్నాడు భూషయ్య.\nధనగుప్తుడి పేరు వింటూనే, రత్న గుప్తుడు ఉలిక్కి పడ్డాడు. వాడు రత్న గుప్తుడి భార్యకు తమ్ముడు. ఏ పనీ చేయక అల్లరిచిల్లర వెధవలతో తిరుగుతున్నాడని, మామ అతణ్ణి రత్నగుప్తుడివద్దకు పంపాడు.\n\"అసలేం జరిగిందో భయపడకుండా చెప్పు.\" అన్నాడు రత్నగుప్తుడు.\nఅప్పుడు భూషయ్య, \"అయ్యా, మేం నలుగురం పడుకునేచోట వున్న గదిలో. తమరు డబ్బూ, ఇతర విలువైన వస్తు వులూ వుంచుతారని, మాకు తెలుసు. అందువల్ల, మేం వంతుల వారీగా ఒక్కొక్కళ్ళం మెలుకువగా వుండి, తతిమ్మావాళ్ళం నిద్రపోతాం. ఆ రోజు రాత్రి, నేను మేలుకుని వున్న సమ యంలో, ధనగుప్తుడుగారు పిల్లిలా అడు గులు వేసుకుంటూ అక్కడికి వచ్చారు. ఆయన చేతిలో కత్తి వున్నది. ఎవరితో అయినా చెబితే, పొడిచి చంపుతానని నన్ను బెదిరించి, మారుతాళం చెవితో డబ్బున్న గదిలోకి పోయి, డబ్బు దొంగి\nలించి, అందులోంచి లంచంగా నాకు రెండువందల వరహాలు ఇచ్చారు. ఆ డబ్బును నేను, ధనగుప్తుడుగారుండే గది లోనే దాచుకున్నాను.\" అని చెప్పాడు.\nఇది వింటూనే రత్నగుప్తుడు ధనగుప్తుడి గదిలో వెతకగా, అక్కడ ఎనిమిదివేల వరహాలు దొరికాయి. ధనగుప్తుడు మారు మాట్లాడకుండా, తన నేరం ఒప్పుకున్నాడు. రత్నగుప్తుడి భార్య తమ్ముణ్ణి గట్టి చీవాట్లు వేసి, తండ్రి ఇంటికి పంపివేసింది.\nఆ తర్వాత రత్నగుప్తుడు, సోమశాస్త్రిని తన గదికి పిలిచి, \"నీ మూలంగా అసలు విషయం సులభంగా తెలిసిపోయింది. మిగతా ముగ్గురూ అమాయకులనీ భూషయ్యకే దొంగతనం గురించి తెలిసి వుంటుందనీ, నువ్వెలా అనుమానిం చావు ?\" అని అడిగాడు.\nసోమశాస్త్రి చిన్నగా నవ్వి, “ఇది చాలా సులభం. ఏ మనిషికైనా చెయ్యని నేరం అంటకడితే బాధపడతాడు. ధర్మయ్య బాధపడ్డాడు. కాబట్టి అతడు నేరం చెయ్య\nలేదనుకున్నాను. అయితే, ధర్మయ్య యీ ఇంటి ఉప్పుతిన్నాననుకుంటున్నాడు. వాడికి ఆత్మాభిమానం లేదు. ఆత్మాభి మానం వున్నవాడు, చెయ్యని నేరం చేశా వంటే, తిరగబడతాడు. రామయ్య అలా తిరగబడ్డాడు. అయితే, వాడి బాధ్యతను సరిగా నిర్వహించలేదనగానే, ఊరుకు న్నాడు. సోమయ్య తిరగబడడమే కాక, ఇంటి కాపలా తన బాధ్యత కాదు పొమ్మ న్నాడు. అంటే, వాడు తిరగబడడానికి కారణం కోపం కాదన్న మాట ! వాడికి దబాయించే అలవాటున్నది. అలాంటి వాడు కూడా దొంగ కావచ్చు! కానీ, అస లైన దొంగ తన మీదికి అనుమానం రాగానే భయపడతాడు. భూషయ్య అలా భయ పడ్డాడు. దొంగతనం చేసినా, చేయక పోయినా, వాడికి దొంగతనం ఎలా జరి గిందో తెలుసునని అర్థమైంది, నాకు.” అన్నాడు.\nరత్నగుప్తుడు, సోమశాస్త్రిని ఎంతగానో మెచ్చుకున్నాడు.",
            "book_page_end": 57
        },
        {
            "title": "ఈత నేర్చిన వైద్యుడు",
            "book_page_start": 58,
            "pdf_page_start": 58,
            "pdf_page_end": 58,
            "author": "దామరాజు సుబ్బారావు",
            "genre": "హాస్యం/నీతి",
            "moral": "పుస్తక జ్ఞానం కంటే ఆచరణాత్మకమైన నైపుణ్యం (ఈత) కొన్నిసార్లు అత్యంత ముఖ్యమైనది.",
            "keywords": [
                "వృషభేంద్రయ్య",
                "వైద్యుడు",
                "ఈత",
                "వైద్యగ్రంథాలు",
                "నది",
                "అనుభవం"
            ],
            "characters": [
                "వృషభేంద్రయ్య (వైద్యుడు)",
                "కొడుకు",
                "రోగి"
            ],
            "locations": [
                "గ్రామం",
                "నది"
            ],
            "content": "వృషభేంద్రయ్య అనే వైద్యుడు, ఒక రాత్రివేళ పొరుగు గ్రామంలో, ఒక రోగికి చికిత్స చేసేం దుకు వెళ్ళాడు. ఆయన అనాలోచితంగా ఇచ్చిన మందు కారణంగా, రోగి మరణించాడు. రోగి బంధువులు రెచ్చిపోయి, వృషభేంద్రయ్యను పెరట్లో ఒక చెట్టుకు కట్టివేసి, \"నీకు ఎలాంటి శిక్ష విధించాలో ఉదయం నిర్ణయిస్తాం!\" అని వెళ్ళిపోయారు.\nఆ రాత్రి వృషభేంద్రయ్య ఎలాగో కట్లు విప్పుకుని, దారిలో వున్న ఒక నది ఈది, సూర్యో దయానికల్లా ఇల్లు చేరాడు. ఆ సమయంలో ఆయన కొడుకు వైద్యగ్రంథాలు చదువుతున్నాడు.\nవృషభేంద్రయ్య వాణి సమీపించి, \"ఒరే, బాబూ ! ఆ వైద్యగ్రంథాల్లో అలా మునిగి తేలకు. నాలా వైద్యుడు కాదలచినవాడు, ముందుగా ఈతనేర్చుకోవడం ముఖ్యం!” అని సలహా యిచ్చాడు.",
            "book_page_end": 58
        },
        {
            "title": "బాకీవసూలు",
            "book_page_start": 59,
            "pdf_page_start": 59,
            "pdf_page_end": 63,
            "author": "దాసరి వెంకటరమణ",
            "genre": "సాంఘికం/వ్యాపారం",
            "moral": "న్యాయమైన వడ్డీకి అప్పు ఇస్తే, తీసుకున్నవాడికి కృతజ్ఞతాభావం ఉండి, బాకీని ఎలాంటి ఇబ్బందులూ లేకుండా చెల్లిస్తాడు. అత్యాశకు పోతే సమస్యలు ఎదురవుతాయి.",
            "keywords": [
                "వీరదాసు",
                "కామయ్య",
                "బాకీ వసూలు",
                "పందెం",
                "తాకట్టు",
                "న్యాయం",
                "అత్యాశ"
            ],
            "characters": [
                "వీరదాసు (వడ్డీ వ్యాపారి)",
                "కామయ్య (షావుకారు)",
                "నౌకరు",
                "బాకీదారుడు"
            ],
            "locations": [
                "దేవరపల్లి",
                "పొరుగు గ్రామం"
            ],
            "content": "దేవరపల్లి గ్రామంలో వీరదాసు చాలా ధనికుడు. ఆయన వడ్డీవ్యాపారం చేస్తూండే వాడు. అవసరం అయినవాళ్ళకు డబ్బు అప్పుగా యిచ్చి, వాళ్ళ నుంచి న్యాయమైన వడ్డీ మాత్రమే తీసుకునేవాడు. గ్రామం లోని చాలామంది ప్రజలు అవస ర పడినప్పుడు. ఆయన దగ్గిర డబ్బు తీసు కుని, ழு మొత్తాన్ని అంచెలంచెలుగా చెల్లిస్తూండేవాళ్ళు.\nదేవరపల్లికి పొరుగున వున్న గ్రామంలో కామయ్య అనే షావుకారు ఉండేవాడు. ఆయనకు తాత తండ్రులు సంపాయించి వదిలిపోయిన బోలెడంత ఆస్తి వున్నా, మరింత గడించాలన్న ఆశతో, అవసరంలో వున్నవాళ్ళ నుంచి అధిక వడ్డీలు వసూలు చేయాలని ప్రయత్నించేవాడు. కాని, అప్పు తీసుకున్నవాళ్ళు ఒక పట్టాన అసలు కాదుకదా, వడ్డీ చెల్లించడానిక్కూడా\nఆయనను ముప్పుతిప్పలు పెట్టేవారు. ఆ కారణం వల్ల కామయ్య బాకీవసూళ్ళకు కొందరు పొగరుబోతుల సాయం కోరవలసి వచ్చేది. అందుగ్గాను కొంత ధనం ఖర్చు చేయక తప్పేదికాదు.\nకామయ్య, వీరదాసును గురించి విని వున్నాడు. ఒక రోజున ఆయన పనిగట్టు కుని దేవరపల్లి వెళ్ళి, వీరదాసును కలుసు కుని, ఆ మాటా యీ మాటా మాట్లాడి చివరకు, \"మీరు, మీ బాకీదార్లనుంచి బాకీ ఎలా వసూలు చేస్తారు ?\" అని అడిగాడు.\nఅందుకు వీరదాను. \"నేను వసూలు చెయ్యడం అన్న ప్రసక్తేలేదు. బాకీదార్లు వాళ్ళంతట వాళ్ళే వచ్చి. బాకీ చెల్లు వేస్తారు.\" అన్నాడు.\n''కొంతమంది మొండివాళ్ళుంటారు గదా! వాళ్ళ నుంచి ఎలా పసూలు చేస్తారు?\" అన్నాడు కామయ్య.\n\"ఎంతటి మొండివాళ్ళ నుంచయినా సరే, నేను వసూలు చేయగలను.\" అన్నాడు వీరదాసు.\nకామయ్య వెంటనే, \"అయితే, నేను మీ దగ్గిర రెండువందల రూపాయిలు అప్పు తీసుకుంటాను. ఆ మొత్తాన్ని ఆరునెలల లోపల వసూలు చేయండి. వెయ్యి రూపా యిలు పందెం !'' అన్నాడు.\nఆ మాటలకు వీరదాసు చిన్నగా నవ్వి, \"మిమ్మల్ని గురించి విన్నాను. అయినా, నా కొక నియమం వున్నది. మా గ్రామం కానివాళ్ళకు అప్పు యిచ్చేటప్పుడు, వాళ్ళ నుంచి ఏదైనా వస్తువు తాకట్టు తీసుకుం టాను,\" అన్నాడు.\n\"అలాగే చెయ్యండి. కాని, ఒక షరతు. మీ బాకీ వసూలు చేసుకున్న తక్షణం, నా తాకట్టు వస్తువు నాకిచ్చే యాలి,\" అంటూ కామయ్య తన చేతి కున్న బంగారు కంకణాన్ని వీరదాసు కిచ్చి, \"ఆరు నెలల లోపల, నా నుంచి బాకీ వసూలుచేయాలి. అంతేగాని, ఆ బాకీ కింద, నా తాకట్టు వస్తువును అమ్మి జమ వేసుకోకూడదు. ఇందుకు ఇష్టమే గదా ?\" అన్నాడు.\nవీరదాసు ఒప్పుకుని, కామయ్యకు రెండువందల రూపాయిలు యిచ్చాడు.\nఅది మొదలు కామయ్య, వీరదాసు బాకీ ఎలా వసూలు చేస్తాడో అని ఆలో చిస్తూ, తగుజాగ్రత్తలో ఉండసాగాడు.\nఆరునెలలు గడిచి నై. వీరదాసు, కామయ్యకు బాకీ విషయమై కబురు పెట్టనేలేదు. కామయ్య తాను పందెం గెలిచినట్టే సంతోషపడుతూ, వీరదాసును చూడబోయాడు.\nవీరదాసు. కామయ్యను, \" పందెం డబ్బు తెచ్చారా ?\" అని అడిగాడు.\nకామయ్య ఆశ్చర్యపోయి, \" నేను పందెం డబ్బు తేవడం ఏమిటి? మీరు నా నుంచి బాకీ డబ్బు వసూలు చేయ లేదు గదా. పందెం నేనే గెలిచాను! ' అన్నాడు.\nవీరదాసు నవ్వి. \"మీ బాకీ వసూలు కాకపోవడం ఏమిటి? ఆ మొత్తం ఏనాడో వసూలు చేశాను,\" అన్నాడు.\n''ఆ మాట అబద్ధం! మీరు వసూలు చేశామనేదానికి రుజువేమిటి? పందెం డబ్బు ఎగవేసేందుకు మీరు అబద్ధం ఆడుతున్నారు.\" అన్నాడు కామయ్య.\n“నాకు అబద్ధం ఆడవలసిన అవసరం లేదు.\" అని వీరదాను. ఒక నౌకరును కేక వేసి పిలిచి, కామయ్యను చూపిస్తూ, \"ఈయనగార్ని నువ్వెరుగుదువా?\" అని ప్రశ్నించాడు.\nఆ నౌకర్ను చూస్తూనే కామయ్యకు విషయమంతా అర్థమైంది. జరిగిందే మంటే—\nనాలుగు నెలలక్రితం ఒకనాటి రాత్రి విపరీతంగా వర్షం కురుస్తున్నది. కామయ్య అప్పుడే భోజనం ముగించి వరండాలోకి వచ్చాడు. ఆ సమయంలో ఒక వ్యక్తి వర్షంలో తడుస్తూ, ఆయన దగ్గిరకు వచ్చి, \"బాబూ, తమరే రక్షించాలి! నా భార్య చావుబతుకుల మధ్య వున్నది. వెంటనే పట్నం తీసుకుపోయి వైద్యం చేయించాలి. ఒక రెండువందల రూపాయిలు అప్పు యివ్వండి,\" అని అడిగాడు.\nకామయ్య వాడికేసి విసుగుపడుతూ చూసి, ‘‘ఇది మహబావుంది ! నువ్వెవరో,\nఏ ఊరివాడివో తెలియదు. అప్పు ఎలా యిచ్చేది? ఏదైనా తాకట్టు వస్తువు తీసుకురా.\" అన్నాడు.\n“తెచ్చాను, బాబూ!\" అంటూ ఆ వచ్చినవాడు దుస్తుల్లో నుంచి ఒక బంగారు గాజు బయటికి తీసి, ''ఇది, నా భార్యది! దీన్ని తాకట్టుగా వుంచుకుని, త్వరగా డబ్బు యిప్పించండి.\" అన్నాడు.\nబంగారు గాజును చూడగానే కామయ్య కళ్ళు మిలమిల మెరిసినై. ఆయన అప్పటికప్పుడే పత్రం రాసి, వచ్చినవాడితో వేలిముద్ర వేయించి, బంగారు గాజు తీసుకుని రెండువందల రూపాయిలు యిచ్చాడు.\nయిచ్చేస్తానన్నారు. అవునా ? కాని, మీరు నాకు నకిలీగాజు యిచ్చి మాట తప్పారు,\" అన్నాడు కామయ్య.\n\"ఇందులో నేను మాట తప్పిందేమీ లేదు,\" అంటూ వీరదాసు చిరునవ్వు నవ్వి, “కామయ్యగారూ, మీరు మంచి తెలివిమంతులని, నాకు తెలుసు. అటు వంటి మీనుంచి, మీ పందెపు డబ్బూ, నా బాకీ — రెండూ వసూలు చేయాలంటే, మిమ్మల్ని కాస్త తికమక పెట్టవలసి వుంటుందని గ్రహించాను. మీకు నా నౌకరుచేత పంపించింది నకిలీ గాజు కాదు: అచ్చమైన బంగారపుది. అంతే కాక, మీరు నా దగ్గిర వుంచిన కంకణంతో సరితూగగలది. అంటే, రూపం మారినా, నా బాకీ వసూలు చేసేముందు. అన్న మాట ప్రకారం, మీ వస్తువు మీకిచ్చానన్న మాట ! ఒప్పుకుంటారా?\" అని అడిగాడు.\n“ఇంత వివరంగా చెప్పాక కూడా, మీరు మాట తప్పారనేంత బుద్ధిహీనుణ్ణి కాను. కాని, వడ్డీలకిచ్చిన డబ్బు వసూలు\nచేసే పద్ధతుల గురించి, మీవద్ద చాలా నేర్చుకోవలసి వుంది.\" అన్నాడు కామయ్య అక్కణ్ణించి బయలుదేరుతూ.\nవీరదాసు, కామయ్యను ఆగమని, ''మనం అప్పుగా యిచ్చిన డబ్బు, బాకీ దారులనుంచి వసూలు చేసుకోవడానికి పద్ధతులూ, పథకాలూ అంటూ ఏమీ లేవు. అవసరపడి అప్పుకోసం వచ్చినవాడి నుంచి, వీలైనంత పెద్ద వడ్డీ రాబట్టాలని మనం దురాశకు పోయినప్పుడే చిక్కులు ప్రారంభమవుతవి. మనం న్యాయమైన వడ్డీకి అప్పు యిచ్చినప్పుడు, తీసుకున్న వాడి మనసులో మనపట్ల కృతజ్ఞతా భావం కలుగుతుంది. ఆ కారణం వల్ల, మనకు బాకీ చెల్లువేయడంలో, ఎలాంటి యిబ్బందులూ కలిగించడు.\" అన్నాడు.\n“వీరదాసుగారూ. ఇదంతా మీరు అను భవపూర్వకంగా తెలుసుకున్నదేగదా. నేనూ, యిక నుంచి మీ మార్గాన్నే అను సరించదలిచాను.\" అంటూ కామయ్య వెళ్ళిపోయాడు.",
            "book_page_end": 63
        },
        {
            "title": "అహంకారి",
            "book_page_start": 64,
            "pdf_page_start": 64,
            "pdf_page_end": 64,
            "author": "ఎం. డి. సౌజన్య",
            "genre": "నీతి కథ",
            "moral": "నిజమైన కవి, పండితుడు తమ గురించి తాము గొప్పగా చెప్పుకోరు.",
            "keywords": [
                "వృద్ధరాజు",
                "కవిత్వం",
                "విష్ణుశర్మ",
                "యువకుడు",
                "అహంకారం"
            ],
            "characters": [
                "వృద్ధరాజు",
                "విష్ణుశర్మ (కవి/పండితుడు)",
                "యువకుడు"
            ],
            "locations": [
                "రాజ్యం"
            ],
            "content": "ఒక వృద్ధరాజు, కొన్ని టీకాతాత్పర్య గ్రంథాల సాయంతో భగవద్గీతను చదివి, దాన్ని పద్య రూపంగా రాశాడు. పని ముగియగానే, ఆయనకు తనంత గొప్ప కవి లేడన్న అహంకారం కలిగింది. రాజ్యంలో కెల్లా గొప్ప కవి, పండితుడైన విష్ణుశర్మకు ఆయన కబురు చేస్తూ— తనతో సరితూగగల కవిని తన వద్దకు పంపవలసిందిగా ఆదేశించాడు.\nవిష్ణుశర్మ ఒక యువకుణ్ణి రాజు వద్దకు పంపాడు. రాజు అతడితో, “నువ్వేదో పిల్లకవివై వుంటావు. భగవద్గీత నావంటివాడికే అర్థం కాక, టీకాతాత్పర్యాలు చదవవలసి వచ్చింది. పద్య రూపంలో వున్న, నా కవిత్వం, నీకేం అర్థమవుతుంది! వెళ్ళి, నీ గురువునే పంపు,” అన్నాడు విసుగుపడుతూ.\nకొద్ది రోజుల తర్వాత విష్ణుశర్మ స్వయంగా వచ్చాడు. రాజు ఆయనతో యువకుణ్ణి గురించి చెప్పాడు. అప్పుడు విష్ణుశర్మ, “మహారాజా, మీరు భగవద్గీతను అర్థం చేసుకోవడానికి చదివిన టీకాతాత్పర్య గ్రంథాలు, నేనిచ్చినవేగదా ! అవి రాసింది, ఆ యువకుడే!” అన్నాడు.\nరాజుకు అది విని మతిపోయినట్టయింది. ఆయన విష్ణుశర్మను, “మరి, ఆ సంగతి ఆ యువకుడు, నాకు చెప్పలేదేం? అతనంత గొప్ప కవా?” అని అడిగాడు.\nఅందుకు విష్ణుశర్మ, “నిజమైన కవి, పండితుడూ తనను గురించి గొప్పగా చెప్పుకోడు, మహారాజా!” అన్నాడు.\nఆ జవాబుతో వృద్ధరాజుకు అహంకారం వదిలిపోయింది.\n- ఎం. డి. సౌజన్య .",
            "book_page_end": 64
        },
        {
            "title": "వింతజలచరాలు (పక్షులు-జంతువులు)",
            "book_page_start": 65,
            "pdf_page_start": 65,
            "pdf_page_end": 65,
            "author": "చందమామ బృందం",
            "genre": "పక్షులు-జంతువులు",
            "moral": "ప్రకృతిలో అనేక వింత జీవులు ఉన్నాయి, వాటిలో కొన్ని అత్యంత ప్రమాదకరమైనవి, కొన్ని వేల సంవత్సరాలు జీవిస్తాయి.",
            "keywords": [
                "సీఅనిమోనీ",
                "ప్రవాళశిలలు",
                "జలచరాలు",
                "హర్మిట్ క్రాబ్స్",
                "సార్ఫిష్"
            ],
            "characters": [],
            "locations": [
                "సముద్ర గర్భం",
                "ఆస్ట్రేలియా"
            ],
            "content": "సముద్ర గర్భంలోని ప్రవాళశిలలు రకరకాల చేపలకు నివాసస్థానంగా ఉంటున్నాయి. ఈ పగడాల శిలలను అంటిపెట్టుకుని చిత్ర విచిత్రమైన విషప్రాణులెన్నో జీవిస్తున్నాయి అటువంటి జలచరాలలో ముఖ్యమైనది సీఅనిమోనీ, సీఅనిమోనీ (గాలిపువ్వు) అనే జలచరం దూడడానికి అచ్చగా రంగు రంగుల పువ్వులా ఉంటుంది. అయితే ఇది చేపలకూ, ఇతర జలచరాలు కొన్నింటికీ అత్యంత ప్రమాద కారిగా ఉంటున్నది. అనిమోనీ తలనుంచి పూరేకుల్లా కదలాడేవి — పూరేకులు కావు. అవి విషపూరిత మైన ఆ జంతువు పెద్ద మీసాలు: చిన్న చేపగానీ, మరేదైనా జలచరం గానీ, ఆ మీసం రంగును చూసి ఆకర్షింపబడి, దానిని సమీపించినట్టయితే, అది తాకిన మరుక్షణమే ప్రాణాలు కోల్పోతుంది. అలా చచ్చిపోయిన జంతువును, అనిమోనీ హాయిగా మింగేస్తుంది. దీని మీసంకొన సూదిలాగా ఉంటుంది. అయితే, ఇది స్రవించే విషం, దాని ప్రభావాన్ని కొన్ని రకాల ప్రాణుల మీదే చూపగలుగుతుంది గాని, సమీపించిన ప్రాణులన్నిటి మీదా చూపదు.\nపగడాల రాళ్ళకు అంటిపెట్టుకుని ఉండే ఈ అనిమోనీలు మామూలుగా 20 సెం. మీ. కన్నా ఎక్కువ పౌడవు ఉండవు. అయితే, ఆస్ట్రేలియాజాతి అనిమోనీ మాత్రం ఒక మీటరు పొడవు కలిగి ఉన్నది. ఈ ప్రాణి ఒక్కొక్కటీ పగడాల శిలలకు దాదాపు ముప్పై సంవత్సరాలు అంటి పెట్టు కుని ఉంటాయి. ప్రయోగశాలలలో కొన్ని ఎనభై యేళ్ళవరకూ ప్రాణాలతో ఉన్నాయి. కొందరు జంతు శాస్త్రజ్ఞులు, వీటిలో కొన్ని రకాల ప్రాణులు 300 సంవత్సరాలవరకూ, జీవించి ఉంటాయని విశ్వసిస్తు న్నారు. ఆ లెక్క ప్రకారం ప్రస్తుతం ప్రపంచంలో ఎక్కువ కాలం జీవించే జలచరం ఇదే అవుతుంది :\nవీటి సంతానాభివృద్ధి రెండు మూడు విధాలుగా కొనసాగుతున్నది. కొన్ని జంతువులు గుడ్లు పెట్టడం ద్వారా సంతానాభివృద్ధికి దోహదం చేస్తే, మరి కొన్ని ఒక ప్రాణి నుంచి మరొక ప్రాణిగా విడిపోయి, కొత్తగా పుట్టుకొస్తాయి.\nజలాంతర్గత ప్రవాళశిలల మధ్య పెద్ద పెద్ద రొయ్యలు, యండ్రకాయలూ, నత్తలూ మొదలైన శరీరం మీద గుల్లగల రకరకాల జంతువులు నివసిస్తున్నాయి. హర్మిట్ క్రాబ్స్ అనే ఒక రకం పీతలు, నత్త వదిలివేసిన గుల్లలో నివాసం ఏర్పరచు కుని, శత్రువుల బారి నుంచి తమను కాపాడుకుంటాయి.\nఇక్కడ కనిపించే మరొక ప్రధానమైన జలచరం నక్షత్రా 'కారంలో ఉండే సార్ఫిష్.\nవీటిలో అనేక రకా లున్నాయి. ఇవి గుల్ల చేప లను పటి, ఎంతో పటు దలతో, పై గుల్లను ఒలి చేసి, తింటాయి.",
            "book_page_end": 65
        }
    ],
    "statistics": {
        "total_stories": 19,
        "author_counts": {
            "చందమామ బృందం": 10,
            "మాచిరాజు కామేశ్వరరావు": 1,
            "జొన్నలగడ్డ రత్న": 1,
            "కమలిని": 1,
            "ఆఫ్రికా జానపద కథ": 1,
            "చైతన్య": 1,
            "వసుంధర": 1,
            "దామరాజు సుబ్బారావు": 1,
            "దాసరి వెంకటరమణ": 1,
            "ఎం. డి. సౌజన్య": 1
        },
        "genre_counts": {
            "సంపాదకీయం": 1,
            "పద్యం/నీతి": 1,
            "వార్తా కథనం": 1,
            "పురాణగాథ": 1,
            "సాంఘికం/నాటకం": 1,
            "నీతి కథ": 4,
            "సాహసం/ఫాంటసీ ధారావాహిక": 1,
            "ఫాంటసీ/బేతాళ కథ": 1,
            "సాంఘికం/నీతి": 1,
            "దేవాలయం/చరిత్ర": 1,
            "జానపద కథ": 1,
            "పురాణగాథ/భక్తి": 1,
            "పరిశోధన/మిస్టరీ": 1,
            "హాస్యం/నీతి": 1,
            "సాంఘికం/వ్యాపారం": 1,
            "పక్షులు-జంతువులు": 1
        }
    }
}