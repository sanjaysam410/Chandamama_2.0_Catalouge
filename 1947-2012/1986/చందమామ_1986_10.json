{
    "book_id": "చందమామ_1986_10",
    "stories": [
        {
            "title": "ఊర్వశి",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణగాథ",
            "moral": "Not Applicable",
            "keywords": [
                "నరనారాయణుడు",
                "దేవేంద్రుడు",
                "అప్సరస",
                "పురూరవ చక్రవర్తి",
                "ఊర్వశి"
            ],
            "characters": [
                "నరనారాయణుడు",
                "ఊర్వశి",
                "దేవేంద్రుడు",
                "పురూరవచక్రవర్తి",
                "గంధర్వులు"
            ],
            "locations": [
                "భూలోకం",
                "దేవలోకం",
                "స్వర్గం"
            ],
            "content": "పూర్వం ఒకప్పుడు నరనారాయణులు తపస్సు చేస్తూ ఉండగా, వారి తపస్సుకు భంగం కలిగించడానికి, దేవేంద్రుడు అప్పరసలను పంపాడు. దానిని గ్రహించిన నారాయణుడు, గోటితో తన తొడను గీరి, అప్సరసలను మించిన అందచందాలతో ఒక యువతిని పుట్టించాడు. ఆమె అపురూప సౌందర్యాన్ని చూసి, అప్సరసలు సిగ్గుతో తిరిగి వెళ్ళిపోయారు. ఊరువు (తొడ) నుంచి పుట్టడం వల్ల ఆమెకు ఊర్వశి అనే పేరు వచ్చింది. ఆ తరువాత ఆమె దేవేంద్రుడి కొలువులోని నాట్యకత్తెలలో ఒకతెగా చేరింది.\nఒకనాడు భూలోకం నుంచి పురూరవచక్రవర్తి వచ్చి, దేవసభలో ఊర్వశి నాట్యం చూసి, ముగ్ధుడై, ఆమెను పెళ్ళాడాలనుకున్నాడు. ఊర్వశి కూడా రాజును వరించింది. దేవేంద్రుడూ అందుకు అంగీకరించాడు. ఊర్వశీపురూరవులు వివాహమాడి, భూలోకం చేరి హాయిగా కాలం గడపసాగారు.\nనాలుగు సంవత్సరాలు గడిచాక, దేవతలకు ఊర్వశి లేని లోటు తెలియవచ్చింది. ఆమెను ఎలాగైనా దేవలోకానికి రప్పించాలనుకున్నారు. కొందరు గంధర్వులు భూలోకానికి వచ్చి, ఒక తుఫాను నాటిరాత్రి, ఊర్వశి శయనమందిరంలోని లేడిపిల్లలను దొంగిలించుకుపోయారు. లేడిపిల్లలను వెతుక్కుంటూ, ఊర్వశి ఆకాశమార్గాన పయనించసాగింది. అలా అలా గంధర్వులు ఆమెను దేవ లోకానికి చేర్చారు.\nఊర్వశి కనిపించకపోయేసరికి, పురూరవుడికి మతి చలించినట్టయింది. ఆయన ఎక్కడెక్కడో వెదికి వేసారి, ఆఖరికి దేవతల అనుగ్రహం కారణంగా ఊర్వశిని కలుసుకుని హాయిగా జీవించాడు.",
            "book_page_end": 10,
            "బ్రాహ్మణోత్తమా! ఆవు, పాలు సక్రమంగా ఇస్తున్నదా?\" అని ఆడిగాడు.": null
        },
        {
            "title": "చలమయ్య గోదానం",
            "book_page_start": 11,
            "pdf_page_start": 11,
            "pdf_page_end": 15,
            "author": "చందమామ బృందం",
            "genre": "నీతి కథ",
            "moral": "డబ్బు పట్ల అధిక కాపీనం (లోభత్వం) అనర్థాలకు దారితీస్తుంది. స్వార్థం వీడి దానధర్మాలు చేయాలి.",
            "keywords": [
                "గోదానం",
                "లోభత్వం",
                "రామశర్మ",
                "పాపం",
                "నౌగవరం"
            ],
            "characters": [
                "చలమయ్య",
                "శాంతమ్మ",
                "రామశర్మ",
                "సాధువు"
            ],
            "locations": [
                "నౌగవరం గ్రామం"
            ],
            "content": "నౌగవరం గ్రామంలో వుండే చలమయ్యకు డబ్బుకాపీనం ఎక్కువ. ఆయన కొక సారి జబ్బు చేసింది. ఆది ఏ మందులకూ లొంగలేదు.\nచలమయ్య తల్లి శాంతమ్మ, ఆయనతో, \"చచ్చి స్వర్గాన వున్న, నీ నాయనకూ, ఒకసారి ఇలాంటి జబ్బే చేస్తే, సద్ర్బాహ్మణుడొకాయనకు గోదానం చేశాడు. వెంటనే తగ్గిపోయింది,\" అన్నది.\n\"నా జబ్బుకూ, గోదానానికీ సంబంధం, ఏమిటమ్మా?'' అన్నాడు చలమయ్య.\nఅంత జబ్బులోనూ, ఒక ఆవును వదులుకోవడం అన్నమాట, ఆయనకు దిగులు పుట్టించింది.\n\"ఒరే, మనం చేసిన పాపాలే జబ్బుల రూపంలో మనను బాధిస్తాయి. అంటే - జబ్బు మనను పుణ్యకార్యాలేమైనా చేయ మని హెచ్చరిస్తుందన్న మాట ! నీ సంగతి నాకు తెలియనిదేముంది ? డబ్బు కూడ బెట్టడమే తప్ప, ఎవరికీ సాయపడి ఎరుగవు. అంతా, నీ నాయన పోలిక, ” అన్నది శాంతమ్మ.\nచలమయ్య భార్యా పిల్లలు కూడా. ఆయనను తల్లి చెప్పినట్టే చేయమని బలవంతపెట్టారు.\nచివరకు చలమయ్య, రామశర్మ అనే బ్రాహ్మణుణ్ణి పిలిపించి, ఒక చూడిఆవును దానం చేసి, \" బ్రాహ్మణోత్తమా! ఆవు ఈనగానే, దాన్ని మీరు వుంచుకుని, దూడను నాకు ఇవ్వాలి. దూడతో. మీకేం పని వుండదు గదా.\" అన్నాడు.\nరామశర్మ కంగారుపడి, ''అయ్యా, తల్లీనీ, బిడ్డనూ వేరు చేయడం, మహా పాపంగదా !",
            "book_page_end": 15,
            "బ్రాహ్మణోత్తమా! ఆవు, పాలు సక్రమంగా ఇస్తున్నదా?\" అని ఆడిగాడు.": "అయ్యా, ఇది దేవతాంశగల ఆవు. రోజుకు నాలుగుశేర్ల పాలిస్తున్నది.\" అని చెప్పాడు రామశర్మ.\nస్వతహాగా రామశర్మ మొహమాటస్థుడు. ఆయన, చలమయ్యను సంతోష పెట్టాలను కుని, ఆవు ఇస్తున్నదానికి రెండు శేర్లు ఎక్కువ చెప్పాడు.\nఇది వింటూనే చలమయ్యకు గుండె ఆగినట్టయింది. తనకున్న ఆవుల్లో, ఏ ఒకటి అన్ని పాలివ్వదు.\n\"బ్రాహ్మణోత్తమా! ఆవు అంత ఎక్కు వగా పాలిస్తున్నదంటే, అవి ఏమంత రుచిగా వుండవనుకుంటాను.\" అన్నాడు చలమయ్య.\nరామశర్మ పాలు రుచిగా లేదంటే, చలమయ్యకు కొంత తృప్తిగా వుండేది. అలాకానప్పుడు చాలా మంచి ఆవును. దానం పేరుతో పోగొట్టుకున్నానన్న బాధ చలమయ్యను వదలదు.\nకాని, రామశర్మ ఎంతో కృతజ్ఞతగా, \"అయ్యా, మంచిమనసుతో, మీరిచ్చిన, ఈ ఆవు పాల రుచి, మాటల్లో వర్ణించ లేను. బహుశా, దేవతలు సేవించే అమృతం, అలాగే వుంటుందేమో!\" అన్నాడు.\nచలమయ్య వెంటనే, ''అలాగైతే, ఈ ఆవు పాల రుచి చూడాలని, నాకు కోరికగా వున్నది.\" అన్నాడు.\nరామశర్మ, అప్పటికప్పుడాయనకు, ఒక లోటాలో వేడి పాలు తెప్పించి యిచ్చాడు. చలమయ్య, ఆ పాలు తాగాడు. చాలా బాగున్నవి.\nచలమయ్య దిగులుతో ఇంటికి వెళ్ళి పోయాడు. ఆ రాత్రంతా ఆయనకు నిద్ర పట్టలేదు.\nమర్నాటి ఉదయం నిద్రలేస్తూనే, ఆయన రామ శర్మకు కబురుపెట్టి. \"బ్రాహ్మణోత్తమా ! నేనొకరకమైన అనా రోగ్యంతో బాధపడుతున్నాను. నిన్న మీ ఇంట ఆవుపాలు తాగగానే, ఎంతో గుణం కనబడింది. నిజంగానే, ఆ ఆవులో, దేవ తాంశ వున్నదనిపిస్తున్నది. ఆ పాలలో అమృతం వున్న లక్షణాలు కనిపిస్తున్నవి. మీరది ప్రతి దినమూ నాలుగు శేర్ల పాలిస్తున్నదన్నారు కాబట్టి అందులో రెండు శేర్ల పాలు, నా కివ్వ గోర్తాను. నా ఆరోగ్యం బాగయేవరకు మాత్రమే, ఇలా యివ్వండి!\" అని చెప్పాడు.\nఇది విని రామశర్మ గుండెల్లో రాయి పడినట్టయింది. కాని, ఆయన ఏమీ అన లేక, చలమయ్యతో సరేనని చెప్పి, ఇంటికి వెళ్ళిపోయాడు.\nశాంతమ్మ కొడుకును మందలిస్తూ, \"గోవును దానం చేసి, దాని పాలు తీసు కుంటే, పుణ్యం దక్కదురా!\" అన్నది.\n\"పుణ్యం దక్కకపోతే, నా జబ్బు తిరిగి రావాలి గదా? అలా జరగలేదు కాబట్టి, నన్నేపాపమూ అంటలేదు; వచ్చిన పుణ్యం పోనూలేదు.\" అన్నాడు చలమయ్య.\nఆ రోజు నుంచీ రామశర్మ, ఆవును తాను పోషిస్తూ, అది యిచ్చిన పాలన్నీ చలమయ్యకు పంపిస్తూ వచ్చాడు.\nఇలా కొంతకాలం జరిగేసరికి చలమయ్యకు మళ్ళీ జబ్బు తిరగబెట్టింది.\nఆయన హడలిపోయి, వెంటనే రామశర్మ దగ్గిర్నుంచి, పాలు తీసుకోవడం మానే శాడు. అయినప్పటికీ, ఆయన జబ్బు తగ్గ లేదు. వైద్యుడు వచ్చి మందిస్తున్నాడు. కాని, ఆ మందు ఏమాత్రం పని చేయడం లేదు.\nరామశర్మ నుంచి పాలు తీసుకోవడం మానేశాను కాబట్టి, నాకు గోదానం చేసిన పుణ్యం దక్కాలి. అయినా, నా జబ్బెం దుకు తగ్గడం లేదు — అని మధనపడ్డాడు చలమయ్య.\nఒకనాడు చలమయ్య ఇంటి ముందు. సాధువొకడు నిలబడి, \"ఇంట్లో పాప ముంది! నివారించుకోండి,\" అని కేక పెట్టాడు.\nఇది విని, శాంతమ్మ సాధువును లోప లకు పిలిచి, కొడుకును చూపించింది.\nసాధువు, చలమయ్యను పరీక్షగా చూసి, \"నీకు గోదానం చేసిన పుణ్యం రాలేదు. పైగా, పాలు దొంగతనం చేసిన పాపం చుట్టుకున్నది !\" అన్నాడు.\nచలమయ్య దీనంగా, \"స్వామి, అలా ఎందుకు జరిగింది ? ఇందులో వున్న రహస్యం ఏమిటి? నేను దానం చేసిన ఆవు యిచ్చే పాలతో, సత్ప్రహ్మణుడైన రామశర్మ సుఖిస్తున్నాడు గదా!\" అన్నాడు.\nఅందుకు సాధువు, \"ఓయీ, నీవంటి డబ్బుకాపీన జీవులకు, నిదర్శనాలు, ఆ భగవంతుడే చూపుతూంటాడు. గోదానం చేసిన పుణ్యం తక్షణమే సంజీవనిలా పని చేసి, నీ జబ్బు తగ్గిపోయింది. ఈ నిదర్శనం కారణంగా - నీవు బుద్ధిగలవాడివైతే, దానం చేయడం వల్ల పుణ్యం వస్తుందన్న నమ్మకం కలగాలి. కాని, అలా జరగ లేదు. జబ్బు తగ్గగానే, వంచనాబుద్ధితో, ఆవుపాలను రామశర్మ నుంచి హరించడం మొదలుపెట్టావు. జబ్బు తిరగబెట్టింది. ఇది తగ్గితే, మళ్ళీ పాలడుగుతావని రామ శర్మ భయపడుతున్నాడు. ఆ సదాహ్మ ణుడి భయమే, నీకు జబ్బు తగ్గకుండా చేస్తున్నది !'' అని చెప్పాడు.\n\"అయితే, యిప్పుడు నేనేం చెయ్యాలి. స్వామీ!\" అని అడిగాడు చలమయ్య విలవిల్లాడిపోతూ.\n\"పాల దొంగతనం మహాపాపం! ఆ పాపం నిన్నంటింది. దాని నుంచి విముక్తుడివి కావడానికి, నువ్వు మరొక గోదానం చెయ్యాలి — అదీ ఒక పుణ్యాత్ము డికి!\" అన్నాడు సాధువు.\n“అలాగే. ఆ గోదాన మేదో, మీకే చేస్తాను.\" అన్నాడు చలమయ్య.\n“నేనెవరికీ దానధర్మాలు చేయలేదు. అందువల్ల, నేను పుణ్యాత్ముణ్ణనిపించు కోను.\" అన్నాడు సాధువు.\n“అలా అయితే, ఆ పుణ్యాత్ముడెవరో, తమరే సెలవివ్వండి, స్వామీ!\" అన్నాడు చలమయ్య.\n\"ఈ గ్రామంలో, ఇప్పుడందరిలోకీ, రామశర్మ పుణ్యాత్ముడు. ఆయనకు పాలను దానం చేసిన పుణ్యం వచ్చింది!\" అన్నాడు సాధువు.\nఇది విని, చలమయ్య తెల్లబోయాడు.\nసాధువు నవ్వి, \"నువ్వు. గోదానం చేసి నప్పుడు. ఆ దానం పట్టినవాడు పాలెవరి కైనా దానం చేస్తే — ఆ పుణ్యం కూడా, నీకే దక్కేది. కాని, రామశర్మ. నీకు పాలివ్వడం వల్ల, నీకు పాల దొంగతనం పాపం; ఆయనకు దానం చేసిన పుణ్యం దక్కాయి.- ఇంత చేదు అనుభవం తరవాతనైనా, నీ డబ్బుకాపీనం వదిలి పెట్టు!\" అని సలహా యిచ్చాడు.\nచలమయ్య. సాధువు చెప్పినట్టే చేసి- సంతానంతో సహా, రెండావులూ రామశర్మవేనని హామీ యిచ్చి. తన తప్పు క్షమించమన్నాడు.\nఆ తర్వాత చలమయ్య జబ్బు తగ్గి పోయింది. ఆయన మనస్ఫూర్తిగా దాన ధర్మాలు చేస్తూ, సుఖంగా జీవించాడు."
        },
        {
            "title": "కొత్తఆశ్వికుడు",
            "book_page_start": 16,
            "pdf_page_start": 16,
            "pdf_page_end": 18,
            "author": "రావులపాటి ప్రసాద్",
            "genre": "సాహసం",
            "moral": "తమ దేశ పౌరుల ప్రతిభను గుర్తించి, వారికి తగిన ప్రోత్సాహాన్ని ఇవ్వడం వలన రాజుకు, రాజ్యానికి మేలు కలుగుతుంది.",
            "keywords": [
                "అశ్వికుడు",
                "గుర్రపుస్వారీ",
                "రత్నదేవుడు",
                "వైశాలీ రాజు",
                "పోటీ"
            ],
            "characters": [
                "రత్నదేవుడు",
                "మంత్రి",
                "చారుడు",
                "కొత్త ఆశ్వికుడు",
                "వైశాలీ రాజు"
            ],
            "locations": [
                "జయసాగర్ రాజ్యం",
                "విష్ణుపురం",
                "వైశాలీ రాజధాని"
            ],
            "content": "జయసాగర్ రాజయిన రత్నదేవుడు గొప్ప అశ్వప్రియుడు. ఆయన అశ్వశాలలో, పర్షియా, అరబ్బీజాతి గుర్రాలేకాక ఎక్కడో బర్మా, సయాం, సింహళ దేశాల నుంచి తెప్పించిన విలువైన గుర్రాలెన్నో వుండేవి.\nఆయన వద్ద ఇలాంటి జాతిగుర్రాలతో పాటు, అశ్వశిక్షణలో ఆరితేరినవాళ్ళూ, స్వారీచేయడంలో నిపుణులైన వాళ్ళూ ఎందరో వుండేవాళ్ళు. అయినా, రాజు పొరుగుదేశాల్లో అలాంటి వాళ్ళు. మరి కొందరున్నారని విన్నప్పుడు వాళ్ళకు పెద్ద, పెద్ద జీతాల ఆశచూపి, తన దేశానికి రప్పించుకునేవాడు. తన దేశం వాళ్లంటే, ఆయనకు చిన్నచూపు.\nఒకనాడు, రత్నదేవుడి దగ్గిరకు చారు డొకడు వచ్చి, ''మహారాజా, ఇంతకు ముందే నేనొక గుర్రపురౌతుతో మాట్లా డాను. అతను వైశాలీరాజు దగ్గిరకు పోతున్నాడు. రెండు పగళ్ళూ, రెండు రాత్రులూ ఏకధాటిన గుర్రపుస్వారీ చేయ గలడు. అతను వైశాలీరాజధాని చేరే ముందు, దారిలో వున్న విష్ణుపురాన ఒక వారం రోజులపాటు వుంటాడు. అక్కడ, అతడి మిత్రుడి వివాహం జరగ బోతున్నది.\" అని చెప్పాడు.\nఆ మాట వింటూనే రత్నదేవుడు ఉత్తేజితుడైపోతూ, \"ఆఁ, ఎన్నాళ్ళ కెన్నాళ్ళకు, మనక్కావలసిన ఆశ్వికుడు దొరికాడు! రెండు పగళ్లూ, రెండు రాత్రులూ ఏకధాటిన గుర్రపుస్వారీ చేయ గల సమర్థుడు నా కొలువులో వున్నాడన్న కీర్తి, దేశదేశాలా మార్మోగిపోతుంది! ' అన్నాడు.\nతర్వాత ఆయన అప్పటికప్పుడు మంత్రిని పిలిచి, \"మీరు వెంటనే వైశాలీ దేశంలో వున్న విష్ణుపురానికి, మన ఆశ్వికునొకణ్ణి పంపండి. ఆ వెళ్ళినవాడు, నగరంలో వున్న మహాశ్వికుణ్ణి కలుసు కుని, మన జయసాగర్కు తీసుకు రావాలి.\" అని చెప్పాడు.\nమంత్రి, రాజుకు ఏదో చెప్పబోయాడు. కాని, రాజు విసుగుపడుతూ, \"ఇది కాలం వృధాపుచ్చవలసిన సమయం కాదు! తక్షణం ఆశ్వికు డొకణ్ణి విష్ణుపురం పంపండి. వాడు అక్కడున్న ఆశ్వికుణ్ణి కలుసుకుని తానే రాజుగారి దగ్గిర నుంచి వచ్చిందీ తెలపమనండి. తర్వాత, ఆ ఆశ్వికుడికి నెలకు నూరు బంగారు కాసుల జీతం ఇవ్వదలచినట్టు చెప్ప మనండి. ఇది నా ఆజ్ఞ!\" అన్నాడు.\nమంత్రి, ఇక రాజుకు ఏమి చెప్పి ప్రయోజనం లేదనుకుని, ఆయన ఆజ్ఞా పించినట్టు. ఒక ఆశ్వికుడికి సంగతి సందర్భాలు వివరించి, విష్ణుపురానికి పంపాడు.\nఇది జరిగిన ఏడవ రోజున, విష్ణుపురం నుంచి కొత్త ఆశ్వికుడు రత్నదేవుడి దగ్గి రకు వచ్చి. ఆయన ఇస్తానన్న జీతానికి ఒప్పుకున్నాడు. ఒక గొప్ప ఆశ్వికుడు, వైశాలీ రాజు కొలువులో కాక, తన కొలు పులో చేరినందుకు, రత్నదేవుడికి చాలా ఆనందం కలిగింది.\nకొత్త ఆశ్వికుడు, కొంత సేపు ఊరుకుని, రత్నదేవుడితో. \"మహారాజా, వైశాలీ రాజు గారు, నన్ను తన కొలువులో చేరవల సిందిగా కోరుతూ, దూతను పంపాడు. కాని, ఈలోపలే తమరు పంపిన మనిషి నన్ను కలుసుకోవడం జరిగింది. ఆ కారణంవల్ల, ఆ రాజు పంపిన దూతను తిప్పిపంపి, తమ కొలువులో చేరాను.\" అన్నాడు వినయంగా.\nఇది విని రత్నదేవుడు మరింత ఆనందం చెంది. మంత్రితో, \"మహా మంత్రీ, మనం విష్ణుపురం పంపిన అశ్వి కుడికి, ఏదైనా మంచి బహుమానం ఇవ్వండి.\" అన్నాడు.\nఅందుకు మంత్రి, “మహారాజా, మనం విష్ణుపురం పంపిన అశ్వికుడు — త్వరగా ఆ నగరం చేరేందుకు, మూడు పగళ్ళూ, మూడు రాత్రులూ ఏకధాటిన గుర్రాన్ని పరిగెత్తించాడు. ఈ సంగతి విన్న వైశాలీ రాజు, మన ఆశ్వికుడి నైపుణ్యానికి అమితానందంచెంది, అతడికి మనం ఇచ్చేదానికన్న ఎక్కువ జీతం మీద, తన కొలువులో ఉద్యోగం ఇచ్చాడు. ఈ వార్త ఇంతకుముందే, నాకు చేరింది. తమకు మనవి చేద్దామనుకుంటున్నాను.\" అని జవాబిచ్చాడు.\nఆ జవాబు విని, రత్నదేవుడు ఆశ్చర్య పోతూ, \"మన దేశ పౌరులైనవాళ్ళే, కొలువులో కొందరు గొప్ప ఆశ్వికులున్నా రన్న మాట! ఇంతకాలంగా, ఆ సంగతి గుర్తించక, పొరుగుదేశం వాళ్ళకు పెద్ద జీతాలతో ఉద్యోగాలిస్తున్నాం.\" అన్నాడు.\n“నా అభిప్రాయం కూడా, అదే, మహా రాజా!\" అన్నాడు మంత్రి.\n“అయితే, ఒక పని చెయ్యడం బావుం టుంది. ఇప్పుడు మనవద్ద వున్న అశ్వికుల మధ్య పోటీలు ఏర్పాటు చేద్దాం. అందులో అత్యంత నిపుణులని తేలినవాళ్ళకు, తగిన బహుమతులిచ్చి ప్రోత్సహిద్దాం,\" అన్నాడు రత్నదేవుడు.\nఆ విధంగా జరిగిన పోటీలలో, జయ సాగర్ ఆశ్వికులు, పొరుగుదేశపు ఆశ్వికు లకు సమ ఉజ్జీలేకాక, కొన్ని అంశాలలో వాళ్ళకన్న ఎంతో అధికులని బయట పడింది.",
            "book_page_end": 18,
            "బ్రాహ్మణోత్తమా! ఆవు, పాలు సక్రమంగా ఇస్తున్నదా?\" అని ఆడిగాడు.": null
        },
        {
            "title": "జ్వాలాద్వీపం",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ధారావాహిక, సాహసం",
            "moral": "శత్రువుల బలహీనతను తెలుసుకుని, సరైన ఉపాయంతో వ్యవహరించాలి. తొందరపాటు పనికిరాదు.",
            "keywords": [
                "చిత్రసేనుడు",
                "ఉగ్రాక్షుడు",
                "నాగవర్మ",
                "భయంకర పక్షులు",
                "కపటోపాయం"
            ],
            "characters": [
                "చిత్రసేనుడు",
                "ఉగ్రాక్షుడు",
                "అమరపాలుడు",
                "నాగవర్మ",
                "రాక్షసులు",
                "పులిరాయుళ్లు"
            ],
            "locations": [
                "జ్వాలాద్వీపం",
                "కపిలపురం అడవి",
                "ధవళగిరి"
            ],
            "content": "[చిత్రసేనుడు తన అనుచరులతో కోటకు వెళుతూండగా, ఉగ్రాక్షుడు పంపగా వచ్చిన రాక్షసులు, అతణ్ణి తిరిగి తమ నాయకుడి వద్దకు పిలుచుకుపోయారు. అక్కడ చిత్ర సేనుడికి అమరపాలు దనేవాడు కనిపించాడు. వాడు జ్వాలాద్వీపవాసులను గురించిన కొన్ని రహస్యాలు చెప్పి, హఠాత్తుగా మూగిలా ఆకాశంకేసి తల ఎత్తాడు. తరువాత — ]\nఅమరపాలుడి ఈ విచిత్ర ప్రవర్తన చిత్ర సేనుడికి చాలా ఆశ్చర్యం కలిగించింది.\nఉగ్రాక్షుడు కోపంతో నిలువెల్లా కంపించి పోతూ, చేత గల రాతిగదను పైకెత్తి ఝళిపిస్తూ, '' ఏమిరా, నీకేమైనా హఠాత్తుగా బుర్రతిరుగుడు వ్యాధి పుట్టు కొచ్చిందా ? ఈ గదతో ఒక్కటి మోది, ఇప్పుడే దాన్ని సరిచెయ్యమంటావా?\" అంటూ గర్జించాడు.\nఅమరపాలుడు భయపడలేదు. అతడు చిరునవ్వుతో ఉగ్రాక్షుడి కేసి చూస్తూ, \"నా చావు తరవాత, నీ చావుకు ఎంతో కాలం పట్టదు. కపిలపురాన్ని ఆక్ర మించుకున్న నాగవర్మ సంగతి నీకు తెలుసుగదా ? అతడికి సహాయం చేస్తున్న జ్వాలాద్వీపవాసులూ, భయంకరపక్షులూ, నీ దేహం మీద వదిలిపోయిన గుర్తుల విషయం మరిచిపోకు,\" అన్నాడు.\nఅమరపాలుడు తన గాయాలకు కట్టి వున్న కట్ల విషయమై హేళన చేస్తున్నాడని ఉగ్రాక్షుడు గ్రహించి, భయంకరంగా హుంకరిస్తూ, రాతి గదతో అతడి తల పగలగొట్టేందుకు ముందుకు అడుగు వేశాడు. కాని, అంతలో చిత్రసేనుడు రాక్షసుడికీ, అమరపాలుడికి మధ్యగా వెళ్లి నిలబడి, \"ఆగు, ఉగ్రాక్షా!\" అన్నాడు ఆజ్ఞాపిస్తున్నట్టు.\n\"వీడు....వీడు, ఈ మానవాధముడు నన్ను ఇంత హేళనగా మాట్టడతాడా!\" అంటూ ఉగ్రాక్షుడు కోరలు చాచాడు.\n\"మానవులంటే అంత చులకనగా ఎప్పుడూ మాట్లాడకు. ఇతడు మనకు తప్పక సహాయం చేస్తాడని నా నమ్మకం. ఒకవేళ అలా కానప్పుడు, నీ ఇష్టం వచ్చినట్టుగా ఇతణ్ణి హింసించవచ్చు.” అన్నాడు చిత్రసేనుడు.\nచిత్రసేనుడు ఇలా అనగానే అమర పాలుడు నిలువెల్లా పణికిపోతూ, “మహా రాజా, ఇది అన్యాయం. మీరు నాకు ప్రాణదానం చేస్తామని వాగ్దానం చేశారు. ఆ మాట నమ్మి నేను చెట్టు దిగి వచ్చాను. లేకపోతే ఈ రాక్షసుల చేతుల్లో పడ కుండా, అక్కడే ఆత్మహత్య చేసుకుని వుండేవాణ్ణి!\" అన్నాడు.\n\"నీకు ప్రాణాపాయం కలగదని, నేను వాగ్దానం చేసిన మాట నిజమే. కాని, నువ్వు అది అవకాశంగా తీసుకుని, నా ప్రశ్నలకు ప్రత్యుత్తరం ఇవ్వకుండా, ఆకాశంకేసి గుడ్లు మిటకరించే వెర్రి మొర్రి వేషాలు వేస్తున్నావు. ఇలాంటి పరిస్థితుల్లో, నా వాగ్దానం నిలుపుకోవలసిన అవసరం లేదు.\" అన్నాడు చిత్రసేనుడు కఠినంగా.\n“క్షమించండి, మహారాజా! నేను ఈ క్షణం నుంచి మీ సేవకుణ్ణి. రాజద్రోహి అయిన నాగవర్మ మీద నా కెలాంటి గౌరవం లేదు. క్రూరమృగాల్లాంటి జ్వాలా ద్వీపవాసులంటే నాకు మొదటి నుంచీ ద్వేషమే. కాని, నాగవర్మకు వెరిచి, నేను వాళ్ళల్లో చేరాను.\" అన్నాడు అమర పాలుడు దీనంగా.\n\"అలా అయితే, దాచకుండా నీకు తెలిసినదంతా చెప్పు. ధవళగిరి మీద దాడికి వెళ్ళిన నాగవర్మ సైన్యాల వెంట భయంకర పక్షులెక్కిన జ్వాలాద్వీపవాసు లెవరైనా వున్నారా?\" అని అడిగాడు చిత్రసేనుడు.\n“ఉండినా వుండొచ్చు. కపిలపురానికి అనుకుని వున్న అడవిలో దాదాపు నూరు భయంకరపక్షులు రౌతులతోపాటు స్థావ రాలు ఏర్పరుచుకున్నవి. జ్వాలా ద్వీ ప వాసులకు బానిసలుగా నాగవర్మ తన ప్రజల్లో కొందరిని ఇచ్చాడు. దానిగ్గాను వాళ్ళు అతడికి, ఈ సహాయం చేస్తు న్నారు.\" అన్నాడు అమరపాలుడు.\n\"ఈ భయంకర పక్షుల్ని చంపేందుకు సులువైన మార్గం ఏమైనా వుందా?\" అని అడిగాడు, ఉగ్రాక్షుడు తన గాయాలకు కట్టివున్న కట్లను సర్దుకుంటూ.\n\"లేకేం, వున్నది. వాటి ముక్కులకూ, గోళ్ళకూ చిక్కకుండా తప్పుకోగలిగితే, వాటి మెడను ఒక చిన్న కత్తివేటుతో తునాతునియలుగా నరికి వెయ్యవచ్చును. మెడ విషయంలో వాటికీ ఇతర పక్షు లకూ తేడా ఏమీ లేదు.\" అన్నాడు అమర పాలుడు.\n\"హ్హహ్హ !\" అంటూ ఉగ్రాక్షుడు పెద్దగా నవ్వి, \"ఈసారి ఆ దుర్మార్గులు తటస్థ పడితే, నా ప్రతాపం చూపుతాను!\" అంటూ జబ్బలు చరచసాగాడు. అంతలో కొందరు రాక్షసులూ, ప్రజలూ గగ్గోలు పెడుతూ, \"మహానాయకా! మహారాజా!\" అంటూ అక్కడికి పరిగెత్తి రాసాగారు.\nప్రాణభీతితో హాహాకారాలు చేస్తూ, తమను సమీపిస్తున్న ప్రజలనూ, రాక్షసు లనూ చూస్తూనే, చిత్రసేనుడు మరేదో పెద్ద ప్రమాదం ముంచుకువచ్చిందని ఊహించాడు.\n\".మహారాజా ! జడలమర్రి దగ్గిర పశువుల్ని మేపుకుంటున్న మా మీద, భయంకర పక్షులూ, పులి రౌతుళ్ళూ వచ్చిపడ్డారు. వాళ్ళు పశువుల్నీ. మను ముల్నీ ఎత్తుకుపోతున్నారు. మేము కొద్ది మందిమి మాత్రం పారిపోయి వచ్చాం,\" అంటూ గగ్గోలుగా అరిచారు ప్రజలు.\nఉగ్రాక్షుడి దగ్గిరకు పరిగెత్తిపోయిన రాక్షసులు కూడా, తమ నాయకుడితో ఇలాగే మొర పెట్టుకున్నారు. కాని, వాళ్ళు పశువుల్ని మేపేందుకు వెళ్ళిన రాక్షసులు కాదు. దొంగతనంగా వాటిని ఎత్తుకుపోయేందుకు వెళ్ళినవాళ్ళు. పులి రాయుళ్ళు అదే సమయానికి అక్కడికి రావటంతో, వాళ్ళ చేతుల్లో వీళ్ళు చావు దెబ్బలు తిన్నారు.\n“చిత్ర సేనా ! మనం పశువుల కాపర్లకు రక్షణగా వెళదామంటావా ?\" అని అడి గాడు ఉగ్రాక్షుడు నిరుత్సాహంగా.\n\"వెళ్ళక చేసేదేమిటి ? ప్రజలను ఆ దుర్మార్గులు హింసిస్తూ వుంటే, చూస్తూ వూరుకుంటామా?\"అన్నాడుచిత్రసేనుడు.\nఆ వెంటనే చిత్రసేనుడు జడలమర్రి ప్రాంతానికి బయలుదేరాడు. ఉగ్రాక్షుడు ముఖంలో లేని గాంభీర్యాన్ని కనబరుస్తూ, \"ఊఁ పదండి ! ఆ క్రూరుల్ని చిత్రవధ చేస్తాను,\" అంటూ అతడి వెనక గా నడిచాడు.\nఅందరూ కొంతదూరం చెట్లలో నడిచిన తరవాత, అమరపాలుడు ముందుకు వచ్చి, చిత్రసేనుడితో, ''మహారాజా, నా దొక మనవి! ఈసరికే పులిరాయుళ్ళు తమ పని ముగించుకుని వెళ్ళిపోయి వుంటారు. అలా కాక, వాళ్ళింకా అక్కడ వున్నప్పటికీ మనం వాళ్ళను ఏమీ చేయలేం. ఆ భయంకరపక్షులు వెంట వుండగా. వాళ్ళను ఎదుర్కొనటం ఆత్మ హత్యతో సమం అవుతుంది,\" అన్నాడు.\nఉగ్రాక్షుడు ఇందుకు అవునన్నట్టు తల ఊపుతూ, \"చిత్రసేనా, ఈ అమర పాలుడు చెప్పేదాంట్లో నిజం వున్నది. మనం తొందరపడకూడదు. రాత్రి జరిగిన అనుభవం గుర్తుంది కదా!\" అన్నాడు.\nవాళ్లిద్దరూ అలా చెప్పిన తరవాత చిత్ర సేనుడి క్కూడా, తను చేయబోతున్నది కేవలం దుస్సాహసమన్న అనుమానం కలిగింది. అనవసరంగా తన అను చరులూ, కొందరు రాక్షసులూ ప్రాణాలు వదలటం తప్ప, జ్వాలాద్వీపవాసులతో పోరుపెట్టుకుని తను చేయగలిగిందేమీ లేదని అతడు గ్రహించాడు. అయితే: తను రాజయివుండి, తన పౌరులకు రక్షణ కలిగించలేని నిస్సహాయ స్థితిలో ఇంకెంత కాలం రాజ్యపరిపాలన చెయ్య గలడు? తన తండ్రిగారి రాజ్యం మీద దాడి వెడలిన నాగవర్మ, అక్కడ విజయం సాధించగానే, తన నగరం మీద వచ్చి పడకుండా వూరుకుంటాడా ?\nఇలాంటి సంశయాలతో, భయాలతో చిత్ర సేనుడు సతమతమవుతూండగా, అమరపాలుడు, మహారాజా ! నేను మీకు నమ్మిన సేవకుణ్ణి. దూకమంటే అగ్నిలో అయినా దూకుతాను. కనుక, నా మాట నమ్మండి. మనం ముందుగా కపిలపురం అడవిలో స్థావరాలు ఏర్పరుచు కున్న భయంకర పక్షుల్ని కపటోపాయం ప్రయోగించి సర్వనాశనం చేయాలి. అప్పుడు, ఈ పులిరాయుళ్ళను హత మార్చటం ఏమంత కష్టం కాదు,\" అన్నాడు.\n\"అక్కడ దాదాపు నూరు భయంకర పక్షులున్న వంటున్నావ్! వాటిని మనం ఎలాచంపగలం?\" అన్నాడుచిత్రసేనుడు.\n\"ఆ పక్షుల్ని చంపేందుకు ఒక సులు వైన ఉపాయం వుంది మహారాజా!\" అన్నాడు అమరపాలుడు.\n''ఏమిటది ?\" అన్నాడు చిత్రసేనుడు.\nఈ సంభాషణ శ్రద్ధగా ఆలకిస్తున్న ఉగ్రాక్షుడి క్కూడా, ఆ ఉపాయం ఏమిటో వినాలన్న కుతూహలం కలిగి, \"ఏమిటా ఉపాయం అమరపాలా?\" అన్నాడు ఎంతో ఆతృతగా.\nఅమరపాలుడు కోపంగా ఉగ్రాక్షుడి కేసి చూసి, చిత్ర సేనుడితో, \"మహారాజా ! కపిలపురం దగ్గిర వున్న అడవిలో, భయం కరపక్షులు కొన్ని వున్నవని చెప్పానుగదా. అవి పెద్ద పెద్ద కొట్టాలలో, కాళ్ళకు బల మైన గొలుసులతో బంధించబడి, కట్టు కొయ్యలకు కట్టివేయబడి వుంటవి. వాటిని సవారీకి ఉపయోగించే రౌతులు ఆదగ్గిరలో వున్న గుడిసెలలో వుంటారు. ఆ పక్షులను కొట్టాలలో వుండగానే మనం చంపి వేయాలి,\" అన్నాడు.\n\"బాగానే వుంది. కాని, చంపటం ఎలా అన్నదే సమస్య!\" అన్నాడు చిత్రసేనుడు నిరుత్సాహంగా.\n“మహారాజా ! ఇందుకు ఒక ఉపాయం నేను ఆలోచించి వుంచాను. వాటిని....” అంటూ అమరపాలుడు చిత్రసేనుడితో మెల్లిగా ఏమో చెప్పబోయేంతలో, ఎదు రుగా వున్న చెట్ల చాటు నుంచి పెద్ద కోలాహలం వినబడింది. చిత్రసేనుడూ, ఉగ్రాక్షుడూ — వాళ్ళ అనుచరులూ అటు కేసి పరిగెత్తారు. వాళ్ళు చెట్ల గుంపును చేరి, ముందుకు చూసేసరికి, ఒకానొక బీభత్స దృశ్యం వాళ్ళ కంటబడింది.\nకొన్ని భయంకర పక్షులు, గొర్రెలనూ, ఆవులనూ గోళ్ళతో పట్టుకుని, కోడిపిల్ల లను తన్నుకుపోయే గద్దలలాగా ఆకాశం లోకి లేస్తున్నవి. పులిచర్మాలు ధరించిన వాళ్ళు వాటి రెక్కల మీద వుండి పెద్దగా కేకలు పెడుతూ, పారిపోతున్న పశుల కాపరుల మీదికి శూలాలను విసిరి వేస్తు న్నారు. ఒక్కొక్క పులిచర్మంగాడి దగ్గిరా ఒక మోపెడు శూలాలు వున్నవి. పశుల కాపర్లలో తెగించినవాళ్ళు కొందరు నిలబడి. వడిసెలలతో వాళ్ళ మీదికి రాళ్ళు విసురుతున్నారు. పశువులు అన్ని వైపులకూ చెల్లాచెదరుగా పారిపోతున్నవి.\nఈ భయంకర దృశ్యం చూసి చిత్ర సేనుడు నిలువెల్లా కంపించిపోయాడు.\nఉగ్రాక్షుడు క్రోధంతో ఒక్కసారి ఒళ్ళు విదిలించుకుని, రాతి గదను బలంగా భూమికి తాటించి, గర్జించబోయేంతలో, చిత్రసేనుడు అతణ్ణి వారిస్తూ, \"అంతా అయిపోయిన తరవాత ఇప్పుడు మళ్ళీ\nఆ క్రూరులు మన మీద వచ్చిపడేలా నువ్వు అరిచి లాభం లేదు. మనం ఇప్పుడు చేయగలిగిందల్లా, గాయపడిన పశుల కాపర్లకు కట్లుకట్టి ఇళ్ళకు చేర్చటమే,\" అన్నాడు.\nచిత్రసేనుడు ఇలా అనగానే. అతడి అనుచరులూ, కొందరు రాక్షసులూ ముందుకు వెళ్ళబోయారు. కాని, చిత్ర సేనుడు వాళ్ళను ఆపి, \"ముందు ఆ దుర్మార్గుల్ని ఇక్కణ్ణించి వెళ్ళిపోనీ యండి.\" అన్నాడు.\nచూస్తూండగానే జ్వాలాద్వీప వాసులు తమ వాహనాల మీద ఆకాశంలోకి ఎగిరి పోయారు. వాళ్ళు దూరంగా కనబడ కుండా పోయినంతవరకూ ఆగి, తరవాత రాక్షసులూ, చిత్రసేనుడి అనుచరులూ గాయపడ్డవాళ్ళకు కట్లు కట్టసాగారు.\nఉగ్రాక్షుడు నీరసంగా ఒక చెట్టు బోదెకు చేరగిలబడి, “చిత్ర సేనా! నాకు ఏనాడూ లేనిది ఎందుకనో కాస్త భీతి కలుగు తున్నది. మన రాజ్యానికి ఈ మహమ్మారి గాళ్ళ పీడ విరగడ అయే మార్గమేదో ఆలోచించాలి.\" అన్నాడు.\nచిత్రసేనుడు, అమరపాలుడి కేసి తిరిగి, “అమరపాలా! జ్వాలాద్వీ ప వాసుల్నీ, వాళ్ల భయంకరపక్షుల్నీ నాశనం చేసేందుకు ఏదో ఉపాయం వున్న దన్నావు. ఏమిటది ?\" అని అడిగాడు.\n\"ఆ భయంకర పక్షుల్ని, అవి కట్టి వేయబడి వుండే కొట్టాల్లోనే నాశనం చేయాలి. అందుకు ఒకటే మార్గం, అవి వుండే కొట్టాలకు నిప్పు పెట్టటమే.\" అన్నాడు అమరపాలుడు.\n\"అది సాధ్యం అయే పనేనా?\" అని అడిగాడు చిత్రసేనుడు.\n\"ఎందుకు సాధ్యం కాదు మహారాజా! నా వెంట నలుగురైదుగురు సైనికుల్ని పంపండి. నేను కపిలపురం అడవుల్లోకి వెళ్ళి కావలిగాళ్ళను హతమార్చి, ఆ పక్షుల్ని నిలువునా దహించేస్తాను. 'అన్నాడు. అమరపాలుడు.",
            "book_page_end": 26,
            "బ్రాహ్మణోత్తమా! ఆవు, పాలు సక్రమంగా ఇస్తున్నదా?\" అని ఆడిగాడు.": null
        }
    ],
    "statistics": {
        "total_stories": 4,
        "author_counts": {
            "చందమామ బృందం": 3,
            "రావులపాటి ప్రసాద్": 1
        },
        "genre_counts": {
            "పురాణగాథ": 1,
            "నీతి కథ": 1,
            "సాహసం": 1,
            "ధారావాహిక, సాహసం": 1
        }
    }
}