{
    "book_id": "చందమామ_1986_05",
    "stories": [
        {
            "title": "ఆహ్వానము",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "సంపాదకీయం",
            "moral": "ఉత్తమ స్వభావం బోధలవల్ల లభించదు, అది సహజంగా రావాలి.",
            "keywords": [
                "బేతాళకథ",
                "అధికారం",
                "దయాధర్మగుణాలు",
                "ఉన్నత న్యాయస్థానం",
                "స్వభావం"
            ],
            "characters": [],
            "locations": [],
            "content": "ఈ నెల బేతాళకథ [\"లోపం ఎవరిది?\"]కి ఆధారం, జొన్నలగడ్డ రత్న రచన. అధికారంలో వున్నవాడిలో దయా ధర్మగుణాలు లోపించినప్పుడు, సామాన్యుడి జీవితం నరకప్రాయమవుతుంది. అయితే, అలాంటి సామాన్యవ్యక్తి అధికారదర్పానికి తలవంచక, ధైర్యంగా దాన్ని ఎదిరించినప్పుడు సత్ఫలితాలు కలిగే అవకాశం వున్నది. ఈ సంగతి \"ఉన్నత న్యాయస్థానం'' అన్న కథలో స్పష్టపరచబడింది.\n\nఅమరవాణి\nసద్విద్యా శక్యతే లబ్ధుం, గురూణా ముపదేశతః,\nశీలం స్వాభావికం తత్తు, లభ్యతే నోపదేశతః.\n[గురువు బోధించగా ఉత్తమ విద్యను పొందవచ్చును. కాని,\nఉత్తమ స్వభావం మాత్రం, కేవలం బోధలవల్ల లభ్యపడదు.]",
            "book_page_end": 9
        },
        {
            "title": "చందమామ కబుర్లు",
            "book_page_start": 9,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "వ్యాసం",
            "moral": "పొగతాగడం వల్ల, దృష్టి లోపాల వల్ల కలిగే ప్రమాదాల గురించి తెలుసుకుని జాగ్రత్తగా ఉండాలి.",
            "keywords": [
                "పొగతాగడం",
                "ఆకాలమరణం",
                "నేత్ర సంరక్షణ",
                "యాంగ్ బొక్వాన్",
                "సామాన్య జ్ఞానం"
            ],
            "characters": [
                "యాంగ్ బొక్వాన్"
            ],
            "locations": [
                "కలకత్తా",
                "చైనా",
                "ఢిల్లీ"
            ],
            "content": "పొగతెచ్చే ప్రమాదం!\nపొగపీల్చడం వల్ల ప్రపంచం మొత్తం మీద రోజూ దాదాపు 29,000 మంది ఆకాలమరణానికి గురవుతున్నారు. మరెందరో రకరకాల వ్యాధులకు లోనవుతున్నారు. కలకత్తాలో ఇటీవల జరిగిన నాలగవ కుటుంబ సంక్షేమ సభలో ఈ విషయం వెల్లడయింది.\n\nమృత్యుముఖం నుంచి బయటపడిన వనిత!\nచైనాలో యాంగ్ బొక్వాన్ అనే 22 యేళ్ళ వనిత సైకిల్ మీద వెళుతూ, దగ్గరిదారికదా అనుకుని నీళ్ళు గడ్డకట్టుకుపోయిన నది మీద ప్రయాణం చేస్తూ ఉండగా, మంచు కాస్త శరగడంతో నీళ్ళల్లో మునిగి పోయింది. దాపుల నున్న కొందరు ఆమెను బయటకు తీసి ఆస్పత్రిలో చేర్చేసరికి ఆమె గుండె పూర్తిగా ఆగిపోయింది. అయినా, ఎనభై నిమిషాల తరవాత ఆమె గుండె మళ్ళీ కొట్టుకోవడం ప్రారంభించింది:\n\nనేత్ర సంరక్షణ\nఇటీవల ఢిల్లీలో పిల్లల నేత్ర ఆరోగ్యరక్షణ గురించి ఒక సదస్సు ఏర్పాటు చేయబడింది. మన దేశంలో రకరకాల కారణాలవల్ల యేటా దాదాపు 4,000 మంది పిల్లలు కంటి చూపును కోల్పోతున్నారన్న విషయం ఆ సదస్సులో వెల్లడయింది. తొంభై లక్షలమంది అంధులు అంటే ప్రపంచంలో మూడోవంతు మంది మన దేశంలో నివసిస్తున్నారు :\n\nమీకు తెలుసా?\n1. నెపోలియన్ పుట్టుకతో సంబంధం ఉన్న ద్వీపం ఏదో మీకు తెలుసా?\n2. అమెరికా స్వాతంత్య్ర సంగ్రామ నాయకుడు ఎవరో మీకు తెలుసా?\n3. ఢిల్లీ సింహాసనాన్ని అధిష్ఠించిన మొట్ట మొదటి ముస్లిం వనిత ఎవరు ?\n4. పదిహేను సంవత్సరాలు దేశాన్ని వదలి పొరుగు రాజ్యంలో గడిపిన మొగలు చక్రవర్తి ఎవరో మీకు తెలుసా?\n5. 'నైటింగేల్ ఆఫ్ ఇండియా' అని ప్రసిద్ధి గాంచిన వారెవరు ?",
            "book_page_end": 9
        },
        {
            "title": "దుర్మదుడు",
            "book_page_start": 10,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "పురాణగాథ",
            "moral": "మోసపూరిత చర్యలు మరియు ఇతరుల కోరికలను బలవంతంగా తిరస్కరించడం శాపాలకు దారితీయవచ్చు.",
            "keywords": [
                "ఊర్వశి",
                "గంధర్వుడు",
                "దుర్మదుడు",
                "పురూరవుడు",
                "శాపానుగ్రహం"
            ],
            "characters": [
                "దుర్మదుడు",
                "ఊర్వశి",
                "పురూరవచక్రవర్తి",
                "దేవేంద్రుడు"
            ],
            "locations": [
                "నందనవనం",
                "భూలోకం"
            ],
            "content": "దేవేంద్రుడి కొలువులోని అప్సరసలలో ఊర్వశి ముఖ్యురాలు, ఆమె అందచందాలను చూసి, దుర్మదుడనే గంధర్వుడు ఆమెను వివాహమాడ దలిచాడు. కాని ఊర్వశి అందుకు సమ్మతించలేదు.\n\nఊర్వశి చంద్రవంశపు రాజైన పురూరవచక్రవర్తిని వరించి, వివాహమాడడానికి నిశ్చయించింది. ఒకనాటి పున్నమిరేయి, ఊర్వశి పురూరవుని కలుసుకోవాలని, నందనవనంలో ఒక పొన్నచెట్టు కింద చంద్రశిలాఫలకం మీద కూర్చుని, ప్రియుని కోసం ఎదురు చూడసాగింది.\n\nఈ విషయం పసిగట్టిన దుర్మదుడు, ఇదే మంచి సమయం అనుకుని, పురూరవచక్రవర్తి రూపం ధరించి, ఊర్వశిని సమీపించాడు. ఆమె అతణ్ణి చిరునవ్వుతో పలకరించగానే, అతడు ఆమె మెడలో పూలమాల వేశాడు. ఇరువురూ సంతోషంగా మాట్లాడుకో సాగారు.\n\nకొంతసేపటికి, అసలు పురూరవుడు అక్కడికి వచ్చాడు. అతణ్ణి చూసి, పురూరవుడి రూపంలో ఉన్న దుర్మదుడు ఎగతాళిగా నవ్వాడు. దానిని చూసి, దుర్మదుడి మోసాన్ని గ్రహించిన ఊర్వశి కోపంతో ఆకణ్ణి, \"నుపు రాక్ష సుడివై పోదువుగాక\" అని శపించింది.\n\nచేసిన అపరాధం క్షమించి, శాపాన్ని ఉపసంహరించుకోమని దుర్మదుడు, ఊర్వశిని వేడు కున్నాడు. ఆ తరవాత ఊర్వశి, \"భూలోకంలో మానపుడై పుట్టి యుద్ధంలో దుర్మరణం పాలవుదువు గాక :'' అని దుర్మదుణ్ణి శపించింది.",
            "book_page_end": 10
        },
        {
            "title": "పుణ్యఫలం",
            "book_page_start": 11,
            "pdf_page_start": 13,
            "pdf_page_end": 19,
            "author": "ఎన్. శివనాగేశ్వరరావు",
            "genre": "నీతి కథ",
            "moral": "పుణ్యం అనేది దానంగా ఇచ్చే ధనంపై ఆధారపడదు, దానిని స్వీకరించేవాడి స్థితి, అవసరంపై ఆధారపడి తక్షణమే ఫలితాన్ని ఇస్తుంది.",
            "keywords": [
                "కాశీవిశ్వేశ్వరుడు",
                "ప్రబోధుడు",
                "కాళిదాసు",
                "అగ్నిశిఖుడు",
                "రుధిరవర్ణుడు",
                "తక్షణ పుణ్యం"
            ],
            "characters": [
                "జీవానందుడు",
                "ప్రబోధుడు",
                "కాళిదాసు",
                "అగ్నిశిఖుడు",
                "రుధిరవర్ణుడు",
                "రాజు"
            ],
            "locations": [
                "కౌముదీ రాజ్యం",
                "శాంతివనం",
                "కాశీనగరం",
                "కీకారణ్యం"
            ],
            "content": "కౌముదీ రాజ్యంలోని శాంతివనంలో, జీవానందుడు అనే ఋషి వుండేవాడు. ఆయన శిష్యుడు ప్రబోధుడు, గురువు శిక్షణలో వేదవేదాంగాలు క్షుణ్ణంగా అభ్యసించాడు. జీవానందుడు తరచూ ప్రబోధుడికి, కాశీవిశ్వేశ్వరుణ్ణి దర్శించడం వల్ల కలిగే పుణ్యఫలం గురించి చెప్పేవాడు. దానితో ప్రబోధుడికి, ఆ దేవుణ్ణి దర్శించా లన్న బలమైన కోరిక కలిగింది. ఇది తెలుసుకున్న జీవానందుడు. అలాగే కాశీ వెళ్ళి రమ్మని, శిష్యుణ్ణి దీవించాడు.\n\nప్రబోధుడు బయలుదేరి కొన్ని రోజులు ప్రయాణం చేశాక, కాలి చెప్పొకటి తెగింది. అతడికి కొద్ది దూరంలో ఒక పెద్ద మర్రిచెట్టు కింద కూర్చుని చెప్పులు కుడుతున్న వాడొకడు కనిపించాడు. ప్రబోధుడు వాణ్ణి సమీపించి, తెగిన చెప్పు అందించాడు.\n\nఆ చెప్పులు కుట్టేవాడి పేరు కాళిదాసు. వాడు ప్రబోధుడి చెప్పు కుడుతూ, \"అయ్యా, తమ ప్రయాణం ఎక్కడి వరకు?\" అని అడిగాడు.\n\n\"మాది కౌముదీ రాజ్యం. కాశీవిశ్వేశ్వరుణ్ణి దర్శించడానికి వెళుతున్నాను.\" అన్నాడు. ప్రబోధుడు.\n\nఆ మాటలు వింటూనే కాళిదాసు కళ్లు కాంతితో మెరిసినై. “కాశీవిశ్వేశ్వరుణ్ణి దర్శించడమంటే మాటలా! తమరు నిజంగా అదృష్టవంతులు,\"అన్నాడువాడు.\n\nకుట్టిన చెప్పు తొడుక్కుని ప్రబోధుడు, వాడికి ఒక వెండి కాసు యివ్వబోయాడు. కాళిదాసు వెండికాసు పుచ్చుకోకుండా, \"అయ్యా. నా పేరు కాళిదాసు. తమరు విశ్వేశ్వరుణ్ణి దర్శించాక, నా పేరు చెప్పి, ఆ వెండికాసును హుండిలో వెయ్యండి,\" అని కోరాడు.\n\nప్రబోధుడు అందుకు సరే అని, మరిచి పోకుండా వుండేందుకు వెండికాసును శాలువా అంచుకు మూటగట్టి, తిరిగి ప్రయాణమయ్యాడు.\n\nఅతడు ఒక అడవిగుండా పోతూండగా, అగ్నిశిఖు డనే దొంగ గుర్రం మీద ఎదురయ్యాడు. వాడు ప్రబోధుణ్ణి చూస్తూనే, \"నీ దగ్గిర వున్న డబ్బంతా అక్కడ పెట్టు!\" అని హుంకరించాడు.\n\nప్రబోధుడు దారి ఖర్చులకుగాను తెచ్చుకున్న వందవరహాలూ దొంగ కిచ్చాడు. ఆ సమయంలో అగ్నిశిఖుడి దృష్టి, ప్రబోధుడు శాలువా అంచుకు ముడివేసిన వెండినాణెం మీద పడింది.\n\n\"శాలువా అంచుకు వున్న ముడిలో ఏమున్నది. బంగారమా?\" అని గర్జించాడు అగ్నిశిఖుడు.\n\nప్రబోధుడు శాలువా అంచుముడి విప్పి, వెండినాణెం తీసి అగ్నిశిఖుడికి చూపుతూ, ''దయవుంచి, ఇది మాత్రం అడగకు. కాశీవిశ్వేశ్వరుడి హుండీలో వేయమని, ఒక చెప్పులు కుట్టేవాడు దీన్ని ఇచ్చాడు,'' అని చెప్పాడు.\n\nఆ జవాబు విని, అగ్నిశిఖుడు ఆలోచనలోపడ్డాడు: చెప్పులు కుట్టుకునే నిర్భా గ్యుడే దేవుడికి వెండినాణెం కానుకగా యిచ్చాడు. తనముందు వాడేపాటి!\n\nఅగ్నిశిఖుడు తాను తీసుకున్న వంద వరహాలూ, ప్రబోధుడికిచ్చి, \"నా పేరు అగ్ని శిఖుడు. నా పేరు చెప్పి. ఈ డబ్బును విశ్వేశ్వరుడి హుండీలో వెయ్యి, \" అని తన దారిన వెళ్ళిపోయాడు.\n\nప్రబోధుడు నెల ప్రయాణం తరవాత. ఒక కీకారణ్యం గుండా వెళ్లవలసివచ్చింది. ఆ అరణ్యంలో రుధిరపర్ణుడనే బ్రహ్మరాక్షసు డున్నాడు. వాడు, ప్రబోధుణ్ణి చూస్తూనే పెద్దగా కేక పెట్టి, అతణ్ణి పట్టుకున్నాడు.\n\nప్రబోధుడు భయంతో కంపించిపోతూ, \"రాక్షసోత్తమా, ఒక్క మాట ! నేను కాశీ విశ్వేశ్వరుణ్ణి దర్శించడానికి బయలు దేరాను. అదొక్కటే అయితే, నీకు నిరభ్యంతరంగా ఆహారం అయేవాడిని. కాని, మార్గమధ్యంలో చెప్పులు కుట్టే వాడొకడు, స్వామికి సమర్పించమని, ఒక వెండికాసు యిచ్చాడు. ఒక దొంగ, నా దగ్గిర దోచుకున్న డబ్బే నాకిచ్చి, స్వామికి కానుకగా యివ్వమన్నాడు. ఇప్పుడు నేను, నీ కాహారమైతే, ఆ పుణ్యకార్యాలు చేయ నందువల్ల, నాకు పాపం చుట్టుకుంటుంది. దయవుంచి నన్ను ప్రాణాలతో వదులు. తిరుగుప్రయాణంలో తప్పక. నీకాహార మవుతాను,'' అన్నాడు.\n\nరుధిరవర్ణుడికి ప్రబోధుడు సత్యమే చెబుతున్నాడన్న నమ్మకం కలిగి, అతణ్ణి వదిలి వేశాడు.\n\nమరి కొంత కాలం ప్రయాణం చేసి, ప్రబోధుడు కాశీనగరం చేరాడు. అక్కడ అతడు విశ్వేశ్వరుడి దర్శనం చేసుకుని, హుండీలో కాళిదాసు యిచ్చిన వెండి నాణెంతోపాటు, దొంగ అగ్నిశిఖుడు తిరిగి యిచ్చిన వరహాలు కొన్ని కానుకగా వేశాడు.\n\nతరవాత అతడు తిరుగుప్రయాణమై. రుధిరపర్ణుడికి ఆహారం కావడానికి కీకారణ్యం చేరాడు. అక్కడ అతడికి ఒక కోయవాడు కనిపించాడు. బ్రహ్మ రాక్షసుడు తిరుగాడే అరణ్యంలో, ఒక కోయవాడు నిర్భయంగా సంచరిస్తూండడం ప్రబోధుడికి ఆశ్చర్యం కలిగించింది.\n\nఅయితే, కోయవాడు ప్రబోధుడికి నమస్కరించి, \"మహానుభావా, నేనే బ్రహ్మ రాక్షసుడినైన రుధిరవర్ణుణ్ణి ! మిమ్ములను చంపి తినకుండా, విశ్వనాథుడి సందర్శ నార్థం విడిచి పుచ్చినందుకు, నాకు లభ్య మైన పుణ్యఫలమే. అన్ని జన్మలలో ఉత్తమమైన, ఈ మానవజన్మ!\" అన్నాడు.\n\nప్రబోధుడు, రుధిరవర్ణుడిని ఆశీర్వ దించి ముందుకు సాగాడు. ఒకచోట అతడికి కొందరు ఆటవికులు కనిపించారు. డప్పుల మోతనుబట్టి, వాళ్ళందరూ గుంపుగాచేరి ఏదో వేడుక చేసుకుంటున్నా రని, ప్రబోధుడు ఊహించాడు. అతడు వాళ్ళ దగ్గిరకు పోయాడు.\n\nగుంపు మధ్య ఒక వ్యక్తి, వెదురుతో చేయబడి, పూలతో అలంకరించబడిన ఒక ఉన్నతాసనం మీద కూర్చుని వున్నాడు. అతడి తల మీద సువాసనలు వెదజల్లే పువ్వులతో అలంకరించబడిన కిరీటం వున్నది.\n\nఅతడు ప్రబోధుణ్ణి చూస్తూనే లేచి వచ్చి, అతడికి నమస్కరించి, \"స్వామీ, నేను అగ్నిశిఖుడిని! ఈ ఆటవికులు రాజును ఎన్నుకునేందుకు, తమ సాంప్రదాయంప్రకారం, చిలుకను ఎగురవేశారు. అది వచ్చి, నా తల మీద వాలింది. నన్ను రాజును చేశారు. ఇదంతా మీ చలవ; కాశీవిశ్వేశ్వరుడు ప్రసాదించిన పుణ్య ఫలం,\" అన్నాడు.\n\nతరవాత ప్రబోధుడు, అగ్నిశిఖుడికి ఒక్కపూట అతిథిగా వుండి, మరి కొంత దూరం ప్రయాణం చేసి, చెప్పులు కుట్టుకునే కాళిదాసు వుండే గ్రామం చేరాడు. అతడికి లోగడ తాను చూసిన మర్రి చెట్టుకు కొద్ది దూరంలో, ఒక చెప్పుల దుకాణం కనిపించింది. అందులో విలువైన దుస్తులు ధరించిన ఒక వ్యక్తి కూర్చుని వున్నాడు.\n\nప్రబోధుడు అతణ్ణి సమీపించి, \"అయ్యా, ఈ ప్రాంతాన కాళిదాసు అనే చెప్పులుకుట్టే అతను వుండాలి. మీకు అతను తెలుసా?\" అని అడిగాడు.\n\nవెంటనే ఆ వ్యక్తి ప్రబోధుడికి సాష్టాంగ పడి లేచి, \"స్వామీ, ఆ కాళిదాసును నేనే! కొన్ని నెలల కిందట, మహారాజు గారు, ఈ దారినే వెళుతూ, నే కుట్టిన చెప్పుల పనితనం చూసి కొన్నారు. ఆ రోజుతో, నా జాతకం మారిపోయింది. ఇప్పుడు రాజ్యంలోని ప్రముఖు లందరూ, నేను తయారు చేయిస్తున్న చెప్పులే కొంటున్నారు. ఇదంతా, మీ దయ; కాశీ విశ్వేశ్వరుడు యిచ్చిన పుణ్యఫలం!\" అన్నాడు.\n\nతన కారణంగా ముగ్గురికి తక్షణమే పుణ్యఫలం దక్కి, వాళ్ళ పరిస్థితి మెరుగై నందుకు, ప్రబోధుడు చాలా సంతోషించాడు. కాని, తన పరిస్థితి ఏమిటి? స్వయంగా కాశీవిశ్వేశ్వరుణ్ణి దర్శించిన తనకు, కొద్దిపాటి పుణ్యఫలం కూడా దక్కినట్టులేదు. తను శాంతివనం చేరి, గురువుకు శుశ్రూషలు చేస్తూ, అలా విద్యాభ్యాసం చేస్తూ కాలం గడపవలసిందే !\n\nఅతడు శాంతివనానికి తిరిగి వచ్చాక. ఋషి జీవానందుడికి జరిగినదంతా చెప్పి, తన అనుమానాన్ని వెల్లడించాడు.\n\nజీవానందుడు అంతా సావధానంగా విని. \" ప్రబోధా, నువ్వు దారి ఖర్చులకని కొంత ధనం వెంట తీ సుకుపో యా వు. దాన్ని దొంగ అగ్నిశిఖుడు దోచుకున్నాడు. మరి నువ్వు కాశీ చేరేవరకూ, నీ ఆకలి ఎలా తీర్చుకున్నావు?\" అని అడిగాడు.\n\n\"గురుదేవా, నేను కాశీనగరంలో అడుగు పెట్టేవరకూ, అగ్నిశిఖుడిచ్చిన ధనంలో చిల్లిగవ్వ కూడా ఖర్చు పెట్టలేదు. అరణ్యప్రాంతాల వెళ్ళేప్పుడు కంద మూలాలూ, దొరికినపళ్ళూ తిని ఆకలి చల్లార్చుకున్నాను. గ్రామ సీమల్లో ప్రయాణించేటప్పుడు, ఏ గృహస్థు యింటనో, ఆతిథ్యం దొరికేది. కాశీ ప్రవేశించాకే, అగ్నిశిఖుడిచ్చిన ధనంలో కొంత ఖర్చు చేశాను.'' అన్నాడు ప్రబోధుడు.\n\n\"అలా ఎందుకు జరిగింది?\" అని ప్రశ్నించాడు జీవానందుడు.\n\n\"నగరంలో కొందరు తీర్థయాత్రికులు కలిశారు. వాళ్ళు ఒక ధర్మసత్రం నుంచి మరొక చోటుకు పోతున్నారు. కారణం అడిగాను. ఆ సత్రంలో భోజనవసతి సౌకర్యాలు ఏమీ బాగోలేవనీ, మరొకచోట వున్న వసతిగృహంలో, కొద్దిపాటి డబ్బు తీసుకుని, మంచి సౌకర్యాలు కలిగిస్తారనీ చెప్పి, నన్ను కూడా రమ్మని ప్రోత్సహిం చారు. వాళ్ళతోపాటు, ఆ వసతి గృహానికి వెళ్ళాను. దాని యజమానికి కొంత ధనం చెల్లించవలసి వచ్చింది. ఆ విధంగా, అగ్నిశిఖుడు విశ్వేశ్వరుడి హుండీలో వేయ మని యిచ్చిన నూరు వరహాలలో కొంత ఖర్చయిపోయింది,” అన్నాడు ప్రబోధుడు.\n\nజీవానందుడు చిరు న వ్వు న వ్వి, \"ప్రబోధా, అదే నువ్వు చేసిన తప్ప ! అగ్నిశిఖుడు దొంగ; దొంగతనం అతడి ` వృత్తి. నీ దగ్గిరున్న సొమ్ము దోచుకోగానే, అది అతడిదవుతుంది. దాన్ని అతడికై అతడు కోరి. విశ్వేశ్వరుడి హుండీలో కానుకగా సమర్పించమని నీకిచ్చాడు. అయినా, నీది కాని ధనాన్ని నువ్వు కొంత ఖర్చు చేశావు. ఇప్పుడు, ఆ ముగ్గురికీ లభించిన పుణ్యఫలం, నీకు లభించ లేదని బాధపడుతున్నావు. అది పొర బాటు!\" అన్నాడు.\n\n\"పొరబాటా ! గురుదేవా, అదెలాగో సెలవివ్వండి.\" అన్నాడు ప్రబోధుడు.\n\nజీవానందుడు ఒక క్షణం ఆగి, ఆప్యా యంగా ప్రబోధుడి భుజం తట్టి, “చెట్టు కింద కూర్చుని, ఎండనక, వాననక చెప్పులుకుట్టి జీవయాత్ర సాగించే కాళి దాసు కటికదరిద్రుడు. అతడికి తక్షణమే పుణ్యఫలం లభించి, వాడి దారిద్ర్యబాధ వదిలిపోవలసిన అవసరం వున్నది. ఇక అగ్నిశిఖుడు: వాడు దారులుకొట్టి బతికే క్రూరకర్ముడు. అడగంగానే ధనం యివ్వని వాళ్ళ ప్రాణాలు తీయడానికి వెనుకాడడు. వాడికీ పుణ్యఫలం వెంటనే లభించి సన్మార్గానికి రాకపోతే, ఎందరో అమాయకులు వాడివల్ల ప్రాణాలు కోల్పోతారు. ఇక రుధిరవర్ణుడి సంగతి: వాడు పరమ భయంకరుడైన రాక్షసుడు. ఆకలి తీర్చుకోవడమే, వాడికి అన్నిటికన్న ముఖ్యం. అందువల్ల, వాడు కనిపించిన ఏ మనిషి నైనా నిర్దాక్షిణ్యంగా తిని వేయగలడు. వాడికి పుణ్యఫలం తక్షణమే లభించవలసిన అవసరం వున్నది. అలా కానప్పుడు, మరెందరో మనుషులు వాడి వాతపడగలరు. అర్థమైందా, ప్రబోధా?\" అని అడిగాడు.\n\n''అర్థమైంది. గురుదేవా. కాని, ఇంకా నాకొక సందేహర్. ఎంతో మార్గాయాసానికీ, ఎన్నో శ్రమలకు ఓర్చి, కాశీ విశ్వే శ్వరుడి దర్శనం చేసుకున్న నేను, ఏపాటి పుణ్యఫలానికి అర్హుణ్ణి కానా?\" అని అడిగాడు.\n\n\"ఎందుక్కావు. ప్రబోధా? ఒక దారిద్య్ర్యపీడితుడూ, ఒక దొంగా, ఒక రాక్షసుడిలా— ఆ పుణ్యఫలాన్ని మరు క్షణానే నీవు పొందవలసిన అగత్యం లేదు. నీకు దారిద్య్ర బాధలేదు. నీది ఎవరికీ హాని కలిగించే మనస్తత్వం కాదు. ఇంకా విద్యార్థివి. ముందు, ముందు విశ్వేశ్వరుణ్ణి దర్శించిన పుణ్యఫలం తప్పక అనుభవిస్తావు!''' అని జీవానం దుడు, ప్రబోధుణ్ణి ఆశీర్వదించాడు.\n\nతరవాత కొంతకాలానికి ఋషి వాక్కు ఫలించింది. ప్రబోధుడు, జీవానందుడి వల్ల సర్వశాస్త్రాలూ నేర్చి, కౌముదీ రాజ్యంలో తనకు సాటిరాగల పండితుడు లేడన్న ఖ్యాతి గడించాడు. ఇది విన్న రాజు, అతణ్ణి ఆహ్వానించి రాజగురువు పదవి యిచ్చి, సన్మానించాడు.",
            "book_page_end": 17
        },
        {
            "title": "ఆధిక్యత",
            "book_page_start": 18,
            "pdf_page_start": 20,
            "pdf_page_end": 20,
            "author": "సి. ఎస్. ఎ. షరీఫ్",
            "genre": "నీతి కథ",
            "moral": "నిజమైన ఆధిక్యత డబ్బు లేదా బహుమతుల ద్వారా కొలవబడదు, అది స్వార్థం లేకుండా త్యాగం చేయడంలో ఉంటుంది.",
            "keywords": [
                "రామాలయం",
                "చందా",
                "సారంగపాణి",
                "సోమదత్తుడు",
                "పారితోషికం",
                "త్యాగం"
            ],
            "characters": [
                "గోవిందయ్య",
                "సారంగపాణి",
                "సోమదత్తుడు"
            ],
            "locations": [
                "రామాపురం"
            ],
            "content": "రామాపురం గ్రామస్థులకు, తమ ఊరిలోని రామాలయాన్ని బాగుచేయించాలన్న కోరిక కలిగింది. గ్రామ పెద్ద గోవిందయ్య వాళ్ళతో, “మనం ఒక చిన్న గానకచేరీ ఏర్పాటుచేద్దాం. వినడానికి వచ్చినవాళ్ళనుంచి చందాల రూపంలో కొంత డబ్బు రాబట్టవచ్చు,” అన్నాడు.\n\nగ్రామంలో శాస్త్రీయ సంగీతం నేర్చిన సారంగపాణి అనే యువకుడూ, సోమదత్తుడనే వైణికుడూ ఉన్నారు. వాళ్ళకు కచేరీ చేసినందుకు గౌరవ సూచకంగా నూటపదహార్లు ఇవ్వాలని నిర్ణయం జరిగింది. అందుకు సారంగపాణి వెంటనే ఒప్పుకున్నాడు.\n\nసోమదత్తుడు మాత్రం, \"అదేమిటి? విద్వత్తులో, ఆ కుర్రవాడూ, నేనూ ఒకటా? అతడికన్న నా ఆధిక్యత నలుగురికీ తెలిసే విధంగా, నాకు అతడికిచ్చిన దానికన్న, ఒక రూపాయి అధికంగా ఇవ్వాలి,” అన్నాడు.\n\nగోవిందయ్య అందుకు ఒప్పుకున్నాడు. వారం తరువాత గానకచేరీ ఏర్పాటయింది. ఆది ముగిశాక గోవిందయ్య, అక్కడ చేరినవాళ్ళతో, \"మహాజనులారా! సారంగపాణికి ఇచ్చే పారితోషికం కన్న, తనకు ఒక్క రూపాయి అధికంగా కావాలన్నారు, సోమదత్తుడుగారు. దైవ కార్యం గనక, తనకు పారితోషికం అక్కరలేదని సారంగపాణి నిరాకరించాడు. అందువల్ల, సోమదత్తుడుగారికి ఒక రూపాయి యిస్తున్నాను,” అని చెప్పాడు.\n\nసోమదత్తుడు. కిక్కురుమనకుండా తలవంచుకుని, గోవిందయ్య ఇచ్చిన రూపాయి తీసుకున్నాడు.",
            "book_page_end": 18
        },
        {
            "title": "జ్వాలాద్వీపం-1",
            "book_page_start": 19,
            "pdf_page_start": 21,
            "pdf_page_end": 28,
            "author": "చందమామ బృందం",
            "genre": "ధారావాహిక",
            "moral": "తొందరపాటుతో తీసుకున్న నిర్ణయాలు, గురువు చెప్పిన మాటను విస్మరించడం తీవ్ర పరిణామాలకు దారితీస్తాయి.",
            "keywords": [
                "రాజకుమారులు",
                "చిత్రసేనుడు",
                "సిద్ధుడు",
                "అద్భుత వస్తువు",
                "ఉగ్రాక్షుడు",
                "రాక్షసుడు"
            ],
            "characters": [
                "తారకేశ్వరుడు",
                "శూరసేనుడు",
                "చిత్రసేనుడు",
                "సిద్ధుడు",
                "ఉగ్రాక్షుడు"
            ],
            "locations": [
                "ధవళగిరి రాజ్యం",
                "నర్మదానదీ తీరం",
                "అడవి",
                "కొండ గుహ"
            ],
            "content": "నర్మదానదీ తీరాన గల ధవళగిరి రాజ్యాన్ని తారకేశ్వరు డనే రాజు పరిపాలిస్తూండేవాడు. ఆయనకు ఇద్దరు కుమారులు. పెద్ద కుమారుడి పేరు శూరసేనుడు; అతడికి పాతికేళ్ళ వయసు. చిన్నవాడు పద్దెనిమిదేళ్ళవాడు; పేరు చిత్ర సేనుడు.\n\nఈ ఇద్దరు రాజకుమారులూ ఒకనాటి ఉదయం పరివారాన్ని వెంటబెట్టుకుని, వినోదార్థం వేటకై అడవికి వెళ్ళారు. అడవిలో కొంతదూరం పోయిన తరవాత, వాళ్ళకు ఒక లేళ్ళమంద కనిపించింది. రాజకుమారు లిద్దరూ తమతమ గుర్రాలను అదిలించి, ఆ లేళ్ళ గుంపుపై బాణాలు ప్రయోగిస్తూ, క్రమంగా తమ దూరం వెళ్ళిపోయారు.\n\nహఠాత్తుగా వారికి ఒక పొద చాటు నుంచి సింహం గర్జించిన ధ్వని వినబడింది. రాజకుమారు లిద్దరూ, ఆ ధ్వని వచ్చిన వైపుకు తలలు తిప్పి, బాణాలు ఎక్కుపెట్టే లోపలే, రెండు సింహాలు గర్జించుతూ వారికేసి దూకినై. సింహాలను చూస్తూనే రాజకుమారులు ఎక్కివున్న గుర్రాలు బెదిరి వెనుదిరిగి వేగంగా పారి పోసాగినై.\n\nరాజకుమారులలో చిన్నవాడైన చిత్ర సేనుడు ఎక్కివున్న గుర్రం, యజమాని ఎంత బలంగా కళ్ళెం లాగినా ఆగక, చెట్ల సందు నుంచి బాణంలా దూసుకు పోతూ, కొంతసేపటికి ఒకానొక కొండ ప్రాంతాన్ని చేరి, నురగలు కక్కుతూ కింద పడిపోయి ప్రాణాలు విడిచింది.\n\nఆసరికి చిత్రసేనుడు బాగా అలసి పోయి వున్నాడు. అతడు తన అన్నకోసం నలుమూలలా పరికించి చూశాడు. ఎక్కడా అతడి జాడ కనిపించలేదు. తను పరివారాన్ని వదిలి అడవిలో చాలాదూరం వచ్చినట్టు అతడికి తోచింది. ఆ ప్రాంత మంతా ఆకాశాన్నంటుతున్న పెద్దపెద్ద మానులతో, చీకటిమయంగా వున్నది. చెట్ల కొమ్మల్లో కోతులూ, రకరకాల పక్షులూ, ఊడల్లా వేలాడుతున్న పెద్ద సర్పాలూ అతడికి కనిపించినై.\n\nఈ పరిసరాలను చూసి చిత్రసేనుడు చాలా భయపడ్డాడు. తను పరివారాన్నుంచే కాక, మానవ నివాసాలుండే ప్రాంతాలక్కూడా దూరమైపోయినట్టు అతడు గ్రహించాడు. తను ధవళగిరి నగరాన్ని చేరాలంటే కాలినడకనే వెళ్ళాలి. ఆ నగరం ఏ దిక్కుగా వున్నదో కూడా ఆ క్షణంలో అతడికి తెలియదు.\n\nచిత్రసేనుడు తన విషాద పరిస్థితికి వగుస్తూ, ఉన్నచోటు నుంచి కదిలి, అడవిలో కొద్ది దూరం నడిచేసరికి, చిన్న చిన్న తుప్పలతో, పొదలతో నిండి వున్న ఒక కొండ అతడికి ఎదురుగా కనిపిం చింది. ఆ కొండ పాదంలో చిన్న వాగొకటి ప్రవహిస్తున్నది. వాగులోని నీటిని చూడ గానే, చిత్రసేనుడికి దాహంతో తన నాలుక పిడచకట్టుకుపోయి వుండటం తెలిసి వచ్చింది. అతడు వాగులో దిగి దాహం తీర్చుకున్నాడు.\n\nదాహం తీర్చుకోగానే చిత్రసేనుడు కొంత సేద దేరాడు. అతడు వాగు ఒడ్డునే కూర్చుని ముందు కర్తవ్యం గురించి ఆలోచించసాగాడు. బహుశా తన అన్న శూరసేనుడు కూడా తనలాగే, సింహాల వాతపడకుండా తప్పించుకుని వుంటాడు. బెదిరి పరిగెత్తిన అతడి గుర్రం కూడా. అతణ్ణి ఈ ప్రాంతాలకే తెచ్చి వుండ వచ్చన్న అనుమానం చిత్రసేనుడికి కలిగింది.\n\nఆ వెంటనే అతడు వాగు ఒడ్డున లేచి నిలబడి, ఎలుగెత్తి పెద్దగా, \"అన్నా, శూరసేనా !\" అని కేక పెట్టాడు.\n\nచిత్రసేనుడి కేక చెట్లలో, కొండగుహల్లో మార్మోగిన మరుక్షణాన, వాగు అవతల వున్న ఒక గుహలో నుంచి, \" ఎవరూ ? ఈ ప్రాంతాల మానవ కంఠస్వరం పలికిందా! ఎంత అదృష్టవంతుడివిరా నాయనా, ఒకసారి నా దగ్గరకు రా!\" అన్న పిలుపు చిత్రసేనుడికి వినిపించింది.\n\nగుహలో నుంచి వచ్చిన ఆ పిలుపు వింటూనే చిత్రసేనుడు తుళ్లిపడి, అంతలోనే ధైర్యం తెచ్చుకుని, ఖంగుమనే కంఠ స్వరంతో, ''ఎవరు నీవు ? రాక్షసుడివా? లేక నరమాంస భక్షకుడివైన కిరాతుడివా? గుహ నుంచి బయటికి రా. నా కత్తికి ఎర చేస్తాను.'' అన్నాడు.\n\nచిత్రసేనుడు మాటలు ముగించక ముందే, గుహలో నుంచి చిత్రమైన నవ్వూ, ఆ వెంటనే, ''ఎంత సాహసి విరా, వత్సా! నీ వంటి ధైర్యశాలి కోసమే నేను ఎదురు చూస్తున్నాను. నేను మనిషి మాంసం తినే కిరాతుణ్ణి కాదు, రాక్షసుణ్ణి కాదు. ఒకానొక సిద్ధుణ్ణి. నేను ఇంత కాలంగా శ్రమల కోర్చి సంపాయిం చిన ఒక అమూల్య వస్తువును ఇప్పుడు నీ కివ్వబోతున్నాను.\" అన్న మాటలూ వినిపించినై.\n\nచిత్రసేనుడు చిటికల మీద ఓ నిర్ణయానికి వచ్చాడు. ఆ గుహలో ఉన్నది రాక్షసుడే అయితే, తను ఇక్కణ్ణుంచి ప్రాణాలతో ఎలానూ తప్పించుకుపోలేడు. కనక, రాక్షసుడితో పోరాడుతూ ప్రాణాలు వదలటమే క్షత్రియ ధర్మం అనుకున్నాడు. ఒకవేళ గుహలో ఉన్నది నిజంగా సిద్ధుడే అయితే, తనకు కలగ బోయే కీడు ఏమీ వుండదు.\n\nఈ నిశ్చయానికి రాగానే చిత్రసేనుడు ఒర నుంచికత్తి దూసి, మోకాటి లోతున్న వాగు నీటిలో దిగి, అవతలి ఒడ్డుకు చేరాడు. అక్కడ కొండలో చాలా గుహ లున్నవి. అందువల్ల తనను పిలిచిన వ్యక్తి ఏ గుహలో వున్నదీ చిత్రసేనుడికి తెలియరాలేదు. అతడు ఒక్కొక్క గుహ దగ్గిరకు వెళ్ళి లోపలికి తొంగి చూడ సాగాడు. అంతలో అతడికి దాపుల నున్న ఒక గుహ నుంచి, \"నాయనా, భయ పడకు. ఇటు రా!\" అన్న మాటలు విని పించినై.\n\nచిత్రసేనుడు కత్తిని మరింత గట్టిగా గుప్పెట బిగించి, ఆ పిలుపు వచ్చిన గుహ ముందుకు వెళ్ళి లోపలికి తొంగి చూశాడు. గుహలో అతడికి ఒక సిద్ధుడు కనిపించాడు. అతడి తలా గడ్డమూ తెల్లగా నెరిసి వున్నవి. అతడు గుహ మధ్య ఒక ఎత్తయిన వేదిక మీద కూర్చుని వున్నాడు. గుహ పై భాగాన వున్న కంతల నుంచి సూర్యకాంతి లోపల పడుతూండడంవల్ల,. గుహ లోపలి భాగం వెలుతురుగా వున్నది.\n\nముసలి సిద్ధుణ్ణి చూస్తూనే చిత్ర సేనుడు తను అంతకు ముందు పరుషంగా మాట్లాడినందుకు నొచ్చుకున్నాడు. అతడు కత్తిని ఒరలో పెట్టి, సిద్ధుణ్ణి సమీపించి చేతులెత్తి నమస్కరిస్తూ, \"మహాత్మా. నన్ను క్షమించవలసిందిగా వేడు తు న్నా ను,\" అన్నాడు ఎంతో వినయంగా.\n\nచిత్రసేనుడి మాటలకు సిద్ధుడు చిరు నవ్వు నవ్వి. \"నాయనా, నువ్వు సుక్షత్రి యుడివిలా కనబడుతున్నావు. అర వై సంవత్సరాల నా తపశ్శక్తినంతా ధార పోసి ఒక అపూర్వ వస్తువును సాధించాను. కాని, దాన్ని అనుభవించే యోగ్యత నాకు లేదు. నేను దాన్ని సాధించే ప్రయత్నంలో ముసలివాణ్ణయిపోయాను. నాకీ రాత్రి అష్టమి చంద్రుడు అస్తమించే సమయాన మరణం సిద్ధించనున్నది. నేను ఇన్ని శ్రమల కోర్చి సాధించిన ఆ అపూర్వ వస్తువును యోగ్యుడైన వాడికెవడికైనా ఇచ్చి పోదామని చాలా రోజు లు గా చూస్తున్నాను. నా తుది ఘడియల్లో నీ అదృష్టం నిన్ను నా దగ్గిరకు లాక్కు వచ్చింది. ఇదుగో, ఆ అపూర్వ వస్తువు!\" అంటూ పక్కనే వున్న ఒక వెదురు బుట్టను చిత్రసేనుడికి ఇచ్చాడు.\n\nచిత్రసేనుడు సిద్ధుడి నుంచి బుట్ట అందుకుని ఆత్రంగా దాని మూతను తెరవ బోయేంతలో, సిద్ధుడు తన దండంతో బుట్ట మూతను గట్టిగా అదిమి, “నాయనా, తొందరపడి బుట్ట మూతను ఇక్కడ తెరవకు. నీవు ఏ ప్రాంతాల అయితే, నివసించటానికి మక్కువ పడతావో, ఆ ప్రాంతాన దాన్ని తెరిచి చూడటం నీకు క్షేమ కారణం అవుతుంది,” అన్నాడు.\n\nచిత్రసేనుడు సిద్ధుడు చెప్పిన దానికి అంగీకార సూచకంగా తలాడించి. \"మహాత్మా. మీ దయకు కృతజ్ఞుణ్ణి. నా నుంచి మీరు ఎలాంటి సేవా శుశ్రూషలు కోరినా, చేయటానికి సిద్ధంగా వున్నాను.\" అన్నాడు.\n\nఈ మాటల కు సిద్ధుడు నవ్వి, \"నాయనా, నీ నమ్రతా, భక్తి చూసి నాకు చాలా ఆనందం కలుగుతున్నది. ఇక కొద్ది ఘడియల్లోనే నేను మరణించ బోతున్నాను. అలాంటి నాకు నీవు చేయ గల సేవ ఏమీ లేదు. కాని, నీకు ఒక్క చిన్న పని మాత్రం చెపుతున్నాను. నీవు గుహ నుంచి బయటికి వెళ్లిన తరవాత, గుహకు తూర్పు వైపున కోణాకృతిలో వున్న రాతిని కిందకు లాగు. అదే నీవు చేయగల ప్రత్యుపకారం.'' అన్నాడు.\n\nచిత్రసేనుడు సిద్ధుడికి నమస్కరించి. గుహ నుంచి బయటికి వచ్చి. అతడు చెప్పిన రాతిని రెండు చేతులతోనూ బలంగా పట్టి కిందకు లాగాడు. వెంటనే కొండ దద్దరిల్లేలా పెద్ద చప్పుడయింది, గుహ ముందు భాగాన్ని, పై నుంచి జారి పడిన ఒక బల్లపరుపు రాయి గుర్తు తెలియని విధంగా కప్పేసింది.\n\nచిత్రసేనుడు అక్కడ కొద్దిసేపు నిల బడి తరవాత నెమ్మదిగా వాగు దాటి అరణ్యంలో ప్రవేశించాడు. తను నగరం చేరాలంటే ఏ దిక్కుగా పోవాలో కూడా అతడికి తెలియదు. ఆ కారణంగా అతడు చెట్లలో సునాయాసంగా నడపటానికి అనువైన మార్గాలగుండా నడవసాగాడు.\n\nఇలా కొంతసేపు నడిచేసరికి అతడికి సూర్యుడు పడమటి దిక్కుకు వాలటం కనిపించింది. క్రమంగా అతణ్ణి ఆకలి దహించ సాగింది.\n\nఆయాసపడుతూ చిత్రసేనుడు అడ విలో మరి కొంత దూరం నడిచి. అంతగా చెట్లు లేని ఒక ఎత్తయిన ప్రదేశాన్ని చేరాడు. అక్కడ కొంచెం సేపు విశ్రాంతి తీసుకున్న తరవాత, హఠాత్తుగా అతడి దృష్టి భుజాన వేలాడుతున్న బుట్ట మీదికి ప్రసరించింది. అందులో వున్నదని సిద్దుడు చెప్పిన అపూర్వ వస్తువేమిటో చూడాలన్న కోర్కె అతడికి కలిగింది. ఆ క్షణాన చిత్రసేనుడికి సిద్ధుడు చేసిన హెచ్చరిక గుర్తుకు రాలేదు.\n\nఅతడు భుజాన్నుంచి బుట్టను కిందికి దించి, దాని మూతను పైకెత్తి ఆత్రంగా లోపలికి చూశాడు. వెంటనే అతడి కళ్ళలో మెరుపు మెరిసినట్టయింది. చిత్ర సేనుడు కళ్ళు మూసి తిరిగి తెరిచేసరికి. ఎదురుగా చెట్లలో ఆకాశాన్నంటుతున్నట్టున్న పెద్ద భవనం ఒకటి కనిపించింది.\n\nఈ అద్భుత దృశ్యం చూసి చిత్ర సేనుడు శిలాప్రతిమలా అయిపోయాడు.\n\nఆ మరుక్షణం అతడికి సిద్ధుడు చేసిన హెచ్చరిక గుర్తుకొచ్చింది. \"అయ్యో, నే నెంత మూర్ఖు! ఈ మహారణ్యం మధ్య ఈ దివ్యభవనం నాకెందుకు పనికి వస్తుంది? ఇదే ధవళగిరి నగరంలో వున్నట్టయితే ఎంతగా రాణించేది! నా బుద్ధిహీనతవల్ల, సిద్ధుడు చేసిన ఇంత మేలూ అరణ్యంపాలు చేశానే!\" అంటూ దుఃఖపడసాగాడు.\n\nఆ స్థితిలో వున్న చిత్రసేనుడికి అరణ్యం మధ్యనుంచి పెడబొబ్బలు వినిపించినై. చూస్తూండగానే చెట్లు పెనుగాలి తగిలి నట్టు వూగసాగినై. చిత్రసేనుడు ఆశ్చర్య పడుతూ చుట్టూ చూసేంతలో. అడ్డం వచ్చిన పెద్ద పెద్ద చెట్లను చేతులతో పడదోస్తూ, ఒక రాక్షసుడు అతడికేసి రావటం కనిపించింది. చిత్రసేనుడు లేచి నిలబడి కత్తి దూశాడు.\n\nరాక్షసుడు వికటాట్టహాసం చేస్తూ అతణ్ణి సమీపించి, \"ఏమిరా కుర్రా, నీ ధైర్య సాహసం ! ఈ ఉగ్రాక్షుణ్ణణ్ణి చూస్తూనే, నరమానవుడైనవాడు అక్కడికక్కడే ప్రాణాలు వదలటం ఎరుగుదును గాని, నీలా కత్తి దూసి నిలబడ్డవాడు ఈనాటి వరకూ నాకు తారసపడలేదు,” అంటూ వెనుదిరిగి వింత భవనం కేసి చూస్తూ, \" ఆ బొమ్మరిల్లు నీవు కట్టిందేనా?\" అని ప్రశ్నించాడు.\n\n\"అవును.\" అన్నాడు చిత్రసేనుడు తొణక్కుండా.\n\nఆ ప్రత్యుత్తరం వింటూనే ఉగ్రాక్షుడు, ‘అహ్హహ్హ’ అంటూ చెట్ల ఆకులు రాలి పడేలా నవ్వి, “ ఈ అడివిని, నీ ముత్తాత నాటి నీళ్ళు పోసి పెంచాడనా నువ్వనుకు నేది? జాగర్త. ఇది ఉగ్రాక్షుడి అడవి ! నా అనుమతి లేకుండా దీని మధ్య ఇల్లు కట్టావు గనక, నిన్నూ ఆ ఇంటినీ కట్టకట్టి ఆ కొండ అవతలికి విసిరేస్తాను.\" అంటూ వంగి చిత్రసేనుణ్ణి పట్టుకోబోయాడు.\n\nచిత్రసేనుడు రాక్షసుడికి అందకుండా తప్పుకుని, \" తొందరపడకు, ఉగ్రాక్షా ! నే నిక్కడ ఇల్లు కట్టినందువల్ల నీకొచ్చిన నష్టమేమిటి? కావాలంటే, ఆ ఇల్లు నీకు వదిలి. నా దారిన నేను పోతాను.\" అన్నాడు.\n\n“అదేం కుదరదు. నా అడివిలో నన్ను ధిక్కరించి ఇల్లు కట్టావు. నీవు ప్రాణాలతో బయటపడాలంటే, నే నడిగేదానికి ఒప్పుకోవాలి,\" అన్నాడు ఉగ్రాక్షడు.\n\n\"ఏమిటదీ?\" అని ప్రశ్నించాడు చిత్రసేనుడు.\n\n“నువ్వీ ఇంట్లోనే సుఖంగా బతుకు, నా అభ్యంతరం లేదు. నీకు పుట్టబోయే పిల్లల్లో పెద్దవాణ్ణి పద్ధెనిమిదో ఏడు రాగానే, నా పరం చెయ్యి.\" అన్నాడు ఉగ్రాక్షుడు.\n\nరాక్షసుడి కోర్కె చిత్రసేనుడికి చాలా వింతగా కనిపించింది. తన కింకా పెళ్ళే కాలేదు! అలాంటప్పుడు రాక్షసుడు అడిగినదానికి సరేనంటే పోయేదేమిటి ? తను కనీసం ప్రాణాలతోనన్నా, ఇక్కణ్ణించి బయటపడవచ్చు.\n\nచిత్రసేనుడు ఇలా ఆలోచించి, \" ఉగ్రాడొ, నీ వడిగినదానికి ఒప్పు కుంటున్నాను. నా పెద్దకొడుక్కు పద్దెనిమిదో ఏడు రాగానే నువ్వొచ్చి వాణ్ణి నిరభ్యంతరంగా తీసుకుపోవచ్చు.\" అన్నాడు.\n\nరాక్షసుడు ఈ ప్రత్యుత్తరం విని ఎంతో పొంగిపోతూ, \"అయితే, నిన్ను ప్రాణాలతో వదులుతున్నాను. నువు మాత్రం నాకు ఇచ్చిన మాటనిలుపుకో,\" అంటూ వెళ్ళి పోయాడు.",
            "book_page_end": 26
        },
        {
            "title": "లోపం ఎవరిది?",
            "book_page_start": 27,
            "pdf_page_start": 29,
            "pdf_page_end": 33,
            "author": "చందమామ బృందం",
            "genre": "బేతాళ కథ",
            "moral": "శరీర వన్నె తగ్గినప్పుడు, వస్తువులలో లోపాలను చూడకుండా, తమలో వచ్చిన మార్పును గుర్తించాలి.",
            "keywords": [
                "విక్రమార్కుడు",
                "బేతాళుడు",
                "శశాంకుడు",
                "సునంద",
                "కళాకారులు",
                "వయసు ప్రభావం"
            ],
            "characters": [
                "విక్రమార్కుడు",
                "బేతాళుడు",
                "శశాంకుడు",
                "సునంద",
                "చందనుడు",
                "శోణకుడు",
                "సారంగుడు",
                "మకరందుడు"
            ],
            "locations": [
                "సువర్ణదేశం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు “రాజా, ఈ శ్మశానంలో భయంకరమైన అర్ధరాత్రి వేళ, నువ్వు యింత కఠోరమైన శ్రమల పాలవడం, నీ స్వబుద్ధితో ఆలోచించి చేస్తున్నదా? లేక పరుల ప్రోత్సాహమా అన్న సందేహం నన్ను బాధిస్తున్నది. పరబుద్ధి ప్రాణాంతకమన్న పెద్దలవాక్కు నీకు తెలియంది కాదు గదా. కాని, వివేక వంతులైన వాళ్ళు కూడా, ఆ సంగతి మరిచి, ఒక్కొక్కసారి స్వబుద్ధిని కాదని అపహాస్యం పాలవుతారు. ఇందు కు ఉదాహరణగా, ఒక కథ చెబుతాను. శ్రమ తెలియకుండా, విను.\" అంటూ ఇలా చెప్పసాగాడు :\n\nసువర్ణదేశాన్ని శశాంకు డనే రాజు పాలించేవాడు. ఆయన భార్య సునంద గొప్ప అందగత్తె. రాజుకు ఆమె అంటే వల్లమాలిన ప్రేమ. అడిగినదే తడవుగా, ఆమె కోరే ప్రతి వస్తువూ, ఎంత వ్యయ ప్రయాస ల కయినా సంశయించక తెప్పించి ఇచ్చేవాడు.\n\nసునంద ముఖ్యంగా వస్త్రధారణపట్ల, ఆభరణాల విషయంలోనూ ప్రత్యేకమైన శ్రద్ధ చూపించేది. అందుచేత శశాంకుడు, ఆమె అవసరాలు తీర్చడానికి, దేశదేశాల నుంచి నేతగాళ్ళనూ స్వర్ణ కారుల్నీ రప్పించి, తన ఆస్థానంలో అట్టే పెట్టుకున్నాడు. వారిలో చందను డనే నేత గాడూ, శోణకు డనే స్వర్ణకారుడూ అసమానమైన ప్రతిభావంతులు. వారి పేరు ప్రఖ్యాతులు సువర్ణదేశంలోనే కాక, చుట్టుపక్కల రాజ్యాలలో కూడా మారు మోగుతూండేవి.\n\nశశాంకుడు ఏటా రాణి జన్మదినం అతి వైభవంగా జరిపేవాడు. ఆ సందర్భంగా, రాణికి కావలసిన వస్త్రాలనూ, నగలనూ చందనుడూ, శోణకుడూ ప్రత్యేకంగా తయారు చేసి ఇచ్చేవాళ్ళు. ఆ ఇద్దరూ ఒకసారి చేసిన నమూనను, మరొకసారి ఉషయోగించే వాళ్ళు కాదు. అటువంటి పనితనం మానవమాత్రులకు సాధ్యపడేది కాదని, రాజప్రాసాదంలో అందరూ చెప్పుకునేవాళ్ళు.\n\nశశాంకుడికి, సారంగు డనే ఆప్తమిత్రు డొకడున్నాడు. రాజు తాను తీసుకునే ముఖ్యమైన నిర్ణయాలన్నీ — పరిపాలనకు సంబంధించినవైనా, లేక వ్యక్తిగతమైన వైనా, ముందుగా సారంగుడికి చెప్పే వాడు. అయితే, సారంగుడు ఏనాడూ నోరు విప్పేవాడు కాదు; తల వూపి వూరు కునేవాడు. ఇది మకరందు డనే మంత్రికి ఆశ్చర్యంతోపాటు కుతూహల కారణంగా కూడా వుండేది.\n\nఒకనాడు అతడు శశాంకుణ్ణి, \"మహా రాజా, మంత్రిని నేనుండగా, ముఖ్యమైన విషయాలన్నీ మీరు, సారంగుడితో ప్రస్తా విస్తూంటారు. ఆయన, నేను చూస్తూండగా ఏనాడూ మీకు సలహా ఇవ్వలేదు. అయినా, మీరు ఆయనతో సంప్రదిస్తూండ డంలోని ఆంతర్యమేమిటో, నాకు బోధ పడడం లేదు,” అని అడిగాడు.\n\nఇందుకు శశాంకుడు, \"సారంగుడి తత్వం, నాకు బాగా తెలుసు. అతడు మౌనంగా వుండలేనప్పుడే. నోరు విప్పు తాడు. అందుచేత, అతడి అభిప్రాయం మాటల ద్వారానే వినాలన్న అవసరం లేదు,'' అన్నాడు.\n\nఆ తర్వాత కొన్నాళ్ళకు. రాణి జన్మ దినం వచ్చింది. చందనుడూ, శోణకుడూ యథాప్రకారం రాణికి వస్త్రాలూ, ఆభర ణాలూ ప్రత్యేకంగా తయారు చేసి పంపిం చారు. అయితే, రాణి అవి తనకు తగినట్టుగా లేవని తిప్పి పంపింది.\n\nఇది విని రాజుకు చాలా ఆశ్చర్యం కలిగింది. ఆయన చందనుకోణ్ణి, శోణకు, పిలిపించి, మహారాణి తనకు నచ్చినై అనేంతవరకూ, కొత్త కొత్త నమూనాలు తయారు చేసి చూపించవలసిందిగా ఆదేశించాడు.\n\nఅయితే, వాళ్ళిద్దరూ ఎంత ప్రయ త్నించీ, రాణికి, నచ్చే విధంగా వస్త్రాలూ, ఆభరణాలూ తయారు చేసి ఇవ్వడంలో విఫలులయ్యారు.\n\nరాజు శశాంకుడు కోపగించు కు ని, వాళ్ళను, \"వయసు పైబడుతున్న కొద్దీ మీ పనితనం సన్నగిల్లుతున్నట్టు కనబడు తున్నది. మీలాంటి వాళ్ళతో. నాకు పని లేదు. నా ఆస్థానాన్ని విడిచి తక్షణమే వెళ్ళండి!\" అని ఆజ్ఞాపించాడు.\n\nఈ సంగతి రాజప్రాసాదంలోని అందరితోపాటు, సారంగుడికి కూడా తెలిసింది. ఆయన శశాంకుణ్ణి చూడవచ్చి, \"చందన, శోణకుల విషయంలో, మీరిచ్చిన ఆజ్ఞ గురించి విన్నాను. వాళ్ళ వయసు ప్రస్తావన తేవడం, ఏమంత సమంజసంగా లేదు. ఇన్నేళ్ళుగా వాళ్ళ నైపుణ్యం ఎటువంటిదో చూస్తున్న మనం, ఇప్పుడు దాన్ని గురించి సందేహ పడడంలో అర్థంలేదు. మహారాణి, వాళ్ళు తయారుచేసిన వస్త్రాలూ, ఆభరణాలూ తనకు తగినట్టుగా లేవని తిరస్కరించడం సరికాదు. నా ఉద్దేశంలో, లోపం మరెక్కడో ఉన్నది! అది మనం తెలుసు కోవాలి. వాళ్ళిద్దర్నీ ఆస్థానం వదిలి పొమ్మనడం, దేశబహిష్కరణతో సమానం. ఇది సరి అయిన నిర్ణయంగా, నాకు తోచడంలేదు,\" అన్నాడు.\n\nరాజు, సారంగుడు చెప్పినది మౌనంగా విని, అంతఃపురానికిపోయి, రాణికి ఆయన మాటలు వివరించాడు.\n\nరాణి సునంద కొంచెంసేపు ఆలోచిస్తూ వూరుకుని, తరవాత భర్తతో, \"మీ ఆప్త మిత్రుడు సారంగుడు, నాకళ్ళు తెరిపిం చాడు. ఆ చందన శోణకులకు, ఆస్థాన బహిష్కారంశాక నిండు సభలో ఘనంగా సత్కరించండి. ఇది నా కోరిక !\" అన్నది.\n\nరాణి కోరిక విని, రాజు శశాంకుడు విస్తుపోయాడు. ఆమె కోరికను తోసి పుచ్చలేక, ఆ సంగతి మంత్రికి చెప్పి, చందనశోణకులను తగు విధంగా సత్క రించేందుకు ఏర్పాట్లు చెయ్యమన్నాడు.\n\nరాజాజ్ఞ మంత్రికి చాలా ఆశ్చర్యం కలిగించింది. శిక్షించడానికి బదులు, సత్కరించాలన్న రాజు నిర్ణయం మంత్రులలోనూ, ఆస్థాన సభికులలోనూ అపహాస్యం పాలయింది.\n\nఏమయితేనేం — వారం తిరక్కుండానే చందన, శోణకులకు రాజ సన్మానంతో పాటు, విలువైన బహుమతులు కూడా లభించినై.\n\nబేతాళుడు ఈ కథ చెప్పి, \"రాజా, భర్తద్వారా సారంగుడు అన్న మాటలు విన్న రాణి, అంతలోనే తన బుద్ధి మార్చుకోవడానికి కారణం ఏమిటి? సారంగుడు తన భర్తకు మిత్రుడు గనక, అతడికికోపం తెప్పించడం మంచిదికాదనా? ఇందుకు సమాధానం తెలిసి కూడా చెప్పకపోయావో, నీ తల పగిలిపోతుంది,\" అన్నాడు.\n\nదానికి విక్రమార్కుడు, \"రాణిలో వచ్చిన మార్పుకు, నువ్వు చెప్పినవేవీ కారణాలుకావు. సారంగుడు, చందన శోణకులను మంచి నిపుణులనడమేకాక —లోపం వాళ్ళ పనితనంలో లేదనీ, మరెక్కడో వున్నదనీ అన్నాడు. ఆయన సూచనప్రాయంగా చెప్పదలచినదేమిటో. రాణి అర్థం చేసుకున్నది. అదేమంటే; ఎవరికైనా వయసుతోపాటు అనుభవం పెరుగుతుంది. అది పెరిగినకొద్దీ కళాకారుల నేర్పరితనం కొత్త మెరుగులు దిద్దుకుంటుంది. కాని, క్షీణించే తత్వం గల మానవ శరీరం మాత్రం, వయసు పెరుగుతున్న కొద్దీ వాసి తగ్గుతూ వెలవెల పోతుంది. అటువంటప్పుడు, చందన శోణకులు తయారుచేసిన వస్త్రాలూ, ఆభరణాలూ, రాణి తనకు తగినట్టుగా లేవనుకోవడంకన్న, తన ఆకారం, రూపు రేఖలూ వాటికి తగినట్టుగా వున్నవా ? అన్న ఆత్మపరీక్ష చేసుకుని వుండవలసింది. సారంగుడు అన్న మాటలు విన్న తర్వాత, రాణికి ఆ సత్యం తెలిసివచ్చింది. లోపం వాళ్ళు తయారుచేసిన వస్తువులలో లేదనీ, వయసు పైబడి వన్నె తగ్గుతున్న తన రూపానిదనీ, ఆమె అర్థం చేసుకున్నది. అందువల్లనే, ఆ కళాకారులను సన్మానించమని భర్తను కోరింది.\" అన్నాడు.\n\nరాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 31
        },
        {
            "title": "రాజోద్యోగి ఎన్నిక",
            "book_page_start": 32,
            "pdf_page_start": 34,
            "pdf_page_end": 36,
            "author": "లక్ష్మీగాయత్రి",
            "genre": "నీతి కథ",
            "moral": "ఉన్నత పదవికి మేధస్సుతో పాటు అహంకారం లేకపోవడం, రహస్యాలను కాపాడటం, ఉచితానుచితాలను పాటించడం వంటి నైతిక విలువలు అత్యవసరం.",
            "keywords": [
                "సుకేతుడు",
                "లక్ష్మీనాథపండితుడు",
                "విశ్వనాథుడు",
                "రాజగురువు",
                "జ్ఞానధనం",
                "అహంకారం"
            ],
            "characters": [
                "సుకేతుడు",
                "లక్ష్మీనాథపండితుడు",
                "విశ్వనాథుడు"
            ],
            "locations": [
                "లక్షణదేశం",
                "కాశీనగరం"
            ],
            "content": "లక్షణదేశాన్ని సుకేతు డనే రాజు పాలిస్తూండేవాడు. ఆయనకు మంత్రులతో పాటు, రాజగురువు లక్ష్మీనాథపండితుడు కూడా తరచూ సమయోచితంగా సలహా లిచ్చి. పరిపాలనలో ఎంతగానో సాయ పడుతూండేవాడు.\n\nఒకసారి సుకేతుడు కొత్తగా ఒక పదవిని కల్పించి, ఆ పదవిలో మంచి అర్హుడైన వ్యక్తిని నియమించదలిచాడు. ఆ పదవీబాధ్యత నిర్వహించేవాడు, రాజు గారికి ముఖ్య సలహాదారుగా వుంటాడు. అతడు అమితమేధావి అయి వుండి, ప్రభుత్వంలోని కీలక శాఖల పని తీరును పర్యవేక్షిస్తూ వుండాలని సుకేతుడు అభిప్రాయపడ్డాడు.\n\nఅంత ప్రాముఖ్యత గల పదవిలో నియ మించబడే వ్యక్తి ఎన్నిక. అత్యంత సమర్థు లైనవారి ద్వారా జరగాలి. అభ్యర్థుల్ని అనేక రంగాలకు సంబంధించిన ప్రశ్నలు అడగడానికి, ఆయా రంగాలలో పేరు పొందిన అనుభవజ్ఞుల్ని నియమించాడు. సుకేతుడు. వారిలో లక్ష్మీనాథపండితుడు కూడా వున్నాడు.\n\nకేవలం శాస్త్రజ్ఞానానికి సంబంధించిన ప్రశ్నలే అభ్యర్థుల్ని అడగాలన్న రాజు అభిప్రాయం విని, లక్ష్మీనాథపండితుడు ఆయనతో, \"సుకేతా, ప్రభుత్వంలోని కీలక పదవి నిర్వహించే వ్యక్తికి, మేధస్సుతో పాటు నైతికమైన కొన్ని అర్హతలు వుండాలి. అంతేకాక, ఇంటా—బయటా కూడా ఎలా ప్రవర్తించాలన్న విషయం కూడా తెలియాలి. అందుచేత అభ్యర్థుల మేధాశ క్తిని పరీక్షించడం అయిన తర్వాత, చివరగా వాళ్ళను నేను నాలుగు ప్రశ్నలు అడుగుతాను. వాటికి సరిఅయిన సమా ధానాలిచ్చిన అభ్యర్థి. ఆ పదవికి సంపూర్ణార్హత గల వాడవుతాడు.\" అని చెప్పాడు.\n\nరాజగురువు చెప్పినదానికి సుకేతుడితో సహా అందరూ ఆమోదం తెలిపారు.\n\nవారం రోజుల తర్వాత మహారాజు ముఖ్య సలహాదారు వదవికి అభ్యర్థి ఎన్నిక ప్రారంభమయింది. అనేక రంగాల్లో తలలు పండిన మేధావులందరూ, అభ్యర్థులను రకరకాలుగా ప్రశ్నించాక, లక్ష్మీనాథ పండితుడు వాళ్ళను ఇలా ప్రశ్నించాడు:\n\nహరించలేని ధనాన్ని హరించేదేది?\nభార్యకైనాసరే తెలియజేయరానిదేది ?\nఆనర్థమును కలుగజేయునదేది ?\nఒక ముఖ్య రాజోద్యోగికి వుండవలసిన అర్హతలూ, ప్రవర్తనాసరళీ ఏమిటి ?\n\nఅన్ని పరీక్షలలో నెగ్గినవారు కూడా లక్ష్మీనాథపండితుని ప్రశ్నలకు సరైన సమాధానాలు చెప్పలేక తడబడసాగారు. ముఖ్యంగా హరించలేని ధనమని చెప్పిన దాన్ని, మళ్లీ హరించడమేమిటో, అభ్యర్థులను పరీక్షిస్తున్న మిగిలినవారికి కూడా అవగతం కాలేదు.\n\nలక్ష్మీనాథపండితుడి ప్రశ్నలకు సమా ధానాలు చెప్పలేక, చాలామంది అభ్యర్థులు తిరుగుముఖం పట్టారు. అది చూసి, పదవికి తగిన అభ్యర్థే లేడా అని సుకేతుడు ఆందోళనపడసాగాడు. అయితే, ఆ సమ యంలో కాశీనగరంలో శాస్త్రాధ్యయనం చేసిన విశ్వనాథు డనే యువకుడు ముందుకు వచ్చాడు. అతడి ప్రాయం చూసి తక్కువగా అంచనా వేసిన వారం దరినీ ఆశ్చర్యపరుస్తూ, అతడు ఇతర మేధావులు పెట్టిన అన్ని పరీక్షల్లోనూ నెగ్గాడు.\n\nలక్ష్మీనాథపండితుడు, విశ్వనాథుణ్ణి నాలుగు ప్రశ్నలూ అడిగాడు.\n\nదానికి అతడు, \"హరించలేని ధనం- అంటే, దొంగలు దొంగిలించలేని ధనం జ్ఞానధనం. దాన్ని హరించునది—అంటే, నశింపచేయునది. అహంకారం!\" అని జవాబిచ్చాడు.\n\nఅది విని లక్ష్మీనాథపండితుడు సంతో షంగా, “బాగా చెప్పావు! భార్యకైనాసరే తెలియజేయరానిదేది ?\" అని అడిగాడు.\n\nఅందుకు విశ్వనాథుడు, \"రహస్యం!'' అన్నాడు.\n\n\"భేష్ ! నా మూడవ ప్రశ్న. అనర్థాన్ని కలుగజేసేదేది ?\" అన్నాడు లక్ష్మీనాథ పండితుడు.\n\n“మితిమీరినదేదైనా అనర్థాన్ని కలుగ జేస్తుంది,'' అన్నాడు విశ్వనాథుడు.\n\n“సరైన జవాబు ! ఇప్పుడు నా చివరి ప్రశ్న. ఒక ముఖ్య రాజోద్యోగికి వుండ వలసిన అర్హతలూ, ప్రవర్తనా సరళీ ఏమిటి?\" అని అడిగాడు లక్ష్మీనాథ పండితుడు.\n\nదానికి విశ్వనాథుడు చిన్నగా నవ్వి, \"మీరింతకు ముందు అడిగిన మూడు ప్రశ్నలకు ఇచ్చిన జవాబులే, ఈ నాలు గవ ప్రశ్నకు. జవాబు. ముఖ్యపదవిలో వుండే వ్యక్తి, అహంకారదూ రు డై, స్వజనానికైనా ప్రభుత్వ రహస్యాలు తెలియనివ్వకుండా, ప్రతి విషయంలోనూ ఉచితానుచితాలూ, పరిమితులూ తెలుసు కుని ఎంతో జాగ్రత్తగా వ్యవహరించాలి !'' అన్నాడు.\n\nఆ జవాబు విని లక్ష్మీనాథపండితుడితో సహా అందరూ, విశ్వనాథుణ్ణి మెచ్చుకున్నారు. రాజు సుకేతుడు అప్పటికప్పుడే అతణ్ణి, రాజలాంఛనాలతో ఘనంగా సన్మానించి, తనకు ముఖ్య సలహాదారుగా నియమించాడు.",
            "book_page_end": 34
        },
        {
            "title": "చిదంబరం",
            "book_page_start": 35,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "మతపరమైన వ్యాసం",
            "moral": "దేవుని శక్తిని ప్రశ్నించకూడదు. అహంకారాన్ని విడిచిపెట్టి భక్తితో ఉండాలి.",
            "keywords": [
                "చిదంబరం",
                "పరమశివుడు",
                "దారుకావనం",
                "మునులు",
                "నటరాజు",
                "కీర్తిముఖము"
            ],
            "characters": [
                "పరమశివుడు",
                "మునులు",
                "మునిపత్నులు",
                "ఆదిశేషుడు",
                "దుర్వాసుడు",
                "తుంబురుడు",
                "చిరుతొండడు",
                "పార్వతి"
            ],
            "locations": [
                "దారుకావనం",
                "చిదంబరం",
                "కైలాసం",
                "బదరికాశ్రమం",
                "కాంచీపురం"
            ],
            "content": "మన దేవాలయాలు : చిదంబరం\nఒకానొకప్పుడు దారుకావనంలో మునుల ఆశ్రమం ఒకటి ఉండేది. ఆ ఆశ్రమం లోని మునులు తమ జ్ఞానాన్నీ, మహి మలు చూపడంలో తమకున్న అద్భుత శక్తినీ తలచుకుని అమితంగా గర్వపడ సాగారు. అందరిచేతా పూజలందుకునే అర్హత తమకున్నదని వారు భావించ సాగారు.\n\nమునులు ఆశ్రమంలో లేని సమయంలో, ఒక యువభిక్షువు చక్కగా పాడుతూ, కథలు చెబుతూ ఆశ్రమంకేసి వచ్చాడు. ఆ యువసన్యాసిని చూడగానే మునిపత్నులందరూ ఆయన కేసి ఆకర్షింపబడి చుట్టూ చేరారు.\n\nఆశ్రమానికి తిరిగి వచ్చిన మునులు, అక్కడి దృశ్యం చూసి ఆగ్రహం చెందారు. తమ పత్నులను రమ్మని పిలిచారు; బెదిరించారు. అయి నా, ఏమాత్రం ప్రయోజనం లేకపోయింది. మునిపత్నులుగానీ, యువభిక్షువుగానీ, మునులకేసి తిరిగి చూడనై నాలేదు.\n\nమునులు తమ అద్భుత శక్తులను ప్రయోగించడానికి పూనుకున్నారు. ఒక పెద్ద పులిని సృష్టించి యువభిక్షువు మీదికి పంపారు. పెద్దపులి అతి భీక రంగా గాండ్రిస్తూ, అతని మీదికి దూక సాగింది.\n\nపులి సమీపించగానే, ఆ యువభిక్షువు దానిని చిరునవ్వుతో స్పృశించాడు. మరుక్షణమే పులి మాయమైపోయి, దాని చర్మం ఆ యువకుడి నడుము చుట్టూ వస్త్రంగా నిలిచింది. ఆ దృశ్యాన్ని చూసి మునులు ఆశ్చర్యం చెందారు.\n\nఅయినా మునులు తమ ప్రయత్నాన్ని విరమించుకోకుండా, ఒక పొట్టి దయ్యాన్ని సృష్టించి, ఆ యువభిక్షువు మీదికి పంపారు. పొట్టి దయ్యం భయానకంగా బొబ్బలు పెడుతూ, యువకుణ్ణి సమీపించింది. కాని మరు క్షణంలోనే అది అతని కాళ్ళకిందికి వెడింది.\n\nఆ దృశ్యాన్ని చూసిన తరవాత, మును లకు కాస్త జ్ఞానోదయం అయింది. ఆ యువభిక్షువు సామాన్యుడు కాదనీ, ఏ దేవుడో ఇలా మారువేషంలో వచ్చి ఉంటాడనీ ఊహించగలిగారు. మును లందరూ, మెల్లగా అతణ్ణి సమీపించి, చేతులు జోడించి, \"మీరెవరు?\" అని అడిగారు వినయంగా.\n\nఅప్పుడు ఆ యువభిక్షువు, తన నిజ స్వరూపంతో మునులకు దర్శన మిచ్చాడు. పరమశివుడే, తన భక్తులైన మునుల అహంకారాన్ని పోగొట్టడానికి ఇలా నాటకమాడాడు. తమ పత్నులు సైతం తమ గొప్పను గుర్తించకపోయే వరికి, మునుల అహంకారం పూర్తిగా నశించిపోయింది. ముమలందరూ శివుని పాదాలకు నమస్కరించారు.\n\nమునులందరూ శివుని ఎదుట కూర్చుని, శివలీలలను కీర్తిస్తూ గానం చేయ సాగారు. ఆ గానానికి పరవశం చెందిన్న శివుడు నాట్యం చేయసాగాడు. శివుడి నాట్యాన్ని చూసి మునులు పరమా నందం చెందారు. కొంతసేపటికి శివుడు అదృశ్యమయ్యాడు.\n\nఆదిశేషుడు పతంజలిగా జన్మించి, శివుడి నటరాజ విగ్రహాన్ని దర్శించాడు. నటరాజ విగ్రహం పాదం కింద అహం కారమనే రాక్షసుడు ఉన్నాడు. ఒక చేతిలో ఢమరువు — అది జీవనసంగీ తానికి సంకేతం. మరొక చేతిలో అగ్ని; ఆది శక్తిస్వరూపం. మూడవది భక్తుల పాలిటి అభయహస్తం పైకెత్తబడి ఉన్నది. నాలుగవ హస్తం శరణన్న వారిని కాపాడడానికి సిద్ధంగా ఉన్నది.\n\nశివుడు చేసిన ఈ అద్భుత నాట్యం గురించి విన్న ఆదిశేషుడు, పరమేశ్వరుణ్ణి దర్శించి, ఆ నాట్యాన్ని చూడా లన్న కుతూహలం తనకూ ఉన్నదనీ, తన కోరిక తీర్చమని ప్రార్థించాడు. అయితే, ఎవరైనాసరే శివుడి నాట్యం చూసి ఆనందించాలంటే, మానవజన్మ ఎత్తాలి!\n\nశివుడు నాట్యం చేసిన స్థలం, చిదం బరం అనే శివక్షేత్రంగా, అతి ప్రాచీన కాలం నుంచి ప్రసిద్ధిగాంచింది. ముప్ఫై రెండు ఎకరాల విస్తీర్ణంతో ప్రస్తుతం అక్కడ వెలసిఉన్న బ్రహ్మాండమైన దేవా లయం రెండువేల సంవత్సరాల చరిత్ర గలిగినది. ఈ ఆలయంలోని అద్భుత శిల్పాలు, చూసేవారికి ఆనందాశ్చర్యాలు కలిగిస్తాయి.",
            "book_page_end": 38
        },
        {
            "title": "తప్పించుకుపోయిన దొంగ",
            "book_page_start": 39,
            "pdf_page_start": 41,
            "pdf_page_end": 44,
            "author": "చందమామ బృందం",
            "genre": "జానపద కథ",
            "moral": "అత్యాశ లేదా స్వార్థం ఒక వ్యక్తిని సులభంగా మోసపోయేలా చేస్తుంది, అది తమ కర్తవ్యాన్ని విస్మరించేలా కూడా చేస్తుంది.",
            "keywords": [
                "గజదొంగ",
                "ఇదుగో వచ్చాను",
                "న్యాయాధికారి",
                "జైలు అధికారి",
                "తెలివైన దొంగ",
                "దొంగ సొత్తు"
            ],
            "characters": [
                "ఇదుగో వచ్చాను (దొంగ)",
                "న్యాయాధికారి",
                "కొత్వాలు",
                "జైలు అధికారి",
                "జైలు అధికారి భార్య"
            ],
            "locations": [
                "హాంగీ చౌ నగరం",
                "కొండదేవర గుడి",
                "వంతెన"
            ],
            "content": "వెయ్యి సంవత్సరాల క్రితం హాంగీ చౌ నగరంలో ఒక ప్రసిద్ధుడైన గజదొంగ ఉండేవాడు. వాడి అసలు పేరేమిటో, మనిషి ఎలా ఉంటాడో ఎవరికీ తెలియదు. వాడు ఎన్ని ఇళ్ళల్లోనో జొరబడి ఎన్నో దొంగతనాలు చేసినప్పటికీ, వాణ్ణి కళ్ళతో చూసినవారు లేరు. అయితే వాడు దొంగ తనం చేసినప్పుడల్లా ఇంటి లోపలి గోడ మీద “ఇదుగో వచ్చాను\" అని రాస్తూ ఉండేవాడు.\n\nఈ కారణం చేత అందరూ వాణ్ణి \"ఇదుగో వచ్చాను\" అనేవాళ్ళు.\n\nరానురాను ''ఇదుగో వచ్చాను\" దొంగ తనాలు దుర్భరమైపోయాయి. ఈ గజ దొంగ బారి నుంచి తమను కాపాడవలసిందిగా వారు ప్రభుత్వానికి మొర పెట్టుకున్నారు. ''ఇదుగో వచ్చాను\" అన్న దొంగకోసం నగరమంతా గాలించి పట్టుకో వలసిందని నగరపు న్యాయాధికారి రక్షక భటులను ఆజ్ఞాపించాడు. ఈ దొంగను పట్టుకోవటానికి ఆయన ఒక గడువు కూడా ఏర్పరిచాడు.\n\nరక్షకభటులు పెద్ద చిక్కులో పడ్డారు. దొంగ చూడబోతే దేవాంతకుడు. వాడు ఎవడో, ఎలా ఉంటాడో, ఎక్కడ ఉంటాడో చెప్పగలవాడు ఒక్కడూ లేడు. అటు వంటివాణ్ణి ఇన్ని రోజులలోగా పట్టుకోవాలి అంటే అది సులువైన పని కాదు. అయినప్పటికీ దీక్షతో పని చేస్తే సాధించరాని దంటూ ఉండదు గనక, రక్షకభటులు ఒక మనిషిని పట్టి న్యాయాధికారి వద్దకు తెచ్చి, ''అయ్యా, వీడే 'ఇదుగో వచ్చాను. ' వీడికి శిక్ష విధించి నగరానికి పీడ విరగడ చెయ్యండి!\" అని చెప్పారు.\n\n\"గజదొంగ వీడేననటానికి సాక్ష్యం ఏమిటి?\" అని న్యాయాధికారి అడిగాడు.\n\n\"మేము బహు శ్రద్ధగా ఆచూకీ చేసి, ఎంతో శ్రమపడి వీణ్ణి పట్టుకున్నాము. 'మీరు మా మాటయందు విశ్వాసం ఉంచవచ్చును !\" అన్నారు రక్షక భటులు ఏక కంఠంగా.\n\n\"మహాప్రభూ, వీళ్ళు తమ బాధ్యత వదిలించుకోవటానికిగాను ఎవరినో ఒకరిని పట్టుకుందా మనుకున్నారు. నా కర్మకొద్దీ నేను వీళ్ళకు దొరికాను!\" అన్నాడు పట్టుబడినవాడు.\n\nన్యాయాధికారి అనుమానంలో పడటం చూసి రక్షకభటుల నాయకుడైన కొత్వాలు, “వీడి మాటలు నమ్మి వీణ్ణి విడిచిపుచ్చేరు! వీడే అసలు దొంగ. వీణ్ణి పట్టుకునేసరికి మా తల ప్రాణాలు తోకకు వచ్చాయి. ఇప్పుడు విడిచిపుచ్చారో వీడు మరి దొర కడు !\" అని గట్టిగా చెప్పాడు.\n\nకొత్వాలు అంత గట్టిగా చెప్పిన మీదట న్యాయాధి కారి, “సరే ప్రస్తుతానికి ఖైదులో ఉంచండి. విచారణలో నిజం తేలు తుంది !\" అన్నాడు.\n\nపట్టుబడినవాడు నిజంగా గజదొంగే. వాడు ఖైదులో అడుగు పెడుతూనే జైలు అధికారితో ఎంతో వినయంగా, ''అయ్యా, కొత్త ఖైదీలు ఉత్త చేతులతో తమవద్దకు రావటం ఆచారం కాదు. కాని ఏం చెయ్యను. రక్షకభటులు నన్ను పట్టుకున్నప్పుడు నా దగ్గిర ఉన్నదంతా ఊడగొట్టి లాగేసుకున్నారు. తమకు అభ్యంతరం లేకపోతే, కొండదేవర గుడికి వెళ్ళి, అక్కడ పగిలిన ఇటుక రాయికింద నేను దాచుకున్న వెండి తెచ్చుకోండి, \" అన్నాడు.\n\nజైలు అధికారి ఈ మాటలు నమ్మ లేదు, కాని తీరా వెళ్ళి చూస్తే, ఖైదీ చెప్పిన చోట శేరు వెండి దొరికింది.\n\nఅది మొదలు జైలు అధికారి, ఖైదీని చక్కగా చూస్తూ వాడితో చాలా సఖ్యంగా ఉండసాగాడు.\n\nకొద్ది రోజులు పోనిచ్చి ఖైదీ జైలు అధి కారితో \"వంతెనకింద కూడా కొద్ది మొత్తం దాచుకున్నాను. అది కూడా తెచ్చేసుకోరాదా ?\" అన్నాడు.\n\n“వంతెన మీద ఎప్పుడూ జనం తిరుగు తూంటారే!\" అన్నాడు జైలు అధికారి.\n\n\"నదిలో బట్టలు ఉతకటానికి వెళ్ళినట్టుగా గంప తీసుకుపొండి. డబ్బు తీసి గంపలో పెట్టుకుని, దానిపైన గుడ్డలు కప్పేస్తే నరమానవుడికి తెలియదు !\" అన్నాడు ఖైదీ.\n\nఅధికారి ఆ ప్రకారమే చేసి వీశెడు వెండి తెచ్చుకున్నాడు. ఆ తరవాత ఇద్దరికీ మధ్య ప్రాణ స్నేహం ఏర్పడింది. ఆ రాత్రి జైలు అధికారి ఖైదీతో కలిసి తాగటానికి సారా కూడా పట్టుకువచ్చాడు.\n\n\"చూడు, అన్నా! ఈ రాత్రి నేను ఇంటికి వెళ్ళి వస్తాను. తెల్లారేసరికల్లా తిరిగి వస్తాను, నీ పైన ఒట్టు! పారి పోతానని భయపడకు. పారిపోతేనా నేరం నేనే ఒప్పుకున్నట్టు కాదా ? పైగా పారి పోవటం అర్థం లేని పని. ఇవాళ కాక పోతే రేపైనా న్యాయాధికారి గారు నన్ను వదిలిపెట్టాల్సిందే. నేను దోషిని కాను గద!\" అన్నాడు ఖైదీ నమ్మకంగా.\n\nఖైదీని పోనివ్వటం తనకు ప్రమాదమే నని తెలిసి కూడా, కాదు కూడదనటానికి అధికారి మొహమాటపడి సరేనన్నాడు.\n\nఖైదీ బయటికి వెళ్ళటానికి జైలు ద్వారం తలుపులు ఉపయోగించక కప్పు మీదికి ఎక్కి వెళ్ళిపోయాడు.\n\nమళ్ళీ తెల్లవారుజామున కప్పు మీది నుంచే మెల్లగా దిగి వచ్చి. ఇంకా నిద్ర లేవని జైలు అధికారిని లేవగొడుతూ, \"ఇదుగో వచ్చాను! ఇదుగో వచ్చాను!\" అన్నాడు.\n\n\"మొత్తం మీద అన్న మాట నిలబెట్టు కున్నావే! భలే మంచివాడివి.\" అన్నాడు అధికారి సంతోషిస్తూ.\n\n\"అమ్మమ్మా! లేకపోతే నీ పరుపు పోదా, అన్నా? నువు నాకు చేసిన ఈ మేలు ఎన్నటికీ మరవను. నా కృతజ్ఞత చూపటానికి ఉడతా భక్తిగా మీ ఇంట చిన్న కానుక పడేసి వచ్చాను. ఇప్పుడే వెళ్ళి చూసుకో. నేనిక్కడ ఎంతోకాలం ఉండబోనులే!\" అన్నాడు ఖైదీ. జైలు అధికారి ఇంటికి వెళ్ళాడు.\n\n\"మీకోసం కబురు పెడదామను కుంటుడగా మీరే వచ్చారు. తెల్లారు జామున ఎంత చిత్రం జరిగిందనుకున్నారు ? ఇంటి కప్పు మీద ఏదో చప్పుడయింది. ఇంతలోనే • ఈ పొట్లం గదిలో పడింది. తెరిచి చూద్దునుగదా వెండి పళ్ళాలూ, బంగారు పళ్ళాలూ ఉన్నాయి!\" అన్నది జైలు అధికారి భార్య.\n\nతన ఖైదీ ఇచ్చిన కానుక ఇదేనని అధికారికి అర్థమయింది. \"పైకి అనకే, నీకు పుణ్యం ఉంటుంది! వాటిని భద్రంగా దాయి! తరవాత మెల్లిమెల్లిగా అమ్మి సొమ్ము చేసుకుందాం!\" అన్నాడాయన భార్యతో.\n\nఆ రోజు న్యాయస్థానానికి వచ్చినవారిలో ఆరేడుగురు గృహస్థులు తమ ఇంట కిందటి రాత్రి \"ఇదుగో వచ్చాను\" జొర బడి, దొంగతనాలు చేసి, గోడల మీద తన పేరు రాసి వెళ్ళినట్టు ఫిర్యాదులు తెచ్చారు. ఈ గజదొంగను వెంటనే పట్టుకోమని కూడా వారు న్యాయాధికారిని వేడుకున్నారు.\n\n\"నేను అప్పుడే అనుకున్నాను ! రక్షక భటులు పట్టుకున్నది మరొకణ్ణి - అసలు దొంగ తిరుగుతూనే ఉన్నాడు!\" అను కున్నాడు న్యాయాధికారి ఒక నిర్దోషికి అన్యాయం జరిగిందని తోచి ఆయన, ఖైదీని వెంటనే విడుదల చెయ్యవలసిందిగా జైలు అధికారికి ఆజ్ఞాపత్రం పంపుతూ, ఫలాని గడువులోగా “ఇదుగో వచ్చాను” అనే గజదొంగను పట్టుకోవలసిందిగా రక్షకభటులను తిరిగి ఆజ్ఞాపించాడు.\n\nగజదొంగ ఖైదులో పడి కూడా తప్పించుకు పారిపోయాడు. ఆ పోయినవాడే గజదొంగ అన్న విషయం ఒక్క జైలు అధికారికి మాత్రమే అర్థమయింది; కాని ఆయన దొంగసొత్తు తిని ఉండటంచేత కుక్కిన పేనులాగా ఉండిపోయాడు.",
            "book_page_end": 42
        },
        {
            "title": "శివలీలలు-2",
            "book_page_start": 43,
            "pdf_page_start": 45,
            "pdf_page_end": 50,
            "author": "చందమామ బృందం",
            "genre": "పురాణగాథ",
            "moral": "నిజమైన భక్తికి, నిస్వార్థ ప్రేమకు భగవంతుడు ప్రసన్నుడై భక్తులను కైలాసానికి తీసుకువెళ్తాడు. భగవంతుడు తన భక్తుల కోసం ఎలాంటి సహాయం చేయడానికైనా సిద్ధంగా ఉంటాడు.",
            "keywords": [
                "సిద్ధరాముడి భక్తి",
                "శ్రీశైలం",
                "శివలీల",
                "నటరాజు",
                "గయాసురుడు",
                "చిరుతొండడు"
            ],
            "characters": [
                "సిద్ధరాముడు",
                "రాముడి తల్లి",
                "పార్వతి (భ్రమరాంబ)",
                "పరమేశ్వరుడు (బావగారు)",
                "గయాసురుడు",
                "కీర్తిముఖము",
                "దుర్వాసుడు",
                "తుంబురుడు",
                "చిరుతొండడు"
            ],
            "locations": [
                "శ్రీశైలం",
                "కైలాసం",
                "బదరికాశ్రమం",
                "కాంచీపురం"
            ],
            "content": "తల్లి మాటలు విని సిద్ధరాముడు పొంగి పోయి, ‘“అయితే వచ్చే దీపావళికి వాళ్లను తీసుకొద్దా మమ్మా. అందరి అక్కలూ, బావలూ పండగకు వస్తున్నారు. మనం నా అక్కనూ, బావనూ ఎప్పుడూ తీసుకు రాలేదు,'' అన్నాడు.\n\n“నాయనా, మీ తండ్రిపోయాక వాళ్లను ఎవరు పిలుచుకు వస్తారు? నువ్వేమో పసివాడివి. దారి అంతా అరణ్యం. అందులో సింహాలూ, పెద్దపులులూ, ఎలుగుబంట్లూ, నాగుపాములూనూ; కాక పోయినా మీ బావ వంటి ఐశ్వర్యవంతుడు మన పేద ఇంటికి ఎందుకు వస్తాడు? అయన ఒంటరిగా రాడాయె: పెద్ద పరి వారంతో వస్తాడు. ఒక పూట తింటే ఇంకో పూట తినలేని మనం వారి కందరికీ ఎలా తిండి పెట్టగలం? నువు పెద్దవాడివై, సంపాదించేటప్పుడు మీ అక్కనూ, బావనూ తీసుకొద్దువుగాని !\" అన్నది తల్లి రాముడితో.\n\nరాముడు అప్పటి కేమీ అనక, మర్నాడు తూర్పు తెల్లవారక ముందే లేచి, తల్లికి చెప్పకుండా ఇంటి నుంచి బయలుదేరి, కనిపించిన వారి నందరినీ శ్రీశైలానికి దారి అడుగుతూ, క్రూరమృగాలను లక్ష్య పెట్టక అరణ్యాల గుండా నడిచి చివరకు శ్రీశైలంచేరాడు. అక్కడ ఎన్నో తీర్థాలూ, ఆలయాలూ ఉన్నాయి. రాముడు తన అక్క, బావల కోసం అంతటా చెడతిరి గాడు. “మల్లికార్జునుడు ఎక్కడ ఉంటారు?\" అని ఎవరినో అడిగితే,\n\nవాళ్ళు రాముడికి దేవాలయం చూపారు. అందులోకి వెళ్ళి చూస్తే లింగం తప్ప ఏమీ లేదు.\n\nఅప్పటికే రాముడు చాలా అలిసిపోయి ఉన్నాడు. వాడు ఆ లింగానికి ఎదురుగా కూర్చుని, \"బావా, నిన్నూ అక్కనూ దీపావళికి తీసుకుపోదామని, ఎవరితోనూ చెప్పకుండా బయలుదేరి వచ్చాను. మా ఊళ్ళో అందరి అక్కలూ, బావలూ పండగకు వస్తున్నారు. మా అమ్మ మీ ఇద్దరినీ చూడటానికి వెయ్యి కళ్లతో ఎదురు చూస్తున్నది. ఇన్నాళ్ళూ పిలవలేదని అలిగి, కనబడకుండా ఉన్నావా? నువు ఎంత ధనికుడవైతే మాత్రం బంధుత్వం పోతుందా? మేము పేదవాళ్ళ మనుకోక మా ఇంటికి రా. నిన్ను తీసుకుపోకుండా నేను తిరిగిపోను,\" అన్నాడు.\n\nరాముడి వేడుకోలు అరణ్యరోదన మయింది. వాడు తన అక్కను కూడా ఇదే విధంగా బతిమాలుకున్నాడు. కాని లాభం లేకపోయింది.\n\nభరించరాని నిరాశతో రాముడు ఆత్మహత్య చేసుకోవటానికి నిశ్చయించుకున్నాడు. అక్కనూ, బావనూ తీసుకు వస్తానని ప్రగల్భాలు పలికి తీసుకు రాలేక పోతే తోటివాళ్ళ దగ్గిర ఎంత అవమానం!\n\nఆ అవమానం భరించే కన్న చావటం మేలు. ఆ చచ్చేది అక్కా బావలున్న చోటే చస్తే ఆ మాట వారికే వస్తుంది.\n\nఇలా అనుకుని రాముడు కొండ శిఖరం ఎక్కి, అక్కడి నుంచి కిందికి దూక బోయాడు.\n\nఅంతలోనే అతని భుజాలు ఎవరో పట్టుకున్నారు. ఒక పక్క మగవాడూ, ఒక పక్క ఆడదీ ఉన్నారు.\n\n\"ఎవరు మీరు ? చచ్చిపోదామనుకున్న నన్ను మీరు ఎందుకు ఆపుతున్నారు ? నా అక్కకూ, నా బావకూ లేని జాలి నా మీద మీ కెందుకు?” అని అడిగాడు రాముడు.\n\nఅప్పుడు ఆ స్త్రీ, “మేం పరాయివాళ్ళం కాదు, తమ్ముడూ! నేను నీ అక్కను, భ్రమరాంబను. ఈయన మీ బావగారు. మమ్మల్ని ఎప్పుడూ చూసి ఎరగవు. సోమయాజులుగారి అబ్బాయి ఇక్కడ తిరుగుతున్నాడంటే నిన్ను వెతుక్కుంటూ వస్తున్నాం,\" అన్నది.\n\nరాముడు పరమానందభరితుడై అక్కకూ, బావకూ మొక్కాడు. వాళ్ళు రాముడికి తమ కొడుకులనూ, పరివారాన్నీ చూపించారు, రాముడు వారిని తన వెంట రమ్మన్నాడు.\n\nఈ లోపల రాముడి తల్లి కొడుకును కానక, ఏమైనాడోనని తల్లడిల్లి పోయింది. తన మాటలు నిజమని నమ్మి, కుర్రవాడు శ్రీశైలం పోయి ఉంటాడనుకుని ఆమె అమితంగా భయపడింది.\n\nకొద్ది రోజులు గడిచాయి. పండగ వచ్చింది. దానితోపాటే ఉదయం పూట రాముడు ఇంటికి తిరిగి వచ్చి అక్కనూ, బావనూ వారి పరివారాన్నీ తీసుకు వచ్చాననీ, వారంతా ఆలయం వద్ద ఉన్నారనీ చెప్పాడు. రాముడి తల్లి ఆనందాశ్చర్యా లతో ఆలయానికి వెళ్ళి, పార్వతీ పరమేశ్వరులనూ, వినాయకు, కుమారస్వామినీ, వారి పరివారాన్నీ కళ్ళారా సందర్శించి, అందరినీ తమ ఇంటికి ఆహ్వానించింది.\n\nవారంతా వచ్చేసరికి వారి పాత ఇంటికి మారుగా ఒక దివ్యభవనం ఉన్నది. అతిథులు అందులో ప్రవేశించారు. ఆ రోజు ఊళ్ళోవాళ్ళు, కొత్తగా వెలిసిన ఆ ఇంటిని చూసి ఆశ్చర్యపోయారు. బయటి ద్వారాలు మూసి ఉన్నాయి. లోపల అంతులేని జనం ఉన్నట్టు సందడిగా ఉన్నది.\n\nదీపావళికి రాముడి అతిథులు గా వచ్చిన పార్వతీ పరమేశ్వరులు, రాముణ్ణి, అతని తల్లినీ తమ వెంట కైలాసానికి తీసుకువెళ్ళారు.\n\nగయాసురుడనే దానవుడు ముల్లోకాలు ఆక్రమించి కైలాసం మీదకు కూడా విరు చుకుపడ్డాడు. శివుడు తన జటాజూటాన్ని విదిలించగా అందుండి భయంకరమైన ముఖంతో, పెద్ద శరీరంతో ఒక ఘోరాకారుడు దానవుణ్ణి కబళించటానికి ఉరికాడు. గయాసురుడు భయంతో గజగజ వణికిపోతూ శివుణ్ణి శరణు వేడుకొన్నాడు. శివుడు అభయమిచ్చాడు.\n\nభయంకర ముఖుడు చేసేది లేక \"ఆహారం! ఆహారం కావాలి !\" అని ఆక్రోశించాడు.\n\n\"నీ శరీరాన్నే నీవు తిని నీ ఆకలి చల్లార్చుకోవలసిందే !'' అన్నాడు.\n\nశివాజ్ఞను శిరసావహించి భయంకర ముఖుడు తన శరీరాన్నంతటినీ భక్షించి ముఖంతో మిగిలాడు. అప్పుడు శివుడు ప్రీతుడై ఆ ముఖానికి \"కీర్తిముఖము'' అని పేరు పెట్టాడు. \"ఓయీ, కీర్తి ముఖుడా! నీవు అందరి దేవతల తలలపై నిలిచి వారికి కీర్తి కలుగజేస్తుటాంపు\" అని వరమిచ్చాడు.\n\nఆ విధంగా శివుని అంశ కీర్తిముఖంగా మకరతోరణం మధ్య, ప్రతి దేవతామూర్తి నడినెత్తిన ప్రకాశించింది.\n\nబదరికాశ్రమంలో దుర్వాసుడు తపస్సు చేసు కుంటూ ఉండేవాడు. ఒక నాడు ఆయన దేవతార్చనచేసి, హవిశ్శేషాలను లేడిపిల్లలకు తినిపిస్తూండగా, తుంబురు డనే ప్రమధుడు ఆకాశమార్గాన తన భార్యతో సహా పోతూ చూసి, లేడి పిల్లలకేసి చిటికెలు వేశాడు. అవి బెదిరి పారిపోయాయి. అసలే కోపిష్ఠి అయిన దుర్వాసుడు తుంబురుణ్ణి మనిషి జన్మ ఎత్తమని శపించాడు.\n\nతుంబురుడు భయపడి విమానం దిగి, \"స్వామీ, మీ జింక పిల్లలను చూసి ముచ్చటపడి చిటిక వేస్తే అది నాకు శాపమై చుట్టుకున్నది. మీ శాపం అమోఘం గనక అలాగే మనిషి జన్మ ఎత్తుతాను. కాని ఆ జన్మలో శివభక్తి ఉండేటట్టు అనుగ్రహించండి.\" అన్నాడు. దుర్వా సుడు అలాగే అనుగ్రహించాడు.\n\nదుర్వాసుడి శాపం ఫలితంగా తుంబురుడు కాంచీపురంలో వైశ్యుల ఇంట చిరుతొండడు అనే పేరుతో పుట్టాడు. అతని భార్య కూడా తిరువెంగనాంచి అనే పేరుతో పుట్టి, చిరుతొండడికి భార్య అయింది. వారికి సిరియాలుడు అనే కొడుకు కలిగాడు.\n\nచిరుతొండడు వీరశైవాచార పరాయణుడై, ఏకామ్రనాథుణ్ణి అర్చించుతూ, శివభక్తులు ఏవేళ ఏపదార్థం కోరినా శక్తి వంచన లేకుండా ఇస్తూండేవాడు.\n\nఒకనాడు అతని ఇంటికి ఒక శివ భక్తుడువచ్చి, చిరుతొండడిని ఆశీర్వదించి, అతని నుంచి అర్చనలు పొంది. \"నాయనా. నిత్యమూ శివుణ్ణి చెరుకు రసంతో అభిషేకించటంనా వ్రతం. అందుచేత చేతితో గానుగ ఆడిన చెరుకు రసం నాకు తూమెడు కావాలి,\" అన్నాడు.\n\nచిరుతొండడు పరమానందం చెంది, డబ్బు తీసుకుని చెరుకు గడలు కొనటానికి బయలుదేరి వెళ్ళాడు.\n\nతూమెడు రసం కోసం నూరు చెరుకు గడలు కావాలి. అందుచేత చిరుతొండడు నూరు చెరుకు గడలు కొని కట్ట కట్టిం చాడు. కాని అంత పెద్ద మోపు ఎత్తటం అతనికి సాధ్యం కాలేదు. అప్పుడు శివుడే మనిషి రూపంతో వచ్చి ఆ మోపును తాను కూడా మోసుకొచ్చి అంతలోనే మాయమయాడు.\n\nచిరుతొండడు అది చూసి ఆశ్చర్యపడి, తన చేత్తోనే చెరుకుగడలను గానుగ ఆడి. తూమెడు రసం తీసి, అతిథికి ఇచ్చాడు. శివుడికి అభిషేకం జరిగిపోయింది.\n\nకైలాసం మీద పార్వతి శివుడి శరీర మంతా చెమటతో తడిసి ఉండటం చూసి కారణం అడిగింది. శివుడు ఆమెకు చిరు తొండడి సంగతి చెప్పి, \"నా భక్తుడు చెరుకుగడల మోపు ఎత్తలేక పోయేసరికి నేను సహాయం చేశాను. అతనికి చెమట పట్టింది. నాకూ పట్టింది,\" అన్నాడు. ఆ భక్తుణ్ణి తాను కూడా చూడాలని పార్వతి కోరింది.",
            "book_page_end": 48
        },
        {
            "title": "ఉన్నత న్యాయస్థానం",
            "book_page_start": 49,
            "pdf_page_start": 51,
            "pdf_page_end": 54,
            "author": "చందమామ బృందం",
            "genre": "రాజ కథ",
            "moral": "రాజు దేవుని ప్రతినిధిగా, న్యాయం ఎప్పుడూ వ్యక్తిగత ఇష్టాయిష్టాలకు, అనుబంధాలకు అతీతంగా ఉండాలి. నిజమైన న్యాయస్థానం భగవంతుడిది.",
            "keywords": [
                "న్యాయం",
                "రాజబంధుత్వం",
                "లీలాధరుడు",
                "జయమల్లు",
                "రాణి నందిని",
                "ఉరిశిక్ష"
            ],
            "characters": [
                "లీలాధరుడు",
                "నందిని",
                "నాగసేనుడు",
                "మకరందుడు",
                "జయమల్లు"
            ],
            "locations": [
                "చంపక దేశం",
                "సంత వీధి",
                "కారాగారం"
            ],
            "content": "చంపక దేశానికి లీలాధరుడు రాజు. ఆయన భార్య పేరు నందిని. రాజుకు ఆమెపట్ల వల్లమాలిన ప్రేమ. ఎట్టి పరిస్థితులలోనూ, ఆమె మనసుకు కష్టం కలగకుండా వ్యవహరిస్తూండేవాడు.\n\nనందిని తమ్ముడు నాగసేనుడనేవాడు, అక్కగారి అలుసు చూసుకుని రాజ్య పాలనలో ఇష్టం వచ్చినట్టు జోక్యం కలిగించుకునేవాడు. అతడు విలాస జీవితానికి బాగా అలవాటుపడిపోయాడు. అందుకుగాను రైతులనుంచీ, వర్తకులనుంచీ అన్యాయంగా డబ్బు గుంజుతూ, ఎవరైనా ఎదిరిస్తే అదంతా రాజుగారి అనుమతితోనే జరుగు తున్నదని బెదిరించేవాడు.\n\nఅతడి అక్రమాలు ప్రజలూ, రాజోద్యో గులూ ఎన్నోసార్లు రాజు దృష్టికి తెచ్చారు. అయినా రాజు, తన బావమరిదిని మంద లించినా, ఏదైనా చర్య తీసుకున్నా, రాణి మనసు నొచ్చుతుందని, ఏమీ పట్టించుకునేవాడు కాదు.\n\nఒకనాడు జయమల్లు అనే యువకుడు, తన దగ్గిరవున్న రెండు గుర్రాలను విక్ర యించడానికి రాజధానికి వచ్చాడు. సంత వీధిన పోతున్న నాగసేనుడు ఆ గుర్రాలను చూసి జయమల్లు దగ్గిరకు వచ్చాడు.\n\nఅతడు గుర్రాలను కొనడానికి వచ్చిన వాడనుకుని, జయమల్లు వాటి ధర చెప్పబోతున్నంతలో, నాగసేనుడు అతణ్ణి వారించి, \"వీటికి పన్నుగా పాతిక వెండి నాణాలు చెల్లించవలసి వుంటుంది. అలా కాని పక్షంలో ఒక గుర్రాన్ని వదులుకో.\" అన్నాడు గద్దిస్తూ.\n\nజయమల్లు ఆశ్చర్యపోతూ, ''అసలు గుర్రాల అమ్మకమే జరగలేదు; ఇంతలో నేను పన్ను చెల్లించడమేమిటి?\" అని అడిగాడు.\n\nఆ జవాబుకు నాగ సేనుడు రెచ్చిపోయి, “ఒరే, నేనెవరనుకుంటున్నావు? నాకే ఎదురుపలకడమా?\" అని, జయమల్లును దుర్భాషలాడుతూ, చెంపమీద గట్టిగా కొట్టాడు.\n\nదానితో జయమల్లు కోపం తెచ్చుకుని కత్తి దూశాడు. నాగసేనుడు కూడా కత్తి దూసి, అతడిమీద తిరగపడ్డాడు. ఇద్దరికీ కొద్దిసేపు కత్తియుద్ధం జరిగాక, నాగ సేనుడు కొద్దిగా గాయపడి అక్కడినుంచి పారిపోయాడు.\n\nతర్వాత అతడు రాజు లీలాధరుడి వద్దకు వెళ్ళాడు. ఆ సమయంలో మంత్రి మకరందుడూ, రాణి నందినీ అక్కడే వున్నారు.\n\nనాగసేనుడు, రాజుతో, \"గుర్రాల వ్యాపారం చేసే, ఒక పల్లెటూరి పొగరు బోతు నన్ను గాయపరిచాడు. సంత వీధిలో వున్న వాళ్లో వెంటనే బంధించి, కఠినంగా శిక్షించండి,\" అని చెప్పాడు.\n\nరాజు భటులను పిలవబోయేంతలో, మంత్రి, ''ప్రభూ, కఠినంగా శిక్షించడం మాట తరవాత. ముందు ఆ వ్యాపారితో పాటు, అక్కడ వున్న సాక్షులను కూడా పిలిపిద్దాం. అప్పుడు న్యాయాన్యాయాల విచారణ సులభమవుతుంది,\" అన్నాడు.\n\nరాణి నందిని కలగజేసుకొని, \"రాజ బంధువుమీద తిరగబడడంకన్నా, మరొక నేరం ఏముంటుంది? వెంటనే వాణ్ణి పట్టి బంధించి ఉరితీయించండి!\" అని తన ఆజ్ఞగా చెప్పి. అక్కడినుంచి వెళ్ళిపోయింది.\n\nరాజ భటులు నగరంలోకిపోయి, జయమల్లును పట్టుకుని, రాజువద్దకు తీసుకువచ్చారు. జయమల్లు తాను ఎట్టి పరిస్థితుల్లో, నాగసేనుడిపై కత్తి దూయవలసి వచ్చిందో రాజుకు విన్నవించుకున్నాడు. రాజుకు అతడు చెప్పింది నిజమే అనిపించినా, రాణికి కోపం వస్తుందని, అతడికి అప్పటికప్పుడే ఉరి శిక్ష విధించాడు. భటులు జయమల్లును కారాగారానికి తీసుకుపోయారు. ఉరిశిక్ష మర్నాడు అమలుజరగవలసి వున్నది.\n\nతను ఒక నిరపరాధికి శిక్ష విధించానన్న బాధ రాజును కలవరపరచసాగింది. తెల్ల వారితే జయమల్లు ఉరితీయబడతాడు. ఆ రాత్రి ఎంత ప్రయత్నించినా రాజుకు నిద్ర పట్టలేదు.\n\nఆయన అప్పటికప్పుడే మంత్రిని పిలిపించి, \"మహారాణిని నొప్పించకుండా, జయమల్లు ఉరిశిక్షను రద్దు చేసేందుకు ఉపాయం ఏదైనా వున్నదా?\" అని ప్రశ్నించాడు.\n\nమంత్రి కొంచెంసేపు ఆలోచించి, \"ప్రభూ, ఇందుకు ఒక మార్గం వున్నది. ఆ జయమల్లు చేత రాణిగారికీ, నాగసేనుడికీ క్షమాపణ చెప్పించి, ప్రాణ భిక్ష కోరేలా చేద్దాం. తరవాత అతడికి కొద్ది కాలంపాటు కారాగార శిక్ష విధిస్తే సరిపో తుంది,\" అని సలహా ఇచ్చాడు.\n\nరాజూ, మంత్రి, జయమల్లు వున్న కారాగారానికి వెళ్ళారు. మంత్రి అతడితో, \"జరిగిందేదో జరిగింది. నీకు ఉరిశిక్ష తప్పాలంటే, మహారాణినీ, నాగసేనుణ్ణి ప్రాణ భిక్ష కోరి, క్షమాపణ చెప్పుకో.\" అన్నాడు.\n\nఅందుకు జయమల్లు చిరునవ్వు నవ్వి, “కొద్ది గంటల్లో నేను రాజుగారి తీర్పు మీద ఉన్నత న్యాయస్థానంలో ఫిర్యాదు చేయబోతున్నాను. మన్నించండి. నాకు ఎవరినుంచీ క్షమాభిక్షలు అవసరంలేదు,” అన్నాడు.\n\nఇది విన్న రాజు కోపంగా, \"ఈ రాజ్యంలో రాజును మించిన మరొక ఉన్నతన్యాయస్థానం వున్నదా? నీకు మరణశిక్ష విధించిన నేను, జాలిపడి ప్రాణాలు కాపాడవస్తే- ఏదో ఉన్నత న్యాయస్థానమంటూ వదరుబోతులా వాగు తున్నావు,\" అన్నాడు.\n\nజయమల్లు ఏమీ తొట్రుపడకుండా, \"రాజు భూమి మీద భగవంతుడి ప్రతినిధి లాటివాడని అంటారు. వ్యక్తిగతమైన ఇష్టాయిష్టాలతో ప్రమేయం లేకుండా, న్యాయం జరిగేలా చూడడం అతడి బాధ్యత. అలా జరగనిపక్షంలో, అతడి తీర్పును పునఃపరిశీలించి తగిన న్యాయం జరిపించమని, ఎవరైనా అర్థించగలిగేది, ఆ భగవంతుణ్ణి కదా! మీ తీర్పుపై, నేను ఫిర్యాదు చేయబోతున్నది. ఆ ఉన్నత న్యాయస్థానంలోనే. మీరు నిశ్చింతగా నన్ను ఉరి తీయించండి.\" అన్నాడు.\n\nజయమల్లు మాటలతో రాజుకు జ్ఞానో దయమయింది. న్యాయపాలన ఎంతటి పవిత్రమైనదో ఆయన అవగాహన చేసుకున్నాడు.\n\nరాజు లీలాధరుడు అప్పటికప్పుడే జయమల్లును విడుదల చేయించి, ఆనాటి నుంచీ ప్రజలందరికీ సక్రమంగా న్యాయం జరిగేట్టు చూస్తూ, అందరిచేతా ధర్మ ప్రభువుగా కీర్తించబడ్డాడు.",
            "book_page_end": 52
        },
        {
            "title": "శేషనాథుడి కృతజ్ఞత",
            "book_page_start": 53,
            "pdf_page_start": 55,
            "pdf_page_end": 58,
            "author": "వసుంధర",
            "genre": "నీతి కథ",
            "moral": "స్నేహంలో, సహాయం పొందిన వ్యక్తికి తిరిగి సహాయం చేయాలన్నా, చేసిన సహాయాన్ని తరచు గుర్తుచేయకూడదు. నిజమైన కృతజ్ఞత నిస్వార్థంగా ఉంటుంది.",
            "keywords": [
                "శేషనాథుడు",
                "వరాలయ్య",
                "స్నేహం",
                "కృతజ్ఞత",
                "అనుమానం",
                "కులగురువు"
            ],
            "characters": [
                "వరాలయ్య",
                "శేషనాథుడు",
                "ధనగుప్తుడు",
                "సదానందుడు"
            ],
            "locations": [
                "నాగపట్నం"
            ],
            "content": "వరాలయ్య నాగపట్నంలో పణికము ఖుడు. ఆయన వద్ద కొకనాడు శేషనాథుడనే స్నేహితుడు వచ్చి. \"జీవితంలో ఎదురుదెబ్బలు చాలా తిన్నాను. ప్రస్తుతం, నా తల్లిదండ్రుల్నీ, భార్యా బిడ్డల్నీ పోషిం చుకోలేని స్థితి. మన చిన్ననాటి స్నేహాన్ని గుర్తుంచుకుని, నీ దగ్గిరకు వచ్చాను. నువ్వు. నాకు సాయపడాలి,\" అన్నాడు.\n\nవరాలయ్యా, శేషనాథుడూ చిన్న తనంలో, ఒకే గ్రామంలో ఇరుగుపొరుగున వుండేవారు. - శేషనాథుడు మితభాషి: మొహమాటస్థుడు. వరాలయ్య చురుకైన వాడు: అల్లరి బాగా చేసేవాడు. తను చేసిన చెడ్డపనులను అతడు, శేషనాథుడి మీదికి నెట్టేస్తూండే వాడు. అయితే, శేష నాథుడు, వరాలయ్య అబద్ధాలను బయట పెట్టక, మౌనంగా తన్నులూ, చీవాట్లూ తింటూండేవాడు.\n\nక్రమంగా వరాలయ్య, శేషనాథుడి మంచితనాన్ని గ్రహించాడు. ఇద్దరూ మంచి స్నేహితులయ్యారు. తరవాత కొంత కాలానికి వరాలయ్య వ్యాపారం చేయడానికి పట్నం వెళ్ళి, బాగుపడ్డాడు. శేషనాథుడు పల్లెలోనే వుండిపోయాడు.\n\nశేషనాథుడి మాటలు విని, వరాలయ్య ఎంతో నొచ్చుకుని \"నీవంటి మిత్రుడికి సాయపడకపోతే, నా జీవితం, ఐశ్వర్యం వ్యర్థం. పల్లెలో నీకున్నదంతా తెగనమ్మి. ఇక్కడికి వచ్చెయ్యి. నీ డబ్బునే పెట్టు బడిగా తీసుకుని. నిన్ను నా వ్యాపారంలో భాగస్వామిని చేసుకుంటాను.\" అన్నాడు.\n\nవరాలయ్య చెప్పినట్టే చేశాడు. శేష నాథుడు. వరాలయ్య అతడికి ఇల్లు కొని పెట్టాడు. అతడి అవసరాలన్నీ తనే తీర్చే వాడు. పైగా ప్రతి నెలా శేషనాథుడికి వెయ్యి వరహాలు వేతనంగా ఇచ్చేవాడు.\n\nఇప్పుడు శేషనాథుడి జీవితం బాగు పడింది. అతడి ఇంట్లో వాళ్ళందరూ, వరాలయ్యను దైవసమానుడుగా భావించేవారు.\n\nవరాలయ్య; శేషనాథుడితో, \"నువ్వు, నావద్ద ఉద్యోగం చేయడం లేదు. వ్యాపా రంలో నాకు భాగ స్వామి వి. కేవలం అందులో నాకు సాయపడడమే కాక, నా పద్ధతుల్లో లోపాలుంటే కూడా చెబు తూండు,\" అన్నాడు.\n\nఅయితే, శేషనాథుడు తన పరిమితులు తెలుసుకుని, వరాలయ్య దగ్గిర అణకువగా వుంటూ, అతడి పద్ధతుల్ని మెచ్చు కునేవాడు. ఒక్కసారి కూడా అతడు, వరాలయ్య లోపాలను గురించి చెప్పలేదు.\n\nసంగతేమంటే, శేషనాథుడికి ప్రపంచ జ్ఞానం ఎక్కువ. అతడి నుంచి మంచి సలహాలు లభిస్తవన్న పేరు. పట్నంలో వ్యాపించింది. శేషనాథుడి సలహాల కార ణంగా ఎందరో తమ లోపాలను సరిదిద్దు కున్న విషయం, వరాలయ్య చెవినపడింది.\n\nవరాలయ్య ఆశ్చర్యపడి, శేషనాథుడితో, “నీలో ఇంత ప్రతిభ వున్నట్టు, నాకు తెలియదు. నువ్వేనాడూ, నాలోని లోపాల సంగతి చెప్పలేదు.\" అన్నాడు.\n\n“నీలో లోపముంటే గదా చెప్పడానికి!\" అన్నాడు శేషనాథుడు.\n\nఈ జవాబు విని, వర్గాలయ్య మహా గర్వపడ్డాడు.\n\nఇలా వుండగా, వరాలయ్య కొడుకు ఒక పేద ఇంటి పిల్లను పెళ్ళాడ దలిచాడు. వరాలయ్య. ఆ పిల్లను కోడలుగా చేసు కునేందుకు అంగీకరించలేదు. కోపంతో కొడుకు ఇల్లు వదిలి పోతానన్నాడు.\n\n“పోతే పొమ్మంటాను. పేదరికమంటే ఏమిటో, వాడికే తెలిసివస్తుంది.\" అని వరాలయ్య, శేషనాథుడితో అంటే, అతడు సరేనన్నట్టు తల వూపి పూరుకున్నాడు.\n\nఅదే సమయంలో వర్గాలయ్య తోటి వ్యాపారి ధనగుప్తుడికి అలాంటి సమస్యే ఎదురయ్యింది. అయితే, ఆయన పేద ఇంటి పిల్లను కోడలుగా తెచ్చుకున్నాడు.\n\nవరాలయ్య ఇందులోని బాగోగులు తెలుసుకునేందుకు ధనగుప్తుడి ఇంటికి వెళ్ళాడు.\n\nధనగుప్తుడు అతడితో, \"ఒకసారి విరిగిన మనసులు అతుక్కోవడం కష్టం. నువ్వీ పెళ్ళికి ఒప్పుకుంటే — నీ కొడుకూ, కోడలూ కూడా, కృతజ్ఞతతో జీవితాంతం, నిన్ను సేవించుకుంటారు. కొడుకును ఇంట్లోంచి వెళ్ళగొడితే, నీ భార్య దుఃఖి స్తుంది. ఇంట్లో సుఖశాంతులుండవు. డబ్బుండీ. సుఖశాంతులు లేని జీవితం వల్ల ప్రయోజనం ఏం వుంది?\" అన్నాడు.\n\nఆ మాటలకు చాలా సంతోషించిన వరాలయ్య, “నువ్వు చాలా తెలివైనవాడివి. ఇంత మంచి ఆలోచన నాకు తట్టనేలేదు. అందరికీ మంచి సలహాలిస్తాడని పేరు పడ్డ శేషనాథుడికి, ఈ ఊహ స్ఫురించ లేదు,\" అని ధనగుప్తుణ్ణి మెచ్చుకున్నాడు.\n\nధనగుప్తుడు ఆశ్చర్యంగా. \"అదేమిటి? ఈ ఆలోచన, నా బుద్ధికి పుట్టిందికాదు. నీ స్నేహితుడు శేషనాథుడే నాకీ సలహా యిచ్చాడు.\" అన్నాడు.\n\nఅది విని వరాలయ్య నివ్వెరపోయాడు. అతడు అక్కణ్ణించి బయలుదేరాడు.\n\nఇంటికి వెళ్ళాక శేషనాథుణ్ణి, ఈ విష యమై గట్టిగా ప్రశ్నించాలనుకున్నాడు. అయితే, వెంటనే అతడికి ఒక అనుమానం వచ్చింది. శేషనాథుడు చితికిపోయి, తన దగ్గిరకు వచ్చాడు. అతడికి తనంటే, అసూ యగా వున్నదేమో! తను సుఖశాంతులతో బతకడం, అతడికి ఇష్టం లేకపోవచ్చు.\n\nఈ అనుమానం వచ్చాక వరాలయ్య, శేషనాథుణ్ణి మరింత శ్రద్ధగా గమనించ సాగాడు. అందరికీ మంచి సలహాలిచ్చే శేషనాథుడు, తనకు చిన్న చిన్న విష యాల్లో కూడా సలహాలివ్వడం లేదని తెలుసుకున్నాక అతడి మనసు వికలమై పోయింది. తనవల్ల సాయం పొందిన శేష నాథుడు. తనకు సాయపడడం లేదనీ— ఇక ఈ ప్రపంచంలో ఎవ్వరికీ సాయపడ కూడదనీ అతడు నిశ్చయించుకున్నాడు.\n\nఅయితే, ఆ మర్నాడే సదానందు డనే ఆయన, వరాలయ్యను చూడవచ్చాడు. ఈ సదానందుడు. పరాలయ్య కుల గురువు. ప్రతి సంవత్సరం, ఏదో సమ యంలో వచ్చి. వరాలయ్య కుటుంబ పరిస్థితి విచారించి వెళుతూంటాడు.\n\nవరాలయ్య ఆయనకు, శేషనాథుడి కృతఘ్నత గురించి చెప్పుకుని బాధ పడ్డాడు.\n\nఅందుకు సదానందుడు. \"భలేవాడివి! అతడి కారణంగానే, నేను ఇక్కడికి వచ్చాను. నీకు, నా అవసరం వున్నదని, శేషనాథుడే నాకు తెలియపరిచాడు.\" అన్నాడు.\n\nవరాలయ్య ఆశ్చర్యపోయి, \"స్వామీ, తను చేయగల సాయం చేయకుండా, మిమ్మల్ని నావద్దకు పంపడంలో, అతడి ఉద్దేశమేమై వుంటుంది?\" అని అడిగాడు.\n\nఆ ప్రశ్నకు సదానందుడు నవ్వి, \"నువ్వు జీవితంలో పైకి వచ్చావు: శేష నాథుడు చితికిపోయాడు. ఆ దశలో నువ్వ తడికి సాయపడి, పైకి తీసుకువచ్చావు. అందువల్ల, అతడు నీకు సలహాలివ్వడానికి మొహమాటపడుతున్నాడు.\" అన్నాడు.\n\n\"సాయ మ డ గ డానికి లేని మొహ మాటం, సలహాలివ్వడానికీ, నాలోని లోపాలు చెప్పడానికే వచ్చిందా ?\" అన్నాడు వరాలయ్య కోపంగా.\n\n\"నువ్వు సాయపడ్డవ్యక్తి, నీకు సలహా లివ్వ లేక పోతున్నాడంటే—ఆ లోపం ఆ వ్యక్తిదికాదు; నీది!\" అన్నాడు సదా నందుడు.\n\nవరాలయ్య ముందు తెల్లబోయినా, తరువాత గురువు చెప్పింది అర్థం చేసు కుని, ఆయన పాదాల మీద పడ్డాడు.\n\nతను శేషనాథుడి ముందు దాతలా కాక, స్నేహితుడిలా ప్రవర్తించక పోవడమే. శేషనాథుడి ప్రవర్తనకు కారణం అని గ్రహించాక, వరాలయ్య తనలోని లోపాన్ని సవరించుకుని, తను కూడా శేషనాథుడివల్ల సత్ప్రయోజనాలు పొందాడు.",
            "book_page_end": 56
        },
        {
            "title": "పొదుపు",
            "book_page_start": 57,
            "pdf_page_start": 59,
            "pdf_page_end": 59,
            "author": "దాసరి వెంకటరమణ",
            "genre": "నీతి కథ",
            "moral": "పొదుపు చేయాలనుకునే వ్యక్తికి, ఆ డబ్బును సులభంగా తీయడానికి వీలు లేకుండా ఉండాలి. లేకపోతే చిన్న అవసరానికి కూడా వెంటనే ఖర్చు చేస్తారు.",
            "keywords": [
                "కామరాజు",
                "రంగనాథం",
                "పొదుపు",
                "హుండీ",
                "ఖర్చు"
            ],
            "characters": [
                "కామరాజు",
                "రంగనాథం"
            ],
            "locations": [],
            "content": "కామరాజు డబ్బు దుబారా మనిషి. అతడికి హఠాత్తుగా పొదుపు చేయాలన్న ఆలోచన కలిగి, మిత్రుడు రంగనాథాన్ని సలహా అడిగాడు. రంగనాథం అతడికి ఒక మట్టితో చేసిన హుండీ ఇచ్చి, ఇక ఆ పొదుపేదో ప్రారంభించమన్నాడు.\n\nకామరాజు హుండీలో కొంత డబ్బు వేసి, వారం తిరిగేసరికి, ఏదో అవసరం కోసం, దాన్ని పగలగొట్టి డబ్బు వాడుకున్నాడు. ఈ సంగతి విన్న రంగనాథం అతడికి అనుముతో చేసిన హుండీ యిచ్చి, దాని తాళపు చెవిని, కామరాజు ఇంటి ముందున్న పొదల్లోకి విసిరివేశాడు.\n\nఅయితే, వారం రోజులు గడిచాక రంగనాథం, కామరాజు ఇంటికేసి వచ్చినప్పుడు, అతడు పొదల్లో దేనికోసమో వెదుకుతూండడం కనిపించింది. సంగతేమని రంగనాధం అడగగా, డబ్బు అవసరం వచ్చిందనీ, రెండు రోజులుగా హుండితాళపు చెవి కోసం వెతుకు తున్నాననీ, కామరాజు చెప్పాడు.\n\nఅందుకు రంగనాథం నవ్వి, “ ఈ రెండు రోజుల్లో, ఆ డబ్బు అవసరం తీరే ఉంటుంది. నీలో వున్న పెద్ద లోపం ఏమంటే, కొద్దిపాటి అవసరం కలిగినా, దాచిన డబ్బు తీసి ఖర్చు పెట్టేస్తూంటావు. ఈ పొదల్లో, నీకా చిన్న తాళపుచెవి ఎలానూ కనిపించదు. ఇక శ్రమపడకు,” అని సలహాయిచ్చాడు.\n\nకామరాజు అవునన్నట్టు నిట్టూర్చి, \"ఎలానైతేనేం, నన్ను పొదుపరిని చేశావు,” అన్నాడు. —దాసరి వెంకటరమణ",
            "book_page_end": 57
        },
        {
            "title": "మోసపోయిన మోసగాడు",
            "book_page_start": 58,
            "pdf_page_start": 60,
            "pdf_page_end": 64,
            "author": "చందమామ బృందం",
            "genre": "జానపద కథ",
            "moral": "తెలివితేటలు వయసుతో సంబంధం లేకుండా, క్లిష్ట పరిస్థితుల్లో కూడా ఉపయోగపడతాయి. అతి తెలివి ప్రదర్శించే మోసగాళ్లను తెలివిగా ఓడించవచ్చు.",
            "keywords": [
                "రాక్షసరాజు",
                "రైతు కోడలు",
                "అక్షయ భాండం",
                "మోసం",
                "తెలివితేటలు"
            ],
            "characters": [
                "రైతు",
                "రైతు కొడుకు",
                "రైతు కోడలు",
                "రాక్షసరాజు",
                "రాక్షసరాజు దూతలు/కొడుకులు"
            ],
            "locations": [
                "గ్రామం",
                "సముద్ర తీరం",
                "రాక్షసుల లంక"
            ],
            "content": "ఒక గ్రామంలో ఒక రైతు ఉండేవాడు. ఆయనకు ఒక కొడుకు ఉండేవాడు. కొడుకు అటే తెలివి గలవాడు కాడు గాని, రైతు కోడలు మాత్రం చాలా తెలివి గలది.\n\nఒకనాటి ఉదయం రైతు కొడుకు ఇంటి ముందు కూచుని కొడవలికి పిడి చెక్కుకుంటూ ఉండగా ముగ్గురు మనుషులు వచ్చి ''నిన్ను మా రాజు గారు ఒక్కసారి రమ్మన్నారు. మా రాజు సముద్రరాజు,\" అన్నారు.\n\nసముద్రరాజు దేవతల జాతికి చెందిన వాడు. ఈ మనుషులు చూడబోతే నల్లగా, వికారంగా కనిపించారు. నిజానికి వాళ్ళు రాక్షసరాజు దూతలు. ఆ సంగతి రైతు కొడుకు గ్రహించలేదు.\n\n\"మీ రాజుకు నాతో ఏం పని?\" అని అడిగాడు వాడు.\n\n\"ఈ దేశంలో నీ అంత తెలివిగలవాడు లేడుట. మా దేశంలో ఎవరూ చెయ్యలేని పని ఒకటి నీ చేత చేయించుకుందామని మా రాజుగారు నిన్ను రమ్మన్నారు,\" అన్నారు వాళ్ళు.\n\n\"తెలివి తేటలకు నేను కాదు, మా నాన్న. కావలిస్తే ఆయనను నిరభ్యంతరంగా మీ దేశం తీసుకువెళ్ళండి. ఆయన ఇప్పుడు పొలానికి వెళ్ళాడు. బాగా చీకటి పడిగాని ఇంటికి రాడు!\" అన్నాడు రైతు కొడుకు.\n\n“అయితే నువూ, ఆయనా కూడా వచ్చెయ్యండి. మేము మళ్ళీ మీ కోసం రాము. మా పడవ రేవులో ఉన్నది. రేపు ఉదయం బయలుదేరి రేవుకు వస్తే మిమ్మల్ని మా దేశం తీసుకుపోతాం!\" అని ఆ నల్లటి మనుషులు ముగ్గురూ వెళ్లి పోయారు.\n\nరాత్రి తండ్రి ఇంటికి రాగానే కొడుకు, ''నాన్నా, మన కోసం సముద్ర రాజు మనుషులనూ పడవనూ పంపాడు. మనవల్ల ఆయన కేదో పని కావాలిట. ఆయన పని తీర్చామంటే మనకు మంచి బహుమానం దొరుకుతుంది.\" అన్నాడు.\n\n\"వాళ్ళు రాజుగారి వద్ద నుంచి ఏదైనా ఆనవాలు తెచ్చారా?\" అని అడిగాడు రైతు.\n\n\"తీసుకురాలేదు. వాళ్ళు మ ళ్ళీ రారుట. మనం రేపు ఉదయం రేపుదాకా వెళ్ళితే, పడవలో ఎక్కించుకుని తమ దేశం తీసుకుపోతామన్నారు.\" అని రైతు కొడుకు చెప్పాడు.\n\n\"రేపుదాకా నడవటమే? నావల్ల కాదు. చాలా దూరం ఉన్నది. దూరం తగ్గించగలిగితే చెప్పు, వస్తాను!\" అంటూ రైతు వెళ్ళి పడుకున్నాడు.\n\nరైతు కొడుకు తన భార్యతో సముద్ర రాజు ఆహ్వానం గురించి చెప్పి, \"రేవు దారి తగ్గిస్తేనేగాని నాన్న రానంటాడు! అది సాధ్యమయే పనేనా?\" అన్నాడు.\n\nఅతని భార్య. \"దారి తగ్గించటానికి ఒకటే ఉపాయం ఉన్నది. నడిచినంత సేపూ కథ చెప్పటం. ఆ పని చేసి మీ నాన్నను వెంట తీసుకుపొండి!\" అని భర్తతో అన్నది.\n\nరైతు కొడుకు తన భార్య తెలివి తేటలకు చాలా సంతోషించాడు. అతడు తెల్లవారు ఝామునే లేచి తండ్రిని లేపి, \"నాన్నా. రేవుకు బయలుదేరుదాం పద. దారి తగ్గిస్తే వస్తా నన్నావుగా! తగ్గిస్తాను, రా!\" అన్నాడు.\n\nరైతూ, కొడుకూ సముద్రతీరానికి బయలుదేరారు. దారి పొడుగునా కొడుకు తండ్రికి ఏవో కథలు చెప్పాడు. చివరకు వారు రేవు చేరుకున్నారు. రేవులో ఒక నాసిరకం పడవా, ముగ్గురు నల్లటి మనుషులూ ఉన్నారు.\n\n\"ఇదేం పడవరా? ఇది రాక్షసుల పడవలాగున్నది !\" అన్నాడు రైతు.\n\nనల్లటివాళ్ళు ఆయనతో. \"మా రాజు గారి పడవలన్నిటిలోకీ దీని వేగం చాలా ఎక్కువ, అందుకని దీన్ని పంపారు'!\" అన్నారు.\n\nరైతూ, కొడుకూ అందులో ఎక్కి కూచున్నారు. నల్లటివాళ్ళు తెడ్లు వేసి పడవను మెల్లగా నడపసాగారు. అది మామూలు పడవలలాగే నడిచి కొంత సేపటికి ఒక లంకను సమీపించింది. ఆ లంకలో ఎక్కడా ఒక్క చెట్టుగాని పొద గాని లేక బోడిగా ఉన్నది. అది రాక్షసుల లంక.\n\nఈ సంగతి రైతూ, కొడుకూ తెలుసుకున్నారు గాని చేసేదీ లేదు.\n\nనల్లటివాళ్ళు తండ్రీ కొడుకులను తీరాన దించి తమ రాజు దగ్గిరికి తీసుకు పోయారు. రాక్షసరాజు ఇంకా నల్లగా, మరింత వికారంగా ఉన్నాడు.\n\n\"మమ్మల్ని. ఇంతదూరం ఎందుకు రప్పించారు?\" అని రైతు రాక్షసరాజును అడిగాడు.\n\n\"మరేమీ లేదు. మావద్ద ఒక పెద్ద భాండం ఉన్నది. దానికింద నిప్పు చెయ్యా లంటే మా వాళ్ళకు ఏ మాత్రం సాధ్యం కాలేదు. మీరిద్దరూ దానికింద మంట చేశారా సరేసరి, లేకపోతే, మిమ్మల్ని ఇక్కడి నుంచి ప్రాణాలతో పోనివ్వను,\" అన్నాడు రాక్షసరాజు.\n\n\"ముందు మాకా భాండం ఎక్క దున్నదో చూపించండి. మిగిలిన పని మేము చూస్తాం!\" అన్నాడు రైతు.\n\nరాక్షసులు వారిని ఒక పెద్ద గదిలోకి తీసుకుపోయారు. ఆ గది మధ్య రెండు నిలువుల ఎత్తు రాగి భాండం ఉన్నది. రైతు రాక్షసులను గది బయటికి పంపేసి తలుపు గడియ పెట్టాడు. తరవాత తండ్రీ కొడుకు లిద్దరూ ఆ భాండం చుట్టూ తిరిగి వచ్చారు.\n\nరైతు తన కొడుకుతో, \"నాయనా, ఈ భాండం సంగతి నీకు తెలుసా? ఇది అక్షయ భాండం. మన దేశపు రాజుగారి ముత్తాతగారు రోజూ ఇందులో అన్నం వండించి, అడిగినవారికల్లా లేదనకుండా పెట్టేవారు. దాన్ని ఈ రాక్షసులు ఎత్తు కొచ్చి ఇక్కడ పెట్టుకున్నారు,\" అన్నాడు.\n\n\"ఇప్పుడు మనం ఈ రాక్షసుల బారి నుంచి బయటపడేది ఎలా?\" అన్నాడు కొడుకు ఆదుర్దాగా.\n\n\"దానికి ఉపాయం నేను చూస్తానులే!\" అంటూ `రైతు గది తలుపు తెరిచి రాక్షసు లను కేక పెట్టాడు. వాళ్ళు వచ్చి, \"భాండం కింద మంట చేశారా?\" అని అడిగారు.\n\n\"మంట చేస్తాం ! గాలి ఊదితే మంట అవుతుందా ? నేరేడు కట్టెలూ, మామిడి కట్టెలూ, చింత కట్టెలూ, పొన్న కట్టెలూ, రావి కట్టెలూ, మర్రి కట్టెలూ, మారేడు కట్టెలూ, వెలగ కట్టెలూ, వెదురు కట్టెలూ ——తొమ్మిది రకాల కట్టెలు తీసుకు రండి; దూదీ, చెకుముకి రాయీ, ఇనప ముక్కా తీసుకురండి. క్షణంలో మంట చేస్తాం!\" అన్నాడు రైతు.\n\nరాక్షసులు తమ రాజు వద్దకు వెళ్ళి రైతు అన్న మాటలు చెప్పారు. రాక్షస రాజు వచ్చి. ''మీకు మతి పోయిందా ఏమిటి ? మా లంకలో గరిక కూడా మొలవదు. చెట్టు అన్నది అసలే లేదు. కట్టెలు ఎలా వస్తాయి?\" అన్నాడు.\n\n\"మీ దేశంలో లేకపోతే మా దేశం నిండా కట్టెలే. మా కోడలి నడిగి మీ వాళ్ళను పట్టుకు రమ్మనండి. మీ మనుషుల వెంట మీ కొడుకు లిద్దర్ని పంపితే గాని అది నమ్మదు!\" అన్నాడు రైతు.\n\n\"వాళ్ళు కట్టెలు తెచ్చేదాకా ఈ గది లోనే ఉండండి!\" అంటూ రాజు తండ్రీ కొడుకులను భాండం ఉన్న గదిలో బంధించి, తన కొడుకులనూ, పడవ నడిపే వాళ్ళనూ రైతు ఉండే దేశానికి పంపాడు.\n\nరాక్షసరాజు కొడుకులు రైతు ఇల్లు చేరుకుని రైతు కోడలితో, “మేము రాక్షస రాజు కొడుకులం. నీ మామా, భర్తా మా దేశంలో ఉన్నారు. నిన్నడిగి నేరేడు కట్టెలూ, మామిడి కట్టెలూ, చింత కట్టెలూ, పొన్న కట్టెలూ, రావి కట్టెలూ, మర్రి కట్టెలూ, మారేడు కట్టెలూ, వెలగ కట్టెలూ, వెదురు కట్టెలూ, దూదీ, చెకు ముకి రాయీ, ఇనప ముక్కా తెమ్మన్నారు! మేం పోవాలి, వెంటనే ఇయ్యి!\" అన్నారు.\n\nపెద్ద మోసం జరిగిందని రైతు కోడలు తెలుసుకున్నది. ఆమె రాక్షసరాజు కొడుకులతో, ''మీకు కావలసినవన్నీ ఆ చీకటి గదిలో ఉన్నాయి. మీకు కావలసి నంత పట్టుకెళ్ళండి !\" అన్నది.\n\nవాళ్ళు సరేనని చీకటి గదిలో ప్రవేశిం చారు. వెంటనే రైతు కోడలు చీకటి కొట్టు తలుపు మూసి, దానికి కప్పతాళం వేసింది.\n\nఆమె బయటికి వచ్చి మిగిలిన రాక్షసు లతో, \"మీ రాజు కొడుకు లిద్దరూ మా చీకటి గదిలో ఉన్నారు. ఎంత వెతికినా తాళం చెవి ఎక్కడున్నదో కనిపించటం లేదు. మా మనుషు లిద్దరూ ఇంటికి వచ్చి వెతికితే తప్ప అది కనిపించదని మీ రాజు గారితో చెప్పండి,\" అన్నది.\n\nరాక్షసులు పడవలో తమ లంకకు బయలుదేరి వెళ్ళి, రైతు కోడలు అన్న మాటలు తమ రాజుతో చెప్పారు.\n\nరాక్షసరాజు పళ్ళు పటపట కొరికాడు, కాని ఏమీ చెయ్యలేకపోయాడు. కాకిపిల్ల కాకికి ముద్దు. తన కొడుకులను త్వరగా తెప్పించుకునే ఉద్దేశంతో ఆయన రైతునూ, రైతు కొడుకునూ చెర విడిపించి వెంటనే ప్రయాణం చేయించాడు.\n\n\"మేము మీ పని పూర్తిచేసి, బహు మతి పొందిగాని వెళ్ళం. మాకేమీ తొందర లేదు!\" అన్నాడు రైతు.\n\nరాక్షసరాజు వారికి ఇంత బంగారం ముద్ద బహుమానంగా ఇచ్చాడు. తరవాత పడవలో రైతునూ, అతడి కొడుకునూ ఇంటికి పంపేసి అదే పడవలో తన కొడుకులను తిరిగి తెప్పించుకున్నాడు.\n\nఆనాటి నుంచి రైతూ, అతని కొడుకూ, కోడలూ సుఖంగా జీవించారు.",
            "book_page_end": 62
        },
        {
            "title": "పక్షులు - జంతువులు: వింత సులోచనాలు - కండరాల సమూహం",
            "book_page_start": 65,
            "pdf_page_start": 65,
            "pdf_page_end": 65,
            "author": "చందమామ బృందం",
            "genre": "వైజ్ఞానిక వ్యాసం",
            "moral": "ప్రకృతిలోని వింతలు, జంతువుల నిర్మాణం గురించి తెలుసుకోవడం ఆసక్తికరం.",
            "keywords": [
                "కళ్ళద్దాల ఎలుగుబంట్లు",
                "ఆస్ట్రేలియన్ బాక్స్ జెల్లీ",
                "గొంగళి పురుగు",
                "జంతువుల విశేషాలు",
                "విషపూరితం"
            ],
            "characters": [
                "కళ్ళద్దాల ఎలుగుబంట్లు",
                "ఆస్ట్రేలియన్ బాక్స్ జెల్లీ",
                "గొంగళి పురుగు"
            ],
            "locations": [
                "దక్షిణ అమెరికా",
                "ఆస్ట్రేలియా"
            ],
            "content": "పక్షులు జంతువులు:\nదక్షిణ అమెరికాలో ఒక జాతి ఎలుగుబంట్లకు కళ్ళ చుట్టూ కళ్ళద్దాల్లా ఒక రకం చారలు ఉన్నాయి. అందువల్ల వాటిని కళ్ళద్దాల ఎలుగుబంట్లు అంటారు.\n\nవింత సులోచనాలు\nఅపాయం!\nసముద్రపు కందిరీగ అని పిలువ, ఐడే ఆస్ట్రేలియన్ బాక్స్ జెల్లీ అత్యంత అపాయకరమైన జెల్లీ చేప. దాని శరీరం నుంచి దాదాపు నాలుగుకోట్లు సన్నటి దారాల్లాంటి పోచలు వేలాడుతున్నాయి. అవి మనిషిని రెండుమూడు నిమిషాల్లో చంపగలవు !\n\nకండరాల సమూహం\nగొంగళి పురుగు శరీరంలో దాదాపు 2,000 కండ రాలు ఉన్నాయి. మనిషి శరీరంలో ఉన్నవి కేవలం 700 కండరాలు మాత్రమే !",
            "book_page_end": 65
        }
    ],
    "statistics": {
        "total_stories": 16,
        "author_counts": {
            "చందమామ బృందం": 11,
            "ఎన్. శివనాగేశ్వరరావు": 1,
            "సి. ఎస్. ఎ. షరీఫ్": 1,
            "లక్ష్మీగాయత్రి": 1,
            "వసుంధర": 1,
            "దాసరి వెంకటరమణ": 1
        },
        "genre_counts": {
            "సంపాదకీయం": 1,
            "వ్యాసం": 1,
            "పురాణగాథ": 2,
            "నీతి కథ": 5,
            "ధారావాహిక": 1,
            "బేతాళ కథ": 1,
            "మతపరమైన వ్యాసం": 1,
            "జానపద కథ": 2,
            "రాజ కథ": 1,
            "వైజ్ఞానిక వ్యాసం": 1
        }
    }
}