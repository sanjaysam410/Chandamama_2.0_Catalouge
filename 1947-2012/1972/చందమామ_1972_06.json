{
    "book_id": "చందమామ_1972_06",
    "stories": [
        {
            "title": "నలుగురు బాటసారులు",
            "book_page_start": 3,
            "pdf_page_start": 9,
            "pdf_page_end": 12,
            "author": "ఆర్. కుమారస్వామి",
            "genre": "జానపద కథ",
            "moral": "సందర్భాన్ని అర్థం చేసుకోకుండా తొందరపడి తీర్పు ఇవ్వడం లేదా ప్రవర్తించడం మూర్ఖత్వం.",
            "keywords": [
                "విమలావతి",
                "బాటసారులు",
                "కొత్వాలు",
                "తెలివైన భార్య",
                "న్యాయం"
            ],
            "characters": [
                "విమలావతి",
                "విమలావతి భర్త",
                "బాటసారులు",
                "కొత్వాలు",
                "రాజు"
            ],
            "locations": [
                "గ్రామం",
                "బావి",
                "రాజసభ"
            ],
            "content": "విమలావతి అనే అమ్మాయి పెళ్ళి అయి, ఒక గ్రామంలో ఉండే తన భర్త ఇంటికి కాపరానికి వచ్చింది. ఆమె భర్త కోపిష్ఠి. అతను తన భార్యను కట్టుదిట్టాలలో పెట్టి, \" నువు ఎవరితోనూ మాట్లాడకూడదు. నోరు మూసుకుని నీ పని నువు చూసుకో,\" అని హెచ్చరించాడు.\nవిమలావతి మంచి మాటకారీ, మంచి తెలివి తేటలు కలదీనూ. అందుచేత ఆమెకు తన భర్త చేసిన శాసనం బాధాకరమని పించింది. అదీగాక ఆమెకు పుట్టింట ఉన్న .కాలంలో అతిధులూ, అభ్యాగతులూ రావ టమూ, వాళ్ళు చెప్పే కబుర్లు వినటమూ అలవాటు. ఇప్పుడు ఆమెకు అలాటిదేమీ లేదు. ఊరి వాళ్ళకు ఆమె భర్త సంగతి తెలుసు గనక, ఎవరూ ఆమెతో కబుర్లు పెట్టుకునే వాళ్ళు కారు. ఇతరులతో మాట్లా డటమూ, అతిధులను సత్కరించడమూ ఈ రెండూ విమలాపతికి తీరని కోరికలై పోయాయి.\nఒకనాడు విమలావతి ఊరి బావిలో నీళ్ళు చేదుతూ ఉండగా అటుగా నలుగురు బాట సారులు వచ్చి బావినీ, నీళ్ళు తోడే స్త్రీనీ చూశారు. వారికి దాహంగా ఉన్నది. అందు చేత వాళ్ళు అంతదూరంలో నిలబడి, తమలో కెల్లా పెద్దవాణి ముందు దాహం తీర్చుకు రమ్మని పంపారు.\nఆయన విమలావతిని సమీపించి, '' తాగ టానికి కాసిని నీళ్ళు పోస్తావా, అమ్మా?'' అని అడిగాడు.\n''మీరు ఎవరు? \" అని ఆమె ఆయనను అడిగింది.\n\" నేను బాటసారిని,\" అన్నాడా మనిషి.\n\"సృష్టిలో ఇద్దరే బాటసారులు. మూడో బాటసారి లేడే!\" అంటూ విమల తన పని చూసుకోసాగింది.\nమొదటి వాడు నిరు తాగకుండా బావి దగ్గర నిలబడి ఉండటం చూసి మరొకడు బావి దగ్గిరికి వచ్చాడు.\nవిమలావతి అతనితో, \"ఈయన తాను ప్రయాణికుడినని ఆబద్ధం చెబుతునా\nమీరు కూడా మరో ప్రయాణీకు కాదు గద ! \" అన్నది.\nప్రయాణీకుడినంటే ఆ మనిషి నీరు పొయ్యడనుకుని రెండో వాడు, \" నే నొక బీదవాణ్ణి,\" అన్నాడు.\n\" ప్రపంచంలో రెండు రకాల బీదవాళ్ళే ఉన్నారు. అందువల్ల మీ మాట నిజం కాదు,'' అంటూ విమలావతి తన పని తాను చూసుకోసాగింది.\nమరి కొంత సేపటికి మూడోవాడు బావి వద్దకు వచ్చాడు. విమలావతి అతనితో,\n\"వీరిద్దరూ ప్రయాణీకుడిననీ, బీదవాడిననీ\nఅబద్ధాలు చెప్పారు. మీ రెవరు? \" అన్నది.\n\"నేనొక మూర్ఖుణ్ణి,\" అన్నాడు మూడో వాడు.\n\" అబద్ధం. ప్రపంచంలో ఇద్దరే మూర్ఖు లున్నారు.\" అంటూ విమలావతి తన పని తాను చూసుకోసాగింది. చివరకు నాలుగో\nవాడు కూడా బావి వద్దకు వచ్చాడు.\n\"నువు ఎవరు. నాయనా? వీళ్ళు\nముగ్గురూ ప్రయాణికుణ్ణనీ, బీదవాడిననీ,\nమూర్ఖుడిననీ అబద్ధాలు చెప్పారు. నువ్వయినా\nనిజం చెబుతావా ? \" అని విమలావ తి\nఅతన్ని అడిగింది.\n\" నేను బలవంతుణ్ణి,\" అన్నాడు నాలుగో\nవాడు.\n\"ప్రపంచంలో ఇద్దరే బలవంతు\nలున్నారు. నువు కూడా అబద్దం చెప్పావు,'' అని విమలావతి తన బట్ట పిండుకోవటం పూర్తి చేసింది.\nఆమె నీళ్ళ బిందె ఎత్తుకుని ఇంటికి బయలు దేరుతూ, \"పాపం, మీరందరూ దాహంగా ఉన్నట్టున్నారు. నీరు తాగి, మా ఇంటికి వచ్చి, భోజనం చేసి మరీ వెళ్ళండి.\" అని వారికి నీళ్ళు పోసి, తన వెంట వాళ్ళను ఇంటికి తెచ్చింది.\nతన భార్య వెనకగా ఎవరో నలుగురు వస్తూ ఉండటం చూసి, ఒక కర్ర తీసుకొని బయటికి వచ్చి విమలావతి భర్త ఉగ్రుడై పోతూ, \" ఎవరే వీళ్ళందరూ? ఎందుకు నీ వెంటపడి మన కొంపకు వస్తున్నారు? \" అని అడిగాడు.\n\"వాళ్ళనే అడగండి,\" అంటూ విమలా పతి ఇంటిలోకి వెళ్ళిపోయింది.\n\" అయ్యా, మేం ప్రయాణికులం. దాహం వేస్తే మీ ఆవిడను నీరు అడిగాం. భోజనానికి పిలిస్తే వచ్చాం. నువు ఇలా కర్ర తీసుకుని మా మీదికి రావటం మర్యాద కాదు,\" అన్నారు. ఆ ప్రయాణీకులు.\n\" ఆడదాన్ని నీళ్ళు అడుగుతారా? అంత చొరవా?'' అంటూ విమలావతి భర్త వాళ్ళ మీదికి కర్ర ఎత్తాడు. బలాఢ్యుని చెప్పు కున్న యువకుడు అతని చేతిలో నుంచి కర్ర లాగేసుకున్నాడు. ముష్టియుద్ధం సాగింది.\nఇది చూసి రాజభటులు వారందరినీ తీసుకు పోయి కొత్వాలు ఎదట పెట్టి. \" వీళ్ళందరూ నడి వీధిలో కొట్లాడు కున్నారు.\" అని చెప్పారు.\nఅందరికీ తలా పది కొరడా దెబ్బలూ శిక్ష విధించాడు కొత్వాలు.\nవాళ్ళ వెనకే వచ్చిన విమలాపతి. \"కొత్వాలయ్యా. నీ తీర్పు తప్పు. నువు ఒప్పుకుని, దెబ్బల శిక్ష రద్దు చేయకపోతే నీ మీద రాజుగారి దగ్గిర ఫిర్యాదు చేస్తాను.\" అన్నది.\n\" అలాగేపోయి ఫిర్యాదు చేసుకో!\" అన్నాడు కొత్వాలు.\n\" రాజుగారు తీర్పు ఇచ్చిన దాకా శిక్ష అమలు చెయ్యకు,\" అంటూ విమలావతి రాజుగారి కొలువుకు పోయి, \" కొత్వాలు అకారణంగా నాభర్తకూ, మరి నలుగురు ప్రయాణీకులకూ శిక్ష విధించాడు. మీరు కొత్వాలును విచారణ చెయ్యండి,\" అన్నది.\nరాజు కొత్వాలునూ, మిగిలిని అయిదు గురినీ రప్పించి, కొత్వాలును అతను విధిం చిన శిక్ష గురించి ఆడిగాడు.\n\"వీళ్ళు నడి వీధిలో కొట్లాడుకున్నారు,\" ఆన్నాడు కొత్వాలు.\n\"వీళ్ళంతా ఎవరు ? ఎందుకు కొట్లాడు కున్నారు? \" అని రాజు అడిగాడు.\n\" కొత్వాలు ఆ మాట అడిగి ఉంటే నేను తమదాకా వచ్చేదాన్నా?\" అంటూ విమలా వతి బావి దగ్గిర జరిగినదంతా చెప్పి, \" ఇందులో అపరాధం అంతా నాడే. నన్ను శిక్షించటానికి నాభర్త ఉండనే ఉన్నారు గద ! \" అన్నది.\n\" నువ్వన్న మాట నిజమే. కాని, ఇద్దరే ప్రయాణీకులూ, ఇద్దరే బీదవాళ్ళూ, ఇద్దరే మూర్ఖులూ, ఇద్దరే బలవంతులూ ప్రపం చంలో ఉన్నారని వాళ్ళతో అన్నావే, వాళ్ళె వరు?\" అని రాజు అడిగాడు.\nదానికి విమలావతి, \"సృష్టిలో సూర్య చంద్రులే నిజమైన ప్రయాణీకులు; ఆవూ, కన్యా ఇద్దరే నిజమైన బీదవాళ్ళు; వరు ణుడూ, వాయువూ ఇద్దరే బలవంతులు,'\" అన్నది.\n\" ఇద్దరు మూర్ఖులూ ఎవరో చెప్పావు కావు,\" అన్నాడు రాజు.\n\" సంగతి సందర్భాలు తెలుసుకోకుండా తీర్పు ఇచ్చిన వాడూ, ఇంటికి వచ్చిన వాళ్ళ పైన కర్ర ఎత్తిన వాడూ నాకు తెలిసిన మూర్ఖులు, మహారాజా!\" అన్నది విమలావతి.\nరాజు ఆమె మాటకారితనానికి ముచ్చట పడి, కొత్వాలును మందలించి, పెళ్ళాన్ని అర్థంలేని కట్టుదిట్టాలలో పెట్టవద్దని విమలా వతి భర్తకు బుద్ధిచెప్పి; అందరినీ పంపేశాడు.",
            "book_page_end": 6
        },
        {
            "title": "పరమానందయ్యగారి గుర్రం",
            "book_page_start": 7,
            "pdf_page_start": 13,
            "pdf_page_end": 14,
            "author": "పి. రాజయ్య",
            "genre": "హాస్యం",
            "moral": "అమాయకత్వంతో కూడిన మూర్ఖపు పనులు చేస్తే హాస్యాస్పదం అవుతారు.",
            "keywords": [
                "పరమానందయ్య",
                "శిష్యులు",
                "గుర్రం గుడ్డు",
                "కుందేలు",
                "అమాయకత్వం"
            ],
            "characters": [
                "పరమానందయ్య",
                "శిష్యులు",
                "రైతు",
                "కుందేలు"
            ],
            "locations": [
                "మఠం",
                "కోనేరు పక్కన ఉన్న చేను"
            ],
            "content": "పరమానందయ్యగారూ, ఆయన శిష్యులూ లోక ప్రసిద్ధులు. ఒక రోజు గురువూ, శిష్యులూ మఠంలో కూర్చుని ఉండగా ఒక శిష్యుడికి ఒక గొప్ప ఆలోచన వచ్చింది.\nవాడు మిగతా శిష్యులతో, \"మన గురువు గారు చాలా గొప్పవారు. వారికి తెలియని విషయం లేదు. వారికి వృద్ధాప్యం వచ్చే స్తున్నది. వారు కాలినడకన ప్రయాణాలు చెయ్యలేకుండా ఉన్నారు. అందుచేత ఎలాగైనా వారికి ఒక గుర్రం కొనిపెట్టాలి,” అన్నాడు.\nశిష్యులందరూ ఈ సూచన బాగున్నదని ఏకగ్రీవంగా ఒప్పుకున్నారు.\nగురువుగారైన పరమానందయ్యగారు కూడా, \" అలాగే కానియ్యండి. మీ వంటి శిష్యులుండగా నాకు లోటేమిటి?\" అన్నాడు.\nఎత్తూ, లావూ, పొడుగూ, వెడల్పూ, రంగూ సరిగా ఉండే మంచి గుర్రాన్ని చూసి సంపాదించటానికి ఇద్దరు శిష్యులు నియోగించబడ్డారు.\nఈ ఇద్దరు శిష్యులూ బయలుదేరి వెళ్ళగా, వెళ్ళగా వారికి ఒక కోనేరూ, కోనేరు పక్కన పచ్చటి పొలాలూ, ఒక పొలంలో మేస్తూ కొన్ని గుర్రాలూ కనిపించాయి. గుర్రాలు మేసే ప్రదేశంలోనే అనేక గుమ్మడి పాదులూ, వాటికి పెద్ద పెద్ద కాయలూ ఉన్నాయి.\n\"గుర్రం కొనాలంటే చాలా డబ్బు ఖర్చు అవుతుంది. ఇక్కడ గుర్రపు గుడ్లు చాలా ఉన్నాయి. ఒక మంచి గుడ్డును కొని పట్టుకు పోయి, పొదిగి పిల్లను చేస్తే చాలా తక్కువ ఖర్చులో గురువుగారికి గుర్రం ఏర్పాటవుతుంది.\" అని ఆ ఇద్దరు శిష్యులూ అనుకున్నారు.\nవాళ్ళు గురువుగారి వద్దకు తిరిగి వెళ్ళి, \"అయ్యా, ఒక చోట మాకు గుర్రాల గుడ్లు కనిపించాయి. ఒక గుడ్డు కొని, పొదిగి, పిల్లను చేస్తే మనకు చవగ్గా గుర్రం వస్తుంది. ఏమి సెలవు?\" అని అడిగారు.\n\"భేష్ ! భేష్ ! మీ ఆలోచన దివ్యంగా ఉన్నది. కాని గుర్రం గుడ్డును పొదగటం ఎలా?\" అన్నాడు పరమానందయ్యగారు.\nశిష్యులంతా చాలా సేపు ఆలోచించి, రోజుకు ఒక శిష్యుడు చొప్పున గుర్రం గుడ్డు నుంచి పిల్ల వచ్చేదాకా పొదగటానికి నిశ్చయించారు. తరవాత కొంత డబ్బు తీసుకుని మొదటి శిష్యులిద్దరూ గుమ్మడి కాయలున్న చేనుకు వెళ్ళి, అక్కడ ఉన్న రైతును, \" ఈ గుర్రం గుడ్డు ఖరీదెంత?\" అని అడిగారు.\nవాళ్ళు మూర్ఖులని గ్రహించి రైతు వెట కారానికి, \"ఈ గుర్రం గుడ్డు ఖరీదు ఇరవైరూపాయలు,\" అన్నాడు.\n\"ఓస్, ఇంతేనా?\" అని వాళ్ళు రైతుకు ఇర వై రూపాయలిచ్చి గుమ్మడికాయ కొన్నారు. ఆ ఇద్దరిలో ఒకడు దాన్ని నెత్తిన పెట్టుకుని తిరిగి వస్తూండగా వాడి కాలికి రాయి తగిలింది. వాడు కాయతోసహా కింద పడ్డాడు. కాయ పగిలింది. అదే సమయంలో సమీపంలో ఉన్న కుందేలు ఈ అలికిడికి భయపడి పాడలో నుంచి బయటికివచ్చి పరుగెత్తసాగింది.\n\"ఒరె, ఒరె! గుడ్డు పగిలి పిల్ల బయ టికి వచ్చింది. గుడ్డు నుంచి బయటికి వస్తూనే ఈ గుర్రం పిల్ల ఇంత వేగంగా పరిగెత్తుతున్నదంటే ఇది పెద్దదైతే మేఘాల మీద పోతుంది గాని, నేల మీద నడు స్తుందా?\" అనుకుని పరమానందయ్య శిష్యులు కుందేలును పట్టుకుందామని దాని వెంట పడ్డారు. కాని అది దొరకలేదు.\nశిష్యులు ఒక చోట ఊపిరి అందేదాకా విశ్రాంతి తీసుకుని, తాపీగా మఠానికి తిరిగి వెళ్ళి, జరిగిన సంగతి మిగిలిన శిష్యులకూ, గురువుగారికీ తెలిపారు.\n\"పోనివ్వండి, ఏం చేస్తాం? ఇంతకూ నాకు గుర్రం ఎక్కే అదృష్టం లేదు,” అని పరమానందయ్యగారు తన శిష్యుల ను ఓదార్చాడు.",
            "book_page_end": 8
        },
        {
            "title": "యక్షపర్వతం - 2",
            "book_page_start": 2,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "ఫాంటసీ",
            "moral": "తెలివైన వ్యూహాలు ప్రాణాలను కాపాడతాయి, ధైర్యం అపాయం నుండి రక్షిస్తుంది.",
            "keywords": [
                "స్వర్ణాచారి",
                "బందిపోట్లు",
                "సింహం",
                "వాస్తుశాస్త్రజ్ఞుడు",
                "క్షత్రియ యువకులు"
            ],
            "characters": [
                "స్వర్ణాచారి",
                "బందిపోట్ల నాయకుడు",
                "బందిపోట్లు",
                "విఘ్నేశ్వరపూజారి",
                "సింహం"
            ],
            "locations": [
                "అరణ్యం",
                "కొండలు",
                "కుటీరం",
                "పద్మపురం"
            ],
            "content": "[ ఖడ్గజాతి వాళ్ళ పంటపొలాలను బందిపోట్లు దోచుకుపోతున్నారని కబురు వచ్చింది.\nఖడ్గజాతి వాళ్ళు మంత్రి నాయకత్వాన బందిపోట్లను ఎదిరించబోయారు. ఆ సమయంలో\nచెట్లకొమ్మల్లో వున్న వాడొకడు వాళ్ళకు ధైర్యం చెప్పబోయాడు. బందిపోట్ల నాయ\nకుడు చెట్టు కిందికిపోయి ఈటె ఎత్తి అతణ్ణి దిగిరమ్మని హెచ్చరించాడు. తరవాత — ]\nబందిపోట్ల నాయకుడి ముఖలక్షణాలూ, \"ఒరే, యింతకు ముందు అంత తెలి\nఅతడు ఈటె ఎత్తి ఝుళిపిస్తున్న తీరూ చూసి విగా మాట్లాడినవాడివి. ఇప్పుడు మతిలేని\nస్వర్ణాచారి తనకు చావు తప్పదనుకున్నాడు. వెధవలాగా తలాడిస్తూ నా కేసి చూస్తావేం?\nఖడ్గజాతి వాళ్ళు ఆ చుట్టుపక్కల ఎక్కడా కొమ్మల్లో నుంచి కిందికి దిగి వస్తావా, ఈటె\nలేరు. వాళ్ళు ప్రాణాలరచేత పెట్టుకుని విసరమంటావా?\" అన్నాడు బందిపోట్ల\nఅరణ్యపురం కేసి పారిపోతున్నారు. ఇప్పుడు నాయకుడు పళ్ళుకొరుకుతూ.\nతను చెట్టు దిగకపోతే ఎక్కువ ప్రమాదమా ? ఆ హెచ్చరికతో స్వర్ణాచారి మరింతగా\nదిగితే ఎక్కువ ప్రమాదమా? అని ఆలో భయకంపితుడైపోయి, చెట్టు మీది నుంచి\nచించసాగాడు స్వర్ణాచారి.\nకిందికి దిగుతూ, '' అయ్యా, అనవసరంగా నన్ను చంపి పాపం కట్టుకోకండి. ఇంతకు ముందే చెప్పాను గదా, నేను వాస్తుశాస్త్ర జ్ఞుణ్ణి. రాజప్రాసాదం దగ్గిర్నుంచి, పేద రైతు గుడిశె వరకూ ఏ వాస్తు దోషం లేకుండా నిర్మించగలను,” అన్నాడు.\nఆ మాటలకు బందిపోట్ల నాయకుడు పెద్దగా నవ్వి, \" నువ్వు వాగే వాగుడు కేమైనా సందర్భ శుద్ధి వున్నదా? నేను కొంపా గోడూ కట్టించాలనుకుని, నిన్నెతుకుతూ యీ అరణ్యంలోకి వచ్చాననుకున్నావా? ఛీ, వెధవా, దిగు ముందు!\" అన్నాడు.\nస్వర్ణాచారి మారు మాటాడకుండా చెట్టు దిగి కింద నిలబడ్డాడు. బందిపోట్ల నాయ కుడు ఒంటె మీది నుంచి దిగకుండానే, అతణ్ణి ఓసారి పరీక్షగా చూసి, \"నువ్వు చూడబోతే. ఆ ఖడ్గమృగాల మీద సవారీ చేసే వాళ్ళ జాతి మనిషిలా లేవు. ఇక్కడ ఈ కొండల్లో, అరణ్యాల్లో ఏం చేస్తున్నావు?\" అని అడిగాడు.\n\" అయ్యా, మీ తెలివితేటలు అద్భుతం! నేను ఆ ఖడ్గజాతి వాణ్ణి కాదని మీరు సరి గానే గుర్తించారు. అసలు నాది పద్మపురం. గృహ నిర్మాణ వృత్తిలో బతుకు తెరువు అంత బాగా సాగక, యంత్ర నిర్మాణ రహస్యం కూడా తెలిసిన వాణ్ణి గనక, విఘ్నేశ్వరపూజారి అనే ఒక అర్చకుడితో కలిసి మాయ ఏనుగును సృష్టించాను. కాని, ఇద్దరు క్షత్రియ యువకుల కారణంగా ఆ వృత్తిలో గట్టి చావు దెబ్బతిని, పురం వదిలి యీ అరణ్యాలు పట్టాను.” అన్నాడు స్వర్ణాచారి.\n\" ఒరే, నువ్వు ఏదో మహాపురుషుడవని నీ జన్మ వృత్తాంతం అంతా అడుగుతున్నా ననుకుంటున్నావా ఏం. నీ సొంత గొడ వంతా నాకు వినిపిస్తున్నావు? నే నడిగింది. నువ్వీ ప్రాంతాల ఏం చేస్తున్నావని. ఆ సంగతి చెప్పు చాలు. నీకు తోడుగా అదేదో పురం అంటున్నావే — ఆ పురం వాళ్ళెవరైనా యిక్కడ వున్నారా?\" అన్నాడు. బంది పోట్ల నాయకుడు ఒంటె మీది నుంచి దిగి, ఈటెను స్వర్ణాచారి గుండెల కేసి గురిచేసి. స్వర్ణాచారి ప్రాణభయంతో గజగజ వణికి పోతూ, '' అ ్య. నన్ను చంపకండి. మిమ్మల్ని విసిగించకుండా అంతా నాలుగు మాటల్లో చెప్పేస్తాను. ఇక్కడికి దగ్గిర్లోనే ఒక పర్ణశాల వంటిది నిర్మించుకుని ఇద్దరు క్షత్రియ యువకులు నివసిస్తున్నారు. వాళ్ళకు కొంచెం దూరంలో కొండరాళ్ళతో ఒక కట్టడం కట్టుకుని నేనూ, విఘ్నేశ్వర పూజారీ వుంటున్నాం,\" అన్నాడు.\nక్షత్రియ యువకులు అన్నమాట వింటూనే బందిపోట్ల నాయకుడు, స్వర్ణాచారి ముఖం లోకి అనుమానంగా చూశాడు. తరవాత స్వర్ణాచారి చెప్పటం ముగించగానే, “ఈ దగ్గి ర్లోనే యిద్దరు క్షత్రియ యువకులు పర్ణశాల నిర్మించుకుని వుంటున్నారా? వాళ్ళు తపస్సు లాంటిది చేస్తున్నారా ఏం?\" అని అడిగాడు.\n\"వాళ్ళకు తపస్సు చేయవలసిన ఖర్మేం పట్టింది. ఇద్దరూ యుద్ధ విద్యల్లో ఆరితేరిన వాళ్ళు. అడవిలో వేటాడటం, అవసరం కలిగినప్పుడు దుష్ట శిక్షణా, శిష్టరక్షణా చేస్తుండటం వాళ్ళ నిత్యకార్యక్రమం,\" అన్నాడు స్వర్ణాచారి ఉత్సాహంగా.\n\"ఓహోఁ, అలాగా!\" అంటూ బంది పోటు నాయకుడు అవహేళనగా నవ్వి, \" ఇప్పుడు మేం చేసిన పని-ఖడ్గజాతి వాళ్ళ పండిన పంటలు కోసుకు పోవటం దుష్ట కార్య మవుతుందా ? ఆ క్షత్రియ యువకు లకు యీ సంగతి తెలిస్తే ఏమంటారు?\" అని అడిగాడు.\nబందిపోటు తనం దుష్టకార్యాల్లో పరమ దుష్టకార్యమనీ, ఈ సంగతి వింటే క్షత్రియ యువకులు వూరుకోరనీ చెప్పాలనిపించింది స్వర్ణాచారికి. కాని, అలా చెప్పటం కోరి గొంతు కోయించు కోవటమే అని గ్రహించి అతడు తడబడే గొంతుతో, \" అయ్యా, మీరు చాలా గొప్ప ధర్మ సూక్ష్మానికి సంబంధిం చిన ప్రశ్న అడిగారు. దానికి జవాబిచ్చే అర్హత నాకు లేదు.\" అన్నాడు.\n\"బతికి పోయావ్!\" అన్నాడు బంది పోట్ల నాయకుడు పెద్దగా బుసకొడుతూ. తానిక మాటలతో కాలయాపన చేయటం ప్రాణాపాయకరం అని గుర్తించి, స్వర్ణా చారి తాను చెప్పిన క్షత్రియ యువకులుండే పర్ణశాల కేసి బయలుదేరాడు. బందిపోట్ల నాయకుడు తిరిగి ఒంటె ఎక్కి, తన అను చరులిద్దరిని వెంట రమ్మని కేక పెట్టాడు.\nముందు స్వర్ణాచారీ, కొంచెం వెనకగా ఆ ముగ్గురు బందిపోట్లూ బయలుదేరి కొద్ది సేపటికల్లా, పర్ణశాల లాంటి ఒక ప్రదేశాన్ని సమీపించారు. పూల మొక్కలూ ఫల వృక్షాలూ వున్న ఒక ప్రశాంత ప్రదేశం మధ్య ఒక చిన్న కుటీరం వున్నది. ఆ కుటీర ప్రాంతం చుట్టూ కంచె వున్నది. ఆ కంచె బయట ఒక ఆవు పచ్చిక మేస్తున్నది.\nస్వర్ణాచారి వెనగ్గా ఒంటె మీద వస్తున్న బందిపోట్ల నాయకుడు ఆవును చూస్తూనే కళ్ళింత చేసి, \"ఒరే, ఆచారీ! ఆ ఆవు పాడి ఆవులా కనిపిస్తున్నదే. దూడ ఎక్కడ? \" అని అడిగాడు.\n\"అయ్యా, అది పాడి ఆవే. దూడ ఆ కంచెకు అవతల ఎక్కడో మేస్తూ . వుంటుంది.\" అన్నాడు స్వర్ణాచారి. అతడికి ముందుగా క్షత్రియ యువకులకు శత్రు దాడి గురించి ఎలా హెచ్చరించటమా అన్న గడ్డు సమస్య ఎదురయ్యింది. మధ్యలో యీ బందిపోటు పాడి ఆవుల గురించి ముచ్చట లాడుతున్నాడు.\n\"అయ్యా, మీ రిక్కడే వుండండి. నేను ముందుగా ఆ కుటీరానికి పోయి క్షత్రియ యువకులున్నారేమో చూసి వస్తాను.\" అన్నాడు స్వర్ణాచారి ఎంతో అమాయకుడిలా ముఖం పెట్టి.\nఆ మాటలకు బందిపోట్ల నాయకుడు చిన్నగా నవ్వి. \" ఒరే, నీ గుంటనక్క జిత్తులు నా దగ్గిర చెల్లవు. సింధు ఎడారుల నుంచి ఈ అరణ్యాలూ, కొండలూ చేరే లోపల నీ బోటి వాళ్ళను చాలా మందిని చూశాను. నువ్వు కంచె దగ్గిరే వుండి, ఆ క్షత్రియ యువకులు వినేలా, 'దూర దేశం నుంచి అతిథులు వచ్చారు!' అని కేక పెట్టు; తెలిసిందా!'' అన్నాడు.\nబందిపోట్ల నాయకుడి ఎత్తుగడ ఏమిటో స్వర్ణాచారికి అర్ధమైంది. తను అతిథు లొచ్చారని కేక పెట్టగానే, యువకులిద్దరూ నిరాయుధులుగా కుటీరం నుంచి బయిటికి వస్తారు. అప్పుడు వాళ్ళను హతమార్చ వచ్చునని బందిపోటు ఆలోచిస్తున్నాడు. కాని, తాను వాడు చెప్పినట్టు కేక వేయక పోతే ఆపదలో చిక్కుకోవలసి వస్తుంది. ఏమిటి దారి?\n\"ఊఁ, కేక పెట్టి పిలువు. ఏమిటి అంతగా తటపటాయిస్తున్నావు?\" అంటూ బందిపోట్ల నాయకుడు ఈటెను స్వర్ణాచారి వీపుకు గట్టిగా ఆనించాడు.\nస్వర్ణాచారి పెద్దగా గొంతెత్తి, \" ఒంటెల మీద దూర దేశం నుంచి అతిథులు ఎత్తి వచ్చారు!\" అని కేక పెట్టాడు. తరవాత రెండు మూడు క్షణాల కాలం జరిగినా కుటీరంలో నుంచి ఎవరూ బయటికి రాలేదు.\n\"అయ్యా, క్షత్రియ యువకులు వేటకు వెళ్ళినట్టుంది!\" అన్నాడు స్వర్ణాచారి. ప్రమాదం తొలిగిపోయిందని సంతోషపడుతూ.\n'\" అనుమానం ఎందుకు, మరోసారి కేక వెయ్యి, చూద్దాం!\", అన్నాడు బందిపోట్ల నాయకుడు.\nస్వర్ణాచారి యీసారి మరింత బిగ్గరగా కేక పెట్టాడు. కుటీరంలో నుంచి ఎవరూ బయిటికి రాలేదు.. బందిపోట్ల నాయకుడు ఒంటె మీదినుంచి దిగి, తన అనుచరుడొకణ్ణి స్వర్ణాచారి పారిపోకుండా కాపలా వుండమని చెప్పి, రెండవ వాణ్ణి వెంటబెట్టుకుని, కంచె దాటి కుటీరం ముందుకు వెళ్ళాడు.\nకుటీర ద్వారానికి అడ్డంగా వున్న వెదురు తడికె తాడుతో ఒక మేకుకు బయట గట్టిగా బంధించబడి వున్నది. దాన్ని చూస్తూనే బందిపోట్ల నాయకుడు, తన పక్కన వున్న వాడితో, \" ఆ ఆచారి చెప్పిందే నిజం. ఆ క్షత్రియు లిద్దరూ ఇంటలేరు. మనం లోపలికి పోయి చూద్దాం, పనికొచ్చే విలు వైన వస్తువులేమైనా దొరకవచ్చు!\" అన్నాడు.\nబందిపోట్లిద్దరూ ద్వారానికి బిగించి వున్న వెదురు తడికెను వెనక్కు తోసి కుటీరం లోపలికి వెళ్ళారు. లోపల వాళ్ళకు దోచుకునేందుకు విలువైన వస్తువు లేవీ కనిపించలేదు. గోడల నుంచి పులీ, ఎలుగూ, జింకా లాంటి మృగాల చర్మాలు వేలాడు తున్నవి. గోడకు ఒక మూలగా రెండు ఈటెలూ, కొన్ని విల్లంబులూ ఆనించి వున్నవి. కొక్కెం నుంచి రెండు ధనుస్సులు వేలాడుతున్నవి.\n\"వీళ్ళెవరో కాని మంచి విలుకాళ్ళలా వున్నారు. దూరం నుంచే శత్రువునుగాని, అడవి మృగాన్నిగాని కొట్టేందుకు బాణం కన్న గొప్ప ఆయుధం మరొకటిలేదు. మనం విలువిద్య కూడా కొంత నేర్చుకుని వుండటం మంచిది. ఆ విల్లంబులు తీసుకో!\" అని హెచ్చరించాడు బందిపోట్ల నాయకుడు తన అనుచరుణ్ణి.\nనాయకుడు యిలా హెచ్చరించగానే బందిపోటు ముందుకు పోయి అక్కడ వున్న రెండు ధనుస్సులనూ, అంబులనూ తీసుకుని కట్టగా కట్టి, భుజాన పెట్టు కున్నాడు. బందిపోటు నాయకుడు కుటీరం లోని అన్ని మూలలకూ పోయి బాగా వెతికి, అక్కడ విలువైన వస్తువు లేవీ కనబడక పోవటంతో నిరుత్సాహ పడిపోయి, తల్హ పంచుకుని కుటీరం బయటికి వచ్చేశాడు.\n\" ఆచారీ! నువ్వు చెప్పే ఆక్షత్రియ యువకులు ఆహారధాన్యాలు కూడా కుటీ రంలో ఎక్కడా దాచినట్టు లేదే! పులి చర్మాలూ, జింక చర్మాలూ తప్ప ఆఖరికి ఏనుగుల దంతాలైనా ఎక్కడా కనిపించ లేదు. వాళ్ళు అడవి ఏనుగులను వేటా డరా?\" అన్నాడు బందిపోటు నాయకుడు.\n'' అయ్యా, ఆక్షత్రియ యువకులు ఆహారం కోసం తప్ప ఏ అడవి జంతువునూ చంపరు. మీరు చూసిన పులిచర్మాలు, వాళ్ళు ఆత్మరక్షణ కోసం చంపిన పులులవి,\" అన్నాడు స్వర్ణాచారి.\n\"ఓహెూఁ వాళ్ళకు ఏనుగు దంతం విలువ కూడా తెలియదన్నమాట ! \" అన్నాడు బందిపోట్ల నాయకుడు యీసడిస్తున్నట్టు.\nతరవాత అతడు ఆదాపుల మేస్తున్న ఆవును తన అనుచరులకు చూపుతూ, \" ఒంటెపాలు తాగి తాగి ముఖం మొత్తు తున్నది. ఈ ఆవు మెడకు తాడు బిగించి వెంట లాక్కురండి. దాని దూడ ఎక్కడ?\" అంటూ చుట్టూ కలియచూడసాగాడు.\nఒక బందిపోటు ఆవు దగ్గిరకు పోయి దాని మెడకు తాడు తగిలించి ఒంటె కేసి లాక్కుపోసాగాడు. ఆవు మెడ గింజుకుంటూ పెద్దగా అరిచింది. ఆ అరుపు వింటూనే కుటీరం వెనక నుంచి దాని దూడ పరి గెత్తుకు వచ్చింది.\n\"ఈ ఆచారిని కూడా ఒంటె మీద ఎక్కిం చండి.\" అన్నాడు బందిపోట్ల నాయకుడు.\nఆ మాట వింటూనే స్వర్ణాచారి గడగడ లాడిపోతూ, \" అయ్యా, నన్ను మీ వెంట తీసుకుపోకండి. నా కిక్కడే హాయిగా వున్నది. నా బతుకు యిక్కడే వెళ్ళబుచ్చుతాను.\" అన్నాడు.\n\"అదేం కుదరదు. మేం ప్రస్తుతం వుంటున్న కొండ చరియ ప్రాంతాల వాస్తు శాస్త్రం తెలిసిన వాడివి గనక, నువ్వు చక్కని గృహాలు నిర్మించాలి. కొద్ది కాలంలోనే మేమీ చుట్టుపక్కల నూరామడల వరకూ ఆక్ర మించుకుని అధికారం చెలాయించ బోతున్నాం. ఇప్పుడు నువ్వు గృహాలు నిర్మించబోయే చోటు రాజధానీ నగరం అవుతుంది. నిన్ను తప్పక ఆస్థాన వాస్తు శాస్త్రజ్ఞుణ్ణి చేసి గౌరవిస్తాను.\" అన్నాడు బందిపోట్ల నాయకుడు.\n\"అయ్యా, నా కలాంటి పదవులేమీ వద్దు. నన్నిక్కడే సుఖంగా....\"\nస్వర్ణాచారి మాట పూర్తి చేసే లోపలే బందిపోటొకడు అతడి గొంతు పట్టుకుని ఎత్తి ఒంటె మీద పడవేశాడు. స్వర్ణాచారి అక్కడ లేచి నిలబడి \" రక్షించండి! రక్షించండి! \" అంటూ అరవసాగాడు.\nస్వర్ణాచారి కేకలు ఆ కుటీర ప్రాంతానికి వస్తున్న అతడి మిత్రుడు విఘ్నేశ్వర పూజారి అనేవాడు విన్నాడు. అతడు స్వర్ణాచారికేదో ప్రమాదం సంభవించిందని గ్రహించి త్వర త్వరగా కుటీరాన్ని సమీపించాడు. అతడి దృష్టికి ఒంటెల మీద వున్న బందిపోట్లూ, స్వర్ణాచారీ, బందిపోట్లలో ఒకడు లాక్కు పోతున్న పాడి ఆవూ కనిపించాయి.\nవిఘ్నేశ్వర పూజారికి మెరుపులా ఒక ఆలోచన వచ్చింది. కుటీరంలో నివసించే క్షత్రియ యువకులు ఒక సింహాన్ని, పిల్లగా వున్నప్పుడే పటుకు వచ్చి, పెంచుతున్నారు.\nఅది ఆ యువకులు కుటీరం దగ్గిర వున్న సమయాల్లో స్వేచ్ఛగా ఆ చుట్టు పక్కల తిరుగుతూ వుంటుంది. వాళ్ళు కుటీరంలో లేనప్పుడు దాన్ని కుటీరం వెనక వున్న కర్రల బోనులో వదిలి పోతూంటారు.\nఇప్పుడు విఘ్నేశ్వరపూజారికి ఆ సింహాన్ని బోనులో నుంచి వదలటం వల్ల స్వర్ణాచారినీ, పాడి ఆవునూ రక్షించవచ్చన్న ఆలోచన కలిగింది. పాడి ఆవుకూ, సింహానికీ చాలా స్నేహం. ఆవు అరుపులు సింహాన్ని రెచ్చ గొట్టి, దానికి బందిపోట్ల మీదికి దూకేలా కోపం తెప్పించవచ్చు....\nవిఘ్నేశ్వరపూజారి పరుగు పరుగున పోయి బోనులోంచి సింహాన్ని బయిటికి వదిలాడు. అది బయిటికి వస్తూనే పెద్దగా గర్జించి, బందిపోట్ల కేసి వేగంగా దూకుతూ పరిగెత్తింది. దాన్ని చూస్తూనే ఒంటెలు బెదిరాయి. ఒక బందిపోటు పట్టుతప్పి ఒంటె మీది నుంచి కింద పడిపోయాడు. సింహం చెంగున ఎగిరి వాడి మీద పడి, గొంతు పట్టుకున్నది. --(ఇంకా వుంది.)",
            "book_page_end": 9
        },
        {
            "title": "అక్రమదండన",
            "book_page_start": 3,
            "pdf_page_start": 23,
            "pdf_page_end": 26,
            "author": "కల్పితం",
            "genre": "బేతాళ కథలు",
            "moral": "మనుషుల మంచి చెడులు సామాజిక ధర్మం, పరిస్థితులపై ఆధారపడి ఉంటాయి. అక్రమంగా శిక్షలు అనుభవించేవారు కూడా ఉంటారు.",
            "keywords": [
                "విక్రమార్కుడు",
                "బేతాళుడు",
                "యజ్ఞసోముడు",
                "శాపాలు",
                "దారిద్య్రం"
            ],
            "characters": [
                "విక్రమార్కుడు",
                "బేతాళుడు",
                "యజ్ఞసోముడు",
                "హరిసోముడు",
                "దేవసోముడు",
                "దొంగల నాయకుడు"
            ],
            "locations": [
                "యజ్ఞస్థల అగ్రహారం",
                "అడవి",
                "శ్మశానం"
            ],
            "content": "పట్టువడలని విక్రమార్కుడు చెట్టు వద్దకు తిరిగి వెళ్ళి, చెట్టు పై నుంచి శవాన్ని దించి భుజాన వేసుకుని ఎప్పటిలాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, \"రాజా, నువు ఏ తప్పూ చేయకుండానే ఈ విధంగా శ్రమపడుతూ ఉండవచ్చు. ఈ లోకంలో ఏ అక్రమమూ చేయని వారు కూడా దుర్భరమైన కష్టాలు పడటం ఒ క్కొ క్క ప్పుడు జరుగుతూ ఉంటుంది. అందుకు దృష్టాంతంగా నీకు యజ్ఞసోముడి కథ చెబుతాను, శ్రమ తెలియకుండా విను,\" అంటూ ఇలా చెప్ప సాగాడు :\nయజ్ఞస్థల మనే అగ్రహారంలో యజ్ఞ సోము డనే ధనిక బ్రాహ్మణుడు ఉండే వాడు. ఆయనకు హరిసోముడూ, దేవ సోముడూ అని ఇద్దరు కుమారులు కలిగారు. ఆ పిల్ల వాళ్ళకు బాల్యం గడిచి ఉపన యనం కాగానే యజ్ఞసోముడు తన ధనాన్ని పోగొట్టుకున్నాడు. తరవాత ఆయన భార్య పోయింది. ఆ తరవాత ఆయనే పోయాడు.\nఈ విధంగా యజ్ఞసోముడి కొడుకులు శాపం పెట్టినట్టుగా దిక్కుమాలిన వారయి పోయారు. వారి దాయాదులు అగ్రహారాన్ని కాజేశారు. ఆ పిల్లలకు బిచ్చం ఎత్తుకోవటం తప్ప మరొక బతుకు తెరువు లేకుండా పోయింది.\nవాళ్ళ తల్లి పుట్టిల్లు చాలా దూరం. ఆ కుర్రవాళ్ళు ఉన్న ఊళ్ళో బతకలేక తమ తాతగారుండే అగ్రహారానికి బ య లు దేరి, దారి పొడుగునా బిచ్చ మెత్తుతూ తాతగారి ఊరు చేరారు. తమ తాతా, అమ్మమ్మా అప్పటికే చనిపోయారని వాళ్ళకు ఊరు ప్రవేశించగానే తెలిసింది. అయితే వాళ్ళ మేనమామలు, యజ్ఞదేవుడూ, క్రతుదేవుడు అనేవాళ్ళు. వాళ్ళను ఆద రించి, చదువు చెప్పించ నారంభించారు.\nకొద్ది కాలానికి ఆ మేనమామలకు కూడా దారిద్య్రం వచ్చింది, వాళ్ళు తమ మేనల్లు ళ్ళతో, \" ఒరే అబ్బాయిలూ, మనం పేద వాళ్ళం అయిపోయాం. పశువుల కాపర్లను పోషించటం సాధ్యం కాదు. మీ రిద్దరూ మన పశువులను కాయండి.\" అన్నారు.\nకుర్రవాళ్ళ గొంతుకలు దుఃఖంతో పూడి పోయాయి. వాళ్ళు చేసేది లేక, అలాగే అని చెప్పి, రోజూ పశువులను అడవికి తోలుకుపోయి మేపి, సాయంకాలం ఇంటికి చేర్చేవారు. ఇలా వాళ్ళు పశువులను కాస్తూ ఉండగా ఒక పశువును పులి ఎత్తుకు పోయింది. మరొక పశువును దొంగలు ఎత్తుకుపోయారు. మేనల్లుళ్ళ అసమర్థత చూసి, పేదరికంలో రెండు పశువులు పోయాయనీ మేనమామలు దిగులుపడుతూ ఉండగా, ఇంతకన్న ఘోరం జరిగింది.\nఒకనాడు అడవిలో ఒక మేకా, ఒక ఆవూ పారిపోయాయి. అవి రెండూ యజ్ఞం కోసం ప్రత్యేకించినవి.\nఇది చూసి కుర్రవాళ్ళు భయపడి, మిగి లిన పశువులను వెంటనే ఇంటికిచేర్చి, తప్పిపోయిన వాటికోసం మళ్ళీ అడవికి పరిగెత్తారు. అడవిలోకి చాలా దూరం వెళ్ళి నాక వాళ్ళకు మేక కళేబరం దొరికింది. దాన్ని పులి సగం తిని వెళ్ళిపోయింది.\n\"ఇది మన మామలు యజ్ఞం కోసం ఉంచుకున్న మేక. ఇది పులివాత పడిం దంటే మన మామలకు చాలా కోపం వస్తుంది. ఈ మిగిలిన మేకను కాల్చుకుని తిన్నంత తిని. మిగిలినది తీసుకుని ఎక్కడి కైనా పారిపోయి, భిక్షాటన చేసుకుని బతుకుదాం,\" అని వాళ్ళు నిశ్చయించు కున్నారు. వాళ్ళు అక్కడే నిప్పు చేసి మేకను కాల్చటం మొదలుపెట్టారు.\nఈ లోపల మామలు పశువులు మధ్యా న్నానికే ఇల్లు చేరటం చూసి, మేనల్లుళ్ళ జాడ కానక, వాళ్ళను వెతుక్కుంటూ అడవి లోకి వచ్చి, వాళ్ళు మేకను కాల్చుకుంటూ ఉండటం చూశారు. వాళ్ళను చూసి మామలు మండిపడి, \" దుర్మార్గులారా, మాంసం మీది ఆశతో, యజ్ఞానికని ఉంచిన మేకను చంపి తింటారా? మీరు బ్రహ్మ రాక్షసులు అయిపొండి!\" అని శపించారు.\nమేనమామలను అంతదూరాన చూస్తూనే కాలిసత్తువ కొద్దీ పారిపోయిన ఆ అన్న దమ్ములు శాపవశాన బ్రహ్మరాక్షసులు అయి పోయారు. వాళ్ళు అరణ్యాలలో బ్రహ్మ రాక్షసులుగా తిరుగుతూ, ఒకసారి ఒక యోగిని తినబోయారు. ఆయన వారిని పిశాచాలు కమ్మని శపించాడు.\nవాళ్ళు పిశాచాలుగా మారి ఒక బ్రాహ్మ ణుడి గోవును కాజేయటానికి ప్రయత్నిం చారు. ఆ బ్రాహ్మణుడు వాళ్ళను చండాలులు కమ్మని శపించాడు. ఆ మీదట వాళ్ళు విల్లూ, బాణాలూ ధరించి చండాలులై తిరుగుతూ, ఆకలి బాధతో అలమటించుతూ ఒక చోరు లుండే గ్రామానికి వెళ్ళారు. గ్రామానికి కావాలి ఉండే వాళ్ళు వీళ్ళను పట్టి, కొట్టి, దొంగలనాయకుడి వద్దకు తీసుకుపోయారు.\nదొంగల నాయకుడు వారి కథ విని, జాలిపడి, వారి కట్లు విప్పించి, భోజనం పెట్టించి, \" మీరు కూడా మాతోనే ఉంది. పాండి. మీకేమీ భయం లేదు. మీకు ఏ లోటూ ఉండదు,\" అని వారిపట్ల చాలా ఆదరం చూపాడు.\nఅది మొదలు ఆ అన్నదమ్ములు దొంగల వెంటే ఉంటూ, దొంగలతో కలిసి దొంగ తనాలు చేస్తూ, తమ శక్తి సామర్థ్యాలతో దొంగల దళాలకు నాయకులు కూడా అయారు.\nబేతాళుడి కథ చెప్పి, \" రాజా, యజ్ఞ సోముడి కొడుకులు ఏ తప్పూ చెయ్యకుండా ఇన్ని పాట్లు పడటానికి కారణమేమిటి? వారిని లోకమంతా క్రూరంగా చూసినప్పటికీ దొంగలు వారిపట్ల ఆదరంతో ప్రవర్తించ టానికి కారణం ఏమిటి? ఈ సందేహాలకు తెలిసి కూడా సమాధానం చెప్పక పోయావో, నీ తల పగిలిపోతుంది.\" అన్నాడు.\nదానికి విక్రమార్కుడు, \"సామాజిక ధర్మంలో స్వార్థం వున్నది. అది అమలులో ఉన్న చోట ఆ వాతావరణమే మనిషి మంచి చెడ్డలను నిర్ణయిస్తుంది. స్వార్థపరులు తమకు నష్టం కలినప్పుడు ఆగ్రహిస్తారు. యజ్ఞ సోముడి కొడుకులకు కష్టాలు సంప్రాప్తమైన అసలు కారణం పరిస్థితులు. మేనమామ లకు వారంటే ప్రేమ లేకపోలేదు, కాని వారి స్వార్థానికి దెబ్బ తగిలిన కారణంగా వాళ్ళు తమ మేనల్లుళ్ళకు భయంకరమైన శాపం ఇచ్చి, వారిని బ్రహ్మరాక్షసులు చేశారు. యోగి వారిని పిశాచాలు కమ్మ నటమూ, బ్రాహ్మణుడు వారిని చండాలులు కమ్మనటమూ శాపాలు అనిపించుకోవు. ఒక విధంగా అవి వరాలే. బ్రహ్మరాక్షసి కన్న పిశాచి మేలు. చండాలుడు అంత కన్న కూడా మేలు. ఇక దొంగల ఆదరణ మాటకు వస్తే వాళ్ళు సంఘజీవులు. వారి సంఘంలో వ్యక్తిస్వార్థం లేదు. సమత్వం ఉన్నది. యజ్ఞసోముడి కొడుకులు తమను బాధించని వాతావరణంలో పడి, ఆ వాతా వరణానికి అనుకూలంగా తాము కూడా దొంగతనాలు చేస్తూ సుఖపడ్డారు,” అన్నాడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 6
        },
        {
            "title": "రాజుగారి జ్ఞాతి",
            "book_page_start": 21,
            "pdf_page_start": 27,
            "pdf_page_end": 29,
            "author": "ఎల్. హనుమంతరావు",
            "genre": "నీతి కథ",
            "moral": "ప్రతిదానికీ ఒక అర్థం ఉంటుంది. పెద్దలు చెప్పే మాటల అంతరార్థం తెలుసుకోవాలి.",
            "keywords": [
                "రాజు",
                "జ్ఞాతి",
                "దారిద్య్రదేవత",
                "చమత్కారం",
                "లక్ష రూపాయలు"
            ],
            "characters": [
                "వంగదేశపు రాజు",
                "వృద్ధుడు",
                "ద్వారపాలకులు"
            ],
            "locations": [
                "వంగదేశపు రాజసభ"
            ],
            "content": "ఒకప్పుడు వంగదేశాన్ని గొప్ప వివేకీ, ధర్మ పరుడూ అయిన రాజు ఏలాడు. ఆయనది తరగని సంపద. దానికి తగ్గట్టే పేదలకు విరివిగా దానధర్మాలు చేసేవాడు. ఆయనను యాచించని వాడిది పాపం!\nఒకనాడు రాజు కొలువు తీరి ఉండగా ఒక పేద వృద్ధుడు ద్వారం వద్దకు వచ్చి, తనకు రాజదర్శనం కావాలన్నాడు.\n\"నువు ఎవరు? ఏం పని మీద వచ్చావు?\" అని ద్వారపాలకులు ఆ వృద్ధుణ్ణి అడిగారు.\n\"నేను రాజుగారి జ్ఞాతిని. ఆయనతో అతి ముఖ్యమైన విషయం మాట్లాడాలి,\" అన్నాడు వృద్ధుడు.\nద్వారపాలకులు ఈ సంగతి చెబితే, రాజు తనకు తెలియని జ్ఞాతి ఎవరా అని ఆశ్చర్య పడి, ఆ మనిషిని లోపలికి పంపమన్నాడు. సభలో వారంతా కూడా రాజుగారి జ్ఞాతిని చూడటానికి కుతూహలంగా ఉన్నారు.\nకొద్ది సేపట్లో వృద్ధుడు సభలోకి వచ్చి, రాజును సమీపించి, వంగి నమస్కారం చేశాడు. ఆయన చేతిలో ఒక కర్ర ఉన్నది. ఆయన చింకిబట్టలు కట్టుకుని ఉన్నాడు.\n\" ఎవరు నువు?\" అని రాజు వృద్ధుణ్ణి అడిగాడు.\n\"మహారాజా, నేను తమ పెత్తల్లి కొడు కును. ఆ విధంగా తమ జ్ఞాతిని,\" అన్నాడు వృద్ధుడు.\nరాజు నవ్వి, \" కులాసాగా ఉన్నావా, అన్నా?\" అని అడిగాడు.\n\" ఏం కులాసా, మహారాజా ? నా జీవితం పూర్తి పూర్తిగా తారుమారు అయింది. దివ్యమైన నా ఇల్లు శిధిలమైపోతున్నది. నన్ను ఎంతో శ్రద్ధతో సేవించుకున్న నా ముప్ఫై ఇద్దరు. సేవకులూ, ఒక్కొక్కరే జారుకున్నారు. బయటి పని ఇదివరకు ఇద్దరితో అయే దానికి ఇప్పుడు ముగ్గురు కావలిసి వస్తున్నది. దగ్గరగా ఉండిన ఇద్దరు మిత్రులూ దూరం వెళ్ళిపోయారు. దూరంగా ఉండిన ఇద్దరు మిత్రులూ దగ్గిర అయారు.\" అన్నాడు వృద్ధుడు.\n\" అయితే మరి నువు నా దగ్గిరికి ఎందుకు వచ్చినట్టు?\" అని రాజు అడిగాడు.\n\"మహారాజా, నా శేషజీవితం సుఖంగా జరగాలంటే తమ సహాయం అవసరం.\" అన్నాడు వృద్ధుడు.\nరాజు కొంచెం సేపు ఆలోచించి వృద్ధుడి చేతిలో ఒక వెండి రూపాయ ఉంచాడు.\nవృద్ధుడు నిరాశతో, \" మహారాజా, ఒక్క రూపాయే ఇచ్చారేమిటి? కనీసం వెయ్యి అయినా ఇస్తారనుకున్నాను. తమ ఈవిని గురించి ఎంతో గొప్పగా చెబుతారు. కాని, తమ జ్ఞాతి విషయంలో తమ కీర్తి నిజం కాలేదు.\" అన్నాడు.\n\"ప్రస్తుతం ఇంత కన్న ఇవ్వలేను. అన్నా. ఖజానా ఖాళీగా ఉన్నది. మరొక సారి రా, అప్పుడు చూద్దాం,” అన్నాడు రాజు.\n\" ఖజానా నిండుకుంటే లంకకు వెళ్ళ రాదా? అక్కడ అంతులేని బంగారం ఉన్నది,\" అన్నాడు వృద్ధుడు.\n\" లంకను చేరాలంటే సముద్రం దాటాలి గద! ఎలా దాటను?\" అన్నాడు రాజు.\n\" అదేమంత పెద్ద సమస్యకాదు. ముందు నన్ను లంకకు పంపితే నా వెనకగా తమరు కాలినడకన లంకను చేరవచ్చు.” అన్నాడు వృద్ధుడు.\nరాజు విరగబడి నవ్వి, ఖజానా నుంచి లక్ష రూపాయలు తెప్పించి వృద్ధుడికి ఇప్పించాడు. వృద్ధుడు సెలవు పుచ్చుకుని వెళ్ళిపోయాడు.\nతరవాత సభలో వారంతా గుసగుసలు ప్రారంభించారు. తాము విన్న సంభాషణ వారికి కొంచెం కూడా అర్థం కాలేదు. రాజు గారిని అడగటానికి వాళ్ళు ఓడియపడ్డారు. రాజే వాళ్లకు సంగతి అంతా వివరించాడు:\n“ఈ ముసలివాడి సంగతి మీకు ఏ మాత్రమూ అంతుబట్ట లేదనుకుంటాను. ఆయన నా జ్ఞాతిననీ, నా పెత్తల్లి కొడుకు ననీ చెప్పుకున్నాడు. పెద్దమ్మా, చిన్నమ్మా అక్కచెల్లెళ్ళని వాడుక ఉన్నది గద. నేను లక్ష్మిపుత్రుణ్ణనీ తాను దారిద్య్రదేవతకు కొడుకుననీ ముసలివాడి తాత్పర్యం. అదే మాకు గల జ్ఞాతి సంబంధం. శిధిలమై పోతున్న అతడి ఇల్లు అతడి శరీరమే. అతని ముప్ఫై ఇద్దరు నౌకర్లూ అతని దంతాలు. అవి అన్నీ ఊడిపోయాయి. బయటి పనికి అదివరకు ఇద్దరే చాలేవారు గాని ఇప్పుడు ముగ్గురు కావలిసి వచ్చారంటే, కర్ర లేకుండా కాళ్ళ మీద తిరగలేకపోతున్నా దన్నమాట. పూర్వం దూరంగా ఉండి ఇప్పుడు దగ్గిరయిన ఇద్దరు మిత్రులు కన్నులు. పూర్వం దగ్గిరగా ఉండి ఇప్పుడు దూరమైనవి చెవులు. కళ్ళూ. చెవులూ సరిగా పని చెయ్యటం లేదు. వీటన్నిటి కన్న కూడా ఆయన తెలివిగా అన్నది చివరి మాట. లంకకు తనను పంపితే, సముద్రం ఇంకి పోతుందని. నేను కాలినడకన లంకకు వెళ్ళవచ్చుననీ అన్నాడు. ఖజానా ఖాళీ అయిందని నే నన్నందుకు ఆయన ఆ మాట అన్నాడు. తాను దరిద్రదేవత బిడ్డ కనకనే తాను వచ్చే సమయానికి తనకు ఇవ్వటానికి నా వద్ద డబ్బు లేకుండా పోయిందని ఆయన మాటల అంతరార్ధం. ఈ ఒక్క మాట అన్నందుకే నేను ఆయనకు లక్ష రూపా యలు బహూకరించాను.\"\nసభలో వాళ్ళు వృద్ధుడి మాటకారి తనా నికీ, రాజుగారి తెలివితేటలకూ ఎంతో ఆనం దించారు.",
            "book_page_end": 23
        },
        {
            "title": "తేడా లేదు",
            "book_page_start": 30,
            "pdf_page_start": 30,
            "pdf_page_end": 30,
            "author": "నంద్యాల సుబ్బనరసయ్య",
            "genre": "హాస్యం",
            "moral": "అత్యంత పిసినిగొట్టు (లక్షాధికారి) మరియు బిచ్చగాడి మధ్య దానం విషయంలో తేడా లేదు.",
            "keywords": [
                "లక్షాధికారి",
                "పిసినిగొట్టు",
                "బిచ్చగాడు",
                "దానం",
                "తేడా"
            ],
            "characters": [
                "లక్షాధికారి",
                "బిచ్చగాడు"
            ],
            "locations": [
                "గ్రామం",
                "లక్షాధికారి ఇల్లు"
            ],
            "content": "ఒక గ్రామంలో ఒక లక్షాధికారి ఉండేవాడు. అతను పిల్లికి బిచ్చం పెట్టని పిసినిగొట్టు.\nఒక బిచ్చగాడు ఊళ్ళ వెంబడి తిరిగి ముష్టిఎత్తుతూ ఆ గ్రామం చేరి, లక్షాధికారి ఇంటికి వచ్చాడు. ఇంటి ముందు అరుగు మీద లక్షాధికారి కూర్చుని ఉన్నాడు.\n\" బాబుగారూ, ధర్మం చెయ్యండి,” అన్నాడు బిచ్చగాడు.\n\"లేదు పోరా!\" అన్నాడు లక్షాధికారి,\n\"చింకి బట్ట ఏదన్నా ఉంటే ఇయ్యండి, బాబూ,\" అన్నాడు బిచ్చగాడు.\n\"లేదు పోరా!\" అన్నాడు లక్షాధికారి.\n\"ఇంత తినేటందు కేమన్నా ఇప్పించండి.\" అన్నాడు బిచ్చగాడు.\n\"లేదు పోరా!\" అన్నాడు లక్షాధికారి విసుగుగా.\n\"పోనీ ఓ బీడీ ముక్క దయచేయించండి, \" అన్నాడు బిచ్చగాడు వదలకుండా.\nలక్షాధికారికి కోపం వచ్చి, \"లేదు పొమ్మంటే నీకు కాదూ?” అన్నాడు.\n\"అయ్యా, ఇద్దరమూ ఒకటిగానే ఉన్నాం. నాతోపాటు రండి. ఇద్దరమూ కలిసి అడుక్కుందాం,” అన్నాడు బిచ్చగాడు.\n— నంద్యాల సుబ్బనరసయ్య.",
            "book_page_end": 30
        },
        {
            "title": "ఇద్దరు బిచ్చగాళ్ళు",
            "book_page_start": 4,
            "pdf_page_start": 31,
            "pdf_page_end": 33,
            "author": "షేక్ రంతుల్లా",
            "genre": "హాస్యం",
            "moral": "ఇతరులను మోసం చేయాలని చూస్తే, అదే మోసం తిరిగి మనకే తగులుతుంది.",
            "keywords": [
                "బిచ్చగాళ్ళు",
                "శంకరయ్య",
                "రాఘవయ్య",
                "మోసం",
                "కప్పు పీకడం"
            ],
            "characters": [
                "జంగం శంకరయ్య",
                "సాతాని రాఘవయ్య",
                "ఇంటి యజమాని",
                "గ్రామ పెద్దలు"
            ],
            "locations": [
                "దక్షిణదేశం",
                "దూరగ్రామం",
                "సత్రం",
                "రైతు ఇల్లు"
            ],
            "content": "దక్షిణదేశంలో ఒక ఊళ్ళో ఒక జంగం శంకరయ్యా, సాతాని రాఘవయ్యా స్నేహంగా ఉంటూ, ఓచ్చానికి ఊళ్ళ వెంట తిరిగే టప్పుడు కూడా కలిసే తిరిగేవాళ్ళు. ఎక్కడ చీకటి పడితే అక్కడే ఆ రాత్రికి వుండి పోయేవాళ్ళు.\nఒకరోజు వాళ్ళు ఒక దూరగ్రామం చేరి, అక్కడి సత్రంలో బస ఏర్పాటు చేసుకుని, బిచ్చ మెత్తటానికి గ్రామంలోని చెరొక వీధికి వెళ్ళారు.\nసాతాని రాఘవయ్య వీధి వెంట బిచ్చ మెత్తుతూ ఒక ఇంటి ముందుకు వచ్చి, \" అమ్మా, బిచ్చం వెయ్యి,\" ఆని ఇంటా విడను అడిగాడు.\nకూతురు చెప్పిన మాట వినక ఏడిపిస్తూ ఉంటే ఆఇల్లాలు, \" అల్లరి చేస్తే నిన్ను ఆ సాతానికి ఇస్తాను,\" అని భయపెట్టింది.\nఆమె వచ్చి బిచ్చం వేసినాక సాతాని వెళ్ళి పోక, \" అమ్మా. మీ అమ్మాయిని ఇస్తా నన్నావు గదా, ఇయ్యి,\" అని గుమ్మం దగ్గిర కూర్చున్నాడు.\nఆవిడకు కోపం వచ్చి, \" అమ్మాయిని ఇవ్వాలా? మా ఆయన పొలం వెళ్ళాడు, తిరిగి వచ్చినాక ఇస్తాడులే,\" అన్నది.\nఇంటివాడు మధ్యాన్నానికి ఇల్లు చేరిన దాకా సాతాని రాఘవయ్య కదలకుండా అక్కడే కూర్చున్నాడు.\nపొలంలో పని చేసి చిరాకుతో ఇంటికి వచ్చిన ఆ మనిషి. \"ఏమే, ఈ మనిషికి బిచ్చం వేసి పంపక పోయావా? గుమ్మంలో కూర్చున్నా డెందుకూ?\" అని భార్యను అడిగాడు.\n\"పిల్ల అల్లరి చేస్తూంటే మాట వరసకు ఈ సాతానికిస్తానని దాన్ని బెదిరించాను. ఆ మాట పట్టుకుని, పిల్లనియ్యమంటూ పొద్దుటి నుంచీ గుండ్రాయిలా అలా వాకిట్లో కూర్చున్నాడు,\" అని భార్య తన భర్తకు చెప్పింది.\nదానితో ఆ మనిషికి కోపం వచ్చి, చేతిలో ఉన్న ముల్లు కర్రతో రాఘవయ్యను చచ్చేట్టు కొట్టి పంపేశాడు. జంగం శంకరయ్యను కూడా కొట్టించాలని రాఘవయ్యకు దుర్బుద్ధి పుట్టింది.\nరాఘవయ్య సత్రానికి తిరిగి వచ్చేసరికి శంకరయ్య పడుకుని ఉండి, \" ఏం రాఘ వయ్యా ? ఇంత ఆలస్యమయిందేం?\" అని అడిగాడు.\n\" ఆ వీధిలో రెడ్డిగారి యింట వాళ్ళ మ్మాయి పుట్టిన రోజు పండగ చేసుకుంటూ నన్ను ఉండమని నిర్బంధించి, లడ్డులూ, గారెలూ, బూరెలూ తెగ పెట్టారు. తినలేక తినలేక తిన్నాను. నువు కూడా అటుగా వస్తావేమో అనుకున్నాను గాని రాలేదు.\" అన్నాడు రాఘవయ్య.\nశంకరయ్యకు ఈ మాటలు వింటుంటే నోరు ఊరింది. \" ఆ ఇల్లు ఎక్కడ?\" అని రాఘవయ్యను అడిగాడు.\n\" తిన్నగా ఈ వీధినే పోతే కొబ్బరిచెట్టున్న ఇల్లు కనిపిస్తుంది. ఆ ఇంటికి వెళ్ళి, 'అమ్మా, అమ్మాయినిస్తానంటివే? అను. అంతే ! ” అన్నాడు రాఘవయ్య.\nలడ్డూలూ, గారెలూ తినాలన్న తొందరలో శంకరయ్యకు ఇలా ఎందుకు అనాలన్న అనుమానమైనా కలగలేదు. అతను రాఘ వయ్య చెప్పిన ఇంటికి వెళ్ళి, అతను అన మన్నట్టే అన్నాడు.\n\" వెధవా, ఒకసారి తన్నితే సిగ్గురాలా ? మళ్ళీ వచ్చావా?\" అంటూ రైతు శంక రయ్యను చావచితక తన్ని పంపేశాడు.\nశంకరయ్య సత్రానికి తిరిగి వచ్చి, రాఘ వయ్యతో ఏమీ అనలేదు. రాఘవయ్య కూడా శంకరయ్యను ఏమీ అడగలేదు. కాని శంక రయ్యకు రాఘవయ్య మీద ఎలా పగ తీర్చు కోవాలా అని ఉన్నది.\nఅందుకు ఒక ఉపాయం తట్టింది. వెంటనే శంకరయ్య, \"ఒరే రాఘవయ్యా, నీది నిలువు బొట్టు, నాది అడ్డ బొట్టు. అందుచేత ఈ ఇంటి కప్పులో ఉండే నిలువు వాసాలు నీవి, అడ్డ వాసాలు నావీనూ. నీ వాసాల మీద నావి ఉన్నాయి, చూసుకో.\" అన్నాడు.\n\" అలా ఉండటానికి వీల్లేదు,\" అని రాఘవయ్య కప్పుమీదికెక్కి, ఇంటి అడ్డ వాసాలన్నీ పీకేశాడు. వెంటనే శంకరయ్య తాను కూడా కప్పుమీదికి ఎక్కి నిలువు వాసాలన్నీ పీకేశాడు.\nతరవాత ఇద్దరూ కూర్చున్నారు. అప్పుడు శంకరయ్య రాఘవయ్యతో,\" ఇద్దరమూ చేరి కప్పు పీకేశాం. తెల్లవారగానే ఊళ్ళో వాళ్ళు వచ్చి అడుగుతారు. మనం ఏమీ మాట్లాడ వద్దు. నాది అడ్డబొట్టు గనక నేను తల అడ్డంగా ఆడిస్తాను. నీది నిలువు బొట్టు గనక నీ తల నిలువుగా ఆడించు,” అన్నాడు.\nతల అడ్డంగా ఆడిస్తే కాదనీ, నిలువుగా ఆడిస్తే అవుననీ అన్న సంగతి రాఘవయ్య మరిచాడు.\nతెల్లవారగానే ఊళ్ళో వాళ్ళు జరిగినది చూసి, గ్రామ పెద్దలను పిలుచుకు వచ్చారు. వాళ్ళు వచ్చి, \" ఎవరు ఈ పని చేసినది?\" అని అడగగానే జంగం శంకరయ్య తల అడ్డంగా తిప్పాడు. సాతాని రాఘవయ్య తల నిలువుగా ఆడించాడు. వాడే కప్పు పీకా డనుకుని అతన్ని బాగా చితకతన్నారు.\nవాళ్ళిద్దరూ అక్కడినుంచి వెళ్ళి పోయే టప్పుడు రాఘవయ్య శంకరయ్యతో, \"భలే పని చేశావే?\" అన్నాడు.\n\" లేకపోతే నన్ను ఆ రైతు చేత ఎందుకు కొట్టించావు? ఇక ఎన్నడూ అలాటి పని చెయ్యకు.\" అన్నాడు శంకరయ్య.",
            "book_page_end": 6
        },
        {
            "title": "వెర్రిపిల్ల",
            "book_page_start": 34,
            "pdf_page_start": 34,
            "pdf_page_end": 34,
            "author": "వల్లూరు",
            "genre": "హాస్యం",
            "moral": "మాట తీరు మార్చుకోకపోతే పెళ్లి సంబంధాలు చెడిపోతాయి.",
            "keywords": [
                "వెర్రిపిల్ల",
                "పెళ్ళిచూపులు",
                "తమలపాకులు",
                "మూర్ఖత్వం"
            ],
            "characters": [
                "వెర్రిపిల్ల",
                "తల్లి",
                "పెళ్ళికొడుకు"
            ],
            "locations": [
                "గ్రామం",
                "గృహస్థు ఇల్లు"
            ],
            "content": "ఒక గ్రామంలో ఒక గృహస్థుకు వెర్రిబాగుల కూతురు ఉండేది. ఆ పిల్ల వాగుడు వింటే ఎవరూ చేసుకోరు. అందువల్ల ఆమెకు సంబంధం కుదరటం చాలా కష్టమయింది. ఎవరన్నా పెళ్ళిచూపులకు వచ్చినప్పుడు నోరు మూసుకోమని తల్లిదండ్రులు నయానా భయానా ఎంత చెప్పినా లాభం లేకపోయింది.\nఒక రోజున ఎవరో పెళ్ళిచూపులకు వస్తున్నారని తెలిసి తల్లి ఆ పిల్లను ముస్తాబు చేసి, ఆమె మాట్లాడకుండా చేద్దామని, \"చూడమ్మా, ఈ తమలపాకులు నీ దగ్గిర ఉంచు కుని, పెళ్ళికొడుకు గడప లోపలికి రాగానే వీటిని నోట్లో వేసుకో, నట్టింట్లోకి రాగానే నములు, మళ్ళీ గడపదాటి వెళ్ళిపోయాక ఉమ్మెయ్యి, \" అన్నది.\nకొంత సేపటికి పెళ్ళిచూపులకు వచ్చినవాడు గడప లోపలికి అడుగు పెట్టాడు. అది చూసి వెర్రిబాగుల పిల్ల, \"గడపలోపలికి వచ్చాడే ! నోట్లో వేసుకోనా?” అని కేక పెట్టింది.\nఈ మాట విన్న పెళ్ళికొడుకు కాస్త బెదురుతూ నట్టింట్లోకి వచ్చాడు.\n\" నట్టింట్లోకి వచ్చాడు, నములుతున్నా!\" అన్నది వెర్రిబాగులది.\nఈ మాటకు హడలిపోయి వాడు బయిటికి పరిగెత్తాడు.\n\"గడపదాటాడే ! ఉమ్మెయ్యనా?\" అని వెర్రిబాగుల పిల్ల మళ్ళీ కేక పెట్టింది.\nపెళ్ళికొడుకు వెనక్కు తిరిగి చూడకుండా పారిపోయాడు.\n— వల్లూరు.",
            "book_page_end": 34
        },
        {
            "title": "చెరపకురా చెడేవు!",
            "book_page_start": 35,
            "pdf_page_start": 35,
            "pdf_page_end": 36,
            "author": "జి. నంబూరి",
            "genre": "నీతి కథ",
            "moral": "చెరపకురా చెడేవు (Don't ruin others, lest you be ruined) - ఇతరులకు హాని తలపెట్టేవారికి చివరకు వారికే నష్టం జరుగుతుంది.",
            "keywords": [
                "అన్నదమ్ములు",
                "కుక్క",
                "విషం",
                "మోసం",
                "కర్మా"
            ],
            "characters": [
                "పాపయ్య",
                "కన్నయ్య",
                "కుక్క"
            ],
            "locations": [
                "గ్రామం",
                "అడవి",
                "పట్నం"
            ],
            "content": "ఒక ఊళ్ళో ఒక పేద ముసలివాడు ఉండే వాడు. వాడికి పాపయ్యా. కన్నయ్యా అని ఇద్దరు కొడుకులు. వారికి ఉన్న ఆస్తి కొద్ది పాటి ఇళ్ళస్థలమూ, కొన్ని కోళ్లూ, ఒక కుక్కా మాత్రమే.\nముసలివాడు చనిపోతూ తన కొడుకు లిద్దరినీ పిలిచి, \"నాయనలారా, నా అనం తరం మీ రిద్దరూ తగాదాలు పడకుండా మన కున్న కొద్దిపాటి ఆస్తిని పంచుకుని సుఖంగా బతకండి. ఒకరి నొకరు మోసం చేసుకోవద్దు,” అని హితబోధ చేశాడు. అన్న దమ్ములు ఇద్దరూ అలాగే చేస్తామన్నారు.\nతండ్రి చనిపోయిన తరవాత వాళ్ళు తమ ఇళ్ళస్థలాన్ని చెరి సగం పంచుకుని, చెరొక గుడిసే వేసుకున్నారు.\nపెద్దవాడైన పాపయ్యకు కోళ్ళన్నిటినీ తానే కాజేయాలన్న దుర్మార్గపు టాలోచన కలిగింది. కుక్కను మేపటం శుద్ధదండగ; కోళ్ళయితే, అవి పెట్టే గుడ్లు అమ్ముకుని, త్వరలోనే బోలెడంత డబ్బు పోగుచెయ్య వచ్చునని అతను ఆలోచించాడు.\nఈ ఆలోచనతో అతను తమ్ముడైన కన్న య్యతో, \" తమ్ముడూ, నాన్న మన ఇద్దరినీ తగాదాలు లేకుండా ఆస్తి పంచుకోమన్నాడు గదా! అందుచేత కోళ్ళను నా కిచ్చి, వాటి కన్న ఎన్నోరెట్లు విలవైన కుక్కను నువు తీసుకో. దాని సహాయంతో నువు ఎంతైనా సంపాదించవచ్చు. ఏమంటావు?\" అన్నాడు.\nఅమాయకుడైన కన్నయ్య అందుకు సంతోషంతో అంగీకరించి, తన వాటా కింద కుక్కను తీసుకున్నాడు. మర్నాటి నుంచీ పాపయ్య కోళ్ళను పెంచుతూ, అవి పెటే గుడ్లు అమ్ముకుని, సుఖంగా జీవించ సాగాడు.\nకన్నయ్యకు మాత్రం తాను ఎలా బత కాలన్న సమస్య త్వరలోనే ఎదురయింది.\nఅతను తినటమే గాక, కుక్కకు కూడా తిండి పెట్టాలి. అందుచేత అతను కుక్కను తీసుకుని అడవికి వేటకు వెళ్ళాడు. కుక్క సహాయంతో అతను ఒక లేడిని కొట్టి. దాన్ని తీసుకుపోయి పట్నంలో మంచిధరకు అమ్మేసి, తనకు కావలిసిన సరుకులన్నీ తెచ్చుకున్నాడు.\nప్రతి రోజూ కన్నయ్య ఇలాగే అడవికి వెళ్ళి ఏదో జంతువును వేటాడి పట్నంలో అమ్ముకుని, త్వ ర లోనే చాలా డబ్బు సంపాదించాడు.\nఇది చూసి పాపయ్యకు కన్నయ్య మీదా, అతని కుక్క మీదా అమితమైన అసూయా, పట్టరానిద్వేషం కలిగింది. ఎలాగైనా ఆ కుక్కను చంపెయ్యాలని అతను నిశ్చయించుకున్నాడు.\nసాయంత్రం వేళ కన్నయ్య ఎటో వెళ్ళిన సమయం చూసి, పాపయ్య గబగబా అన్నంలో విషం కలిపి కుక్కకు పెట్టి చప్పున తన ఇంట్లో దూరి తన పనులు ఏవో చూసుకోసాగాడు.\nకుక్క విషపుటనం ఇముడ్చుకోలేక, తూలుతూ పాపయ్య ఇంటి వెనక్కు వెళ్ళి. అక్కడ తిన్నదంతా వాంతి చేసేసుకుని, పెద్దగా మూలుగుతూ కన్నయ్య ఇంటికి వచ్చి పడుకున్నది.\nతరవాత కొద్ది సేపటికి పాపయ్య కోళ్ళు అటుగా వచ్చి, కుక్క వాంతి చేసుకున్న అన్నం అంతా తినేశాయి. చీకటి పడుతూ ఉండగా పాపయ్య తన కోళ్ళనన్నిటినీ గూట్లోకి తోలేశాడు.\nమర్నాడు తెల్లవారుతూండగా పాపయ్య నిద్రలేచి, కన్నయ్య కుక్క ఆ పాటికి చని పోయి ఉంటుందనుకున్నాడు. కాని అప్పుడే తన కుక్కను వెంట బెట్టుకుని వేటకు బయలుదేరుతూ కన్నయ్య అతనికి కని పించాడు.\nకుక్క ఇంకా బతికే ఉన్నందుకు ఆశ్చర్యపోయి పాపయ్య తన కోళ్ళను మేతకు వదలటానికి గూడు దగ్గిరికి వచ్చే సరికి తన కోళ్ళన్నీ చచ్చిపడి ఉండటం పాపయ్యకు కనిపించింది.",
            "book_page_end": 36
        },
        {
            "title": "భర్తకోసం",
            "book_page_start": 33,
            "pdf_page_start": 37,
            "pdf_page_end": 41,
            "author": "చందమామ బృందం",
            "genre": "నీతి కథ",
            "moral": "ధర్మంగా ప్రవర్తించని వారికి ఇబ్బందులు తప్పవు. తెలివి, ధైర్యంతో భర్తను కాపాడుకున్న భార్య గొప్పది.",
            "keywords": [
                "మల్లిక",
                "యజ్ఞగుప్తుడు",
                "దారిద్య్రం",
                "కాపాలికుడు వేషం",
                "పాతివ్రత్యం"
            ],
            "characters": [
                "మల్లిక",
                "యజ్ఞగుప్తుడు",
                "బుద్ధవర్మ",
                "సాగరదత్తుడు",
                "బ్రాహ్మణ స్త్రీ",
                "రాజు"
            ],
            "locations": [
                "అగ్రహారం",
                "ఉజ్జయిని",
                "కాశీ"
            ],
            "content": "ఆ గ్రామంలో ఒక జుట్టు పండిపోయిన ఆడది తన ఇంటి ముందు అరుగు మీద ఏకులు వడుకుతూ మల్లికకు కనిపించింది.\nఆ ముసలిది కోపంగా, \" ఈ బుద్దవర్మ ఎటువంటి నీచుడు!\" అని గొణు క్కుంటున్నది.\n\"ఎందుకమ్మా ఆ మహాత్ముణ్ణి తిడ తావు ? \" అన్నది మల్లిక.\n\" నాయనా, లోకమంతా కోడై కూస్తుంటే నువు వినలేదా?\" అన్నది ఆ వృద్ధురాలు, మల్లికను చూసి మగవాడే అనుకుని.\nఇంతలో చాటింపు వినబడింది: \"బుద్ధ వర్మ కోడలి జాడ తెలిపిన వారి దరిద్రం తీరిపోతుంది. ఆమెను దాచిన వాళ్ళ పీక తెగిపోతుంది. ఇది రాజాజ్ఞ! \"\nబ్రాహ్మణ స్త్రీ ఆనంద బాష్పాలు రాలుస్తూ, \" భేష్, మల్లికా! పారిపోయావా? ఆ గూనివాడితో కాపరం చెయ్యకు. నీభర్త యజ్ఞగుప్తుడే!\" అని పైకే అనేసింది.\nమల్లికకు ఆ ముసలావిడలో నమ్మకం పుట్టుకొచ్చి, ఆమెకు తన సమాచారమంతా చెప్పేసింది. ముసలావిడ మల్లికను ఆప్యా యంగా కౌగలించుకుని, లోపలికి తీసుకు పోయి, కాపాలిక వేషం విప్పదీసి, చక్కగా నలుగుపెట్టి స్నానం చేయించింది.\nమర్నాడు ఉదయం మల్లిక కాపాలికుడి వేషం ధరించి నగరానికి తిరిగి వెళ్ళేసరికి, అక్కడ జనం గుంపులు గుంపులుగా చేరి గొడవగా మాట్లాడుకుంటున్నారు. మల్లిక ఒక మనిషిని విశేషం ఏమిటని అడిగితే ఆ మనిషి, \" ఏముందీ? ఇక్కడ బుద్ధవర్మ అనే వర్తకుడికి ఒంటెగాడని ఒక గూని కొడుకున్నాడు. ఒక పనికిమాలిన బ్రాహ్మణ కుర్రాడు ఒకడు రత్నంలాంటి పిల్లను పెళ్ళాడి తెచ్చి, ఆ గూనివాడికి నైవేద్యం పెట్టాడు. ఆపిల్ల కాస్తా పారిపోయింది.\" అన్నాడు.\n\"ఆ పనికిమాలిన బ్రాహ్మణ కుర్రాడు ఉండే ఇల్లు చూపగలవా?\" అని మల్లిక ఆ మనిషిని అడిగింది. ఆ మనిషి ఆమెను యజ్ఞగుప్తుడి ఇంటికి చేర్చాడు.\nయజ్ఞగుప్తుడి ఇల్లు చాలా పేదగా ఉన్నది. ఒక పక్క అగ్ని హెూత్రం ఉన్నది. దాని సమీపంలో యజ్ఞగుప్తుడు కూర్చుని, కొందరు శిష్యుల చేత అధ్యయనం చేయిస్తున్నాడు.\nమల్లిక అక్కడికి వెళ్ళ, చేతికర్ర కింద పెట్టి, బాసిపట్టు వేసుకుని కూర్చుని \"తమరు బోధిస్తున్న గ్రంధం ఏమిటి?'' అని అడిగింది.\n\"మనుధర్మ శాస్త్రంలో వర్ణాశ్రమ ధర్మాలు వివరిస్తున్నాను.\" అన్నాడు యజ్ఞ గుప్తుడు.\n\"అబద్ధం ! వర్ణాంతర వివాహం చేసు కుని, కట్టుకున్న భార్యను ఒక ఒంటి కంటి గూని వాడికి అర్పించిన నువు ధర్మశాస్త్రాలు ఏమని బోధిస్తున్నావు? అలాంటి పనిని ఎలా సమర్థిస్తావు?\" అన్నది మల్లిక.\n\"తండ్రి ఆజ్ఞను పాలించటం కొడుకు ధర్మం. రాముడు ఏం చేశాడు?\" అన్నాడు యజ్ఞగుప్తడు.\n\" నువు అవతార పురుషుడితో వంతు వస్తున్నావా? సరే, తండ్రి ఆజ్ఞ ప్రకారం పెళ్ళాడావు. ఆమెను ఏమని వదిలేశావు?\" అన్నది మల్లిక.\nయజ్ఞగుప్తుడు ఆ ప్రశ్నకు సమాధానం చెప్పలేకపోయాడు.\nమల్లిక మధ్యాన్నం దాకా అక్కడే కూర్చుని, భిక్ష మెత్తుకునే మిష మీద వెళ్ళి పోయి బ్రాహ్మణస్త్రీ ఇంటికి చేరుకున్నది.\nఅది మొదలు ఆమె కొన్ని రోజులపాటు యజ్ఞగుప్తుడి ఇంట పగలూ, బ్రాహ్మణస్త్రీ ఇంట రాత్రి గడుపుతూ వచ్చింది.\nయజ్ఞగుప్తుడు పాప కార్యానికి ఒడిగట్టి నది దారిద్య్రం వల్లనే అని గ్రహించి మల్లిక అతన్ని ధనాశతో ఆకర్షించ నిశ్చయించింది.\nఆమె బ్రాహ్మణస్త్రీ ద్వారా తన ముత్యాల హారం అమ్మించి, అమ్మగా వచ్చిన బంగా రమూ, వెండీ రాగి పాత్రలలో నింపి, వాటిని గ్రామం బయట గుర్తుగా ఒక చోట పాతింది. తరువాత ఆమె యజ్ఞగుప్తుడితో, \" నా వంటి వాళ్ళు ఒకే చోట చాలా కాలం ఉండరాదు. నీ మీది వాత్సల్యం కొద్దీ, అయిదు రోజుల గడువు దాటి ఉండి పోయాను. ఇక కాశీయాత్రకు బయలు దేరాలి. మరొక సంగతి ఏమంటే, నా దగ్గిర మహాకాళమంత్ర గ్రంథం ఉన్నది. దాని సహాయంతో భూమిలో ఉండే నిధి నిక్షేపాలు తెలుస్తాయి. ఇటీవల ఒక చోట చిన్న నిక్షేపం ఉన్నట్టు గమనించాను. కావాలంటే నా వెంట వచ్చి దాన్ని తీసుకో.\" అన్నది.\nయజ్ఞగుప్తుడు నమ్మకస్థులైన ఒకరిద్దరు శిష్యులతో సహా ఆమె వెంట వెళ్ళి, రాగి పాత్రలను ఇంటికి తెచ్చుకున్నాడు. అతను సంతోషంగా ఈ వార్త తండ్రికి తెలిపి, కాపాలికుడి వద్ద మహాకాళమంత్ర గ్రంథం ఉన్నదని కూడా చెప్పాడు.\n''ఎందుకొచ్చిన వేదంరా? వదిలెయ్యి! ఆ కాపాలికుణ్ణి ఆశ్రయించి ఆ మహాకాళ మంత్రం నేర్చుకో. ఆ పుస్తకం నీకు దొరికే దాకా ఆ కాపాలికుడి అడుగులకు మడుగు లొత్తు!\" అన్నాడు. యజ్ఞగుప్తుడి తండ్రి.\nతండ్రి ఇలా అనగానే యజ్ఞగుప్తుడు, ప్రయాణానికి సిద్ధమవుతున్న మల్లికతో, \"స్వామీ, నేనూ తమ వెంట తీర్థయాత్రలు చేస్తాను. నా వంటి పాపాత్ముడికి అంతకన్న మంచిమార్గం ఏమున్నది?\" అన్నాడు.\nఆమె అతన్ని వారించటానికి ప్రయత్ని స్తున్నట్టు కొంత సేపు నటించి, ఒప్పుకున్నది.\nఇద్దరూ కలిసి కాశీకి వెళ్ళారు. అక్కడ కొంతకాలం ఉండి, నైమిశారణ్యం మీదిగా గంగా ద్వారానికి వెళ్ళారు. అక్కడి నుంచి కురు, పుష్కర, మహాలయ పుణ్యక్షేత్రాలు చూసి, ఉజ్జయినికి బయలుదేరారు.\nమల్లిక అతనితో, \"నువు ఉజ్జయినికి రావటం మంచిది కాదు. అక్కడ నువు మహా ద్రోహం చేశావు. ఉజ్జయినీవాసులు నిన్ను క్షమించరు. అందుచేత ఇక్కడి నుంచి నువు ఇంటికి వెళ్ళిపో.\" అన్నది.\n\"స్వామీ, తమరు వెళ్ళిన చోటి కల్లా వస్తాను. శిష్యుడు గురువును విడనాడ రాదు,\" అన్నాడు యజ్ఞగుప్తుడు.\nఇద్దరూ ఉజ్జయిని చేరినాక మల్లిక అతన్ని భద్రవటం అనే చోట ఉండమని. \"నేను ఏదన్నా నిధి నిక్షేపం కనిపెట్టిన దాకా తిరిగి రాను. నేను రావటం ఆలస్యమైతే నువ్వేమీ కంగారు పడకు.\" అన్నది.\nఆమె సిప్రానదీ తీరానికి వెళ్ళి, చక్కగా స్నానం చేసి, కాపాలిని దుస్తులు ధరించి, తన తండ్రి ఇంటికి వెళ్ళి భిక్షం అడిగింది, భిక్షం వెయ్యటానికి వచ్చిన పరిచారిక మల్లికను గుర్తించి, గుండెలు బాదుకుంటూ యజమానురాలి వద్దకు వెళ్ళి. \" అమ్మా,. కొంప ముణిగింది ! సర్వనాశనమయింది! నీ కూతురు కాపాలిని అయి వాకిట నిలబడి ఉన్నది. వెళ్ళి చూసుకో!\" అన్నది.\nమల్లిక తల్లి వచ్చి. మాటా పలుకూ లేకుండా, మల్లిక ధరించిన కాపాలినీ వేషం లాగేసి, స్నానం చేయించి, \"ఏమిటే ఇదంతా?'' అని అడిగింది.\n\" నిజంగా కాపాలినిని అయానను కున్నావా, అమ్మా? నాన్నను పిలు. నా కథ అంతా చెబుతాను,\" అన్నది మల్లిక.\nసాగరదత్తుడు వచ్చాడు. మల్లిక ఆయ నతో, “నీ అల్లుడు భద్రవటంలో ఉన్నాడు. తీసుకురావటానికి అన్నలను పంపు,\" అన్నది.\nయజ్ఞగుప్తుణ్ణి అతని బావమరుదులు పట్టుకుని, దుర్మార్గుడా, దొరికావా, రాజుగారు రమ్మంటున్నారు. పద!\" అన్నారు.\nతనకు కారాగృహమూ, మరణదండనా తప్పవనుకుని యజ్ఞగుప్తుడు, \"నామిత్రుడు కాపాలికుడు వచ్చేదాకా ఆగండి.\" అని తన బావమరుదులను బతిమాలుకున్నాడు.\n\" మల్లిక అన్నలు నవ్వి, \" ఇంకెక్కడ మిత్రుడు? అతను చేరవలసిన చోటికి ముందే చేరాడు. నిన్ను పట్టియిచ్చినది కూడా అతనే. నీ వంటి దుర్మార్గులతో మైత్రి ఎవరకి మాత్రం ఎలా నిలుస్తుంది?\" అని, మహా ఉత్సాహంతో అతన్ని ఏడిపిస్తూ తమ ఇంటికి తీసుకుపోయారు.\nతన అల్లుణ్ణి చూడగానే సాగరదత్తుడు వచ్చి ఆప్యాయంగా కౌగలించుకున్నాడు. అతని అత్తవారి తరఫు బంధువులంతా అతన్ని చుట్టుముట్టారు.\nభర్తకోసం మల్లిక పడ్డ శ్రమ చూసి యజ్ఞగుప్తుడు, \"ఆడదాని బుద్ధి రెండు అంగుష్ఠాలు అంటారు. కాని శుద్ధ పొరపాటు. బుద్ధిమాలిన పాండవులు విరాటుడి వద్ద, అజ్ఞాతంగా ఉన్నారంటే అదంతా ఆ ద్రౌపది తెలివే అయి ఉండాలి.\" అనుకున్నాడు.\nమల్లిక కథ అంతా ఆ దేశపు రాజుకు తెలిసింది. ఆయన మల్లికనూ, యజ్ఞగుప్తుణ్ణి పిలిపించి, అతనికి ధనమూ, అగ్రహారాలూ ఇచ్చి, \" అమ్మా యీ, నీ భర్త తన బ్రాహణ విధులు సరిగా నిర్వర్తించేటట్టు నువే చూసుకోవాలి!\" అన్నాడు.\nయజ్ఞగుప్తుడు తన భార్యను ప్రేమగా చూసుకుంటూ సుఖంగా జీవించాడు.",
            "book_page_end": 37
        },
        {
            "title": "ఉపాయం",
            "book_page_start": 42,
            "pdf_page_start": 42,
            "pdf_page_end": 42,
            "author": "ఎమ్. శేషయ్య",
            "genre": "తెలివితేటలు",
            "moral": "తెలివిని ఉపయోగించి ధనం సంపాదించడం.",
            "keywords": [
                "ఆసామి",
                "ప్లీడరు",
                "ప్రశ్న",
                "ఉపాయం",
                "డబ్బు"
            ],
            "characters": [
                "ఆసామి",
                "ప్లీడరు"
            ],
            "locations": [
                "గ్రామం",
                "పట్నం"
            ],
            "content": "ఒక గ్రామంలో ఒక ఆసామి ఉండేవాడు. ఆతను ఏమీ చదువుకోక పోయినా మంచి తెలివి తేటలు గలవాడు. ఒకసారి అతనికి పది రూపాయలు అవసరమయింది. దాన్ని సంపాదించ టానికి అతను ఒక ఉపాయం ఆలోచించాడు.\nపట్నంలో అతనికి తెలిసిన ప్లీడరు ఒకాయన ఉన్నాడు. ఆసామి ఆయన వద్దకు వెళ్ళి, \"ప్లీడరుగారూ, మీరు చదువుకున్నవారు, తెలివి గలవారు. నేను చదువుకోని పల్లెటూరి మొద్దును. నేను తమర్ని ఒక ప్రశ్న అడుగుతాను. సమాధానం చెప్పలేకపోతే ఇరవై రూపా యలు ఇవ్వాలి. మీరు నన్ను ఒక ప్రశ్న అడగండి, సమాధానం చెప్పలేకపోతే పది రూపా యలు ఇచ్చుకుంటాను. పేదవాణ్ణి గద!” అన్నాడు.\nఅందుకు ప్లీడరుగారు ధైర్యంగా ఒప్పుకున్నాడు.\n\"మూడు కాళ్ళూ, రెండు ముక్కులూ గల పక్షి ఏది? ” అని ఆసామి అడిగాడు.\nప్లీడరు సమాధానం చెప్పలేక ఓడినట్టు ఒప్పుకుని ఆసామికి ఇరవైరూపాయలూ ఇచ్చి, \"నేను నిన్ను ఆ ప్రశ్నే అడుగుతున్నాను. సమాధానం చెప్పు,” అన్నాడు.\n“ఓడిపోయాను!” అంటూ ఆసామి పది రూపాయలు ప్లీడరుగారి కిచ్చి, మిగిలిన పదీ జేబులో వేసుకుని \"్ఫపోయాడు.\n- ఎమ్. శేషయ్య.",
            "book_page_end": 42
        },
        {
            "title": "వెర్రిబాగులవాడు",
            "book_page_start": 43,
            "pdf_page_start": 43,
            "pdf_page_end": 44,
            "author": "ఎం. వీరారెడ్డి",
            "genre": "జానపద కథ",
            "moral": "వెర్రివాడి అదృష్టం (Sometimes simpletons find success accidentally).",
            "keywords": [
                "రాముడు",
                "తొండ",
                "లంకెబిందెలు",
                "అదృష్టం",
                "నిద్ర"
            ],
            "characters": [
                "రాముడు",
                "శాంతమ్మ",
                "తొండ"
            ],
            "locations": [
                "గ్రామం",
                "చెరువు దగ్గర చెట్టు"
            ],
            "content": "ఒక గ్రామంలో శాంతమ్మ అనే విధవరాలికి రాముడు అనే కొడుకు ఉండేవాడు. వాడు కొంచెం వెర్రిబాగులవాడు.\nఒకనాడు తల్లి రాముడితో, \" నాయనా, సువు కూడా ఎక్కడన్నా పని సంపాదించి నాలుగు డబ్బులు తీసుకురా,\" అన్నది.\n\"సరేనమ్మా, బస్తీకిపోయి. ఏదన్నా పని చూసుకుని సాయంకాలానికి తిరిగి వస్తాను. రొట్టెలు చేసి ఇయ్యి,\" అన్నాడు రాముడు.\nతల్లి అలాగే వాడికోసం కొన్ని రొట్టెలు చేసి ఇచ్చింది. రాముడు వాటిని తీసుకుని బయలుదేరాడు. ఎంతోదూరం పోకముందే రాముడికి అలుపు వచ్చి, ఆకలి కూడా వేసింది. అందుచేత వాడు ఒక చిన్న చెరువు సమీపంలో చెట్టు నీడన కూర్చుని, తల్లి' ఇచ్చిన రొట్టెలు తిని, చెరువులో నీళ్ళు తాగాడు. వాడికి తిండి తినగానే నిద్ర ముంచుకొచ్చింది.\nవాడు తిరిగి మేలుకునే సరికి సాయం కాలం కానే అయింది. అందుచేత వాడు ఇంటికి పోవటానికి సిద్ధపడ్డాడు. ఇంతలో వాడికి ఒక చెట్టుమీద తొండ కనిపించింది.\nఅది తన తలను పైకీ, కిందికీ ఆడించటం చూసి రాముడు, అది తనను, \"ఏం కావాలి?\" అని అడుగుతున్న దనుకున్నాడు.\n\"నాకు పనికావాలి.\" అన్నాడు వాడు.\nతొండ మళ్ళీ తల పైకీ, కిందికి ఆడించింది.\n\" నువే పని ఇస్తావా? అయితే రేపటి నుంచీ పనిలో చేరతాను. ఇవాళకు పొద్దు పోయింది.\" అని తొండతో చెప్పి, రాముడు ఇంటికి వెళ్లి, పనిదొరికిందని తల్లితో అన్నాడు.\nఆదిమొదలు రాముడు రోజూ భోజనం మూట గట్టుకుని ఉదయం ఇంటి నుంచి బయలుదేరి చెరువు వద్దకు వెళ్ళేవాడు; అక్కడ రొట్టెలు తిని, నీళ్ళు తాగి నిద్ర పోయేవాడు. తొండ ఏదన్నా పని చెబితే చేద్దామనే వాడి ఉద్దేశం. కాని ఆ తొండ వాడికి ఏ పనీ చెప్పేది కాదు.\nఇలా నెలరోజులు గడిచాయి.\n\" ఎంరా, నీ యజమాని నీకు నెలజీతం ఇవ్వలేదా?\" అని తల్లి రాముణ్ణి అడిగింది.\n\"ఇవాళ జీతం అడిగి తీసుకుంటా నమ్మా,\" అన్నాడు రాముడు.\nఆ రోజు వాడు చెరువుగట్టు చేరి, తిండి తిని, నిద్రవస్తున్నా ఆపుకుని తొండ కోసం చూశాడు. చాలా సేపటికి అది కనబడింది. అది చెట్టు దిగువన ఉన్న కన్నంలోనుంచి బయటికి వచ్చేటప్పుడు, రాముడు దానితో, \" నెల రోజులుగా నీ కింద పనిలో ఉన్నాను. అందుచేత నాకు జీతం ఇయ్యి.\" అన్నాడు.\nతొండ తల పైకీ కిందికి ఆడించింది.\n\" రేపు ఇస్తావా? సరే !\" అని రాముడు తానేదాని భాషకు అర్థం చెప్పుకుని, ఇంటికి తిరిగి వెళ్ళి తల్లితో, \"జీతం రేపిస్తారుట!\" అన్నాడు. తల్లి నిజమే కాబోలు ననుకున్నది.\nమర్నాడు రాముడు తొండను చూస్తూనే, \"జితం తెచ్చావా? \" అని అడిగాడు. తొండ కిందటి రోజులాగే తల పైకి, కిందికీ ఆడించింది.\nఅది చూసి మండిపడి, రాముడు దాని మీద ఒక రాయి విసిరాడు. తొండ బెదిరి చెట్టు దిగువన ఉన్న కన్నంలో దూరింది.\nరాముడు ఇంటికి వెళ్ళి గునపం తెచ్చి ఆ కన్నాన్ని తవ్వి పెద్దది చేశాడు. కాని తొండ జాడలేదు. అది ఎప్పుడో బయటికి వెళ్ళిపోయింది. అది ఇంకా లోతుకుపోయి ఉంటుందనుకుని రాముడు నేల తవ్వుతూ పోయాడు. ఇలా తవ్వుతూ పోగా వాడికి లంకెబిందెలు దొరికాయి.\nఆ ధనం జేబులో పట్టినంత తీసుకు పోయి రాముడు తల్లికి చూపాడు. అంత ఎక్కడిదని ఆమె అడిగితే జరిగినదంతా ఆమెకు రాముడు చెప్పేశాడు. చీకటి పడ నిచ్చి రాముణ్ణి వెంటబెట్టుకుని శాంతమ్మ చెరువు దగ్గిరికి వచ్చి, లంకెబిందెలను ఇంటికి తీసుకుపోయింది. అటు తరువాత వెర్రిబాగుల రాముడికి పనిచేసే అవసరమే లేకపోయింది.",
            "book_page_end": 44
        },
        {
            "title": "ధర్మదాత",
            "book_page_start": 45,
            "pdf_page_start": 45,
            "pdf_page_end": 47,
            "author": "రాజారెడ్డి",
            "genre": "నీతి కథ",
            "moral": "అబద్ధ కీర్తి కోసం ప్రయత్నించడం అపమానానికి దారి తీస్తుంది. నిజమైన దాతృత్వం విలువైనది.",
            "keywords": [
                "ధర్మదాత",
                "లోభి",
                "అబ్దుల్ రజాక్",
                "మోసం",
                "గుప్త దానం"
            ],
            "characters": [
                "ధర్మదాత",
                "లోభి",
                "అబ్దుల్ రజాక్",
                "అజీజ్"
            ],
            "locations": [
                "బాగ్దాదు నగరం"
            ],
            "content": "పూర్వం బాగ్దాదునగరంలో ఒక లక్షాధి కారి ఉండేవాడు. అతడు దానధర్మాలు చేసి, గొప్ప ధర్మదాత అనే కీర్తి సంపా దించుకున్నాడు. ఆ నగరంలోనే మరొక లక్షాధికారి ఉండేవాడు. అతను పరమ లోభి; జన్మలో ఎవరికీ చిల్లిగవ్వ దానం చేసిన పాపాన పోయిన వాడు కాడు. అందు వల్ల దాతను మెచ్చుకునే ప్రజలు, ఆ నోటి తోనే లోభిని తిట్టేవారు.\nతనకు గల ఈ అపఖ్యాతిని ఎలాగైనా పోగొట్టుకోవాలనిపించింది లోభికి. తన వద్ద విశ్వాసపాత్రుడుగా పనిచేస్తున్న అబ్దుల్ రజాక్ను ఏదైనా ఉపాయం చెప్పమన్నాడు.\n\"మీరు గొప్ప ధర్మదాత అని ప్రజల. చేత అనిపించుకోవటం అంత సులభం కాదు. పైగా ఖర్చుతో కూడిన పని. అంత కంటే, ఆ ధర్మదాత అని పేరు తెచ్చు కున్న పెద్దమనిషిని మోసగించి, ఆయన ద్వారా మీ కీర్తి వ్యాపింపజేయటం సులభం. ఆయనను ఒక రోజు మన ఇంటికి అతిధిగా పిలవండి. నేను రకరకాల వేషాలు వేసుకుని బిచ్చగాడిలాగా వస్తాను. మీరు ప్రతిసారీ నాకు నూరేసి దీనారాలు దానం ఇవ్వండి. ఆ దెబ్బతో ఆయన కనిపించిన వారందరి దగ్గిరా మీ దానగుణం గురించి చెబుతాడు. మీకు బోలెడంత కీర్తి వస్తుంది,\" అన్నాడు అబ్దుల్ రజాక్.\n\"నీ ఆలోచన భేషుగ్గా ఉంది. నువు ఆయన ఇంటికి వెళ్ళి, రేపే మన ఇంటికి ఆహ్వానించు,\" అన్నాడు లోభి.\nఅబ్దుల్జాక్ ధర్మదాత ఇంటికి వెళ్ళి, తన యజమాని పేరు చెప్పి, \"హుజూర్, రేపు ఉదయమే తమరు మా యజమాని ఇంటికి వచ్చి విందు భోజనం చెయ్యాలి. మా యజమాని తమరిని ఆహ్వానించమని పంపారు నన్ను.\" అని వినయంగా అన్నాడు.\n\"మీ యజమాని పిల్లికి బిచ్చం పెట్టడని ప్రతీతిగదా, నన్ను విందుకు ఆహ్వానించటం విచిత్రంగా ఉంది! \" అన్నాడు దాత.\n\" హుజూర్, మా యజమాని గురించి అందరూ అనే మాటలు నమ్మకండి. నిజం ఏమిటంటే, ఆయన గొప్ప దాత. అయితే ఆయన చేసేవి గుప్త దానాలు. మూడో కంటికి తెలియవు. రేపు మీరే చూస్తారుగా!\" అన్నాడు అబ్దుల్ రజాక్,\n\"సరే. రేపు పెందలాడే వస్తున్నానని మీ యజమానితో చెప్పు.\" అని దాత అబ్దుల్ రజాక్ను పంపేసి, తన నమ్మకస్తుడైన నౌకరును అజీజ్ను పిలిచి. వాడితో కాస్సేపు మాట్లాడాడు.\nమర్నాడు తెల్లవారగానే ఆయన బయలు దేరి లోభి ఇంటికి వచ్చాడు. లోభి ఆయనకు ఆదరపూర్వకంగా స్వాగతం తెలిపి, అతిధి మర్యాదలు చేసి కూర్చోబెట్టి. \" చూశారా, నా దానధర్మాలను గురించి లోకానికి తెలియటం నా కేమాత్రమూ ఇష్టం లేదు. నాకు దానం చెయ్యటం ప్రధానం గాని, కీర్తి ప్రధానం కాదు.\" అన్నాడు.\nవాళ్ళు మాట్లాడుకుంటూ ఉన్న సమ యంలో అక్కడినుంచి మెల్లిగా జారుకున్న అబ్దుల్ రజాక్ ఒక గుడ్డి బిచ్చగాడి వేషం వేసుకుని, తన యజమాని ఇంటికి వచ్చి బిచ్చం అడిగాడు. లోభి తన పక్కనే పెట్టు కుని ఉన్న సంచీ నుంచి నూరు దీనారాలు తీసి వాడికి ఇచ్చేశాడు.\nగుడ్డివాడు వెళ్ళిపోయిన కాస్సేపటికి ఒక ముసలివాడు వచ్చాడు. లోభి వాడికి కూడా సంచీలో నుంచి నూరు దీనారాలు ఎంచి ఇచ్చాడు.\nమధ్యాహ్నం అయేలోపల ఒక ఫకీరూ, ఒక మూగవాడూ, ఒక సాధువూ, ఒక కుంటివాడూ, ఒక అవిటివాడూ ఇలా పది మంది వచ్చారు. లోభి ప్రతి ఒక్కడికీ నూరేసి దీనారాలు దానం చెయ్యటమే గాక, తన నౌకరు ఇంత చాకచక్యంగా అన్ని రకాల వేషాలు మార్చుకు రావటం చూసి వాణి తన మనసులో మెచ్చుకున్నాడు.\nఇదంతా చూస్తున్న దాత లోభితో, \"మీ వంటి దాతను నేను ఎక్కడా చూడ లేదు. నేను చూస్తూండగానే మీరు వెయ్యి దీనారాలు దానం చేసేశారు. ఎంత ఆశ్చర్యం! '\" అన్నాడు.\n\"తమరు ఆశ్చర్యపడుతున్నారుగాని, ఇది నాకు మామూలే!\" అన్నాడు లోభి.\nమధ్యాన్నానికల్లా అబ్దుల్జాక్ తన మామూలు వేషంతో తిరిగి వచ్చి ఇంటి లోపలికి వెళ్ళాడు. వాడి వెనకనే లోభి కూడా లోపలికి వెళ్ళి. \" వేషాలు బ్రహ్మం డంగా వేశావురా ! ఏది సొమ్ము?\" అని అడిగాడు.\n\" ఇదిగోనండి, మూడు వందల దీనా రాలు,\" అంటూ అబ్దుల్జాక్ తన యజ మానికి సొమ్ము అందించాడు.\n\"మూడువందలేమిటి? నేను వెయ్యి దీనారాలు దాకా ఇచ్చాను గదరా ! \" అన్నాడు లోభి కంగారుగా.\n\"వెయ్యి దీనారాలేమిటండీ? నేను మూడు సార్లేగా వచ్చాను? మీరు నాకు మూడు సార్లూ మూడు వందలిచ్చారు!\" అన్నాడు అబ్దుల్ రజాక్,\n\" నువు వచ్చింది మూడుసార్లే అయితే మిగిలిన ఏడు సార్లూ వచ్చినది ఎవరై నట్టూ?\" అని లోభి ఆగ్రహంతో అరిచాడు.\n\"ఏడుసార్లూ వచ్చినవాడు మా నౌకరు అజీజ్ అయి ఉంటాడు లెండి,\" అని దాత గొంతు వెనకనుంచి వినిపించింది.\nఇద్దరూ వెనక్కు తిరిగి చూసేసరికి దాత ద్వారం వద్ద నిలబడి ఉన్నాడు. ఆయన లోభి వెనకగానే వచ్చి వాళ్ళ సంభాషణ అంతా విన్నాడు. లోభి ముఖం కమిలి, పెంకులాగా అయింది.\n\"అజీజ్ కాస్సేపట్లో వస్తాడు. వాడు కూడా మంచి నమ్మకస్తుడే. సొమ్ము ఎక్క డికీ పోదు లెండి,\" అని దాత లోభికి ధైర్యం చెప్పాడు.\nఇంతలోనే అజీజ్ వచ్చి, ఏడు వందల దీనారాలూ లోభికి ఇచ్చేశాడు. ఆశ్చర్యం తోనూ, అవమానంతోనూ కొయ్యబారిపోయిన లోభి నోటంట మాటరాలేదు.",
            "book_page_end": 47
        },
        {
            "title": "తాగుబోతు మాటలు!",
            "book_page_start": 48,
            "pdf_page_start": 48,
            "pdf_page_end": 48,
            "author": "బి. బి. రావు",
            "genre": "హాస్యం",
            "moral": "తాగుబోతుల మాటలు నమ్మకూడదు.",
            "keywords": [
                "తాగుబోతు",
                "కట్టెలుకొట్టేవాడు",
                "వనదేవత",
                "సారాయి"
            ],
            "characters": [
                "కట్టెలుకొట్టేవాడు",
                "వనదేవత"
            ],
            "locations": [
                "అడవి",
                "కొనేరు"
            ],
            "content": "ఒక ఊళ్ళో కట్టెలుకొట్టేవాడు ఒకడు ఉండేవాడు. వాడు వచ్చి తాగుబోతు, ఒకనాడు వాడు అడవిలో కట్టెలు కొట్టుతూ ఉండగా మిట్టమధ్యాన్నం వేళ వాడికి తగని దాహం వేసింది. చాలాసేపు అడవి అంతా గాలించిన మీదట ఒక చోట రాళ్ళగుట్టల మధ్య కొనేరు కనిపించింది.\nవాడు దాహం తీర్చుకుని, \"ఈ కోనేరంతా సారాయి అయిపోయి, ఈ రాళ్ళగుట్ట లన్నీ మాంసం గుట్టలైపోతే తృప్తిగా తిని, తాగి, తల పగలగొట్టుకుని చచ్చిపోతాను గద!” అనుకున్నాడు.\nవనదేవత వాడి మాటలు విని, వాడి నిజాయితీ పరీక్షించ గోరి కొనేరంతా సారాయి గానూ, రాళ్ళగుట్టలు మాంసం గుట్టలుగానూ మార్చేసింది. కట్టెలుకొట్టేవాడు పొట్ట పట్టి నంత తిని, సారా తాగి, అక్కడే పడుకుని నిద్రపోయాడు.\nపొడ్డు కూకుతున్నదనగా వాడు నిద్ర లేచి ఇంటికి బయలుదేరుతుంటే, వసదేపత ప్రత్యక్షమై, \" నీ కోరిక తీరింది గదా, తల పగలగొట్టుకుని చచ్చావు కావేం?” అని అడిగింది.\n\"బలేదానివమ్మా ! నమ్మక నమ్మక తాగుబోతు మాటే నమ్మావా?” అంటూ వాడు ఇంటి దారి పట్టాడు.\n-3. 3. .",
            "book_page_end": 48
        },
        {
            "title": "కుశలప్రశ్నలు",
            "book_page_start": 49,
            "pdf_page_start": 49,
            "pdf_page_end": 50,
            "author": "సి. రామశర్మ",
            "genre": "తెలివితేటలు",
            "moral": "తెలివిగల మాటల ద్వారా ఇతరుల (అత్తమామల) అహంకారాన్ని తగ్గించవచ్చు, సమస్యను పరిష్కరించవచ్చు.",
            "keywords": [
                "విశాలాక్షి",
                "కుశలప్రశ్నలు",
                "పేదరికం",
                "యుక్తి",
                "అత్తమామలు"
            ],
            "characters": [
                "శంకరం",
                "విశాలాక్షి",
                "విశాలాక్షి తండ్రి",
                "శంకరం తల్లిదండ్రులు"
            ],
            "locations": [
                "గ్రామం",
                "శంకరం ఇల్లు"
            ],
            "content": "ఒక గ్రామంలో ఒక ధనికుడికి శంకరం అని ఒకడే కొడుకు ఉండేవాడు. అతను దూర గ్రామంలో ఉండే ఒక పేద యింటి పిల్లను ప్రేమించి, పెళ్ళి చేసుకుని కాప రానికి తెచ్చాడు. తమ అనుమతి లేకుండా తమ యింటి కోడలైన విశాలాక్షి పట్ల అత్త మామలు ముభావంగా ఉంటూ వచ్చారు.\nఅత్తమామలు తనను గురించి \"దరిద్రపు పిల్ల!'' అంటూ ఉండటం విశాలాక్షి అప్పు డప్పుడూ విన్నది. ఆమెకు పుట్టింటి క్షేమ సమాచారాలు శంకరం ద్వారానే తెలుస్తూ ఉండేవి. తన తండ్రికి తనను చూడాలని ఉన్నట్టు ఆమెతో శంకరం ఒకసారి చెప్పాడు.\n“ఆయనకు మంచి బట్టలు పంపి, అవి కట్టుకుని మన ఇంటికి రమ్మని కబురు చెయ్యండి,\" అన్నది శంకరంతో విశాలాక్షి.\nవిశాలాక్షి తండ్రి అల్లుడు పంపిన మంచి బట్టలు కట్టుకుని కొంత కాలానికి వచ్చాడు.\nశంకరం తండ్రి ఆయనను చూసి, ఫలానా అని తెలుసుకుని, ఏ విధమైన మర్యాదలు చెయ్యకుండా లోపలికి వెళ్ళి, \"మీ నాన్న వచ్చాడు. వసారాలో ఉన్నాడు.\" అని తన కోడలితో అన్నాడు.\nవిశాలాక్షి వసారాలోకి వచ్చి తండ్రిని మామూలు కుశలప్రశ్నలు వేసింది. తమ సంభాషణ అంతా అత్తమామలు శ్రద్ధగా వింటున్నారని ఆమెకు తెలుసు. అందుచేత ఆమె యుక్తిగా తన తండ్రిని, \"నాన్నా, మన ఇనప్పెట్టె తియ్యకుండా గలగల మంటున్నదా?\" అని అడిగింది.\nవిశాలాక్షి పుట్టల్లు ఇరుకైనది. గోడలు మాసి నల్లగా ఉండేవి. వాటికి కిటికీలైనా ఉండేవి కావు. పైన కప్పిన తాటాకులు గాలికి కదిలి గలగలలాడేవి.\n\"దానికేం, తల్లీ. అది ఎప్పటిలాగే ఉంది!\" అన్నాడు తండ్రి.\n\"పొలాల్లో అపరాలు బాగా రా న్నాయా? మన వాళ్ళు వాటిని చక్కగా ఇంటికి తెస్తున్నారా?\" అని కూతురు అడి గింది. పాపం, విశాలాక్షి పుట్టింటి వాళ్ళు పరిగ వీరుకుని జీవించేవాళ్ళు.\n\"దానికేమమ్మా? అంతా యధావిధిగా జరుగుతున్నది.\" అన్నాడు తండ్రి.\n\"మూల ఉండే దంతాలు అలాగే ఉన్నాయా? కొత్తవి ఏవీ చేర్చలేదా?\" అని కూతురు మళ్ళీ అడిగింది. ఆమె దంతా లన్నవి వెదురు కర్రలు.\n\"కొత్తవి చేర్చటానికి చూస్తున్నాను.\" అన్నాడు తండ్రి.\n\"ఆకాశదీపం అలాగే ఉన్నదా?\" అన్నది కూతురు. వాళ్ల ఇంటి కప్పులో కంత ఉండేది. దాన్ని వాళ్ళు ఆకాశదీపం అనేవాళ్ళు.\n\"ఉన్నదమ్మా! ఆకాశదీపాన్ని ఇంకా తీసెయ్యలేదు.\" అన్నాడు తండ్రి.\n\" అమ్మ చేతికి, అబ్బాయిల చేతులకూ, అమ్మాయిల చేతులకూ ఉండే కెంపులు ఎలా ఉన్నాయి?\" అని కూతురు అడిగింది.\n\"అవి అలాగే ఉన్నాయి.\" అన్నాడు తండ్రి. విశాలాక్షి కెంపులన్నవి పని చేస్తే తగిలేగాయాలు.\nతండ్రి సమాధానాలు విని, తన పుట్టింటి పరిస్థితి ఏమీ మారనందుకు విశాలాక్షి ఎంతో నీరసపడిపోయింది. ఆమె అత్తమామలకు మటుకు తమ వియ్యంకుడు మంచి ధనికు డన్న అభిప్రాయం కలిగింది.\nఅత్తగారు చప్పున బయటికి వచ్చి, \"మీ నాన్న వచ్చి ఎంత సేపయింది? అలా కబుర్లు చెబుతూ కూర్చుంటావేమే? కాళ్ళు కడుక్కు నేటందుకు నీళ్ళిచ్చి, ఫలహారమూ అవీ పట్టుకురా! వెళ్లూ !\" అని కోడలిని తొందర చేసింది.\nవిశాలాక్షి ఎత్తు పారింది. ఆమె అత్త మామలు ఆమె తండ్రిని ఘనంగా చూడ టమే గాక, వెళ్ళేటప్పుడు ఆయనతోపాటు, ఆయన కుటుంబం వారందరికీ మంచి మంచి బట్టలూ అవీ ఇచ్చారు. శంకరం చాటుగా ఆయనకు డబ్బు కూడా ఇచ్చి పంపేశాడు.",
            "book_page_end": 50
        },
        {
            "title": "నిద్రపట్టనిరాజు",
            "book_page_start": 51,
            "pdf_page_start": 51,
            "pdf_page_end": 54,
            "author": "ఆర్. విఠలాదాసు",
            "genre": "నీతి కథ",
            "moral": "గొప్ప కష్టంతో కూడిన శ్రమ మనిషికి మంచి నిద్రను ఇస్తుంది.",
            "keywords": [
                "రాజు",
                "నిద్రలేమి",
                "కట్టెలుకొట్టేవాడు",
                "శ్రమ",
                "చికిత్స"
            ],
            "characters": [
                "రాజు",
                "కట్టెలుకొట్టేవాడు",
                "తనిఖీదారు",
                "రాజభృత్యులు"
            ],
            "locations": [
                "రాజభవనం",
                "అడవి"
            ],
            "content": "పూర్వం ఒక రాజుకు అష్టఐశ్వర్యాలూ ఉండేవి. ఆయన నివసించే భవనం చుట్టూ పూలతోట ఉండేది. అందులో ఏడాది పొడుగునా చక్కని పూలు పూసేవి. ఆతోటకు అవతల అడవి ఉండేది. అందులో ఆయన తప్ప మరెవరూ వేటాడరాదు.\nఏ సుఖాలకూ లోటులేని ఆ రాజుకు ఒక్క సుఖం లోపించింది. అదేమిటంటే నిద్ర సుఖం. ఆయనకు నిద్ర వచ్చేది కాదు. నిద్ర సుఖం లేని వాడికి మరే సుఖమూ లేదని రాజు గ్రహించాడు. నిద్ర రాకపోవటమన్నది ఒక పెద్ద జాడ్యమని ఆయనకు తోచింది. ఆ జాడ్యానికి ఆయన ఎన్ని చికిత్సలో చేయించుకున్నాడు. కాని ఒక్క చికిత్సా పని చెయ్యలేదు. దూర 'దేశాల నుండి ఘనవైద్యులు వచ్చి మందు లిచ్చారు. అందువల్ల కూడా ప్రయోజనం లేకపోయింది.\nరాజు ఒక రాత్రి అంతా పక్క మీద ఇటూ అటూ పొర్లి జీవితంతో విసిగి పోయాడు. ఆయన తెల్లవారగానే లేచి, సామాన్యుడి దుస్తులు ధరించి, ఎవరికీ చెప్పకుండా అడవిలోకి వెళ్ళిపోయాడు.\nకొంత దూరం వెళ్ళేసరికి రాజుకు ఏదో చప్పుడు వినిపించింది. ఆయన చిరాకు పడుతూ, కాలి బాటల వెంబడి, ఆ ధ్వని వచ్చిన దిక్కుగా వెళ్ళాడు. ఒక చోట ఒక మనిషి గొడ్డలితో ఒక చెట్టును కొట్టు తున్నాడు. రాజుకు ముందు వినిపించిన చప్పుడు అదే.\nచెట్టు కొట్టే మనిషి శరీరమంతా చెమట దిగకారుతున్నది. అతను చేసే పని చూస్తుంటే రాజుకు ఆశ్చర్యం కలిగింది.\n\"పాపం, ఎంత కష్టపడి పని చేస్తు న్నాడు! ఎండ జాస్తి అవుతున్న ది కూడానూ!\" అనుకున్నాడు రాజు.\nరాజు మాట్లాడ లేదు. చెట్టు కొట్టేవాడు లేస్తూ, \" నేను కూర్చుని కబుర్లు చెప్ప టానికి లేదు. తనిఖీదారు చూశాడంటే పనిలో నుంచి తీసేస్తాడు.\" అని గొడ్డలి తీసుకుని, మళ్ళీ చెట్టు కొట్టసాగాడు.\nఆ మనిషి పని చేస్తూంటే రాజు వింతగా చూసి, \" రాజునై ఉండి నేను నిద్రపోలేకుండా ఉన్నానే. ఈ కట్టెలు కొట్టేవాడు ఎలా నిద్రపోగలుతున్నాడో!\" అని ఆశ్చర్య పోయాడు.\nకొంచెం సేపు గడిచాక ఆయన ఆ మనిషితో, \" నువ్వు ఆ నీడన పడుకుని నిద్రపో. నువు నిద్రపోవటం చూడాలని ఉన్నది.\" అన్నాడు.\n\"ఇంకా నయం! సాయంత్రం లోపల ఈ పని పూర్తి కావాలి.\" అన్నాడు చెట్టు కొట్టేవాడు.\n\"దాన్ని గురించి భయపడకు. నీ పని నేను చేసి పెడతాను.\" అంటూ రాజు ఆ మనిషి చేతిలో నుంచి గొడ్డలి తీసు కున్నాడు.\nచెట్టు కొట్టేవాడు రాజు కేసి అనుమా నంగా చూసి, వెళ్ళి చెట్ల నీడన పడుకుని, మరుక్షణమే నిద్రపోయాడు.\n\"చిత్రం! ఒక పరుపు లేదు, దండు లేదు ! వీడు ఎలా నిద్రపోతున్నాడో!\" అని రాజు ఆశ్చర్యపోయాడు.\nఅయితే, వాడి పని తాను చేయవలసి ఉన్నది గనక. రాజు గొడ్డలితో చెట్టు కొట్ట సాగాడు. త్వరలోనే ఆయనకు చెమట పట్టింది. చొక్కా విప్పెయ్యవలసి వచ్చింది.\nచెట్టు కొట్టటం ఎలాగైతేనేం పూర్తి అయింది. రాజు చేతులు బొబ్బ లెక్కాయి. నడుమూ, చేతులూ తీపు పెడుతున్నాయి.\nఆయన వెళ్ళి చెట్టు కొట్టేవాడి పక్కనే నేల మీద నడుము వాల్చాడు. కొద్ది క్షణాలకల్లా, ఆయన కళ్ళు బరువెక్కి, మూసుకు పోయాయి. ఆయన గాఢనిద్రలో పడాడు.\nసాయంకాల మయింది. ఏయే కూలి వాడు ఎంతెంత పని చేశాడో చూస్తూ తణిఖీ దారు అక్కడికి వచ్చి. కూలివాడు మరొక మనిషి పక్కన పడుకుని గాఢనిద్రలో ఉండటం చూసి, \"లేవరా, గాడిదా !\" అంటూ వాణ్ణి ఒక్క తన్ను తన్నాడు.\nరాజు కళ్ళు తెరిచి చూసి, \" ఎందు కలా గావుకేకలు పెడుతున్నావు? వాణ్ణి నిద్రపోనీ, అలిసి ఉన్నాడు!\" అన్నాడు.\n\"నువ్వెవడవు నాకు చెప్పటానికి? నేను ఈ అడివి కంతకూ తఖిఖీదారును!\" అన్నాడు ఆ ఉద్యోగి పొగరుగా.\nరాజుకు పట్టరాని ఆగ్రహం వచ్చింది. \"త్రాష్టుడా! వాణ్ణి లేపావో నీ గొంతు నులి మేస్తాను!'' అన్నాడాయన పళ్లు కొరుకుతూ.\nతణిఖీదారు బెదిరి వెనక్కు తగ్గుతూ, \" నేను మళ్ళీ వచ్చి నీ అంతు తేల్చకపోతే చూసుకో ! \" అని బెదిరించాడు.\nఈ లోపుగా రాజభవనంలో రాజుగారు ఏమై పోయినదీ తెలీక పరివారం ఆయన కోసం వెతక సాగారు. వారిలో కొందరు అడవిలోకి వచ్చి, రాజును బెదిరిస్తున్న తణఖీదారును చూసి, \" ఏమయ్యా, రాజు గారు గాని కనిపించారా? \" అని అడిగారు.\n\" రాజుగారి మాట ఏమోగాని, ఇక్కడ రారాజు ఒ కాయన దాపరించాడు. అడుగో!\" అంటూ మారు వేషంలో ఉన్న రాజును చూపించాడు తణిఖీదారు.\nభృత్యులు రాజును గుర్తించి, \"మహా రాజా, తమకోసం రోజల్లా వెతుకుతున్నాం.” అన్నారు.\nరాజు లేచినిలబడి, తన భృత్యులకు చెట్టు కొట్టినవాణ్ణి చూపి, \" మీరీ మనిషిని రాజభవనానికి తీసుకుపోయి, హంసతూలికా తల్పం మీద పడుకోబెట్టండి. తనంతట తాను లేచినదాకా అతన్ని నిద్రపోనియ్యండి. నిద్రలేచాక కడుపు నిండా తిండి పెట్టండి. ఈ మనిషి నా జబ్బుకు చికిత్స చెప్పాడు!\" అన్నాడు.\nమర్నాడు కట్టెలు కొట్టేవాడు నిద్ర లేచాడు. రాజు అతన్ని అడవి కంతకూ పెద్ద తణిఖీదారుగా వేసి, చాలా సహాయం చేశాడు.",
            "book_page_end": 54
        },
        {
            "title": "మహాభారతం (కీచకవధ)",
            "book_page_start": 5,
            "pdf_page_start": 55,
            "pdf_page_end": 61,
            "author": "చందమామ బృందం",
            "genre": "పురాణం",
            "moral": "ధర్మాన్ని రక్షించడానికి, రక్షణ లేని వారిని కాపాడటానికి శక్తిని ఉపయోగించాలి.",
            "keywords": [
                "కీచకవధ",
                "ద్రౌపది (సైరంధ్రి)",
                "భీముడు (వల్లవుడు)",
                "అజ్ఞాతవాసం",
                "విరాట నగరం"
            ],
            "characters": [
                "ద్రౌపది",
                "భీముడు",
                "అర్జునుడు",
                "కీచకుడు",
                "విరాటరాజు",
                "సుధేష్ణ"
            ],
            "locations": [
                "విరాట నగరం",
                "నర్తనశాల",
                "శ్మశానం"
            ],
            "content": "మర్నాడు తెల్లవారగానే కీచకుడు రాజభవ నానికి వచ్చి ద్రౌపదిని చూసి, \"నా పరా క్రమం చూశావు గదా ! నిన్న రాజసభలో నిన్ను తన్నితే ఒక్కడు కూడా నోరెత్తలేక పోయాడు. ఈ విరాటుడు పేరుకే రాజు. సేనలన్నీ నా 'అధీనంలో ఉన్నాయి. నేనే అసలైన రాజును. అలాటి నా చేత సేవలు చేయించుకుని నన్ను ధన్యుణ్ణి చెయ్యి. నీకు రోజుకు నూరు నిష్కాలు (మాడలు) ఇస్తాను. వందల కొద్దీ దాసదాసీలను ఇస్తాను. మంచి రధం ఇస్తాను.\" అని మళ్ళీ బతిమిలాడ నారంభించాడు.\n\" నీకు నిజంగా నేను కావాలంటే, నేను చెప్పిన నియమాలకు లోబడాలి. మన రహస్యం రాజసభకు గాని, నీ తమ్ములకు గాని ఏ మాత్రమూ తె లి య రాదు. ఈ రహస్యం బయటికి పొక్కిందో గంధ ర్వులు తప్పక తెలుసుకుంటారు. అదే నా భయం. ఇందుకు నువు ఒప్పుకుంటే నేను నీ దానను అవుతాను,\" అని ద్రౌపది అన్నది.\nకీచకుడు, \" అలా అయితే ఎవ్వరికీ తెలియకుండా నువు ఉండే చోటికి వస్తాను. గంధర్వులకు ఏ మాత్రమూ తెలియ నివ్వను.\" అన్నాడు.\nఅప్పుడు ద్రౌపది, \"నర్తనశాలలో రాత్రి వేళ ఎవరూ ఉండరు. బాగా చీకటి పడి నాక అక్కడికి రా. మనం అక్కడ కలుసు కుంటే ఎవరికీ తెలీదు. గంధర్వులు కను క్కోలేరు,\" అన్నది.\nతరవాత ఆమె, తాను కీచకుడితో చేసిన ఏర్పాటు గురించి భీముడికి తెలిపింది.\nసైరంధ్రి ఆహ్వానం మృత్యువు పిలుపే నని గ్రహించలేని మూర్ఖుడు, కీచకుడు, ఆమె తనకు దక్కబోతున్నదని నమ్మి, ఆ పగలు ఎలా గడిచినదీ కూడా తెలుసుకో లేక పోయాడు.\nఈ లోపల భీముడికి కీచకుణ్ణి చంపా లన్న ఉత్సాహం మితిమీరి పోయింది. అతను ద్రౌపదితో, \"వాణ్ణి రహస్యంగా కాకపోతే బహిరంగంగానే చంపుతాను. వాణ్ణి చంపి అలాగే వెళ్ళి దుర్యోధనుణ్ణి చంపేస్తాను. కావలిస్తే ధర్మరాజును ఈ విరాటరాజు కొలువు చెయ్యనీ! \" అన్నాడు ఉద్రేకంతో.\nద్రౌపది అతన్ని నిగ్రహించుతూ, ''నువు వాణ్ణి నియమాలు ఉల్లంఘించకుండా చంపు,\" అన్నది.\n\"సరే, ఇవాళ రాత్రి చీకటిలో నేనె వరో కూడా వాడికి తెలియరాకుండా నువు చెప్పినట్టే చంపి పారేస్తాను.\" అన్నాడు భీముడు.\nఆ రాత్రి గాఢాంధకారంలో భీముడు నర్తనశాల చేరుకుని, లేడి రాక కోసం వేచి ఉండే సింహం లాగా కీచకుడి కోసం పొంచి ఉన్నాడు.\nత్వరలోనే కీచకుడు రకరకాల అలం కారాలు చేసుకుని, సైరంధ్రి కోసం తహ తహ లాడుతూ నర్తనశాల ప్రవేశించాడు.\nభీముడు మంచం మీద పడుకుని ఉన్నాడు. కీచకుడు అతన్ని చేత్తో తడువుతూ, \"నా అంతఃపురంలో ఎన్నో అలంకారాలు చేయించి, వందల కొద్దీ దాసీలనూ, బోలె డంత ధనాన్నీ నీ కోసం సిద్ధంగా ఉంచాను. నా అంతఃపుర స్త్రీలు నా వంటి అందగాడు ప్రపంచంలో లేడని మెచ్చుకుంటారు. అలాటి వాణి నీ కోసం ఈ చీకటిలో పడి ఒంటరిగా వచ్చాను.\" అన్నాడు.\nదానికి భీముడు, \"నిజంగా నువు అంద గాడివే. కాని ఇలాటి స్పర్శ నువు ఎప్పుడూ అనుభవించి ఉండవు.\" అంటూ మంచం మీది నించి లేచి, \" ఏనుగును సింహం చంపినట్టు నిన్ను చంపుతాను. సైరంధ్రికి నీ పీడ విరగడ అయిపోతుంది.\" అంటూ కీచకుడి జుట్టు పట్టుకుని లాగాడు.\nకీచకుడు తన జుట్టు విడిపించుకుని భీముడితో కలియబడ్డాడు. జయించాలన్న దీక్షతో ఇద్దరూ భయంకరంగా పోరాడుతూ, చేతులతోనూ, గోళ్ళతోనూ, పళ్ళతోనూ ఒకరి నొకరు హింసించారు. కీచకుడు ఎంత బల మైన దెబ్బలు కొట్టినా భీముడు నిలబడిన చోటి నుంచి కదలకుండా స్తంభం లాగా ఉండి పోయాడు. వారి పోరాటంతో నర్తన శాల కంపించి పోయింది.\nఈ పోరాటం మధ్యలో భీముడు కీచ కుణ్ణి బలంగా కాలితో తన్ని పడదోశాడు. ఆ పాటుకు కీచకుడు కదలక పోవటం చూసి అతని రొమ్ములో బలంగా పొడిచాడు. తర వాత కీచకుణ్ణి చేతులతో పట్టుకుని గిరగిరా తిప్పాడు. కీచకుడి గొంతు పట్టుకుని పిసి కాడు. తరవాత కీచకుడి మీద ఎక్కి మోకాళ్ళతో కుమ్ముతూ పశువును చంపి నట్టు చంపాడు. కీచకుడు చచ్చిన తరవాత కూడా వదలక, అతని కాళ్ళూ, చేతులూ, తలా మొండెంలోకి తోసి, కీచకుడి శవాన్ని ఒక పెద్ద మాంసపు ముద్దలాగా తయారు చేశాడు.\nభీముడు ఆ స్థితిలో ఉన్న శవాన్ని కాలితో ఒక్క తన్ను తన్ని, మంట చేసి, దాని వెలుగులో ఆ శవాన్ని ద్రౌపదికి చూపి, \"నిన్ను కామించిన వాడి కెవడికైనా ఇదే గతి!\" అని చెప్పి, వంట ఇంటికి వెళ్ళి పోయాడు.\nతరవాత ద్రౌపది నర్తనశాలను చూసే సేవకులను లేపి, \" కీచకుణ్ణి గంధర్వులు నర్తనశాలలో చంపారు. వెళ్ళి చూడండి,\" అని చెప్పింది. వాళ్ళు కంగారు పడుతూ దివిటీలు వెలిగించి నర్తనశాలలో ప్రవేశించి, అమానుషంగా చంపబడిన కీచకుడి శవాన్ని చూసి, కాళ్ళూ, చేతులూ, మెడా ఎక్కడ ఉన్నది పోల్చలేకపోయారు.\nఅక్కడ ఉండే కీచకుడి బంధువులు శవం చుట్టూ చేరి ఏడవసాగారు. తాబేలు లాగా అయిపోయిన కీచకుడి శవం చూసి వారికి కంపరం పుట్టింది. శవానికి సంస్కారం చెయ్యాలి గనక ఉపకీచకులు దాన్ని తీసుకుపోయే యత్నంతో ఉండగా, దగ్గిర లోనే ఒక స్తంభాన్ని కౌగలించుకుని ఉన్న సైరంధ్రి వారి కంట పడింది.\n\" దీని కోసమే మన అన్న చచ్చాడు. దీన్ని కూడా మన అన్న శవంతో బాటు దహించితే అతడికి సంతోషం కలుగుతుంది,\" అనుకుని ఉపకీచకులు విరాటుడితో ఆమెను కీచకుడితో పాటు దహనం చేస్తామనీ, అందుకు అనుమతి ఇవ్వమనీ అన్నారు.\nవిరాటుడు వారికి ఎదురు చెప్పే ధైర్యం లేక సరేనన్నాడు.\nఉపకీచకులు ద్రౌపదిని కీచకుడి శవంతో కలిపి కట్టి, శ్మశానానికి బయలుదేరారు.\nదారిలో ద్రౌపది గట్టిగా గొంతెత్తి తన భర్త లను వారి రహస్య నామాలతో పిలుస్తూ, \" జయా, జయంతా, విజయా, జయత్సేనా, జయద్బలా, ఈ కీచకులు నన్ను పట్టుకు పోతున్నారు,\" అని కేకలు పెట్టింది.\nఅప్పుడే పడుకుని నిద్రకు ఉపక్రమించిన భీముడు ఈ కేకలకు లేచి, \" సైరంధ్రీ, భయపడకు. నేను వస్తున్నాను.\" అని కేక పెట్టి, మారు వేషం వేసుకుని, ప్రాకారం దూకి, శ్మశానం కేసి పరిగెత్తాడు..\nఅతను వెళ్ళేటప్పటికి చితి సిద్ధంగా ఉన్నది. భీముడు అక్కడ ఉన్న ఒక చెట్టును కౌగలించుకుని పెకలించి, దాన్ని ఆయుధంగా పట్టుకుని ఉపకీచకులకు ఎదురు వచ్చాడు.\nఅతన్ని చూడగానే, \" అమ్మో, గంధ ర్వుడు ! \" అని అరిచి, ద్రౌపదిని అక్కడే వదిలేసి, ఉపకీచకులు నగరం కేసి పరుగు తీశారు. భీముడు ఆ నూట అయిదుగురునీ వెంట తరిమి చంపి, ద్రౌపది కట్లు విప్పి. \"నువు నిశ్చింతగా అంతఃపురానికి తిరిగివెళ్లు. నేను వంటసాలకు పోతాను.\" అన్నాడు.\nచచ్చి చెట్లలాగా పడి ఉన్న ఉపకీచ కులనూ, అంతః పురానికి తిరిగి వెళుతున్న సైరంధ్రినీ చూసిన మనుషులు విరాటరాజు దగ్గిరికి వెళ్ళి, \"మహారాజా, కీచకులందరూ చచ్చారు. గంధర్వులు వాళ్ళను చంపి, సైరంధ్రిని విడిపించారు. ఆమె తిరిగి వస్తు న్నది. ఆమె చాలా అందగత్తె. ఆమెను చూసిన వాడికి ఎవడికైనా మోహం పుట్టి తీరుతుంది. ఆమెను మోహించిన వారికి అందరికీ ఇదే గతి పట్టుతుంది. ఆవిధంగా మన నగరమే నాశనమవుతుంది. ఈ సైరంధ్రి కారణంగా మనకు హాని కలగకుండా ఏదైనా పద్ధతి ఆలోచించండి.\" అన్నారు.\nవిరాటరాజు వారితో కీచకులందరినీ ఒకే చితిలో దహనం చెయ్యమని చెప్పి, సుధేష్ణ వద్దకు వెళ్ళి \" ఆ సైరంధ్రి రాగానే ఆమెను మర్యాదగా పంపించి వెయ్యి. ఆమె కార ణంగా గంధర్వుల వల్ల ఏమి పరాభవం జరుగుతుందోనని నేను భయపడుతున్నట్టు ఆమెకు చెప్పు. తనతో చెప్పే ధైర్యం లేక నిన్ను చెప్పమన్నానని కూడా చెప్పు,\" అన్నాడు.\nద్రౌపది సచేల స్నానం చేసి నగరానికి తిరిగి వస్తుంటే, గంధర్వుల భయం కొద్దీ కొందరు ఆమెను చూసి పారిపోయారు, మరి కొందరు కళ్ళు గట్టిగా మూసుకున్నారు.\nఆమె వంటసాల సమీపంలోకి వచ్చే సరికి భీముడు వాకిలి దగ్గిర ఏనుగులాగా నిలబడి ఉన్నాడు. అతన్ని చూసి ద్రౌపది చిన్నగా, \" నన్ను కాపాడిన గంధర్వరాజుకు నమస్కారం,\" అన్నది. \"నిన్ను సేవిస్తూ ఇక్కడ తిరిగే వాళ్ళు ఋణవిముక్తులైనారు,\" అన్నాడు భీముడు.\nద్రౌపది ముందుకు కదిలి నర్తనశాల వద్దకు చేరి, అక్కడ రాజకుమార్తెలకు నృత్యం నేర్పుతున్న అర్జునుణ్ణి చూసింది.\nఆమెను చూడగానే నర్తనశాలలో ఉన్న అర్జునుడూ, రాజకుమార్తెలూ ఆమె వద్దకు వచ్చి, గొప్ప ప్రమాదం నుంచి బయట పడినందుకు ఆమెను అభినందించారు.\nఅర్జునుడు, \" సైరంధ్రీ, నువు ఎలా బయట పడ్డావు? ఆ దుర్మార్గులు ఎలా చచ్చారు? చెప్పవా?\" అని ద్రౌపదిని అడిగాడు.\n\"బృహన్నలా, ఎందుకు అడుగుతావు? నువు ఆర్చగలదీ, తీర్చగలదీ ఏమన్నా ఉన్నది గనకనా? సుఖంగా కన్యాంతః పురంలో కూర్చుని, ఈ సైరంధ్రి గతి ఏమయినదీ తెలియకుండానే, నవ్వుతూ అడగ వచ్చావు ! \" అని ద్రౌపది అర్జునుణ్ణి దెప్పి పొడిచింది.\n\"నీతో ఇంతకాలం స్నేహంగా ఉన్న నాకు నిన్ను గురించి దుఃఖం ఉండదా? ఒకరి మనస్సు ఒకరికేం తెలుస్తుంది? అన్నాడు అర్జునుడు.\nద్రౌపది రాజకుమార్తెలతో సహా రాజు గారింటికి వెళ్ళేసరికి సుధేష్ణ తన భర్త చెప్ప మన్నట్టుగానే, \" నిన్నూ, నీ గంధర్వులనూ గురించి రాజుగారు చాలా భయపడు తున్నారు. నువు మరెక్కడికైనా వెళ్ళిపో. నీ అందం చూస్తే ఎలాటి వారికైనా మతి చెడుతుంది. గంధర్వులు చూడబోతే మహా కోపిష్టి వాళ్ళుగా ఉన్నారు,\" అన్నది.\n\" అమ్మా, ఇంకా పదమూడు రోజులు రాజుగారు నన్ను క్షమించినట్టయితే గంధ ర్వులు నన్ను తీసుకుపోతారు, ఆ తరవాత రాజుగారూ, వారి బంధువులూ, మిత్రులూ సుఖంగా ఉండవచ్చు.\" అని ద్రౌపది వేడింది.\nమహా బలవంతుడైన కీచకుడు తమ్ము లందరితో సహా చచ్చిపోవటంతో విరాట నగరంలో వాళ్ళు చాలా బాధపడ్డారు. ఎవరో ఆడదాని మూలాన కీచకుణ్ణి గంధర్వులు హత్య చేశారన్న వార్త దేశ దేశాలా వ్యాపిం",
            "book_page_end": 11
        }
    ],
    "statistics": {
        "total_stories": 17,
        "author_counts": {
            "ఆర్. కుమారస్వామి": 1,
            "పి. రాజయ్య": 1,
            "చందమామ బృందం": 3,
            "కల్పితం": 1,
            "ఎల్. హనుమంతరావు": 1,
            "నంద్యాల సుబ్బనరసయ్య": 1,
            "షేక్ రంతుల్లా": 1,
            "వల్లూరు": 1,
            "జి. నంబూరి": 1,
            "ఎమ్. శేషయ్య": 1,
            "ఎం. వీరారెడ్డి": 1,
            "రాజారెడ్డి": 1,
            "బి. బి. రావు": 1,
            "సి. రామశర్మ": 1,
            "ఆర్. విఠలాదాసు": 1
        },
        "genre_counts": {
            "జానపద కథ": 2,
            "హాస్యం": 5,
            "ఫాంటసీ": 1,
            "బేతాళ కథలు": 1,
            "నీతి కథ": 5,
            "తెలివితేటలు": 2,
            "పురాణం": 1
        }
    }
}