{
    "book_id": "చందమామ_1972_05",
    "stories": [
        {
            "title": "అమరవాణి",
            "book_page_start": 8,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "నీతి సూక్తులు",
            "moral": "చెడు వ్యక్తులు, అహంకారం, చెడు వాతావరణం, మరియు దురలవాట్లు ప్రాణాంతకమైనవి. శుభ్రతను, మంచి అలవాట్లనూ పాటించడం, జ్ఞానాన్ని గౌరవించడం అవసరం.",
            "keywords": [
                "నీతి",
                "సూక్తులు",
                "సంస్కృతం",
                "దురలవాట్లు",
                "లక్ష్మీ కటాక్షం"
            ],
            "characters": [],
            "locations": [],
            "content": "దుష్టా భార్యా, శఠో మిత్రం,\nభృత్యో హంకారసంయుతః,\nససర్పే చ గృహే వాసో,\nమృత్యు రేవ న సంశయః.\n1\n[చెడ్డ భార్యా, శఠుడైన మిత్రుడూ, అహంకారి అయిన భృత్యుడూ, సాము తిరిగే ఇల్లూ\nప్రాణాంతకమైనవన్నది నిశ్చయం. ]\nయస్మిన్ దేశ న సన్మానో,\nన ప్రీతి, రృచ బాంధవాః,\nన విద్యా, నాస్తి ధనికో,\nన తత్ర దివసం వసేత్.\n2\n[ఏ దేశంలో సన్మానమూ, ప్రీతీ, బంధువులూ, విద్యా, ధనికులూ ఉండరో అక్కడ\nఒక్క రోజైనా ఉండరాదు. ]\nకుచేలినం, దంతమలాపహారిణం,\nబహ్వాశినం, నిష్ఠురవాక్యభాషిణం,\nసూర్యోదయే చాస్తమయే చ శాయినం,\nవిముంచతి శ్రీ రవి చక్రపాణినం.\n3\n[ మురికి బట్టలు ధరించేవాడూ, పళ్ళు తోముకోనివాడూ, తెగ తినేవాడూ, నిష్టురాలు\nపలికేవాడూ, ఉదయమూ సాయంకాలమూ నిద్రపోయేవాడూ విష్ణుమూర్తి అయినా సరే\nలక్ష్మి విడిచి పెట్టేస్తుంది. ]",
            "book_page_end": 8
        },
        {
            "title": "మానవస్వభావం",
            "book_page_start": 9,
            "pdf_page_start": 9,
            "pdf_page_end": 12,
            "author": "సింగంపల్లి అప్పారావు",
            "genre": "సాంఘిక కథ",
            "moral": "ధన ప్రభావం మనుషుల స్వభావాలను, నీతిని సులభంగా మార్చగలదు.",
            "keywords": [
                "ధన ప్రభావం",
                "నిజాయితీ",
                "స్వార్థం",
                "లంకె బిందెలు",
                "మానవ స్వభావం"
            ],
            "characters": [
                "దానయ్య",
                "శీనయ్య",
                "గ్రామాధికారి",
                "గోపయ్య"
            ],
            "locations": [
                "గ్రామం"
            ],
            "content": "ఒక గ్రామంలో దానయ్య అనే పేద రైతు ఉండేవాడు. అతనికి గల కొద్ది పాటి పొలం మీద వచ్చే ఆదాయం అతని కుటుంబానికి సరిపోయేది కాదు.. అందువల్ల అతను అప్పులు చేసి, బాకీలు తీర్చలేని స్థితికి వచ్చాడు.\n\" ఉంటే తిందాం, లేకుంటే పస్తు లుందాం. పొలం అమ్మేసి ఋణ బాధ నుంచి విముక్తి పొందటం మేలు,\" అని ధానయ్య భార్య సలహా ఇచ్చింది. ఆమె సలహా ప్రకారం దానయ్య తన పొలాన్ని అమ్మకానికి పెట్టాడు. కష్టాలలో ఉండి అమ్ముకుంటున్నాడు గనక సాధ్యమైనంత తక్కువ ధరకు పొలం కొనుక్కుందామని ఊళ్ళో వాళ్ళు నోటికి వచ్చిన ధర అడగ సాగారు.\nఆ వూళ్ళోనే శీనయ్య అనే మరొక రైతు ఉన్నాడు. దానయ్య తండ్రి తాతలు బాగున్న కాలంలో శీనయ్య తాత తండ్రులు వారి నుంచి సహాయం పొందారు. ఈ సంగతి శీనయ్య విని ఉండటంచేత, అతను న్యాయ మైన ధర ఇచ్చి దానయ్య పొలం కొన్నాడు.\nఆ డబ్బుతో దానయ్య తన అప్పులన్నీ తీర్చి, సంసారం జరగటానికి గాను కూలి పనులకు వెళ్ళ సాగాడు. ఆ సంగతి తెలిసి శీనయ్య దానయ్యతో, \"పొలం పనులు చెయ్యదలిస్తే నీ పొలమే కౌలుకు చెయ్య రాదా? నీకూ, నీ కుటుంబానికీ ఏ లోటూ లేకుండా నేను చూస్తాను.\" అన్నాడు.\n\"అంతకంటేనా? మీరు మా పాలిటి దేవుడులాటి వారు!\" అని దానయ్య ఆ రోజే శీనయ్య వద్ద పనికి కుదిరాడు.\nఒకనాడు దానయ్య తాను శీనయ్యకు అమ్మిన చెక్క దున్నుతూ ఉండగా నాగలి కర్రుకు ఏదో అడ్డు తగిలింది. పలుగుతో తవ్వి చూస్తే రెండు లంకె బిందెలు ! వాటికి కట్టిన వాసెనలు విప్పి చూస్తే, బిందెల నిండా బంగారు నాణాలూ, నగలూ ఉన్నాయి.\nదానయ్య వెంటనే ఆ రెండు బిందెలనూ భుజాని కెత్తుకుని తిన్నగా శీనయ్య ఇంటికి తెచ్చి, \" బిందెలు పొలంలో దొరికాయి. జాగ్రత్త పెట్టండి. నేను ఎడ్లను పొలంలో వదిలి వచ్చాను, వెంటనే వెళ్ళాలి,\" అన్నాడు.\nదానయ్య నిజాయితీకి ఆశ్చర్యపోయి శీనయ్య, \" దానయ్యా, నీ నిజాయితీ ఏమని చెప్పాలి! ఇంత ధనం దొరికితే నువు ఉంచేసుకోకుండా తెచ్చి నా కిచ్చావు. కాని ఇవి దొరికింది నీ పొలంలోనే గనక న్యాయంగా ఈ బిందెలు నీవే!\" అన్నాడు.\n\" అదేమిటి, బాబూ ? ఆపాలం మీకు అమ్మినాక మీదే అవుతుంది గాని నాది ఎలా అవుతుంది? అందులో ఏమి దొరికినా అది మీదే! మీదయ వల్ల ఆ పొలం నేనే చేస్తు న్నాను గాని, కావాలనుకుంటే దాన్ని మీరు ఎవరి చేతనైనా చేయించ వచ్చు గద,” అన్నాడు దానయ్య.\n\" చూడు, దానయ్యా! పొలంలో పండిం చుకునే హక్కు కొన్నాను గాని, ఇలాటి నిధి నిక్షేపాల ధర నేను నీ కిచ్చానా ? ఎవరు పొలం చేసినా, ఈ నిధి న్యాయంగా నేను నీకు ఇవ్వవలసిన వాణ్ణి! న్యాయం తప్పి నడిస్తే దేవుడు మెచ్చుతాడా?\" అన్నాడు శీనయ్య.\n\" నేను చెప్పేదీ అదే, బాబూ. అందులో ఒక్క నాణెం తీసుకుంటే నన్ను దేవుడు మెచ్చుతాడా? ఎంత అధర్మం!\" అన్నాడు దానయ్య.\nతమ ఇద్దరికీ న్యాయం చెప్పమని వాళ్ళు గ్రామాధికారి వద్దకు వెళ్ళి తమ సమస్య చెప్పుకున్నారు. ఆ సమయంలో గ్రామాధి కారి తమ్ముడు గోపయ్య అక్కడే ఉన్నాడు.\nవాళ్ళు తెచ్చిన సమస్య గ్రామాధికారికి చాలా విడ్డూరంగా తోచింది. ఆయన అంతా విని, \"దీనికింత గొడవ దేనికి? ఇద్దరూ చెరొక బిందే తీసుకుంటే ఎవరికీ అన్యాయం ఉండదు కదా ! \" అన్నాడు.\nఅందుకు వాళ్ళిద్దరూ ఒప్పుకోలేదు. అంత అన్యాయం తాము చెయ్యలేమని ఇద్దరూ ఏకగ్రీవంగా అన్నారు.\nగోపయ్య కలగజేసుకుని, \"నేను చెప్పి నట్టు చేశారంటే, మీ ఇద్దరికీ న్యాయం జరిగే అవకాశం ఉన్నది.\" అన్నాడు.\n\"సెలవియ్యండి!\" అన్నారు ఇద్దరూ.\n\" మీ రిద్దరూ చెరొక బిందే తీసుకుని, ఒక నెల రోజులపాటు మీ వద్ద ఉంచండి. తర వాత న్యాయంగా తీర్పు చెబుతాం,\" అన్నాడు గోపయ్య.\nఇద్దరూ చెరొక బిందే ఎత్తుకుని, ఎవ రిళ్ళకు వాళ్ళు వెళ్ళిపోయారు.\nవాళ్ళు వెళ్ళిపోగానే గ్రామాధికారి తన తమ్ముడి కేసి తిరిగి, \" ఇదేం సలహారా? నెల్లాళ్ళ తరువాత వాళ్ళు వస్తే నేనేం తీర్పు చెప్పేది?\" అని అడిగాడు.\n\" నెల గడిచాక వాళ్ళు మన దగ్గిరికి తీర్పుకోసం వస్తేగద?\" అన్నాడు గోపయ్య పెద్దగా నవ్వి.\n\"అదేం? ఎందుకు రారూ?\" అన్నాడు. గ్రామాధికారి ఆశ్చర్యంతో.\n\"ఒక్కవారం రోజులు ఓపిక పట్టు. ఎందుకు రారో నువే చూస్తావు.\" అన్నాడు గోపయ్య.\nవారం రోజులు గడిచాయి. ఒకనాటి అర్థరాత్రి గోపయ్య తన అన్నను వెంట బెట్టుకుని దానయ్య ఇంటి దగ్గిరికి వచ్చి, ఇంటి బయట నిలబడ్డాడు. ఇంట్లో నుంచి దానయ్య మాటలు వినిపించాయి.\n\" మునపటి ఓపిక లేదు. పనిచెయ్యటం ఉండదు. ఈ బిందెతోనే తృప్తి పడాలి. కష్టంగా ఉంటున్నది. పిల్లలేమో ఎదిగి గత్యంతరం లేదు.\" అంటున్నాడు శీనయ్య. వస్తున్నారు. నిజానికి రెండు బిందెలూ నేనే తీసుకుని ఉండవలసింది. ఆ పొలం నాదే గద. అమ్మక ముందు దొరికితే ఏ చిక్కూ ఉండేది కాదు. కాని ఇప్పుడు రెండో బిందె కూడా ఇప్పించమంటే నలుగురూ నవ్వి పోతారు. ఈ బిందెలో ఉన్న బంగారంతో ఇంత పొలం కొనుక్కుని హాయిగా ఉంటాం. ఇంతకన్న చేసేదిలేదు,\" అంటున్నాడు దానయ్య.\nఅక్కడినుంచి గ్రామాధికారీ, గోపయ్యా శీనయ్య ఇంటికి వెళ్ళి చాటుగా నిలిచి ఆలకించారు.\n\"దానయ్య చెప్పినట్టు విని రెండు బిందెలూ ఉంచేసుకోక పోవటం పొరపా టయింది. పొలం నాది అయాక బిందెలూ నావే కద! వాటిని దానయ్య ఏమన్నా పొలంలో పాతిపెట్టాడా ఏం? కాని ఇప్పుడు గ్రామాధికారి వద్దకు వెళ్ళి ఆ రెండో బిందె కూడా నాకే ఇప్పించమనటం భావ్యంగా అన్నదమ్ములు ఇంటికి తిరిగి వచ్చే టప్పుడు గ్రామాధికారి గోపయ్యతో, \"నువు చెప్పిన మాట నిజమే సుమా! వాళ్ళింక మన దగ్గిరికి రారు. ఎంతో నీతి మంతుల లాగా మాట్లాడారు! వాళ్ళ అసలు సంగతి నువు ఎట్లా తెలుసుకున్నావు?\" అన్నాడు.\n\"వాళ్ళ నీతినీ, నిజాయితీనీ నువు తప్పు పట్టకు. నీతి లేనివాడే అయితే దానయ్య ఆ బిందెలను శీనయ్యకు ఇవ్వనే ఇవ్వడు. శీనయ్య కూడా నీతి గలవాడు కనకనే వాటిని నిరాకరించాడు. కాని వారం రోజుల పాటు ధనలక్ష్మి కళ్ళ ఎదట కనిపిస్తూ ఉంటే ఎంతటి నీతి పరుడు కూడా తప్పక మారి తీరుతాడు. అది మానవ స్వభావం. దాన్ని మార్చే శక్తి ధనానికి ఉన్నది,\" అన్నాడు గోపయ్య.\nఆ రాత్రి దానయ్య చేతా, శీనయ్య చేతా అలా మాట్లాడించిన మనుషులు గోపయ్య నియోగించిన వాళ్ళే !",
            "book_page_end": 12
        },
        {
            "title": "దైవ సహాయం",
            "book_page_start": 13,
            "pdf_page_start": 13,
            "pdf_page_end": 14,
            "author": "ఎస్. కుమారస్వామి",
            "genre": "నీతి కథ",
            "moral": "నిజమైన అభివృద్ధి దైవ సహాయం కోసం ఎదురుచూడకుండా, స్వయంగా శ్రమించి, తమ సామర్థ్యాన్ని ఉపయోగించుకోవడంలో ఉంటుంది.",
            "keywords": [
                "లోయ",
                "బండరాళ్ళు",
                "కష్టం",
                "శ్రమ",
                "గణదేవత",
                "నిర్మాణం"
            ],
            "characters": [
                "వృద్ధ నాయకుడు",
                "యువకులు",
                "జాతి ప్రజలు"
            ],
            "locations": [
                "హిమాలయాల దిగువ కొండల్లోని లోయ"
            ],
            "content": "హిమాలయపు దిగువ కొండలలో ఒక లోయ ఉండేది. ఆ లోయలో అనేకవేల ఏళ్ళుగా ఒక కొండజాతి నివసించేది. ఆ జాతివాళ్ళు పశువులను పెంచీ, ధాన్యం పండించి జీవించే వాళ్ళు. అయితే రాను రాను ఆ లోయలో పంటలు పండించటమూ, పశువులను మేప టమూ కూడా చాలా కష్టమయింది. దానికి కారణమేమంటే, ఏటా కొండల మీదినుంచి చిన్న, పెద్ద బండరాళ్ళు లోయలోకి దొర్లి వచ్చి పడుతూ ఉండేవి. వందలకొద్దీ ఏళ్ళు గడిచేసరికి లోయ దాదాపు అంతా రాళ్ళ మయం అయిపోయింది.\nదీని ఫలితంగా పంటలు సన్నగిల్లాయి, పశువులు బక్కచిక్కాయి. ఆ లోయలో ఉండటం జాతివాళ్ళకు దుర్భరమయింది. జాతి యువకులు కొందరు తమలో తాము చర్చించుకుని, తమ నాయకుడి వద్దకు వెళ్ళి, \"తాతా, మనం చోటు మార్చక పోతే నామరూపాలు లేకుండా పోతాం. కడుపు నిండా తిండి మనకూ లేదు, మన పశువులకూ లేదు. ఈ లోయ వదిలి మరో చోటు చూసుకుందాం,\" అన్నారు.\nవృద్ధ నాయకుడు వాళ్ళకేసి విచారంగా చూసి, \" ఈ లోయ అనాదిగా మనదిరా! మన ముత్తాతలూ, వాళ్ళ ముత్తాతలూ ఈ గడ్డలోనే కలిసిపోయారు రా! ఇంకో చోటికి పోతే మన బతుకు మారిపోతుంది, మనం మారిపోతాం.'' అంటూ తాను చెప్పవలసిన మాటలు చెప్పాడు.\n\" మన బతుకులు బండలపాలు చేసు కునే కన్న. మార్చుకోవటమే మేలు.\" అన్నారు జాతి యువకులు.\n\" ఈ లోయ చచ్చింది. ఇందులో మనం బతకలేం.\" అన్నారు కొందరు.\n\" ఈ లోయ చావలేదురా! నేను చూపిస్తా రండి!\" అంటూ వృద్ధ నాయకుడు యువ కులకు ఒక వెడల్పయిన బండను చూపి, దాన్ని పొర్లించమన్నాడు. పదిమంది పట్టి ఆ బండను ఎత్తి పక్కకు తోశారు. దాని కింద నల్లని మట్టి ఉన్నది.\n\"అమట్టి బంగారం రా! అందులో బంగారం పండుతుంది. రాళ్ళన్నిటి కిందా ఇలాటి మట్టే ఉన్నది.\" అన్నాడు వృద్ధుడు.\n'\" లోయ నిండా వేలకొద్దీ రాళ్ళున్నాయి. వీటన్నిటినీ ఎట్లా పొర్లిస్తాం? ఎక్కడికి దొర్లిస్తాం. నువు మనకోసం ఇంకో చోటు చూడాలిసిందే,\" అన్నారు యువకులు.\n\"సరే, మీరన్నట్టే కానివ్వండి. నేను మన గణదేవతను కొలిచి, ఆవిడ ఆజ్ఞ ప్రకారం ఏదో ఒకటి చేస్తాను.\" అన్నాడు వృద్ధ నాయకుడు.\nఆమర్నాడే ఆయన తన జాతి వాళ్ళ నందరినీ సభకు రమ్మని పిలిచాడు. ఆడా, మగా, బాలా, వృద్ధా సభకు వచ్చారు.\n\"గణదేవత నిన్న రాత్రి నాకు కలలో కనిపించి చెప్పింది. మనం ఆ తల్లికి పెద్ద ఆలయం కట్టాలిట. దాని చుట్టూ మనం ఇళ్ళు కట్టుకోవాలిట. అప్పుడు గాని మనకు మంచి రోజులు రావుట!\" అన్నాడు వృద్ధుడు.\nఅందరికీ ఎక్కడలేని ఉత్సాహమూ వచ్చింది. చిన్నపిల్లల దగ్గిరనుంచి సహాయ పడి ఆలయం కట్టటానికి రాళ్ళు తెచ్చి ఒక చోట చేర్చారు. కొద్ది కాలంలోనే గుడిలేచింది. గర్భగుడి ఆరు నిలువుల ఎత్తున ఉండాలని వృద్ధుడు అన్నాడు. ఆ ఎత్తుకు రాళ్ళు పేర్చి, దానిమీద ఆలయం నిర్మించారు.\nతరవాత మరికొన్ని రాళ్ళు తెచ్చి ఆలయం చుట్టూ ఇళ్ళుకట్టారు.\nఈ పనులన్నీ పూర్తి అయేసరికి లోయలో మూడు పంతులు నేల బయట పడింది. అది చాలా సారవంతమైన నేల. అందులో ఏ గింజ నాటినా మొక్క మనిషి ఎత్తు లేచి, కంకులు విరగ కాసింది. మట్టి అంతగా లోతులేనిచోట్ల చక్కని పచ్చిక మొలిచింది.\nఈ విధంగా మనుషులకూ, పశువులకూ ఏనాడూ లేని ఆహారం లభించింది. ఆబాల గోపాలం చాలా తృప్తి చెంది, తమ గణ దేవతకు కొలుపులు చేసుకున్నారు.",
            "book_page_end": 14
        },
        {
            "title": "యక్షపర్వతం - 1",
            "book_page_start": 15,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "జానపద కథ",
            "moral": "భయపడకుండా, సరైన ఉపాయాన్ని ఉపయోగించి శత్రువులను ఎదుర్కోవాలి. కేవలం భౌతిక బలం విజయాన్నివ్వదు.",
            "keywords": [
                "ఖడ్గమృగాలు",
                "యుద్ధం",
                "బందిపోట్లు",
                "శిలాముఖి",
                "స్వర్ణాచారి",
                "ధైర్యం"
            ],
            "characters": [
                "అరణ్యమల్లు",
                "శిలాముఖి",
                "స్వర్ణాచారి",
                "బందిపోట్ల నాయకుడు",
                "ఖడ్గజాతి ప్రజలు"
            ],
            "locations": [
                "నర్మదానదీ ప్రాంత అరణ్యాలు",
                "అరణ్యపురం"
            ],
            "content": "కొన్ని వందల సంవత్సరాల క్రిందట నర్మదానదీ ప్రాంతాన గల అరణ్యాలలో అనేకమైన ఆటవికజాతి మనుష్యులు నివసిస్తూండే వాళ్ళు. వాళ్ళల్లో ఒక్కొక్క జాతి వాళ్ళకు ఒక నాయకుడో, ఒక రాజో వుండి అందరి మీదా అధికారం చలాయిస్తూండేవాడు. ఈ జాతుల మధ్య ఐక మత్యం లాంటిది లేకపోగా, తరచు ఒకరిపై ఒకరు యుద్ధాలు చేస్తూండే వారు.\nఇలాంటి ఆటవిక జాతుల్లో ఒకటైన ఖడ్గ మృగ జాతి వాళ్ళు. అరణ్యంలో గల కొండల్లో అరణ్యపురం అని ఒక పెద్ద పల్లె నిర్మించుకుని అందులో నివసిస్తూండే వాళ్లు. ఖడ్గమృగాలను మచ్చిక చేసి వాటిని వ్యవ సాయప్పనులకూ, వాహనాలుగానూ ఉప యోగించుకుంటున్నందు వల్ల, ఈ ఆరణ్య పురంలో వుండే వాళ్ళకు ఖడ్గమృగ జాతి వాళ్ళన్న పేరు కలిగింది.\nఈ ఖడ్గమృగ జాతి వాళ్ళకు కొత్తగా అధి కారానికి వచ్చిన అరణ్యమల్లు అనే యువ కుడు రాజుగా వుండేవాడు. ఇతణ్ణి అధి కారం నుంచి తొలగించేందుకు జాతి వాళ్ళ గణాచారి ఒకడు గట్టి ప్రయత్నాలు చేశాడు. కాని, యిద్దరు క్షత్రియ యువకుల తోడ్పా టుతో అరణ్యమల్లు, అగణాచారి మోసాన్ని బయట పెట్టించి, అతణ్ణి పులికి మేతగా వేశాడు.\nగణాచారి దుర్మరణం తరవాత అరణ్య మల్లు పరిపాలన ఎటువంటి ఒడిదుడుకులు లేకుండా సాగిపోతున్నది. పూర్వం కేవలం వేట మీద ఆధారపడి జీవించే ఖడ్గమృగ జాతివాళ్ళు, యిప్పుడు చుట్టుపక్కల వున్న అరణ్య ప్రాంతాల్లో వ్యవసాయపు పనులు ప్రారంభించి, జొన్నలూ, గోధుమలూ లాంటి ఆహార ధాన్యాలను పండించసాగారు.\nఅరణ్యమల్లు సింహాసనానికి వచ్చి సంవత్సరం పూర్తయింది. ఆ రోజున ఖడ్గ జాతి వాళ్ళంతా మహెూత్సాహంతో వార్షి కోత్సవం ఏర్పాటు చేశారు. యువకులు ఈటే కత్తులు తిప్పటం, ఖడ్గమృగాలను ఎత్తుగా కట్టిన గడకర్రల మీది నుంచి దూకించటం, మల్ల యుద్ధాలు చేయటం లాంటి బల ప్రదర్శనలతో స్త్రీ, బాల, వృద్ధు లందరినీ వినోదింప చేస్తున్నారు.\nఅరణ్యమల్లు ఒక ఎత్తయిన ప్రదేశంలో, నగిషీలు చెక్కిన రాతి సింహాసనంలో కూర్చుని యిదంతా చూసి ఎంతగా నో ఆనందపడుతున్నాడు.\nఅలాంటి ఉత్సాహ సమయంలో ఇద్దరు ఖడ్గజాతి వాళ్ళు తమ వాహనాల మీద ఉరుకులూ పరుగులతో ఆ ప్రదేశానికి వచ్చి, వాహనాలు దిగి అడ్డు వచ్చిన జనాన్ని తోసుకుంటూ అరణ్యమల్లు కేసి పోసాగారు.\nఅరణ్యమల్లుకు శిలాముఖి అనే మంత్రి వున్నాడు. అతను అరణ్యమల్లు కేసి పోతున్న ఆ యిద్దరినీ చూసి దగ్గిరకు రమ్మన్నట్టుగా సౌంజ్ఞ చేసి, వాళ్ళు రాగానే, \"ఏమిటి సంగతి? కొంపలంటుకున్నట్టు అలా పరి గెత్తుతారేం! ఈ ఉత్సాహ సమయంలో రాజుగారితో మీకేం పని? మంత్రిని నేను లేనా.\" అన్నాడు కోపంగా,\nశిలాముఖి యిలా అనగానే ఆ ఇద్దరూ అతడికి నమస్కరించి నిలబడి పోయారు.\n\"సంగతేమిటో చెప్పండి? ఇంతలో నే మూగవాళ్ళయారా?\" అన్నాడు శిలాముఖి.\nఆ ప్రశ్న వింటూనే ఆ వచ్చిన వాళ్ళిద్దరూ ముఖముఖాలు చూసుకున్నారు. వాళ్ళల్లో కొంచెం పెద్దవాడు గొంతు సవి రించుకుని, \" అయ్యా, కొండ వాగు పక్కన వున్న మన జొన్నచేల మీద ఎవరో కొత్త వాళ్ళు పడి కంకులన్నీ కోసుకుపోతున్నారు. వాళ్ళు మనం ఎరిగిన అరణ్య జాతుల వాళ్ళలా లేరు. వాళ్ళ నెత్తి మీద పెద్ద పెద్ద తల గుడ్డలున్నవి. శరీరాన్నంతా కప్పుతూ వస్త్రాలు ధరించి వున్నారు. అన్నిటికన్నా వింత, ఈ పరిసరాల్లో ఎక్కడా కనబడని కొత్త రకం జంతువులను వెంట తోలుకు వచ్చారు. వాటి మీదే కోసిన జొన్నకంకులు వేస్తున్నారు.\" అన్నాడు.\n\"ఏమిటా కొత్త రకం జంతువులు?\" అన్నాడు మంత్రి శిలాముఖి.\n\" అవి ఏనుగులంత ఎత్తున్నాయి. పుల్ల ల్లాంటి కాళ్ళు, మెడలు కొంగ మెడల్లా వంకర తిరిగి వున్నాయి. నడుం మీద ఎత్త యిన మూపురం వున్నది.\" అన్నాడు వచ్చిన వాళ్ళల్లో చిన్నవాడు.\nమంత్రి వాళ్ళూ యిలా సంభాషిస్తూం గా అదేమిటో వినేందుకు చుట్టూ కొందరు ఖడ్గజాతి వాళ్ళు చేరారు. ఆ వింత జంతు వు ల వర్ణన వినగానే వాళ్ళల్లో కొందరికి హడలెత్తి పోయింది. వాళ్ళు జనంలోకి పరిగెత్తుతూ, \"ఏవో వింత మృగాల మీద వచ్చిన మరొక లోకం వాళ్ళు మన పండిన పంటలు కోసుకు పోతున్నారు,\" అంటూ కేకలు పెట్టారు.\nవినోదాలు చూస్తున్న జనంలో కలకలం బయలుదేరింది. అది చూసి రాజు ఆరణ్య మల్లు సింహాసనం మీది నుంచి లేచి, \" ఏమిటా గొడవ? ఏం జరిగింది ? మంత్రి శిలాముఖి ఎక్కడ?\" అన్నాడు బిగ్గరగా.\nశిలాముఖి ఆ వింత జంతువులను చూసి వచ్చిన వాళ్ళిద్దర్నీ అరణ్యచుల్లు దగ్గిరకు తీసుకుపోయి, వాళ్ళ ద్వారా తాను విన్న దంతా అతడికి చెప్పాడు.\n\"మనం కష్టపడి పండించిన పంటలు బందిపోట్లు దోచుకు పోతుంటే, వాళ్ళను పట్టుకునేందుకు ఆయుధాలు తీసుకుని బయలుదేరక, వింత జంతువులను గురించి ఆశ్చర్య పడుతున్నారా? పేరుకు నేను రాజును, నా కొక మంత్రి! కాని, మన ప్రవర్తన మాత్రం ఆటవిక మూక ధోరణి లోనే వున్నది. దీనికి ఒక రాజ్యం అన్న పేరెందుకో తెలియటం లేదు,\" అన్నాడు అరణ్యమల్లు కోపంగా,\nఅరణ్యమల్లు యిలా అనగానే శిలాముఖి జనం కేసి తిరిగి, ప్రస్తుతానికి యీ వినో దాలు కట్టి పెట్టండి. మన పొలాల్లోని పంటల్ని బందిపోట్లు దోచుకు పోతున్నారు. వాళ్ళను హతమార్చి మన పంటల్ని కాపాడు కోవాలి,'' అన్నాడు పెద్ద గొంతుతో.\nఆ వెంటనే అనేక మంది ఖడ్గజాతి వాళ్ళు ఈటెలూ, కత్తులూ తీసుకుని బయలు దేరారు. కొందరు ఖడ్గమృగాల మీద సవారీ అయారు. ఒక అనుచరుడు తెచ్చిన ఖడ్గమృగాన్ని ఎక్కి మంత్రి శిలా ముఖి ముందుగా బయలుదేరాడు.\nరాజు అరణ్యమల్లు వాళ్ళను ఉత్సాహ పరుస్తూ, \" ఆ బందిపోట్లెక్కి వచ్చిన వింత మృగాలను చూసి భయపడకండి. లోకంలో మనం వాహనాలుగా ఉపయోగించే ఖడ్గ మృగాల కన్న భీతి గొల్పేవి మరెక్కడా లేవు. ఆ బందిపోట్లలో కొందరిని ఖైదీలుగా పట్టుకు రండి. వాళ్ళ ద్వారా ఆ దుర్మార్గుల గుట్టుమట్లు తెలుసుకోవచ్చు,'' అన్నాడు.\n\"జై, అరణ్యమాతకూ! జై, అరణ్య మల్లు మహారాజుకూ!\" అంటూ ఖడ్గజాతి వాళ్ళు కొండ వాగు కేసి పరుగులు తీశారు.\nవాళ్ళు వాగు ప్రాంతాల గల తమ పంట పొలాలను సమీపించేంతలో అక్కడ కని పించిన దృశ్యం అందర్నీ హడలగొట్టింది.\nబందిపోట్లు పాతికా ముఫైమంది వున్నారు. వాళ్ళల్లో కొందరు జొన్నకంకులు కోస్తు న్నారు. ఆ కోసిన వాటిని కొందరు వికృతంగా వున్న మృగాల మీద గల పెద్ద సంచుల్లో పెడుతున్నారు. నలుగురైదుగురు బంది పోట్లు పొడవాటి ఈటెలతో చేల చుట్టూ పహరా తిరుగుతున్నట్టు, తమ వాహనాలను అటూ యిటూ పరిగెత్తిస్తున్నారు.\nబందిపోట్లనూ వాళ్ళ వెంట వున్న వికృత మృగాలనూ చూసి ఖడ్గజాతి వాళ్ళు ఎంతగా భయపడ్డారో అంతకన్న మిన్నగా బందిపోట్లు ఖడ్గమృగాల మీద ఎక్కి వున్న వాళ్ళను చూసి భయపడిపోయారు.\nబందిపోట్లలో వికృత మృగం మీద ఎక్కి వున్న వాడొకడు తన చేతిలోని ఈ టెను పైకెత్తి పెద్దగా, \" ఈ వస్తున్న భయంకర జంతువుల్ని, వాటి మీద ఎక్కి వున్న ఆటవికుల్నీ చూడండి! ఖడ్గమృగా లను మచ్చిక చేసి వాహనాలుగా ఉపయో గించే వాళ్ళు ఎంతటి మహా సాహసులై వుంటారు !\" అన్నాడు.\nతమ అనుచరుడు చేసిన హెచ్చరిక వింటూనే ఎవరి పనుల్లో వారు మునిగి వున్న బందిపోటు వాళ్ళందరూ తల లెత్తి చూశారు. వాళ్ళకు ఖడ్గమృగం మీద ముందు వస్తున్న మంత్రి శిలాముఖి, అతడికి కొంచెం వెనకగా వస్తున్న యితర ఖడ్గజాతి వాళ్ళూ కనిపించారు. అందరి కన్న చాలా వెనకగా కాలి నడకన వచ్చిన ఖడ్గజాతి వాళ్ళు దూరంగా నిలబడి భయకంపిత నేత్రాలతో బందిపోట్ల కేసి చూస్తున్నారు.\nబందిపోట్ల నాయకుడు గబగా ఒక వింత జంతువును ఎక్కి, ఖడ్గజాతివాళ్ళ కేసి పరీక్షగా చూశాడు. వాళ్ళ వాలకం చూస్తే తమ మీదికి వచ్చి పడేందుకు తట పటా యిస్తున్నట్టు అతడికి కనిపించింది. ఖడ్గమృగజాతి వాళ్ళల్లో ఒక్కడూ చొరవగా తమ కేసి వాహనాన్ని దూకించటం లేదు.\n\"ఒరే, ఉష్ట్రవీరుల్లారా! మన కొచ్చిన భయం ఏమీలేదు. ఈ ఖడ్గమృగం వాళ్ళు మనను చూసి బెంబేలు పడిపోతున్నట్టు న్నది. చూడండి, ఒక్కడైనా సాహసించి మన మీదికి కసిగా, వేగంగా వస్తున్నా డేమో! అందరూ బెదురుకుని తటపటా యిస్తున్నారు. ఇదే మంచి అదను. నా వెంట మరి నలుగురైదుగురు రండి. వాళ్ళను చుట్టు ముట్టి ఈటెలు విసిరి చెల్లాచెదురు చేద్దాం.\" అన్నాడు బందిపోట్ల నాయకుడు.\nనాయకుడు చేసిన హెచ్చరిక వింటూనే నలుగురు బందిపోట్లు తమ వాహనాల మీద ఎక్కి, ఈటెలు ఝళిపిస్తూ ఖడ్గజాతి వాళ్ళ కేసి బయలుదేరారు. అది చూస్తూనే మంత్రి శిలాముఖి భయంతో వణికిపోతూ తన అనుచరుల కేసి తల తిప్పి, \" ఈ బంది పోట్లు అంత ఎత్తు జంతువుల మీద వుండి మనను తేలిగ్గా తమ ఈటెలతో పొడవ గలరు. మనం వెంటనే వెనుదిరిగి సమీ పంలో వున్న చెట్ల కేసి పోదాం. మనను బందిపోట్లు తప్పక తరుముకుంటూ వస్తారు. అప్పుడు చెట్లకొమ్మల్లో వున్న మన వాళ్ళు, వాళ్ళను తేలిగ్గా ఈటెలతో పొడవవచ్చు. మన వెంట వచ్చిన వాళ్ళను చెట్లెక్క మనండి! \" అంటూ పెద్దగా కేక పెట్టాడు.\nశిలాముఖి తన అనుచరులకు ఈ హెచ్చ రిక చాలా ఆలశ్యంగా చేశాడు. తమ మంత్రి అన్న మాటలు వింటూనే ఇద్దరు ఖడ్గజాతి వాళ్ళు తాము ఎక్కి వున్న మృగాలను వెనక్కు తిప్పి, \"కాలి నడకన వచ్చిన వాళ్ళంతా చెట్లెక్కి, బందిపోట్లు వాటి కిందికి రాగానే ఈటెలతో పొడవండి!\" అంటూ కేకలు పెట్టారు.\nఖడ్గజాతివాళ్ళల్లో కొందరు చెట్లెక్క సాగారు. వాళ్ళ ఎత్తుగడ గ్రహించిన బంది పోటు నాయకుడు, \" ఒరే, మిత్రులారా ! ఆ జొన్నకంకులు కోయటం ఆపి అందరూ వాహనాలెక్కండి. నేనూ, మరికొందరం ఈ ఖడ్గమృగాల మీద వున్న వాళ్ల అంతు చూస్తూం. మిగతా వాళ్ళు ఆ చెట్లెక్కే ముఠాను ఈటెలతో పొడిచి కింద పడ వేయండి.\" అని హెచ్చరించాడు.\nశిలాముఖి తను ఎక్కి వున్న ఖడ్గమృగాన్ని వెనక్కు తిప్పేలోపలే, బందిపోటు నాయ కుడూ, అతడి అనుచరులు కొందరూ వేగంగా వచ్చి, అతణ్ణి అతడి వెంట వున్న వాళ్ళనూ చుట్టు ముట్టారు. శిలాముఖి ధైర్యంగా బందిపోటు నాయకుడి ఈటె దెబ్బలను తన ఈటెతో కాచుకుంటూ, \" జై అరణ్యమాతా! అందరూ చెట్ల కేసి ఖడ్గమృగాలను పరిగెత్తించండి!\" అంటూ అరిచాడు.\nఖడ్గమృగాల మీద వున్న వాళ్ళందరూ ఒక్కసారిగా అరణ్యమాతకూ జై, అంటూ కేకలు వేసి వేగంగా చెట్ల కేసి పరిగెత్త సాగారు. శిలాముఖి వాళ్ళందరి కన్న వెనక పడిపోయినా, ఉపాయంగా బందిపోటు నాయకుడి ఈటె దెబ్బల నుంచి తప్పు కుంటూ, \" చెట్ల మీద వున్న వాళ్ళు గురి చూసి బందిపోట్ల గుండెల్లో గుచ్చుకునేట్టు ఈటెలు విసరండి! \" అంటూ అరిచాడు.\nశిలాముఖి తన ప్రాణరక్షణా ప్రయత్నంలో కిందు మీదైపోతూ, యింత సేపూ చెట్ల ప్రాంతాన జరుగుతున్న దేమిటో గమనించ లేదు. అక్కడ చెట్లెక్కబోతున్న ఖడ్గజాతి వాళ్ళ మీదికి కొందరు బందిపోట్లు పోయి, వాళ్ళను ఈటెలతో కొట్టసాగారు. గాయ పడిన వాళ్ళు కింద పడిపోగా, మిగిలిన ఖడ్గ జాతి వాళ్ళు చావు కేకలు పెడుతూ అరణ్య పురం కేసి పరిగెత్తసాగారు.\nశిలాముఖి కూడా ఎలాగో ప్రాణరక్షణ చేసుకుంటూ, వెనక తరుముకు వస్తున్న బందిపోట్లకు దొరకకుండా తన అనుచరు లతో చెట్ల కేసి పారిపోగలిగాడు. కాని, అక్కడ మరికొందరు బందిపోట్లు తమ వాహనాలతో అతణ్ణి చుట్టు ముట్టే ప్రయత్నం చేశారు. పరిస్థితి విషమిస్తున్నదని గ్రహిం చిన శిలాముఖి, “ఇక మనం ఈ బంది పోట్లను ఎదిరించలేం. అరణ్యపురం కేసి పారిపోవటమే క్షేమం!\" అని తన అను చరులను హెచ్చరించాడు.\nఆ సమయంలో దాపుల నున్న ఒక చెట్టు కొమ్మల్లోంఛి, \" మహామంత్రి శిలాముఖీ! పారిపోకు. నీ ఖడ్గమృగాన్ని వెనక్కు తిప్పి, దానిచేత నీ వెనక వస్తున్న ఒంటెను కుమ్మించు. నీ ఖడ్గమృగం కొమ్మువాడి, ఇంద్రుడి వజ్రాయుధం పదునుకు ఏమాత్రం తీసిపోదు!\" అన్న మాటలు వినిపించాయి.\nశిలాముఖి ఆ మాటలు స్పష్టంగా విన్నాడు. స్వరాన్నిబట్టి ఆ మాట్లాడింది. తా నెరిగిన క్షత్రియ యువకుల వెంట వుండే స్వర్ణా చారి అనే వాడిదని కూడా గుర్తించాడు.\nకాని, అతడిలో నిలబడి బందిపోట్లను ఎది రించే ధైర్యం పూర్తిగా నీరు కారిపోయింది. ఆ కారణం వల్ల ఖడ్గమృగాన్ని మరి కాస్త గట్టిగా అదిలించి, తన అనుచరుల వెనగ్గా అరణ్యపురం కేసి పారిపోసాగాడు.\nశిలాముఖితోపాటు, స్వర్ణాచారి చేసిన హెచ్చరికను బందిపోట్ల నాయకుడు విన్నాడు. అతడు ఎక్కడలేని ఆగ్రహంతో స్వర్ణాచారి ఎక్కి వున్న చెట్టు కిందికి పోయి, \"ఎవడ్రా అక్కడ? నా శత్రువులకు ఉపా యాలు చెపుతున్నావా? నే నెవర్నో తెలుసా?\" అంటూ హుంకరించాడు.\n\"నా పేరు స్వర్ణాచారి, పద్మపురవాస్తు శాస్త్రజ్ఞు. పుట్టు పిరికి జీవి ఒంటెను చూసి, మహా పౌరుష ప్రాణి అయిన ఖడ్గ మృగం పారిపోవటం చూసి మెచ్చలేక శిలా ముఖికి అలాంటి సలహా యిచ్చాను. నాకు మీ ఒంటెజాతివాళ్ళూ, ఆ ఖడ్గమృగజాతి వాళ్ళూ — అంతా మిత్రులే!\" అన్నాడు. స్వర్ణాచారి కొమ్మల్లోనే వుండి.\n\" ఓ హెఁ, చాలా అతి తెలివిగా మాట్టాడు తున్నావే! వెంటనే చెట్టు దిగి వస్తావా లేక గురి చూసి ఈటె విసరమంటావా?\" అంటూ బందిపోట్ల నాయకుడు ఒంటె మీద లేచి నిలబడి ఈటె పై కెత్తాడు.\n— (ఇంకా వుంది)",
            "book_page_end": 22
        },
        {
            "title": "తారుమారు",
            "book_page_start": 23,
            "pdf_page_start": 23,
            "pdf_page_end": 27,
            "author": "ఎస్. కే. రాజేశ్వరీరాణి",
            "genre": "బేతాళ కథ",
            "moral": "మానవ విశ్వాసాలు, ముఖ్యంగా దేవుడిపై భక్తి, స్వార్థంపై ఆధారపడి ఉంటాయి. స్వార్థం తీరితే విశ్వాసం సడలవచ్చు.",
            "keywords": [
                "బేతాళుడు",
                "విక్రమార్కుడు",
                "వీణావంతుడు",
                "యశోవంతుడు",
                "నాస్తికత్వం",
                "స్వార్థం"
            ],
            "characters": [
                "విక్రమార్కుడు",
                "బేతాళుడు",
                "వీణావంతుడు",
                "యశోవంతుడు",
                "యశోధర"
            ],
            "locations": [
                "కళింగదేశం",
                "శివాలయం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి చెట్టు పై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, \" రాజా, నీ దీక్ష చూస్తే ఒక పక్క అద్భుతంగా తోచినప్పటికీ, మరొక వంక, ఈ దీక్ష ఆకస్మికంగా సడలి పోతుందేమోనన్న అనుమానం కలుగు తుంది. దేవుడి యందు ఎంతో దృఢ భక్తి గల వీణావంతుడు ఒక్కక్షణంలో నాస్తికు డయిపోయాడు గద ! నీకు శ్రమ తెలియ కుండా అతని కథ చెబుతాను, విను.\" అంటూ ఇలా చెప్పసాగాడు:\nకళింగదేశంలో వీణావంతుడు వైద్యం చేసుకుంటూ ఉండేవాడు. అతను ఎన్నో అద్భుత చికిత్సలు చేసి, ఆపర ధన్వంతరి అనిపించుకున్నాడు. అతను: పరమ శివ భక్తుడు. అతను శివాలయంలో నే ఎప్పుడూ ఉండేవాడు. పగలయేది. రాత్రి అయేది, అతనితో పని ఉన్నవాళ్ళు శివాలయానికి వెళ్ళితే తప్పక దొరికేవాడు.\nవీణావంతుడికి ఇల్లూ, వాకిలీ, భార్యా, బిడ్డలూ లేకపోలేదు. కాని అతను ఆ ఇంటికి ఎప్పుడో చుట్టపు చూపుగా మాత్రమే వెళ్ళే వాడు. అతనికి సంసార తాపత్రయం ఏనాడూ లేదు. ఒకప్పుడు అతను ఒక ధని కుడికి చికిత్స చేసి, మృత్యుముఖం నుంచి బయటికి లాగాడు. ఆ ధనికుడు కృతజ్ఞతతో అతనికి తన కూతురైన యశోధరను ఇచ్చి పెళ్ళి చేసి, వాళ్ళు ఉండటానికి ఒక ఇల్లు కూడా కట్టించి ఇచ్చాడు.\nవీణావంతుడికి భార్య పట్ల ప్రేమ లేక పోలేదు. ఆమెకు పిల్లలను కూడా కన్నాడు. కాని సంసారం మీదపడినా అతని అసలు ప్రవృత్తి మారలేదు. ఆస్తమానమూ శివా లయంలో కూర్చునేవాడు. అక్కడే రోగు లను చూసేవాడు. డబ్బు సంపాదించే వాడు. కాని ఆ డబ్బు ఇంటికి చేరేదికాదు. శివాలయంలో కనిపించిన పేద శివభక్తు లకు దానంగా వెళ్ళిపోయేది. వైద్యంతో తీరక అతను రోజుల తరబడి ఇంటి ముఖం చూసేవాడు కాడు, భార్య డబ్బులు కావా లని కబురు చేస్తే తన వద్ద మిగిలి ఉన్న కొద్ది డబ్బులు ఇచ్చి పంపేవాడు.\nయశోధర అభిమానవతి. భర్త సహాయం లేకుండా తాను ఒంటరిగా సంసారమూ, పిల్లల సంరక్షణా చూసుకోవటంతో ప్రాణం విసిగిపోయి, ఆమె ఒకనాడు తన ఇంటిని యశోవంతు డనే ధనికుడికి అమ్మేసి, పిల్ల లతో సహా పుట్టింటికి వెళ్ళిపోయింది. చిత్ర మేమిటంటే తన భార్య ఈ పని చెయ్యటం వీణావంతుడికి చీమ కుట్టినట్టయినా లేదు.\nయశోధర నుంచి ఇల్లు కొన్న యశోవం తుడు పరమ్ నాస్తికుడు. దేవుడి పేరు తెస్తే చిరాకు పడేవాడు. ఏ దేవుడికి దణ్ణం పెట్టకుండానే ఆయన కోట్లు ఆర్జించాడు. వైద్యంలో వీణావంతుడి హస్తవాసి ఎటు వంటిదో. వ్యాపారంలో యశోవంతుడి హస్త వాసి కూడా అటువంటిదే. ఆయన మట్టి పట్టితే బంగారమయేది.\nయశోవంతుడి భార్యలు ఇద్దరు సంతానం లేకుండా ఒకరి తరువాత ఒకరు పోయారు. ఆయన మూడో భార్య గర్భవతి అయింది. యశోవంతుడి ఆనందానికి మేరలేదు. తాను గర్భవతి కావటం దేవుడి అనుగ్రహం పల్లనే అని భార్య అనేసరికి. \"నువు అలా అనుకో దలిస్తే అనుకో. నేను మాత్రం దేవుడి దయ అని నమ్మను,\" అన్నాడాయన.\nయశోవంతుడి భార్య తొమ్మిది నెలలూ మోసి మగ బిడ్డను కన్నది. కాని అది బిడ్డ కాదు, శవం! తోలు కప్పిన ఎముకల గూడు. ఆ బిడ్డలో చలనం లేదు. అయితే గుండె కొట్టుకుంటూనే ఉన్నది.\n\"ఈ బిడ్డను వీణావంతుడు బతికిస్తే బతికించాలి. మరొకడి వల్ల కాదు,\" అన్నారు యశోవంతుడి బంధువులు.\nవీణావంతు డంటే యశోవంతుడికి చాలా హీనమైన అభిప్రాయం ఉన్నది. అతను దైవ మూఢుడు! సంసారాన్ని చూసుకోలేని అసమర్థుడు!\nఇలాటి అభిప్రాయం ఉన్నప్పటికీ యశో వంతుడు, తనకు లేక లేక పుట్టిన బిడ్డ బతుకుతాడేమోనన్న ఆశ కొద్ది, \"అలా అయితే అతన్ని పిలుచుకు రండి!\" అని తన వారితో అన్నాడు.\nమనుషులు శివాలయానికి వెళ్ళి, వీణా వంతుడితో సంగతి చెప్పి. అతన్ని తమ వెంట రమ్మన్నారు.\n\"ఆ నాస్తికుడి వద్దకు నేను రాను. అతడు అలయానికి వచ్చి శివలింగం ముందు సాష్టాంగపడి అపరాధం చెప్పు కుంటే, అతడి బిడ్డకు చికిత్స చేస్తాను. ఆ తరవాత అంతా పరమశివుడి దయ!\" అన్నాడు వీణావంతుడు.\nయశోవంతుడు తన బిడ్డను తీసుకుని శివాలయానికి వెళ్ళి. బిడ్డను వీణావంతుడి ముందు పెట్టి, శివలింగం ముందు సాష్టాంగ పడి లేచి, చెంపలు వేసుకున్నాడు. ఆయన ఇదంతా చేసింది వీణావంతుడి తృప్తి కోసమే గాని, తనకు దేవుడి యందు నమ్మకం కుదిరికాదు.\nవీణావంతుడు తన సంచి కట్టు నుంచి ఏదో గుళిక తీసి, రంగరించి బిడ్డ నోటికి రాచాడు. వెంటనే బిడ్డ కదిలి కెవ్వున ఏడవ నారంభించాడు. ఈ వింత చూడవచ్చిన వారంతా అంతులేని ఆశ్చర్యం చెందారు.\nఅదే క్షణంలో యశోధర పెద్ద పెట్టున ఏడుస్తూ తన ఆఖరు బిడ్డను భుజం మీద వేసుకుని వచ్చి, \" నా బిడ్డను కాపాడండి,\" అంటూ స్పృహ లేకుండా ఉన్న బిడ్డను తన భర్త ముందు ఉంచింది.\nవీణావంతుడు బిడ్డ నాడి పరీక్షించి, బిడ్డ నోటిలో ఒక మాత్ర వేశాడు. ఆ బిడ్డ ఒక్కసారి కళ్ళు తెరిచి, తల్లి వంక చూసి, ప్రాణం వదిలాడు.\nయశోవంతుడు చప్పున శివలింగం ముందు సాగిలబడి, ఆబిడ్డ ప్రాణాలు కాపాడమని దీనంగా బతిమాలుకున్నాడు. కాని ప్రయోజనం లేకపోయింది.\nవీణావంతుడు తన మందుల సంచిని లింగం మీద విసిరికొట్టి, ఎటో వెళ్ళి పోయాడు. తిరిగి అతను గుడి ఆవరణలోకి మళ్ళీ అడుగు పెట్టలేదు. తరవాత ఒక ఉత్సవంనాడు దేవుడి ఊరేగింపు జరుగు తూండగా అతను వీధి పక్కన నిలబడి దేవుడి విగ్రహం మీద రాళ్ళు విసిరే సరికి, అతనికి పిచ్చి పట్టిందని అందరూ అను కున్నారు.\nబేతాళుడు ఈ కధ చెప్పి, \" రాజా, పరమభక్తుడైన వీణావంతుడు ఉన్నట్టుండి నాస్తికుడు కావటానికీ, పరమ నాస్తికుడైన యశోవంతుడికి భగవంతుడిలో విశ్వాసం కలగటానికీ కారణమేమిటి? మనుషులు భగవంతుణ్ణి నమ్మటం కేవలమూ స్వార్థంతో నేనా? ఈ ప్రశ్నకు సమాధానం తెలిసి కూడా చెప్పక పోయావో నీ తల పగిలి పోతుంది.\" అన్నాడు.\nదానికి విక్రమార్కుడు, \" మనిషి స్వార్ధం లేకుండా ఏదీ నమ్మడు. యశోవంతుడు తన కొడుకు బతికాడుగదా అని దేవుడిలో నమ్మకం తెచ్చుకున్నాడు. అలాటి స్వార్థం తోనే వీణావంతుడు కూడా దేవుణ్ణి నమ్ముతూ వచ్చాడు. అతనికి తన వైద్యంలో ఏనాడూ నమ్మకంలేదు. తాను నిమిత్తమాత్రంగా చికి త్సలు చేస్తూంటే శివానుగ్రహం వల్ల రోగు లకు నయమవుతున్నదని అతను భ్రమ పడుతూ రావటమే అతను చేసిన పొరపాటు. ఇలాటి స్వార్థం ఆధారంగా ఉండబట్టే, తన కొడుకు చనిపోయేసరికి ఆ విశ్వాసం కాస్తా పోయింది. తన కొడుకు బతకక పోవడానికి కారణం తాను సరి అయిన చికిత్స చెయ్యలేక పోవటమేనని గ్రహిం చక, తప్పు దేవుడి పైన తోశాడు. ఇలా దేవుణ్ణి తన వైద్యానికి అడ్డు పెట్టుకుని మూఢుడు కావటం చేత అతను వెర్రివాడై పోయి, లోకానికి వైద్యుడుగా తాను చేయ గల ఉపకారాన్ని గంగపాలు చేసేశాడు,” అన్నాడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 27
        },
        {
            "title": "ఉత్తమలోక ప్రాప్తి",
            "book_page_start": 28,
            "pdf_page_start": 28,
            "pdf_page_end": 28,
            "author": "డి. మహేశ్",
            "genre": "పౌరాణిక",
            "moral": "పుణ్యకార్యాలు చేయకపోయినా, ఊహించని విధంగా ఉత్తమ గతి లభించవచ్చు. దైవ నిర్ణయం విచిత్రమైనది.",
            "keywords": [
                "నారదుడు",
                "బ్రహ్మ",
                "ఊర్థ్వలోకం",
                "పుర్రె",
                "దారిద్ర్యం"
            ],
            "characters": [
                "నారదుడు",
                "బ్రహ్మదేవుడు"
            ],
            "locations": [
                "భూలోకం",
                "శ్మశానం",
                "బ్రహ్మలోకం"
            ],
            "content": "త్రిలోక సంచారి అయిన నారదుడు ఒకప్పుడు భూలోకంలో ఒక శ్మశానం మీదుగా పోతూ ఉండగా ఆయనకు ఒక పుర్రె కనిపించింది. తన తండ్రిగారి దస్తూరీ తెలిసినవాడు కాపటం చేత ఆ పుర్రె మీద \" ఊర్థ్వలోక ప్రాప్తి” అని రాసి ఉండటం నారదుడు గమ నించాడు.\nనారదుడు దివ్యదృష్టితో చూస్తే ఆ పుర్రె ఒక గర్భదరిద్రుడిది. బతికినన్నాళ్ళూ. దారిద్ర్యబాధ అనుభవించిన ఆ దరిద్రుడు ఒక దానం గాని, ధర్మం గాని చెయ్యలేదు; గుళ్ళూ గోపురాలూ కట్టించలేదు. అలాటి వాడికి ఊర్థ్వలోకాలు ఎలా వచ్చాయి? బ్రహ్మ దేవుడు ఇంత తప్పుగా ఎలా రాశాడు?\nఈ సంగతి తేల్చుకునేందుకు నారదుడు ఆ పుర్రెను తీసుకుని బ్రహ్మలోకానికి వెళ్ళి, \" నాన్నగారూ, ఈ గర్భదరిద్రుడు ఎలాటి పుణ్యకార్యాలూ చెయ్యలేదు గదా వీడి తల మీద ఊర్థ్వలోక ప్రాప్తి కలిగేటట్టు అబద్ధం ఎందుకు రాశారు?\" అని అడిగాడు.\n\"అబద్ధం ఎలా అయిందిరా, నాయనా? ఈ పుర్రెను ఈ లోకానికి నువే స్వయంగా తెస్తివి గదా!” అన్నాడు బ్రహ్మ.",
            "book_page_end": 28
        },
        {
            "title": "మహాశిల్పి",
            "book_page_start": 29,
            "pdf_page_start": 29,
            "pdf_page_end": 32,
            "author": "వి. చక్రధరరావు",
            "genre": "జానపద కథ",
            "moral": "ఎంత గొప్పవారికైనా స్వార్థం ఉంటుంది. ప్రజల మేలు కోసం ఒక కళాకారుడు తన ప్రతిభను ఉపయోగించడం గొప్ప విషయం.",
            "keywords": [
                "శిల్పి",
                "నాగరాజు",
                "నాగలోకం",
                "కరువు",
                "భవన నిర్మాణం",
                "స్వార్థం"
            ],
            "characters": [
                "మహాశిల్పి",
                "నాగరాజు",
                "ఇంద్రుడు",
                "నాగ సేవకులు"
            ],
            "locations": [
                "గ్రామం",
                "నాగలోకం",
                "సర్పపురం"
            ],
            "content": "ఒక గ్రామంలో కొన్నివేల ఏళ్ళ క్రితం ఒక మహా శిల్పి ఉండేవాడు. అతని చేతి మీదుగా ఎన్నో చిత్రి విచిత్ర భవనాలూ, సభలూ, ఆలయాలూ నిర్మించాడు. అతని ఖ్యాతి దేశదేశాలా వ్యాపించింది.\nఆ కాలంలో నాగలోకంలో నాగరాజు భవనం ఉపద్రవమైన భూకంపాల ఫలి తంగా బీటలు విచ్చింది. దాన్ని తిరిగి నిర్మించటానికి భూలోకం నుంచి మహా శిల్పిని రప్పించాలని నాగరాజు నిశ్చ యించాడు. అతడి కబురు చేరగానే శిల్పి పరమానందం చెంది, తాను మరొక్క గొప్ప భవనం నిర్మించవచ్చును గదా అనుకుని నాగలోకానికి వెళ్ళాడు.\nత్వరలోనే శిల్పికీ, నాగరాజుకూ మంచి స్నేహం కలిసింది. నాగరాజు కుటుం బమూ, పరివారమూ అతనికి ఆప్తులయారు. అతనికి అన్న పానాలకు ఎలాటి లోటూ జరగలేదు. అయినా శిల్పికి తన ఇంటి మీద గాలి మళ్ళింది. అంతులేని వైభవం మధ్యా, సంపద మధ్యా ఉంటూ కూడా అతను తన పేద ఇంటిని గురించీ, తన తల్లిని గురించీ, భార్యను గురించి బెంగపడసాగాడు.\nఒకనాడు శిల్పి నాగరాజుతో, \" రాజా, నా కీ మధ్య మా ఇంటి మీద ధ్యాస జాస్తిగా ఉంటుంది. మా ఊరి పరిస్థితులు కాస్త కనుక్కుని నాకు చెబుతావా?\" అని అడిగాడు.\n\"నిజం దాచటం దేనికి? మీ ఊరి ప్రాంతాల కొంతకాలంగా వానలు లేవు. అక్కడ భయంకర క్షామం ఉన్నది.\" అన్నాడు నాగరాజు.\n\"అలా అయితే అక్కడ వానలు కురి పించలేవా?\" అన్నాడు శిల్పి.\n\" అది ఎంత మాత్రమూ కుదరదు. అలా వానలు కురిపించటం నియమ విరుద్ధం. ఎక్కడ ఎప్పుడు క్షామం రావలిసిందీ ముందుగా నే నిర్ణయమవుతుంది. ఈకాటకం ఇంకా తొంభైతొమ్మిది రోజులుంటుంది, ' అన్నాడు నాగరాజు.\nశిల్పికి కంపరం పుట్టు కొచ్చింది. అతని మనసులో తన గ్రామమూ, తన తల్లి, భార్యా, తన బంధువులూ, మిత్రులూ, తిండికి అల్లా డుతూ కనిపించారు. వాళ్ళు తిండి లేక, నీరు లేక, ఆకులూ అలములూ ఎక్కు తింటూ, క్రమంగా చచ్చిపోతూ ఉండటం అతను ఊహించుకున్నాడు.\nవాళ్ళు దిక్కులేని చావు చస్తారు!\" అన్నాడు శిల్పి ఉద్రేకంతో.\n\"అమాయకుడా! వాళ్ళ గొడవ నీకు దేనికి? నా భవనం పని పూర్తి కాగానే నీకు గొప్ప బహుమతి ఇస్తాను. నీకు అంతులేని మణులూ, బంగారమూ, వెండీ ఇస్తాను. నువు బతికి ఉన్నన్నాళ్ళూ మహారాజులా బతుకు,\" అన్నాడు నాగరాజు.\n\"నాకు వానే కావాలి ! మా గ్రామంలో అందరికీ వాన కావాలి. నీ వాళ్ళే మలమలా మాడిపోతూ ఉంటే నువ్విలా నిశ్చింతగా ఉండగలుగుతావా?\" అన్నాడు శిల్పి.\n\"నన్ను అనవసరంగా విసిగించకు! ఇప్పట్లో వాన లేదు. అది అంతే!\" అంటూ నాగరాజు లేచిపోయాడు.\nశిల్పి వెళ్ళి పోవటానికి తన పనిముట్లూ అవీ సర్దుకోసాగాడు.\nఈ సంగతి విని నాగరాజు శిల్పి వద్దకు వచ్చి, \"నిష్కారణంగా ఏమిటి నీ అలక?\" అన్నాడు.\n\"లేదు, నాగరాజా! నేను మా పూరు వెళ్ళి అక్కడి పరిస్థితి ఏమిటో తెలుసు కోవాలి,\" అన్నాడు శిల్పి.\n\"ఎవర్రా అక్కడ? ఈ దుర్మార్గుణ్ణి బంధించండి.\" అని నాగరాజు తన సేవకు లను కేక పెట్టాడు. క్షణంలో నాగ సేవ కులు వచ్చి శిల్పిని చుట్టుముట్టారు.\n\"ఇప్పుడు చెప్పు. నా భవనం మర మ్మత్తు పూర్తి చేస్తావా, లేదా?\" అని నాగ రాజు అడిగాడు.\n\" మా గ్రామంలో వర్షం కురిపిస్తావా, లేదా?\" అని శిల్పి ఎదురు ప్రశ్న వేశాడు.\n\" కురిపించనని నీకు ముందే చెప్పాను,\" అన్నాడు నాగరాజు.\n\"అలా అయినప్పుడు నేను నీ పని పూర్తి చెయ్యను, '' అన్నాడు శిల్పి.\n\" వీణ్ణి తీసుకుపోయి, తల — ''అంటూ నాగరాజు ఆగాడు. శిల్పి తల నరికేస్తే భవనం మరమ్మతులు ఆగిపోతాయన్నది జ్ఞాపకం వచ్చి, వెంటనే ఆయన. \"శిల్పిని వదిలెయ్యండి! \" అన్నాడు నిట్టూర్చి.\nఇందువల్ల శిల్పి పరిస్థితి మెరుగైనదేమీ లేదు. అతన్ని నాగలోకం నుంచి వెళ్ళి పోనివ్వరు. తన గ్రామమేమో కాటకంలోనే ఉన్నది. శిల్పి ఒక చోట కూర్చుని. ఏం చెయ్యాలా అని ఆలోచిస్తూ ఉండగా అతని దృష్టి ఒక స్తంభం పైన పడింది.\nశిల్పి వెంటనే లేచి ఆ స్తంభాన్ని రంపంతో కోయసాగాడు. స్తంభం తెగిపోతున్న కొద్దీ భవనం మొత్తంగా కంపించసాగింది. నాగ రాజు లబలబలాడుతూ వచ్చి, \"ఆపు! నీకు పుణ్యం ఉంటుంది, ఆపు!\" అని అరిచాడు.\n\" వాన కురిపిస్తావా మరి?\" అని శిల్పి అడిగాడు.\n\" కురిపిస్తాను, కురిపిస్తాను.\" అన్నాడు నాగరాజు.\n\" హాస్యాలకు పోయి వరదలు తెప్పం చెవు. మా గ్రామానికి కావలిసినంత వానే కురిపించాలి. గుర్తుంచుకో!\" అన్నాడు శిల్పి.\n\" నువు కోరినట్టే చేస్తాను.\" అన్నాడు నాగరాజు. భవనాలు కట్టగల వాడికి భవ నాలు కూల్చటం ఒక బ్రహ్మ విద్య కాదు.\n\" నువు వాన కురిపించాలే గాని నీ భవ నాన్ని చూసి ఇంద్రుడు అసూయపడేటట్టు చెయ్యగలను,\" అన్నాడు శిల్పి.\nనాగరాజు శిల్పికి తనపై బట్ట కప్ప, \" నువు మీ గ్రామానికి వెళ్ళి అక్కడ వర్షం పడటం కళ్లారా చూసిరా!\" అన్నాడు.\nశిల్పి భూలోకానికి వచ్చాడు. అతను తన గ్రామంలో వర్షం పడటమూ, గ్రామస్థులంతా ఆనందపారవశ్యంలో కేకలు పెడుతూ ఉండ టమూ కళ్ళారా చూశాడు. కాని గ్రామ స్థులు అతన్ని చూడలేదు. వాళ్ళకు కనిపించి నది ఒక మహాసర్పం.\n\"అమ్మో! ఎంత పెద్ద సర్పమో!\" అన్నారు గ్రామస్థులు.\n\"ఇదే మనకు వర్షం తెచ్చింది. దీనికి గుడి కట్టుదాం!\" అన్నారు. త్వరలోనే గుడి పూర్తి అయింది. గ్రామానికి కరువు కూడా పోయింది.\nశిల్పి నాగలోకానికి తిరిగి వెళ్ళి నాగ రాజుతో, నన్ను మోసం చేసి నాగ రూపంలో పంపావు. నా వారి నందరినీ చూశాను. కాని వారితో మాట్లాడలేక పోయాను.\" అన్నాడు.\n\" నువు మహా పెంకె మనిషివి! అందు చేత నా జాగర్త నేను పడ్డాను. నా మాట నేను నిలబెట్టుకున్నాను. నీ పని నువు పూర్తి చెయ్యి,\" అన్నాడు నాగరాజు.\nశిల్పి నాగరాజు భవనాన్ని అద్భుతంగా తయారు చేశాడు. ఇంద్రుడు గృహ ప్రవే శానికి వచ్చి, ఆ భవనాన్ని చూసి నిజం గానే అసూయపడ్డాడు. శిల్పికి నాగరాజు అంతులేని బహు మా నాలిచ్చి ఇంటికి పంపేశాడు.\nఅతన్ని ఎరిగినవాళ్ళు, ''ఇంతకాలం ఏమయావు? నువు లేనప్పుడు ఇక్కడ ఎటువంటి కరువు వచ్చిందనుకున్నావు? ఏదో దేవతా సర్పం వచ్చి వాన కురిపిం చింది. చానికి గుడి కూడా కట్టాం. కాని అది కొంత కాలానికి ఎటో వెళ్ళిపోయింది.\" అని చెప్పారు.\n\"నేనే ఆ సర్పాన్ని.\" అన్నాడు శిల్పి.\nచాలామంది. అతని మాట నమ్మలేదు. అతను ఊళ్ళో అందరికీ తన అనుభవాలు చెప్పాడు. అప్పుడు జనం నమ్మటమే గాక, అతను గ్రామానికి చేసిన మేలు తెలుసుకుని ఎంతో గర్వపడ్డారు.\nఅటు తరవాత ఆ గ్రామానికి సర్పపురం అనే పేరు వచ్చింది.",
            "book_page_end": 32
        },
        {
            "title": "పిచ్చిరాజు",
            "book_page_start": 33,
            "pdf_page_start": 33,
            "pdf_page_end": 34,
            "author": "వల్లూరు",
            "genre": "హాస్యం",
            "moral": "మూఢత్వం, అపరిపక్వమైన ఆలోచనలు, మరియు స్వార్థం హాస్యాస్పదమైన చిక్కులను సృష్టిస్తాయి. కాలం నిర్ణయాన్ని మార్చలేము.",
            "keywords": [
                "పిచ్చిరాజు",
                "దేవవర్మ",
                "సాధువు",
                "చక్రవర్తి యోగం",
                "పంచాంగం",
                "మూఢత్వం"
            ],
            "characters": [
                "దేవవర్మ (పిచ్చిరాజు)",
                "దొంగ సాధువు",
                "మంత్రి",
                "జ్యోతిష్కులు"
            ],
            "locations": [
                "గౌడదేశం"
            ],
            "content": "గౌడదేశాన్ని దేవవర్మ అనే రాజు పాలించే వాడు. ఆ రాజు వట్టి మూఢుడు. ప్రజలు అతన్ని పిచ్చిరాజు అనేవాళ్ళు.\nఒకనాడు దేవవర్మ దర్శనానికి ఒక దొంగ సాధువు వచ్చాడు. ఆ జిత్తులమారి వాడు రాజు తత్వం గ్రహించి, \"మహారాజా, తమరు ఏదో తీరని కోరికతో బాధ పడు తున్నట్టు నాకు తెలుస్తున్నది. ఏమిటి మీ కోరిక? నా తపశ్శక్తికి సాధ్యమైతే మీ కోరిక తీరే ఉపాయం చెబుతాను.\" అన్నాడు.\nవెంటనే దేవవర్మ. \" యోగి పుంగవా, బాగా కనిపెట్టారు. నేను ఎందరో చక్రవర్తుల కథలు విన్నాను. నేను చక్రవర్తిగా పుట్టి ఘనంగా బతకలేక పోతినే అన్న బాధ నన్ను అప్పుడప్పుడూ బాధిస్తూ ఉంటుంది. దానికి మీరు మాత్రం ఏం చెయ్యగలరు? '' అంటూ నిట్టూర్పు విడిచాడు.\nదొంగసాధువు కొంచెం ఆలోచించినట్టు నటించి, \" ఈ ఆలోచన తమకు ఊరికే వచ్చి ఉండదు. తమ జాతకం ఒకసారి ఇప్పించండి.\" అన్నాడు.\nరాజు ఆస్థానజ్యోతిష్కులతో, తన జాతక చక్రాన్ని సాధువుకు చూపించమన్నాడు.\nసాధువు జాతకం చూసి, \"అరెరే. ఇరవైయేళ్ళక్రితం తమకు చక్రవర్తియోగం వెంట్రుకవాసిలో తప్పిపోయింది. అప్పుడు గ్రహశాంతి చేయించినట్టయితే తప్పకయోగం సిద్ధించేది. ఇప్పటికైనా మించిపోలేదు. మరొక ఇరవై ఏళ్ళు గడిస్తే మీరు విధిగా చక్రవర్తి అవుతారు.\" అన్నాడు.\nపిచ్చిరాజు. ఈ మాటకు పరమానంద భరితుడై, దొంగ సాధువుకు కోరినంత డబ్బు ఇచ్చి పంపేశాడు.\nఅది మొదలు ఆ రాజుకు చక్రవర్తి కావాలన్న ఆరాటం క్రమంగా హెచ్చి పోయింది. ఇరవై ఏళ్ళు ఆగాలంటే ఆయనకు చాలా బాధగా ఉన్నది. అబాధ భరించలేక ఆయన ఒక పిచ్చి ఆలోచన చేశాడు. ఆయన తన ఆస్థాన జ్యోతిష్కులను పిలిచి, \"రేపటి నుంచీ పంచాంగాన్ని ఇరవై సంవత్సరాలు ముందుకు జరపండి. తిథి, వార, నక్షత్రా లన్నీ ఇరవై ఏళ్ళు ముందుకు నెట్టి, కొత్త పంచాంగం తయారు చెయ్యండి.\" అన్నాడు.\nజ్యోతిష్కులు ఈ ఉత్తరువుకు నిర్ఘాంత పోయి, వెళ్ళి మంత్రితో తమకు వచ్చిన కష్టాన్ని మొరపెట్టుకున్నారు.\nమంత్రి రాజు వద్దకు వెళ్ళి, \"మహా రాజా, తమరు పంచాగాన్ని ఇరవై సంవత్స రాలు ముందుకు నెట్టమన్నారు. అలా చెయ్యటం ఏమంత కష్టం కాదు. కాని అందువల్ల కలిగే చిక్కులను తమరు ఆలో చించినట్టు కనబడదు,\" అన్నాడు.\n\"ఏమిటా చిక్కులు?\" అని రాజు అడిగాడు.\n\" తమకిప్పుడు నలభై ఏళ్ళు. ఈ ప్రకార మైతే తమరు అరవై ఏళ్ళవారయిపోతారు. యవరాజుగారికి ఇరవై అయిదేళ్ళు వస్తాయి. ఆయనను సింహాసనం మీద కూర్చో బెట్టి తమరు వానప్రస్థం వెళ్ళ వలసి ఉంటుంది.” అన్నాడు మంత్రి.\nరాజు తెల్లబోయి, \" అది పెద్ద చిక్కేనే! పోనీ ఒక పని చేద్దాం. పంచాంగాన్ని ఇరవై సంవత్సరాలు వెనక్కు పెట్టిద్దాం. గ్రహ శాంతి చేసి నేను వెంటనే చక్రవర్తి యోగం పొందుతాను,\" అన్నాడు.\n\"అందులో ఇంకా ఎక్కువ చిక్కు లున్నాయి. ఇరవై ఏళ్ళ క్రితం తమరికింకా సింహాసనార్హత లేదు. పెద్ద రాజుగారు మంచి నడి వయసులో ఉన్నారు. పంచాంగం వెనక్కునెట్టి సింహాసనాన్ని వదులు కుంటారా?\" అని మంత్రి అడిగాడు.\nరాజు భయపడి, “వద్దు, వద్దు!\" అన్నాడు. ఆయన జ్యోతిష్కులను పిలిచి, \"మీలో ఎవరన్నా పంచాంగాన్ని వెనక్కు గాని, ముందుకుగాని జరిపినట్టు తెలిసిందో, మీ తలలు తీసి కోట గుమ్మానికి వేళ్ళాడ గడతాను, జాగ్రత్త!\" అని హెచ్చరించాడు.",
            "book_page_end": 34
        },
        {
            "title": "భర్తకోసం - 1",
            "book_page_start": 35,
            "pdf_page_start": 35,
            "pdf_page_end": 40,
            "author": "చందమామ బృందం",
            "genre": "జానపద కథ",
            "moral": "తమ లక్ష్యాలను చేరుకోవడానికి మోసం మరియు ఉపాయాలు ఉపయోగించడం అనేది నైతిక సమస్యలను సృష్టిస్తుంది.",
            "keywords": [
                "బుద్ధవర్మ",
                "సాగరదత్తుడు",
                "వివాహం",
                "మోసం",
                "ఓష్ట్రుడు",
                "యజ్ఞగుప్తుడు"
            ],
            "characters": [
                "సాగరదత్తుడు",
                "బుద్ధవర్మ",
                "మల్లిక",
                "ఓష్ట్రుడు",
                "యజ్ఞగుప్తుడు",
                "బ్రాహ్మణుడు",
                "వైద్యుడు"
            ],
            "locations": [
                "ఉజ్జయినీ నగరం",
                "రాజగృహం",
                "తామ్రలిప్తి"
            ],
            "content": "పూర్వం ఉజ్జయినీ నగరంలో సాగరదత్తు డనే వర్తకుడు ఉండేవాడు. అతని సంపద అంతులేనిది. ఆయన ఒకసారి నౌకా వ్యాపారం చేస్తూ సముద్ర మధ్యంలో మరొక నౌకను కలుసుకున్నాడు. అది కూడా వర్తక నౌక. దాని యజమాని రాజగృహానికి చెందిన బుద్ధవర్మ అనే వర్తకుడు.\nసాగరదత్తుడికీ, బుద్ధవర్మకూ మంచి స్నేహం కలిసింది. తమలో ఒకరికి మగ పిల్లవాడూ, రెండో వారికి ఆడపిల్లా కలిగే పక్షంలో వారిద్దరికీ పెళ్ళి చేసి వియ్యమందు దామని ఇద్దరూ అనుకున్నారు.\nసాగరదత్తుడు వ్యాపారం ముగించుకుని ఇంటికి తిరిగి వచ్చేసరికి, మల్లెపూల మాల వేసిన పసిపిల్లను తెచ్చి ఆయనకు అందించారు.\n\"ఎవరీ మల్లిక?\" అని సాగరదత్తుడు తన భార్యను అడిగాడు.\nఆమె సిగ్గుపడుతూ, \" మీ కూతురే!\" అన్నది.\nఆ పిల్లకు మల్లిక అనే పేరు ఖాయ మయింది.\nతాను బుద్ధవర్మ అనే వైశ్యోత్తముడితో చేసుకున్న ఒప్పందం గురించి సాగర దత్తుడు తన భార్యకు చెప్పి, ఈ వార్త రాజగృహంలో ఉండే బుద్ధవర్మకు పంపాడు.\nబుద్ధవర్మ వర్తకానికి బయలుదేరే సమ యానికే ఆయన భార్య నిండు చూలాలు. అందుచేత ఆయన ఇంటికి తిరిగి వస్తూనే భార్యను, \"ఏం బిడ్డను కన్నావు?\" అని అడిగాడు. ఆమె తాను కన్న బిడ్డను తెచ్చి భర్తకు చూపింది. వాడు ఎముకలపోగు. వాడికి ఒకటే కన్ను దానికితోడు గూని కూడా ఉన్నది.\n\"ఈ ఒంటెను ఎందుకు కన్నావు?\" అని బుద్ధవర్మ భార్యపైన విసుక్కున్నాడు.\nతండ్రి అలా అనటం మూలాన ఆ కుర్ర వాడికి ఓష్ట్రుడు అన్న పేరు ఖాయమయింది.\nఇంతలో సాగరదత్తుడికి కుమార్తె కలిగి నట్టు వార్త వచ్చింది. వార్త తెచ్చిన మని షికి ఉచితమైన స్వాగతం చెప్పి, బుద్ధవర్మ తన భార్యతో, \"చూడు, ఏమయిందో? ఇప్పుడు మనం ఏమని కబురు పంపాలి?\" అన్నాడు.\n\"అడిగారు గనక నా సలహా వినండి. వర్తకుడు తన స్వార్ధం కోసం నిజాన్నీ అబద్ధాన్నీ సమన్వయించాలి. మనకు కొడుకు కలిగాడని చెప్పండి. అందులో అబద్ధం లేదు గదా. వాడిది వర్ణనాతీతమైన ఆకారవని తెలపండి. వాడి స్వరూప స్వభా వాలు చూసి తెలుసుకోవలిసిందేనని కబురు చెయ్యండి. అంతేగాని, సాగరదత్తుడి సంబంధాన్ని వదులుకోవద్దు. లక్ష్మిని కాల తన్నరాదు!\" అన్నది బుద్ధవర్మ భార్య.\nబుద్ధవర్మ సాగరదత్తుడి దూతకు తన భార్య చెప్పమన్నట్టే చెప్పి, దారి బత్తెం ఇచ్చి పంపేశాడు.\nఎనిమిదేళ్ళపాటు ఇలాగే రాజగృహ ఉజ్జయినీ నగరాల మధ్య రాయబారాలు సాగాయి. అటు తరవాత సాగ ర దత్తుడు పంపిన దూత రాజగృహానికి వచ్చి, \"అయ్యా, ఈసారి కుర్రవాణ్ణి చూసి, అతడి గుణ రూపాలు తెలుసుకోకుండా తిరిగి రావద్దని మా యజమాని కట్టడి చేసి మరీ పంపారు,” అన్నాడు.\nబుద్ధవర్మ తడువుకోకుండా, '' మా వాడు తామ్రలిప్తిలో వాడి మేనమామ వద్ద ఉండి చదువుకుంటున్నా డు.\" అని అబద్ధం ఆడాడు.\nమరొక నాలుగు సంవత్సరాల, కాలం ఈ సాకుతోనే గడిచింది. తరవాత ముగ్గురు నలుగురు ఆరితేరిన చతురులు సాగరదత్తుడి వద్ద నుంచి బుద్ధవర్మ వద్దకు వచ్చి, \"అయ్యా, మీ మిత్రుడైన సాగరదత్తుడు గారూ, వారి భార్యా తమతో ఇలా చెప్ప మన్నారు: \" ఇప్పటికి పదమూడు, పధ్నాలు గేళ్ళు గడిచి పోయినప్పటికీ, మాకు కాబోయే అల్లుడు ఎలా ఉంటాడో మాకు తెలియ రాలేదు. సరుకు దాచి బేరమాడటం సబబు కాదన్నది మీకు తెలుసుగదా. మీ కుమా రురుడు తామ్రలిప్తిలో ఇంత కాలంగా చదువు తున్నాడన్నది అసందర్భమైన విషయం. వేదాధ్యయనానికి కూడా ఇంతకాలం పట్టదు. మీ కుర్రవాడు మిగిలిన బాధ్యతలన్నీ విడిచి పుచ్చి యావజ్జీవం అధ్యయనంలో గడపటం అసాధారణంగా ఉన్నది. కనుక ఈ హాస్యాలు కట్టి పెట్టి, మీ ఇంటనైనా సరే, తామ్రలిప్తిలో అయినా సరే మీ కుమారుణ్ణి చూపించండి,\" అన్నారు.\n''మహాజనులారా, కొంచెం విశ్రాంతి తీసుకోండి,\" అని బుద్ధవర్మ దూతలతో చెప్పి, భార్య వద్దకు వెళ్ళి, \"వాళ్ళు మనవాణ్ణి చూడాలని పట్టుబట్టి కూర్చున్నారు. వాళ్ళకు మనవాడి ఎత్తు పళ్ళూ, గుడ్డి కన్నూ, గూనీ ఎలా చూపటం? అసంభవం! ఇప్పుడు మరేదన్నా ఉపాయం చెప్పు.\" అన్నాడు..\n\" ఉపాయం ఎప్పుడో ఆలోచించాను.\" అంటూ బుద్ధవర్మ భార్య తన ఆలోచనను భర్త చెవిలో ఊదింది.\nబుద్ధవర్మ చేసే దానధర్మాల మీద బతుకుతున్న బ్రాహ్మణుడు ఒకడు ఉన్నాడు. బుద్ధవర్మ ఆయనను ఏకాంతంగా కలుసుకుని, తనకు వచ్చిన విషమ సమస్య వివరించి చెప్పి. \" ఇప్పుడు నీ సహాయం లేకపోతే నా పరువు దక్కదు. నీకొడుకు యజ్ఞగుప్తుడు అందగాడూ, సకల శాస్త్రాలూ చదివినవాడూనూ. నా కొడుకు బదులు అతను వెళ్ళి సాగరదత్తుడి కుమార్తెను పెళ్ళాడ. ఆమె కన్యాత్వానికి భంగం రాకుండా తెచ్చి మా ఇంట దిగవిడిచి నట్ట యితే, నేను పిల్ల తెచ్చే అరణంలో నీకు భాగం ఇస్తాను.\" అన్నాడు.\n\"నీ కోరిక నాకు ఆజ్ఞ కాదా?\" అని ఆబ్రాహ్మణుడు తన కొడుకును పిలిచి, సంగతంతా చెప్పాడు.\n\"గురువుల ఆజ్ఞకు గుణదోషాలు ఎంచ రాదు,\" అని యజ్ఞగుప్తుడు బుద్ధవర్మ చెప్పినట్టు చెయ్యటానికి సమ్మతించాడు.\nఒకటి రెండు రోజులు గడపనిచ్చి, \" నా కొడుకు తామ్రలిప్త్ నుంచి తిరిగి వచ్చాడు.\" అంటూ యజ్ఞగుప్తుణ్ణి అలం కరించి, సాగరదత్తుడి దూతలకు చూపిం చాడు బుద్ధవర్మ.\nవాళ్ళు, '' మల్లిక అదృష్టవంతురాలు,\" అని బుద్ధవర్మ వద్ద సెలవు పుచ్చుకుని, మంచి రోజు చూసి పెళ్ళికి బయలుదేరి రావలిసిందిగా ఆయనను హెచ్చరించి వెళ్ళి పోయారు.\nతరవాత బుద్ధవర్మ యజ్ఞగుప్తుణ్ణి పెళ్ళి కొడుకును చేసి, తన కొడుకుకు బ్రాహ్మడి వేషం వేసి, పెళ్ళి కొడుకు తాలూకు సంచి కట్టు అతనికి ఇచ్చి, పరివారంతో సహా ఉజ్జయినికి పంపాడు.\nమర్నాడు ఉదయం వివాహం జరిగింది. వధూవరులు అగ్నికుండం చుట్టూ తిరగటం పూర్తి అవుతూనే పెళ్ళి కొడుకు పెద్ద పెట్టున అరిచి, స్పృహ తప్పినట్టు పడి పోయాడు. చాలాసేపు ఉపచారాలు చేసిన మీదట యజ్ఞగుప్తుడు కొద్దిగా కళ్ళు తెరిచి, హీనస్వరంతో, \"డొక్కలో శూల వచ్చింది.” అన్నాడు.\nఅతన్ని లోపలి గదిలో చేర్చి వైద్యులు చికిత్స చేశారు. కొత్త పెళ్ళి కూతురు సిగ్గు పడకుండా అతని వద్దనే ఉండి, వైద్యులు పొయ్యమన్న మందులన్నీ అతని నోట పోస్తూ వచ్చింది. అయితే ఎన్ని మందు లిచ్చినా అతని జీర్ణకోశ వ్యాధి మాత్రం పూర్తిగా పోలేదు.\nగూనివాడు. పెళ్ళి కూతురితో సరసాలు ప్రారంభించాడు. అది చూసి మల్లిక చిరాకు పడింది. యజ్ఞగుప్తుడు ఆమెతో, \"హాస్య గాడి మీద ఆగ్రహిస్తావేమిటి? వాణ్ణి అలాగే వాగనీ!\" అన్నాడు.\nకాని గూని వెధవ అసలు రహస్యం ఎక్కడ బయట పెట్టేస్తాడోనన్న భయం యజ్ఞగుప్తుణ్ణి బాధించసాగింది. అందుచేత అతను సాగరదత్తుడితో, \"నాకు మా తలి దండ్రులను చూడాలని ఉన్నది.\" అన్నాడు.\nవైద్యుడు సాగరదత్తుడితో, \" అజీర్తికి ఇవ్వగల ఔషధాలన్నీ ఇచ్చాము. ఏమీ గుణం కనిపించలేదు. తన వాళ్ళను చేరు కుంటే అతని ఆరోగ్యం బాగుపడవచ్చు. శీఘ్రమే పంపెయ్యటం మంచిది,\" అన్నాడు.\nసాగరదత్తుడు తన కుమార్తెనూ, అల్లుణ్ణి ప్రయాణానికి సిద్ధం చేయించి, ఆమెకు భరణంగా తాను ఇచ్చే వస్తు సామగ్రిని అనేక ఒంటెల మీద వేయించి దాసీ జనాన్నీ, అంగరక్షకులనూ ఇచ్చి రాజ గృహానికి పంపేశాడు. ఆయన నౌకర్లు ముందుగానే ప్రయాణమై వెళ్ళి ప్రతి మజిలీ వద్దా తగిన ఏర్పాట్లు చేసి, పెళ్ళి కొడుకు ఆరోగ్యం గురించి కబుర్లు తెస్తూ వచ్చారు.\nఒక్కొక్క మజిలీ దాటుతున్న కొద్దీ మారు పెళ్ళి కొడుకు మాయ జబ్బు నయ మవుతూ వచ్చింది. రాజగృహం చేరే సరికి అతను సంపూర్ణ ఆరోగ్యం పొందాడు. ఈ వార్త అందగానే సాగరదత్తుడు ఆనంద",
            "book_page_end": 40
        },
        {
            "title": "బుద్ధిబలం",
            "book_page_start": 41,
            "pdf_page_start": 41,
            "pdf_page_end": 43,
            "author": "ఆర్. ఆనంతశర్మ",
            "genre": "నీతి కథ",
            "moral": "శక్తి కంటే యుక్తి గొప్పది. కష్టకాలంలో వినయం, తెలివితేటలు సహాయపడతాయి.",
            "keywords": [
                "బుద్ధిబలం",
                "వీరసింహుడు",
                "జ్ఞానప్రకాశుడు",
                "ఉపాయం",
                "వినయం",
                "వంటకం"
            ],
            "characters": [
                "వీరసింహుడు",
                "జ్ఞానప్రకాశుడు",
                "రైతు",
                "రైతు భార్య"
            ],
            "locations": [
                "ఉత్తరదేశం",
                "గ్రామం"
            ],
            "content": "ఉత్తరదేశంలో ఒక గ్రామంలో వీరసిం హుడూ, జ్ఞాన ప్రకాశుడూ అని ఇద్దరు యువకులు ఉండేవారు. వారిద్దరూ మంచి స్నేహంగా ఉండేవారు. కాని వారి స్వభా వాలు విరుద్ధంగా ఉండేవి. జ్ఞానప్రకాశుడు బక్కగానూ, బలహీనంగానూ ఉండేవాడు. కాని అతనిది సూక్ష్మబుద్ధి. వీరసింహుడు బలమూ, ధైర్యమూ, తొందరపాటూ గల వాడు; అతనికి తెలివితేటలు తక్కువ. ఇద్దరూ బీద కుటుంబాలకు చెందినవాళ్ళే.\nస్నేహితులిద్దరూ ఒకసారి దూర గ్రామా నికి బయలు దేరారు. మధ్య దారిలో వీర సింహుడికి ఆకలి అయింది. దూరాన ఒక గ్రామం కనిపిస్తున్నది. అక్కడికి వెళ్ళి, ఎవరినన్నా భోజనం అడుగుదామన్నాడు వీరసింహుడు.\n\" నాకు అంతగా ఆకలి కావటం లేదు. అదీకాక, ఇద్దరమూ ఒక్కసారిగా పోతే భోజనం దొరుకుతుందో, దొరకదో. నువు ముందువెళ్ళి భోజనం చేసిరా,” అన్నాడు జ్ఞానప్రకాశుడు.\nఅసలు సంగతి ఏమిటంటే, దుడుకు తనం కొద్దీ వీరసింహుడు ఊరి వాళ్ళతో కొట్లాట పెట్టుకుంటాడు. అతనికి ఆకలి వేస్తే ఉన్న మతి కూడా పోతుంది. బొత్తిగా బుర్ర ఉపయోగించలేడు. ఈమాట జ్ఞాన ప్రకాశుడికి బాగా తెలుసు. అతనితో వెళ్ళితే అన్నం కాదు గదా, మంచి నీరు కూడా పుట్టకపోవచ్చు. అందుచేతనే అతను గ్రామం లోకి వీరసింహుణ్ణి ఒంటరిగా పంపాడు.\nవీరసింహుడు గ్రామం ప్రవేశించగానే ఒక ఇంట, పొలానికి పోబోతూ ఒక రైతు భోజనం చేస్తున్నాడు. వీరసింహుడు ఆ ఇంట ప్రవేశించి, “ ఆకలిగా ఉన్నది. నా క్కూడా భోజనం పెట్టండి.\" అని దబాయించి అడిగాడు.\nరైతూ, రైతు భార్యా అతని ధాష్టీకానికి నివ్వెరపోయారు.\nమిమ్మల్నే అడిగేది. నాకు వెంటనే భోజనం పెట్టండి,\" అని వీరసింహుడు ఉరిమాడు.\n\"ఏమిటి నీ దబాయింపు? నీకు మే మెందుకు భోజనం పెట్టాలి? నువ్వే మన్నా మా చుట్టానివా?\" అని రైతు అడిగాడు.\n\" అన్నం పెడతావా? బడితపూజ చెయ్య మన్నావా? ఆకలిగా ఉందని చెప్పటంలా?\" అన్నాడు. వీరసింహుడు చేతికర్ర ఆడిస్తూ.\nఈ లోగా రైతు భార్య దొడ్డి గుమ్మాన వెళ్ళి పదిమందినీ తీసుకొచ్చింది. వాళ్ళు వెనక పాటున వచ్చి వీరసింహుణ్ణి తల మీద కర్రతో బాదారు. ఆ దెబ్బకు వీర సింహుడు కింద పడిపోయాడు. కింద పడ్డ వీరసింహుణ్ణి అందరూ తలా ఒక తన్నూ తన్ని వీధిలోకి గెంటారు. చావు తప్పి కన్ను లొట్ట పోయి వీరసింహుడు కాలిసత్తువ కొద్దీ తన మిత్రుడున్న చోటికి పారిపోయి వచ్చాడు.\nజ్ఞానప్రకాశుడు వీరసింహుడికి పట్టిన గతి అర్థం చేసుకుని, \" నువు ఈ చెట్టు కిందనే ఉండు. ఒక గంటలో భోజనం తెచ్చి పెడతాను.'' అని చెప్పి గ్రామం కేసి బయలుదేరాడు.\nఅతను ఆ రైతు ఇంటికే వచ్చి, అక్కడ ఇంకా గుమిగూడి ఉన్న జనాన్ని చూసి, రైతుతో, \"అయ్యా, కొంచెం అన్నం పెట్టిం చండి,\" అని వినయంగా అడిగాడు.\nఅంతకు మునుపు జరిగిన దానితో మండి ఉన్న రైతు, ఇదేదో వేళాకోళంగా ఉన్న ట్టుందే! నీకు అన్నంగాదు దుడ్డుకర్రతో దెబ్బలు ఇస్తాను.\" అన్నాడు.\nజ్ఞానప్రకాశుడు చేతులు జోడించి, “నేను ఆకలితో ఉన్న మాట నిజమేగాని, దుడ్డు కర్ర దెబ్బలు తినలేను.\" అన్నాడు. అందరూ పక్కున నవ్వారు.\n\" ఈ గ్రామంలో వాళ్ళు ధనవంతులనీ, దయాపరులనీ విన్నాను. భోజనం పెట్టక పోతేమానె, ఒక పాత్రా నాలుగు కట్టె పుల్లలూ ఇవ్వండి. నేనే వంట చేసు కుంటాను. నాకు అద్భుతమైన వంటకం చెయ్యటం తెలుసు.\" అన్నాడు జ్ఞాన ప్రకాశుడు.\nఎవరో జాలిపడి ఒక కుండ ఇచ్చారు. కొందరు ఎండు పుల్లలు తెచ్చారు. జ్ఞాన ప్రకాశుడు వీధి వారగా మూడు రాళ్ళు తెచ్చి పొయ్యి అమర్చి, కుండలో నీళ్ళు పోసి దాని మీద పెట్టి, కింద చితుకులతో మంట చేసి, కుండలో నీరు మరిగేటప్పుడు అందులో ఒక చిన్న గులకరాయి వేశాడు. అతను చేసే అద్భుతమైన వంటకం ఏమిటో చూడా లని ఊళ్ళో ఉన్న పిల్లలందరూ అతని చుట్టూ చేరారు.\nకొంతసేపు అయాక జ్ఞానప్రకాశుడు కుండలో నీళ్ళు రుచి చూసి. \" అద్భుతం! ఇందులో ఒక ఉర్లగడ్డ వేస్తే ఇంకా బాగుం టుంది.\" అని అందరూ వినేటట్టు తనలో తాను అనుకున్నాడు. వెంటనే కొందరు కుర్రాళ్ళు పరిగెత్తుకుంటూ వెళ్ళి తలా ఒక ఉర్లగడ్డా తెచ్చారు. జ్ఞానప్రకాశుడు వాటిని కుండలో వేశాడు.\nమరి కాస్సేపు ఉండి రుచిచూసి అతను, \"భేష్! ఇందులో కాస్త పప్పూ, ఒకటి రెండు కూరగాయలూ, కొద్దిగా బియ్యమూ వేస్తే దీని రుచి చెప్పటానికి ఉండదు!\" అన్నాడు. అనటమే తరువాయి, కుర్రాళ్ళు వెళ్ళి అతను కోరినవన్నీ తెచ్చారు. త్వర లోనే కమ్మని సంకటి తయారయింది.\nజ్ఞానప్రకాశుడు దాన్ని రుచి చూసి, \" ఎంత పొరపాటూ! ఇందులో ఉప్పు వెయ్యటం మరిచాను సుమా!\" అన్నాడు. మరుక్షణం ఉప్పు కూడా వచ్చింది. ఉప్పు కూడా కలిపినాక జ్ఞానప్రకాశుడు కుండతో వీరసింహుడున్న చోటికి వెళ్ళాడు.\nఇద్దరూ కుండలో ఉన్న సంకటి కడుపు నిండా తిని, తాము తినగా మిగిలినది తమ వెంట ఉన్న కుర్రవాళ్ళకిచ్చి, \"రుచి చూడండి. తరవాత కుండ శుభ్రంగా కడిగి, రైతుకు ఇచ్చెయ్యండి.\" అని చెప్పి, తమ దారిన తాము వెళ్ళారు.",
            "book_page_end": 43
        },
        {
            "title": "తాన్సేన్ గురువు",
            "book_page_start": 44,
            "pdf_page_start": 44,
            "pdf_page_end": 44,
            "author": "మల్లీప్రియ",
            "genre": "చారిత్రక కథ",
            "moral": "నిస్వార్థ భక్తితో కూడిన సంగీతం మానవాతీతమైన శక్తిని కలిగి ఉంటుంది.",
            "keywords": [
                "తాన్సేన్",
                "అక్బర్",
                "గురువు",
                "సంగీతం",
                "గానం",
                "తపస్సు"
            ],
            "characters": [
                "తాన్సేన్",
                "అక్బర్ పాదుషా",
                "గురువు",
                "బీర్బల్"
            ],
            "locations": [
                "అక్బర్ ఆస్థానం",
                "అరణ్యం"
            ],
            "content": "తౌన్సేస్ గానానికి ముగ్ధుడైన అక్బర్పాదుషా తాన్సేన్ గురువుగారి గానాన్ని కూడా వినాలని ఉబలాట పడ్డాడు. అందుచేత తాన్సేన్ ఆయనను, అరణ్యంలో తన గురువు తపస్సు చేసుకుంటున్న గుహకు తీసుకుపోయాడు.\nతాన్సేన్ గురువు తపస్సమాధిలో ఉన్నాడు. ఆయన తన గుహనుంచి ఎంత సేపటికి బయటికి రాకపోయేసరికి, తాన్సేన్ అపస్వరాలతో ఒక పాట పాడాడు.\nవెంటనే గురువు ఇవతలికి వచ్చి, \"ఓరీ, అప్రాచ్యుడా, నా శిష్యుడివై ఉండే అలాగా పాడేది?\" అంటూ తాను పాడనారంభించాడు. ఆయన పాట వినటానికి ఆడవిలో ఉండే జంతువులు వచ్చాయి. అక్బరు పరమానందం చెందాడు.\nవాళ్ళు తిరిగి వచ్చాక అక్బర్ తాన్సేన్తో, \"మీ గురువుగారు పాడితే జంతువులు కూడా. వినటానికి వచ్చాయి గదా, నువు పాడితే రావేం ? అని అడిగాడు.\nదానికి బీర్బల్, \"తాన్సేనారి గురువు అల్లా ఆస్థాన గాయకుడు. తాన్సేన్ తమ ఆస్థానానికే గదా గాయకుడు ?\" అన్నాడు.",
            "book_page_end": 44
        },
        {
            "title": "ప్రగల్భుడి పాట్లు",
            "book_page_start": 45,
            "pdf_page_start": 45,
            "pdf_page_end": 47,
            "author": "బి. లక్ష్మీ కాంతమ్మ",
            "genre": "సాంఘిక కథ",
            "moral": "ప్రగల్భాలు చెప్పడం వలన అపాయాలు ఎదురవుతాయి. అబద్ధాలు ఎక్కువ కాలం నిలబడలేవు.",
            "keywords": [
                "ప్రగల్భాలు",
                "మాణిక్యవర్మ",
                "రత్నహారం",
                "దొంగతనం",
                "బెత్తం",
                "శిక్ష"
            ],
            "characters": [
                "మాణిక్యవర్మ",
                "మాణిక్యవర్మ భార్య",
                "రాజు",
                "రాణి",
                "వైద్యుడు (దొంగ)"
            ],
            "locations": [
                "ఊరు",
                "రాజుగారి అంతఃపురం",
                "దిగుడు బావి"
            ],
            "content": "ఒక ఊళ్ళో మాణిక్యవర్మ అనే ఒక గృహస్థు ఉండేవాడు. అతనికి ఏ పనీ చేయకపోయినా సుఖంగా జరిగిపోయేటం దుకు తగినంత పిత్రార్జితం ఉన్నది. అందు చేత అతను ఊళ్ళో వాళ్ళతో తన శక్తి సామర్ధ్యాలను గురించి ప్రగల్భాలు ఆడుతూ కాలక్షేపం చేసేవాడు. పది రూపాయల ఖరీదు చేసే_వస్తువును తాను అయిదు రూపాయలకే కొన్నాననేవాడు. అతడి తెలివి తేటలన్నీ ప్రగల్భాలు సృష్టించటానికే విని యోగపడేవి.\nఒకనాడు మాణిక్యవర్మ హరికధా కాల క్షేపానికి వెళ్ళాడు. అక్కడ అతనికి మరొక మనిషి పరిచయమయాడు. హరికథ ముగిసి నాక ఇద్దరూ కబుర్లు చెప్పుకుంటూ కొంత దూరం కలిసి నడిచారు. మధ్య దారిలో ఆ కొత్త మనిషి మాణిక్యవర్మతో ఇలా అన్నాడు:\n\"ఇవాళ రాజుగారి ఇంట్లో ఒక చిత్రం జరిగింది. రాజుగారు పదిమందితోనూ మాట్లాడుతూ ఉండగా, రాణిగారికి కడుపు ఉబ్బరించిందని లోపలి నుంచి వర్తమానం వచ్చింది. రాజుగారితో మాట్లాడుతున్న వారిలో ఒక పొరుగూరి వైద్యుడున్నాడు. ఆ సంగతి తెలిసి రాజుగారు అతన్ని లోప లికి వెళ్ళమనీ, రాణిగారికి వైద్యం చెయ్య మనీ అన్నాడు. ఆ వైద్యుడు లోపలికి వెళ్ళి, ఇంత శొంఠిరసం పొంగించి, బెల్లం కలిపి ఇచ్చాడు. రాణిగారి కడుపు ఉబ్బరం తీసేసినట్టు పోయింది. అప్పుడు రాణీగారు ఏం చేసిందో తెలుసా? దగ్గిర ఎవరూ లేకుండా చూసి, తన మెడలోని రత్నహారం తీసి వైద్యుడికి బహుమానం ఇచ్చి, దాన్ని భద్రంగా దాచుకోమనీ, ఎవ రికీ చెప్పవద్దనీ అన్నది. చూశారా, ఇంత శొంఠికషాయం ఇచ్చినందుకు బహుమతి రత్నహారం! అందుకే, సేవ చేస్తే గొప్ప వాళ్ళకు చెయ్యాలి. బీదా బిక్కికి సేవ చేస్తే ఏం గిట్టుబాటవుతుంది? ఆ వైద్యుడు నాకు మిత్రుడు కావటం చేత ఈ రహస్యం నాకు చెప్పాడు. \"\n\"చాలా రాత్రి అయింది. ఇంత దాకా ఎక్కడికి వెళ్ళారు?\" అని మాణిక్యవర్మను భార్య అడిగింది.\nప్రగల్భాలకు అలవాటు పడిన మాణిక్య వర్మ తన భార్యతో, \"ఇవాళ ఎంత చిత్రం జరిగిందనుకున్నావు? అలా రాజుగారి నౌక సారి చూసి వద్దామని వెళ్ళాను. ఆ సమ యంలో రాణిగారికి భరించరాని శూలనొప్పి వచ్చిందన్నారు. నేను నయం చేస్తానన్నాను. నన్ను లోపలికి తీసుకు వెళ్ళారు. ఆ అంతః పుర వైభవం ఏమని చెప్పను? హంసతూలికా తల్పం మీద రాణీగారు కడుపు నొప్పితో మెలికలు తిరిగి పోతున్నారు. నేను వెంటనే కుంపటి వెలిగించి, ఇంత శొంఠిరసాన్ని బెల్లంతో పొంగించి రాణిగారికి ఇచ్చాను. అది కడుపులోకి పోవటమేమిటి, రాణీగారి శూల మాయం కావటమేమిటి, ఒక్కసారే జరిగాయి. రాణిగారు నా వైద్యాన్ని మెచ్చు కుని తన మెడలో నుంచి రత్నహారం అమాంతంగా తీసి నా చేతిలో పెట్టారు. అందుకే ఇంటికి రావటానికి ఇంత ఆలస్య మయింది.\" అన్నాడు.\n\"ఏదీ ఆ రత్నహారం కాస్త చూడ నివ్వండి?\" అన్నది భార్య.\n\"అది ఎలా ఉందనుకున్నావు? ధగ ధగా మెరిసి పోతున్నది! అంత అపూర్వ మైన రత్నహారాన్ని అర్థ రాత్రివేళ మన ఇంట్లో దాచటం - క్షేమం కాదని, వచ్చే టప్పుడు దిగుడు బావిలో దాచి మరీ వచ్చాను. చీకటితో వెళ్ళి తెచ్చుకుందాం,\" అన్నాడు మాణిక్యవర్మ.\nఅతని భార్య ఆ రాత్రి కన్ను మూయ లేదు. ఆ రత్నహారం కళ్ళ చూసే దాకా ఆమెకు ఆకలి దప్పులు కూడా తెలిసేటట్టు లేవు. ఆమె తూర్పు తెల్లవారేదాకా మేలు కునే ఉండి, అప్పుడు బిందె చంకన పెట్టు కుని దిగుడు బావికి వెళ్ళి, అందులోకి దిగింది.\nఒక తొర్రలో ఆమెకు హారం కనిపించనే కనిపించింది. ఆమె దాన్ని తీసి, ఎక్కడ లేని సంతోషంతో, \"ఆహా!\" అంటూ తల తిరిగి, బావిలో పడిపోయి, పెద్దగా కేకలు పెట్టసాగింది.\nఆ కేకలు విని మనుషులు పరిగెత్తు కుంటూ వచ్చి, ఆమెను పైకి తీశారు. ఆమె చేతిలో ఇంకా రత్నహారం ఉన్నది. అది నలుగురి కంటా పడింది. ఈ వార్త క్షణంలో రాజభటులకు తెలిసింది. కిందటి రోజు రాణిగారి రత్నహారం పోయినప్పటి నుంచీ రాజభటులు దొంగ కోసం వెతుకు తూనే ఉన్నారు.\nకిందటి రోజు రాణిగారికి కొద్దిగా కడుపు ఉబ్బరం చేసిన మాట నిజమే. ఆమెకు వైద్యం చేసినవాడు మరెవరో కాదు, మాణి క్యవర్మకు హరికథ దగ్గిర పరిచయం అయినవాడే. వాడే రత్నహారం దొంగిలిం చిన వాడు కూడా. రాజభటులు తనను గుర్తించి పట్టుకుంటారని హరికథ దగ్గిర గుంపులో దూరాడు. నగరద్వారం నుంచి వెళ్ళిపోయేటప్పుడు ద్వారరక్షకులు సోదా చేస్తారని రత్నహారాన్ని దిగుడు బావిలో దాచాడు. వాడు చేసిన ఒక పారబాటూ ఏమిటంటే, ప్రగల్భరాయుడైన - మాణిక్య వర్మతో మాట్లాడటం.\nమాణిక్యవర్మ ఎంత మొత్తుకున్నా రాజు గారు వినక అతనే దొంగ అని నిర్ణయించి, బెత్తంతో కొట్టించాడు. ఆ-దెబ్బలతో మాణిక్య వర్మకు ప్రగల్భాలు పలికే దురలవాటు పూర్తిగా పోయింది.",
            "book_page_end": 47
        },
        {
            "title": "దొంగ - దొర",
            "book_page_start": 48,
            "pdf_page_start": 48,
            "pdf_page_end": 48,
            "author": "మునీర్",
            "genre": "నీతి కథ",
            "moral": "శక్తి సామర్థ్యం లేనివారు ఏ పనికి పనికిరారు.",
            "keywords": [
                "దొంగ",
                "వర్తకుడు",
                "గుర్రం",
                "దొంగతనం",
                "అసమర్థత"
            ],
            "characters": [
                "దొంగ",
                "గుర్రాల వర్తకుడు"
            ],
            "locations": [],
            "content": "ఒక మనిషి ఒక గుర్రాల వర్తకుడి వద్ద నుంచి ఒక గుర్రాన్ని దొంగిలించటానికి ప్రయత్నించి దొరికిపోయాడు.\n\"ఎందుకు చేశావు ఇలాటి పాడుపని?\" అని గుర్రాల వర్తకుడు దొంగను అడిగాడు.\n\"బాబూ, నాలుగు రోజుల నుంచి తిండిలేదు. అందుచేత ఈ పాపానికి ఒడిగట్టాను. నన్ను క్షమించి వదిలేశారంటే మళ్ళీ ఈ చాయలకు రాను,\" అన్నాడు చొంగ దీనంగా.\nవర్తకుడు కొంచెం ఆలోచించి, \"నీకు ఏదన్నా ఉద్యోగం ఇద్దామన్నా నువు బొత్తిగా అసమర్ధుడివిగా కనబడుతున్నావే?\" అన్నాడు.\n\"ఏమిటి, బాబూ? ఏం ఉద్యోగం?\" అని అడిగాడు దొంగ ఆశతో.\n\"మరేమీలేదు. ఇలా, ఇంత తేలిగ్గా పట్టుబడిపోయే వాడివి నువు నాకు గుర్రాలు ఏం తెచ్చిపెట్టగలవు?” అన్నాడు గుర్రాల వర్తకుడు.",
            "book_page_end": 48
        },
        {
            "title": "హృదయ ఫలకం",
            "book_page_start": 49,
            "pdf_page_start": 49,
            "pdf_page_end": 53,
            "author": "ఏ. సి. సర్కార్",
            "genre": "జానపద కథ",
            "moral": "నిజమైన ప్రేమను సాధించడానికి అనేక అడ్డంకులు, ఉపాయాలు అవసరమవుతాయి.",
            "keywords": [
                "శిలకుమారుడు",
                "శాలిని",
                "ఐంద్రజాలం",
                "ప్రేయసి",
                "హృదయం",
                "ప్రమాణం"
            ],
            "characters": [
                "శిలకుమారుడు",
                "శాలిని",
                "రాజు",
                "మంత్రి",
                "దేవదత్తుడు",
                "మాయాధరుడు"
            ],
            "locations": [
                "సుందరపూర్",
                "రాజపటం",
                "ఉద్యానవనం",
                "క్రీడాభవనం"
            ],
            "content": "సుందరపూర్ యువరాజైన శిలకుమారుడు మారువేషంలో దేశాటన చేయటానికి బయలు దేరి, తన గుర్రం మీద ఆరు నెలల పాటు అనేక రాజ్యాలు చూసి, ఎన్నో విషయాలు నేర్చుకున్నాడు. తరవాత అతను తిరుగు ముఖం పట్టి, కొత్త దేశాలు చూసుకుంటూ స్వదేశానికి ప్రయాణమై, రాజపటం అనే రాజ్యానికి వచ్చాడు. అది చాలా అందమైన దేశం. అక్కడి భవనాలూ, కొలనులూ, వనాలూ, అతణ్ణి తన్మయుణ్ణిచేశాయి.\nఅతను నగరమంతా చూస్తూండగా అత నికి ఒక చోట ఎత్తయిన ప్రాకారం కని పించింది. ప్రాకార ద్వారం వద్ద ద్వార పాలకులను అడిగితే, అది రాజకుమార్తె శాలిని సొంత ఉద్యానమనీ, అందులోకి పురుషులు ప్రవేశించరాదనీ చెప్పారు.\nకాని శీలకుమారుడికి ఆ ఉద్యానం ఎలా గైనా చూడాలనిపించింది. అతను దాని చుట్టూ తిరిగి, ఉద్యానం వెనక భాగంలో ఉన్న ప్రాకారాన్ని లాఘవంతో ఎక్కి లోప లికి దూకాడు. అది నిజంగా దేవేంద్రుడి నందనవనాన్ని మించి ఉన్నది. శిలకుమా రుడు అందులోని వింత వృక్షాలనూ, అంత కన్న విచిత్రమైన పూలనూ చూసి ఆనం దిస్తూ కొంతసేపు విహరించాడు. చల్లని పిల్లగాలులు మోసుకువచ్చే సువాసనలు అతనికి మత్తు కలిగించసాగాయి. అతను ఒక చెట్టు నీడన కూర్చుని తన వేణువు తీసి వాయించనారంభించాడు. సమీపంలోనే ఒక పుట్టలో ఉండే తాచుపాము వచ్చి అతని ముందు పడగ విప్పి ఆడసాగింది.\nఅతను దాన్ని చూడగానే వాయించటం మానేశాడు. మరుక్షణం ఆపాము అతన్ని కాటు వేసి పారిపోయింది. కొద్ది క్షణాల లోనే అతని ముఖం నీలంగా మారిపోయింది. అతను సృ్పహతప్పి పడిపోయాడు.\nశీలకుమారుడు వేణువు వాయించటం ప్రారంభించగానే, ఆ ఉద్యానవనం మధ్య గల క్రీడాభవనంలో ఉన్న రాజకుమార్తె శాలిని, తనకు తెలియకుండా ఉద్యానంలో ఎవరు చేరారా అని ఆశ్చర్యపడుతూ శీలకుమారుడున్న చోటికి వచ్చింది.\nఆమె సమీపానికి చేరేసరికి రాజకుమా రుడికి స్పృహలేదు. శాలిని అతనికి చికిత్స చేసి, స్పృహ తెప్పించి తన క్రీడాభవనానికి తీసుకుపోయి, అక్కడ రహస్యంగా నాలుగు రోజులపాటు ఉంచి కాపాడింది.\nరాజకుమార్తె సొంత ఉద్యానంలో ప్రవే శించటం పెద్ద నేరం. రాజుకు గాని, ఇత రులకుగాని తెలిస్తే చాలా కఠినంగా శిక్ష స్తారు. అందుచేత శాలిని అతన్ని రహ స్యంగా తన క్రీడాభవనంలో ఉంచి, తన చెలికత్తెల చేత పరిచర్యలు చేయించవలసి వచ్చింది. అంతే కాక అతను ఒక దేశానికి యువరాజనీ, అతని బుద్ధి నిష్కలంక మైనదనీ గ్రహించిన మీదట శాలిని అతని పట్ల స్నేహభావం ప్రదర్శించింది. అతను అక్కడ ఉన్న నాలుగు రాజులలోనూ వారిద్దరి మధ్యా గాఢమైన స్నేహం ఏర్ప డింది. వారిద్దరూ ఒకరినొకరు పెళ్ళాడటానికి కూడా ప్రమాణం చేసుకున్నారు.\nశీలకుమారుడు రహస్యంగానే ఉద్యాన వనం నుంచి బయటపడి, తన బసను చేరు కుని, తన గుర్రం మీద స్వదేశానికి తిరిగి వచ్చాడు.\nరాజుగారు పుత్రుడి రాకకు ఎంతో సంతో షించి, మంత్రితో అతడి కోసం సంబంధాలు వెతకమని చెప్పాడు. శీలకుమారుడు తాను తనకు కాబోయే భార్యను ఇదివరకే ఎన్ను కున్నానని తండ్రితో చెప్పలేదు. అందుకు ఒక కారణం, అతనికి తండ్రి వద్ద ఏ మాత్రమూ చనువు లేదు. అంతకన్న ముఖ్యమైన విషయమేమంటే, తండ్రి శాలినిని ఏ కారణం చేతనైనా ఆమోదించకపోతే ఇక శీలకుమా రుడు ఆమెను జన్మలో పెళ్ళాడలేడు.\nఈ కారణంగా, తన కోసం సంబంధాలు వెతుకుతున్నారని తెలియగానే కుమారుడు ఆహార నిద్రలు మానేసి కృశించసాగాడు.\nమంత్రిగారి కొడుకైన దేవదత్తుడు శీలకుమా రుడికి మంచి స్నేహితుడు; గొలకుమారుడి మనో వేదనను అందరికన్న ముందు పసి గట్టినవాడు అతనే.\nదేవదత్తుడు బతిమాలిన మీదట శిల కుమారుడు తన రహస్య ప్రణయగాథను అతనితో చెప్పేసి, తన అసహాయ స్థితిని వెలిబుచ్చాడు.\n\"నువ్వే మీ విచారించకు. తప్పనిసరి అయితే మన ఆస్థాన ఐంద్రజాలికుడి సహా యంతో నువు శాలినినే పెళ్ళాడే ఉపాయం ఆలోచిస్తాను,\" అని దేవడత్తుడు శీలకుమా రుడికి అభయం ఇచ్చాడు.\nత్వరలోనే అనేకమంది దేశాల రాజులు తమ తమ కుమార్తెలను లకుమారుడికి ఇచ్చి పెళ్ళి చెయ్యటానికి తమ సమ్మతి తెలుపుతూ వర్తమానాలు పంపారు. అలా పంపిన వారిలో శాలిని తండ్రి కూడా ఉన్నాడు.\nకాని రాజూ, మంత్రి కూర్చుని ఎన్నిక చేసిన ముగ్గురు, నలుగురు రాజకుమార్తెలలో శాలిని లేదు. ఈ సంగతి తన తండ్రి అయిన మంత్రి నుంచి దేవవత్తుడు తెలుసు కున్నాడు. కుమారుడి కోరిక నెరవేరా లంటే ఏదో ఇంద్రజాలం ప్రయోగించక తప్పదని అతనికి రూఢి అయింది.\nరాజుగారు తాను నిర్ణయించిన రాజ కుమార్తెల జాతకాలను దైవజ్ఞులకు చూపించి అంతిమ నిర్ణయానికి వద్దామన్నాడు మంత్రితో.\n\"మహారాజా, అంత కన్న మన యువ రాజుగారి అభిప్రాయం తెలుసుకోవటం ముఖ్యం గదా?\" అన్నాడు మంత్రి.\n\"నా నిర్ణయమే వాడి నిర్ణయం. వాడై ఏదీ చెప్పడు.\" అన్నాడు రాజు. కొడుకును మొదటి నుంచి ఆయన తన శాసనంలోనే ఉంచుతున్నాడు.\n\"అది కావచ్చు. కాని ఇది రాజకీయ విషయం కాదు. యువరాజుగారి సొంత విషయం. అతని జీవితానికి సంబంధించి నది. అతన్ని అడగటానికి తమరు అనుమ తించండి.\" అన్నాడు మంత్రి.\n\"అలాగే కానియ్యి,\" అన్నాడు రాజు.\nదేవదత్తుడు శీలకుమారుడి వద్దకు వెళ్ళి, అతనికి చాలాసేపు బోధించి, అతన్ని తన తండ్రి వద్దకు తెచ్చాడు.\n\"నా హృదయ ఫలకం మీద ఎవతె ఉన్నదో తెలుసుకొని ఆమెను నా కిచ్చి వివాహం చెయ్యండి,\" అన్నాడు శిలకుమా రుడు మంత్రితో.\n\" అది నీకేగదా తెలుస్తుంది? కనక నువు ఆమె పేరు చెబితే ఆమెకూ, నీకూ వివాహం జరిపించటానికి నేను శాయశక్తులా ప్రయత్నం చేస్తాను.\" అన్నాడు. మంత్రి.\n\"నాకు తెలిస్తే నేనే చెబుదును కద! నాకు తెలియదు. అందుచేత మీరే కను క్కోవాలి,\" అన్నాడు శిలకుమారుడు.\n\" అది సాధ్యమా, బాబూ?\" అన్నాడు మంత్రి హతాశుడై.\nదేవదత్తుడు కలగ జేసుకుని, '' ఇందుకు ఒక ప్రక్రియ ఉన్నదని మన మాయాధ రుల వారు చెప్పినట్టు జ్ఞాపకం. ఆయనను అడుగుదామా?\" అన్నాడు.\nమంత్రి ఆస్థాన ఐంద్రజాలికుడైన మాయా ధరు పిలిపించి, సమస్య వివరించి చెప్పి, \"మన యువరాజుగారి హృదయఫలకం మీద ఉన్న ప్రేయసి ఎవరో అతనికే తెలియకపోతే పై వాళ్ళు తెలుసుకోవటం సాధ్యమా? \" అని అడిగాడు.\nమాయాధరుడు చిరునవ్వు నవ్వి, \"అందుకొక యోగ సంబంధమైన ప్రక్రియ ఉన్నది. ఒక రాత్రి అంతా యువరాజును మా ఇంట యోగసమాధిలో ఉంచినట్టయితే, బహిరంగసభలో అందరి సమక్షాన అతని హృదయ రహస్యాన్ని అతనికీ, లోకానికి కూడా స్పష్టమయేటట్టు చేయగలను. కాని అటు తరవాత అతనికి ఆ ప్రేయసితో వివాహం జరిగి తీరవలసి ఉంటుంది. లేని పక్షంలో అతనికి ఉన్మాదం కలగవచ్చు, అతను ఏ పనికీ అర్హుడు కాకుండా పోవచ్చు. మీరూ, రాజుగారూ ఇందుకు ఒప్పుకుంటే నేను నా యోగశక్తిని ప్రయోగించటానికి సిద్ధంగా ఉన్నాను.\" అన్నాడు.\nమంత్రి ఈ సంగతి చెప్పేసరికి రాజుకు ఆశ్చర్యమూ, అనుమానమూ కూడా కలి గాయి. తన కుమారుడి పెళ్ళి మాట ఏమైనా, ఈ యోగ విద్యను కళ్ళారా చూడాలన్న ఉద్దేశంతో ఆయన యోగ ప్రక్రియకు అనుమతించాడు.\nఒక రాత్రంతా శీలకుమారుడు ఐంద్ర జాలికుడి ఇంటనే గడిపాడు. మర్నాడు అతన్ని నిండు కొలువుకు తెచ్చారు. మంత్రి రాజకుమార్తెల పేర్లు అన్నీ ఒక కాగితం మీద రాసి, సభికులు వినేటట్టుగా పెద్దగా చదివి, ఆ కాగితాన్ని ఐంద్రజాలికుడికి అందించాడు..\nఐంద్రజాలికుడు ఆ కాగితాన్ని భద్రంగా ఒక పళ్ళెంలో కాల్చి నుసి చేసి, ఆ బూడి దను జాగ్రత్తగా తన చేతిలోకి తీసుకుని, యువరాజును అంగీ విప్పమన్నాడు. తర వాత ఆయన, నగ్నంగా ఉన్న శిలకుమా రుడి ఛాతీ పైన కాగితం మసిని రుద్దాడు.\nత్వరలోనే యువరాజు హృదయం ప్రాంతంలో \"శాలిని\" అనే అక్షరాలు కొట్టవచ్చినట్టు కనిపించాయి. అందరూ ఆశ్చర్య సంభ్ర మాలు చెందుతూ, హాహాకారాలు చేశారు.\n\"మిగిలిన తంతు మీరు జరిపించండి,\" అని మంత్రికి చెప్పి, మాయాధరుడు తన ఆసనంలో కూర్చున్నాడు.\nరాజు తన కుమారుడికి శాలినితో వివాహం జరిపి తన మాట నిలబెట్టుకున్నాడు.\nవివాహం జరిగిన నాటి రాత్రి శీలకుమారుడు శాలినికి ఒక సబ్బు బహూకరించాడు.\n\"ఇదేం బహుమానం? ఇంత కన్న విలవైనది దొరకలేదా?\" అన్నది శాలిని.\n\"ఈ సబ్బు సహాయంతోనే నేను నిన్ను పెళ్ళాడగలిగాను. మాయాధరుడు సబ్బుతో నా గుండె మీద నీ పేరు రాసి, దాని మీద మసి పూసి, ఆదృశ్యంగా ఉన్న నీ పేరు లోకానికి తెలియజేసి, యోగప్రక్రియ అని నమ్మించకపోతే, మా తండ్రి నిన్ను నాకు చేసుకుని ఉండడు!\" అన్నాడు శీల కుమారుడు.",
            "book_page_end": 53
        },
        {
            "title": "పందెం",
            "book_page_start": 54,
            "pdf_page_start": 54,
            "pdf_page_end": 54,
            "author": "పి. ఏ. శామ్సన్",
            "genre": "నీతి కథ",
            "moral": "స్వార్థపూరితమైన ఆలోచనలు ఇతరులకు లాభాన్ని చేకూర్చవచ్చు.",
            "keywords": [
                "పందెం",
                "వర్తకుడు",
                "పేదవాడు",
                "మాంత్రికుడు",
                "సంతానం"
            ],
            "characters": [
                "కాంచనపురరాజు",
                "వర్తకుడు",
                "పేదవాడు"
            ],
            "locations": [
                "కాంచనపురం"
            ],
            "content": "కాంచనపురరాజు మహా ధర్మాత్ముడు. రాజులాగే ప్రజలు కూడా చాలా ధర్మాత్ములు. రాజుకు సంతానం లేదు. అందుకు ఆయనతోపాటు ప్రజలు కూడా చాలా బాధపడేవారు.\nఅనేకమంది ధర్మాత్ముల మధ్య ఒక దుర్మార్గుడు లాభం పొందుతాడు. అలాటి దుర్మార్గుడు ఒక వర్తకుడు రాజధానిలో ఉండేవాడు.\nఆ వర్తకుడు ఒకనాడు తన పొరుగున ఉన్న ఒక పేదవాడితో, \"నా కొక మాంత్రి కుడు తెలుసు. ఆయన నీ మనసులో ఉన్నది చెప్పగలడు. పది వరహా లిచ్చావంటే నిన్ను ఆయన దగ్గిరికి తీసుకుపోతాను,” అన్నాడు.\n\"దీనికి మాంత్రికుడు కావాలా? నీ మనసులో ఏమనుకుంటున్నావో నేనే చెప్ప గలను,” అన్నాడు పేదవాడు.\n\"పందెం కడతావా?” అన్నాడు వర్తకుడు.\n“ నేను నీ మనసులో ఉన్నది చెప్పలేకపోతే నా కున్నదంతా నీ కస్తాను. చెప్ప గలిగితే నీ కున్నదంతా నా కిస్తావా?” అన్నాడు పేదవాడు. సరేనన్నాడు వర్తకుడు.\n\"మనకు మధ్యవర్తి కావాలి. రాజుగారి దగ్గిరికి పోదాం పద,” అన్నాడు పేదవాడు.\nఇద్దరూ రాజుగారి దగ్గిరికి వెళ్ళి, తమ పందెం మాట చెప్పారు.\n\"రాజుగారికి సంతానం కలగాలని అనుకుంటున్నావు. అవునా?\" అన్నాడు పేదవాడు.\nనిజమేనని ఒప్పుకుని వర్తకుడు తన కున్నదంతా పేదవాడికి ఇచ్చేశాడు.",
            "book_page_end": 54
        },
        {
            "title": "మహాభారతం",
            "book_page_start": 55,
            "pdf_page_start": 55,
            "pdf_page_end": 62,
            "author": "చందమామ బృందం",
            "genre": "పౌరాణిక",
            "moral": "అజ్ఞాతవాసంలో కష్టాలు తప్పవు. ధర్మం కోసం నిగ్రహాన్ని కోల్పోకుండా ఉండాలి. ఆత్మగౌరవాన్ని కాపాడుకోవడం ముఖ్యం.",
            "keywords": [
                "అజ్ఞాతవాసం",
                "పాండవులు",
                "ద్రౌపది",
                "కీచకుడు",
                "భీముడు",
                "విరాటరాజు",
                "అవమానం"
            ],
            "characters": [
                "ధర్మరాజు",
                "భీముడు",
                "అర్జునుడు",
                "నకులుడు",
                "సహదేవుడు",
                "ద్రౌపది (సైరంధ్రి)",
                "విరాటరాజు",
                "సుధేష్ణ",
                "కీచకుడు",
                "జీమూతుడు"
            ],
            "locations": [
                "మత్స్యదేశం",
                "విరాటరాజు సభ",
                "నర్తనశాల"
            ],
            "content": "పాండవులూ, ద్రౌపదీ విరాటరాజు వద్ద గుట్టుగా అజ్ఞాతవాసం చేస్తున్నారు. ధర్మ రాజు పాచికలాటలో డబ్బు గెలిచి తన తమ్ములకు పంచి పెట్టేవాడు. భీముడు తాను వండిన రకరకాల మాంసాలు మిగిలిన వారికి ఇచ్చేవాడు. అర్జునుడు అంతః పురంలో తనకు లభించే పాత బట్టలను అందరికీ చేర్చేవాడు. నకులుడు తన అశ్వ పోషణకు మెచ్చి రాజు ఇచ్చే బహుమానా లను మిగిలిన వారికి పంచేవాడు. సహ దేవుడు పాలూ, పెరుగూ అందించేవాడు.\nద్రౌపది తన భర్తలందరినీ కనిపెట్టుతూ తన రహస్యం బయట పడకుండా మసలు కుంటున్నది. తమ ఆచూకీ దుర్యోధనుడికి తెలిసి పోతుందన్న భయం అందరికీ ఉన్నది.\nఇలా నాలుగు మాసాలు గడిచింది. అప్పుడు మత్స్యదేశంలో బ్రహ్మోత్సవం జరిగింది. ఆ ఉత్సవానికి దేశదేశాల నుండి మల్లులు వచ్చారు. విరాటరాజుకు మల్ల యుద్ధం గురించి బాగా తెలుసు. అందుచేత ఆయన మల్లవీరులకు చక్కని సౌకర్యాలు కలిగించి, వారి మధ్య యుద్ధాలు ఏర్పాటు చేసి చూసి ఆనందిస్తూ వచ్చాడు.\nఅలా వచ్చిన మల్లులలో జీమూతు డనే వాడు మహా బలశాలి. వాడు అందరినీ తనతో యుద్ధం చెయ్యమని పిలిచేవాడు. మిగిలిన మల్లులు వాడితో యుద్ధం చెయ్య టానికి భయపడ్డారు. అందుచేత విరాటుడు తన వంట వాడుగా ఉంటున్న భీముణ్ణి పిలిచి, జీమూతుడితో మల్లయుద్ధం చెయ్య మన్నాడు. రాజు ఆజ్ఞాపిస్తే కాదనటం బాగుండదని భీముడు సమ్మతించాడు.\nభీముడూ, జీమూతుడూ రెండు మదపు టేనుగుల లాగా మల్లయుద్ధం ప్రారంభం చారు. మహా దారుణమైన వారి యుద్ధం చూసి ప్రేక్షకులు పరమానందం చెందారు. భీముడు జీమూతుణ్ణి పట్టుకుని గిరగిరా తిప్పేసరికి మిగిలిన మల్లులు దిగ్భ్రామ చెందారు. భీముడు జీమూతుణ్ణి అలా తిప్పి, తిప్పి నేల కేసి కొట్టి, చంపేశాడు. జీమూతుణ్ణి జయించిన భీముడికి విరాటుడు అంతులేని ధనం కానుక ఇచ్చాడు.\nభీముడి శక్తి సామర్ధ్యాలు చూసి రాజు అతనిని మల్లులతోనే గాక, సింహాలతోనూ, ఏనుగులతోనూ, పులులతోనూ పోట్లాడించి వినోదించేవాడు. ఈ పోరాటాలు చూడటానికి అంతఃపుర స్త్రీలు కూడా వచ్చేవారు.\nఅర్జునుడు అంతఃపుర స్త్రీల చేత పాటలు పాడించి, నాట్యాలు చేయించి రాజుకు ఆనందం కలిగించేవాడు. పొగరుబోతు గుర్రాలను అధీనంలోకి తెచ్చి, వాటికి కళ్ళాలు తగిలించి, రాజుకు చూపి నకు లుడు చాలా ధనం బహుమానంగా పొందాడు. అలాగే సహదేవుడు పొగరై న ఆబోతులను మచ్చిక చేసి బహుమతులు సంపాదించాడు. తన భర్తలు రాజు కొలు వులో పడే పాట్లుచూసి ద్రౌపది బాధ పడేది.\nఈ విధంగా పాండవుల అజ్ఞాతవాసం దాదాపు ఏడాది పూర్తికావచ్చింది. ఆ సమ యంలో ద్రౌపది పాలిటికి సింహబలుడు అనే కీచకుడు దాపరించాడు. ఈ కీచకుడు విరాట రాజు బావ మరిదీ, సేనాపతి కూడానూ. అతను సుధేష్ణ ఇంట ద్రౌపదిని చూసి మోహ పరవశుడై, తన చెల్లెలితో. \" నే నీమెను ఇక్కడ ఇది వరకు చూడలేదు. ఈమె అందం నన్ను సమ్మోహితుణ్ణి చేస్తున్నది. ఈమె ఎవరు? అప్సరసలాటి రూపం గల ఈమె ఎక్కడి నుంచి వచ్చింది? ఇంత సౌందర్యవతి చేత చాకిరీ చేయించడ మేమిటి? ఈమె నా యింటికి వస్తే పువ్వుల్లో పెట్టి పూజిస్తాను,\" అన్నాడు.\nఅతను సుధేష్ణ వద్ద సెలవు పుచ్చుకుని, ద్రౌపది ఒంటరిగా ఉన్నప్పుడు ఆమెకు తన కోరిక తెలిపాడు.\nద్రౌపది అతనితో, \" నాతో ఇలా మాట్లా డటం తప్పు. నేను మరొకరి భార్యను. నన్ను కోరటం నీకు కీడు,\" అన్నది.\n\"నన్ను అలా తోసి పుచ్చకు. తరవాత పశ్చాత్తాప పడగలవు. ఈ రాజుకూ, రాజ్యా నికీ నేనే ఆధారం. భోగ భాగ్యాలలోనూ, రూపంలోనూ, యౌవనంలోనూ నన్ను మించిన వాళ్ళు ఈ లోకంలో లేరు. అలాటి నన్ను నీ సేవకుడుగా చేసుకుని వివి ధ భోగాలు అనుభవించక దాసిగా ఎందుకు పని చేస్తావు? \" అన్నాడు కీచకుడు.\nద్రౌపది మండి పడి, \" నా మీద మోహం విడిచి పెట్టక పోయావో నీప్రాణాలకు అపాయం ఉన్నది. నా భర్తలైన అయిదు గురు గంధర్వులు నన్ను అహర్నిశలు కని పెట్టి ఉంటారు. వారికి నీ సంగతి తెలిస్తే నీకు చావు తప్పదు. వారి నుంచి నిన్ను ఎవరూ కాపాడే వాళ్ళు లేరు.᾽' అన్నది.\nద్రౌపది ఈ మాటలు అన్నా కూడా కీచ కుడు నిరుత్సాహ పడలేదు. అతనికి ఆమె మీది మోహం అంతకంతకూ ఎక్కు వ కాసాగింది. అతను మళ్ళా సుధేష్ణ వద్దకు వెళ్ళి, \" ఎలాగైనా సైరంధ్రిని నాకు దక్కే టట్టు చేయక పోయావో, నా ప్రాణాలు నిశ్చ యంగా పోతాయి. నేను ఎన్ని రకాల ప్రార్థిం చినా ఆమె మనసు నా కేసి మరలటం లేదు,\" అన్నాడు.\nసుధేష్ణ అన్న దుస్థితి చూసి చాలా బాధ పడి, \" సైరంధ్రి నాకు ఆశ్రితురాలు. \"ఆమెను రక్షిస్తానని నేను మాట ఇచ్చాను. తనకు అయిదుగురు గంధర్వులు భర్తలని ఆమె మొదటనే చెప్పింది. అన్నవు గనక ఈ రహస్యం నీకు చెప్పాను. సైరంధ్రి మీద భ్రమ పెట్టుకుని ప్రాణాపాయం తెచ్చు కోకు,\" అన్నది.\n\"వెయ్యిమంది గంధర్వులు కూడా నన్నేమీ చెయ్యలేరు. నా వంటి అందగాణ్ణి ఎంతటి పతివ్రత అయినా కోరుతుంది. నావైభవం చూసి సైరంధ్రి మనసు నా మీదికి తప్పక తిరుగుతుంది. ఎలాగైనా ఆమెను నాకు అనుకూలపతిని చేసి నా ప్రాణాలు నిలబెట్టు,\" అంటూ కీచకుడు తన చెల్లెలిని బతిమాలసాగాడు.\n\" ఓరీ, పాప్ ! నుపు కూడని పని తల పెట్టటమే గాక అందుకు నన్ను సాధనంగా ఉపయోగించుకో జూస్తున్నావు. నీ పాపం నీతో పోదు, కులాన్నే నాశనం చేస్తుంది. నువు ఇంటికి వెళ్ళి, కల్లూ, మధురాన్నమూ సిద్ధం చేయించి ఉంచు. వాటిని తీసుకు రావటానికి సైరంధ్రిని పంపుతాను. ఆమెను ఎలా లోబరుచుకుంటావో!\" అన్నది సుధేష్ణ.\nకీచకుడు వెంటనే తన యింటికి వెళ్ళి భక్ష్య భోజ్య పానీయాలు తయారు చేయించి, ద్రౌపది కోసం చూడసాగాడు.\nతరవాత సుధేష్ణ ద్రౌపదితో, “ సైరంధ్రీ, నాకు చాలా దాహంగా ఉన్నది. నువు కీచ కుడి ఇంటికి వెళ్ళి, తాగటానికి ఏమైనా తీసుకురా,\" అని ఆజ్ఞాపించింది.\n\" అమ్మా. నేను అతని ఇంటికి వెళ్ళ లేను. అతను కామోద్రేకంతో కొట్టుకు పోతున్న సంగతి నీకు తెలుసు గదా. నేను . వెళ్ళితే అతను తప్పక నన్ను అవమాన పరుస్తాడు. నీ వద్ద ఇంకా ఎందరో పరిచారిక లున్నారు. వారిలో ఎవరినైనా పంపు.\" అన్నది ద్రౌపది.\n\"కల్లు తెమ్మని నేనై పంపుతూంటే, వాడు నిన్ను తాకగలడా?” అంటూ సుధేష్ణ ద్రౌపదికి ఒక బంగారు పాత్ర ఇచ్చింది.\nగత్యంతరం లేక ఆ పాత్ర తీసుకుని ద్రౌపది కీచకుడి ఇంటికి వెళ్ళింది. ఆమెను చూస్తూనే కీచకుడు పరమానందంతో లేచి, \"సుందరీ, నీకు స్వాగతం. నా ప్రాణేశ్వరి వైన నువు నా దగ్గిరికి వచ్చావు. నా కోరిక తీర్చు. దివ్యాంబరాలు ధరించు, రత్నాలం కారాలు అలంకరించుకో. నాతో కలిసి తాగి, సుఖంగా ఉండు.\" అన్నాడు.\n\"రాణిగారు కల్లు తెమ్మని పంపింది. ఆమెకు చాలా దాహంగా ఉన్నదట. వెంట నే కల్లు ఇప్పిస్తే నేను పోతాను,” అన్నది ద్రౌపది.\n\"కల్లు మరొకతె చేత పంపిస్తాలే,\" అంటూ కీచకుడు ఆమె చేతిని పట్టుకున్నాడు.\nద్రౌపది కంగారు పడుతూ కీచకుణ్ణి ఒక్క తోపుతో పడదోసి, పరిగెత్తుకుంటూ విరాటరాజు సభలో ప్రవేశించింది. కీచ కుడు ఆమె వెంట పడి. విరాటరాజు చూస్తూండగానే జుట్టు పట్టుకుని ఆపాడు.\nఈ దురన్యాయాన్ని ధర్మ రాజూ. భీముడూ సభలో ఉండి కళ్ళారా చూశారు. భీముడికి ఆక్షణంలోనే కీచకుణ్ణి చంపా లనిపించి, పళ్ళు పట పటా కొరికాడు. అతని శరీరమంతా చెమట పట్టింది. కళ్ళ నిప్పులు రాలాయి. ఎదురుగా కనబడే చెట్టును వీకే ఉద్దేశంతో అతను లేచాడు.\nధర్మరాజు భీముడి కాలి బొటన వేలిని తన బొటన వేలితో నొక్కి, \" ఏమోయ్, కట్టెల కోసం ఈ చెట్టును ఎందుకు పడ గొడతావు? అవతల ఇంకా చాలా చెట్లు న్నాయి. వాటిని పడగొట్టు,\" అన్నాడు.\nఈ లోపల ద్రౌపది తన భర్తల ఆశక్తత గ్రహించి, చుర చురా చూస్తూ విరాటుడి కేసి తిరిగి, \" ఈ నీచుడు నన్నిలా అవమా నిస్తూ ఉంటే మహా బలులైన నాభర్తలు, గంధర్వులు, కాలానికి కట్టుబడి నన్ను కాపాడలేని స్థితిలో ఉన్నారు. అలాటప్పుడు రాజువైన నీవైనా రక్షకుడివై, మానభంగం కలగకుండా చూడడానికి బదులు ఉపేక్షి స్తావా?\" అని సభలో వారితో, “ రాజుకూ, కీచకుడికి లాగే మీకు కూడా ధర్మం తెలి యదు లాగుంది.\" అన్నది.\nఅప్పుడు విరాట రాజు. \" ఏమమ్మా, మీ ఇద్దరికీ పరోక్షంగా ఏమి తగాదా వచ్చినది. తెలియకుండా నేను ఎలా మీ మధ్య ధర్మ నిర్ణయం చెయ్యగలను?\" అని ద్రౌపదితో అన్నాడు.\nఅప్పుడు ధర్మరాజు ద్రౌపదితో, \" ఓసీ, నువు ఇక్కడ తారట్లాడక అంతఃపురానికి పో. నీ భర్తలు ఏమీ చెయ్యకపోతే దానికి కారణం ఉండే ఉంటుంది. దేశమూ, కాలమూ ఆలోచించకుండా ఇక్కడ శోకాలు పెట్టి రాజ సభలో ఎందుకు గల్లంతు చేస్తావు? నీకు అపకారం చేసిన వారిని నీ భర్తలే దండిస్తారులే,\" అన్నాడు.\nద్రౌపది సుధేష్ణ మందిరానికి తిరిగిపోయి, జుట్టు విరబోసుకుని, శోక దేవతలాగా కూర్చున్నది. ఆమె అవతారం చూసి సుధేష్ణ, \"మాలినీ, ఎవరు నీకు కష్టం కలిగించారు?' అని అడిగింది.\n\" నువు కల్లు తెమ్మని పంపిస్తే కీచకుడు నన్ను బాధించి, నిండు సభలో పరాభవిం చాడు. ఇలా చెయ్యటం వల్ల ఎవరికి రోషం వస్తుందో వాళ్ళే అతని అంతు చూస్తారు,\" అన్నది ద్రౌపది.\nనిజంగా కీచకుణ్ణి చంపించటానికే ఆమె నిశ్చయించుకున్నది. ఆమె తన ఇంటికి వెళ్ళి, స్నానం చేసి, బట్టలు ఉతికేసి, తన కోరిక తీర్చగలవాడు భీముడు ఒకడే నని నిశ్చయించుకున్నది. ఆమె రాత్రి వేళ భీముడుండే ఇంటికి వెళ్ళింది. భీముడు బుసలు కొట్టుతూ గాఢ నిద్రలో ఉన్నాడు. ద్రౌపది అతని వద్దకు వెళ్ళి, గట్టిగా కౌగ లించుకుని, \"చచ్చిపోయిన వాడిలాగా ఇలా చలనం లేకుండా ఉన్నావేం? బతి కున్నవాడు తన భార్యను ఎవడన్నా ఇలా నిండు సభలో అవమానం చేస్తే ఊరుకుం టాడా ? లే, లే! '' అన్నది.\nభీముడు మేలుకుని పక్క మీది నుంచి లేచి, \"ఏమిటి ఇలా పాలిపోయి, చిన్న బోయి ఉన్నావు? ఇక్కడి కెందుకు వచ్చావు? నా వల్ల కావలిసిన పని ఉంటే చెప్పి. ఎవరికీ తెలియకుండా వెళ్ళి పడుకో.\" అన్నాడు.\n\"అన్నీ తెలిసి నన్నెందు కిలా అడుగు తున్నావు? మీ అన్న జూదగాడు కావటంతో నాకు ఇన్నిపాట్లు వచ్చాయి. నేను ఈ విరా టుడి భార్య దగ్గిర సేవలు చేస్తూ ఉండ టమే గాక కీచకుడు నా వెంటబడి నాకు సహించరాని అవమానం చేశాడు. నాకు ఆ విరాటరాజు ఏమంటాడోనన్న భయం కూడా ఉన్నది. చాకిరి చేసి చేసి నా చేతులు ఎలా మొరటు దేలాయో చూడు,\" అంటూ ద్రౌపది భీముడికి తన చేతులు చూపింది.\nభీముడు ఆమెతో, \"ఆ కీచకుడు నిన్ను సభలో కాలితో తన్నినప్పుడు వాణ్ణి అక్కడే చంపేద్దామనుకున్నాను గాని, ధర్మరాజు వారించాడు. అసలు ఆ రోజే దుర్యోధన కర్ణ శకుని దుశ్శాసనుల తలలు పగల గొట్టకపోతినే ! కొద్ది రోజులు ఓర్చు కున్నా వంటే తిరిగి నువు మహారాణివి అవు తావు.\" అన్నాడు.\n\"ఈ దుఃఖం భరించటం నా వల్ల కాదు. నేను తిరిగి రాణిని కావటం అబద్ధం. ఈ కబుర్లన్నీ దేనికి? ఇప్పుడు జరిగిన దానికి ప్రతీకార మార్గం ఆలోచించు. సుధేష్ణ కన్న నేను బాగుంటానని విరాటుడు చూస్తున్నాడు. అది తెలిసి కీచకుడు నా వెంట పడ్డాడు. \"నాకు అయిదుగురు గంధర్వులు భర్తలున్నార నీ, వాళ్ళు ప్రాణాలు తీస్తారనీ మంచిగా చెప్పి చూశాను. కాని వాడు నా మాట లక్ష్యపెట్టడు. సుధేష్ణ వాడికి సహాయం వచ్చి, కల్లు తెమ్మని నన్ను వాడి ఇంటికి పంపింది. వాడు నన్ను పట్టుకోబోయాడు. నేను పారిపోయి వచ్చి రాజభవంలో దూరాను. అందరూ చూస్తుం డగా ఆదుర్మార్గుడు నన్ను కాలితో తన్నాడు. ఈ దుర్మార్గుణ్ణి నువు కుండను పగలగొట్టి నట్టు ధ్వంసం చెయ్యకపోతే నేను విషం తాగి చస్తాను,\" అంటూ భీముట్టి గట్టిగా కౌగలించుకుని ఏడ్చింది ద్రౌపది.\nభీముడు ఆమెను గట్టిగా పట్టుకుని, కన్నీరు తుడుస్తూ ఓదార్చి, \" నువు చెప్పి నట్టే వాణ్ణి చంపేస్తాను. దానికి నువు ఒక పని చెయ్యాలి. ఇలా ఏడుపు మొహంతో కాకుండా, నవ్వుతూ కళకళలాడే మొహంతో కీచకుణ్ణి కలుసుకుని, వాడి కోరిక తీర్చే దానిలాగా అభినయించు. నర్తనశాలలో పగలు స్త్రీలు ఆడుతారు, పాడుతారు. రాత్రి వేళ అక్కడ ఎవరూ ఉండరు. అక్కడ ఒక మంచం కూడా ఉన్నది. రాత్రికి అక్కడికి వాణ్ణి రమ్మను. మూడో కంటి వాడికి తెలియకుండా అక్కడ కీచకుణ్ణి వాడి తాతల వద్దకు పంపుతాను.\" అన్నాడు.\nఇలా మంత్రాలోచన చేస్తూ వాళ్ళు ఆ రాత్రి గడిపారు.",
            "book_page_end": 62
        },
        {
            "title": "శివపురాణం",
            "book_page_start": 63,
            "pdf_page_start": 63,
            "pdf_page_end": 66,
            "author": "చందమామ బృందం",
            "genre": "పౌరాణిక కథ",
            "moral": "శక్తిని దుర్వినియోగం చేసే రాక్షసులను అంతం చేయడానికి దైవాలు సహకరించాలి.",
            "keywords": [
                "త్రిపురాసురులు",
                "శివుడు",
                "విష్ణువు",
                "బ్రహ్మ",
                "జలంధరుడు",
                "తపస్సు"
            ],
            "characters": [
                "బ్రహ్మ",
                "శివుడు",
                "విష్ణువు",
                "త్రిపురాసురులు",
                "జలంధరుడు",
                "దంభుడు",
                "శంఖచూడుడు"
            ],
            "locations": [
                "త్రిలోకాలు",
                "కైలాసం",
                "మానస సరస్సు"
            ],
            "content": "బ్రహ్మ తారకుడి కొడుకుల తపస్సుకు మెచ్చి. ప్రత్యక్షమై, \"మీకు ఏమి వరాలు కావాలి ? \" అని అడిగాడు.\n\"దేవా, రథం కాని రథం మీద, విల్లు కాని విల్లుకు, బాణం కాని బాణం సంధించి కొడితే తప్ప మాకు చావు లేకుండా అనుగ్ర హించు. మాకు సకల విద్యలూ, తేజో బలాలూ, ఐశ్వర్య త్యాగ భోగ భాగ్యాలూ. శివభక్తి, బంగారమూ, వెండీ, ఇనుములతో చేసిన పురాలు నివసించటానికి కావాలి.\" అన్నారు ఆ ముగ్గురూ.\nబ్రహ్మ వారు కోరిన వరాలిచ్చి. వారికి కావలసిన పురాలను నిర్మించి పెట్టే పని విశ్వకర్మకు అప్పగించి, అదృశ్యుడయాడు.\nవిశ్వకర్మ బంగారంతోనూ, వెండితోనూ, ఇనుముతోనూ మూడు పురాలు నిర్మించి తారకుడి కొడుకులకు ఇచ్చాడు. అవే త్రిపురాలు. వాటికి కామగమనం ఉండేది. అవి ఆకాశంలో నిలిచి ఉండేవి. వాటిలో ఇళ్ళూ, చెట్లూ, చెరువులూ, ధన ధాన్య సమృద్ధి ఉండేవి. బంగారంతో చేసిన పురంలో తారకాక్షుడూ వెండి దానిలో కమలాక్షుడూ, ఇనుప దానిలో విద్యున్మాలీ నివాసాలు ఏర్పరచుకుని, వాటితో మూడు లోకాలూ స్వేచ్ఛగా తిరగసాగారు.\nఈ త్రిపురాలను జయించటం ఇంద్రుడు మొదలుగాగల దేవతలకు సాధ్యంకాలేదు. వాళ్ళు బ్రహ్మ వద్దకు వెళ్ళి, \" త్రిపురా సురులు మమ్మల్ని చాలా బాధ పెట్టు తున్నారు. వాళ్ళ నగరాలు మా ఇళ్ళ మీద వాలి, వాటిని నేలమట్టం చేస్తున్నాయి.\" అని మొరపెట్టుకున్నారు.\nత్రిపురాసురులు తేలికగా చావరు. మనం శివుడి సలహా అడుగుదాం.\" అని బ్రహ్మ దేవతలను వెంట బెట్టుకుని శివుడి వద్దకు వెళ్ళాడు.\nశివుడు వారు వచ్చిన పని తెలిసి, \" త్రిపురాసురులను నేను చంపను, కావ లిస్తే నా తేజస్సు సగం యిస్తాను. మీరే వాళ్ళను చంపండి,\" అన్నాడు.\nత్రిపురాసురులకు తాను ఇచ్చిన వరాలు చెప్పి బ్రహ్మ, \" మా తేజస్సు కూడా తీసు కుని నువే వారిని చంపాలి.\" అన్నాడు.\nరధంగాని రధమూ, విల్లు కాని విల్లూ, బాణం కాని బాణమూ కావలిసి ఉన్నది. అందుచేత శివుడు భూమిని రధంగానూ, వేదాలను రథాశ్వాలుగానూ, సూర్య చంద్రు లను రధ చక్రాలుగానూ, మేరువును విల్లు గానూ, ఆదిశేషుణ్ణి వింటి తాడుగానూ చేసు కుని, విష్ణుమూర్తిని నారాయణాస్త్రంగా ఉపయోగించి, త్రిపురాలను కొట్టాడు. వెంటనే ఆ మూడు పురాలూ బూడిద అయి భూమి మీద రాలిపోయాయి.\nత్రిపురాసురులు నాశనం కాగా జలం ధరు డనే మరొక రాక్షసుడు బయలుదేరి లోకాలను పీడించసాగాడు. జలంధరుడి అసలు పేరు సూకరుడు. అతను హిరణ్య కశిపుడి పదవ కొడుకైన అగ్నిజిహ్వుడి కుమారుడు; బ్రహ్మను గురించి అతి ఘోర మైన తపస్సు చేసి, దేవగణాల చేతగాని, రాక్షస గణాల చేతగాని, నాగులూ, మాన వులూ మొదలైన వారిచేతగాని చావు లేకుం డానూ, నీటి లోపల నివసించేలాగూనూ వరాలు పొంది, అష్టదిక్కులూ గెలిచి, దేవేంద్రుడు మొదలైన వారిని స్వర్గం నుంచి పారదోలి. స్వర్గాన్ని ఆక్రమించుకుని మూడు లోకాలూ పాలించసాగాడు.\nజలంధరుడికి ఓడి, కైలాసం నుంచి శివుడూ, వైకుంఠం నుంచి విష్ణువూ పారి పోయి, ఇద్దరూ మానససరస్సులో దాక్కు న్నారు. అక్కడ వాళ్ళిద్దరూ కూడబలు క్కుని, పరబ్రహ్మను గురించి తపస్సు చేయగా పరబ్రహ్మ స్వరూపుడు ప్రత్య క్షమై, విష్ణువుకు చక్రమూ, శివుడికి త్రిశూ లమూ ఇచ్చి, \"మీరు ఒకరి ఆయుధాలు మరొకరు పుచ్చుకుని జలంధరుణ్ణి చం పండి,\" అని హెచ్చరించి అదృశ్యు డయిపోయాడు.\nశివ విష్ణువులు సంతోషించి, తమ ఆయు ధాలు మార్చుకుని, జలంధరుడి కోసం చూడసాగారు.\nఅప్పుడు నారదుడు. ఈ సంగతి తెలుసు కుని, జలంధరుడి వద్దకు వెళ్ళి, \" ఓ బల ధరా, శివ విష్ణువులు మానస సరస్సులో దాక్కుని ఉన్నారు.\" అని చెప్పాడు.\nజలంధరుడు వెంటనే మానస సరస్సు చేరి, నీటిలో ముణిగి శివ విష్ణువుల కోసం వెతకనారంభించాడు. ఈ సంగతి పసికట్టి శివుడూ, విష్ణువూ ఒడ్డుకు వచ్చి, జలం ధరుడు ఎప్పుడు పైకి వస్తాడా అని చూశారు. శివుడి చేతిలో చక్రమూ, విష్ణువు చేతిలో త్రిశూలమూ ఉన్నాయి.\nమానస సరస్సు అంతా కలయ పతికి శివ విష్ణువులను కానక, జలంధరుడు ఒడ్డుకు వచ్చాడు. అప్పుడతనికి వారిద్దరూ కనబడ్డారు. జలంధరుడు వారు కనబడగానే సంతోషించి, వారితో యుద్ధానికి కలియ బడ్డాడు. వారిద్దరూ జలంధరుణ్ణి రెండు ఖండాలు చేసి చంపేశారు. జలంధరుడి చావుకు మూడు లోకాలవాళ్ళూ సంతో షించారు.\nకశ్యప ప్రజాపతి కన్న కొడుకులలో విప్రజిత్తు అనే దానవుడు ఒకడు ఉండే వాడు. ఆ విప్రజిత్తుకు దంభుడు అనే కొడుకు ఉండేవాడు. దంభుడు విష్ణు భక్తుడు. ఎప్పుడూ విష్ణుపూజ చేసేవాడు. దంభుడికి చాలా కాలం సంతానం లేక పోయింది. అందుచేత అతను బదరికాశ్ర మా నికి వెళ్ళి, విష్ణువును గురించి దీర్ఘ కాలం ఘోరమైన తపస్సు చేశాడు.\nచివరకు విష్ణువు ప్రత్యక్షమై, దంభుణ్ణి వరం కోరమన్నాడు.\n\"మహావిష్ణూ, బలశౌర్య పరాక్రమాలలో నీకు సముడైన వాడూ, మూడు లోకాలనూ జయించగల వాడూ, ఎవరికీ ఓడని వాడూ, నీ యందు భక్తి గల వాడూ అయిన కొడు కును ప్రసాదించు,\" అని దంభుడు విష్ణు వును కోరాడు.\nవిష్ణువు దంభుడు కోరిన వరం ఇచ్చాడు. దంభుడు ఇంటికి తిరిగి వెళ్ళి ఈ శుభ వార్త తన భార్యకు చెప్పాడు. తరవాత కొంత కాలానికి దంభుడి భార్య గర్భవతి అయి, మంచి ముహూర్తాన కొడుకును కన్నది. ఆ పిల్లవాడికి శంఖచూడుడు అని పేరు పెట్టుకుని తల్లితండ్రులు అమిత గారా బంగా పెంచారు.\nశంఖచూడుడు కాలక్రమాన శుక్రా చార్యుల వద్ద సకల విద్యలూ నేర్చుకుని, పెద్దవాడయాక తల్లిదండ్రుల అనుమతితో వింధ్యపర్వతానికి వెళ్ళి, అక్కడ బ్రహ్మను గురించి అతి దీర్ఘమైన తపస్సు చేశాడు. నిరాహారుడై, ఒంటి కాలిపై నిలబడి శంఖ చూడుడు చేస్తున్న తపస్సుకు బ్రహ్మ సంతో షించి, అతని ఎదట ప్రత్యక్షమై, “నాయనా, వరం కోరుకో.\" అన్నాడు.\n\" దేవా, నేను దేవ, రాక్షస, నాగ, మానవ గణాలను జయించే బలపరాక్రమాలను పొందాలి; మూడు లోకాలనూ జయించి పరిపాలించాలి; సకల భోగాలూ అనుభవిం చాలి. ఇదే నా కోరిక.\" అన్నాడు శంఖ చూడుడు.\nబ్రహ్మదేవుడు అతను కోరినట్టు వరం ఇస్తూ, \" నాయనా, నువు బదరికాశ్రమానికి వెళ్ళు. అక్కడ తులసి అనే కన్య తపస్సు చేసుకుంటూ కనిపిస్తుంది. నువు ఆమెను పెళ్ళాడి సుఖంగా ఉండు.\" అని చెప్పి అదృశ్యుడయాడు.",
            "book_page_end": 66
        },
        {
            "title": "కణుజుల పెంపకం",
            "book_page_start": 67,
            "pdf_page_start": 67,
            "pdf_page_end": 67,
            "author": "చందమామ బృందం",
            "genre": "వింతలు",
            "moral": "చందమామ బృందం",
            "keywords": [
                "కణుజులు",
                "పెంపకం",
                "రష్యా",
                "వ్యవసాయం",
                "నూతన పరిశోధనలు"
            ],
            "characters": [],
            "locations": [
                "సోవియెట్ రష్యా",
                "మాస్కో"
            ],
            "content": "సోవియెట్ రష్యాలో మాస్కో నగరానికి ఈశాన్యంగా \"కస్త్రామ” ప్రయోగ వ్యవసాయ క్షేత్రం వారు కణుజుల మందను పెంపకం చేస్తున్నారు. ఇక్కడ కణుజులను మచ్చిక చేసి, వాటి జీవితాన్నీ, అలవాట్లనూ పరిశీలిస్తున్నారు. ఆడ కనుజులను పాలు పితకటానికి అలవాటు చేస్తున్నారు. కణుజు పాలలో కొవ్వు పదార్ధం ఆవు పాలలో కన్న మూడింతలుంటుంది. కణుజు పాలు అమిత చిక్కగా ఉండటమేగాక మంచి సువాసన కలిగి ఉంటాయి. ఈ పాలను చిలకకుండానే వెన్న తీయవచ్చు.\nఇక్కడ పెరిగే కణుజులు అడవి ప్రాంతంలో స్వేచ్ఛగా తిరుగుతాయి. వాటికోసం భారీ ఎత్తున ఇళ్ళు అవసరంలేదు. పాకలూ, కంచెలూ మాత్రమే ఏర్పాటు చేశారు. అవి ఏపుగా పెరిగి, సంఖ్యలో వృద్ధి ఆవుతున్నాయి. పూర్తిగా పెరిగిన కణుజు బరువు 4 లేక 5 వందల కిలోల దాకా ఉంటుంది. అవి సహజంగా ఆడవిలో దొరికే గడ్డి, గాదా తిని బతకగలవు. ఇక్కడ పెంపకంలో ఉన్న కణుజులకు అదనంగా కాయగూరలూ, చొప్పా కూడా మేపుతున్నారు. వీటి నుంచి మేలు రకం మాంసమూ, పాలూ, కొవ్వూ, కొమ్ములూ, చక్కని చర్మమూ లభిస్తాయి.",
            "book_page_end": 67
        }
    ],
    "statistics": {
        "total_stories": 18,
        "author_counts": {
            "చందమామ బృందం": 6,
            "సింగంపల్లి అప్పారావు": 1,
            "ఎస్. కుమారస్వామి": 1,
            "ఎస్. కే. రాజేశ్వరీరాణి": 1,
            "డి. మహేశ్": 1,
            "వి. చక్రధరరావు": 1,
            "వల్లూరు": 1,
            "ఆర్. ఆనంతశర్మ": 1,
            "మల్లీప్రియ": 1,
            "బి. లక్ష్మీ కాంతమ్మ": 1,
            "మునీర్": 1,
            "ఏ. సి. సర్కార్": 1,
            "పి. ఏ. శామ్సన్": 1
        },
        "genre_counts": {
            "నీతి సూక్తులు": 1,
            "సాంఘిక కథ": 2,
            "నీతి కథ": 4,
            "జానపద కథ": 4,
            "బేతాళ కథ": 1,
            "పౌరాణిక": 2,
            "హాస్యం": 1,
            "చారిత్రక కథ": 1,
            "పౌరాణిక కథ": 1,
            "వింతలు": 1
        }
    }
}