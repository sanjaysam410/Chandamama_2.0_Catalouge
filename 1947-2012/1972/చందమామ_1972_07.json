{
    "book_id": "చందమామ_1972_07",
    "stories": [
        {
            "title": "ఆహ్వానము (చందమామ సంపాదకీయం)",
            "book_page_start": 1,
            "pdf_page_start": 13,
            "pdf_page_end": 13,
            "author": "చ క్ర పాణి",
            "genre": "సంపాదకీయం",
            "moral": "చందమామ పత్రిక రజతోత్సవ సందర్భంగా పత్రిక లక్ష్యాలను, కొత్త విశేషాలను తెలియజేయడం.",
            "keywords": [
                "రజతోత్సవం",
                "చందమామ",
                "చక్రపాణి",
                "బెంగాలీ",
                "ఒరియా"
            ],
            "characters": [
                "నాగిరెడ్డి",
                "చక్రపాణి"
            ],
            "locations": [],
            "content": "సంస్థాపకుడు, నాగిరెడ్డి\nపంచాలకుడు : ' చ క్ర పాణి '\nఈ సంచికతో చందమామ\" తన\nఇరవైఆరవ ఏట ప్రవేశిస్తున్నది. లోగడ\nప్రచురించిన కొన్ని మంచి కథలను\nఈ సంచికలో తిరిగి ముద్రిస్తున్నాము.\nబేతాళకథల ప్రారంభ కథను అనేక\nవేల మంది కొత్త పాఠకుల కోసం మళ్ళీ\nవేస్తున్నాము. ఈ సంచికలో \" యక్ష\nపర్వతం\", \"మహాభారతం” లేవు.\nవాటిని పై సంచిక నుంచి యథా\nప్రకారం ప్రచురిస్తాము. ఈ నెల నుంచి\n\"చందమామ\" బెంగాలీ, ఒరియా\nభాషలలో కొత్తగా వెలువడుతున్నది.\nసంపుటి. 51 జూలై '72 సంచిక 1",
            "book_page_end": 1
        },
        {
            "title": "అమరవాణి",
            "book_page_start": 2,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "నీతి శ్లోకాలు",
            "moral": "సత్యం, ధర్మం, వినయం జీవితంలో ప్రధానం. భాగ్యం ఉన్నప్పుడు చుట్టూ చేరే మనుషుల స్వభావం వైవిధ్యంగా ఉంటుంది.",
            "keywords": [
                "సత్యం",
                "ధర్మం",
                "వినయం",
                "వృద్ధులు",
                "సంబంధాలు"
            ],
            "characters": [],
            "locations": [],
            "content": "న సా సభా యత్ర న సన్తి వృద్ధా,\nవృద్ధా నతే యే న వదంతి ధర్మమ్,\nధర్మో న వై యత్ర చ నాస్తి సత్యం,\nసత్యం న తద్యచ్ఛల నాను విద్ధమ్.\n1\n[వృద్ధులు లేనిది సభ కాదు. ధర్మము చెప్పని వారు వృద్ధులు కారు. సత్యం లేక ధర్మం లేదు. మోనంతో కూడినది సత్యం కాదు.]\nవిద్యా దదాతి వినయం ;\nసా చే దవినయా వహా,\nకిం కుర్మమః? కస్య వా బ్రూమః?\nగరదాయాం స్వ మాతరి ! 2\n[ విద్య వినయాన్ని ఇస్తుంది. తల్లే విషం పెట్టినట్టుగా ఆ విద్యే అవినయాన్ని ఇస్తే ఏం చెయ్యాలి? ఎవరితో చెప్పుకోవాలి?]\nరాజవత్ పుత్రదారాశ్చ,\n*స్వామివత్ మిత్రబాంధవాః,\nఆచార్యవత్ సభామధ్యే\nభాగ్యవంతం స్తువంతి హి.\n3\n[భాగ్యవంతుణ్ణి భార్యా బిడ్డలు రాజులాగా చూస్తారు, బంధుమిత్రులు యజమానిలాగా చూస్తారు, సభలో సభికులు గురువులాగా చూస్తారు. ]\nసంబంధాలు",
            "book_page_end": 2
        },
        {
            "title": "సంజ్ఞల పండితుడు",
            "book_page_start": 3,
            "pdf_page_start": 15,
            "pdf_page_end": 18,
            "author": "సి. కృష్ణమాచార్యులు",
            "genre": "హాస్యం",
            "moral": "మాటల ద్వారా జరిగే వాదోపవాదాల కంటే, లోకజ్ఞానం లేని వారికి ఆత్మగౌరవం ఎక్కువ. సంజ్ఞల అపార్థం హాస్యాన్ని సృష్టిస్తుంది.",
            "keywords": [
                "సంజ్ఞలు",
                "పండితుడు",
                "అపార్థం",
                "హాస్యం",
                "శివగంగపురం"
            ],
            "characters": [
                "సంజ్ఞల పండితుడు",
                "రాజు",
                "పాఠశాలాధికారులు",
                "ఒంటికంటి సేవకుడు"
            ],
            "locations": [
                "కాంచీపురం",
                "శివగంగపురం",
                "రాజసభ"
            ],
            "content": "పూర్వం కాంచీపురంలో ఒక పండితుడు ఉండేవాడు. ఆయనను అందరూ \"సంజ్ఞల పండితుడు\" అని పిలిచేవారు. మనుష్యులు తమ అభిప్రాయాలను మాటలతో తెలుపు కునే కంటె సంజ్ఞల ద్వారా తెలియజెప్పు కోవటం మంచిదని ఆయన ప్రచారం చేస్తూ ఉండేవాడు. ఒకనాడు ఆయన రాజు దగ్గరకు వెళ్ళి యీ సంగతే చెప్పాడు.\nరాజు పండితుడి వాదన విని లోలోపల నవ్వుకుని, \" ఈ సంగతి చెప్పేందుకు మీరు నా దగ్గరకు పనికట్టుకుని వచ్చారా? నేను చాలా కాలం కిందటే ఒక సంజ్ఞలశాస్త్రిని శివగంగపురం, పాఠ శాలలో నియమించాను,\" అన్నాడు.\nరాజు హాస్యానికి అన్న ఈ మాటలను పండితుడు నిజమనుకున్నాడు.\n\" మహారాజా, మీరు చాలా దూరదృష్టి గలవారు. చిన్నతనం నుంచి మనుష్య లకు ఈ సంజ్ఞాశాస్త్రం బోధించటంవల్ల చాలా మేలు జరుగుతుంది. నేను ఆ సంజ్ఞల శాస్త్రి దర్శనం చేసుకుని వస్తాను. సెలవు!” అంటూ సంజ్ఞల పండితుడు రాజుకు నమ స్కారం చేసి, శివగంగపురం బయలు దేరాడు.\nఆ తరవాత ఒకటి, రెండు రోజులకు సంజ్ఞల పండితుడు శివగంగపురం చేరాడు. అక్కడి పాఠశాలాధికారులు అతణ్ణి తగిన విధంగా సత్కరించి, వచ్చినపని తెలుసు కుని, \" అయ్యా, మా శాస్త్రిగారు దేశాటనం వెళ్ళి నెల రోజు లయింది. ఇంతలో తిరిగి రారు,\" అని చెప్పారు.\n\"సరే, ఇంతదూరం వచ్చి ఆయనను కలుసుకోకుండా ఎలా తిరిగి వెళ్ళేది?\nఆయన దేశాటన ముగించుకుని వచ్చే వరకూ యిక్కడే ఉంటాను.\" అన్నాడు సంజ్ఞల పండితుడు.\nఈ పండితుడు ఒకపట్టాన వదిలేరకం కాదని తెలుసుకుని పాఠశాలాధికారులు ఒక ఆలోచన చేశారు. పాఠశాలకు సంబంధిం చిన సేవకుడు ఒకడు ఒంటికన్ను వాడు న్నాడు. పాఠశాలాధికారులు వాడికి పండిత వేషం వేసి, \" ఆ పండితుడు సంజ్ఞలద్వారా నిన్ను ప్రశ్నలు వేస్తాడు. నువు కూడా సంజ్ఞలతోనే సమాధానం చెప్పు. ఏ పరిస్థితి లోనూ నోరు మెదపకు!\" అని హెచ్చ రించారు.\nతరవాత వాళ్ళు సంజ్ఞల పండితుడితో, \" అయ్యా, మా సంజ్ఞలశాస్త్రిగారు దేశాటన ముగించుకుని తిరిగి వచ్చారు. ఆ గదిలో ఉన్నారు. తమరు వారిని కలుసుకోవచ్చు,\" అని చెప్పారు.\nసంజ్ఞల పండితుడు సరేనని గదిలోకి వెళ్ళాడు. అక్కడ ఆయనకు, పండిత శాలువా తలకు నిండుగా చుట్టుకుని కూర్చున్న ఒంటికంటివాడు కనిపించాడు.\nసంజ్ఞల పండితుడు వాడికి ఎదురుగా కూర్చుని, ఒంటి కంటి వాడికి ఒక వేలు చూపించాడు.\nఅందుకు సమాధానంగా ఒంటి కంటి వాడు రెండువేళ్ళు చూపించాడు.\nతిరిగి సంజ్ఞల పండితుడు మూడువేళ్ళు చూపించాడు. అది చూసి ఒంటికంటి వాడు కోపంతో పిడికిలి బిగించి చూపాడు.\nఅప్పుడు సంజ్ఞల పండితుడు నవ్వుతూ, తన వద్దవున్న గంగరేగుపండును ఒంటి కంటివాడికి చూపాడు.\nఒంటి కంటి వాడు రొట్టె ముక్కన్కొ దానిని తీసి సంజ్ఞల పండితుడికి చూపించాడు.\nవెంటనే సంజ్ఞల పండితుడు లేచి, ఒంటి కంటి వాడికి నమస్కారం చేసి, గది బయటికి వచ్చాడు.\nఅక్కడ వేచివున్న పాఠశాలాధికారులు సంజ్ఞలపండితుడితో, ''అయ్యా, మా సంజ్ఞల శాస్త్రిగారిని గురించి మీ అభిప్రాయం ఏటిమి? \" అని అడిగారు.\nఅందుకు సంజ్ఞలపండితుడు ఇలా అన్నాడు:\n\"మీ సంజ్ఞలశాస్త్రిగారు చాలా సమ ర్ధుడు! గొప్ప తత్వవేత్త అన్నది కూడా గ్రహించాను. దేవుడు ఒకడే అని చెప్ప టానికి నేను ఒక వేలు ఎత్తి చూపాను. కాదు, శివకేశవులు ఇద్దరు అని, ఆయన రెండువేళ్ళు చూపారు. అలా అనుకున్నట్ట యితే, బ్రహ్మతో కలిసి త్రిమూర్తులు ముగ్గురు గదా అని నేను మూడువేళ్ళు చూపాను. కాని ఆయన పిడికిలి బిగించి, ముగ్గురూ ఒకటే అని తెలియబరిచాడు.\n\" అప్పుడు నేను, దేవుడు పరమదయా ళువు అని చెప్పటానికి గాను, ఆయన మానవకోటికి ప్రసాదించిన అత్యంత స్వాదు ఫలాలలో గంగరేగుపండు ఒకటి గనక, నావద్ద ఉన్న గంగరేగుపండును తీసి చూపాను.\n''అయితే, తత్వవేత్త అయిన మీ శాస్త్రి గారు తన వద్ద ఉన్న రొట్టెముక్కను నాకు చూపి, భగవద్దత్తమూ, అందరికీ ఎల్లవేళలా లభించనిదీ అయిన గంగరేగుపండు కంటే, మానవకృషి ఫలితమూ, సర్వజనోప యుక్తమూ అయిన రొట్టెముక్క మేలని తెలియ జెప్పాడు. అందులోని పరమార్థం గ్రహించాను.\"\nసంజ్ఞల పండితుడు ఇలా చెప్పి, వెళ్ళి పోయాడు.\nఅప్పుడు పాఠశాలాధికారులు ఒంటి కంటి సేవకుణ్ణి పిలిచి, ఏమి జరిగిందని అడిగారు.\nఒంటి కన్నువాడు ఇలా చెప్పాడు:\n\"అయ్యా. ఈ పండితుడు చాలా దుర్మార్గుడులా ఉన్నాడు. ఆయన గదిలోకి వస్తూనే నన్ను వెటకారం చెయ్యటానికి ఒక వేలు ఎత్తి, 'నీది ఒంటి కన్నుగదా?' అని సంజ్ఞతో అడిగాడు.\nఅందుకు నేను కోపగించుకోక, 'నీ రెండు కళ్ళకన్న నా ఒంటి కన్నే మంచి ' దని తెలుపుతూ రెండువేళ్ళు చూపించాను.\n\" అంతటితో వదలక ఆ పండితుడు తన రెండు కళ్ళూ. నా ఒంటి కన్నూ కలిస్తే మూడవుతాయని తెలిపేందుకు మూడువేళ్లు చూపించాడు.\n\" ఆయనగారి మీద నాకు చాలా కోపం వచ్చింది. మరోసారి ఆ మాట ఎత్తితే ముక్కు చితక గొడతానని పిడికిలి బిగించి చూపాను.\n\" ఆ దెబ్బతో ఆ దుర్మార్గుడు బెదిరి పోయి, నన్ను మంచి చేసుకునేటందుకు, తన దగ్గిర ఉన్న గంగరేగుపండును నాకు లంచం పెట్ట జూపాడు.\n\" నేను ఆ లంచానికి ఆశపడక, 'నీ రేగు పండు ఎవడికి కావాలి? నా దగ్గిర ఉన్న రొట్టెముక్క ముందు నీ పండు దిగదుడుపే కదా?' అని చెప్పటానికి నా రొట్టెముక్క చూపించాను.\n\"దానితో ఆ దుర్మార్గుడు, తన పప్పులు నా దగ్గిర ఉడకవని తెలుసుకుని, ఒక్క దణ్ణం పెట్టి, పారిపోయాడు.”\nపాఠశాలాధికారులు ఈ రెండు వ్యాఖ్యా నాలూ విని ఎంతో ఆనందించారు. జరిగిన దంతా రాజుగారికి కబురు చేయగా ఆయన విరగబడి నవ్వాడు.",
            "book_page_end": 6
        },
        {
            "title": "నిజమైన లక్ష్మి",
            "book_page_start": 7,
            "pdf_page_start": 19,
            "pdf_page_end": 20,
            "author": "ఆర్. శకుంతల",
            "genre": "నీతి కథ",
            "moral": "ధీరత్వం మరియు ధైర్యం అన్ని ఐశ్వర్యాల కంటే గొప్పవి. ధైర్యం ఉన్నంతవరకు మిగిలిన లక్షణాలను కోల్పోయినా ఫర్వాలేదు.",
            "keywords": [
                "ధీమంతుడు",
                "ధనలక్ష్మి",
                "ధైర్యలక్ష్మి",
                "జ్ఞానలక్ష్మి",
                "బలలక్ష్మి"
            ],
            "characters": [
                "ధీమంతుడు (రాజు)",
                "జోగి",
                "ధనలక్ష్మి",
                "బలలక్ష్మి",
                "జ్ఞానలక్ష్మి",
                "ధైర్యలక్ష్మి"
            ],
            "locations": [
                "ఉజ్జయినీనగరం",
                "రాజభవనం"
            ],
            "content": "పూర్వం ఉజ్జయినీనగరాన్ని ధీమంతు డనే రాజు పాలించేవాడు. ఆయనకు మహా రాజులకు ఉండవలసిన అష్టఐశ్వర్యాలూ ఉండేవి.\nఒకనాడు ధీమంతుడి వద్దకు ఒక జోగి వచ్చాడు.\nజోగిని చూసి రాజు, \" నీకు ఏం కావాలి?'' అని అడిగాడు.\n\"మహారాజా, నా దగ్గిర ఒక ఇనపలోటా,\nఒక కర్రా ఉన్నాయి. వాటిని తమకు\nఅమ్మి డబ్బు తీసుకుపోదామని వచ్చాను.”\nఅన్నాడు జోగి.\n\"ఎంతకు అమ్ముతావు?\" అన్నాడు రాజు.\nవాటిని తీసుకుని ఒక లక్ష రూపా యలు ఇయ్యండి.\" అన్నాడు జోగి.\nరాజు వెనకా ముందూ ఆలోచించ కుండా, మంత్రులు మొదలైనవారు వడ్డం టున్నా వినిపించుకోకుండా, జోగికి లక్ష రూపాయలూ ఇప్పించి, ఆ రెండు వస్తు వులూ తన భాండారంలో పెట్టించాడు.\nఆ రాత్రి ధీమంతుడు పడుకోగానే ఆయ నకు ఒక కల వచ్చింది. ఒక స్త్రీ, సమస్తా భరణాలూ ధరించి, రాజభవనంలో నుంచి బయటకి వెళ్ళిపోతూండటం రాజు చూశాడు.\n\" ఎవరు నీవు?\" అని ఆయన ఆమెను అడిగాడు.\n\"నేను ధనలక్ష్మిని,\" అన్నదామె.\n\"ఎందుకు వెళ్ళిపోతున్నావు?\" అని రాజు అడిగాడు.\n\" లక్ష రూపాయలిచ్చి ఒక జోగి దగ్గిర, ఎందుకూ పనికిరాని ఇనపలోటా, కర్రా కొని, నన్ను అవమానించావు. నీ ఇంట ఒక్క క్షణం కూడా ఉండను,\" అన్నది ధనలక్ష్మి.\n\"అవశ్యం వెళ్ళు! \" అన్నాడు రాజు నిర్లక్ష్యంగా.\nరెండో జామున రాజుకు కలలో మరొక స్త్రీ బయటికి వెళ్ళిపోతూ కనిపించింది. ఆమె ఒడ్డూ, పొడుగూ ఉండి, మంచి యౌవనంలో ఉన్నది. \" ఎవరు నీవు?\" అన్నాడు రాజు.\n\"నేను బలలక్ష్మిని!\" అన్న దామె.\n\"ఏం పోతున్నావు?\" అన్నాడు రాజు.\n\"నిన్ను ధనలక్ష్మి విడిచింది. ఇక నన్ను ఎంతకాలం దక్కించుకో గలవు? నేనూ వెళ్ళిపోతున్నాను!'' అన్నది బలలక్ష్మి,\n\" వెళ్ళు!\" అన్నాడు రాజు నిశ్చింతగా.\nమళ్ళీ మూడో జామున రాజుకు కలలో ఒక వృద్ధురాలు కనిపించింది. ఆమె కూడా రాజసౌధం నుంచి వెళ్ళిపోతున్నది. ఆమె తల నెరిసి ఉన్నది; కాని ఆమె ముఖం కళకళలాడుతున్నది.\n\" ఎవరు నీవు? \" అన్నాడు రాజు.\n\"నేను జ్ఞానలక్ష్మిని!\" అన్నదామె.\n\" ఏం పోతున్నావు?\" అన్నాడు రాజు.\n\"ధనలక్ష్మి. బలల క్ష్మి పోయాక నా కిక్కడ ఏం చోటు ఉన్నది? నేను కూడా వెళ్ళిపోతున్నాను,\" అన్నది జ్ఞానలక్ష్మి.\n\"అవశ్యం వెళ్ళు!\" అన్నాడు రాజు నిబ్బరంగా.\nతిరిగి నాలుగో జామున రాజుకు కలలో ఒక దేవతా స్త్రీలాటిది రాజసౌధం వదిలి వెళ్ళిపోతూ కనిపించింది.\n\" నీ వెవరు?\" అని రాజు అడిగాడు.\n44\nనేను ధైర్యలక్ష్మిని ! \" అన్నదామె.\nరాజు ఆమె దారికి అడ్డునిలిచి, \" నువు ఎందుకు వెళ్ళి పోతున్నావు?\" అని అడిగాడు.\n\" అందరూ నిన్నువదిలి వెళ్ళిపోతున్నారు. నేను మాత్రం ఇంక నీ వద్ద ఎందుకు?\" అన్నది ధైర్యలక్ష్మి.\nరాజు చప్పున ఆమె చెయ్యిపట్టుకుని,\n\"నువు వెళ్ళటానికి వీలులేదు. నీ అండ చూసుకునే మిగిలిన లక్ష్ములు వెళ్లిపోతున్నా నేను లక్ష్యపెట్టలేదు! నువు ఉంటే నాకు చాలు!\" అన్నాడు.\nధైర్యలక్ష్మి నవ్వి, \" సరే అయితే, నేను నీ దగ్గిరే ఉండి పోతానులే!\" అన్నది.\nరాజు సంతోషంతో నిద్రలేచాడు.",
            "book_page_end": 8
        },
        {
            "title": "బేతాళకథ",
            "book_page_start": 9,
            "pdf_page_start": 21,
            "pdf_page_end": 28,
            "author": "చందమామ బృందం",
            "genre": "బేతాళ కథ",
            "moral": "మానవ సంబంధాలలో నిజమైన బంధం, విచారంతో కూడిన త్యాగం యొక్క విలువను గుర్తించాలి. అన్యాయం జరిగినప్పుడు గుండె పగలడం సహజం.",
            "keywords": [
                "విక్రమార్కుడు",
                "బేతాళుడు",
                "యశఃకేతుడు",
                "దీర్ఘదర్శి",
                "శాపవిమోచనం"
            ],
            "characters": [
                "విక్రమార్కుడు",
                "బేతాళుడు",
                "క్షాంతిశీలుడు (భిక్షువు)",
                "యశఃకేతుడు (రాజు)",
                "దీర్ఘదర్శి (మంత్రి)",
                "మృగాంకవతి (విద్యాధరుడి కుమార్తె)"
            ],
            "locations": [
                "ప్రతిష్ఠాన నగరం (గోదావరీతీరం)",
                "శ్మశానం",
                "అంగదేశం",
                "సువర్ణద్వీపం"
            ],
            "content": "గోదావరీతీరాన ప్రతిష్ఠాన మనే నగరం ఉండేది. దానిని ఒకప్పుడు విక్రమార్కు డనే రాజు పాలించేవాడు.\nవిక్రమార్కుడి ఆస్థానానికి రోజూ క్షాంతి శీలు డనే భిక్షువు వచ్చి, పండు ఒకటి కానుకగా ఇస్తూ ఉండేవాడు. రాజు ఆ పండును కోశాధికారికి ఇస్తూ ఉండేవాడు.\nఒకనాడు భిక్షువు తన అలవాటు ప్రకారం రాజుకు ఒక పండు ఇచ్చి వెళ్ళిపోయాడు. ఆ సమయంలో ఒక కోతి ద్వారపాలకులను తప్పించుకుని రాజసభలోకి వచ్చింది. భిక్షువు ఇచ్చిన పండును రాజు ఆ కోతికి ఇచ్చాడు. కోతి ఆ పండును తినేసరికి పండులో నుంచి వెలలేని రత్నం ఒకటి కింద పడింది.\nఅది చూసి రాజు తన కోశాధికారిని పిలి పించి, \"భిక్షువు రోజూ కానుక ఇచ్చే పళ్ళను నీకు ఇస్తున్నానే. వాటిని ఏం చేస్తున్నావు?\" అని అడిగాడు.\nఈ ప్రశ్నకు కోశాధికారి కొంచెం బెదిరి, \"మహారాజా, మీరిచ్చిన పళ్ళ నన్నిటినీ కిటకీలో నుంచి కోశాగారంలో పడేస్తున్నాను. తమ సెలవైతే కోశాగారం తలుపు తెరిచి, పళ్ళు ఏమయాయో చూస్తాను.\" అన్నాడు.\nరాజు సరేనన్నాడు. కోశాధికారి వెళ్ళి తిరిగి వచ్చి, \"మహారాజా, పళ్ళన్నీ కుళ్ళి పోయాయి. కాని అవి పడిన చోట రత్నాల కుప్ప ధగధగా మెరుస్తున్నది.\" అనిచెప్పాడు.\nరాజు అతని విశ్వాసానికి మెచ్చి, అతన్ని . ఆ మణులన్నీ తీసుకోమని, మర్నాడు భిక్షువు వచ్చి పండు ఇయ్యబోతే, \" భిక్ష, రోజూ ఇంత విలువైన కానుక ఎందు కిస్తున్నావు? చెకితేగాని పండు తీసుకోను.\" అన్నాడు.\nఆ మాటకు భిక్షువు రాజుతో ఏకాంతంగా, \" రాజా, నేనొక మంత్రాన్ని సాధించాలి. అందుకు ఒక వీరుడి సహాయం కావాలి. నేను నీ సహాయం కోరుతున్నాను.” అన్నాడు. రాజు భిక్షువుకు సహాయం చెయ్య టానికి సమ్మతించాడు.\nఅప్పుడు భిక్షువు రాజుతో \" రానున్న కృష్ణచతుర్దశి రాత్రి చీకటి పడగానే మహా శ్మశానానికి నువు రావాలి. శ్మశానం మధ్య ఉన్న మర్రిచెట్టు కింద నేను నీ కోసం ఎదురు చూస్తూ ఉంటాను.'' అన్నాడు.\n\" అలాగే వస్తాను,” అని రాజు మాట ఇచ్చిన మీదట భిక్షువు వెళ్ళిపోయాడు.\nకృష్ణచతుర్దశి వచ్చింది. విక్రమార్కుడు తాను భిక్షువుకు ఇచ్చిన మాట జ్ఞాపకం పెట్టుకుని, చీకటి పడగానే నల్లని బట్టలు ధరించి, చేత కత్తి పట్టి, ఎవరికీ తెలియ కుండా రాజధాని నుంచి బయలుదేరి శ్మశా నానికి వెళ్ళాడు.\nశ్మశానమంతా కటిక చీకటిగా ఉన్నది. చితుల మంటలు భయం గొలుపుతున్నాయి. మనుష్యుల ఎముకల గుట్టలూ, పుర్రెలూ అంతటా పడి ఉన్నాయి. భూత బేతాళాలు ఆనందంతో గెంతుతున్నాయి. నక్కల కూతలు మారుమోగు తున్నాయి.\nరాజు భిక్షువును వెతుక్కుంటూ శ్మశానం మధ్యకు చేరుకుని, మర్రిచెట్టు కింద మండలన్యాసం చేస్తున్న భిక్షువును చూసి, \"భిక్షూ, నువు కోరిన ప్రకారం వచ్చాను. నా వల్ల ఏమికావాలో చెప్పు,\" అన్నాడు.\nభిక్షువు రాజు రాక కు సంతోషించి, \" రాజా, దయచేసి ఇక్కడి నుంచి దక్షిణంగా వెళ్ళు. అక్కడ ఒకే ఒక శింశుపావృక్షం (ఇరుగుడు చెట్టు) ఉంటుంది. దానిమీద ఒక పురుషుడి శవం వేళ్ళాడుతూ ఉంటుంది. దాన్ని ఇక్కడికి తెచ్చి నువు నా సమీపంలోనే ఉండు,\" అని కోరాడు.\nరాజు అందుకు సమ్మతించి, చితిలో కాలే కొరవిని ఒకదాన్ని తీసుకుని, దానిని దివిటీగా పట్టుకుని, దక్షిణంగా వెళ్ళి శింశుపా వృక్షాన్ని చేరుకున్నాడు. సగం కాలి కంపు కొట్టుతున్న శవం చెట్టుమీద కనబడింది. రాజు చెట్టు పైకి ఎక్కి, శవానికి కట్టివున్న తాడును కోసి, ఆ శవాన్ని కింద పడేశాడు.\nకింద పడుతూనే ఆ శవం, దెబ్బ తగిలి నొప్పి పెట్టినట్టుగా, ఏడవ సాగింది. దానిలో ప్రాణం ఉన్నది కాబోలు ననుకుని రాజు చెట్టు దిగి వచ్చి, జాలితో శవాన్ని తడివి చూశాడు. వెంటనే అది అట్టహాసం చేసింది.\nఅందులో బేతాళు డున్న సంగతి తెలియక రాజు దానితో, \" ఎందుకు అలా నవ్వుతావు? పోదాం పద !'' అన్నాడు.\nరాజు ఇలా అనగానే నేలమీది శవం కాస్తా మాయమై, BOA చెట్టు మీద వెళ్ళాడుతూ కనబడింది. రాజు మళ్ళీ చెట్టెక్కి, శవాన్ని మళ్ళీ కింద పడేసి, బేతాళుడు పూని ఉన్న ఆ శవాన్ని భుజం మీద వేసుకుని, మౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, '' రాజా, నీకు వినోదంగా ఉండటానికి ఒక కథ చెబుతాను, విను.\" అంటూ ఇలా చెప్ప సాగాడు:\nపూర్వం అంగదేశంలో యశఃకేతుడు అనే రాజు ఉండేవాడు. అతను అందంలో మన్మథుడు. అతను తన పరాక్రమంచేత శత్రువుల నందరినీ ఓడించి, రాజ్యభారాన్ని దీర్ఘదర్శి అనే మంత్రి పైన పెట్టి, అంతః పురం నుంచి ఇవతలికి రాక తన కాల మంతా భోగవిలాసాలలో గడపసాగాడు.\nదీర్ఘదర్శి రాజ్యభారమంతా మోస్తూ, అహోరాత్రాలు ఎంతో శ్రద్ధగా ఉంటూ పరిపాలన సాగిస్తున్నాడు. విశ్వాసపాత్రు డైన దీర్ఘదర్శి పైన కూడా ఓర్చలేనివాళ్ళు అపవాదు వెయ్యనే వేశారు; \"ఈ మంత్రి రాజును భోగలాలసలోకి తోసి తాను రాజ్యం అనుభవిస్తున్నాడు.'' అన్నారు.\nఇది తెలిసి దీర్ఘదర్శి, మేధావిని అనే తన భార్యతో, '' రాజు సుఖాలు మరిగినందుకు నేను రాజ్యభారం మోస్తుంటే, రాజ్యం తినేస్తున్నానన్న నింద నా మీద వచ్చింది. అబద్ధమే అయినా లోకనిందను ఉపేక్షించ రాదు. నన్ను ఏం చెయ్యమన్నావు?\" అన్నాడు.\nదానికి మేధావిని తన భర్తతో, \"మీరు తీర్ధయాత్రల మిషమీద, రాజుతో చెప్పి దేశాటనకు బయలుదేరండి. అందువల్ల మీమీద అపవాదు పోవటమేగాక, రాజు తానే రాజ్యం చూసుకోవలిసి వస్తుంది గనక, ఆయన భోగలాలస తగ్గిపోతుంది.” అన్నది.\nదీర్ఘదర్శి అవకాశం చూసుకుని రాజుతో, \"మహారాజా, నేను కొంతకాలం తీర్థ యాత్రలు చేసి ఇంత పుణ్యం సంపాదించు కుంటాను. తమరు అనుమతించాలి.” అన్నాడు. ఇంటి దగ్గిరే కూర్చుని పుణ్యం సంపాదించరాదా అన్నాడు రాజు. శరీరంలో పటుత్వం ఉండగానే తీర్థయాత్రలు చేయా లనీ, వయసు మళ్ళినాక అది సాధ్యం కాదనీ మంత్రి చెప్పాడు.\nదీర్ఘదర్శి తనవెంట భార్యను రానివ్వక, మిగిలిన వారికెవ్వరికీ తాను బయలుదేరు తున్నట్టయినా చెప్పక, తీర్థయాత్రలకు బయలుదేరాడు. కొంత కాలానికి ఆయన సముద్ర తీరాన గల పుండ్రదేశం చేరాడు.\nఅక్కడ ఆయనకు నిధిదత్తుడనే వర్తకుడితో స్నేహం కలిసింది. నిధిదత్తుడు వర్తకం మీద సువర్ణద్వీపం వెళుతున్నాడని తెలిసి తాను కూడా వస్తానని దీర్ఘదర్శి అన్నాడు.\nఇద్దరూ వర్తకనౌకలో ప్రయాణమయారు.\nవాళ్ళు సువర్ణద్వీపం చేరారు. అక్కడ కొన్ని రోజులపాటు వర్తకం జరిగింది.\nతిరుగు ప్రయాణంలో దీర్ఘదర్శి సముద్ర మధ్యంలో ఒక అద్భుతం చూశాడు. ఒక అద్భుత వృక్షం పైకి లేచింది, దాని మాను బంగారం, కొమ్మలు పగడాలు, కాయలు రత్నాలు. ఆ వింత వృక్షం పైన రత్నాల పాన్పు మీద ఒక అతిలోక సుందరి కూర్చుని పాడుతున్నది. దీర్ఘదర్శి చూస్తూండగానే ఆ చెట్టూ, సుందరి కూడా సముద్రంలోకి దిగిపోయారు.\n“ఇదేమి విచిత్రం!\" అన్నాడు దీర్ఘదర్శి. ఆయన ఆశ్చర్యం చూసి నావికులు, \"మీకిది కొత్త గనక ఆశ్చర్యపడుతున్నారు గాని, మేము ఈ ప్రాంతాల ఈ దృశ్యాన్ని ప్రతిసారీ చూస్తూనే ఉంటాం,” అన్నారు.\nతిరుగు ప్రయాణం ముగిసినాక దీర్ఘదర్శి వర్తకుడి వద్ద సెలవు పుచ్చుకుని, అంగ దేశానికి తిరిగివచ్చాడు.\nదీర్ఘదర్శి. తాను సరే ననకుండానే యాత్రలకు బయలుదేరటంచేత, యశః కేతుడు ఆయన కోసం ఇంతకాలమూ వెతికి స్తున్నాడు. ఆయన నియమించిన చారులు దీర్ఘదర్శిని నగరం బయటనే చూసి, చప్పున వెళ్ళి రాజుతో చెప్పారు. యశఃకేతుడు ఎదురు వెళ్ళి, దీర్ఘదర్శిని కౌగలించుకుని తన అంతఃపురానికి తీసుకుపోయి, \" ఏయే తీర్థాలు సేవించావు? ఏమేమి వింతలు చూశావు?\" అని అడిగాడు.\nదీర్ఘదర్శి జరిగినదంతా రాజుకు తెలిపి, సువర్ణద్వీపం నుంచి తిరిగి వచ్చేటప్పుడు సముద్ర మధ్యంలో కనిపించిన దివ్య సుందరిని గురించి చెప్పాడు.\nరాజుకు వెంటనే ఆ కన్య మీద మనసు పోయింది. ఆయన దీర్ఘదర్శితో ఏకాంతంగా, \"నేనా దివ్యసుందరిని చూసి తీరాలి. లేక పోతే నా ప్రాణాలు నిలవవు. నువు నాకు అభ్యంతరం చెప్పకు. నేను ఒక్కణ్ణి బయలుదేరి పోతాను. ఈలోపల నా రాజ్యం నువు చూస్తూ ఉండు. కాదంటే నా మీద ఒట్టే!\" అన్నాడు.\nమర్నాడే యశఃకెతుడు తన రాజ్యాన్ని మంత్రికి అప్పగించి, రాత్రివేళ బయలు దేరాడు. ఆయన సముద్ర తీరం చేరు కున్నాడు. అక్కడ లక్ష్మీదత్తు డనేవాడు రాజుకు తారసపడి, తాను సువర్ణద్వీపానికి వర్తకం నిమిత్తం బయలుదేరుతూ, రాజును కూడా తీసుకుపోయాడు.\nవారి ఓడ సముద్ర మధ్యం చేరేసరికి పూర్వంలాగే వింత వృక్షం పైకి వచ్చింది. ఆ చెట్టు మీద ఒక దివ్యసుందరి వీణతో సహా పాడుతూ రాజు కంటపడింది.\nఆమెను చూడగానే రాజు మోహంలో పడి, “ సముద్రుడా, ఈమెను దాచి, లక్ష్మిని చూపి విష్ణువును మోసగించావా?\" అను కుంటూండగా, ఆ సుందరితో సహా చెట్టు సముద్రంలోకి దిగిపోయింది. వెంటనే రాజు కూడా సముద్రంలో దూకేశాడు.\nసముద్రం అడుగున ఆయనకు ఒక మహా నగరం కనిపించింది. అక్కడ ఒక్క ప్రాణి కూడా లేదు. అయినా రాజు పట్టు దలతో నగరమంతా తిరిగి ఒక విశాల భవ నాన్ని చూసి, అందులో ప్రవేశించాడు.\nఅక్కడ ఒక గదిలో హంసతూలికా తల్పం మీద ఆ దివ్యసుందరి పడుకుని ఉన్నది.\nరాజును చూడగానే ఆమె పాన్పు మీది నుంచి దిగి, \" మీరెవరు? ఈ రసాతలానికి ఎలా వచ్చారు?\" అన్నది.\n\" సుందరీ, నేను అంగరాజును. నా పేరు యశఃకేతుడు. నిన్ను గురించి ఒక మిత్రుడు చెప్పగా విని, నీ కోసం రాజ్యం వదిలిపెట్టి, నిన్ను చూసి సముద్రంలో దూకి ఇక్కడికి చేరాను. నువు ఎవతెవు?\" అన్నాడు రాజు.\n\" నేను మృగాంకసేను డనే విద్యాధరుడి కుమార్తెను. నా పేరు మృగాంకవతి. నా తండ్రి నన్నిక్కడ ఒంటరిగా వదిలి, ఎందుకో, ఎక్కడికో. మిగిలిన పౌరులతో సహా వెళ్ళిపోయాడు. ఇక్కడ ఉన్న కల్ప వృక్షం ఎక్కి. అప్పుడప్పుడూ సముద్రం పైకి లేస్తూ ఉంటాను,\" అన్నదామె.\nరాజు ఆమెను తియ్యని మాటలతో కరి గించి, తన భార్య కావటానికి ఒప్పించాడు.\nఆమె ఒక షరతుమీద అతనికి భార్య కావ టానికి ఒప్పుకుంటూ ఇలా అన్నది: \"ప్రతి నెలా రెండు అష్టమి దినాలూ, రెండు చతుర్దశి దినాలూ నేను నీ ఆధీనంలో ఉండను. ఆ నాలుగు రోజులూ నేనెక్కడికో పోతాను. ఎక్కడికని నన్ను అడగరాదు.\"\nరాజు ఈ నిబంధనకు ఒప్పుకున్నాడు.\nఒకనాడు మృగాంకవతి రాజుతో, \" నేనొక పని మీద ఎక్కడికో పోతున్నాను. నేను వచ్చే దాకా ఇక్కడే ఉండు. ఇక్కడ ఉన్న బావిలో మాత్రం దిగకు. దిగితే భూలోకానికి పోతావు.'' అని హెచ్చించి బయలుదేరింది.\nఆమె ఎక్కడికి పోతున్నదో తెలుసుకో గోరి ఆమె వెనకగా బయలుదేరాడు రాజు. ఆయన చూస్తూ ఉండగానే ఒక బ్రహ్మాండ మైన రాక్షసుడు వచ్చి మృగాంకవతిని మింగే శాడు. రాజు తీవ్రమైన కోపంలో కత్తి దూసి రాక్షసుడి తల నరికేశాడు. కోపం చల్లారినా తన ప్రియురాలు పోయిందన్న బాధ అతనికి మిగిలింది.\nఇంతలో రాక్షసుడి శరీరాన్ని చీల్చుకుని మృగాంకవతి బయటికివచ్చింది. \" ప్రియు రాలా, ఇది స్వప్నమా? మాయా?\" అని రాజు అడిగాడు.\n\"ఏదీ కాదు. ఇది నా తండ్రి శాపం. నా తండ్రి నేను వెంట లేకుండా భోజనం చేసేవాడు కాడు. నేను ప్రతి చతుర్దశి నాడూ, అష్టమినాడూ శివపూజ చేయబోయే దాన్ని. ఒక చతుర్దశినాడు గౌరీపూజ చేసు కుంటూ రోజంతా గడిపేశాను. నా కోసం కని పెట్టుకుని ఉండి నా తండ్రి ఒక్క నీటి చుక్క అయినా తాగ లేదు. నన్ను చూడ గానే ఆయన ప్రతి చతుర్దశినాడూ, అష్టమి నాడూ నన్ను ఈ రాక్షసుడు మింగాలనీ, నేను అతని పొట్ట చీల్చుకుని బయటికి రావాలనీ శాపం పెట్టి, ఆ రాక్షసుణ్ణి ఎవ రన్నా చంపినప్పుడు నాకు శాపవిమోచనం కలుగుతుందనీ, విద్యలన్నీ తిరిగి వస్తాయనీ చెప్పాడు. నా శాపం తీరిపోయింది. నాకు విద్యలన్నీ తిరిగి పచ్చాయి. జరిగినదంతా జ్ఞాపకం వచ్చేసింది. ఇక నీ దారి నీదీ, నా దారి నాదీనూ. నేను నా తండ్రి దగ్గిరికి పోతున్నాను.\" అన్నది మృగాంకవతి.\nఈ మాట విని రాజుకు దుఃఖం ముంచుకు వచ్చి, తనతో ఒక వారం ఉండి వెళ్ళమని ఆమెను బతిమాలుకున్నాడు. ఆమె సరే నన్నది. ఆరు రోజులు వారిద్దరూ ఆ ప్రాంతమంతా విహారాలు చేశారు. ఏడవ రోజున ఆయన ఆమెను బావి వద్దకు తీసుకు వచ్చి, ఆమెను కౌగలించుకుంటూ గట్టిగా పట్టుకుని. ఆమెతో సహా ఆ బావిలోకి దూకేశాడు.\nవారిద్దరూ యశఃకేతుడి నగరంలోని బావిలో తేలారు. భూలోకంలోకి చేరగానే మృగాంకపతికి విద్యాధరత్వం పోయి మామూలు మనిషి అయిపోయింది. రాజు ఆమెతో సహా తన మందిరం ప్రవేశించి, ఆమె మామూలు మనిషి అయిందని తెలుసు కుని పరమానందం చెందాడు.\nఇదంతా కళ్ళారా చూసిన దీర్ఘదర్శి తన ఇంటికి తిరిగిపోయి, ఆ రాత్రి పడుకుని, గుండె ఆగిపోయి చచ్చాడు.\nబేతాళుడు ఈ కథ చెప్పి, \"రాజా, దీర్ఘదర్శి ఎందుకు చచ్చాడు? వెళ్ళిపోయా డనుకున్న రాజు తిరిగి వచ్చి తన ఏలుబడికి విఘ్నం కలిగించాడనా? తాను చూసి కూడా పెళ్ళాడలేని అందగత్తెను రాజు పెళ్ళాడా డనా? ఈ ప్రశ్నకు సమాధానం తెలిసి కూడా చెప్పక పోయావో నీ తల పగిలి పోతుంది,\" అన్నాడు.\nదానికి విక్రమార్కుడు, \" దీర్ఘదర్శి చావుకు నువు చెప్పినది ఏదీ కారణం కాదు. మామూలు భోగాలలో ముణిగి ఉన్నప్పుడే రాజ్యభారమంతా తన మీద వేసి తనను అపనిందలకు గురి చేసిన యశః కేతుడు ఈ దేవతా స్త్రీ దొరికినాక తిరిగి రాజ్యభారం వహిస్తాడా, తాను యావజ్జీవం అపనిందలపాలుకాక తప్పదన్న విచారంతో దీర్ఘదర్శి గుండె పగిలి చచ్చాడు,\" అన్నాడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 16
        },
        {
            "title": "గెలుపు మాదే!",
            "book_page_start": 17,
            "pdf_page_start": 29,
            "pdf_page_end": 32,
            "author": "కె. రమణారావు",
            "genre": "జానపద కథ",
            "moral": "తెలివైన మాటతో ఇతరుల మోసాన్ని అరికట్టవచ్చు. అహంకారంతో పందాలు వేసిన వారికి ఎదురుదెబ్బ తగులుతుంది.",
            "keywords": [
                "అలీ మహమ్మద్",
                "పందెం",
                "జువ్విచెట్టు",
                "గాఢాంధకారం",
                "కొవ్వొత్తి"
            ],
            "characters": [
                "అలీ మహమ్మద్",
                "అలీ మిత్రులు"
            ],
            "locations": [
                "అరేబియా గ్రామం",
                "కొండ"
            ],
            "content": "అరేబియాలోని ఒక గ్రామంలో అలీ మహ మ్మద్ అనేవాడు ఒకడు ఉండేవాడు. అతను సాధువు: ఎన్నడూ ఒకరి జోలికీ సొంటికీ పోయేవాడు కాడు. ఆ కారణం చేత అతను అమాయకుడని అందరూ అనుకునేవారు.\nఒకరోజు అతని మిత్రులిద్దరు అతనితో దయ్యాలు ఉంటాయన్నారు. దయ్యాలూ, భూతాలూ ఏమీ లేవని ఆలీ మహమ్మద్ అన్నాడు. ఊరికి పడమరగా ఉన్న కొండ మీది జువ్విచెట్టు నిండా దయ్యాలూ, భూతాలూ ఉన్నాయని అలీ మిత్రులు వాదించారు.\n\"నేను నమ్మను. అదంతా శుద్ధ అబద్ధం!\" అన్నాడు ఆలీ.\n\" అనగానే అయిపోయిందా ఏమిటి?\nఅమావాస్య రాత్రి కటిక చీకటిలో నువు\nఒంటరిగా ఆ చెట్టు కింద గడపగలవా?'\nఅన్నారు మిత్రులు.\n\" గడపగలను, నా కేమీ భయం లేదు.\"\nఅన్నాడు ఆలీ.\n\" అయితే, రేపే అమావాస్య. రేపు రాత్రి తెల్లివార్లూ గాఢాంధకారంలో కొండమీది దయ్యాల జువ్విచెట్టు కింద కూర్చో. కూర్చు న్నావంటే నీకు విందుభోజనం పెట్టిస్తాం. లేని పక్షంలో నువు మాకు విందు చెయ్యాలి,” అన్నారు అలీ మిత్రులు.\nఅలీ అందుకు సమ్మతించాడు.\nమర్నాడు సాయంకాలం ముగ్గురు స్నేహి తులూ కంచరగాడిద లెక్కి కొండ మీదికి వెళ్ళారు. చీకటి పడే సమయానికి అలీని జువ్విచెట్టు కింద వదిలిపెట్టి, అతని కంచర గాడిదతో సహా అతని స్నేహితులు గ్రామానికి తిరుగుముఖం పట్టారు.\nవెళ్ళిపోయేటప్పుడు వారు అలీతో, '' అను కున్న నియమాలన్నీ విధిగా పాటించాలి సుమా! రేపు ఉదయమే నీకోసం వస్తాం.\nఅప్పటి దాకా నువు బతికి ఉంటే మనం తిరిగి కలుసుకుందాం. సరేనా?\" అని నవ్వుకుంటూ వెళ్ళిపోయారు.\nకొండ చాటున ఉండటం వల్ల అప్పటికే గ్రామంలో బాగా చీకటి పడింది. క్రమంగా ఒక్కొక్క ఇంటా దీపాలు వెలిగాయి. కొద్దిసేపట్లో చలి ఆరంభమయింది. మంచు కూడా పడసాగింది.\nఅలీకి చలి బాధా, ఆకలి బాధా ఎక్కువ కాసాగింది.\n\"ఈ బాధలతో పోలిస్తే దయ్యాల బాధ ఏ పాటిది? తెల్లవారి పందెం గెలవగానే ముగ్గురు తినే తిండి ఒక్కస్ట్లో తినేస్తాను! \" అనుకున్నాడు అలీ.\nరాత్రి గడుస్తున్నకొద్దీ ఒక్కొక్క ఇంటి దీపాలూ ఆరిపోసాగాయి. చివరకు ఒక మేడ గదిలో దీపం మాత్రమే ఆరక పోవటం ఆలీ గమనించాడు. ఆ గదిలో ఎవరు మేలు కుని ఉన్నారో, ఎందుకు మేలుకుని ఉన్నారో ఊహించటానికి ప్రయత్నిస్తూ, ఆకలిబాధా, చలిబాధా మరిచిపోదామని అలీ అను కున్నాడు. ఎందుచేతనో గాని ఆ ఒక్క దీపమూ తెల్లవార్లూ అలా వెలుగుతూనే ఉన్నది.\nఎలాగైతేనేం, తెల్లవారింది. అలీ మిత్రులు మూడు కంచరగాడిదెలను వెంటబెట్టుకుని కొండమీదికి వచ్చారు.\n\" ఆకలి దహించుకుపోతోంది. పందెం గెలిచాను గనక నాకు వేగిరం విందుభోజనం పెట్టించండి.\" అన్నాడు ఆలీ వారితో.\n\"కాస్త గుర్రాన్ని కట్టెయ్యి! మనం అను కున్న నియమాలన్నిటినీ నువు పాటించి ఉంటేనే మేం ఓడిపోయినట్టు! లేని పక్షంలో నువే ఓడిపోయావు.\" అన్నారు మిత్రులు.\n\" తెల్లవార్లూ చీకటిలో ఈ జువ్విచెట్టు కింద గడిపాను గదా! ఇంకేం నియమాలు పాటించాలి?\" అని అలీ అన్నాడు.\n\"సరిగా ఆలోచించు! తెల్లవార్లూ గాఢాంధకారంలోనే ఉన్నావా?\" అని మిత్రులు అడిగారు.\n\" నాదగ్గిర దీపం లేందే?\" అన్నాడు అలీ, వాళ్ళను అనుమానంతో చూస్తూ.\n\" నీ దగ్గిర లేకపోతే సరా? గతరాత్రి ఊళ్ళో ఒక మేడ గదిలో తెల్లవార్లూ ఒక కొవ్వొత్తి వెలిగినట్లు మాకు తెలియవచ్చింది. దాని కాంతి నీకుగాని కనిపించలేదు కద ? ” అన్నారు వాళ్ళు.\nఆలీ ఆశ్చర్యపోతూ \"మీరన్న మాట నిజమే!'' అన్నాడు.\n\" మరేం? నువు ఓడిపోయావు. ఇప్పుడు మాకే నువు విందుభోజనం పెట్టించాలి,” అన్నారు మిత్రులు.\n\" ఎక్కడో మైలు దూరాన ఎవరో కొవ్వొత్తి వెలిగిస్తే దాని కాంతి నాకు సాయపడిందా ? \" అన్నాడు అలీ నిర్ఘాంతపోయి.\n\" మైలు అయేది, రెండు మైళ్ళు ఆయేది. నీకు తెల్లవార్లూ ఆ కాంతి కనిపించినప్పుడు నువు గాఢాంధకారంలో ఉన్నట్టు ఎలా అవుతుంది?\" అన్నారు మిత్రులు.\nతనను మోసగించటానికి వారే తెల్లవార్లూ ఆ కొవ్వొత్తి వెలిగించి, దాని కాంతి తనకు కనిపించేలాగా చేశారని ఆలీ గ్రహించాడు.\nఅతను తన మిత్రులతో, \" సరే, నేను పందెం ఓడానని అంటున్నారు గనక, భోజ నాల వేళకు మా యింటికి రండి. మీ ఇద్దరికీ విందు భోజనం పెడతాను.\" అని తన ఇంటికి వెళ్ళిపోయాడు.\nఅమాయకుడైన అలీని మోసం చేసి విందు భోజనం చెయ్యబోతున్నామన్న ఆనందంలో అతని మిత్రులు తమ ఇళ్ళకు వెళ్ళిపోయి, భోజనాల వేళకు అతని ఇల్లు చేరుకున్నారు.\nఈ లోపుగా అలీ తన భోజనం ముగించేశాడు.\nఅలీ తన ఇంటికి వచ్చిన మిత్రులకు ఆదరపూర్వకంగా స్వాగతం తెలిపి, వారిని కూర్చోబెట్టి, లోకాభిరామాయణం ప్రారం భించాడు. చాలాసేపు సంభాషణ జరిగాక అతిథులు, \" ఇంతకీ వంట ఇంకా కానేలేదా ఏమిటి?\" అని అడిగారు.\nఅలీ చప్పున లోపలికి వెళ్ళి వచ్చి, \"ఇంకా కాలేదు.\" అన్నాడు.\nమళ్ళీ కాస్సేపు ముచ్చట్లు జరిగాయి. అలీ మరొకసారి లోపలికి వెళ్ళి వచ్చి, \" వంట అవుతోంది! \" అన్నాడు.\nసూర్యుడు నడి నెత్తి కెక్కాడు. విందు భోజనానికి వచ్చిన ఆలీ మిత్రులకు ఆకలి దహించసాగింది. అలీ లోపలికి వెళ్ళి వస్తూ, ప్రతిసారీ, “వంట కావస్తోంది, అవుతోంది,” అన్నాడే గాని ఎంతట్లో అయేదీ మాత్రం వాళ్ళకు చెప్పలేదు.\nచివరకు అలీ మిత్రులలో ఒకడు పట్ట లేక, “ అయిన ఆలస్యం కానే అయింది. పదార్థాలయినా మంచివి చేయిస్తున్నావా?\" అని అలీని అడిగాడు.\nఅలీ తాను వండుతున్న మాంసాలూ, కూరలూ ఏకరు పెట్టాడు. అతిథులు సంతో షించి, మళ్ళీ మాటలలో పడ్డారు. క్రమంగా అపరాహమయింది. అలీ మరొకసారి లోప లికి వెళ్ళి వచ్చి, \" ఇదుగో, అవుతోంది!\" అన్నాడు.\nఅలీ స్నేహితులు ఇక భరించలేక పోయారు.\n\" ఏదీ? నువు చేసే వంట మాకు కాస్త చూపించు. లేకపోతే మాకు తృప్తి ఉండదు,\" అన్నారు వాళ్ళు.\n“ నా మాట నమ్మకపోతే మీరు స్వయంగా వచ్చి చూసుకోండి.\" అంటూ అలీ తన అతిథులను వంట ఇంట్లోకి తీసుకుపోయాడు.\nపొయ్యి మీద ఒక పెద్ద బానలో అలీ చెప్పిన మాంసాలూ, కూరలూ ఉన్నమాట నిజమే. కాని, ఏం చెప్పాలి? బాన కింద కట్టెలూ లేవు, మంటా లేదు — కేవలం ఒకే ఒక కొవ్వొత్తి వెలుగుతోంది!\n\" అరె, ఇంతసేపూ మా వంట ఈ కొవ్వొ త్తితో చేస్తున్నావా? ఈ వంట ఎప్పటికి కాను? మోసం!\" అన్నారు అలీ మిత్రులు.\n\"స్నేహితులారా, మీ మాటలు నాకు ఆశ్చర్యం కలిగిస్తున్నాయి. మైలు దూరం నుంచి గాఢాంధకారాన్ని పారదోల గల కొవ్వొత్తి ఇద్దరు మనుషులకు వంట చెయ్య లేదా? నా భోజనం అయింది గనక నాకేమీ తొందర లేదు. మీరు కూడా ఓపిక పట్టితే విందుభోజనం పెడతాను.\" అన్నాడు అలీ.\nఈ మాటలకు సిగ్గుపడి అలీ మిత్రులు వచ్చిన దారినే వెళ్ళిపోయారు. అతను అమాయకుడు కాదని వారికి తెలిసి వచ్చింది.",
            "book_page_end": 20
        },
        {
            "title": "లౌక్యంలేని విద్యలు",
            "book_page_start": 21,
            "pdf_page_start": 33,
            "pdf_page_end": 34,
            "author": "బి. చలపతిరావు",
            "genre": "నీతి కథ",
            "moral": "లోకజ్ఞానం లేని పండిత్యం నిరుపయోగం, ప్రమాదకరం. సమయాన్ని, పరిస్థితిని బట్టి జ్ఞానాన్ని ఉపయోగించాలి.",
            "keywords": [
                "విద్య",
                "లోకజ్ఞానం",
                "సింహం",
                "పండితులు",
                "మంత్రశక్తి"
            ],
            "characters": [
                "ముగ్గురు విద్యావంతులు",
                "నాలుగోవాడు (లౌకిక జ్ఞానం కలవాడు)",
                "సింహం"
            ],
            "locations": [
                "అడవి"
            ],
            "content": "ఒక ఊళ్ళో నలుగురు యువకులు ఉండే వారు. వారు ఆ బాల్యమిత్రులు. వారిలో ముగ్గురికి ఒక పండితుడి ద్వారా వేరు వేరు విద్యలు సిద్ధించాయి.\nనాలుగోవాడికి మటుకు ఎలాటి శాస్త్ర విద్యలూ అలవడలేదు, కాని అతనికి లౌకిక జ్ఞానం ఉన్నది.\nకొంతకాలం గడిచాక విద్యలు నేర్చిన ముగ్గురూ దేశాటనకు బయలుదేరారు. రాజు లను సందర్శించి, వారి వద్ద తమ విద్యలు ప్రదర్శించి ధనం సంపాదించాలని వారి ఉద్దేశం.\nవాళ్ళ వెంట నాలుగోవాడు కూడా బయలుదేరాడు.\nఏ విద్యలూ రాని ఆ నాలుగోవాడు తమ వెంట రావటం మిగిలిన ముగ్గురికీ ఇష్టంలేదు.\nవాళ్ళు వాడితో, “ఒరే బాబూ, నువు మా వెంట వచ్చి ఏమిలాభం పొందుతావు? మేం మా విద్యలతో సులువుగా రాజాశ్రయం సంపాదించగలం. నిన్ను ఏ రాజు చేర నిస్తాడు? నీకు లోకజ్ఞానం ఉన్నదే అనుకో. రాజసభలలో నీ పాటి లోకజ్ఞానం లేనివా డెవడు? అందుచేత నుపు వెనక్కు తిరి గిపో!\" అన్నారు.\nనాలుగోవాడు వాళ్ళను బతిమాలుతూ, \" నన్ను కూడా మీ వెంట రానివ్వండి. మన మందరమూ చిన్నతనం నుంచి స్నేహి తులం గదా? నాకు రాజాశ్రయం దొరక్క పోతేనేం? మీకు గొప్పగా సన్మానాలు జరు గుతూ ఉంటే నేను చూసి సంతోషిస్తాను,\" అన్నాడు.\nవాడు తమను ఎలాగూ వదలడని రూఢి అయినాక విద్వాంసులు ముగ్గురూ నాలుగో వాణ్ణి తమ వెంట రానిచ్చారు.\nవాళ్ళు కొంత దూరం ప్రయాణించాక అడవి వచ్చింది. అక్కడ వాళ్ళకు అనేక ఎముకలు చెదురుగా పడి ఉండి కనిపిం చాయి. వెంటనే విద్యావంతులలో ఒకడు, \"ఈ ఎముకలన్నీ ఒక సింహానివి. నేను వాటినన్నిటినీ ఏర్చి, పూర్తి అస్థిపంజరాన్ని కూర్చగలను,\" అంటూ సింహం అస్థిపంజ రాన్ని నిర్మించాడు.\nరెండోవాడు, \" నా మంత్రశక్తి చేత ఈ అస్థిపంజరానికి చర్మమూ, కండరాలూ, రక్తప్రసారమూ కలిగించగలను,\" అంటూ తన విద్యను ప్రయోగించి సింహం తాలూకు అస్థిపంజరాన్ని సింహం కళేబరంగా తయారు చేశాడు.\nఅప్పుడు మూడోవాడు ముందుకు వచ్చి, \" మీ ఇద్దరి కన్న కూడా పెద్ద విద్య నేను ప్రదర్శిస్తాను. నేను ఈ క్షణంలోనే ఈ సింహం కళేబరానికి ప్రాణం పోయ గలను!\" అన్నాడు.\nఈ మాట విని నాలుగోవాడు అదిరిపడి, మూడోవాణ్ణి బతిమాలుకుంటూ, \"ఆ పని మాత్రం చెయ్యకు. సింహం క్రూరమైన జంతువని మన కందరికీ తెలుసుగదా! దానికి ప్రాణం పొయ్యటం అంటే మనం కోరి ప్రమాదం తెచ్చుకోవటం అతువుంది!\" అన్నాడు.\nలోకజ్ఞానం ఏ మాత్రమూ లేని మూడో వాడు ఈ మాటలకు చీదరించుకుని, \"నాకు చేతనైన విద్యను సమయం వచ్చినప్పుడు ప్రదర్శించటానికి ఏవో కుంటిసాకులు అడ్డు పెడతావేమిటి? సింహం కళేబరానికి ప్రాణం పోసే అవకాశం మళ్ళీ వస్తుందా? నేను కష్టపడి సాధించిన ఈ విద్య ఎందుకు పనికి వచ్చేటట్టు?\" అన్నాడు.\n\"సరే, నీ యిష్టం వచ్చినట్టు చేసుకో. నన్ను మాత్రం ముందు చెట్టు ఎక్కనీ!\" అంటూ నాలుగోవాడు గబగబా పరిగెత్తు కుంటూ పోయి దగ్గిరలో ఉన్న చెట్టు ఎక్కి కూర్చున్నాడు.\nవెంటనే మూడోవాడు తన మంత్రశక్తి ప్రయోగించి సింహం కళేబరానికి ప్రాణం పోశాడు. వెంటనే ఆ సింహం గర్జిస్తూ లేచి, ముగ్గురు మిత్రుల పైనా పడి, వాళ్ళను చంపేసింది.",
            "book_page_end": 22
        },
        {
            "title": "దురాశాఫలితం",
            "book_page_start": 23,
            "pdf_page_start": 35,
            "pdf_page_end": 35,
            "author": "టి. ఎస్. నారాయణమూర్తి",
            "genre": "నీతి కథ",
            "moral": "అనవసరమైన అత్యాశ వలన ఉన్నది కూడా పోతుంది. దురాశకు పోతే ఫలితం దక్కదు.",
            "keywords": [
                "పూజారి",
                "దురాశ",
                "రామాలయం",
                "గ్రామపెద్దలు",
                "తొలగింపు"
            ],
            "characters": [
                "పేద పూజారి",
                "గ్రామ పెద్దలు",
                "రాములవారు (కలలో)"
            ],
            "locations": [
                "రామాలయం",
                "ఊరు"
            ],
            "content": "ఒక ఊళ్ళో రామాలయానికి ఒక పేద పూజారి ఉండేవాడు. అతనికి డబ్బు సంపాదించాలని ఆశపుట్టింది. ప్రజల నుంచి బాగా డబ్బు గుంజటానికి అతను ఒక ఆలోచన చేశాడు.\nఈ ఆలోచన రాగానే అతను దేవాలయానికి వెళ్ళటం మానేసి, ఇంట్లోనే ఉండిపోయాడు.\nఈ సంగతి తెలిసి ఊరి పెద్దలు పూజారి వద్దకు వచ్చి, అతను గుడి తెరవక పోవటానికి కారణం అడిగారు.\nపూజారి దీనంగా వారితో \" ఏం చెప్పమన్నారు? నిన్న రాత్రి కలలో నాకు రాముల వారు కనిపించి, 'భక్తా, నువు పరమ దరిద్రుడివి. అందుచేత, నేను ఈ ఆలయంలో ఉండ దలచలేదు. వెళ్ళిపోతాను,' అన్నారు. నేను ఆయనతో, 'స్వామీ, మీరు నా కారణంగా వెళ్ళవద్దు. నా దారిద్ర్యాన్ని గ్రామపెద్దలు తీర్చకపోరు,' అన్నాను,” అని చెప్పాడు.\nగ్రామ పెద్దలు తమలో తాము ఆలోచించుకుని, \" ఈ పూజారిని ఉంచితే స్వామి వారికి ఆగ్రహం వస్తుంది,\" అనుకుని, అతన్ని తొలగించి, అతని స్థానంలో డబ్బున్న పూజారిని ఏర్పాటు చేశారు.\nపూజారి ఎత్తు బెడిసికొట్టింది.",
            "book_page_end": 23
        },
        {
            "title": "ఖలీఫా కల",
            "book_page_start": 24,
            "pdf_page_start": 36,
            "pdf_page_end": 37,
            "author": "కె. ఆన్వర్ బాషా",
            "genre": "నీతి కథ",
            "moral": "పుణ్యం అనేది ధనం ద్వారా కొలవబడదు. పేదరికంలో ఉన్నా దయ చూపడం, త్యాగం చేయడం గొప్పది. (గమనిక: కంటెంట్ అసంపూర్ణం)",
            "keywords": [
                "ఖలీఫా",
                "కల",
                "మక్కాయాత్ర",
                "ఇస్మాయీల్",
                "త్యాగం",
                "దయ"
            ],
            "characters": [
                "ఖలీఫా హారూన్ అల్ రషీద్",
                "దేవదూతలు",
                "ఇస్మాయీల్ (చెప్పులు కుట్టేవాడు)",
                "రజాక్"
            ],
            "locations": [
                "బాగ్దాద్",
                "బస్రా",
                "మక్కా"
            ],
            "content": "బాగ్దాద్నగరాన్ని ఖలీఫా హారూన్ అల్ రషీద్ పరిపాలించేవాడు. ఆయన ఒక ఏడు మక్కాయాత్ర చేసి వచ్చాడు. ఆ రాత్రే ఆయనకు ఒక వింత కల వచ్చింది. ఆ కలలో ఖలీఫాకు ఇద్దరు దేవదూతలు కనిపించారు.\nఈ యేడు హజ్ యాత్రికులు ఎంత మంది మక్కాకు వచ్చారు?\" అని ఒక దేవదూత రెండోవాణ్ణి అడిగాడు.\n\"పది లక్షలమంది,\" అని రెండవ దూత సమాధానమిచ్చాడు.\n\" వారిలో ఎంతమంది యాత్ర ఫలిం చింది? \" అని మొదటి దూత అడిగాడు.\n\" ఎవరి యాత్రా ఫలించలేదు. ఒక్కడి యాత్ర మాత్రమే భగవంతుడికి సమ్మత మయింది.\" అన్నాడు రెండో దూత.\n\"పది లక్షలమంది పుణ్యాన్ని సంపా దించుకున్న ఆ పుణ్యాత్ము డెవరు? ఎక్కడ ఉంటాడు?\" అని మొదటి దూత అడిగాడు.\n\" అతని పేరు ఇస్మాయీల్. బస్రా నగరంలోని హారూన్ మియా వీధిలో ఉంటు న్నాడు,\" అని రెండో దూత చెప్పాడు.\nవెంటనే ఖలీఫాకు మెలకువ వచ్చింది. ఆయన లేచి కూర్చుని తనకు వచ్చిన కల గురించి బాగా ఆలోచించాడు. దేవదూత చెప్పిన ఆ పుణ్యాత్ముడి దర్శనం చేసుకోవా లని ఆయనకు అనిపించింది.\nమర్నాడు ఖలీఫా సామాన్యుడి వేషం వేసుకుని బస్రానగరానికి వెళ్ళాడు. ఆ నగ రంలో హారూన్ మియా వీధి సులువుగానే దొరికింది. ఆ వీధి చేరి ఖలీఫా, దారే పోయే ఒక మనిషిని ఆపి, \" ఈ వీధిలో ఇస్మా యీల్ గారి ఇల్లు ఎక్కడ? \" అని అడిగాడు.\nఆ మనిషి \" ఇస్మాయీల్ ఇల్లు వీధి\nఈ చివరన ఉన్నది.\" అన్నాడు.\nవీధి చివరకు నడిచేసరికి ఖలీఫాకు అక్కడ ఒక చిన్న కుటీరం కనిపించింది.\nదాని ముందు అరుగు మీద ఒక నడి వయసు వాడు చెప్పులు కుట్టుతూ కనిపించాడు.\n\" ఇస్మాయీల్ గారి ఇల్లు ఏది?\" అని ఖలీఫా ఆ మనిషిని అడిగాడు.\n\"నేనే ఇస్మాయీల్ను. ఎవరు మీరు?\nపాదరక్షలేమైనా కుట్టాలా? \" అని ఆ మనిషి ఖలీఫాను అడిగాడు.\nఆ మాట వినగానే ఖలీఫా నిర్ఘాంత పోయాడు. అంత పేదవాడు మక్కాయాత్ర చేసి ఉంటాడని ఆయనకు తోచలేదు.\n\"నేను పాదరక్షలు కుట్టించుకోవటానికి రాలేదు. ఈ యేడు తమరు మక్కాయాత్ర చేశారా? చేసి ఉంటే, ఎలా చేశారో నాకు కాస్త వివరంగా చెప్పండి,\" అని ఖలీఫా అడిగాడు.\nఇస్మాయీల్ నిట్టూర్చి ఇలా అన్నాడు:\n\" అయ్యా, నేను మక్కా యాత్ర ఉద్దే శించినది మొదలు రోజుకు ఒక కాసు చొప్పున కూడబెడుతూ వచ్చాను. ఈ యేడు యాత్రకు సరిపడా డబ్బు చేరింది. ఎన్నో యేళ్లుగా ఎదురు చూసిన అవకాశం ఈయేడు వచ్చిందిగదా అని ఎంతో సంతోషించాను.\nకాని దైవనిర్ణయం మరోలా ఉన్నది. నేను యాత్రకు బయలుదేరే ముందు ఒకనాడు గర్భవతిగా ఉన్న నా భార్య. 'మన పక్క ఇంట్లో మాంసం పండుతున్నట్టున్నారు. వాసన వస్తున్నది. మనం మాంసం తిని చాలా రోజులయింది. వాళ్ళను అడిగి మాంసం కూర కాస్త తీసుకురండి,\" అన్నది.\n\" మన పొరుగున ఉన్న రజాక్ మన లాగే బీదవాడు. ఎక్కడో శ్రమపడి కొద్ది మాంసం తెచ్చి ఉంటాడు. అందులో కొంత మనం ఆడగటం భావ్యం కాదు.\" అన్నాను.. ఎంత కొంచమైనా ఇప్పించుకు రమ్మని ఆమె నన్ను బతిమాలింది.\n\" ఆమె కోరిక తీరుద్దామని ఒక చిన్న గిన్నె పట్టుకుని వెళ్ళి తలుపు తట్టాను. రజాక్ నీరసంగా బయటికి వచ్చాడు.\n\"అయ్యా, రజాక్ గా రూ, గర్భవతి అయిన నా భార్య మీ ఇంట్లో మాంసం వండుతున్న సంగతి ఎలాగో పసికట్టింది.\nదాని కోరిక లేని పువ్వులకి మీ యింటకి నరతిని ప్రాణాలు కాపాడుకోవాలని మన వాళ్లము అడవులకు వెళ్తే బ్రతకాలని మన వాళ్ళము వెళ్లేమని అనుకుంటున్నాము, అందుకే మాంసం కూర కొంచెం ఇమ్మని అడిగాను.\nదానికి రజాక్ కంట తడి పెట్టుకుంటూ, \" ఇస్మాయీల్‌గారూ, ఈ మాంసం మీరు తినదగినది కాదు,\" అన్నాడు.\n\" ఏకాదశినాడు వండలేదు. కొంచెం ఇప్పించు,\" అని బతిమాలుకున్నాను.\n\" రజాక్ అమిత విచారంగా, ' చూడు, అయిదు రోజులుగా నేనూ, నా భార్యా, పిల్లల, అందరమూ పస్తున ఉన్నాము. గరళం పాతంకడు నను అదృశ్య, ఆకలి వలన ఎక్కడకూ వెళ్లక ఆలమటించి పొతే, ఈ రోజు పిల్లలకా ఆకలి పండుగ కరులు అని అమ్మేము. మాతల్లి ఒక పేద్ద సభలోనికి వెళ్తున్నాము, అదిగో! ఒక పండుగ కరులు అని పండగ పాలు అందించి. ఆకలి తీరిన ఒక గొడవ ఒకటి కనిపిం చింది. దాని కింద నుంచి కొంత మాంసం కత్తితో తీసుకుపో అని చెప్పినది. దానిని నా భార్య నాకు రాసిం ది. మీ దగ్గర డబ్బులు రాస్తే మాకేమీ లాభం ఉండ దు. అపకీర్తి, అనమానం తప్పా. పది లక్షలమంది పుణ్యాత్ములు పడిన కష్టాలకు మందుగా, ఈ రోజు రజాక్ మరణించి మాంసం కూర వండ టానికి అవసరం అయిన ఖలీఫా గారికి దొర కాలి,\" అన్నాడు.\n\"రజాక్ మాటలు విని నా కు దుఃఖం పొంగి వచ్చింది. అంతకాలమూ నా కంటె బీదవాడు లేడని అనుకుంటూ ఉండేవాణ్ణి.\nరజాక్ పరిస్థితి తెలిసి నేను పదిన్ బార దీనారాలను పట్టుకుని, ఆయనకు ఇచ్చి, ఆయన భార్యా పిల్లలు నలుగురికి ఇచ్చి, మక్కాయాత్ర కోసం కూడ బెట్టిన ధనమంతా ఇచ్చాను. రజాక్ చెప్పిన ధర్మమే గొప్పది. నేను యాత్ర చేసి జీవించటానికి సరి పడునంత డబ్బు మాత్రం తీసుకుని యాత్రకు బయలుదేరాను. ఇంచుమించ అప్పటి రోజు రాత్రికి చేరుకుందా మనుకున్నా ను. సముద్రంలో ఆ రోజు దేవుడు చూపినది దైవనిర్ణయమే. అప్పడు ఆ రోజు ఒక రాజు లక్ష్మీ దేవిని తీసుకుపోయి అంతఃపు రానికి వెళ్లలేక పోయాడు.\"",
            "book_page_end": 25
        },
        {
            "title": "పాపానికి మూలం",
            "book_page_start": 28,
            "pdf_page_start": 39,
            "pdf_page_end": 39,
            "author": "చందమామ బృందం",
            "genre": "నీతి కథ",
            "moral": "ఆశే అన్ని పాపాలకు మూలం.",
            "keywords": [
                "పండితుడు",
                "పాపం",
                "ఆశ",
                "కాశీ",
                "దానం"
            ],
            "characters": [
                "పండితుడు",
                "గుడిసెవాడు (బ్రాహ్మణుడు)"
            ],
            "locations": [
                "గ్రామం",
                "దేవాలయం",
                "కాశీ (ప్రస్తావన)"
            ],
            "content": "ఒక పండితుడికి ఒక అనుమానం వచ్చింది - పాపాలకు ఏది మూలం ? ఎంతమందిని అడిగినా ఈ ప్రశ్నకు సమాధానం దొరకలేదు. అందుచేత ఆ పండితుడు కాశీకి ప్రయాణమై, అక్కడి విద్వాంసులను అడిగి తెలుసుకుందా మనుకున్నాడు.\nదారిలో ఒక గ్రామం తగిలింది. ఊరి బయట దేవాలయం సమీపంలో ఒక గుడిసె కనిపించింది. ఆ గుడిసె వాణ్ణి పండితుడు పలకరించి, తాను కాశీ ఎందుకు వెళుతున్నది చెప్పి, \"ఇక్కడ నేను స్వయంపాకం చేసుకునేటందుకు తగిన చోటు ఏమైనా ఉన్నదా?” అని అడిగాడు.\n\"మీరు ఈ గుడి ఆవరణలోనే స్వయంపాకం చేసుకోవాలి. మీరు కాస్సేపు మండ పంలో కూర్చోండి. నేను ఇప్పుడే వచ్చి తమకు సహాయం చేస్తాను,” అన్నాడు.\nతరవాత కొద్ది సేపటికి అగుడిసె వాడు ఒక పళ్ళెంలో భోజనం తెచ్చి, \"స్వామీ ఇది నా ఇంటి భోజనం. ఇది అరగించి నా వ్రతం పూర్తి చెయ్యండి. ఈ వ్రతం పూర్తి చెయ్యగలందులకు ఎన్నో ఏళ్ళుగా నూట ఎనిమిది బంగారు కాసులు పోగుచేశాను,” అన్నాడు.\n\"నీ భోజనం తింటే నాకు పాపం చుట్టుకుంటుంది,” అన్నాడు పండితుడు.\n\"నా బంగారు కాసులన్నీ తమకు దానం చేస్తాను,” అన్నాడు గుడిసెవాడు.\nబ్రాహ్మణుడు భోజనం చేశాడు.\n\" స్వామీ, పాపానికి మూలం తెలిసింది గదా? ఆశ! ఇక మీరు కాశీ వెళ్ళక్కర్లేదు. ఇంటికి తిరిగి పొండి.” అన్నాడు గుడిసెవాడు.",
            "book_page_end": 28
        },
        {
            "title": "ఎవరు పాపి?",
            "book_page_start": 29,
            "pdf_page_start": 40,
            "pdf_page_end": 42,
            "author": "శింగంపల్లి అప్పారావు",
            "genre": "నీతి కథ",
            "moral": "తమ పాపాలను పట్టించుకోకుండా ఇతరులను పాపాత్ములుగా నిందించేవారు దైవ కోపానికి గురవుతారు. పేదవారిని చిన్న చూపు చూడకూడదు.",
            "keywords": [
                "పాపం",
                "పుణ్యం",
                "ధనగుప్తుడు",
                "తీర్థయాత్ర",
                "పిడుగు"
            ],
            "characters": [
                "ధనగుప్తుడు (వైశ్యుడు)",
                "ముగ్గురు వర్తకులు",
                "రాముడు (అంటరానివాడు)"
            ],
            "locations": [
                "రామేశ్వరం (మార్గం)",
                "అడవి",
                "దేవళం"
            ],
            "content": "ఒక ఊళ్ళో ధనగుప్తుడు అనే వైశ్యోత్తముడు ఉండేవాడు. ఆయన అనేక పాపాలకు ఒడిగట్టి రెండు చేతులా ధనం సంపాదించి, కోటీశ్వరుడైనాడు.\nఆయనను ఆదర్శంగా పెట్టుకుని, ఆయన సహాయం పొంది అనేక మంది ఇతర వర్త కులు లక్షాధిపతులయారు.\nధనగుప్తుడికి ముసలితనం పైన పడింది. చాపు దగ్గిరికి వస్తున్న కొద్దీ ఆయనకు పాప భీతి పట్టుకున్నది. బతికినన్నాళ్ళూ తాను పాపాలే చేశాడు; ఇకనైనా కొంత పుణ్యం మూట కట్టుకోకపోతే, చచ్చినాక ఏ నరక కూపాలలో యాతన పడవలిసివస్తుందో నని ఆయనకు భయం పట్టుకున్నది. పుణ్యం సంపాదించటానికి గాను ఆయన తీర్థ యాత్రలు చేయ సంకల్పించాడు.\nధనగుప్తుడు తీర్థయాత్రలు చేయబోతు న్నాడని వినగానే మరి ముగ్గురు వర్తక శ్రేష్ఠులు తాము కూడా ప్రయాణమయారు. వారు కూడా జన్మలో ఏనాడూ పుణ్యం చేసు కుని ఎరగరు. ఏదో పరమార్ధం లేనిదే ధన గుప్తుడు ఏ పనీ చేయడని వారికి తెలుసు.\nపుణ్యం మాట అటుంచి, ఈ తీర్ధయాత్రల వల్ల ఇతర లాభాలు ఏవైనా ఉండవచ్చు. ఆ లాభాలు తాము మాత్రం ఎందుకు పొందగూడదు? ఆదీగాక, ఒకరికి నలుగు రైతే ఖర్చు కలిసివస్తుంది. దారిలో ఎవరి కైనా కాస్త జబ్బు చేసినా మిగిలినవాళ్ళు ఆదుకుంటారు. ఇవన్నీ ఆలోచించి, ధన గుప్తుడు వాళ్ళను వెంట రానివ్వటానికి ఒప్పుకున్నాడు.\nకాశీ వెళ్ళటమా, రామేశ్వరం వెళ్లటమా అని వారిలో వారికి చర్చ జరిగింది. కాశీకి పోవటమూ కాటికి పోవటమూ ఒకటే నని సామెత ఉన్నది. రామేశ్వరమైతే దగ్గిర. దారి సులువు. అదీగాక, ఆ గ్రామంలోనే రాముడు. అని ఒక అంటరానివాడు ఉన్నాడు. వాడు ఇంట్లో అలిగి, మూడు సార్లు రామేశ్వరం పారిపోయి తిరిగివచ్చాడు. వాడికి రామేశ్వరం ప్రయాణం కొట్టిన పిండి. వాణ్ణి వెంట పెట్టుకుని నలుగురు వర్తకులూ రామేశ్వరం పోపటానికి నిశ్చ యించారు.\nమంచి రోజు చూసుకుని, రాముడు ముందు దారితీయగా, రామనామస్మరణ చేస్తూ నలుగురు వర్తకులూ రామేశ్వరం బయలుదేరారు. ప్రయాణం అన్ని విధాలా అనుకూలంగానే సాగింది. ఇంకా ఒకటి, రెండు రోజుల ప్రయాణం మిగిలి ఉన్న దనగా ఆకాశాన కారుమేఘాలు కమ్ము కున్నాయి. ప్రళయంగా గాలి వీచసాగింది. ఆ సమయాన యాత్రికులు ఒక అడవి కుండా నడుస్తున్నారు. గాలికి ఎంతెంత మానులూ భయంకరంగా ఊగుతూ, విరిగి మీద పడేటట్టు కనబడ్డాయి. పైన మేఘాలు ఏనుగుల మందలలాగా తిరుగుతూ, భీకరంగా గర్జిస్తున్నాయి. కళ్ళు చెదిరే మెరుపులతో యాత్రికుల కళ్ళు గుడ్డి అయిపోతున్నాయి.\nవాళ్ళు పిక్కబలం కొద్దీ పరిగెత్తి, ఎలా గైతేనేం, ఒక పాడుబడిన దేవళంలో తల దాచుకున్నారు.\nవెంటనే పిడుగుల వర్షం ప్రారంభ మయింది. ఒకటి తరవాత ఒకటిగా పిడు గులు అన్ని వైపులా భయంకరమైన శబ్దంతో పడుతున్నాయి. ఒక పిడుగు దేవళానికి అంత దూరంలో ఉన్న చెట్టు పైన పడింది. చెట్టు సగం భాగం సురసురా కాలిపోయింది.\nమిగిలిన చెట్టు విరిగి పడిపోయింది.\nమరి కొద్ది క్షణాలకు ఇంకొక పిడుగు దేవళానికి యాభై అంగల దూరాన పడింది! యాత్రికులకు ప్రాణాలలో ప్రాణాలు లేవు.\n\"ఇదేం పిడుగుల వర్షం! నా జన్మలో ఎన్నడూ ఇలాటిది ఎరగను. మనలో ఎవడో పాపాత్ముడు ఉన్నాడు. ఆ పాపాత్ముడి మూలంగా మనం అందమూ నాశనం కాబోతున్నాం. ఇది తప్పేటట్టు లేదు.\" అన్నాడు ధనగుప్తుడు.\nమిగిలిన ముగ్గురు వర్తకులూ ఒకరి ముఖం ఒకరు చూసుకుని. \" ఈ రాముడే పాపాత్ముడు. ఈ అంటరానివాళ్లో మనం వెంట తీసుకురావటమే తప్పు. తెచ్చామే అనుకో, వీడుకూడా మనతో సమంగా ఈ పవిత్రమైన దేవళంలో తగుదునమ్మా అని వచ్చి కూర్చున్నాడు! దేవుడు చూడడూ? ఆగ్రహించడూ?\" అన్నారు.\nవాళ్ళు నలుగురూ ఏకగ్రీవంగా రాముణ్ణి అవతలికి వెళ్ళమన్నారు.\n\"బాబూ, పెద్దవాన అయింది. తడిసి పోతాను. కరుణించండి. పుణ్యం కట్టు కోండి. నేను పాపినే. కాని మీ వంటి పుణ్యా త్ముల పక్కన ఉంటే నన్ను దేవుడు క్షమిస్తాడు. నా ఒక్కడి మూలంగా మీరు నలుగురు నష్టపడతారా? దేవుడు అంత అన్యాయం చెయ్యడు!\" అని రాముడు వర్తకులను బతిమాలాడు.\nవాడు చలికి వణుకుతూ, దణ్ణాలు పెట్టి ప్రాధేయపడుతున్న కొద్దీ యాత్రికుల గీర్వాణం మరింత ఎక్కువ అయింది.\nవాళ్ళు రాముణ్ణి వానలోకి నెట్టేశారు.\nరాముడు పరిగెత్తిపోయి, దూరాన ఉన్న ఒక చెట్టు కింద నిలబడ్డాడు. మరుక్షణమే ఆకాశం పలిగినట్టు భయంకరమైన చప్పు డయింది. కళ్ళు చెదిరేటట్టు మెరుపు మెరిసింది. రాముడు కళ్ళు గట్టిగా మూసు కుని మళ్ళీ తెరిచేసరికి ఎదురుగా దేవళం లేదు, రాళ్ళగుట్ట మాత్రమే ఉన్నది.\nధనగుప్తుడూ అతని అనుచరులూ పిడుగు వాతపడి, దేవళంతోపాటే నశించిపోయారు.",
            "book_page_end": 31
        },
        {
            "title": "అర్ధణా రాజు",
            "book_page_start": 31,
            "pdf_page_start": 43,
            "pdf_page_end": 46,
            "author": "చందమామ బృందం",
            "genre": "బౌద్ధ కథ",
            "moral": "అత్యంత అల్పమైన కోరిక కోసం గొప్ప అవకాశాన్ని వదులుకునే వ్యక్తి వైచిత్రి. ధనవంతులు కూడా అల్పమైన విషయాలపై ఎంత పట్టుదలగా ఉంటారో చూపడం.",
            "keywords": [
                "అర్ధణా",
                "నీళ్ళు మోసేవాడు",
                "రాజు",
                "పండగ",
                "లోభం"
            ],
            "characters": [
                "నీళ్ళు మోసేవాడు (అర్ధణా రాజు)",
                "అతని భార్య",
                "రాజు",
                "మంత్రి",
                "రాజభటులు"
            ],
            "locations": [
                "పాటలీపుత్ర నగరం",
                "ఉత్తర ద్వారం",
                "దక్షిణ ద్వారం"
            ],
            "content": "పాటలీపుత్ర నగరంలో ఒక పేదవాడు ఉండేవాడు. వాడు నీళ్ళు మోసి జీవితం వెళ్ళ బుచ్చుతూండేవాడు. వాడి నివాసం నగరపు ఉత్తరద్వారం వద్ద.\nఆ నగరంలోనే దక్షిణ ద్వారానికి సమీ పంలో ఒక స్త్రీ ఉండేది. ఆమె కూడా నీళ్ళ బిందెలు మోసి జీవయాత్ర గడుపుతూ ఉండేది. వీరిద్దరికీ స్నేహం కుదిరింది.\nపెళ్ళి కూడా అయింది.\nపెళ్ళి చేసుకున్నప్పటికీ, ఇద్దరూ నగరం చెరొక మూలా పనిచేసుకుంటూ ఉండటం వల్ల తరుచుగా ఒకరి నొకరు కలుసు కునేవారు కారు. ఒక రోజు ఏదో పండగ వచ్చింది. నీళ్ళు మోసేవాడు ఆ నాడు తన పని త్వరగా ముగించుకుని, దక్షిణద్వారం దగ్గిరఉండే తన భార్యను చూడబోయాడు.\n''ఇవాళ పండగరోజు. అందరూ పండగ చేసుకుంటున్నారు. మనం మాత్రం చేసు కోవద్దా? నా దగ్గిర ఆర్ధణా ఉన్నది. నీ దగ్గిర ఏ మాత్రం ఉన్నది?\" అని భార్య తన భర్తను అడిగింది.\n\" నా దగ్గిర కూడా అర్ధణా ఉంది. దాన్ని ఉత్తరద్వారం సమీపంలో ఉన్న గోడలో ఇటుకల సందున దాచి పెట్టాను. కాని అణాతో మనం పండగ ఎలా చేసుకుంటాం?” అన్నాడు భర్త.\n\" ఒక కానీ పెట్టి పూలు కొందాం. ఇంకో కానీకి చందనం కొందాం. మిగిలిన అర్ధ ణాతో పాయసం కాచుకు తాగుదాం!\" అన్నది భార్య.\nఈ మాటకు నీళ్ళు మోసేవాడు పర వశుడై పోయాడు. తానూ, తన భార్యా కలిసి పండగ చేసుకోబోతున్నామన్న ఆనందంలో వాడికి ఒళ్ళు తెలియలేదు.\n\" నువు ఇక్కడే ఉండు. నే నిప్పుడే ఉత్తరద్వారానికి వెళ్ళి. నేను దాచుకున్న అర్ధణా కూడా తెస్తాను!\" అని వాడు తన భార్యకు చెప్పి, ధ &క్షిణద్వారం నుంచి ఉత్తరద్వారానికి బయలుదేరాడు.\nమిట్టమధ్యాన్నం కావస్తున్నది. నెత్తిన ఎండ మండి పోతున్నది. కాని ఆనం దంలో ఆ నీళ్ళు మోసేవాడికి ఎండా తెలియ లేదు, వేడీ తెలియలేదు. వాడు ఉత్సా హంతో గెంతుతూ పోతున్నాడు.\nరెండు ద్వారాలకూ మధ్య మార్గంలో రాజుగారి మేడ ఉన్నది. ఆ మేడ మీది నుంచి రాజుగారు వీధిలోకి చూస్తూ నిలబడి ఉన్నాడు. ఎండను లక్ష్య పెట్టకుండా, కాళ్ళు కాలుతున్న సంగతి కూడా తెలియ కుండా, మహాఉత్సాహంలో పోతున్న నీళ్ళు మోసేవాడు ఆయనకు కనిపించాడు.\nవాణ్ణి చూసి రాజు ఆశ్చర్యపోయాడు.\nవాడి ఆనందానికి కారణమేమిటొ తెలుసు కోవాలనిపించింది. ఆ య న సేవకులను పిలిచి. \" ఆ పాడుతూ వెళ్ళేవాణ్ణి నా దగ్గి రికి పట్టుకు రండి.\" అని ఆజ్ఞాపించాడు.\nభటులు వీధిలోకి వెళ్ళి నీళ్ళు మోసే వాడితో, \" ఏయ్, నిన్ను రాజుగారు రమ్మం టున్నారు.\" అన్నారు.\n\" నాకు రాజుగారితో ఏం పని? నేను ఆయనను ఎరగను,\" అంటూ నీళ్ళు మోసే వాడు తన దారిన తాను పోబోయాడు.\nరాజభటులు వా పట్టుకుని, బలవం తాన రాజుగారి దగ్గిరికి ఈడ్చుకుపోయారు.\nరాజుగారు వాణ్ణి చూసి, \" ఏమోయ్, పైన నెత్తి, కింద కాళ్ళూ మాడుతున్నా లెక్క చెయ్యకుండా ఇంత ఎండలోపడి ఎక్కడికి పోతున్నావు?\" అని అడిగాడు.\n\" అయ్యా, నా గుండెల్లో ఇంత కన్న వేడి అయిన కోరిక ఉన్న కారణం చేత, నాకు ఈ బయటి ఎండ వేడి ఎంత మాత్రమూ తెలియటం లేదు.\" అన్నాడు నీళ్ళు మోసేవాడు.\nఅదెంత గొప్ప కోరికో గదా అనుకుని రాజుగారు, \" ఏమిటా కోరిక?\" అని నీళ్ళు -మోసేవాణ్ణి అడిగాడు.\n\" ఆయ్యా, ఇవాళ పండగ రోజు. నా భార్య దగ్గిర అర్ధణా ఉన్నది. నేను ఉ త్తరద్వారం వద్ద గోడలో ఇటుకల సందున మరొక అర్ధణా దాచి ఉంచాను. ఇద్దరి డబ్బులూ కలిపి అణా అవుతుంది. అందులో కానీకి పూలూ, కానీకి చందనమూ కొని, మిగిలిన అర్ధణాతో పాయసం వండుకుని, ఇద్దరమూ హాయిగా పండగ చేసుకుంటాం. అందుకే బయలుదేరాను. నేను ఉత్తర ద్వారానికి వెళ్ళి. నా అర్ధణా తీసుకుని తిరిగి దక్షిణద్వారానికి వెళ్ళాలి. అప్పుడు పండగ చేసుకోవాలి. నా భార్య నా కోసం కాచుకుని ఉన్నది. అందుచేత నన్ను త్వరగా వెళ్ళనివ్వండి.\" అన్నాడు నీళ్ళు మోసేవాడు.\nఈ మాట విని రాజు నివ్వెరపోయాడు.\n\"నడిచినంత దూరం ఇంకా నడిస్తే గాని ఉత్తరద్వారం చేరవు. దానికి రెట్టింపు దూరం నడిస్తే గాని దక్షిణద్వారం చేరు కోవు. ఎందుకింత శ్రమ? నేను నీకు అర్ధణా ఇస్తాను. నువు నీ భార్య వద్దకు తిరిగి వెళ్లు, ఇద్దరూ పండగ చేసుకోండి.\" అన్నాడు రాజు.\n\" చిత్తం! తమరు అర్ధణా ఇవ్వండి. కాని నా అర్ధణా కూడా తెచ్చుకుంటాను.\" అన్నాడు నీళ్ళు మోసేవాడు.\n\" ఆ అర్ధణా కోసం ఎందుకు మథనపడ తావు? పావలా ఇస్తాను. తీసుకుని దక్షిణ ద్వారానికి తిరిగివెళ్ళు.\" అన్నాడు రాజు.\n\" చిత్తం! పావలా ఇప్పించండి. నా అర్ధణా కూడా తీసుకుని తిరిగి పోతాను,\" అన్నాడు నీళ్ళు మోసేవాడు.\nరాజుకు పట్టుదల వచ్చింది. ఎంత ఇస్తే వాడు ఆ అర్ధణా మాట మరిచిపోతాడో చూతామని, ఆయన వాడికి ఒక రూపాయ నుంచి లక్ష రూపాయల దాకా ఇస్తానంటూ బేరం పెంచాడు.\nరాజు ఎంత ఇస్తానన్నప్పటికీ నీళ్ళు మోసేవాడు తన అర్ధణా తనను తీసుకో నివ్వమని రాజును బతిమాలాడు.\nచివరకు రాజు విసిగి, “నువు ఆ అర్ధణా తీసుకోకుండా ఉండేటట్టయితే, సగం నగ రానికి ఇప్పుడే నిన్ను రాజును చేస్తాను. ఏమంటావు?\" అన్నాడు.\n“చిత్తం! అలాగే చెయ్యండి!'' అన్నాడు నీళ్ళు మోసేవాడు గత్యంతరం లేనట్టు.\nవెంటనే రాజు మంత్రిని పిలిపించి, \"వీణ్ణి సగం నగరానికి రాజును చేస్తూ పత్రం తయారు చెయ్యండి.\" అన్నాడు.\nనగరాన్ని మంత్రి ఉత్తర, దక్షిణ భాగా లుగా విభజించాడు. రాజు నీళ్ళు మోసే వాడితో, \"నగరంలో నీకు ఏ సగం కావాలో కోరుకో. ఆ సగానికి నిన్ను రాజుగా చేస్తూ మంత్రిగారు పత్రం రాసేస్తారు,” అన్నాడు.\n\" చిత్తం ! నాకు ఉత్తరపు సగం ఇప్పిం చండి.\" అన్నాడు నీళ్ళు మోసేవాడు. ఉత్తర ద్వారం దగ్గిర తాను దాచుకున్న అర్ధణా కోసమే వాడు అలా కోరుకున్నాడని అందరూ అనుకున్నారు.\nరాజు అన్న మాట ప్రకారం నీళ్ళు మోసేవాణ్ణి ఉ త్తర నగరానికి రాజు చేశాడు.\nఅయితే ప్రజలు ఈ రాజును '' అర్ధణా రాజు\" అని మాత్రమే పిలిచేవాళ్ళు.",
            "book_page_end": 34
        },
        {
            "title": "వంశగౌరవం",
            "book_page_start": 35,
            "pdf_page_start": 47,
            "pdf_page_end": 49,
            "author": "చందమామ బృందం",
            "genre": "జానపద కథ",
            "moral": "అహంకారంతో కూడిన అబద్ధాలు ఆడినప్పుడు, దాని పర్యవసానాలను ఎదుర్కోవాల్సి వస్తుంది. తెలివి లేని గౌరవం నిలువదు.",
            "keywords": [
                "దీవాన్ సాహెబ్",
                "వంశగౌరవం",
                "పందెం",
                "షావుకారు",
                "న్యాయాధికారి"
            ],
            "characters": [
                "దీవాన్ సాహెబ్ (ఠాకుర్)",
                "షావుకారు",
                "న్యాయాధికారి"
            ],
            "locations": [
                "బుందేల్ఖండ్"
            ],
            "content": "బుందేల్ఖండ్లో ఒక ఠాకుర్ వంశస్థుడు ఉండేవాడు. ఆయనను అందరూ \"దీవాన్ సాహెబ్\" అని పిలిచేవారు. ఆయనకు తిండికి కూడా సరిగా గడవక పోయినా రాజసం చాలా ఉండేది. అతడు ఎలాటి ఉద్యోగమూ, పనీ చేసేవాడు కాడు; తన వంశంయొక్క గొప్పతనం గురించి డాబులు కొడుతూ, అందరికాలమూ పాడుచేసేవాడు.\nఒకనాడు దీవాన్ సాహెబ్ వీధిలో నిలబడి ఒక షావుకారుతో మాట్లాడుతూ ఉండగా, దూరాన ఒక బండి కనిపించింది. ఆ బండి మీద ధాన్యం బస్తాలు ఎత్తుగావేసి ఉన్నాయి.\nఆ బండిని చూసి దీవాన్ సాహెబ్, ''ఆహా! ఎంత పెద్ద ఏనుగు! మా తాతగారి దగ్గిర ఇలాటి ఏనుగే ఉండేది.\" అన్నాడు.\n“తమరు పరాకు చిత్తగిస్తున్నారు. దీవాన్ సాహెబ్. ఆ వచ్చేది ఏనుగు కాదు, ధాన్యపు బస్తాల బండి,\" అన్నాడు షావుకారు.\n\"మీకు చత్వారం వచ్చేసి నట్టుంది, షావుకారుగారూ ! ఏనుగు యిటుకేసి రావటం స్పష్టంగా కనిపిస్తూంటేనే?\" అన్నాడు దీవాన్ సాహెబ్.\n\"క్షమించాలి. అది ఏనుగు కానేకాదు, ధాన్యపు బస్తాల బండీయే!\" అన్నాడు షావుకారు. దీవాన్ సాహెబ్కు ఈ మాట వినగానే పంతం వచ్చేసింది.\n\" అది ఏనుగైతే నేను మీ తల నరి కేస్తాను. బండీ అయితే నా తల మీరు నరకండి! ఇదే మనిద్దరి మధ్యా పందెం!\". అని మీసాలు మెలివేస్తూ ఠీవిగా నిలబడ్డాడు దీవాన్ సాహెబ్. కొద్ది సేపట్లోనే బండి వారికి సమీపంగా వచ్చింది.\n\" చూశారా, దీవాన్ సాహెబ్ ? మీరు ఓడి పోయారు!\" అన్నాడు షావుకారు.\n\" అవును. మీరు నా తల నరికి వెయ్యండి!\" అన్నాడు దీవాన్ సాహెబ్..\n\"దేనికిలే పోనివ్వండి !\" అన్నాడు షావుకారు, ఇకనైనా ఈ ఠాకుర్ వంశస్థుడు ప్రగల్భాలు మానేస్తాడన్న ఆశతో.\n\" అలా వీల్లేదు. పందెం ప్రకారం మీరు నా తల నరకవలిసిందే! మా ఠాకుర్ వంశ స్థులు ఆడితప్పరు ! '' అని దీవాన్ సాహెబ్ మూర్ఖంచాడు.\nషావుకారుకు ప్రాణం మీదికి వచ్చింది \"అలా అయితే, మనం ఈ విషయం న్యాయాధికారిని సంప్రదించి సలహా' పొందటం మంచి దనుకుంటాను.\" అన్నాడు షావుకారు. దీవాన్ సాహెబ్ సరేనన్నాడు.\nఇద్దరూ కలిసి న్యాయాధికారి దగ్గిరికి వెళ్ళారు. న్యాయాధికారి విషయమంతా విని. షావుకారుకు సంప్రాప్తించిన దుస్థితి 'గ్రహించి, ఈ విధంగా తన తీర్పు చెప్పాడు :\n\"దీవాన్ సాహెబ్ గారి తల షావుకారు సొత్తు అయిన మాట నిజమే. కాని ఆయన దాన్ని తన యిష్టం వచ్చినప్పుడు నరుక్కో వచ్చు. ఆయనను తొందర చేయటానికి ఎవ రికీ అధికారం లేదు ! \"\nఈ తీర్పు విని షావుకారు సంతోషిం చాడు, కాని దీవాన్ సాహెబ్ ఒక పేచీ పెట్టాడు : \"అలా అయితే, ఈ క్షణం నుంచీ నా తలను రక్షించే భారమూ, పోషించే భారమూ షావుకారుదే. దాని విషయమై ఇక నా పూచీ ఎంత మాత్రమూ లేదు!\"\nషావుకారు గత్యంతరం లేనివాడై, దీవాన్ సాహెబ్ తలను రక్షించి, పోషించే భారం తన మీద వేసుకున్నాడు.\nఅయితే ఈ భారం కొద్దిపాటిది కాదు.\nతన వంశమర్యాదకు తగిన విధంగా దీవాన్ సాహెబ్ షావుకారు చేత పోషణ చేయించుకుంటూ, షావుకారు ఇల్లు గుల్ల చేయసాగాడు.\nకొంతకాలం గడిచింది. షావుకారుకు ' పట్టిన ఈ ఏడను ఏ విధంగా విరగడ చేయాలా అని షావుకారు మిత్రులు చాలా మంది ఆలోచించారు. చివరకు వారికి ఒక ఉపాయం తోచింది. దాన్ని వాళ్ళు షావు కారుకు చెప్పారు.\nవాళ్ళు వేసిన పథకం ప్రకారం మర్నాడు ఒక మనిషి షావుకారు ఉండే వీధి వెంబడి, \" ముక్కులూ, చెవులూ కొంటాం!\" అని కేక వేస్తూ వచ్చాడు.\nషావుకారు ఆ మనిషిని పిలిచి, \"ఏమిటి నువు కొనేది?\" అని అడిగాడు.\n\" బాబూ, మనుషుల ముక్కు లూ, చెవులూ కొంటాను,\" అన్నాడు ఆ మనిషి.\nఎంత ధర చేసి కొంటున్నావు?\" అని షావుకారు ఆ మనిషిని అడిగాడు.\n\" గొప్ప వంశం వాళ్ళవైతే ముక్కూ, రెండు చెవులూ కలిపి అయిదువంద లిస్తాను,\" అన్నాడు ఆ మనిషి.\nషావుకారు ఆ మనిషికి దీవాన్ సాహెబ్ను చూపించి, \"వీరిది గొప్ప ఠాకుర్ వంశం. ఈయన తల ప్రస్తుతం నాదే! కనక అయిదు వందలూ ఇచ్చి, ఈయన ముక్కూ, చెవులూ కోసుకుపో!\" అన్నాడు.\nదీవాన్ సాహెబ్కు హడలు పుట్టింది.\n\" అయ్యా, షావుకారు గారూ! ఇది చాలా అన్యాయం ! '' అన్నాడు ఆయన.\n\" ఎందుకని అన్యాయం? ఈ తల నాది, నా సొత్తు. దీనిని నేను ఎంతో డబ్బు తగలేసి పోషిస్తూ వస్తున్నాను.\" అన్నాడు షావుకారు.\n\" మనం న్యాయాధికారి దగ్గిరికి వెళ్ళి, ఆయన సలహా తీసుకోవటం భావ్యంగా ఉంటుంది,\" అన్నాడు దీవాన్ సాహెబ్.\nఇద్దరూ మరొకసారి న్యాయాధికారి వద్దకు వెళ్ళి, విషయమంతా చెప్పారు. న్యాయాధి కారి దీవాన్ సాహెబ్తో ఇలా అన్నాడు:\n\" షావుకారుకు మీ ముక్కూ, చెవులూ అమ్మే అధికారం తప్పకుండా ఉన్నది.\nలేదని మీరు వాదించే పక్షంలో, ఇంత కాలమూ ఆయన మీ తలను పోషించినది. మీ తరఫుననే అన్నమాట. అలా అయిన పక్షంలో ఇన్నాళ్ళూ మీ కోసం షావుకారు చేసిన ఖర్చు యావత్తూ మీరు షావుకారుకు ఇచ్చుకోవలిసి ఉంటుంది!''\nఈ తీర్పు విని దీవాన్ సాహెబ్ మారు మాటాడకుండా తనకున్న కొద్దిపాటి ఆస్తినీ షావుకారు పేరపెట్టి, ఆ గ్రామం విడిచి వెళ్ళిపోయాడు.",
            "book_page_end": 37
        },
        {
            "title": "ద్వంద్వ సాక్ష్యం",
            "book_page_start": 38,
            "pdf_page_start": 50,
            "pdf_page_end": 50,
            "author": "చందమామ బృందం",
            "genre": "హాస్యం",
            "moral": "దొంగతనం చేసినవాడు ఎన్ని తెలివితేటలు ప్రదర్శించినా, సత్యం వైచిత్రి ద్వారా బయటపడుతుంది.",
            "keywords": [
                "గుర్రం",
                "దొంగతనం",
                "కొత్వాలు",
                "సాక్ష్యం",
                "న్యాయం"
            ],
            "characters": [
                "గ్రామపెద్ద",
                "కొత్వాలు",
                "దుకాణదారు",
                "న్యాయాధికారి"
            ],
            "locations": [
                "గ్రామం",
                "న్యాయస్థానం"
            ],
            "content": "ఒక గ్రామ పెద్ద గారి గుర్రాన్ని కొత్వాలు దొంగిలించి, చాలా పొడుగుగా ఉండే దాని తోక కత్తిరించి పొట్టి చేసి తన దొడ్లో కట్టేనుకున్నాడు. గుర్రం ఎక్కడిదని ఎరిగిన వాళ్ళు అడిగితే దూర గ్రామం నుంచి కొని తెచ్చానన్నాడు.\nగ్రామపెద్ద కొత్వాలు ఇంటికి వెళ్ళి, తన గుర్రాన్ని చూసి గుర్తించి, న్యాయాధికారి వద్ద కొత్వాలు మీద ఫిర్యాదు చేశాడు. \" మీ గుర్రాన్ని గుర్తించగలవారెవరన్నా ఉన్నారా?\" అని న్యాయాధికారి ఆడిగితే, గ్రామపెద్ద తన గుర్రాన్ని ఊరి దుకాణదారు బాగా ఎరుగు నన్నాడు.\nన్యాయాధికారి దుకాణదారును పిలిపించి, \"నీకు గ్రామపెద్దగారి గుర్రం బాగా తెలుసునా?” అన్నాడు.\nవెంటనే కొత్వాలు, \"గ్రామపెద్దగారి గుర్రం తోక చాలా పొడుగని దుకాణదారుకు మాత్రం తెలియదా?” అన్నాడు.\nదుకాణదారు చిక్కులో పడ్డాడు. అతను గుర్రం చుట్టూ ఒకసారి తిరిగి వచ్చి, \" అయ్యా, ఈ గుర్రాన్ని ముందునుంచి చూస్తే గ్రామపెద్ద గారిదిలాగుంది. వెనక నుంచి చూస్తే మరి కొత్వాలుగారిది లాగుంది,” అన్నాడు.\nఅందరూ గొల్లున నవ్వారు. న్యాయాధికారి ఆ గుర్రం గ్రామపెద్దదేనని తీర్పు చెప్పాడు.",
            "book_page_end": 38
        },
        {
            "title": "ఆడదాని సలహా",
            "book_page_start": 39,
            "pdf_page_start": 51,
            "pdf_page_end": 53,
            "author": "చందమామ బృందం",
            "genre": "జానపద కథ",
            "moral": "తెలివైన ఉపాయంతో నష్టాన్ని నివారించవచ్చు. అతిగా బహుమానాలు ఇచ్చే అలవాటు ప్రమాదం.",
            "keywords": [
                "ఖుస్రో",
                "షిరీన్",
                "బెస్తవాడు",
                "తెలివితేటలు",
                "బహుమానం"
            ],
            "characters": [
                "ఖుస్రో (రాజు)",
                "షిరీన్ (భార్య)",
                "బెస్తవాడు",
                "భటులు"
            ],
            "locations": [
                "పర్షియా నగరం",
                "రాజభవనం"
            ],
            "content": "పర్షియాను ఒకప్పుడు పాలించిన ఖుస్రోకు చేపలంటే చాలా ఇష్టం. ఒకనాటి ఉదయం, ఆయన తన భార్య అయిన షిరీన్తో సహా మిద్దెమీద కూర్చుని ఉండగా, బెస్తవాడొకడు ఒక చేపను తెచ్చి, ఆయనకు కానుకగా ఇచ్చాడు.\nఆ చేప అపురూపమైనది. చాలా పెద్దది కూడా. రాజు దానిని చూసి ఎంతో సంతో షించి, బెస్తవాడికి బహుమానంగా నాలుగు వేల కాసులు ఇవ్వమని ఉత్తరువు చేశాడు.\nతన భర్త, సంతోషం కలిగినప్పుడల్లా, ఈ విధంగా ఒళ్ళు తెలియని బహుమానాలు అడ్డమైన వాళ్ళకూ ఇస్తూరావటం షిరీన్ చాలాసార్లు చూసింది. ఆమెకు ఇది ఎంత మాత్రమూ ఇష్టం లేదు.\nబెస్తవాడు బహుమానం పుచ్చుకుని కిందికి దిగి పోగానే షిరీన్ తన భర్తను కోప్పడింది.\n\" ఒక్క చేపకు నాలుగువేల కాసులు బహుమానమా? ఇలా బహుమానాలు ఇవ్వటం మొదలు పెడితే రేపటి నుంచీ ప్రతిదానికీ ఇదే ప్రకారం ఇవ్వవలిసి వస్తుంది. అందుచేత, ఏదో మిషపెట్టి బెస్త వాడికి ఇప్పించిన డబ్బు తిరిగి తీసేసు కోండి,\" అన్నదామె.\n\" ఇచ్చిన డబ్బు తిరిగి తీసుకోవటం కంటె రాజరికానికి తలవంపు మరొకటి ఉంటుందా? పేద బెస్తవాడు గదా. ఏదో, ఈ సారికి ఇలా పోనిద్దూ!\" అన్నాడు ఖుస్రో తన భార్యతో.\n\" అలా ఎంత మాత్రమూ వీలులేదు.\nమన మర్యాదకు భంగం ఏమీ కలగకుం డానే ఇచ్చినది తిరిగి పుచ్చుకోవచ్చు.\nఅందుకు నేను ఒక ఉపాయం చెబుతాను వినండి. బెస్తవాణ్ణి వెనక్కు పిలిపించి,\nఈ చేప మగదా, ఆడదా?' అని అడగండి.\nఅది మగదని వాడు అన్నట్టాయెనా. మగ చేప అక్కర్లేదు. ఆడ చేప కావాలని, ఈ చేపను వాడికి తిరిగి ఇవ్వండి. ఇది ఆడ దేనని వాడంటే, మగచేప కావాలి అనండి,\" అని షిరీన్ తన భర్తకు వివరించి చెప్పింది.\nఖుస్రోకు తన రాణిపై చాలా మక్కువ. ఆమెకు అసంతృప్తి కలిగించటం ఆయనకు ఏ మాత్రమూ ఇష్టం లేదు. అందుచేత ఆయన, తన మనస్సులో ఇదంతా చాలా అసహ్యం అనిపించినప్పటికీ, భటులను పంపి, బెస్తవాణ్ణి వెనక్కు పిలిపించాడు.\nబెస్తవాడు మళ్ళీ వచ్చాడు.\n\"ఏమోయ్, నువు నాకు ఇప్పుడిచ్చిన చేప చూడటానికి బాగానే వున్నది. ఇంతకూ అది మగదా, ఆడదా? \" అని ఆయన వాణ్ణి అడిగాడు.\nబెస్తవాడు రాజుకు వంగి సలాము చేసి, \" హుజూర్, ఈ జాతి చేపలలో ఆడా, మగా తారతమ్యం లేదు. ప్రతి చేపా దేనికి అదే గుడ్లు పెట్టి, పిల్లలను పొదుగుతుంది.\" అన్నాడు.\nఖుస్రో ఈ మాటలకు విరగబడి నవ్వుతూ, బెస్తవాడికి మరి నాలుగువేల కాసులు ఇవ్వ మని ఉత్తరువిచ్చాడు.\nబెస్తవాడు ఎనిమిదివేల కాసులూ తన బుట్టలో పోసుకుని, ఆ బుట్ట తీసుకుని, పరమానందంతో వెళ్ళి పోవటానికి బయలు దేరాడు.\nవాడు రాజభవనం ముందున్న అవర ణలో నుంచి పోతూఉండగా, బుట్టలో నుంచి ఒక కాసు కిందపడి, గచ్చు మీద దొర్లుకుంటూ ఎటోపోయింది.\nవెంటనే బెస్తవాడు బుట్టను కింద పెట్టి చుట్టు పక్కల అంతటా బాగా వెతికి, తన కాసు ఏరుకుని, దాన్ని తృప్తిగా బుట్టలో వేసుకున్నాడు.\nబెస్తవాడు చేసిన ఈ పని అంతా మిద్దె మీది నుంచి ఖుస్రో, అతని భార్యా చూస్తూనే ఉన్నారు.\nషిరీన్ తన భర్త కేసి తిరిగి, \"చూశారా, ఆ బెస్తవాడు ఎంత నీచుడో? ఎనిమిది వేల కాసులు బుట్టలో ఉండగా, ఒక్క కాసు పడిపోతే, అది ఎవరి కన్నా పేదవాడికి దొరుకుతుంది లెమ్మన్న ఔదార్యం కూడా లేకుండా, వాడు దాని కోసం వేటాడి మరీ తీసుకున్నాడు!\" అన్నది.\nతన రాణిని తృప్తి పరచటం కోసం ఖుస్రో బెస్తవాణ్ణి మరొకసారి వెనక్కు పిలి పించి, వాడితో యిలా అన్నాడు:\n\" ఓరీ, పరమనీచుడా! ఒక్క వెండ్ కాను పడిపోతే, అది ఏ పేదవాడికైనా దొరుకుతుంది లెమ్మన్న ఆలోచన అయినా చెయ్యకుండా, బుట్టెడు కాసులు అవతల పెట్టి, దాని కోసం అంత సేపు ఆ చుట్టు పక్కల అంతా కష్టపడి వెతికావే! నీ అత్యా శకు ఏమనాలి?\"\nబెస్తవాడు నేలదాకా వంగి సలాము చేసి, \" అల్లా ఏలిన వారిని కటాక్షించాలి! ఒక్క కాసు పోయినందువల్ల నాకు దారిద్య్ర్యం వస్తుందని నేను ఎంత మాత్రమూ అనుకోలేదు. నా దృష్టిలో ఆ కాసు పవిత్ర మైనది. దాని మీద ఒక వైపున రాజుగారి ముద్రా, రెండో వైపున ఆయన పవిత్ర నామమూ ఉన్నాయి. అది నేల మీద పడి ఉంటే ఎవరైనా చూడక తొక్కుతారేమో నని భయపడ్డాను. తమరు మట్టిలో నుంచి కాసు విలవ చెయ్యని బెస్తవాణ్ణి వీరగా లేందీ, నేను మట్టిలో నుంచి ఒక కాసు ఏరటంలో వింత ఏమున్నది?\" అన్నాడు వినయంగా.\nవాడి తెలివితేటలకు ఖుస్రో పరమా నంద భరితుడై, వాడికి మరి నాలుగు వేల కాసులు అదనంగా బహుమానం ఇప్పించి పంపేశాడు.\nఈ విచిత్ర సంఘటనతో ఖుస్రోకు ఆడ వాళ్ళ సలహాలను పాటించటంలో వున్న ప్రమాదం అర్ధమయింది. అందుకని ఆ రోజే ఆయన నగరమంతటా ఈ విధంగా చాటింపు వేయించాడు:\n\" ఆడవాళ్ళ సలహా ప్రకారం ఎవరూ నడుచుకోవద్దు. వారి సలహా విన్నట్టయితే సగం పొరపాటును దిద్దుకోవటానికి రెండు పొరపాట్లు అదనంగా చేయవలిసి వస్తుంది.”",
            "book_page_end": 41
        },
        {
            "title": "దీర్ఘాయువుకు దివ్యౌషధం",
            "book_page_start": 42,
            "pdf_page_start": 54,
            "pdf_page_end": 54,
            "author": "తమ్మన శ్రీరాములు",
            "genre": "నీతి కథ",
            "moral": "రాజు దీర్ఘాయుష్షుకు, రాజ్యానికి నిజమైన దివ్యౌషధం ప్రజలను సుఖంగా పాలించడమే.",
            "keywords": [
                "దీర్ఘాయువు",
                "దివ్యౌషధం",
                "రాజధర్మం",
                "ప్రజల సుఖం",
                "మర్రిచెట్టు"
            ],
            "characters": [
                "దీర్ఘాయువు (చందననగరం రాజు)",
                "కుందననగరం రాజు",
                "మంత్రి"
            ],
            "locations": [
                "చందననగరం",
                "కుందననగరం"
            ],
            "content": "చందననగరం రాజు దీర్ఘాయువు. కుందననగరం రాజుకు అకాలవార్ధక్యం వచ్చిపడు తున్న లక్షణాలు కనిపించాయి. అందుచేత ఆయన చందననగర రాజు దగ్గిరికి తన మంత్రిని పంపుతూ, దీర్ఘాయువు రహస్యం ఏమిటో తెలుసుకుని దానికేమైనా మందుంటే కనుక్కు రమ్మన్నాడు; ఆ రహస్యం తెలుసుకోకుండా తిరిగి వస్తే మంత్రిని ఉరి తీయిస్తానని ఖచ్చితంగా చెప్పాడు.\nచందననగరం రాజు కుందననగరం మంత్రిని ఒక పెద్ద మర్రిచెట్టు కింద గుడా రంలో ఉంచి, ఆయనకు కావలసిన నదుపాయాలన్నీ చేశాడు. మంత్రి ఆ గుడారంలో ఉంటున్నాడు. రోజులు గడుస్తున్నాయి. కాని చందననగరం రాజు దీర్ఘాయువు రహస్యం గాని, ఔషధంగాని చెప్పటంలేదు.\nరోజులు వారాలయాయి. వారాలు నెలలు అయాయి. కుందన మంత్రి తీవ్రమైన మనోవేదనతో కుమిలిపోతున్నాడు. ఈ రాజు రహస్యం చెప్పేటట్టు లేడు. ఆ రాజు రహస్యం తెలుసుకోకుండా వెళితే ఉరితీస్తాడు. ఒకచోట కాలు నిలవక మంత్రి మర్రిచెట్టు కింద పచార్లు చేసేవాడు.\nఒకనాడు అకస్మాత్తుగా అమర్రిచెట్టు కాస్తా తగలబడిపోయింది. చందనరాజు కుందన మంత్రిని పిలిచి, \" చూశావా? నీ ఉసురు తగితి మర్రిచెట్టు నిలువునా తగలబడిపోయింది.\nప్రజల ఉసురు తగిలిన రాజు కూడా అలాగే అవుతాడు. ప్రజల ఉసురు తగలకుండా,\nవారు సుఖంగా ఉండేటట్టు చూసుకోవటమే రాజు దీర్ఘాయువు కాపటానికి రహస్యం.\nఈ సంగతి మీ రాజుతో చెప్పు,” అన్నాడు.",
            "book_page_end": 42
        }
    ],
    "statistics": {
        "total_stories": 16,
        "author_counts": {
            "చ క్ర పాణి": 1,
            "చందమామ బృందం": 7,
            "సి. కృష్ణమాచార్యులు": 1,
            "ఆర్. శకుంతల": 1,
            "కె. రమణారావు": 1,
            "బి. చలపతిరావు": 1,
            "టి. ఎస్. నారాయణమూర్తి": 1,
            "కె. ఆన్వర్ బాషా": 1,
            "శింగంపల్లి అప్పారావు": 1,
            "తమ్మన శ్రీరాములు": 1
        },
        "genre_counts": {
            "సంపాదకీయం": 1,
            "నీతి శ్లోకాలు": 1,
            "హాస్యం": 2,
            "నీతి కథ": 7,
            "బేతాళ కథ": 1,
            "జానపద కథ": 3,
            "బౌద్ధ కథ": 1
        }
    }
}