{
    "book_id": "చందమామ_1972_12",
    "stories": [
        {
            "title": "పోయిన ఉంగరం",
            "book_page_start": 8,
            "pdf_page_start": 8,
            "pdf_page_end": 12,
            "author": "ఆర్. రఘునాధరావు",
            "genre": "జానపద కథ",
            "moral": "పక్షపాతంతో కూడిన చర్యలు అపాయాన్ని కలిగిస్తాయి. నిజాయితీ చివరికి విజయాన్ని ఇస్తుంది.",
            "keywords": [
                "శబరరాజు",
                "ఉంగరం",
                "నిజాయితీ",
                "పక్షపాతం",
                "శిక్ష"
            ],
            "characters": [
                "శబరరాజు",
                "ఇల్లుడు",
                "పులిదొర",
                "ఇల్లుడి భార్య",
                "పులిదొర భార్య"
            ],
            "locations": [
                "శబరరాజు రాజ్యం",
                "ఇల్లు",
                "వాగు"
            ],
            "content": "ఒక శబరరాజు దగ్గిర ఇల్లుడూ, పులిదొరా\nఅనే ఇద్దరు కొలువు చేసేవాళ్ళు. వాళ్ళి\nద్దరూ మంచి స్నేహితులు. ఇద్దరూ నమ్మక\nమైన వాళ్ళే. కాని రాజుకు ఇల్లు డంటే\nఅభిమానమూ, పులిదొర అంటే ద్వేషమూ\nఉండేది.\n\nఒక రోజు రాజు ఆ ఇద్దరినీ పిలిచి,\n\"మీ రిద్దరూ సెలవు తీసుకుని ఇళ్ళకు\nపొండి. మూడు రోజుల అవతల సంబరం\nజరుగుతుంది. దానికి రండి. ఇవిగో\nమీ బహుమానాలు,\" అంటూ పులిదొరకు\nపెద్ద కందదుంపా, ఇల్లుడికి చిన్నరాయీ\nఇచ్చాడు. ఇద్దరూ రాజుకు దణ్ణాలు పెట్టి\nఇళ్ళకు బయలుదేరారు.\n\nతనకు రాజు పనికిమాలిన రాయి ఇచ్చా\nడని ఇల్లుడికి లోపల కాస్త గునుపుగా\nఉండి, \" ఈ వెధవ రాయిని పనికట్టు\nకుని ఇంటికి మోసుకుపోవటం కూడా\nదేనికి, యిక్కడే ఏ పాదలోనో పారే\nస్తాను.” అన్నాడు.\n\"వద్దు, వద్దు. ఈ కందదుంపను\nమొయ్యలేక చస్తున్నాను. మనం వస్తువులు\nమార్చుకుందాం,\" అన్నాడు పులిదొర.\n\nఇద్దరూ తమ తమ బహుమానాలు\nమార్చుకుని తమ తమ ఇళ్ళకు వెళ్ళి\nపోయారు. ఇల్లుడు తన భార్య చేత కంద\nవండించుకు తిన్నాడు.\n\nపులిదొరకు రాయి మాట ఆ రాత్రిదాకా\nజ్ఞాపకం రాలేదు. అతను ఇంటి బయట\nవెన్నెలలో కూర్చుని, ఆ రాయి తీసి పరీ\nక్షిస్తూ ఉండగా, దాని పగులులో ఏదో\nతళుక్కున మెరిసింది. అతను ఆ రాతిని\nపగలగొట్టేసరికి దానిలోపల నేర్పుగా దాచి\nఉన్న బంగారు నగలు బయటపడ్డాయి.\nరాజు పక్షపాతబుద్ధి పులిదొరకు అర్థ\nమయింది. ఆ నగలు ఇల్లుడి కోసం ఉద్దేశి\nశించినవి. అయినా వాటిని తానే ఉంచు\nకోవటానికి పులిదొర నిశ్చయించాడు. బహు\nమతులు మార్చుకోవటం జరిగింది గద.\n\nమూడు రోజుల అనంతరం రాజుగారి\nఇంటి వద్ద సంబరమూ, విందూ జరిగాయి.\nఎంతోమంది వచ్చారు. భోజనాలు చేసే\nసావిడిపాక కిటకిటలాడి పోయింది. రాజు\nఆంధరిని పలకరిస్తూ, పులిదొర ధరించిన\nఆభరణాలు చూసి, \" ఇవి నీకు ఎక్క\nడివి?\" అని అడిగాడు.\n\nతాము బహుమానాలు మార్చుకున్న\nసంగతి ఇల్లుడూ, పులిదొరా రాజుకు తెలి\nపారు. రాయి విలువ తెలియక దాన్ని\nపులిదొరకు ఇచ్చినందుకు ఇల్లుడు రాజుకు\nక్షమాపణ కూడా చెప్పుకున్నాడు.\n\nరాజు ఇల్లు క్షమించాడు. కాని పులి\nదొరను హతమార్చటానికి నిశ్చయించాడు.\nవిందు ముగిసి అందరూ సెలవు పుచ్చు\nకుని వెళ్ళేటప్పుడు పులిదొర రాజుతో,\n\" ఈ నగలు నేను ఉంచుకున్నందుకు\nఎలినవారు క్షమించాలి. తమరిచ్చిన బహు\nమానాలను మేము న్యాయంగా మార్చు\nకున్నాం. కందగడ్డను ఇల్లుడూ, భార్యా\nభోంచేశారు,\" అన్నాడు.\n\n\"నిన్ను మనస్ఫూర్తిగా క్షమిస్తున్నాను.\nఅందుకు నిదర్శనంగా నీకు నా ఉంగరం\nబహుమానంగా ఇస్తున్నాను. దీన్ని భద్రంగా\nదాచి, వచ్చే వారం ఇదేరోజున నాకు తెచ్చి\nచూపించు. దీన్ని పోగొట్టుకున్నావంటే\nమటుకు నీకు మరణశిక్ష విధిస్తాను.\nగుర్తుంచుకో!'' అన్నాడు రాజు, పులిదొరకు\nతన వేలి ఉంగరం ఇస్తూ.\n\nరాజు తన మీద పగపట్టినట్టు పులిదొర\nగ్రహించి, ఆ ఉంగరాన్ని ప్రాణప్రదంగా\nకాపాడ నిశ్చయించుకున్నాడు. అతని\nగుడిసెలో ఉంగరాన్ని దాచే చోటే లేదు.\nఅందుచేత ఆ రాత్రి తన భార్యా, కొడుకూ\nనిద్రపోయేటప్పుడు అతను తన ఇంటి మట్టి\nగోడలో రంధ్రం తొలిచి, అందులో ఉంగ\nరాన్ని పెట్టి, తడిమట్టితో రంధ్రాన్ని కప్పి,\nగుర్తు తెలియరాకుండా ఆ మట్టిని గోడతో\nసమంగా చదునుచేసేశాడు. దానికి గోడ\nరంగు వచ్చేసింది. ఇక తన ప్రాణానికి\nమొప్పంలేదనుకున్నాడు పులిదొర.\n\nరెండు రోజులు గడవనిచ్చి రాజు పులి\nదొర భార్యను పిలిపించి, \"నీ మొగుడు\nఉంగరం ఎక్కడ దాచాడో కనుక్కు ని\nతీసుకువచ్చి నా కియ్యి. నీకు బోలెడంత\nబంగారం ఇస్తాను. ఈ మాట నీ మొగుడితో\nముందుగా అనకు; బంగారం చూసినప్పుడు\nఅతను ఆశ్చర్యపోతాడు.\" అన్నాడు.\n\nరాజు తన భర్త ప్రాణం తీయదలచి\nఉంగరం అడిగాడని పులిదొర భార్య ఎర\nగదు. ఆమె ఉంగరం కోసం ఇల్లంతా\nగాలించింది. ఉంగరం కనిపించలేదు.\n\nఆ సాయంకాలం ఆమె, తన భర్త\nఇంటికి రాగానే, \" నీ దగ్గిర ఏదో ఉంగరం\nఉండెనే, అది ఏమయింది?\" అని\nఅడిగింది.\n\nఉంగరం తన భార్య కళ్ళ పడనేపడిం\nదనుకుని పులిదొర, \"గోడలో దాచాలే,\"\nఅన్నాడు.\n\nమర్నాడు భర్త బయటికి వెళ్ళిన సమ\nయంలో పులిదొర భార్య గోడలన్నీ శ్రద్ధగా\nపరిశీలించింది; అనుమానంగా ఉన్న చోట\nనల్లా గోడలో గీరింది. చిట్టచివరకు ఆమెకు\nఉంగరం దొరకనే దొరికింది. ఆమె చప్పున\nఆ రంధ్రాన్ని మట్టితో పూడ్చి, ఉంగరం\nతీసుకుని రాజుగారి ఇంటికి పరిగెత్తింది.\n\nరాజు ఉంగరం తీసుకొని, ఆమెకు\nసంచీలో బంగారం ఇచ్చాడు. ఆమె పరమా\nనందంతో ఇంటికి తిరిగి వచ్చి, ఆ సంచీని\nఇంటి వెనక పూడ్చిపెట్టింది.\n\nవారం పూర్తి అయిన రోజున పులిదొర\nదగ్గిరికి రాజుగారి మనిషి వచ్చి.\"ఉంగరం\nతీసుకుని రాజుగారు రమ్మంటున్నారు,\"\nఅని చెప్పాడు.\n\nపులిదొర తాను ఉంగరం దాచిన చోట\nవెతికి, ఉంగరం పోయినట్టు తెలుసుకుని,\n“నా ఆయువు మూడింది!\" అనుకున్నాడు.\nఅతను తన భార్యను పిలిచి, ఉంగరం\nచూశావా అని అడిగాడు. నిజం చెబితే భర్త\nకొడతాడని గ్రహించి ఆమె ఉంగరం చూడ\nలేదన్నది.\n\nపులిదొర కాళ్ళీడ్చుకుంటూ రాజు వద్దకు\nవెళ్ళి, ఉంగరం చూపలేనన్నాడు.\n\n“అయితే నీకు మరణదండన తప్పదు,”\nఅన్నాడు రాజు.\n\n\" శిక్ష రేపటిదాకా వాయిదా వెయ్యండి.\nఈ లోపల నా వ్యవహారాలు చక్కబెట్టు\nకుంటాను.\" అన్నాడు పులిదొర.\n\n\" సరే, రేపు ఉదయం కసాయీలను\nనీ యింటికి పంపుతాను,\" అన్నాడు రాజు.\n\nపులిదొర కాళ్ళీడ్చుకుంటూ తన ఇంటికి\nబయలుదేరాడు. కాని మధ్య దారిలో అత\nనికి వాగు ఒడ్డున కూర్చోవాలనిపించింది.\nఅతని మనసు మనసులో లేదు.\n\n\"రేపు ఎలాగూ చస్తున్నాను గనక ఇవాళ\nఒక్క సుఖమైనా అనుభవిస్తాను. వాగులో\nపెద్ద చేపను పట్టి, నాకు కావలిసినట్టు\nవండించుకు తింటాను,\" అనుకుని పులి\nదొర బొడ్డులో నుంచి చేపలు పట్టే గాలం\nపైకి తీసి, నీటిలో వేశాడు.\n\nకొంతసేపటికి చేప పడింది. పైకి తీసి\nచూస్తే అది ఒక పెద్ద తెల్ల చేప. పులిదొర\nదాన్ని తీసుకుని ఇంటికి వెళ్ళేసరికి, ఇంటి\nవద్ద అతని భార్య లేదు. ఆమె వచ్చే\nలోపుగా తానే చేపను శుభ్రం చేతామనుకుని\nఅతను దాన్ని కత్తితో కోసి, ఆనందంతో,\n\"ఉంగరం ! రాజుగారి ఉంగరం!\" అని\nకేక పెట్టాడు.\n\nఅతను అప్పటికప్పుడే రాజుగారి ఇంటికి\nపరుగుతీస్తూ, దారిలో కనిపించిన ప్రతి\nమిత్రుడితోనూ, \" నా ఆయువు మూడిందే\nఅనుకున్నాను, కాని బతికిపోయాను!\" అని\nగట్టిగా అరిచి చెప్పాడు. అతను రాజుగారి\nఇంటికి చేరేసరికి అతని వెంట ఒక పెద్ద\nమూక తయారయింది.\n\n\"బయట ఏమిటా కోలాహలం?\" అని\nరాజు తన నౌకర్లను అడిగాడు.\n\nఅంతలోనే పులిదొర తన మిత్రులతో\nసహా లోపలికి వచ్చి, రాజుతో, \" ఇదుగో\nమీ ఉంగరం. నా మరణదండనను మీరు\nరద్దుచెయ్యవచ్చు.\" అన్నాడు.\n\nఅంతమంది సమక్షంలో రాజు మరణ\nదండనను రద్దు చెయ్యక తప్పలేదు. ఆదీ\nగాక, తన చేతికి తిరిగి వచ్చిన ఉంగరం\nమళ్ళీ పులిదొర వద్దకు ఎలా వెళ్ళిందో,\nఏ మాయశక్తులు పులిదొరకు సహాయపడు\nతున్నాయో రాజు ఊహించలేకపోయాడు.\nఆయన తిరిగి పులిదొరకు అపకారం చేసే\nప్రయత్నం ఏమీ చెయ్యలేదు.\n\nనిజానికి జరిగినదేమంటే, పులిదొర భార్య\nతనకు ఉంగరం తెచ్చి ఇయ్యగానే రాజు\nదాన్ని తన తల దగ్గిర ఉండే పీట మీద\nఉంచాడు. ఆ రాత్రి ఒక ఎలుక ఏట\nమీదుగా పరిగెట్టుతూ, ఉంగరాన్ని నీళ్ళ\nకుండలోకి తోసింది. మర్నాడు రాజుగారి\nనౌకరు అలవాటు ప్రకారం ఆ కుండలోని\nనీళ్ళు వాగులో పారబోసి కొత్త నీరు పట్టుకు\nపోయాడు. రాజుకు యివేమీ తెలియనం\nదున, తన ఉంగరం తిరిగి పులిదొరకు ఎలా\nదొరికినదీ ఊహించలేక పోయాడు.",
            "book_page_end": 12
        },
        {
            "title": "తెడ్",
            "book_page_start": 13,
            "pdf_page_start": 13,
            "pdf_page_end": 13,
            "author": "వసుంధర",
            "genre": "నీతి కథ",
            "moral": "లోకంలో కొందరి సేవలు కనిపించకపోయినా, అవి అమూల్యమైనవి. సంపద కన్నా సేవ గొప్పది.",
            "keywords": [
                "సహాయం",
                "పేదవాడు",
                "ఆస్తిపరుడు",
                "స్నేహం",
                "తెడ్"
            ],
            "characters": [
                "సుబ్బారాయుడు",
                "రాముడు",
                "రంగన్న",
                "సుబ్బారాయుడి భార్య"
            ],
            "locations": [
                "గ్రామం"
            ],
            "content": "ఒక గ్రామంలో సుబ్బారాయుడు అనే ఆస్తిపరుడు ఉండేవాడు. ఎవరి కష్టసుఖాలతోనూ\nఆయనకు నిమిత్తం లేదు. తనకేదన్నా కలిసివచ్చేటట్టుంటేనే ఏ విషయంలోనై నా జోక్యం\nకలిగించుకునేవాడు.\n\nఆ ఊళ్ళోనే రాముడనే పేద వాడుండేవాడు. వాడు అందరికీ తల్లో నాలికలా ఉండి,\nఎన్నో విధాల సహాయపడుతూ ఉండేవాడు. అందుకు వాడు ప్రతిఫలం కూడా ఆశించే\nవాడు కాడు. కాని గ్రామస్థులు వాణ్ణి కనిపెట్టుకుని ఉండి, అవసరం వచ్చినప్పుడు\nఆదుకునే వారు.\n\nఒకసారి రాముడు ఏదో పనిమీద దూర గ్రామం వెళ్ళి, చాలా రోజుల పాటు తిరిగి\nరాలేదు. వాడు లేకపోయేసరికి చాలామందికి చెయ్యి విరిగినట్టయింది. \" రాముడు\nఎప్పుడు తిరిగొస్తాడో?....వాడు ఇంకా ఎందుకు తిరిగి రాలేదబ్బా? ” ఇలా జనం అను\nకోవటం సుబ్బారాయుడు విని ఆశ్చర్యపడ్డాడు. సుబ్బారాయుడి భార్యే, \"రాముడు అదే\nపోత పోయాడేమిటి?\" అని చాలాసార్లు అనుకున్నది.\n\nరోలీ విలవ చెయ్యని రాముణ్ణి గురించే గ్రామస్థులు ఇంతగా అనుకుంటూంటే, తన\nవంటి సంపమ్నణ్ణి గురించి ఎంతగా అనుకుంటారో గదా అని, సుబ్బారాయుడు పొరుగూరు\nవెళ్ళి, రెండు వారాలుండి తిరిగివచ్చాడు.\n\nఊళ్ళోకి ప్రవేశిస్తూండగానే రంగన్న అనే రైతు ఎదురుపడ్డాడు.\n\"ఏం రంగన్నా, ఏమిటి విశేషాలు?\" అన్నాడు సుబ్బారాయుడు.\n\"ఏమున్నయ్యండి? నిన్ననే రాముడు తిరిగొచ్చాడు. మీకు మాత్రం తెలీదా?”\nఅన్నాడు రంగన్న.\n\" నేను రెండు వారాలుగా ఊళ్ళో లేనులే!\" అన్నాడు సుబ్బారాయుడు.\n\"అలాగా? ఎవరూ మాట మాత్రం చెప్పలేదే!” అన్నాడు రంగన్న.",
            "book_page_end": 13
        },
        {
            "title": "యక్షపర్వతం - 7",
            "book_page_start": 15,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "ధారావాహిక/సాహసం",
            "moral": "ధైర్యం, సాహసం ఉన్నప్పటికీ, లోకజ్ఞానం మరియు సమయస్ఫూర్తితో వ్యవహరించడం శత్రువుల మీద విజయం సాధించడానికి అవసరం.",
            "keywords": [
                "మాంత్రికులు",
                "యక్షపర్వతం",
                "ఖడ్గవర్మ",
                "జీవదత్తుడు",
                "పూజారిణి"
            ],
            "characters": [
                "ఖడ్గవర్మ",
                "జీవదత్తుడు",
                "మాంత్రికుడు",
                "జడలభూతం",
                "పూజారిణి",
                "భృత్యులు",
                "సింహం"
            ],
            "locations": [
                "శిధిల భవనాలు",
                "యక్షపర్వతం గుహ"
            ],
            "content": "[మాంత్రికుణ్ణి, జడలభూతాన్ని తరుముకుంటూపోయిన ఖడ్గ జీవదత్తులకు, గుహలో\nవాళ్ళు కనిపించలేదు. ఆ ఇద్దరూ ఒక రహస్యద్వారం వెంటపోయి పెద్ద పెద్ద శిధిల\nభవనాలున్న చోటుచేరారు. ఆ భవనాల్లో వున్న పూజారిణి, ఖడ్గ జీవదత్తులను బంధించ\nమని మాంత్రికుణ్ణి ఆజ్ఞాపించింది. వాడు కత్తి తీసుకుని బయలుదేరాడు. తరవాత—]\n\nతమ ముందున్న శిధిల భవనాల కేసి\nకన్నార్పకుండా చూస్తూ జీవదత్తుడు, అవి\nఏ కాలం నాటివై వుండవొచ్చు. ఏ కారణం\nచేత జనశూన్యమై పోయి యిలాంటి శిధిల\nస్థితికి వచ్చినై; అని ఆలోచించసాగాడు.\nఖడ్గవర్మకు మాత్రం ఆ మాంత్రికుణ్ణి, జడల\nభూతాన్నీ పట్టుకుని ఎంత త్వరగా హత\nమార్చి అక్కడి నుంచి బయిటికి పోదామా\nఅని ఆత్రంగా వున్నది.\n\nఒకటి రెండు నిమిషాల కాలం ఖడ్గ జీవ\nదత్తులు మౌనంగా ఎవరి ఆలోచనల్లో వారు\nన్నారు. అంతలో వాళ్ళు కూర్చున్న చోటుకు\nదాపుల నున్న ఒక రాతి గోడను ఏదో\nబలమైన వస్తువు గట్టిగా తాకినట్టు శబ్దం\nఅయింది.\n\nఆ శబ్దం వింటూనే ఖడ్గవర్మ చప్పున\nలేచి నిలబడి. \"జీవా, ఏమిటా శబ్దం?\nఆ దుర్మార్గులిద్దరూ మన మీద దొంగదెబ్బ\nతీయాలని బయలుదేరి రావటం లేదు\nగదా?\" అన్నాడు.\n\nఖడ్గవర్మ తన కత్తితో మాంత్రికుడి కత్తిని\nపక్కకు నెట్టి, \" మాంత్రికశుంఠా! ఆ బలి\nఏదో చేయక వాచాలత కొద్దీ ముందుగానే\nమమ్మల్ని హెచ్చరించి ప్రాణం మీదికి\nతెచ్చుకున్నావు.\" అంటూ వాడి చేయి పట్టు\nకుని ముందుకు 'గుంజాడు. మాంత్రికుడు\nదభీమంటూ గోడ మీది నుంచి కిందికి\nపడిపోయాడు.\n\nఈ సంఘటన జరుగుతున్న సమయం\nలోనే గోడ అవతల నుంచి కొన్ని కంఠాలు,\n\"ఒరే. వెర్రి మాంత్రికుడా, వాళ్ళను\nచంపకు! పూజారిణి వాళ్ళను ప్రాణాలతో\nగదా పట్టుకు రమ్మన్నది.\" అంటూ అరిచినై,\n\n\" ఛ! ఛ! ఛ!\" అంటూ\nజడలభూతం తన గురువుకు పట్టిన గతి\nకానక ఆవేశోత్సాహంలో గోడ మీదికి కొండ\nముచ్చులా గెంతి నిలబడింది.\n\nభూటం కిందికి చూసి తన గురువు నేల\nకరిచివుండటం గమనించి కీచుమని అరవ\nబోయేంతలో జీవడత్తుడు దాని కాలుపట్టుకుని\nబలంగా లాగి, అది కిందపడబోయే సమ\nయంలో నడుంమీద గట్టిగా ఒక్క తన్ను\nతన్ని, \"ఖడ్గా. మనం యిక యిక్కడ\nనిలబడటం క్షేమం కాదు. ఈ ప్రదేశమంతా\nమాంత్రిక వెధవల పుట్టలావుంది. గోడ\nఅవతల అరుపులు విన్నావా? మనం ఆకన\nబడే భవనాల్లో దేనిలోకైనాపోయి వాళ్ళు\nమనను చుట్టుముట్టకుండా చూసుకుందాం,\"\nఅన్నాడు.\n\nఆ వెంటనే యిద్దరూ శిధిల భవనాల కేసి\nపరిగెత్తి, ఒక గదిద్వారం ముందు నిలబడి\nమాంత్రికుల గుంపు గోడదూకి తమ కేసి\nవస్తున్నారేమో అని వెనక్కుతిరిగి చూశారు.\nవాళ్ళకు గోడపక్కన రెండు చేతులతో\nనడుం పట్టుకుని మూలుగుతున్న జడల\nభూతం, బెణికిని మోచేతిని అటూ యిటూ\nతిప్పే ప్రయత్నం చేస్తూ, అబ్బా, అబ్బా,\nఅంటున్న మాంత్రికుడూ తప్ప ఎవరూ\nకనిపించ లేదు.\n\n\"గోడ అవతలి నుంచి వచ్చిన హెచ్చరిక\nవిన్నావా? ఆశ్చర్యంగా లేదా?\" అన్నాడు\nఖడ్గవర్మ.\n\n\"ఆశ్చరం ఎందుకు? ఆ దుర్మార్గులు\nతమ మిత్రులకు చేసిన హెచ్చరిక వల్ల\nమనకు ఈ శిధిల భవనాల్లో రాణివాసం\nవెలిగిస్తున్న పూజారిణీ, ఆవిడ మనిద్దర్నీ\nప్రాణాలతో పట్టుకు రమ్మనటం తెలిసి\nపోయింది. ఇక మన జాగ్రత్తలో మనం\nవుండి, ఆ పూజారిణినే పట్టుకుని సంగతి\nసందర్భాలేమిటో తెలుసుకుందాం!\"\nఅన్నాడు జీవదత్తుడు నవ్వుతూ.\n\nఆ తరవాత యిద్దరూ శత్రువులు తమ\nమీదికి ఎటునుంచి దాడివస్తారో అని ఒకటి\nరెండు నిమిషాలు ఊపిరిబిగబట్టి నిలబడ్డారు.\nకాని ఎక్కడా శత్రువుల ఆచూకీ లేదు.\nజడలభూతం, మాంత్రికుడా మొండిగోడ\nపక్కన కూర్చుని బాధతో మూలిగే మూలు\nగులు తప్ప, ఆ ప్రదేశాన మరెలాంటి\nశబ్దమూ లేదు.\n\nఖడ్గవర్మ తాము నిలబడివున్న ద్వారం\nకేసి ఒకసారి పరీక్షగా చూసి, \"జీవా!\nఈ బలమైన కొయ్య తలుపులు చూశావా?\nవీటివెనక భవనాల్లో దేనిలోకోపోయే మార్గం\nవుండి వుంటుంది. తెరిచి చూద్దామా?\"\nఅన్నాడు.\n\n\" ఇక అంతకన్న చేసేదేముంది? ఎంత\nసేపని యిక్కడ నిలబడగలం. ఆ మాంత్రిక\nభూతాలను వాళ్ళ కర్మకు వదిలి, తతిమ్మా\nవాళ్ళ వ్యవహారం తేలుద్దాం. తలుపులు\nమాత్రం జాగ్రత్తగా తెరవాలి. మాంత్రికుల\nమంద వాటి వెనక మనకోసం ఆయుధాలు\nపుచ్చుకుని కాపేసుకు వున్నావుండొచ్చు!\"\nఅన్నాడు జీవదత్తుడు.\n\nఖడ్గవర్మ ఒక చేతిలో కత్తి సిద్ధంగా\nపట్టుకుని రెండవ చేత్తో తలుపులను బలంగా\nనెట్టాడు. అవి కిర్రుమంటూ కొంచెం కదిలి\nనవే తప్ప తెరుచుకోలేదు.\n\n\"తలుపులకు వెనక గ డి వేసి వున్న\nదేమో అన్న అనుమానం మనకెందుక్కలగ\nలేదు!\" అంటూ జీవదత్తు వాటిని బలంగా\nరెండు చేతులతో పట్టుకుని వెనక్కు నెట్టాడు.\nతలుపులు కిర్రుమనే రణగొణ ధ్వనులతో\nఒక్కసారిగా తెరుచుకున్నవి.\n\nఖడ్గ జీవదత్తులిద్దరూ గడపదాటి లోపలికి\nవెళ్ళారు. అది చాలా విశాలమైన గది.\nఅంతా ఖాళీగా వున్నది. అందులో మను\nసులు ఎన్నడైనా నివశించిన సూచనలే లేవు.\nగది అన్ని మూలలా పెద్ద పెద్ద సాలెగూళ్ళూ.\nగోడల నుంచి వేలాడుతున్న గబ్బిలాలూ\nవాళ్ళ కంట బడినై.. ఆ గది చివర తలు\nపులు విరిగి, పక్కకు ఒరిగిపోయి వున్న\nఒక ద్వారం కనిపించింది.\n\n\" ఇక జాగు చేయటం ఎందుకు? నిండా\nమునిగిం తర్వాత చలేమిటి! పద, ఈ శిథిల\nభవనాల్లోని అన్ని గదులూ వెతుకుదాం.\nఏ గదిలోనైనా మాంత్రికుల నాయకురాలు\nపూజారిణి కనిపించక పోదు!\" అన్నాడు.\nజీవదత్తుడు.\n\nఇద్దరూ జాగ్రత్తగా నడుస్తూ పోయి\nరెండవ గదిలో ప్రవేశించారు. అది మొదటి\nదానికన్న భీభత్సంగా వున్నది. వాళ్ళు\nరావటం చూస్తూనే బాగా బలిసి వున్న పంది\nకొక్కులు నాలుగైదు 'బౌక్, బౌక్ ' అని\nఅరుస్తూ గదిలో అటూ యటూ పరిగెత్త\nసాగినై. గద్ద ప్రమాణంలో వున్న గుడ్ల\nగూబ ఒకటి పై నుంచి కిందికి బాణంలా\nఎగిరి వచ్చి వాటిల్లో ఒకదాన్ని పట్టుకుని,\nఅంత ఎత్తులో వున్న ఒక కిటికీ గుండా\nబైటికి ఎగిరిపోయింది.\n\n\"ఆహాఁ, ఏం పందికొక్కులు, ఎం గుడ్ల\nగూబలు! అన్నీ వాటి మామూలు ప్రమాణా\nనికి రెండింతలు మూడింతలుగా వున్నవే!\nఈ శిధిల భవనాల ప్రాంతాన ఏంతిని యివి\nయింతగా దుక్క బలిసిపోయినట్టు?\"\nఅన్నాడు ఖడ్గవర్మ.\n\n\"బహుశా, పూజారిణి వాటికి అప్పు\nడప్పుడూ తన శిష్యుల్లో దుక్క బలిసిన\nవాళ్ళను మేతగా వేస్తున్నదేమో!\" అంటూ\nజీవదత్తుడు పెద్దగా నవ్వి, \" ఊఁ, పద,\nముందు ముందు మరేం వింతలు వున్నవో\nచూద్దాం!\" అన్నాడు.\n\nఖడ్గ జీవదత్తులు ఆ విధంగా మరికొన్ని\nగదుల్లో ప్రవేశించారు. కొన్నిచోట్ల మెట్లెక్కి\nభవనాల్లోని పై భాగాలు చూశారు. వాళ్ళకు\nఎక్కడా మనిషిగాని లేక మనిషి నివసిం\nచిన జాడలున్న ప్రదేశం గాని కనిపించలేదు.\n\n\"ఖడ్గా, మాంత్రిక వెధవలు వాళ్ళ\nనాయకురాలి ఆజ్ఞను మహా తెలివిగా అమలు\nచేయ చూస్తున్నట్టున్నది. నా అనుమానం\nవాళ్ళు మనను రహస్యంగా వెన్నంటి వస్తు\nన్నారని. ఆ పూజారిణి మనను ప్రాణాలతో\nగదా తన దగ్గిరకు పట్టుకు రమ్మన్నది.\nమనం ఏ భవనంలో ప్రవేశించి, మరే భవన\nప్రాంతానికి చేరామో కూడా తెలియటం\nలేదు!\" అన్నాడు జీవదత్తుడు.\n\n“మనం తిరిగి పోదామంటావా ఏం?\"\nఅని అడిగాడు ఖడ్గవర్మ.\n\n\"అంతకన్న చేసేదేముంది? ఈ శిధి\nలాల్లోంచి మళ్ళీ వెలుగులోకి పోవాలంటే\nగుహలో నుంచి వున్నదారే శరణ్యం గదా.\nఅక్కడికి చేరగలమేమో చూద్దాం!\"\nఅన్నాడు జీవదత్తుడు.\n\n\" ఇక్కడ నుంచి బయటపడి గాయ\nపడిన భూతాన్నీ, మాంత్రికుణ్ణి పట్టుకుని\nనాలుగు తన్ని ఆ పూజారిణి కథ ఏమిటో\nతెలుసుకుందాం,” అన్నాడు ఖడ్గవర్మ.\n\nవాళ్ళిద్దరూ అంతకు ముందు తాము\nవచ్చిన గదిద్వారం కేసి నడిచి, అందులోకి\nఅడుగు పెట్టేంతలో హఠాత్తుగా వాళ్ళ\nతలల మీద రెండు బలమైన కర్రచెబ్బలు\nపడినై. ఆ దెబ్బలకు యిద్దరికళ్ళూ బైర్లు\nకమ్మి కిక్కురుమనకుండా ముందుకు పడి\nపోయారు. వెంటనే నలుగురు పూజారిణి\nభృత్యులు ముందుకు వచ్చి, ఆదుర్దాగా వాళ్ల\nతలలు పరీక్షించి చూశారు. ఎక్కడా నెత్తురు\nబయిటికి చిమ్మిన జాడ కనబడలేదు.\n\n\" అదృష్టవంతులం! ఈ ఇద్దరు మానవ\nప్రాణుల తలలూ పగిలినయ్యేమో అను\nకున్నాను. వీళ్ళు చస్తే, మహాశక్తి పూజారిణి\nచేతుల్లో మనం చచ్చేవాళ్ళం,\" అన్నాడొక\nభృత్యుడు.\n\n\"చావకుండా దిమ్మతిరిగి పడేందుకే\nగదా, దుడ్డుకర్రలకు మెత్తని గొంగళి\nపీలికలు చుట్టాం. ఎందుకైనా మంచిది\nవీళ్ళ కాళ్ళూ చేతులూ కట్టి భుజానవేసు\nకోండి, పూజారిణి దగ్గిరకు తీసుకుపోదాం,\"\nఅన్నాడు మరొక భృత్యుడు.\n\nస్పృహతప్పి పడివున్న ఖడ్గ జీవదత్తుల్ని\nపూజారిణి భృత్యులు కాళ్ళూ చేతులూ\nతాళ్ళతో బంధించి భుజాల మీద వేసుకుని\nఅనేక చీకటి గదులు దాటి ఒక విశాలమైన\nమంటపంలోకి తీసుకుపోయారు.\n\nమంటపం మధ్య మెత్తని తివాసీలు\nపరిచివున్న ఒక ఉన్న తాసనంమీద పూజారిణి\nకూర్చుని వున్నది. ఎడంగా కొందరు\nభృత్యులు చేతులు కట్టుకుని నిలబడి\nవున్నారు. తన భృత్యులు తెచ్చిన ఖడ్గ\nజీవత్తుల కేసి పూజారిణి ఒకసారి ఓర\nకంటితో చూసి, అంతలోనే గతుక్కుమని\nకళ్ళింతచేసి, “అరెరె, మహాభూతా! వీళ్ళల్లో\nఒకడు మంత్రవేత్తలా కనబడుతున్నాడే! \"\nఅన్నది.\n\n\"అయేవుంటాడు. మహాశక్తి పూజారిణి!\nవాడి చేతిలో దండం కూడా వున్నది. ఈ రెండవ\nవాడి దగ్గిర యింత పొడవాటి ఖడ్గం\nవున్నది.\" అన్నాడొక భృత్యుడు.\n\n\" అవేమయినై? ఎక్కడైనా పారేసి\nవచ్చారా? \" అన్నది పూజారిణి.\n\n\"వీళ్ళను పట్టిన చోటునే వదిలివచ్చాం,\"\nఅన్నాడొక భృత్యుడు.\n\n\"పోయి తీసుకురండి, వెధవల్లారా.\nఎలాంటి మందమతులు!\" అంటూ పూజా\nతిణి కళ్ళెర్ర చేసింది.\n\nపూజారిణి ఆజ్ఞవింటూనే యిద్దరు\nభృత్యులు పరిగెత్తిపోయి క్షణాల మీద\nదండాన్నీ, కత్తినీ తెచ్చి ఆమె ముందుం\nచారు. పూజారిణి వాటిని శ్రద్ధగా కొద్ది\nసేపు పరీక్షించి, \"వీటిల్లో ప్రత్యేక శక్తు\nలేవీ వున్నట్టు కనిపించటం లేదు. వీళ్ళను\nచీకటి గదిలో బంధించి, వీటిని పక్కనే\nపడవేసి రండి. తరువాత ఏం జరుగుతుందో\nచూద్దాం,\" అన్నది.\n\nయింకా స్పృహ తెలియని స్థితిలోవున్న\nఖడ్గ జీవదత్తుల్ని నలుగురు భృత్యులు\nభుజాలమీద వేసుకుపోయి ఒక చీకటిగదిలో\nపడవేసి, బయట గడిపెట్టారు.\n\nఒక పావుగంట తరవాత ఖడ్గ జీవదత్తు\nలకు స్పృహ వచ్చింది. ముందుగా స్పృహ\nతెలిసిన జీవదత్తుడు ఖడ్గవర్మను తట్టి లేపి,\n\" ఖడ్గా. ఆశ్చర్యం! ఇంకా మనం బతికే\nవున్నాం. మన ఆయుధాలు కూడా మన\nపక్కనే వున్నవి,\" అన్నాడు.\n\nఖడ్గవర్మ గది నలుమూలలూ ఒకసారి\nపరీక్షగా చూసి, \"మన నిలా ప్రాణాలతో\nవదలటంలో పూజారిణి ఎత్తుగడ ఏమై\nవుంటుంది?\" అన్నాడు.\n\n\" ఆ పూజారిణి పురుగును చూస్తే తప్ప\nదాని ఎత్తుగడల సంగతి చెప్పటం కష్టం.\nమనం ముందు బయటపడాలి,\" అంటూ\nజీవదత్తుడు లేచి నిలబడ్డాడు.\n\n\"ఆ దుర్మార్గులు పొంచివుండి మనకు\nమాంచి బడితపూజ చేశారు. యిక వాళ్ళను\nదొరికితే మాత్రం ప్రాణాలతో.......\n\nఖడ్గవర్మ మాట పూర్తి చేసేలోపలే గోడ\nఅవతలి నుంచి సింహం గర్జించిన ద్వని\nవినబడింది. అది వింటూనే ఖడ్గవర్మ ఎగిరి\nనిలబడి, \"ఆ వెధవలు మనమీద సింహాన్ని\nప్రయోగించాలని చూస్తున్నారా ఏం?\"\nఅంటూ నవ్వాడు.\n\n\"\"ఇదీ ఒకందుకు మంచిదే. మనం\nఆ సింహాన్ని వాళ్ళమీదనే ప్రయోగించి,\nయీ శిధిల భవనప్రాంతాలను భీభత్సం\nచేద్దాం ! \" అంటూ జీవదత్తుడు తనదండంతో\nబలంగా గోడను ఒక పోటుపొడిచాడు. గోడలో\nకొంతభాగం పిడుగుదెబ్బ తిన్నట్టు పెద్ద\nశబ్దంతో విరిగి వెనక్కు పడిపోయింది.\nపక్కగదిలోవున్న సింహం బెదిరి చిన్నగా\nగర్జిస్తూ గోడ వారగాపోయి నిలబడింది.\n\n\"సింహరాజా, నీకు విముక్తి, ఆహారం\nకూడా దొరకబోతున్నది.\" అంటూ జీవ\nదత్తుడు తామున్న గదితలుపులను దండంతో\nబలంగా రెండు పోట్లుపొడిచాడు. తలుపులు\nపెళ్ళపెళ మంటూ విరిగి దభీమంటూ\nముందుకు పడిపోయినై.\n\nఆ మరుక్షణం పదీ పన్నెండు మంది\nపూజారిణి భృత్యులు, \"బందీలు పారి\nపోతున్నారు, పట్టుకోండి!\" అని అరుస్తూ\nముందుకు వచ్చారు. వెంటనే జీవదత్తుడు\nసింహాని కేసి పరిగెత్తి, దాన్ని దండంతో\nపూజారిణి భృత్యుల కేసి తరిమాడు. ఆది\nగర్జిస్తూపోయి వాళ్ళమీద పడింది.\n— (ఇంకావుంది)",
            "book_page_end": 22
        },
        {
            "title": "రాక్షస వివాహం",
            "book_page_start": 23,
            "pdf_page_start": 23,
            "pdf_page_end": 26,
            "author": "కయిపు ఆది శేషారెడ్డి",
            "genre": "బేతాళ కథ",
            "moral": "ధర్మం, న్యాయం వ్యక్తిగత కష్టాల కంటే గొప్పవి. శత్రువు అయినా సరే, మాట నిలబెట్టుకోవడానికి ప్రయత్నించినందుకు గౌరవించాలి.",
            "keywords": [
                "విక్రమార్కుడు",
                "బేతాళుడు",
                "కమలశేఖరుడు",
                "స్వయంవరం",
                "రాక్షసవివాహం"
            ],
            "characters": [
                "విక్రమార్కుడు",
                "బేతాళుడు",
                "విజయవసంతుడు",
                "అరుణకుమారి",
                "కమలశేఖరుడు"
            ],
            "locations": [
                "శ్మశానం",
                "సింహపురి రాజ్యం",
                "శాకలపురి"
            ],
            "content": "పట్టువదలని విక్రమార్కుడు చెట్టు వద్దకు\nతెరిగివెళ్ళి, చెట్టుపై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \" రాజా, నువు ఎవరి\nమాట నమ్మి ఈ అపరాత్రి వేళ ఇలా శ్రమ\nపడుతున్నావోగాని, సింహపురి రాజైన\nవిజయవసంతుడి లాగా మాట తప్పే వారుం\nటారు. నీకు శ్రమ తెలియకుండా అతని\nకథ చెబుతాను, విను,\" అంటూ ఇలా\nచెప్పసాగాడు :\n\nవిజయవసంతుడు అసాధారణమైన\nబలపరాక్రమాలు కలవాడు. యుద్ధవిద్య\nలలో అతనికి సమానులు లేరని ప్రతీతి.\nఅతనికి అరుణకుమారి అని ఒక కుమార్తె\nఉండేది. తండ్రి పరాక్రమంలాగే, ఆమె\nఅందం కూడా దేశదేశాలా మారుమోగి\nపోయింది.\n\nఅరుణకుమారి యుక్త వయస్కు\nరాలయింది. ఆమెను ఎవరికి ఇచ్చి పెళ్ళి\nచెయ్యాలి అన్న సమస్య దివాణంలో\nచర్చకు వచ్చినప్పుడు రాజు అందరి సూచ\nనలూ తోసిపుచ్చి, \"నన్ను యుద్ధవిద్య\nలలో మించగల వాడికే నా కూతురునిచ్చి\nపెళ్ళి చేస్తాను.\" అన్నాడు.\n\nఈ మాట ఆధారం చేసుకుని మంత్రులు\nఅరుణకుమారికి స్వయంవరం ఏర్పాటు\nచేస్తూ, అన్ని యుద్ధవిద్యలలో పోటీ చేసి\nగెలిచిన వాడికే రాజకుమార్తెతో వివాహం\nజరుగుతుందన్న నిబంధన ప్రకటించారు.\n\nఈ ప్రకటన అన్ని దేశాలకూ వెళ్ళింది.\nగాని శాకలపురికి మాత్రం వెళ్ళలేదు.\n\nఅందుకు కారణం సింహపురికీ శాకలపురికీ\nబద్ధవైరం ఉండటం.\n\nఅయితే శాకలపురి రాజకుమారుడు\nకమలశేఖరు డనేవాడు అరుణకుమారిని\nచాలా కాలంగా పెళ్ళాడ గోరుతున్నాడు.\nఆమెకు స్వయంవరం ఏర్పాటయిన సంగతి\nమరొక రాజకుమారుడి ద్వారా అతడికి\nతెలిసింది. అతను ఆ రాజకుమారుడి చెలి\nకాడులాగా అతని వెంట స్వయంవరానికి\nబయలుదేరి వచ్చాడు.\n\nస్వయంవరంనాడు అందరు రాజకుమా\nరులతో బాటు కమల శేఖరుడు కూడా గుర్రపు\nస్వారీ, కత్తియుద్ధమూ, గదాయుద్ధమూ,\nవిలువిద్య పోటీలలో పాల్గొని, అందరినీ\nఓడించాడు.\n\nఅరుణకుమారి అతని మెడలో వరమాల\nవెయ్యటమే తరువాయి. ఆ సమయంలో\nవిజయవసంతుడు కమలశేఖరుణి కౌగ\nలించుకుని, \"కుమారా, యుద్ధ విద్యలలో\nనీ ప్రావీణ్యాన్ని మెచ్చాను. నువు ఏ దేశపు\nరాజకుమారుడివి? నీ పేరేమిటి?\" అని\nఅడిగాడు.\n\n\"నేను శాకలపురి రాజకుమారుణ్ణి.\nనా పేరు కమల శేఖరుడు,\" అన్నాడు కమల\nశేఖరుడు.\n\nవిజయవసంత మహారాజు కోపోద్రేకంతో,\n\"హీనుడా, తక్షణం ఇక్కడినుంచి వెళ్ళిపో.\nఈ సారికి నిన్ను ప్రాణాలతో వదులు\nతున్నాను,'' అని గర్జించాడు.\n\nకమలశేఖరుడు అంతకన్న కోపోద్రే\nకంతో, \" నువు పెట్టిన పరీక్షలో నెగ్గినప్పుడే\nనీ కుమార్తె నాకు వధువు అయింది.\nవే నామెను పెళ్ళాడకుండా ఎలా ఆపుతావో\nచూస్తాను,” అంటూ ఒరలో నుంచి చర్రున\nకత్తి దూశాడు.\n\nవిజయవసంతుడు కూడా కత్తి దూశాడు.\nఇద్దరూ ఒకరి ప్రాణాలు ఒకరు తీయదలచి\nనట్టుగా పోరాడారు. ఆ పోరాటంలో విజయ\nవసంతుడు కత్తి పట్టిన చేతికి బలంగా\nగాయం తగిలింది.\n\nవెంటనే కమలశేఖరుడు అరుణకుమారిని\nచెయ్యి పట్టుకుని తీసుకుపోయి, తన గుర్రం\nమీద ఎక్కించుకుని తన దేశానికి వెళ్ళి\nపోయాడు.\n\nఆ రోజే విజయవసంతుడు రణభేరీ వేసి,\nసైన్యాన్ని తరలించుకుని, శాకలపురి మీద\nయుద్ధానికి వెళ్ళాడు.\n\nమర్నాడు ఉదయం శాకలపురి సేన\nయుద్ధసన్నద్ధమై వచ్చింది. సేనకు\nముందున్న యోధులలో కమల శేఖరుడేగాక\nఅరుణకుమారి కూడా ఉన్నది.\n\nఅది చూడ గా నే విజయవసంతుడు\nయుద్ధం ఆపుచేయించి, తన కుమార్తెనూ,\nఅల్లుణ్ణి కౌగలించుకుని ఆశీర్వదించి, వారి\nవెంట శాకలపురి ప్రవేశించి, తన గర్భ\nశత్రువైన శాకలపురి రాజుతో సఖ్యం చేసు\nకుని, తన కుమార్తె వివాహం వైభవంగా\nజరిపించి, ఎంతో సంతోషంగా తన దేశానికి\nతిరిగి వెళ్ళాడు.\n\nబేతాళుడి కథ చెప్పి, \" రాజా. విజయ\nవసంత మహారాజు ప్రవర్తనకు అర్థం\nఏమిటి? తాను పెట్టిన నియమం ప్రకారం\nఅన్ని యుద్ధ విధ్యలలోనూ నెగ్గిన కమల\nశేఖరుడికి తన కుమార్తె నిచ్చి పెళ్ళి చేయ\nటానికి ఆయన నిరాకరించటమేగాక, అతన్ని\nకత్తి యుద్ధంలో చంపటానికి ఎందుకు\nప్రయత్నించాడు? తరవాత అతని మీదికి\nయుద్ధానికి వెళ్ళినవాడు యుద్ధం చెయ్యక\nతానే స్వయంగా దగ్గిర ఉండి పెళ్ళి\nఎందుకు చేయించాడు? ఈ సందేహానికి\nతగిన సమాధానం తెలిసి కూడా చెప్పక\nపోయావో నీ తల పగిలిపోతుంది.\" అన్నాడు.\n\nదానికి విక్రమార్కుడు, \"కమలశేఖ\nరుణ్ణి అరుణకుమారి వివాహానికి ఎవరూ\nఆహ్వానించలేదు. అతనికి యుద్ధ విద్యల\nపోటీలో పాల్గొనే హక్కులేదు. అతను తన\nశత్రుడైనా కూడా అతన్ని ప్రాణాలతో వదల\nటానికి విజయవసంతుడు సిద్ధపడ్డాడు. కాని\nకమలశేఖరుడే ఆయనమీద కత్తి దూశాడు.\nతన ప్రాణం తీయదలచిన వాణ్ణి చంప\nటానికి ప్రయత్నించటం తప్పుకాదు. విజయ\nవసంతుడు యుద్ధానికి పోవటం కూడా\nసరిఅయిన పనే. ఆయన తన కుమార్తెకు\nస్వయంవరం తలపెట్టితే ఆది రాక్ష స\nవివాహంగా పరిణమించింది. అందుచేత\nవిజయవసంతుడు తన కుమార్తెను విడి\nపించుకు రావటానికి యుద్ధం తలపెట్టాడు.\nకాని తనతో యుద్ధం చెయ్యటానికి తన\nకుమార్తె స్వయంగా వచ్చేసరికి ఆమె తనను\nఎత్తుకు పోయినవాణ్ణి ఇష్టపడే పెళ్ళాడు\nతున్నట్టు స్పష్టమయింది. రాక్షసవివాహం\nధర్మవిరుద్ధం కాదు గనక దానికి విజయ\nవసంతుడు సంతోషంగా ఒప్పుకుని, తన\nఅల్లుడితో శత్రుత్వం కొనసాగించటం భావ్యం\nకాదు గనక అతని కుటుంబంతో సఖ్యం\nచేసుకున్నాడు,\" అన్నాడు.\n\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై\nతిరిగి చెట్టెక్కాడు.\n(కల్పితం)",
            "book_page_end": 26
        },
        {
            "title": "ముగ్గురు మూర్ఖులు",
            "book_page_start": 27,
            "pdf_page_start": 27,
            "pdf_page_end": 27,
            "author": "చందమామ బృందం",
            "genre": "హాస్యం",
            "moral": "పనికిమాలిన విషయాలపై అనవసరంగా వాదించడం మూర్ఖత్వం.",
            "keywords": [
                "మూర్ఖులు",
                "గొర్రెలు",
                "వంతెన",
                "పాలు",
                "వేపవరం"
            ],
            "characters": [
                "మొదటి గ్రామస్థుడు",
                "రెండో గ్రామస్థుడు",
                "మూడోవాడు"
            ],
            "locations": [
                "వేపవరం గ్రామం",
                "చంద్రవంక నది వంతెన"
            ],
            "content": "చంద్రవంక అనే నది ఒడ్డున వేపపరం అనే ఒక గ్రామం ఉండేది. ఆ గ్రామంలో ఉండే\nమందమతులు చాలా ప్రసిద్ధులు. వేపవరం వాళ్ళు సంతకు వెళ్ళాలంటే నది దాటి వెళ్ళాలి.\n\nనది మీది వంతెన వద్ద ఒకనాడు ఇద్దరు గ్రామస్థులు కలుసుకున్నారు.\n\" నువు ఎక్కడికి పోతున్నావు? ఎందుకు పోతున్నావు?” అని ఒకడు రెండోవాణ్ణి\nఅడిగాడు.\n\" సంతలో గొర్రెలను కొనుక్కురాబోతున్నాను,\" అన్నాడు రెండోవాడు.\n\" ఏ దారిన వస్తావు?” అని మొదటివాడు మళ్ళీ అడిగాడు.\n\" ఈ వంతెన మీదిగానే!\" అన్నాడు రెండోవాడు.\n\"నేను రానిస్తేగద?\" అంటూ మొదటివాడు ఉత్తుత్త గొర్రెలను చెదరగొట్టు\nతున్నట్టు నటించాడు. వెంటనే రెండోవాడు ఆ ఉత్తుత్త గొర్రెలను మళ్ళించసాగాడు.\nఇద్దరూ ఇలా, లేని గొర్రెలను చెదరగొట్టటమూ, మళ్ళించటమూ చేస్తూ ఉండగా\nమూడోవాడు నెత్తిన పాలబిందెతో వచ్చి, సంగతి తెలుసుకున్నాడు. వాడు తన బిందెలోని\nపాలను నదిలోకి బోర్లించి, \"ఈ బిందెలో ఇప్పుడెన్ని పాలున్నాయి? \" అని అడిగాడు.\n\"ఏమీ లేవు,\" అన్నారు మొదటివాళ్ళు.\n\"మీ ఇద్దరికి అంతమాత్రం మెదడు కూడా లేదు.\" అన్నాడు మూడోవాడు.",
            "book_page_end": 27
        },
        {
            "title": "సమయస్ఫూర్తి",
            "book_page_start": 28,
            "pdf_page_start": 28,
            "pdf_page_end": 30,
            "author": "డి. ఆర్. రావు",
            "genre": "నీతి కథ",
            "moral": "జ్ఞానానికి లౌక్యం తోడు కాకపోతే అహంకారం పెరుగుతుంది. అహంకారం అవమానం తెచ్చి పెడుతుంది. (సమయస్ఫూర్తి ముఖ్యత్వం).",
            "keywords": [
                "హస్తసాముద్రికం",
                "సమయస్ఫూర్తి",
                "భద్రయ్య",
                "మోతుబరి",
                "లౌక్యం"
            ],
            "characters": [
                "భద్రయ్య",
                "రామశాస్త్రి",
                "మోతుబరి"
            ],
            "locations": [
                "గ్రామం",
                "గ్రామచావడి"
            ],
            "content": "ఒక ఊళ్ళో భద్రయ్య అనేవాడు హస్త\nసాముద్రికంలో చాలా గట్టివాడు. ఆ చుట్టు\nపక్కల గ్రామాలలో భద్రయ్యకు చెయ్యి\nచూపించనివాడు లేదు. అతను చెయ్యి\nచూసి మనిషి మనస్తత్వం ఎటువంటిదైనదీ,\n. మనిషికి లోగడ ఏమేమి జరిగినదీ,\nముందు ఏమి జరగబోయేదీ చూసినట్టు\nచెప్పేవాడు.\n\nహస్తసాముద్రికం వృత్తిగా పెట్టుకున్న\nవాళ్ళు భద్రయ్య పేరు ప్రతిష్ఠలు విని.\nఅతనికి వెరచి, అతనుండే గ్రామం చాయ\nలకు వెళ్ళేవారు కారు. ఎవరన్నా పొర\nపాటునవస్తే భద్రయ్య వాళ్ళను పదిమంది\nలోనూ పరీక్షకు పెట్టి, మూడు చెరువుల\nనీళ్ళు తాగించి మరీ గ్రామం నుంచి\nబయిటికి పంపేవాడు.\n\nభద్రయ్య సంగతి తెలియక రామశాస్త్రి\nఅనేవాడు చేతులు చూసి ప్రశ్నలు చెబుతా\nనంటూ ఆ గ్రామానికి వచ్చాడు. రామశాస్త్రి\nఊళ్ళోకి వచ్చేసరికి గ్రామచావిడి వద్ద\nభద్రయ్య నలుగురితోపాటు చేరి లోకాభి\nరామాయణం మాట్లాడుతూ కాలక్షేపం\nచేస్తున్నాడు.\n\nరామశాస్త్రి కూడా చేతులు చూసేవాడని\nతెలియగానే భద్రయ్య. \" ఏమయ్యా, నువు\nఏయే గ్రంధాలు చదివావు? నీ గురువు\nగారెవరు? హస్తసాముద్రికంలో ఏయే\nవిభాగాలు నీకు తెలుసు? అసలు నీదే\nవూరు?\" అని ప్రశ్నలు వేశాడు.\n\n\"అయ్యా, నేను హ స్తసాముద్రిక శాస్త్రం\nచాలా కొద్దిగా చదివాను. నాకు తెలిసినది\nబహుకొద్ది. తెలిసినంతవరకే ప్రశ్నలు చెప్పి\nపొట్టపోసుకుంటున్నాను. ఇక ఊరా? పుట్టి\nపెరిగిన ఊరు ఏనాడో వదిలేశాను. ఎక్కడ\nపొట్టగడిస్తే. అదే నా ఊరు,\" అన్నాడు\nరామశాస్త్రి అణకువగా,\n\nఅతని అణకువ చూసి భద్రయ్య రెచ్చి\nపోయి, \" నీ మిడిమిడి జ్ఞానం చూసి\nఈ వూళ్ళోవాళ్ళు డబ్బులిచ్చేటంత వెర్రి\nవాళ్ళు కారయ్యా ! నా సంగతి నువు విన\nలేదు కాబోలు. హస్తసాముద్రికంలో అందె\nవేసిన చెయ్యిని నేనుండగా నీకు ఈ ఊళ్ళో\nమంచి నీరు కూడా పుట్టదు. అందుచేత\nమరోవూరు చూసుకో!\" అని నిష్టురంగా\nఅన్నాడు.\n\nఅది విని రామశాస్త్రికి కోపం వచ్చింది.\nఈ భద్రయ్య అహంకారాన్ని అణచకుండా\nవెళ్ళగూడదనుకుని అతను, \"అయ్యా,\nఎవరంతటివారు వారు! నేను మీ కన్న\nగొప్పవాణ్ణణుని ప్రగల్భాలు పలకలేదు. కాని\nమీరు ఏ ఆధారమూ లేకుండానే నన్ను తీసి\nపారేశారు. తరతమ భేదాలు నిర్ణయ\nమయేది పరీక్షలో గదా? మీకు నా కన్న\nఎక్కువ తెలిసినట్టు ఏ ఆధారం మీద\nచెబుతున్నారు?\" అని అడిగాడు.\n\nఅక్కడ చేరినవారు రామశాస్త్రి చెప్పినది\nసబబేననీ, ఇద్దరూ ఎరగని మనిషి చెయ్యి\nచూసి ఆ మనిషిని గురించి చెబితే, ఎవరు\nచెప్పినది సరిగా ఉన్నది తెలిసిపోతుందనీ\nఅన్నారు.\n\nవాళ్ళు ఇలా మాట్లాడుకుంటూ ఉండ\nగానే అటుగా ఒక పొరుగూరి మోతుబరి\nవచ్చాడు. గ్రామచావడి వద్ద చేరినవాళ్ళు\nఆయనను పిలిచి, ''అయ్యా, ఒక చిన్న\nపరీక్ష జరుగుతున్నది. మీరు ఒక్క\nక్షణం ఇలా వచ్చి, వీరిద్దరికీ మీ చెయ్యి\nచూపండి.\" అన్నారు.\n\nపొరుగూరి మోతుబరి దగ్గిరికి వచ్చి\nచెయ్యి చాచాడు. భద్రయ్య అతని చెయ్యి\nచూసి, \" అయ్యా, ఇది పరీక్ష కనక ఉన్న\nమాట చెప్పక తప్పదు. మీకు ధనం చాలా\nఉన్నదిగాని అంతకు మించిన లోభితనం\nకూడా ఉన్నది. మీ భార్య ఎలా చెబితే\nఅలా నడుచుకుంటారు.\" అన్నాడు.\n\nమోతుబరి మండిపడి, \" అబద్ధాల\nకూతలతో నన్ను అవమానించటానికేనా పిలి\nచారు?\" అన్నాడు.\n\nరామశాస్త్రి అతనితో, '\" ఆగ్రహించకండి.\nకొందరు హస్తసాముద్రికమంతా తమకే\nతెలుసుననుకుంటారు. మీ చెయ్యి నన్ను\nకూడా చూడనివ్వండి.... ఈ చెయ్యి లక్ష్మీ\nపుత్రుడిది. ఈ రేఖలు గొప్ప ఉదారస్వభా\nవాన్ని సూచిస్తున్నాయి. ఎంతటివారైనా\nఈ వ్యక్తి ముందు పిల్లుల్లాగా అయిపోతారు.\nపూర్వజన్మ సుకృతం వల్ల భార్య చాలా\nఅనుకూలవతి!'' అన్నాడు.\n\nఈ మాటలకు మోతుబరి పొంగిపోయి,\n\"శబాష్ ! నా సంగతంతా దగ్గిరుండి చూసి\nనట్టు చెప్పావు. చెయ్యి చూసి చెబితే అలా\nచెప్పాలి గాని, యీ రెండో ఆయనలా పుల్ల\nవిరుపుగా మాట్లాడితే ఎలా.\" అన్నాడు.\n\nరామశాస్త్రి ఆయన చేతిలోకి చూస్తూ,\n\"మీరు నా శాస్త్రజ్ఞానాన్ని మెచ్చుకుని\nనాకు ఉంగరం బహుమతి ఇవ్వాలను\nకుంటున్నారు. మీ దాతృత్వం జగమెరిగినది\nగదా.\" అన్నాడు.\n\nఈ మాటతో మోతుబరి కొయ్యబారి\nపోయాడు.\n\nరామశాస్త్రి అది చూసి, \" కొంపతీసి\nతప్పు చెప్పానా ఏమిటి? ఎందుకు అలా\nచూస్తున్నారు?\" అని అడిగాడు.\n\nమోతుబరి తమాయించుకుని, \" అబ్బే,\nమరేమీ లేదు. నా మనసులో మాట కూడా\nఎలా తెలిసిందా అని ఆశ్చర్యం వేసింది.”\nఅని తన వేలిన ఉన్న ఖరీదైన ఉంగరం\nతీసి రామశాస్త్రికి ఇచ్చి, తన దారిన తాను\nవెళ్ళిపోయాడు.\n\nఅందరూ రామశాస్త్రిని రకరకాలుగా\nపొగడి, అతను పరీక్షలో గెలిచినట్టు అంగీక\nరించారు. భద్రయ్య ముఖం ముడుచుకు\nపోయింది.\n\nరామశాస్త్రి వారితో, \"నిజానికి ఈ\nభద్రయ్యగారు హస్తసాముద్రికంలో చాలా\nగట్టివాడే. కాని అదే వృత్తిగా గల నాబోటి\nవాడికి శాస్త్రజ్ఞానం చాలదు. సమయస్ఫూర్తి\nకూడా ఉండాలి. జ్ఞానానికి లౌక్యం తోడు\nకాకపోతే అర్థంలేని అహంకారం పెరుగు\nతుంది. అహంకారం అవమానం తెచ్చి\nపెట్టుతుంది.\" అన్నాడు.",
            "book_page_end": 30
        },
        {
            "title": "మాట తప్పనివాడు",
            "book_page_start": 31,
            "pdf_page_start": 31,
            "pdf_page_end": 34,
            "author": "మైత్రేయి",
            "genre": "నీతి కథ",
            "moral": "మాట తప్పకుండా నిలబడటమే గొప్ప ధర్మం, దాని ఫలితం తప్పక లభిస్తుంది.",
            "keywords": [
                "నమ్మకం",
                "గుర్రం",
                "వర్తకుడు",
                "రాజకుమారి",
                "దీనారాలు"
            ],
            "characters": [
                "అబ్దుల్ హమీద్",
                "అజీజ్",
                "రాజు",
                "ముఖ్యమంత్రి",
                "రాజకుమారి"
            ],
            "locations": [
                "టర్కీ దేశం",
                "రాజప్రాసాదం",
                "ఉపవనం"
            ],
            "content": "పూర్వం టర్కీదేశంలో అబ్దుల్ హమీద్\nఅనే వర్తకుడు ఉండేవాడు. ఆయన దగ్గిర\nఒక అపూర్వమైన అరేబియాజాతి గుర్రం\nఉండేది. ఆయనకు ఆ గుర్రం అంటే\nచాలా ఇష్టం. కాని వయసు మీరిపోవడం\nచేత ఆయన దాని మీద స్వారి చెయ్యలేక,\nదానిని అమ్మెయ్యడానికి నిశ్చయించాడు,\nదానిని ఆయన మూడు పందల దీనారాలకు\nఅమ్మాలనుకున్నాడు, కాని అంత ధర\nఇచ్చి కొనేవారు లేకపోయారు.\n\nఒకరోజున అజీజ్ అనే యువకుడు\nఅబ్దుల్ హమీద్ వద్దకు వచ్చి, వినయంగా\nసలాము చేసి, \" అయ్యా, నేను ఉన్నత\nకుటుంబంలో పుట్టినవాన్లోగాని చాలా బీద\nవాణ్ణి. మీ గుర్రం మీద నాకు చాలా\nమక్కువ. అయితే దాని ధర ఇచ్చుకో\nలేను. మీరు దయతో ఆ గుర్రాన్ని నాకు\nఇచ్చినట్టయితే, దూర దేశాలకు పోయి\nసంపాదన పరుణ్ణి కావాలనుకుంటున్నాను.\nఒక సంవత్సరానికి తిరిగి వచ్చి నేను\nఈ లోపుగా సంపాదించినదంతా గుర్రం\nమూల్యం కింద మీకు ఇచ్చుకుంటాను.\nఇందుకు తప్పనని మీకు మాట ఇస్తున్నాను,\"\nఅన్నాడు.\n\nహమీద్ కొంచెంసేపు ఆలోచించి, \" సరే,\nనువు పెట్టిన షరతు ప్రకారం గుర్రాన్ని\nతీసుకు వెళ్ళు,\" అంటూ చెర్నాకోల తెచ్చి\nఅజీజ్ చేతికి ఇచ్చాడు.\n\nఅజీజ్ సంతోషంగా ఆ గుర్రాన్ని ఎక్కి\nతన ఆదృష్టాన్ని వెతుక్కుంటూ దేశాల\nవెంట బయలుదేరాడు.\n\nకొంతకాలం ప్రయాణం చేసి అతను\nఒక పట్టణం చేరుకున్నాడు. అతను రాజ\nప్రాసాదం ముందునుంచి వెడుతూండగా,\nకిటికీ దగ్గిర నిలబడిన రాజుగారి దృష్టి\nఅజీజ్ ఎక్కిన గుర్రంపై పడింది; ఆ అరే\nబియా జాతి గుర్రం తన వద్ద ఉంటే\nబాగుండుననిపించింది.\n\nరాజు వెంటనే తన నౌకర్లను అజీజ్\nబసచేసి ఉన్న సత్రానికి పంపి, అతన్ని\nపిలిపించి, '‘\" నీ గుర్రాన్ని నేను కొనాలను\nకుంటున్నాను. దాని వెల ఎంత?\" అని\nఅడిగాడు.\n\nఅజీజ్కు ఆ గుర్రాన్ని అమ్మాలని లేదు.\nకాని రాజు పిలిపించి అడిగినప్పడు అమ్మ\nననడం భావ్యం కాదు గనక, హమీదక్కు\nహెచ్చు సొమ్ము ముట్టజెప్పి సంతోష పెట్టా\nలన్న ఉద్దేశంతో, \" మహారాజా, దీని వెల\nతొమ్మిదివందల బంగారు దీనారాలు,\" అని\nచెప్పాడు.\n\nరాజుకు ఆ ధర భయంకరంగా తోచింది,\nకాని గుర్రాన్ని వదల బుద్ధి కాలేదు. అందు\nచేత ఆయన అజీజ్లో, \"నువు చాలా\nహెచ్చు ధర చెబుతున్నావు. నన్ను కొంచెం\nఆలోచించుకోనియ్యి.. రేపు ఉదయం ధర\nపరిష్కరించుకుందాం.\" అని అతన్ని\nపంపేశాడు.\n\nఅజీజ్ వెళ్ళిపోయాక రాజు తన మంత్రు\nలను పిలిచి, ఆ అపూర్వమైన గుర్రాన్ని\nతక్కువ ధరకు కొనే ఉపాయం చెప్ప\nమన్నాడు. ఎవరికి తోచిన ఉపాయం వారు\nచెప్పారు. కాని అవేవీ రాజుకు ఏ మాత్రం\nనచ్చలేదు.\n\nఅప్పుడు ముఖ్యమంత్రి, \" మహారాజా,\nరేపు ఆ యువకుణ్ణి మన ఉపవనంలో\nకలుసుకునేటప్పుడు రాజకుమార్తెను దగ్గిర\nఉంచుకుని, ఆమె ద్వారా కూడా బేరం\nసాగించండి. అతను తగ్గిరాక ఏం చేస్తాడు?\nకాకపోయినా, వంట యింటి కుందేలు!\nగుర్రాన్ని మనం ఆడిగిన ధరకు యివ్వ\nకుండా అతను మననుంచి తప్పించుకుని\nనగరం దాటి ఎక్కడికి పోగలడు?\" అని\nసలహా ఇచ్చాడు.\n\nఈ సలహా రాజుకు నచ్చింది. ఆయన\nమర్నాడు ఉదయం అజీజ్ను తోటలోకి\nతీసుకు రమ్మని, తనకన్న ముందుగా తన\nకుమార్తెను తోటలోకి పంపాడు.\n\nఅజీజ్ తన గుర్రం మీద వచ్చేసరికి\nరాజకుమార్తె తోటలో చలవరాతితిన్నె మీద\nఒంటరిగా కూర్చుని ఉన్నది. ఆమెకు\nఅజీజ్ చాలా అందంగా కనిపించాడు.\nఆ గుర్రం మీద స్వారి చెయ్యటానికి తన\nముసలితండ్రి కన్న అతనే యోగ్యుడని\nఆమెకు అనిపించింది.\n\nఆమె గుర్రాన్ని చూస్తున్న దానిలాగా\nఅతన్ని సమీపించి, \"నువు ఈ గుర్రాన్ని\nచౌకగా అమ్మకపోతే నీ ప్రాణాలకే ప్రమాదం\nఉన్నది. అందుచేత తప్పించుకు పారి\nపోవటం తప్ప నీకు వేరే మార్గం లేదు.\nనా దగ్గిర ఒక కోటున్నది. దాని నిండా\nఅనేకవేల దీనారాలు కుట్టి ఉన్నాయి.\nమా నాన్న రాగానే దాహంగా ఉందని\nఅడుగు. నేను వెళ్ళి కోటు తొడుక్కుని\nమంచి నీరు తెస్తాను. ఆ తరవాత మన\nమిద్దరమూ గుర్రం మీద ఎక్కడికైనా\nపారిపోదాం,\" అన్నది.\n\nఇంతలో రాజు వచ్చాడు. అజీజ్ తనకు\nదాహం ఆవుతున్నదన్నాడు. రాజకుమార్తె\nనీరు తెస్తానని చెప్పి లోపలికి వెళ్ళి, కోటు\nధరించి నీళ్ళతో తిరిగి వచ్చింది. అజీజ్\nనీరు అందుకోబోతున్నట్టుగా చేతులు చాచి,\nరాజకుమార్తెను పట్టుకుని గుర్రం మీద\nఎక్కించి, తాను కూడా ఎక్కి, మెరుపు\nలాగా మాయమయాడు.\n\nరాజు జరిగినది గ్రహించి అతని వెనకగా\nఆశ్విక భటులను పంపాడు గాని వాళ్ళు\nఅజీజ్ను అందుకోలేక పోయారు.\n\nఅజీజ్ రాజకుమార్తెతో కలిసి అనేక\nదేశాలు తిరిగాడు. వారికి రోజులు హాయిగా\nగడిచిపోయాయి.\n\nసంవత్సరం గడువు పూర్తి కావచ్చింది.\nరానున్న దాన్ని తలుచుకుని అజీజ్ కుంగి\nపోసాగాడు. అతని విచారం గమనించి\nరాజకుమార్తె కారణం అడిగింది.\n\nఅజీజ్ అబ్దుల్ హమీద్ తో తాను చేసు\nకున్న ఒప్పందం గురించి ఆమెకు చెప్పి,\n\"ఈ గుర్రం ద్వారా నేను సంపాదించు\nకున్నదంతా హమీడ్కు ఇచ్చేస్తానని\nప్రమాణం చేశాను. ఆయన కివ్వవలసిన\nదానిలో నీ కోటూ, నువూ కూడా ఉన్నారు.\nకాని నిన్ను విడిచి నేను బతకలేను.\" అని\nగోలపెట్టాడు.\n\nరాజకుమారి ఆశ్చర్యంతో, \" ఇదేమిటి!\nనువు నన్ను గెలుచుకున్నావు. నీ మీది\nప్రేమచేత నేను నా వాళ్ళనందరినీ విడిచి\nపెట్టి నీ వెంట వచ్చాను. హమీద్కు మన\nవిషయం ఏమీ తెలియదు. కావలిస్తే గుర్రం\nమూల్యం కింద హమీద్కు వెయ్యి దీనా\nరాలు ఇచ్చెయ్యి, సంతోషిస్తాడు,\" అని\nసలహా ఇచ్చింది.\n\nకాని అందుకు అజీజ్ ఒప్పుకోలేదు.\nతమకు ఎంత కష్టమైనాసరే, ఆడినమాట\nతప్పనని అతను పట్టుపట్టాడు. గడువు\nలోపల వాళ్ళు హమీద్ ఉన్నచోటికి చేరారు.\n\nఅజీజ్ హమీదకు సలాం చేసి, \" నేను\nచాలా దూర దేశాలు తిరిగి వచ్చాను.\nమీ రిచ్చిన గుర్రం వల్ల ఈ రాజకుమారినీ,\nబంగారు కాసులు కుట్టిన ఈ కోటూ సంపా\nదించాను. గుర్రం మూల్యం కింద వీటిని\nస్వీకరించండి.\" అన్నాడు.\n\nఉదారబుద్ధి గల హమీదకు అజీజ్ను\nచూసి ఆదరం కలిగింది; జాలి కూడా\nవేసింది. ఆయన చిరునవ్వు నవ్వి, “నీ నిజా\nయితీ మెచ్చదగినది. ఈ కోటు నాకు ఉప\nయోగపడుతుంది. ఇందులో ఉన్న బంగారం\nచెరిసగం తీసుకుందాం. గుర్రాన్నీ, రాజ\nకుమార్తెనూ నువే ఉంచుకో.\" అంటూ\nఅజీజ్నూ, రాజకుమార్తెనూ మనసారా\nదీవించాడు.",
            "book_page_end": 34
        },
        {
            "title": "ఒక రోజు రాజు-5",
            "book_page_start": 35,
            "pdf_page_start": 35,
            "pdf_page_end": 44,
            "author": "చందమామ బృందం",
            "genre": "ధారావాహిక/జానపద కథ",
            "moral": "మోసం, దురాశ తాత్కాలిక లాభాలను ఇవ్వవచ్చు, కానీ అవి చివరికి అవమానాన్ని లేదా నష్టాన్ని కలిగిస్తాయి. తెలివైన వ్యక్తి డబ్బు సంపాదించడానికి మాత్రమే కాకుండా, దానిని నిలుపుకోవడానికి కూడా ఆలోచించాలి.",
            "keywords": [
                "ఖలీఫా",
                "హసన్",
                "గన్నా",
                "మోసం",
                "రాజు"
            ],
            "characters": [
                "ఖలీఫా",
                "అబూ అల్ హసన్",
                "జుబేదా రాణి",
                "గన్నా",
                "జఫర్",
                "మస్రూర్",
                "ఖజానాదారు"
            ],
            "locations": [
                "రాజభవనం",
                "దీవాన్"
            ],
            "content": "హసన్ మాటకు ఖలీఫా ఎంతో సంతోషించి,\n\"హసన్, ఇలాటి స్వార్థరహితమైన స్నేహం\nనా కెంతో ఇష్టం. ఈక్షణం నుంచీ నిన్ను\nనా అనుచరుడుగా నియమిస్తున్నాను. నువు\nనేను తాగేటప్పుడు తోడుంటావు. నా సోదరు\nడివి. అంతే కాదు, రాజభవనంలో నీకు\nసంపూర్ణమైన స్వేచ్ఛ ఉన్నది. అనుమతి\nలేకుండా చవు రావచ్చు పోవచ్చు. రాణీ\nజుబేదా మందిరం ప్రవేశించటానికి ఎవరికీ\nఅనుమతి లేదు. కాని నీకు నేను అలాటి\nఅనుమతి ఇస్తున్నాను. నేను జుబేదా మంది\nరంలో ఉండగా ఏ వేళప్పుడైనా సరే నువు\nయథేచ్ఛగా రావచ్చు,\" అన్నాడు.\n\nఖలీఫా హసన్కు రాజభవనంలోనే చకని\nబస ఏర్పాటు చేసి, అతనికి పది వేల బంగారు\nదీనారాలు భరణం అప్పటి కప్పుడే\nఇప్పించాడు.\n\nఇదంతా అయిపోగానే ఖలీఫా హసస్ ను\nవదిలి దీవాస్కు వెళ్ళిపోయాడు.\n\nఅబూ అల్ హసన్ వెంటనే తన ఇంటికి\nపరిగెత్తిపోయి, తన తల్లితో జరిగినదంతా\nచెప్పి, ఈ నాటకమంతా ఖలీఫాయే సర\nదాకు ఆడాడన్నాడు. తాను రోజూ వచ్చి\nపోతూ ఉంటానని తల్లికి మాట ఇచ్చి అతను\nరాజభవనానికి తిరిగి వచ్చాడు. ఈసరికి\nఅతని విచిత్రగాథ దేశం నాలుగుమూలలా\nపొక్కిపోయింది.\n\nఖలీఫా తన యెడల చూపించే అంతు\nలేని ఆదరంతో హసన్కు ఆనందమూ, ఉల్లా\nసమూ పెరిగాయే గాని తల తిరిగి పోలేదు,\nఅతిశయం రాలేదు. అతను రోజూ తన\nహాస్యంతోనూ, ఛలోక్తులతోనూ ఖలీఫాను\nవినోదింపజేసేవాడు; దివాణంలో అందరినీ\nనవ్వించేవాడు. అతన్ని విడిచి ఉండటం\nఖలీఫాకు కష్టమైనందువల్ల అతను అస్త\nమానమూ ఖలీఫా భవనంలోనూ, రాణి\nజుబేదా భవనంలోనూ ఉండవలిసి వచ్చింది.\n\nఖలీఫా వెంట హసన్ తన భవనానికి\nవచ్చినప్పుడల్లా అతని చూపులు తన దాసి\nఅయిన గన్నా మీదనే ఉండటమూ, హసన్\nతన కేసి చూసినప్పుడల్లా గన్నా చెక్కిళ్ళు\nఎర్రబడటమూ జుబేదా గమనించింది.\nఆమె ఒకనాడు ఖలీఫాతో, \"గన్నా హసన్ లు\nఒకరినొకరు ప్రేమించుకుంటున్నట్టు మీరు\nగమనించే ఉండాలి. వాళ్ళకు పెళ్లి ఏర్పాటు\nచేస్తే ఎలా ఉంటుందంటారు?\" అన్నది.\n\n\" నేనూ అదే అనుకున్నాను, కాని రాచ\nకార్యాల ఒత్తిడిలో ఆ మాటే మరిచాను.\nనేను అతనికి పెళ్ళాన్ని సంపాదించి పెడతా\nనని మాట ఇచ్చానుకూడానూ. గన్నా అత\nనికి తగిన భార్య అవుతుందనుకుంటాను.\nఏమంటారో యిప్పుడే ఇద్దరినీ అడిగి\nచూదాం,\" అన్నాడు ఖలీఫా.\n\nరాజదంపతులు గన్నానూ, హసన నూ\nపిలిపించి, \" మీ రిద్దరూ పెళ్ళి చేసుకుం\nటారా?\" అని అడిగారు.\n\nగన్నా జేవురించిన ముఖంతో జుబేదా\nరాణి కాళ్ళమీద పడి తన సమ్మతి తెలియ\nజేసింది.\n\nహసన్ మటుకు, \" మహాప్రభూ, తమ\nబానిస తమ దయాసముద్రంలో ఉక్కిరి\nబిక్కిరి అయిపోతున్నాడు. కాని ఈ అంద\nమైన, తియ్యని పేరు గల పిల్లను తన ఇంటి\nదాన్ని చేసుకునే ముందు రాణిగారిని ఒక\nప్రశ్న అడగగోరుతున్నాడు,\" అన్నాడు.\n\n\"ఏమిటా ప్రశ్న?\" అని జుబేదా\nఅడిగింది.\n\n\"ఈ పిల్ల అభిరుచులు నా అభిరుచుల\nలాటివేనేమో కనుక్కోండి. నాకు సరదా\nఅయినవి తాగటమూ, తినటమూ, సంగీ\nతమూ, నృత్యమూ, కవితా మాత్రమే.\nఈ పిల్ల అభిరుచులు కూడా అవే అయితే\nనేను ఈమెను గాఢంగా ప్రేమించగలను.\nఆలా కాకపోతే నేను బ్రహ్మచారిగా ఉండి\nపోవటమే మంచిది,\" అన్నాడు హసన్.\n\nజుబేదారాణి గన్నాను,\" అతను అన్నది\nవిన్నావుగా? దానికి నీ సమాధానం ఏమిటి?\"\nఅని ఆడిగింద్.\n\nగన్నా తల ఆడించింది.\n\nఖలీఫా వెంటనే కాజీనీ, సాక్షులనూ\nపిలిపించాడు. వివాహ ఒప్పంద పత్రం\nరాశారు. ముప్ఫై రోజులపాటు రాజభవ\nనంలో విందు వినోదాలు సాగాయి. అనం\nతరం నూతన దంపతులు కాపరం ప్రారం\nభించారు.\n\nవాళ్ళిద్దరూ తమ కాలమంతా తినటం\nలోనూ, తాగటంలోనూ, వినోదాలలోనూ\nగడిపి, తమ దగ్గిర ఉన్న డబ్బును మంచి\nనీరులాగా ఖర్చు చేశారు. దగ్గిర ఉన్న డబ్బు\nపూర్తిగా ఖర్చు అయింది. ఖలీఫా రాజకీయ\nవ్యవహారాలలో ముణిగి ఉండటం వల్ల\nహసన్కు నియమితమైన ఆదాయం ఏర్పాటు\nచేయటం మరిచిపోయాడు. అందుచేత\nవాళ్ళు అంతులేని అప్పులలో ముణిగి\nపోయారు.\n\nఈ కష్టం ఇలా ఉంటే, వాళ్ళకు ఖలీ\nఫాను గాని, జుబేదాను గాని యాచించటం\nఏ మాత్రమూ ఇష్టం లేకపోయింది. ఇద్దరూ\nచాలాసేపు తలలు వంచుకుని ఆలోచనలో\nపడ్డారు. చివరకు హసన్ తలఎత్తి, \" మనం\nడబ్బు వ్యర్థం చేసుకున్నాం. ఖలీఫాను\nనేను అడగను. జుబేదాను నువు అడగటం\nకూడా నాకు ఇష్టం లేదు. నేను మరో\nమార్గం ఆలోచించాను, గన్నా.\" అన్నాడు.\n\nగన్నా నిట్టూర్పు విడిచి, \"ఏమిటి నీ ఎత్తు?\nచాతనైతే నేను కూడా తోడ్పడతాను. మనం\nయాచించనూ లేము, మనం జీవించే పద్ధతి\nమార్చుకోనూ లేము,\" అన్నది.\n\n“మరేమీ లేదు....మనం చచ్చిపోవాలి!\"\nఅన్నాడు హసన్.\n\n.గన్నా భయంతో కెవ్వున అరిచి, \" నేను\nచావను. నువు చావదలిస్తే నా సహాయం\nలేకుండానే చచ్చిపోవలసి ఉంటుంది.\"\nఅన్నది.\n\nహసన్ ఈ మాటకు ఆగ్రహించక, “ఓసి,\nఆడకూతురా! బతికి ఉండటమే జీవించ\nటానికి మార్గమని నాకు బ్రహ్మచారిగా\nఉన్నప్పుడే తెలుసు. నీ మందబుద్ధి\nచూస్తే నేను బ్రహ్మచారిగా ఉండి పోయినది\nమేలేనని రుజువవుతున్నది. నువు అంతగా\nతొందరపడి జవాబు చెప్పకుండా వివరాలు\nఅడిగి ఉంటే, నేను చెప్పే చావును గురించి\nనువు ఎంతో సంతోషించేదానివి. మనం\nనిజంగా చచ్చేకన్న, చచ్చినట్టు నటించితే\nబంగారం కురుస్తుందని గ్రహించలేవూ?\"\nఅన్నాడు.\n\nగన్నా నవ్వి. \" అది ఎలా?\" అన్నది.\n\n\" విను. నేను చచ్చిపోగానే నన్ను బట్టలో\nచుట్టి, నా కాళ్ళు మక్కాలోని కాబా కేసి\nఉండేటట్టు ఈ గదిలోనే పడుకోబెట్టి,\nనా ముఖం మీద నా తలపాగా పెడతావు.\nతరువాత కెవ్వున కేకలు పెట్టి, గొల్లున\nవీడిచి, బట్టలు చించుకుని, జుట్టు పీక్కుం\nటున్నట్టు అభినయిస్తావు. నీకు శోకదేవత\nరూపం పూర్తిగా అమరిన మీదట జుబేదా\nరాణి దగ్గిరికి పరిగెత్తిపోయి, వెక్కుతూ,\nమధ్య మధ్య సమయోచితంగా మూర్ఛలు\nపోతూ, నేను పోయానని చెప్పి, నేలకు\nఒరిగిపోయి, ఒక గంటదాకా లేవవు. నీకు\nవాళ్ళు ఆగంటసేపూ శైత్యోపచారాలు\nచేస్తూనే ఉంటారు. ఆ తరవాత మన\nఇంటికి బంగారం ప్రవహిస్తూ వస్తుంది.\"\nఅన్నాడు హసన్.\n\n\" అలాటి చావు సులభ సాధ్యమే. నేను\nనీకు సహాయపడతాను. కాని నేను ఎలా\nచావాలి?\" అని గన్నా అడిగింది.\n\n\"అదంతా అల్లా చూస్తాడు. నువు\nమాత్రం నేను చెప్పినట్టు చెయ్యి. చూసుకో.\nనే నిప్పుడు చచ్చిపోతున్నాను,\" అంటూ\nహసన్ గది మధ్య కాళ్ళుచాచి పడుకున్నాడు.\n\nగన్నా అతని బట్టలు విప్పి, పీనుగు\nబట్టలో అతన్ని చుట్టి, అతని ముఖం మీద\nతలపాగా పెట్టి, అతను చెప్పినట్టే అరిచి,\nకేకలు పెట్టి ఏడ్చి, బట్టలు చించుకుని,\nజుట్టు చిందరవందర చేసుకుని, బుగ్గలు\nచీరుకుని, ముఖమంతా పచ్చగా చేసుకుని,\nజుబేదా వద్దకు వెళ్ళి, నేలమీద చాపచుట్ట\nలాగా పడిపోయి, గుండెలు తరుగుకు పోయే\nటట్టు మూలగసాగింది.\n\nగన్నా అవతారం చూస్తూనే ఆమెకు\nకలిగిన విపత్తు ఎలాటిదో జుబేదా గ్రహిం\nచింది. ఆమె ఆ పిల్లను తన ఒడిలోకి తీసు\nకుని, ఆమెకు స్పృహ తెప్పించే ప్రయ\nత్నాలు చేసింది. గన్నా వెక్కి వెక్కి\nఏడుస్తూ, మూలుగుతూ, గుండెలు బాదు\nకుంటూ అబూ ఆల్ హసన్ పేరే ఉచ్చ\nరించసాగింది. ' అతి కష్టం మీద ఆమె\nజుబేదాకు, తన భర్త కిందటి రాత్రి అజీర్తి\nవ్యాధితో మరణించాడని చెప్పి,\nచావు తప్ప మరేమీ మిగలలేదు.\" అంటూ\nమూర్ఛపోయింది.\n\nఅక్కడ ఉన్న స్త్రీ లందరూ రోదనం\nచేశారు. వాళ్ళు గన్నా కోసమూ, తమకు\nఎంతో వినోదం కలిగించిన హసన్ చావు\nతలుచుకునీ ఏడ్చారు; గన్నాను పన్నీటిలో\nముంచెత్తి, ఆమెను పరామర్శించారు.\n\nజుబేదా ఏడ్చినంత సేపు ఏడ్చి, తన\nసొంత ఖజానా దారును పిలిచి, \"పదివేల\nబంగారు దీనారాలు నా ధనం నుంచి తీసి,\nవెంటనే గన్నా ఇంటికి చేర్చు. దీని భర్తకు\nఉత్తర క్రియలు ఘనంగా జరగాలి,\" అని\nఆజ్ఞాపించింది.\n\nఖజానాదారు రాణి ఆజ్ఞప్రకారం పదివేల\nబంగారు దీనారాల మూటను ఒక కొజా\nవాడి వీపుకు ఎత్తించి. అబూ అల్ హసన్\nఇంటికి పట్టించుకుపోయాడు.\n\nతరవాత ఆమె గన్నాను కౌగలించుకుని\nఓదార్చుతూ, \" అల్లా నీ కష్టాన్ని తగ్గించాలి.\nనీ భర్త ఆయువు కూడా పోసుకుని నువు\nకలకాలం బతుకు,” అన్నది.\n\nగన్నా జుబేదా చేతులను తన కన్నీటితో\nతడిపి, ఆమె వద్ద శలవు పుచ్చుకుని, తన\nఇంటికి తిరిగిపోయింది.\n\nఆమె తన భర్త శవంలాగా కొయ్యబారి\nపడుకుని ఉన్న గదిలోకి వచ్చి, ఆనందంతో\nనవ్వుతూ, \" హాస్యగాడా, ఇక బతికిరా!\nఇవాళ మనకు పస్తుతప్పింది.\" అన్నది.\n\nఅబూ అల్ హసన్ పీనుగు గుడ్డ తీసి\nపారేసి, గన్నా సహాయంతో దీనారాల\nసంచీని గది మధ్యకు ఈడ్చి, ఒంటి కాలి\nమీద గెంతుతూ నృత్యం చేశాడు.\n\nఅతను తన భార్యను అభినందించి,\n\"అప్పుడే అంతా అయిపోలేదు, అప్పుడు\nచావటం నీ వంతు. నువు జుబేదాను మోస\nగించినంత తేలికగా నేను ఖలీఫాను మోస\nగించగలనేమో చూడాలి. మోసం చెయ్యటం\nఖలీఫా ఒక్కడికే తెలిసిన విద్య కాదని\nతెలియజెప్పాలి.\" అన్నాడు.\n\nఅతను తాను చుట్టుకున్న ఏనుగు బట్ట\nలోనే గన్నాను చుట్టి. ఆమె కాళ్ళు మక్కా\nకేసి ఉండేటట్టు పడుకోబెట్టి, ఏం జరిగినా\nసరే ప్రాణం ఉన్నట్టు బయటపడవద్దని\nఆమెను హెచ్చరించాడు. తరవాత అతను\nఏడుపు ముఖం పెట్టుకుని, తలపాగా సగం\nఊడదీసి, కళ్ళకు ఉల్లిపాయ రుద్ది అమి\nతంగా నీరు కార్చుకుని, బట్టలు చించుకుని,\nసభ తీరి ఉన్న ఖలీఫా వద్దకు పరిగెత్తాడు.\n\nఎప్పుడూ ఆనందసముద్రంలో తేలుతూ\nఉండే హసన్ ను శోకమూర్తి రూపంలో\nచూస్తూనే ఖలీఫా అమితమైన ఆందోళన\nచెంది, అతనికి ఎదురు వచ్చి, దుఃఖ\nకారణం ఏమిటని అడిగాడు. హసన్ మరింత\nగట్టిగా ఏడుస్తూ, వెనక్కూ ముందుకూ\nతూలుతూ, \"అయ్యో. గన్నా ! గన్నా !\nనా గతి ఏంగాను?\" అంటూ ముఖానికి\nచేతిగుడ్డ అడ్డం పెట్టుకుని ఏడవసాగాడు.\n\nగన్నా చనిపోయిన వార్త వినపగు\nతుందని గ్రహించి ఖలీఫా చలించిపోయాడు.\nఆయన కళ్ళ వెంట నీళ్ళు వచ్చాయి.\nఆయన హసన్ భుజాల మీద చేతులు వేసి,\n\" తమ్ముడూ, అల్లా నిన్ను కనికరించాలి.\nగన్నా నుంచి తీసుకున్న ఆయువు నీకిస్తాడు.\nఆమె నిన్ను ఆనందంలో ముంచి ఎత్తు\nతుందనుకుని నీకిచ్చి చేస్తే నిన్ను దుఃఖ\nసముద్రంలో ముంచిందే! పాపం, గన్నా!\"\nఅంటూ వేడి కన్నీరు కార్చాడు.\n\nఖలీఫాతోబాటు జఫర్ మొదలైన వారు\nకూడా ఏడ్చారు.\n\nతరవాత ఖలీఫా తన ఖజానాదారును\nపిలిచి, \" ఈ హసన్ వెంట పదివేల దీనారా\nలిచ్చి పంపించు. ఇతను తన భార్యకు\nఘనంగా ఉత్తర క్రియలు జరుపుకుంటాడు,”\nఅన్నాడు.\n\nఖజానా దారు ధనం సిద్ధం చేస్తూ\nఉండగా హసన్ ఖలీఫా చేతిని ముద్దు\nపెట్టుకుని, భోరున ఏడుస్తూ శలవు తీసు\nకున్నాడు. అతను ఇంటికి వచ్చి, పీనుగు\nలాగా పడుకుని ఉన్న గన్నాతో, \"ప్రతి\nకన్నీటి చుక్కకూ ఒక దీనారం సంపా\nదించే విద్య నీకే ఉందనుకున్నావా?\nఈ మూట చూడు!\" అంటూ గన్నాను\nచుట్టిన గుడ్డ విప్పేసి, \" ఇంతటితో అయి\nపోలేదు. ఇందుకుగాను మనం ఖలీఫా\nఆగ్రహానికీ, జుబేదా ఆగ్రహానికి గురి\nకాకుండా చూసుకో వలసి ఉన్నది,\"\nఅన్నాడు. అందుకై తాము ఏమి చెయ్య\nవలసినదీ అతను గన్నాకు చెప్పాడు.\n\nఖలీఫా ఆ రోజు సభ త్వరగా చాలించి\nజుబేదా మందిరానికి వెళ్ళి, జుబేదా తన\nపరిచారికను పోగొట్టుకున్నందుకు పరా\nమర్శించబోయాడు. ఆదే సమయంలో\nజుబేదా, హసన్ ను కోల్పోయినందుకు\nఖలీఫాను పరామర్శించింది.\n\nఖలీఫా నవ్వి, తన వెంటనున్న\nమసూర్తో, “ రాణిగారు పొరబడుతున్నారు.\nనిజం చెప్పు,\" అన్నాడు.\n\nమస్రూర్ జుబేదాతో, \" అవును, మహా\nరాణీ. అబూ ఆల్ హసన్కు ఏ ప్రమాదమూ\nలేదు. పిడిరాయిలా ఉన్నాడు. పోయినది\nఅతని భార్య.” అని చెప్పాడు. గన్నా\nఉత్తర క్రియలకుగాను పదివేల దీనారాలను\nఇచ్చి ఇంతకు ముందే హసన్ ను ఖలీఫా\nపంపాడని విని, జుబేదా, \" అబూ అల్\nహసస్ ఉత్తర క్రియలకుగాను నేను ఎంత\nడబ్బు పంపానో నా ఖజానాదారును అడ\nగుండి,\" అన్నది.\n\nపోయినది గన్నా అనీ, కాదు. హసన్\nఅనీ భార్యా భర్తలు కొంతసేపు వాదించు\nకున్న మీదట ఖలీఫా మస్రూర్తో, \"నువు\nహసన్ ఇంటికి వెళ్ళి ఎవరు పోయారో\nచూసిరా,\" అన్నాడు. అతను తిరిగి వచ్చే\nలోపుగా భార్యా భర్తలు పందాలు కూడా\nకాశారు.\n\nఎవరైనా వస్తారని కనిపెట్టి ఉండిన\nహసన్ మసూర్ను దూరాన చూస్తూనే,\n\"గన్నా, ఖలీఫా పంపగా మస్రూర్ నిజం\nతెలుసుకోవటానికి వస్తున్నాడు. వెంట నే\nచచ్చిపో,\" అన్నాడు.\n\nమస్రూర్ వచ్చేసరికి గన్నా గది మధ్య\nశవం లాగా పడుకుని ఉన్నది. ముఖానికి\nగుడ్డ అడ్డం పెట్టుకుని ఏడుస్తూ హసన్ ఆమె\nదగ్గిర కూర్చుని ఉన్నాడు. మస్రూర్\nఆ దృశ్యం చూసి, గన్నా కోసం కాసిని\nకన్నీళ్ళుకార్చి, శలవు పుచ్చుకుని తిరిగి\nవెళ్ళి, జుబేదారాణి పొరబడిందని చెప్పాడు.\n\nఖలీఫా సంతోషించి, \" రాణి, నువు\nపందెం పోగొట్టుకున్నావు.\" అన్నాడు.\n\nజుబేదా మండిపడి, \" ఈ మస్రూర్\nఅబద్ధాలమారి ! గన్నా ఏడుస్తూ రావటం\nనా దాసీలందరూ చూశారు. నా మాట\nఅబద్ధం చెయ్యటానికి మీరింత కుట్ర\nపన్నటం ఏమీ బాగా లేదు. నేను కూడా\nఇప్పుడే ఎవరినన్నా పంపి నిజం బయట\nపెడతాను. నా మాట నిజమైతే ఈ మస్రూర్\nగాడి తల తీసెయ్యాలి,\" అన్నది.\n\nఆమె తన ముసలి దాదిని నిజం తెలు\nసుకు రమ్మని గన్నా ఇంటికి పంపింది.\n\nఎవరు ఈసారి వస్తారోనని కనిపెట్టి\nచూస్తున్న హసన్, ఆ దాదిని దూరాన చూసి,\n\"గన్నా. నేను చచ్చాను,\" అన్నాడు.\n\nదాది లోపలికి వచ్చేసరికి హసన్ శవం\nవద్ద కూర్చుని గన్నా ఏడుస్తున్నది. దాది\nఆమెను తగిన విధంగా ఓదార్చి, తిరిగి వెళ్ళి,\nపోయినది గన్నా భర్తేనని చెప్పింది. వెంటనే\nజుబేదా విజయగర్వంతో, మస్రూర్ తల\nతీయించమని ఖలీఫాను అడిగింది.\n\n\"మస్రూర్ అబద్ధమాడితే నేను అబద్ధ\nమాడినవా నిజం తెలుసుకోవాలంటే\nమనిద్దరమూ హసన్ ఇంటికి పోవాలి. బయలు\nదేరు,\" అన్నాడు ఖలీఫా.\n\nజుబేదా ఖలీఫాల వెంట ఒక పటాలం\nబయలుదేరింది.\n\nఇలా జరగవచ్చునని ముందే ఊహిం\nచిన హసన్ గన్నాతో., \" ఇద్దరమూ చచ్చి\nపోదాం.\" అన్నాడు.\n\nఖలీఫా మొదలైన వాళ్ళు లోపలికి వచ్చే\nసరికి రెండు శవాలు కనిపించాయి. వచ్చిన\nవాళ్ళు వాటిని చూసి కొయ్యబారి పోయారు.\n\n\" కాని ఎవరు ముందు పోయినది తెలి\nయటం ఎలా?\" అన్నది జుబేదా.\n\n\" ఆ సంగతి చెప్పినవాళ్ళకు పదివేల\nదీనారాలిస్తాను.\" అన్నాడు ఖలీఫా.\n\n\" నా కివ్వండి. ముందు నేనే పోయాను.\"\nఅన్నాడు హసన్ గుడ్డ చుట్టలో నుంచి.\n\nశవం నుంచి మాటలు రావటం విని\nజుబేదా హడలిపోయింది. కాని నిజం పసి\nగట్టిన ఖలీఫా గది మధ్య చతికిలబడి\nవెర్రిగా నవ్వుతూ, \"లేదురా, హసన్! నవ్వ\nలేక చస్తున్నది నేను!\" అన్నాడు.\n\nఖలీఫా నవ్వు సంబాళించుకునేసరికి\nహసన్, గన్నా లేచి కూర్చున్నారు. హసన్\nఖలీఫా కాళ్ళ మీద పడ్డాడు. గన్నా జుబేదా\nకాళ్ళ మీద పడింది. ఇద్దరూ క్షమాపణలు\nవేడుకున్నారు.\n\nహసన్ ఖలీఫాతో, \"ప్రభూ, బ్రహ్మ\nచారిగా ఉండగా నాకు డబ్బు మీద నిర్లక్ష్యం\nఉండేది. కాని ఈ గన్నా ఎంత బంగార\nమైనా సంచులతో సహా తినెయ్యగలదు.\nఅవకాశం ఉంటే ఏలినవారి ఖజానానూ,\nఖజానాదారునూ కూడా తినేస్తుంది,\"\nఅన్నాడు.\n\nఖలీఫా జుబేదాలు వారిని క్షమించి\nవాళ్ళకు చెరొక పదివేల దీనారాలూ అద\nనంగా ఇచ్చారు.\n\nహసనకు గల అవసరాన్ని ఖలీఫా\nగుర్తించి, అతనికి జఫర్తో సమంగా జీతం\nఏర్పాటు చేశాడు. ఆటుతరవాత హసన్\nగన్నాలు ఏ లోటూ లేకుండా, సుఖంగానూ,\nసంతోషంగానూ జీవించారు.\n— (అయిపోయింది)",
            "book_page_end": 44
        },
        {
            "title": "బంగారుపక్షి గుడ్డు",
            "book_page_start": 45,
            "pdf_page_start": 45,
            "pdf_page_end": 48,
            "author": "ఏ. సి. సర్కార్, ఐంద్రజాలికుడు",
            "genre": "జానపద కథ",
            "moral": "ఇతరుల పట్ల అసూయ, ద్వేషం పెంచుకోకూడదు. తెలివైన ఉపాయంతో ప్రమాదం నుండి తప్పించుకోవచ్చు.",
            "keywords": [
                "బంగారుపక్షి",
                "నెమలిరాణి",
                "గుడ్లగూబ",
                "అసూయ",
                "ఉపాయం"
            ],
            "characters": [
                "బంగారుపక్షి",
                "గుడ్లగూబ",
                "నెమలిరాణి",
                "మాలకాకి",
                "పక్షిరాజు",
                "సర్పం"
            ],
            "locations": [
                "సుందరవనం"
            ],
            "content": "సుందరవనంలో ఒక పెద్ద మామిడిచెట్టు\nకొమ్మ మీద ఒక గుడ్లగూబ కూర్చుని\nఉన్నది. వెన్నెలలో అరణ్యం అంతా\nచాలా అందంగా ఉన్నది. ఆ అందాన్ని\nచూసి ఆనందించే గుడ్లగూబకు దిగువన\nఏదో అలికిడి వినిపించింది. కిందికి చూసే\nసరికి ఒక బ్రహ్మాండమైన సర్పం, నోట\nఒక పక్షిగుడ్డును పట్టుకుని, చెట్టు\nమొదలు దగ్గిరికి పాకుతూవచ్చి, ఆ గుడ్డును\nఒక తొర్రలో ఉంచి తన దారిన తాను వెళ్ళి\nపోయింది.\n\nఆ రాత్రి గడవనిచ్చి గుడ్లగూబ కిందికి\nవెళ్ళిచూస్తే, గుడ్డు నుంచి పిల్ల ఒకటి\nబయటికి వచ్చి ఉన్నది. దాని ఈకలు\nబంగారంలో మెరిసిపోతున్నాయి.\n\nగుడ్లగూబ ఆ పిల్లను చూసి జాలిపడి,\nతన గూటికి చేర్చి, ఎంతో ప్రేమతో పెంచి\nపెద్ద చేసింది. రెండు నెలలకల్లా అది అతి\nలోకసుందరమైన బంగారుపక్షిగా తయా\nరయింది.\n\nబంగారుపక్షిని పెళ్ళాడతామని అర\nణ్యంలోని అనేక పక్షులు ఆరాటపడ్డాయి.\nకాని బంగారుపక్షి అన్నిటినీ నిరాకరించింది.\n\nసుందరవనంలోని పక్షులకు రాజు రెండు\nతలలు వింతపక్షి. అతని రాణి ఒక ఆడ\nనెమలి. ఆ నెమలికి తనంత అందమైన\nపక్షి మరేదీలేదని చాలా నిక్కు ఉండేది.\n\nబంగారుపక్షి అందం గురించి విని\nఆ నెమలి రాణికి అసూయ కలిగింది.\nఆ నెమలి కృత్రిమంగా అలంకరణలు చేసు\nకుని బంగారుపక్షిని చూడబోయింది.\nఆ అలంకరణలను చూసి బంగారుపక్షి\nపగలబడి నవ్వింది. అది పక్షులరాణి అని\nబంగారుపక్షి ఎరగదు.\n\nబంగారుపక్షిని కళ్ళారా చూశాక నెమలి\nరాణి అసూయ మరింత అయింది. అది\nతనను చూసి నవ్వినందుకు ఆ అసూయకు\nద్వేషం తోడు అయింది. ఆ అసూయా\nద్వేషాలతో నెమలిరాణి, బంగారుపక్షికి\nఒక మాలకాకితో పెళ్ళి జరగాలని ఉత్తరువు\nఇచ్చింది. అలాగే బంగారుపక్షికీ, మాల\nకాకికీ వివాహం జరిగింది. ఆ రెండూ ఒక\nచెట్టు మీద కాపరం పెట్టాయి.\n\nఇంత చేసినా నెమలిరాణి కచ్ఛ తీరలేదు.\nబంగారుపక్షి, మాలకాకీ సుఖంగా జీవిస్తు\nన్నట్టు తెలుసుకుని, వాటికి ఆ సుఖం కూడా\nలేకుండా చెయ్యాలని నిశ్చయించుకుని,\nనెమలిరాణి తన భర్త వద్దకు వెళ్ళి, \"నువు\nరోజు రోజుకూ క్షీణించిపోతున్నావు. ఇలా\nఅయితే త్వరలో వృద్ధాప్యం వచ్చేస్తుంది.\nరోజూ బంగారుపక్షి గుడ్డు తింటే యౌవనం\nనిలుస్తుంది. త్వరలో నే బంగారుపక్షి\nమొదటి గుడ్డు పెట్టబోతున్నది. భటులను\nబంగారుపక్షి గూటికి కాపు పెట్టి, అది పెట్టే\nగుడ్లను ఎప్పటికప్పుడు తెప్పించి తిను.\"\nఅని సలహా ఇచ్చింది.\n\nపక్షిరాజు వెంటనే తన భటులకు\nఉత్తరువు లిచ్చాడు. భటులు బంగారుపక్షి\nగూటి వద్ద కాపలా కాసి, అది గుడ్డు పెట్టి\nనప్పుడల్లా తీసుకుపోయి రాజుకు ఇవ్వ\nసాగారు. రాజాజ్ఞ గనక బంగారుపక్షి ఏమీ\nచెయ్యలేక పోయింది. పక్షి దంపతులు\nఅరణ్యం వదలి పారిపోవాలనుకున్నప్పటికీ\nఅది సాధ్యం కాలేదు ; నెమలి రాణి\nఆ పక్షులు పారిపోకుండా చూడటానికి\nయాభై గద్దలను కాపు పెట్టింది.\n\nఇలా ఉండగా ఒకనాడు గుడ్లగూబ\nబంగారుపక్షిని చూడ వచ్చి సంగతి అంతా\nతెలుసుకుని, ఈ ఆపద తొలగించే ఉపాయం\nచేస్తానని మాట ఇచ్చింది.\n\nగుడ్లగూబ పక్షివైద్యం తెలిసినది. అది\nపక్షిరాజుకు లోగడ కొన్ని చికిత్సలు చేసి,\nమన్నన పొంది ఉన్నది. రాజు మనసు\nమార్చాలంటే, రాణినెమలి దగ్గిర ఉండగా\nఅది సాధ్యం కాదు. అందుచేత ఏదో\nఒక ఉపాయంతో రాణి నెమలిని దూరంగా\nపంపెయ్యాలి.\n\nఆ ప్రయత్నంలో గుడ్లగూబ మరొక\nఅరణ్యానికి వెళ్ళి. అక్కడ ఉంటున్న\nరాణినెమలి తల్లిదండ్రుల కోసం ఒక గొప్ప\nవిందు చేసి, ఆ సమయంలో వారి ఆహా\nరంలో రహస్యంగా ఏదో మందు పెట్టి వారికి\nరోగం తెప్పించింది.\n\nవెంటనే ఆ వార్త రాణి నెమలికి అందింది.\nరాణి రాజుతో సంగతి సందర్భాలు చెప్పి,\nజబ్బుగా ఉన్న తన తల్లిదండ్రులను చూడ\nబోయింది.\n\nమర్నాడు ఉదయం గుడ్లగూబ పక్షిరాజు\nవద్దకు వెళ్ళేసరికి, రాజుపక్షి బంగారుపక్షి\nగుడ్డును తినబోతున్నది.\n\nమహారాజా, తొందరపడి ఆ గుడ్డును :\nతినవద్దు. అది తాజా గుడ్డు కాదు. చాలా\nపాతదో, బాగాకుళ్ళినడో అని తోస్తున్నది,\"\nఅన్నది గుడ్లగూబ.\n\n\"ఇది నిన్న రాత్రి పెట్టిన గుడ్డే!'' అన్నది\nరాజుపక్షి.\n\n\" ఎందుకైనా మంచిది. దాన్ని ఈ నీళ్ళ\nగ్లాసులో వెయ్యండి. తాజా గుడ్డు అయితే\nముణుగుతుంది. కాకపోతే తేలుతుంది,\"\nఅన్నది గుడ్లగూబ.\n\n\" నాకు తెలుసు,\" అంటూ రాజుపక్షి\nబంగారుపక్షి గుడ్డును గుడ్లగూబ వేయమన్న\nనీళ్ళ గ్లాసులో వేసింది. ఆ గుడ్డు నీటిలో\nముణగక తేలింది.\n\n\" ఛీ ఛీ ! నువు చెప్పిన మాట నిజమే.\nదీన్ని తీసుకుపోయి పారెయ్యి.\" అన్నది\nరాజుపక్షి.\n\nగుడ్లగూబ ఆ గుడ్డును తీసుకుపోయి\nబంగారుపక్షికి ఇచ్చింది బంగారుపక్షి\nఎంతగానో ఆశ్చర్యపడిపోతూ, “దీన్ని రాజు\nపక్షి వాతనుంచి ఎలా కాపాడావు?\" అని\nఅడిగింది.\n\nగుడ్లగూబ నవ్వుతూ, \" చిన్న తమాషా\nచేశాను. పారింది. ఈ తమాషా ఎవరో\nకుర్రాడు చెయ్యగా ఒకసారి చూశాను.\nఆ కుర్రవాడు మంచి నీటిలో గుడ్డు వేసే\nవాడు. అది ముణిగేది. తరువాత దాన్ని\nతీసి ఆ మంచి నీటిలో ఉప్పు బాగా కలిపిన\nనీరు పోసి, మంత్రం చదివినట్టు నటిస్తూ\nగుడ్డును మళ్ళీ వేసేవాడు. గుడ్డు అందులో\nతేలేది. నేను రాజుపక్షి ముందు ఉప్పు\nనీటిలో ఈ గుడ్డు వేసి తేల్చి చూపాను.\nగుడ్డు చెడిపోయిందని రాజు నమ్మాడు.\nఅంతే!\" అన్నది.\n\nఆ గుడ్డు బంగారుపక్షి గూటిలో పిల్ల\nకావటం క్షేమం కాదు గనక, గుడ్లగూబ\nదాన్ని తన గూటికి తీసుకుపోయి, అక్కడ\nపొదిగి, పిల్లను చేసి, ఒక రాత్రి దానితో\nసహా దూరంగావున్న మరొక అరణ్యానికి\nఎగిరిపోయింది.\n\nనెమలిరాణి తన తల్లిదండ్రులను చూసి\nతిరిగి వస్తూండగా ఎవడో వేటగాడు బాణంతో\nకొట్టి చంపేశాడు. తరవాత కొంతకాలానికి\nరాజుపక్షి కూడా పోవటంతో బంగారుపక్షికీ,\nదాని భర్త అయిన మాలకాకికీ విముక్తి\nలభించింది. అవి ఎగిరిపోయి, తమ పిల్ల\nగుడ్లగూబ వద్ద పెరుగుతున్న అరణ్యానికి\nచేరుకుని, సుఖంగా ఉండిపోయాయి.",
            "book_page_end": 48
        },
        {
            "title": "ఏనుగుల పంచాయితీ",
            "book_page_start": 49,
            "pdf_page_start": 49,
            "pdf_page_end": 54,
            "author": "చందమామ బృందం",
            "genre": "జానపద కథ",
            "moral": "నిజమైన ధైర్యం, ఓర్పు, మంచి మనసు ఉంటేనే గొప్ప కార్యాలను సాధించగలం. సోదరుల మధ్య ఐక్యత ముఖ్యం.",
            "keywords": [
                "ఏనుగు",
                "పంచాయితీ",
                "ఈటె",
                "సోదరులు",
                "ఆఫ్రికా"
            ],
            "characters": [
                "రామోగీ",
                "పోధూ",
                "అరువా",
                "ముసలి స్త్రీ",
                "ఏనుగుల రాజు",
                "పోధూ భార్య"
            ],
            "locations": [
                "ఆఫ్రికా",
                "మహా అరణ్యం",
                "ముసలి స్త్రీ గుడిసె"
            ],
            "content": "ఆఫ్రికాలో పెద్ద సరస్సు. ఉత్తరతీరాన\nరామోగీ అనే ముసలివాడు తన ఏడుగురు\nకొడుకులతోనూ, వాళ్ళ పెళ్ళాలతోనూ\nపిల్లలతోనూ జీవించేవాడు. వాళ్ళ గుడిసె\nలన్నీ కలిసి ఒక గ్రామంలాగా ఉండేది.\n\nరామోగీ చనిపోగానే ఆ ప్రదేశం పెద్ద\nకొడుకుది అయింది. మిగిలిన ఆరుగురు\nకొడుకులూ తమ తమ కుటుంబాలతో\nమరెక్కడికైనా వెళ్ళి, నివాసాలు ఏర్పాటు\nచేసుకోవలిసి వచ్చింది.\n\nవారిలో ఆఖరు వాళ్ళిద్దరూ పోధూ,\nఅరువా అనేవాళ్ళు చిన్నతనం నుంచి విడ\nరాని జంటగా ఉండేవాళ్ళు. చిన్నప్పుడు\nఒకేచోట పడుకునే వాళ్ళు. కలిసి తిరిగే\nవాళ్ళు. ఒకరు ప్రారంభించిన మాట రెండో\nవాళ్ళు పూర్తి చేసేవాళ్ళు. చివరకు పెళ్ళి\nచేసుకునేటప్పుడు కూడా వాళ్ళు అప్ప\nచెల్లెళ్ళను పెళ్ళాడారు.\n\nఅంత అన్యోన్యంగా ఉండటం చేత\nవాళ్ళు వేరే ఎక్కడికన్నా పోయేటప్పుడు\nఒకేచోట నివాసం ఏర్పాటు చేసుకుని.\nకలిసి జీవిద్దామనుకున్నారు. ఇది ఆచార\nవిరుద్ధమైనా వాళ్ళు లెక్కచెయ్యలేదు.\n\nఆ నివాసం ఎక్కడ ఏర్పాటు చేసుకో\nవాలన్న సమస్య వచ్చింది. రామోగీ బలగం\nనివసించిన ప్రదేశానికి తూర్పుగా ఒక మహా\nరణ్యం ఉన్నది. దానికి సమీపంగా నివాసం\nఏర్పాటు చేసుకుని, అక్కడే వ్యవసాయం\nచేసుకుందామని ఆ అన్నదమ్ములు అను\nకున్నారు.\n\nఇది చాలా సాహసంతో కూడిన పని.\nఅందుకు చాలా కారణాలున్నాయి. ఆది\nఅంతూ పొంతూ లేని కికారణ్యం. ఆది\nమంత్రారణ్య మనీ, అందులోకి మనుషులు\nపోతే ఏ తొండ గానో, మరోజంతువుగానో\nమారిపోతారనీ ఆ ప్రాంతం వారికి హడలు.\nఅటుకేసి ఎవరూ వెళ్ళరు. అదీకాక అందులో\nఏనుగులుంటాయి. ఆ ప్రాంతాల వాళ్ళు\nవాటికి మంత్రశక్తు లున్నాయనుకుంటారు,\nవాటిని చూసి భయపడతారు.\n\nఅలాటి మహారణ్యం అంచున పోధూ,\nఆరువా ఇల్లు కట్టుకుని, జొన్నపంట\nవేశారు. కంకులుపడి చేసు ఏపుమీద ఉన్నది.\n\nఆ తరుణంలో ఒకనాడు అరువా పశు?\nవులను తోలుకుని బయటికి వెళ్ళాడు.\nపోధూ మాత్రం బద్దకంగా పక్కమీదే\nఉన్నాడు. అంతలో \"ఏనుగులు!\" అని\nపిల్లలు కేక పెట్టటం వినిపించింది. పోధూ\nచివాలున లేచి, చప్పున ఈటె ఒకటి తీసి\nబయటికి పరిగెత్తాడు.\n\nఒక పెద్ద ఏనుగుల మంద జొన్నపొల\nమంతా మట్టగించేస్తూ, తొండాలతో పైరు\nపీకి తినేస్తున్నది. పోధూ అరణ్యం\nఅంచుకు వెళ్ళి గట్టిగా అరిచాడు. వెంటనే\nఏనుగులన్నీ ఎక్కడివక్కడ చలనంమాని\nనిలబడి వాడి కేసి చూశాయి.\n\nపోధూ తన చేతిలో ఉన్న ఈటెను ఏను\nగులలో కెల్లా పెద్దదాని కేసి బలంగా విసి\nరాడు. అది ఆ ఏనుగు డొక్కలో దిగ\nబడింది. ఆ ఏనుగు కోపంతోనూ, బాధ\nతోనూ ఘీంకరించింది. తరవాత, కూడ\nబలుకుకున్నట్టుగా ఏనుగులన్నీ అరణ్యం\nలోకి వెళ్ళిపోయాయి. వాటి అలికిడి అంత\nకంతకూ దూరమై, చివరకు వినపడకుండా\nపోయింది.\n\nఈ సంఘటనలో పోధూవల్ల ఒక పెద్ద\nనేరం జరిగిపోయింది. అతను ఏనుగు మీద\nవిసిరిన ఈటె సామాన్యమైన ఈటె కాదు.\nరామోగీ వంశంలో అది అనాదిగా ఉంటు\nన్నది. ఏ యుగంలోనో నందిజాతివాళ్ళు దాన్ని\nతయారుచేశారట. దానికి మంత్రశక్తులున్నా\nయనుకునేవాళ్ళు. రామోగీ తన అవస\nరానికి ఎన్నో ఈటెలు వాడాడుగాని దాన్ని\nమటుకు వాడలేదు. ఆయన తన వస్తువు\nలలో ఒక్కొక్కదాన్ని ఒక్కొక్క కొడుక్కు\nఇస్తూ ఈ ఈటెను అరువాకు ఇచ్చాడు.\nఅరువా దాన్ని ప్రాణప్రదంగా చూసు\nకుంటున్నాడు. తొందరలో\nపోధూ\nఆ ఈటెను తీసుకుపోయి ఏనుగు మీద\nవిసిరాడు. అది ఏనుగుతోబాటే మహారణ్యం\nలోకి వెళ్ళిపోయింది.\n\nఅరువా పశువులను తోలుకుని ఇంటికి\nవచ్చి, తన ఈటె ఎలా పోయిందీ తెలుసు\nకుని పట్టరాని కోపంతో, “ నా ఈటెను నాకు\nతెచ్చి ఇయ్యి,\" అని పోధూను అడిగాడు.\n\nఅరువా, నీ ఈటె ఏనుగుతోబాటు\nమంత్రాల మహారణ్యం మధ్యకు వెళ్ళి\nపోయింది. ఎలా వస్తుంది? దానికి బదులుగా\nఅంతకన్న మంచి ఈటెలు కావలిసినన్ని\nకొని ఇస్తాను.\" అన్నాడు పోధూ.\n\n\" నాకు నా ఈటే కావాలి. దాన్ని తెచ్చి\nఇవ్వకపోతే నిన్ను చంపేస్తాను!\" అన్నాడు\nఅరువా.\n\n\" సరే. నీ ఈటె తెస్తాను. లేదా,\nఆ ప్రయత్నంలో చస్తాను.\" అన్నాడు పోదూ.\n\nమర్నాడు ఉదయం ఎవరూ నిద్రలేవక\nముందే పోదూ లేచి, ఒక ఈటె చేతపటు\nకుని, తోలుసంచీ భుజానికి తగిలించుకుని,\nఅరణ్యంలోకి ప్రవేశించాడు. అరణ్యం\nలోపల చల్లగానూ, తేమగానూ, మసక\nవెలుగుగానూ ఉన్నది. అతను అరణ్య\nమృగాల బాటలవెంట అరణ్యం లోపలికి\nపగలల్లా నడిచాడు, కాని ఏనుగుల జాడ\nతగలలేదు.\n\nకన్ను పాడుచుకున్నా కానరాని చీకటి\nకమ్ముకున్న తరువాత అతను ఒక మహా\nవృక్షం వేళ్ళనందున తొర్రలో చేరి, తాను\nతెచ్చుకున్న జొన్నరొట్టె తిని, అక్కడే\nనిద్రపోయాడు. మళ్ళీ తెల్లవారిన జాడలు\nకనిపించగానే అతను మళ్ళీ నడకసాగించి,\nచాలా సేపటికి చెట్లమధ్య చిన్న ఖాళీస్థలం\nచేరాడు. అక్కడ బాగా పాతగిలిపోయిన\nఒక చిన్న గుడిసె ఉన్నది. అందులో నుంచి\nపొగ వస్తున్నది.\n\nపోధూ చూస్తూండగానే గుడిసెలో నుంచి\nఒక ముసలిది గొడ్డలి పట్టుకుని బయటికి\nవచ్చి ఎండు కట్టెలు పేళ్ళువేస్తూ,\n\"ఈ వయసులో నాకు చేదోడు లేకపోవటం\nచేత ఏమి అగచాట్లు వచ్చాయి!\" అని\nగొణుక్కున్నది.\n\nపోధూ ఆమెను సమీపించి, \" నేను\nపేళ్ళు కొట్టి పెడతానమ్మా.\" అంటూ ఆమె\nచేతిలోని గొడ్డలి తీసుకుని, త్వరలోనే పెద్ద\nసేళ్ళకుప్ప తయారుచేశాడు.\n\nముసలిది వికవికా నవ్వుతూ. \"భలే\nవాడివి, నాయనా! మనుషులుండే చోటు\nవదిలి ఇంతదూరం ఎలా వచ్చావు? \" అని\nఅడిగింది.\n\nపోధూ తన కధ అంతా ఆమెకు\nచెప్పాడు.\n\nఅంతా విని ఆమె. \" ఇలాటి పని మీద\nఇక్కడికి రావటం చాలా సాహసమే. నేను\nనీకు సహాయపడగలనో, లేదో తరవాత\nచూద్దాం. ప్రస్తుతానికి నువు కట్టెలు కొట్టి\nపెడుతూ నా దగ్గిరే ఉండు,\" అన్నది.\n\nఅతను ఒక నెలపాటు ఆమె వెంటే\nఉన్నాడు. రోజల్లా కట్టెలు కొడుతూనే\nఉండేవాడు. రోజల్లా ముసలిది అతన్ని\nఏదో ఒకటి అంటూనే ఉండేది. మధ్య\nమధ్య, సోమరి వెధవ అనీ, పనికిమాలిన\nవాడనీ తిట్టుతూ ఉండేది.\n\nతనకు ముసలిదాని వల్ల ఎలాటి ఉప\nకారమూ జరగదని పోధూ నిరాశ చేసేసు\nకున్నాడు. అలాటి సమయంలో ఆమె\nఅతన్ని తన పక్కన కూచోమని,\n\"ఇన్నాళ్ళూ ఇక్కడ వృధాగా గడిపానని\nఅనుకోకు. ధైర్యమూ, ఓర్పూ, మంచి\nతనమూ - ఈ మూడూ ఉంటేనేగాని నువు\nఏనుగుల దగ్గిర పని సాధించుకోలేవు. నీలో\nఆ గుణాలు ఉన్నాయో లేదో చూశాను.\nనువు ఒక ఏనుగుకు అపచారం కూడా\nచేసి ఉన్నావు. ఏనుగులు తమకు జరిగిన\nఅపకారాన్ని మరిచిపోవు. అందుచేత నీకు\nసహాయంగా ఉండగలందులకు ఒక చిన్న\nవస్తువు ఇస్తాను.\" అని, నీలం రంగులో\nవున్న ఒక చిన్న గాజుపూస ఇచ్చింది.\n\nమర్నాడు ఉదయం ఆమె అతనికి ఒక\nదారి చూపి. ఆ దారిన ఎలా వెళితే ఏనుగు\nలుండే చోటు వస్తుందో చెప్పింది.\n\nఆమె చెప్పిన ప్రకారమే నడుస్తూ పోధూ\nనాలుగు గంటల కాలంలో ఏనుగులుండే\nచోటికి వెళ్ళాడు. అరణ్యం మధ్య చాలా\nవిశాలమైన మైదానంలో ఏనుగులు ఉంటు\nన్నాయి. ఆ మైదానం చుట్టూ ప్రహరీ గోడ\nలాగా, పెకలించిన మహావృక్షాలు ఒకదాని\nమీద ఒకటి ఎత్తుగా పేర్చి ఉన్నాయి.\n\nఆ ఆవరణలో కొన్నివేల ఏనుగులు,\nచిన్నవి, పెద్దవీ, మగవి, ఆడవీ ఉన్నట్టు\nపోధూకు తోచింది. వాటి మధ్య చిన్న\nకొండలాగా ఒక ముసలి మగ ఏనుగు\nఉన్నది. అది ఏనుగుల రాజై ఉండాలి.\n\nపోధూ ఏనుగుల రాజుకు దగ్గిరలో,\nతల వంచుకుని నిలబడి, వణకసాగాడు.\n\nఏనుగుల రాజు ఏదో అన్నది. \" నువు\nఎందుకు వచ్చావు?\" అని అది ఆడిగినట్టు\nపోధూకు తోచింది. అతను ధైర్యంగా తల\nఎత్తి, అన్ని ఏనుగులకూ వినిపించేలాగు.\n\" ఏనుగులారా, మీరు నా పొలంలో మేయ\nటానికి వచ్చినప్పుడు నేను మీపట్ల నిర్ద\nయగా ప్రవర్తించాను. నా సోదరుడి ఈట్టెను\nమీలో ఒకరి మీద విసిరాను. అది మీ వెంట\nవచ్చేసింది. ఆ ఈటె తెచ్చి ఇయ్యకపోతే\nనా సోదరుడు నన్ను చంపుతానంటున్నాడు.\nఅందుకే ఇలా వచ్చాను. ఆ ఈటెను నాకు\nతిరిగి ఇచ్చినా సరే, మీరే నన్ను చంపినా\nసరే,\" అన్నాడు.\n\nచాలా సేపు ఏనుగులు ఏ ధ్వనీ చెయ్య\nలేదు. తరవాత ఏనుగుల రాజు ఏదో ధ్వని\nచేసింది. మిగిలిన ఏనుగులు గొణిగాయి.\nరెండు ఏనుగులు పోధూను దూరంగా ఒక\nచెట్టునీడకు తీసుకుపోయాయి.\n\nఅప్పుడు ఏనుగుల పంచాయతీ జరి\nగింది. చర్చ ఎంతకూ తేలలేదు. మధ్య\nమధ్య ఘంకారాలు వినిపించాయి. చివ\nరకు పంచాయతీ ముగిసినట్టున్నది. అతన్ని\nఏనుగులు మళ్ళీ తమ రాజున్నచోటికి\nతీసుకుపోయాయి. ఏనుగుల రాజు మళ్ళీ\nఏదో అన్నది.\n\nఏనుగులు పోధూను ఒక చెట్టు వెనక్కు\nతీసుకుపోయాయి. అక్కడ అనేక ఈటె\nలున్నాయి. పోధూ తాను విసిరిన ఈటెను\nగుర్తించి తీసుకుని, ఏనుగులకు తలవంచి\nనమస్కారం చేసి, తన కృతజ్ఞత చెప్పు\nకుని, తిరుగు ప్రయాణమయాడు.\n\nతిరిగివచ్చేటప్పుడు దారి తప్పాడో ఏమో\nగాని, అతనికి ముసలిదాని గుడిసె తగల\nలేదు. ఆమె ఇచ్చిన నీలంరంగు పూస\nఅతని వద్దనే ఉండిపోయింది. దారి తప్పిన\nకారణంగా అతను తన ఇంటికి చేరటానికి\nమూడు రోజులు పట్టింది.\n\nతన ఈటె తనకు తిరిగివచ్చినందుకు\nఅరువా చాలా సంతోషించాడు. పోధూ తన\nవింత అనుభవం అందరికీ చెప్పి, తన\nదగ్గిర ఉన్న పూసను చూపాడు. దాన్ని\nఒకరొకరే తీసుకుని పరీక్షించి, ఆశ్చ\nర్యమూ, ఆనందమూ ప్రకటించారు. తర\nవాత' అది పిల్లల చేతులు మారేటప్పుడు\nఆరువా కొడుకు, పసివాడు, దాన్ని నోట్లో\nవేసుకుని మింగేశాడు.\n\nదానితో సంచలనం ఆరంభమయింది.\nపోధూ భార్య ఆ కుర్రవాణ్ణి నాలుగు\nవేసింది. అరువా భార్య తన అక్క అని\nకూడా చూడక ఆమెను నానా మాటలూ\nఅన్నది.\n\nపోధూ అరువాతో, \" తమ్ముడూ, నేను\nనీ ఈటెను పోగొట్టినప్పుడు, దాన్ని తీసుకు\nరాకపోతే చంపుతానన్నావు. నా ప్రాణం\nఒడ్డి దాన్ని తెచ్చాను. ఇప్పుడు నా మంత్రపు\nపూసను నీ కొడుకు మింగాడు. ఇప్పుడు\nనువు ఏం చెయ్యబోతున్నావు?\" అన్నాడు.\n\n“రేపు నేను వేరే వెళ్ళిపోతాను.\nకుక్కలూ, పిల్లులూ కలిసి ఉండగలవు\nగాని అన్నదమ్ములు కలిసి ఉండలేరని\nమనవాళ్ళు సామెత చెప్పనే చెప్పారు.\nనా ఇల్లు వేరే కట్టుకుంటాను,\" అన్నాడు\nఅరువా.\n\n“అలాగే చెయ్యి. కాని నా పూస మింగిన\nనీ చంటివాణ్ణి మాత్రం నా కిచ్చెయ్యి,\"\nఅన్నాడు పోధూ.\n\nఅరువా అందుకు ఒప్పుకుని, తన కొడు\nకును వదిలేసి, మిగిలిన తన కుటుంబంతో\nవేరేచోటుకు వెళ్ళిపోయాడు.",
            "book_page_end": 54
        }
    ],
    "statistics": {
        "total_stories": 10,
        "author_counts": {
            "ఆర్. రఘునాధరావు": 1,
            "వసుంధర": 1,
            "చందమామ బృందం": 4,
            "కయిపు ఆది శేషారెడ్డి": 1,
            "డి. ఆర్. రావు": 1,
            "మైత్రేయి": 1,
            "ఏ. సి. సర్కార్, ఐంద్రజాలికుడు": 1
        },
        "genre_counts": {
            "జానపద కథ": 3,
            "నీతి కథ": 3,
            "ధారావాహిక/సాహసం": 1,
            "బేతాళ కథ": 1,
            "హాస్యం": 1,
            "ధారావాహిక/జానపద కథ": 1
        }
    }
}