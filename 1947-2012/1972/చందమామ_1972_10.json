{
    "book_id": "చందమామ_1972_10",
    "stories": [
        {
            "title": "ఆహ్వానము",
            "book_page_start": 1,
            "pdf_page_start": 13,
            "pdf_page_end": 13,
            "author": "చక్రపాణి",
            "genre": "సంపాదకీయము",
            "moral": "చందమామ బృందం",
            "keywords": [
                "చందమామ",
                "బేతాళకథ",
                "దొంగకు సన్మానం",
                "నేరానికి శిక్ష",
                "రాజు"
            ],
            "characters": [
                "చందమామ బృందం"
            ],
            "locations": [
                "చందమామ"
            ],
            "content": "ఈనెల బేతాళకథ [“దొంగకు సన్మానం”] బి. వాసుదేవరావు పంపినది. ఈ కథలో రాజు వర్తకుల చేతి కీలుబొమ్మ. వర్తకం సంపదను పెంపొందించదు; వర్తకులను ధనికులను చేస్తుంది ; ప్రజల దారిద్య్రం తీరదు. అటువంటి రాజు గజదొంగతో పొత్తుకలుపుతాడు.\n“నేరానికి శిక్ష” అన్న కథలో మరొక రకం రాజు ఉన్నాడు. అతని రాజ్య కాంక్ష అతని చేత భ్రాతృహత్య చేయి స్తుంది. ఆ పాపానికి అతను తన కన్న కొడుకుకే దూరమవుతాడు.",
            "book_page_end": 1
        },
        {
            "title": "అమరవాణి",
            "book_page_start": 2,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "నీతి శ్లోకములు",
            "moral": "మనిషికి సంతోషమే పెన్నిధి. ఎలాటి హింసలూ చేయక, అన్నిటినీ సహించి, అందరికీ సహాయపడిన వారికి స్వర్గ సుఖం కలుగుతుంది.",
            "keywords": [
                "సంతోషం",
                "హింస",
                "ధనం",
                "స్వర్గసుఖం",
                "ఉత్తమ గుణాలు"
            ],
            "characters": [
                "చందమామ బృందం"
            ],
            "locations": [
                "చందమామ"
            ],
            "content": "సర్పాః పిబంతి పవనం, న చ దుర్బలా స్తే;\nశుష్కై స్తృణై ర్వనగజా బలినో భవంతి ;\nకందైః ఫలై ర్మునివరాః క్షపయంతి కాలం;\nసంతోష ఏవ పురుషస్య పరం నిధానం.\n1\n[పాములు గాలిని ఆహారంగా చేసుకుని బలహీనంగా ఉండటం లేదు. అడవి ఏనుగులు ఎండుగడ్డి తిని కూడా బలంగానే ఉంటాయి. మునీశ్వరులు కందమూల ఫలాలు తిని కాలక్షేపం చేస్తారు. మనిషికి సంతోషమే పెన్నిధి.]\nసంతు ష్యత్తుత్తమః స్తుత్వా\nధనేన మహతా ధమః,\nప్రసీదంతి జపై ర్దేవా,\nf\nబలిభి ర్భూతవిగ్రహాః.\n2\n[ఉత్తముడు పొగడితే సంతోషిస్తాడు. హెచ్చుగా డబ్బిస్తే అధముడు సంతోషిస్తాడు. జపాలు చేస్తే దేవతలు సంతోషిస్తారు. బలులతో భూతాలు సంతోషిస్తాయి.]\nసర్వహింసా నివృత్తా యే\nనరాః, సర్వ సహాశ్చ యే,\nసర్వ స్యాశ్రయ భూతాశ్చ,\nతే నరాః స్వర్గగామినః.\n3\n[ఎలాటి హింసలూ చేయక, అన్నిటినీ సహించి, అందరికీ సహాయపడిన వారికి స్వర్గ సుఖం కలుగుతుంది.]\nసంతోషం",
            "book_page_end": 2
        },
        {
            "title": "తెలివైనముసలాడు",
            "book_page_start": 3,
            "pdf_page_start": 15,
            "pdf_page_end": 18,
            "author": "చందమామ బృందం",
            "genre": "జానపద కథ",
            "moral": "తెలివైన ఆలోచనలతో మోసగాళ్ళను సులభంగా ఓడించవచ్చు.",
            "keywords": [
                "ముసలాడు",
                "దొంగలు",
                "ఆవు",
                "కుందేలు",
                "మోసం"
            ],
            "characters": [
                "ముసలాడు",
                "ముసలిది",
                "ముగ్గురు దొంగలు"
            ],
            "locations": [
                "గ్రీసుదేశం",
                "సంత"
            ],
            "content": "గ్రీసుదేశంలో ఒక ముసలాడూ, వాడి భార్యా ఉండేవారు. ఒకనాడు ముసలాడు తన భార్యతో, \"ఏమే, డబ్బు అవసరంగా కావాలి. నువు సంతకు పోయి, మన ఆవును అమ్మిరా. నేనే పోదును గాని నా కాలు బెణికింది,” అన్నాడు.\nముసలిది ఆవును తోలుకుని సంతకు బయలుదేరింది. ఆమె కొంత దూరం వెళ్ళే సరికి ముగ్గురు దొంగలు దూరం నుంచి, ముసలిది ఆవును అమ్మ బోతున్న ద ని గ్రహించి, దాన్ని చవకగా కొనెయ్యటానికి ఒక ఉపాయం ఆలోచించారు.\nఒక దొంగ ముసలిదాన్ని కలుసుకుని, \"మేకను అమ్మటానికి తీసుకు పోతున్నావా? ఎంతకు అమ్ముతావేమిటి?” అని అడిగాడు.\n“నీకు కళ్ళులేవుట్రా? ఆవు కని పిస్తూంటే మేక అంటావేం?” అని ముస లిది వాణ్ణి కోప్పడింది.\nదొంగవాడు విచారంగా తల ఆడించి, \" బామ్మా, నువేమన్నా కలగంటున్నావా ఏం? అది మేక. ముప్ఫై మాడలకు ఆ మేకను నాకు అమ్మెయ్యి.\" అన్నాడు.\nముసలిది వాణ్ణి తన చేతి కర్రతో ఒక పోటు పొడిచి, ముందుకు సాగింది.\nఆమె కొంతదూరం వెళ్ళేసరికి రెండో దొంగ తారసపడి \"అమ్మమ్మా. ఎక్కడి దాకా ప్రయాణం?” అన్నాడు.\n“సంతకు, నాయనా. దీన్ని అమ్మమని ముసలాయన అన్నాడు,\" అన్నది ముసలిది.\n\"పాతిక మాడలకు నేనే కొంటాను. నాకు అమ్మెయ్యి,” అన్నాడు వాడు.\n\" నీకు మతిపోయిందిట్రా? నిక్షేపమంటి ఆవును మేక ఖరీదుకు అమ్మమంటావా?” అన్నది ముసలిది.\nరెండో దొంగవాడు ఆశ్చర్యం నటిస్తూ, \" పెద్దదానివయావు. చత్వారం వచ్చేసింది. అందుకే మేకను చూసి ఆవు అనుకుంటు న్నావు.\" అన్నాడు.\n\" అయితే అయిందిలే!\" అంటూ ముస లిది ముందుకు సాగింది. కాని ఆమె మనసు ఆరాటపడుతున్నది. తాను ఆవును తీసుకుని బయలుదేరింది గదా, అందరూ దాన్ని చూసి మేక అని ఎందుకు అంటున్నారు?\nఇలా ఆలోచిస్తూ ఆమె మరి కొంతదూరం వెళ్ళేసరికి మూడోదొంగవాడు ఎదురుపడి, “అత్తా, మేకను అమ్మబోతున్నావా ఏం? ఇరవై మాడలకు నేనే కొంటాను,” అన్నాడు.\n“అయితే ఇది మేకే నన్నమాట! ఇడేదో గారడీలాగుంది. నేను బయలుదేరినది ఆవును తీసుకుని ! \" అన్నది ముసలిది.\n\"అత్తా, నీకు పైత్యవికారం లాగుంది. ఇరవై మాడలకు నాకు దీన్ని అమ్మి, ఇంటికి పోయి నడుం వాల్చు!\" అన్నాడు మూడో దొంగవాడు జాలిగా.\n\"ఒకడు ముప్ఫై మాడలిస్తానంటే ఇంకోడు ఇరవైఅయిదు అన్నాడు. ఇద్దరికీ కాదని నీకు ఇరవైకి ఇయ్యమంటావురా? ముప్ఫై ఇచ్చి తీసుకో,” అన్నది ముసలిది.\n\"న్యాయంగా ఈ మేక ముప్ఫైమాడలు చెయ్యదత్తా! పోనీ, పెద్ద ముండవు! శ్రమ ఫడిపోతావు. ముప్ఫై తీసుకో,\" అన్నాడు మూడో దొంగవాడు.\nముసలిది తన ఆవును మేక ఖరీదుకు అమ్మి, ఇంటికి తిరిగి వచ్చి, జరిగినదంతా తన మొగుడికి చెప్పింది. ముసలాడు ఆ దొంగవాళ్ళ వర్ణన వింటూనే, వాళ్ళు పొరుగూరి కుర్రాళ్ళని పోల్చుకుని, \"జరి గినదేదో జరిగిందిలే, జరగవలిసింది నేను చూస్తాను,\" అన్నాడు.\nముసలాడు బయటికి వెళ్ళి, ఒకేరకంగా ఉన్న రెండు కుందేళ్ళను కొనుక్కొచ్చాడు. అందులో ఒక కుందేలును బుట్టలో పెట్టి మూత వేసి, రెండో దాన్ని మరో బుట్టలో పెట్టుకుని బయలుదేరుతూ తన భార్యతో, \"ఏమే, ఇవాళ మనకు అతిధులు వస్తారు. తేనెరొట్టెలూ, పాయసమూ, బాతు మాంసం వేపుడూ చేసి సిద్ధంగా ఉంచు. నేను ఇంటికి వచ్చి, వంట ఏం చేశావని అడుగుతాను. కుందేలు వచ్చి చెప్పినట్టే చేశానను,” అని హెచ్చరించాడు.\nముసలివాడు పొరుగు గ్రామం వెళ్ళే సరికి ముగ్గురు దొంగవాళ్ళూ పానశాల బయట జల్సా చేస్తున్నారు. వాళ్ళు ముస లాణ్ణి చూసి, \" ఏం, ముసలాడా? నీ పెళ్ళా నికి ఆవు ఏదో, మేక ఏదోకూడా తెలీదే!\" అని వేళాకోళం ఆరంభించారు.\n\" ఆఁ, దాని మొహం! దానికి మతి సరిగా లేదు. అయితేనేం? వంట దివ్యంగా చేస్తుంది,” అన్నాడు ముసలాడు.\n\"అదీ కొంత మేలే!\" అన్నాడు ఒక దొంగవాడు.\nముసలాడు ఆలోచన నటిస్తూ, \"ఇవాళ ఏమ్ వంట చెయ్యమందాం? పాయసం తినాలనుంది. బాతు వేపుడు కూడా. పోతే, తేనె రొట్టెలు కూడా తింటాం!\" అని, బుట్టలో నుంచి - కుందేలును పైకి తీసి, \"ఒసే, నువు వెంటనే ఇంటికి పోయి, పాయసమూ, బాతు వేపుడూ, తేనె రొట్టెలూ చెయ్యమని అమ్మతో చెప్పు!” అంటూ వదిలేశాడు. అది చెంగు చెంగున ఎగురుతూ క్షణంలో ఎటో మాయమయింది.\n“ చిత్రంగా ఉందే! ఆ కుందేలు నిజంగా ఇంటికి పోయి నువు చెప్పినదంతా ముసలి దానికి చెబుతుందా?\" అన్నారు దొంగలు.\n\"ఎందుకు చెప్పదూ? ఇంతప్పటి నుంచీ దాన్ని పెంచాను. నా మాట నమ్మకపోతే మా యింటికి వచ్చి మీరు కూడా భోజనం చెయ్యండి,\" అన్నాడు ముసలాడు.\nముగ్గురూ ముసలాడి వెంట వాడి ఇంటికి వచ్చారు. ముసలాడు, \" ఏమే, వంట ఏం చేశావు?\" అని భార్యను అడిగాడు.\n\"కుందేలు చెప్పినదే చేశాను,” అన్నది ముసలిది. ఆమె నలుగురికీ వడ్డించింది.\nముసలాడు కుందేలుకు చెప్పిన ప్రకారమే వంట సిద్ధం కావటం చూసి దొంగలు మోసపోయి, తమలో తాము గుసగుస లాడుకుని, ఆ కుందేలును అమ్మమన్నారు.\n\" కుందేలును అమ్మటమా? అది జరిగే పని కాదు!\" అన్నాడు ముసలాడు. వాళ్ళు బేరం పదివేల మాడలకు పెంచినా ముస లాడు సరేననలేదు.\n\"వాళ్ళు అంతగా కావాలంటుంటే అమ్మరాదూ? డబ్బు కావాలని అంటూం టివిగా?\" అన్నది ముసలిది.\n“ మన ఆవు మారినట్టు కుందేలు కూడా మారిపోతుందేమో?\" అన్నాడు ముస లాడు తన భార్యతో.\nదొంగలు ముగ్గురూ ఒకరికొకరు కన్ను మలిపి, \" అలాటి భయం వద్దులే, ముస లాడా ! \" అన్నారు.\nముసలాడు పదివేల మాడలూ పుచ్చు కుని బుట్టతోబాటు తన రెండో కుందేలును వాళ్ళకు అమ్మేశాడు.\nవాళ్ళు తమ గ్రామానికి తిరిగి వెళుతూ, \"దీన్ని మన ఇళ్ళకు ముందుగా పంపి, మనకు ఏమేం వంటలు కావాలో మన పెళ్ళాలకు తెలియజేద్దాం,” అనుకుని, ఒక్కొక్కడూ కుందేలుకు విడివిడిగా తమ అవసరాలు తెలిపి, కుందేలును వదిలేశారు. అది శరవేగంతో ఎటో వెళ్ళిపోయింది.\nతరవాత ముగ్గురూ తమ తమ ఇళ్ళకు వెళ్ళి, కుందేలు రాలేదనీ, ముసలాడు తమను మోసం చేశాడనీ తెలుసుకున్నారు.\nవాళ్ళు ముగ్గురూ కలిసి ముసలాడి ఇంటికి వచ్చి, వాణ్ణి తిట్టనారంభించారు.\nముసలాడు ఓర్పుగా వాళ్ళ తిట్లన్నీ విని, \"కుందేలును పంపేముందు దాన్ని ఒళ్ళంతా నిమిరారా?\" అని అడిగాడు.\nలేదని వాళ్ళు ఒప్పుకున్నారు.\n\"ఇంకేం? అది పిడికెడు గాలిగా మారి ఉంటుంది,” అన్నాడు ముసలాడు.\n“కుందేలు గాలిలో కలిసిపోవట మేమిటి? పిచ్చిగా మాట్లాడకు!\" అన్నారు దొంగలు ముగ్గురూ.\n\" ఇంతపెద్ద ఆవు చిన్న మేకగా మారగా లేనిదీ, కుందేలు గాలిలో కలవటం విడ్డూ రమా?\" అని ముసలాడు అడిగాడు.\nముసలాడు తమ మీద పగతీర్చుకున్నా డని గ్రహించి దొంగలు వెళ్ళిపోయారు.",
            "book_page_end": 6
        },
        {
            "title": "బోళామనుషులు",
            "book_page_start": 7,
            "pdf_page_start": 19,
            "pdf_page_end": 20,
            "author": "ఎం. వీరారెడ్డి",
            "genre": "నీతి కథ",
            "moral": "గుప్త రహస్యాలను బయటపెట్టడం వలన మన ప్రయత్నాలు విఫలమవుతాయి.",
            "keywords": [
                "శివభక్తులు",
                "కాపులు",
                "శివుడు",
                "విష్ణువు",
                "పంట"
            ],
            "characters": [
                "శివుడు",
                "విష్ణుమూర్తి",
                "శివభక్తులు",
                "కాపులు"
            ],
            "locations": [
                "గ్రామం"
            ],
            "content": "ఒక గ్రామంలో కాపులందరూ వైష్ణవులు, చేతివృత్తుల వాళ్ళు శివభక్తులు. కాపులకు తమ పట్ల ఆదరం లేదని చేతివృత్తుల వాళ్ళ కొక అపోహ ఉండేది.\nకాపుల పొగరు అణచాలని శివభక్తులు శివుణ్ణి పూజించారు. శివుడు ప్రత్యక్షమై, “మీ కోరిక ఏమిటి?\" అని అడిగాడు.\n\"పరమేశ్వరా, ఈ గ్రామంలో కాపులకు మేమంటే ఏమాత్రమూ గౌరవం లేదు. తమ సంపద చూసుకుని వారు తెగ మిడిసి పడుతున్నారు. సకాలంలో వర్షాలు కురుస్తూ ఉండటంచేత పంటలు బాగా పండి, ఆ యేటికాయేడు వారి సంపద పెరిగిపోతూ ఉన్నది. దీని విషయం మీరు ఏదన్నా చెయ్యాలి,'' అన్నారు శివభక్తులు.\n\"సరే, నేను కళ్ళు మూసుకుని సమా ధిలో వుంటాను. తిరిగి కళ్ళు తెరిచేదాకా వానలు ఉండవు,\" అన్నాడు శివుడు.\nవెంటనే శివభక్తులు ఊరంతా తిరిగి, కాపులతో, \" శివుడు కళ్ళు మూసుకున్నాడు. ఈ ఏడు వానలుండవు ! ” అన్నారు.\nకాపులు తమ ఇష్టదైవమైన విష్ణు మూర్తిని పూజించారు. విష్ణువు ప్రత్యక్షమై, \"ఏమిటి మీ కోరిక?” అన్నాడు.\nఅప్పుడు కాపులు విష్ణువుతో, \" స్వామీ, శివభక్తులు మామీద కక్షతో శివుడి కళ్ళు మూయించారు. ఆయనగారు కళ్ళు తెరిచే దాకా వానలు పడవు.” అన్నారు.\n“కొత్త కుండలు తెచ్చి, వాటిలో నీళ్ళు పోసి, వాటిలో కప్పలను వెయ్యండి. వానలు ఎలా కురవవో చూస్తాం,\" అని సలహాఇచ్చి విష్ణుమూర్తి అంతర్థానమయాడు.\nకాపులు విష్ణుమూర్తి చెప్పిన ప్రకారం కొత్త కుండలు కొని, వాటిలో నీళ్ళు పోసి, కప్పలను వేశారు. చల్లటి నీరు తగిలేసరికి కప్పలు బెకబెకమని అరవసాగాయి.\nశివుడు కప్పల బెకబెక విని, \" నేను వానలేకుండా చేశానుగదా, కప్పలకు నీళ్ళు ఎక్కడివి?'' అని కళ్ళు తెరిచిచూశాడు.\nశివుడు కళ్ళు తెరవగానే వర్షాలు ప్రారంభమయాయి. కాపులు పొలాలు దున్ని, నాట్లు వేశారు. శివభక్తులు మళ్ళీ పూజలు చేశారు. శివుడు ప్రత్యక్షమయాడు.\n\" పరమేశ్వరా, వర్షాలు కురిసి, కాపులు వ్యవసాయం ప్రారంభించారు. వాళ్ళ పొలాలు ఎప్పటికన్న కూడా పచ్చగా ఉన్నాయి. మునుపటికన్న ఈ ఏడు పంట మరింత హెచ్చుగా ఉండే లక్షణాలు కన బడుతున్నాయి,” అన్నారు శివభక్తులు.\n“ఇల్లు అలకగానే పండగ అయిందా? వాళ్ళు ఎంతపెద్ద కుప్ప వేసినా కుప్పకు పుట్టెడు ధాన్యమే రాలేటట్టు నేను చూస్తాను,\" అన్నాడు శివుడు.\nవెంటనే శివభక్తులు ఊరిమీద పడి, \"మీరు ఎంతపెద్ద కుప్ప వేసుకోండిగాక, కుప్పకు పుట్టెడు ధాన్యమే మీకు దక్కుడు,\" అని కాపులను ఎద్దేవా చేశారు.\nఅప్పుడు కాపులు మళ్ళీ విష్ణువును పూజించి, ప్రత్యక్షం చేసుకుని, \"స్వామీ, మేము ఎంత కుప్ప వేసినా కుప్పకు పుట్టెడే గింజలు రాలేటట్టు శివభక్తులకు శివుడు హామీ ఇచ్చాడు. మా గతి ఏంకాను?'' అని అడిగారు.\n\"ఎకరానికి పది కుప్పలు వెయ్యండి,” అని సలహా ఇచ్చి విష్ణుమూర్తి అంతర్థాన మయాడు. కాపులు ఎకరానికి పది కుప్పలు వేసి, ఆ ఏడు ఎన్నడూ లేనంత పంట ఇళ్ళకు చేర్చుకున్నారు.\nశివభక్తులు మరొకసారి శివుణ్ణి ప్రత్యక్షం చేసుకుని, “ పరమేశ్వరా, ఈ ఏడు కాపులు ఎన్నడూ లేనంత ధనవంతులయారు,” అని మొరపెట్టుకున్నారు.\n\" నేనేం చెయ్యను? మీనోట మాట దాగదు. మీరు బోళా మనుషులు. నేను మీకు చెప్పినది మీరు మరుక్షణమే వాళ్ళతో చెప్పేస్తిరి. అందుకే నేను ఎంత సహాయం చేసినా మీకు లాభించలేదు.” అని చెప్పి శివుడు అంతర్థానమయాడు.",
            "book_page_end": 8
        },
        {
            "title": "యక్షపర్వతం - 5",
            "book_page_start": 9,
            "pdf_page_start": 21,
            "pdf_page_end": 28,
            "author": "చందమామ బృందం",
            "genre": "సాహస కథ",
            "moral": "శత్రువులను ఓడించడానికి సరైన వ్యూహాన్ని, timing ను ఉపయోగించాలి.",
            "keywords": [
                "ఖడ్గ జీవదత్తుడు",
                "బందిపోట్లు",
                "మాంత్రికుడు",
                "జడలభూతం",
                "ఖడ్గమృగాలు"
            ],
            "characters": [
                "ఖడ్గ జీవదత్తుడు",
                "ఖడ్గవర్మ",
                "బందిపోట్ల నాయకుడు",
                "మాంత్రికుడు",
                "జడలభూతం",
                "స్వర్ణాచారి"
            ],
            "locations": [
                "యక్షపర్వతం",
                "నదీ తీరం",
                "కొండగుహ"
            ],
            "content": "[ఖడ్గజాతి వాళ్ళు చెప్పిన మార్గం వెంట పోయి ఖడ్గ జీవదత్తులు బందిపోట్లను ఒక నదీ తీరం దగ్గిర కలుసుకున్నారు. రాత్రి బాగా పొద్దుపోయిన తర్వాత ఖడ్గ జీవదత్తులు వాళ్ళ పైకి దాడి పోబోయేంతలో, దాపుల నున్న ఒక కొండగుహలో నుంచి శరీరమంతా జడలు కప్పిన వికృతాకారు డొకడు బందిపోట్ల కేసి పరిగెత్తుకురాసాగాడు. తరవాత —]\nనెగడు ముందు కూర్చుని తన అనుచరు లతో కబుర్లాడుతున్న బందిపోట్లనాయకుడు గుహ వైపు నుంచి వచ్చిన వికృతమైన అరుపులూ, కేకలూ వింటూనే చప్పున తల తిప్పి అటు కేసి చూశాడు. అతడి దృష్టికి నిలువెత్తున వున్న నల్లని ఆకారం ఒకటి తమ కేసి పరిగెత్తుకు రావటం కనిపిం చింది. ఆ ఆకారం చేతిలో భగ భగ మండుతున్న కాగడా ఒకటి వున్నది.\n\"ఏమిటీ భీతికొల్పే రూపం? ఏదైనా రాక్షసా, లేక కొండ పిశాచమా?'' అంటూ బందిపోట్లనాయకుడు లేచి నిలబడ్డాడు.\n\"దొరా, యిక్కడ జాగు చేయటం ప్రాణాంతకం అవుతుంది. ఇదేదో మను షుల్ని ఎక్కుతినే రాక్షసే! సందేహం లేదు,\" అంటూ నెగడు ముందున్న బంది పోట్లనాయకుడి అనుచరులు నలుగురూ నదీ తీరం కేసి పరిగెత్తసాగారు.\n\"పిరికి వెధవల్లారా, ఆగండి! మనం యింతమందిమి వుండగా యీ రాక్షసి ఏం చెయ్యగలదు? ఈటెలు ఎత్తి గుంపుగా పోయి మీదపడి పొడుద్దాం, రండి,\" అంటూ బందిపోట్లనాయకుడు గావు కేకలు ప్రారం భించాడు.\nఅతడి అనుచరులెవరూ ఆ హెచ్చరిక వినిపించుకోకుండా బతికుంటే బలుసాకు తినవచ్చుననుకుంటూ తమ వాహనాలైన ఒంటెలు కట్టివేసి వున్న చెట్లకేసి కొందరూ, నది వైపుకు కొందరూ పారిపోసాగారు.\nఈ లోపల వికృతాకారం యింకా నిద్రపో తున్న కొందరు బందిపోట్ల మీద హఠాత్తుగా వచ్చిపడి, వాళ్ళను కాళ్ళతోతన్నుతూ, చేతి లోని కాగడాతో వాళ్ళు ధరించిన దుస్తులకు నిప్పుపెట్టి నానా భీభత్సమూ చేయసాగింది.\nచెట్టు మీద వున్న ఖడ్గ జీవదత్తులు యీ భయంకర దృశ్యాన్ని చూసి ఒక క్షణ కాలం నిశ్చేష్టులై పోయారు. చెట్టు కింద వున్న ఖడ్గజాతి వాళ్ళు నలుగురూ ప్రాణ భయంతో గడగడ వణికిపోతున్నారు.\n\", యీ వికృతాకారం రాక్షసి కాదు, పిశాచమూ కాదు. ఆ గుహలో వున్న మాంత్రికుడు ఏవో మంత్రాలు వల్లించి, వాటి ద్వారా శివమెక్కించి పంపిన ఏదో శక్తి అయివుంటుంది,\" అన్నాడు జీవదత్తుడు.\n\"ఏమైతేనేం, మనం చేయాలనుకున్న పని ఆ మాంత్రికుడు చేస్తున్నాడు. మనం చూస్తూ వూరుకుందాం. బందిపోట్లంతా యీ ప్రాంతాల నుంచి పారిపోయిం తరవాత జొన్నకంకుల గోతాంలో వున్న స్వర్ణాచారిని విడిపించుకుని, మన దారిన మనం పోదాం,” అన్నాడు ఖడ్గవర్మ.\nజీవదత్తుడు కొంచెంసేపు నదీ తీరంలో వికృతాకారుడు చేస్తున్న కల్లోలం కేసి చూసి, \"బందిపోట్లనాయకుడు కొంత ధైర్య సాహసాలున్న వాడిలా కనిపిస్తున్నాడు. అటు చూడు! వాడు కొందరు అనుచరుల్ని కూడ గట్టుకుని వికృతాకారుణ్ణి వెనక వైపు నుంచి చెబ్బ తీసేందుకు పొంచి పొంచి మరీ నడుస్తున్నాడు.\" అన్నాడు.\nజీవదత్తుడు చెప్పినట్టే బందిపోట్లనాయ కుడు పారిపోతున్న పదీ పన్నెండు మంది అనుచరుల్ని ఈటె చూపి బెదిరించి ఆపి, వాళ్ళను వెంట బెట్టుకుని వికృతాకారుడి మీద హఠాత్తుగా వెనక నుంచి పడి దెబ్బ తీసేందుకు పోతున్నాడు.\n\" ఈ దెబ్బతో గుహలోని మాంత్రికుడూ వాడు సృష్టించిన మహాశక్తి హఠాన్మరణం పాలవుతాయి. ఆ వికృతాకారుణ్ణి చంపిన తరవాత, బందిపోట్లనాయకుడు కొండగుహ లన్నీ గాలించి ఆ మాంత్రికుణ్ణి కూడా హత మారుస్తాడు. మనం ఏదో ఒకటి చేయాలి. స్వర్ణాచారి యీ గొడవలో ఏ ఒంటెల కాళ్ల కిందో పడి చావకుండా చూడాలి.\" అన్నాడు ఖడ్గవర్మ.\nఖడ్గవర్మ మాట ముగించే లోపలే మాంత్రి కుడున్న కొండ గుహ మధ్య పెద్ద మంట లేచింది. మాంత్రికుడు ఆ మంటలో బాగా నూనెతో తడిపి వుంచిన కాగడాలను ఒక్కొ క్కదాన్నే ముట్టించి, \" శాంభవీ! భైరవీ!\" అని అరుస్తూ, దిగువ నున్న బందిపోట్ల మీదికి విసరసాగాడు.\nభగభగమని మండుతున్న కాగడాలు బందిపోట్ల మీదికి వచ్చి పడసాగాయి.\nఈ కొత్త దాడిని చూస్తూనే బందిపోట్లనాయ కుడు అదిరిపడి, తన అనుచరులతో “ఒరే, ఉష్ట్రవీరుల్లారా ! ఈ కనబడే వికృతి విశాచం లాంటివి, ఆ పై నున్న కొండ గుహలో మరి కొన్ని వున్నట్టుంది. ఇక లాభం లేదు.\nమీలో కొందరు జొన్నకంకులున్న గోతాలను నదిలోకి తోయండి. నది వాలు వెంట తేలి వచ్చే వాటిని, దిగువ నెక్కడైనా పట్టుకుని ఒడ్డుకు చేర్చుదాం. మిగిలిన వాళ్ళు చెట్ల నుంచి ఒంటెలను విప్పి సవారీ అయి నది దిగువకు బయలుదేరండి,” అని కేక పెట్టాడు.\nఆ కేక వింటూనే నది కేసి పరిగెత్తి పోతున్న బందిపోట్లూ, చెట్ల చాటున చీకట్లో దాక్కున్న వాళ్ళూ ముందుకు వచ్చి, కొందరు ఒంటెలను చెట్ల నుంచి విప్ప నారంభించారు. మరి కొందరు జొన్నకంకు లున్న గోతాలను ఎత్తుకుని నదిలో వేసేం దుకు బయలుదేరారు. ఇంతలో గుహలో వున్న మాంత్రికుడు ఒక చేతితో కాగడా పట్టుకుని అటూ యిటూ ఊపుతూ, \"ఒరే, జడలభూతం! ఇక ఆ బందిపోటు నరాధ ముల్ని వెంట తగిలి, జొన్నకంకుల గోతా ముల్ని నదిలో వేసేవాళ్ళను పట్టుకుని, నదీభూతానికి ఆహారంగా వెయ్యి,\" అని కేక వేశాడు.\nఅప్పటివరకూ దొరికిన బందిపోటు నల్లా కాళ్ళతో, చేతుల్తో ఎడా పెడా బాదుతూ ఆ ప్రదేశాన్నంతా అల్లకల్లోల పరుస్తున్న వికృతాకారుడు, మాంత్రికుడి హెచ్చరిక వింటూనే జొన్నకంకుల గోతాలున్న ప్రాంతానికి పరిగెత్తాడు. ఆ సరికే కొందరు బందిపోట్లు గోతాలను భుజాల కెత్తుకుని నది కేసి పరిగెత్తుతున్నారు. వికృతాకారుడు వాళ్ళల్లో దొరికిన వాడినల్లా నడుం పట్టు కుని నదిలోకి విసిరివేయసాగాడు.\nఈసారి నదీ తీరాన మరింత అల్లకల్లోలం లేచింది. బెదిరి కట్టు తాళ్ళను తెగ కొట్టిన ఒంటెలు కొన్ని గుడ్డి చీకట్లో దారీ తెన్నూ లేకుండా పరుగులు తీస్తూ, బందిపోట్లను కాళ్ళతో తన్ని, అందిన వాళ్ళను నోటితో పట్టుకుని దూరంగా విదిలించి వేయసాగినై. వాటిల్లో కొన్ని చెవులు చిల్లులు పడేలా కీచు మని అరుస్తూ నదీ ప్రవాహంలోకి పోయి పడి, నీటి వాలు వెంట కొట్టుకు పోసాగినై.\nఆ సమయంలో హఠాత్తుగా ఒక మానవ కంఠం, “రక్షించండి! రక్షించండి! నన్ను నదిలో పడవెయ్యకండి!\" అంటూ గగ్గోలు ప్రారంభించింది. అంతలోనే దభీమంటూ ఒక జొన్నకంకుల గోతాం నీట పడిన శబ్దం అయింది.\n\"ఖడ్గా, ఆ కంఠస్వరాన్ని పోల్చు కున్నావా ? ఆ కేకలు పెట్టినవాడు స్వర్ణా చారి. అత్వ బందిపోట్లు నదిలో పార వేశారు. జొన్నకంకుల గోతాం నీట మున గదు కనక, అందులో గొంతు వరకూ కుక్కబడి వున్న స్వర్ణాచారి నీటి వాలున కొట్టుకుపోయి, ఎక్కడో ఒక చోట నది ఒడ్డుకు చేరే అవకాశం వుంది. కాని, మనం ఒక పొరబాటు చేశాం. కొంచెం ముందుగా పూనుకున్నట్టయితే అతణ్ణి యిక్కడే రక్షించి వుండేవాళ్ళం,” అన్నాడు జీవదత్తుడు చెట్టు మీదినుంచి దిగబోతూ.\nఖడ్గవర్మ అతడి భుజం పట్టుకు ఆపి, \"ఇప్పుడు ఏం చేయబోతున్నావ్?” అని అడిగాడు.\n\"ఖడ్గజాతి వాళ్ళల్లో ఒకణ్ణి నదీ తీరం వెంట దిగువకు పొమ్మని చెబుతాను. బహుశా వాడికి స్వర్ణాచారి కేకలు వినబడే అవకాశం వుంది. తతిమ్మా ముగ్గుర్నీ ఖడ్గ మృగా లెక్కిపోయి, అందిన బందిపోటు నల్లా ఈటెకు బలిపెట్టమంటాను,” అన్నాడు జీవదత్తుడు.\n\"అయితే మనం యిక్కడ చేతులు కట్టుకుని యీ వింత చూస్తూ కూర్చోవట మేనా?\" అన్నాడు ఖడ్గవర్మ కొంచెం కోపంగా.\n\" తొందరపడకు, ఖడ్గా ! బందిపోట్లు యిప్పటికే చెల్లాచెదురుగా అటూ యిటూ పరిగెత్తుతున్నారు. కాని, వాళ్ళ నాయకుడు యింకా తాను దొంగిలించుకు వచ్చిన జొన్న పంటను కాపాడుకునే ప్రయత్నంలో జడల భూతాన్ని ఎదిరించే ప్రయత్నం చేస్తున్నాడు.\nవాడు తన అనుచరులకు చేస్తున్న హెచ్చరి కలు నీకు వినబడటం లేదా ? మన ఖడ్గ జాతి వాళ్ళకు వాడు దొరక్కుండా తప్పించు కునే ప్రయత్నం చేస్తే, అప్పుడు వాణ్ణి మనం బాణాలతో కొట్టి హతమార్చాలి.\nముందు యీ జడలభూతం, మాంత్రికుడీ సంగతేమిటో మనం చూడాలిగదా?” అన్నాడు జీవదత్తుడు.\n\" బావుంది. నువు ఖడ్గజాతి వాళ్ళకు చెప్పవలసిందేదో చెప్పి రా. నే నిక్క డే వుంటాను,” అని ఖడ్గవర్మ విల్లంబులు చేతికి తీసుకున్నాడు.\nజీవదత్తుడు చెట్టు దిగి పోయి ఖడ్గజాతి వాళ్ళకు వాళ్ళు చేయవలసిన పనుల సంగతి చెప్పాడు. ఆ వెంటనే ఒక ఖడ్గ జాతివాడు ఖడ్గమృగాన్నెక్కి నది దిగువకు బయలుదేరాడు. కాని, మిగిలిన ముగ్గురు ఖడ్గజాతివాళ్ళూ కాసేపు తటపటాయించి, \" దొరా, యీ బందిపోట్లన్నా, వాళ్ళ వింత మృగాలైన ఆఒంటెలన్నా మాకు భయం పోయింది. కాని, ఆ జడల భూతం మాటేమిటి? అది మమ్మల్ని నిలువునా విరుచుకు తినదా?” అన్నారు.\n\"ఆ భూతం సంగతీ, దాన్ని బందిపోట్ల మీదికి ఉసికొల్పినవాడి సంగతీ మేం చూస్తాం. మీరు మాత్రం అందిన బంది పోటునల్లా మీ ఈటెలకు బలిపెట్టండి. వాళ్ళు నోటికి అక్కరకు వచ్చిన మీ జొన్న పంట అంతా కోసుకుపోయారు. ఆ సంగతి బాగా గుర్తుంచుకోండి.\" అన్నాడు జీవదత్తుడు.\nతమ పంటపొలాల మాట వింటూనే ఖడ్గజాతి వాళ్ళు కోపంతో గట్టిగా పళ్ళు కొరికి, \" దొరా, యీ దుర్మార్గుల్ని మేం ప్రాణాలతో పోనియ్యం!\" అంటూ తమ వాహనా లెక్కి, “జై, అరణ్యమాతా!” అంటూ బందిపోట్ల కేసి దూకారు.\nజడలభూతం ధాటికే తట్టుకోలేక చెల్లా చెదురై తమ నాయకుడి హెచ్చరికలవల్ల తిరిగి అక్కడక్కడా గుంపుగూడుతున్న బందిపోట్లు, ఖడ్గమృగాల మీద వస్తున్న వాళ్ళను చూస్తూనే గుండెలవిసి, \" ఖడ్గ జాతి వాళ్ళ మంద వచ్చి మీద పడు తున్నది, దొరా! యిక లాభం లేదు, పారి పోదాం!\" అంటూ కాలిసత్తువ కొద్దీ చెట్ల కేసి, నది ఒడ్డు వెంటా పరిగెత్తసాగారు.\nఈ కొత్త దాడిని చూస్తూనే బందిపోటు నాయకుడిక్కూడా ఠారెత్తిపోయింది. ఒక వైపున జడల భూతం! రెండవ వైపున ఈటెలెత్తి వస్తున్న ఖడ్గజాతి వాళ్ళు! ఇక అక్కడ నిలబడి లాభంలేదనుకుని అతడు పెద్దగా గొంతెత్తి, \"అందరూ నది ఒడ్డు వెంట దిగువకు పరిగెత్తండి. మనం నదిలో వేసిన జొన్నకంకుల మూటలను ఎక్కడో ఒకచోట ఒడ్డుకు చేర్చాలి.” అంటూ పరిగెత్తసాగాడు.\nచుకు పోయేట్టున్నాడు,\" అంటూ చెట్టు మీద వున్న ఖడ్గవర్మ బందిపోటు నాయకుడి కేసి బాణం వెంట బాణం వదిలాడు.\nకాని, ఆ సరికే వాడు బతికి వున్న తన అనుచరులతో పాటు ఖడ్గవర్మ బాణం వేటుకు అందనంత దూరం పరిగెత్తి పోయాడు.\nబందిపోట్ల మీదికి పోయిన ఖడ్గజాతి వాళ్ళు ఇద్దరు ముగ్గురు బందిపోట్లను మాత్రం తమ ఈటెలతో పొడవగలిగారు. అంతలో ఆ దుర్మార్గులందరూ తమ నాయ కుడి ఆజ్ఞ విని మూక ఉమ్మడిగా అక్క ణ్ణించి పారిపోయారు. ఇప్పుడా ప్రదేశ మంతా పెద్ద జడివాన హఠాత్తుగా ఆగిపోయి నట్టు ఒక్క క్షణకాలం నిశ్శబ్దమై పోయింది.\nగుహలో వున్న మాంత్రికుడు గుహ ముందుకు వచ్చి కాగడాను పైకెత్తి పటు కుని తల అటూ యిటూ తిప్పిచూస్తూ.\n\" ఒరే, జడల భూతం! నువ్వెక్కడ? జొన్నగింజల మూటలు కొన్నయినా మన చేత బడినయ్యా? \" అని కేకవేశాడు.\nజడలభూతం పెద్ద పెద్ద అంగలు వేసు కుంటూ నదీ తీరం నుంచి గుహకేసి బయలుదేరేంతలో దాని దృష్టి ఖడ్గజాతి వాళ్ళ మీద పడింది. వెంటనే అది భీతి గొన్నట్టు కీచుమనే కంఠస్వరంతో, ‘“ యమ కింకరులు! ఒంటి కొమ్ము మహిషాలెక్కి వచ్చారు!\" అని కేక పెట్టింది.\nఆ కేక వింటూనే మాంత్రికుడు గుహ లోంచి మరి కాస్త ముందుకు వచ్చి కాగడా వెలుగులో ఖడ్గమృగాలనూ, వాటిని ఎక్కి వున్న వాళ్ళనూ చూసి, ఒక్కక్షణం నివ్వెర పోయి, అంతలోనే తేరుకుని, \"ఒరే, జడల భూతం! వాళ్ళు యమకింకరులూ కాదు, అవి ఒంటికొమ్ము మహిషాలూ కావు. ఖడ్గ జాతివాళ్ళూ, ఖడ్గమృగాలూ! తెలిసిందా? వెళ్ళి మీదపడి, ముందు మనుషుల్ని విరు చుకుతిను, తరవాత మృగాలను తిందువు గాని,\" అన్నాడు.\nమాంత్రికుడు యిలా అనగానే జడల భూతం ఒక వికటాట్టహాసం చేసి, \"అహహ్హఁ, పారిపోకండి! \" అంటూ చేతులుచాచి ఖడ్గ జాతివాళ్ళ కేసి బయలుదేరింది.\nఆ భూతం మీదికి రావటం చూస్తూనే ఖడ్గజాతి వాళ్ళు ముగ్గురూ, \"దొరా!\" అంటూ చావుకేక పెట్టారు.\nఖడ్గజాతి వాళ్ళకు రానున్న ప్రమాదాన్ని గుర్తించిన ఖడ్గజీవదత్తులు అంతకు ముందే చెట్టు దిగి వాళ్ళున్న చోటుకు పరుగు పరుగున వస్తున్నారు. ఖడ్గజాతి వాళ్ళ ఆక్రందనం వింటూనే ఖడ్గవర్మ ఒక బాణాన్ని గురిచూసి జడలభూతాని కేసి వదిలాడు. అది పోయి భూతాన్ని తాకింది.\nకాని, దాని శరీరం మీద ఒత్తుగా వున్న జడలవల్ల భూతం ఏ మాత్రం గాయపడలేదు.\n“గురూ ! ఎవడో నా మీద దూరాన్నుంచే కొయ్యములికి కొట్టాడు, '' అంటూ కేక పెట్టింది భూతం.\nమాంత్రికుడు నిర్ఘాంతపోతూ, యీ సారి రెండు చేతులతో రెండు కాగడాలు పట్టు కుని పైకెత్తి, వాటి వెలుగులో ముందుకు పరిగెత్తుకొస్తున్న, ఖడ్గజీవదత్తులను చూసి, కళ్ళెర్రచేసి, పళ్ళు కొరుకుతూ, \" ఒరే, జడల భూతం! నీ శరీరాన్ని తాకింది. కొయ్యములికి కాదు, బాణం! ఆ కొట్టిన వాడు క్షత్రియుడిలా వున్నాడు. వెంట వున్న రెండవవాడు సగం క్షత్రియుడూ, సగం మంత్రవేత్తలా వున్నాడు. ఆగు, నా మంత్రదండాన్ని విసిరి యిద్దర్నీ యిప్పుడే చితా భస్మంగా మార్చి పా రే స్తాను!\" అంటూ ఎగిరి గంతేసి గుహ లోపలికి వెళ్ళాడు.\n— (ఇంకావుంది)",
            "book_page_end": 16
        },
        {
            "title": "దొంగకుసన్మానం",
            "book_page_start": 17,
            "pdf_page_start": 29,
            "pdf_page_end": 34,
            "author": "చందమామ బృందం",
            "genre": "బేతాళ కథ",
            "moral": "ధర్మబద్ధమైన చర్యలు ఒక్కోసారి అన్యాయంగా కనిపించినా, రాజు నిజమైన ప్రజా సంక్షేమాన్ని కోరుకోవాలి. నమ్మకద్రోహానికి శిక్ష తప్పదు.",
            "keywords": [
                "విక్రమార్కుడు",
                "బేతాళుడు",
                "చంద్రసేన మహారాజు",
                "గంగడు",
                "నమ్మక ద్రోహం"
            ],
            "characters": [
                "విక్రమార్కుడు",
                "బేతాళుడు",
                "చంద్రసేన మహారాజు",
                "గంగడు",
                "రామదత్తుడు",
                "కుక్క"
            ],
            "locations": [
                "చంద్రావతీ నగరం",
                "రాజగిరి",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, \"రాజా, నువు శ్రమపడు తున్నది సజ్జనుల కోసమా, దుర్జనుల కోసమా అని నాకు సందేహంగా ఉన్నది. కొందరు రాజులు చంద్రసేన మహారాజు లాగా శిక్షించదగిన వారికి సన్మానం చేస్తారు. నీకు శ్రమ తెలియకుండా ఉండగలందు లకు చంద్రసేన మహారాజు కథ చెబు తాను, విను,\" అంటూ ఇలా చెప్పసాగాడు :\nఒకప్పుడు చంద్రావతీ నగరాన్ని చంద్ర సేన మహారాజు పాలించేవాడు. ఆయన దేశంలో కోటికి పడగెత్తిన వర్తక శ్రేష్ఠులు అనేకమంది ఉండేవారు. కాని దేశం సుభిక్ష మైనది కాదు. జనం హెచ్చు భాగం దరి ద్రులు. నిజానికి ఆ దేశపు సంపద వర్త కులు మాత్రమే. అందుచేత రాజు అధి కంగా వర్తకులపై ఆధారపడి పరిపాలన చేసేవాడు. వారి సౌకర్యాలు చూడటమే ఆయన ప్రధమ కర్తవ్యం. రాజు అండన బికారులు కూడా వర్తకం చేసి ధనికు లవుతున్నారు.\nఅయితే చంద్రావతీ నగరపు వర్తక శ్రేష్ఠులకు అనుకోని బెడద ఒకటి వచ్చి పడింది. ఆ నగరంలోనే ఒక గజదొంగ వెలిశాడు. వాడు దొంగతనాలు చెప్పిచేసే వాడు. ముందుగా ధనికుణ్ణి హెచ్చరించ కుండా వాడు ఒక్క దొంగతనమూ చెయ్య లేదు. అయినా ఆ గజదొంగను పట్టటం ఎవరికీ సాధ్యం కాలేదు. దానికి కారణమే మంటే ఆ గజదొంగ ఒంటరిగాడు. దొంగ తనాలలో వాడికి తోడు ఎవరూ ఉండేవారు కారు. వాణ్ణి చూసినవారు లేరు, అందుచేత గుర్తు పట్టగలవారూ లేరు.\nఇంతేగాక, వాడు తాను దొంగిలించిన అపారధనాన్ని దాచుకోక, వెంటనే బీద వాళ్ళకు పంచేసేవాడు. వాడి వల్ల ధన సహాయం పొందిన వాళ్ళు సైతం వాణ్ణి చూడలేదు.\nఈ గజదొంగ నుంచి తమను తాము కాపాడుకోలేక, వాణ్ణి పట్టటానికి తాము చేసిన ప్రయత్నాలన్నీ వ్యర్థంకాగా, వర్తక శ్రేష్ఠులంతా కలిసి రాజుగారి వద్దకు వెళ్ళి, \" మహారాజా, ఈ గజదొంగ విషయంలో మీరు చూస్తూ ఊరుకోవటం భావ్యం కాదు. వీడి బారినుంచి మమ్మల్ని కాపాడే బాధ్యత తమ మీద ఉన్నది,” అని హెచ్చరించారు.\n\"భటులను గస్తీ తిప్పుతున్నాను. దొంగను పట్టటానికి నాకు చేతనైన ఏర్పా ట్లన్నీ అదివరికే చేశాను. ఎప్పుడో వాడు తప్పటడుగు వేసి మనకు దొరికిపోతాడు.” అన్నాడు రాజు.\n\" అది జరిగే లోపల మేమంతా బికా ర్లమైపోతాము. అందుచేత మీరు దొంగను పట్టిన వాడికి పదివేల రూపాయలు ఇస్తా మని చాటింపు వేయించండి. వాడి సన్ని హితుడు ఎవడో ఒకడు వాణ్ణి పట్టియిస్తాడు. కావలిస్తే ఆ పదివేలూ మేమే ఇచ్చు కుంటాం,” అన్నారు వర్తకశ్రేష్ఠులు.\nరాజు వారు చెప్పినట్టే చాటింపు వేయిం చాడు. కాని అందువల్ల ప్రయోజనం ఏమీ లేకపోయింది. దొంగను ఎవరూ పట్టి యివ్వ లేదు. వాడు దొంగతనాలు చేస్తూనే ఉన్నాడు.\nఇంతకూ ఈ గజదొంగ గంగడు అనే ఒక పేదవాడు. వాడికి దొంగతనం తప్ప ఇంకే వృత్తివిద్యా రాదు. అనేక వృత్తుల వాళ్ళు పస్తులుండటం వాడు చూశాడు.\nతానూ, తనలాటి వాళ్ళూ ఇంత తినటానికి గాను . వాడు తన చోరవిద్యను ఉపయో గించసాగాడు.\nఒకరోజు వాడు నగరం విడిచి అడవి దాటి ఒక కొండ గ్రామానికి వెళ్ళి తిరిగి వస్తున్నాడు. వాడు ఆడవిలో నడుస్తూ ఉండగానే బాగా చీకటి పడిపోయింది. త్వరగా ఇంటికి చేరాలని వాడు వేగంగా నడుస్తూ ఉండగా ఒక వైపునుంచి మనిషి మూలుగు వినిపించింది.\nగంగడు అటుగా వెళ్ళి, పొదల మధ్యన గాయాలతో పడి ఉన్న ఒక మనిషిని చూశాడు. \" ఏం జరిగింది ? ఎవరు నువు?” అని గంగడు ఆ మనిషిని అడిగాడు.\n“ నా పేరు రామదత్తుడు. మాది రాజగిరి. వర్తకం చేసుకుందామని చంద్రావతికి వస్తూ ఒక ఎలుగుబంటి వాత పడ్డాను. ఇంకా నయం, అది నన్ను ప్రాణాలతో వదిలింది. నువ్వెవరు?\" అని అడిగాడు ఆ మనిషి బాధపడుతూనే.\nగంగడు తన అసలు పేరు దాచిపెట్టి, \" నా పేరు ధర్మన్న పేదవాణ్ణి,\" అన్నాడు.\nవాడు రామదత్తుణ్ణి ఎత్తుకుని తన యింటికి తెచ్చి, అతని గాయాల కు మందులు పూసి, తిండి పెట్టి, ఉపచారాలు చేస్తూ వచ్చాడు.\nతనను కాపాడిన మనిషి అప్పుడప్పుడూ రాత్రి పూట ఎక్కడికో వెళ్ళి వస్తూండటం చూసి రామదత్తుడు, \" రాత్రివేళ ఎక్కడికి పోతావు?\" అని అడిగేవాడు.\nగంగడు రామదత్తుడికి ఏవో అబద్ధాలు కల్పించి చెప్పేవాడు.\nరామదత్తుడి గాయాలు మానటానికి చాలా కాలం పట్టింది. ఈ లోపల ఇద్దరూ మంచి మిత్రులయారు.\nరామదత్తుడు ఒకనాడు గంగణ్ణి, \"నీది ఏం వృత్తి? ఎట్లా బతుకుతున్నావు?\" అని నిర్బంధించి అడిగాడు.\nరామదత్తుడి మీద పూర్తి విశ్వాసం ఏర్ప డటం వల్ల గంగడు తన సంగతి అంతా చెప్పేశాడు.\nగంగడు గజదొంగ అని తెలియగానే రామదత్తుడికి వాడిపట్ల గల స్నేహ భావం పూర్తిగా పోయింది. గంగణ్ణి పట్టి ఇచ్చిన వారికి పదివేల రూపాయలు బహుమానం ఇస్తారని తెలిసి, ఆ బహుమానం తాను సంపా దించాలనీ, ఆ పెట్టుబడితో లక్షలు సంపా దించవచ్చుననీ అతనికి ఆశపుట్టింది.\nఅందుచేత, గంగడు పొరుగూరు వెళ్ళిన రోజున రామదత్తుడు వెళ్ళి రాజుగారి దర్శనం చేసుకుని తాను గజదొంగను పట్టి యిస్తా ననీ, తనకు బహుమానం ఇప్పించవలసిం డనీ అన్నాడు.\n\"ఎదో వంక పెట్టి దొంగను రేపు ఆప రాహం వేళ రాజభవనం దగ్గిరికి తీసుకురా. మా భటులు వాణ్ణి పట్టుకుంటారు,' ' అన్నాడు రాజు.\nరామదత్తుడు పరమానందభరితుడై ఇంటికి తిరిగి వచ్చాడు. గంగడు రాగానే అతను వాడితో, \"మిత్రమా, ఇంతవరకూ నేను నగరం ఎలా ఉంటుందో చూడలేదు. రేపు నాకు ఊరంతా చూపిస్తావా?\" అని అడిగాడు. అందుకు గంగడు సరేనన్నాడు.\nవాడికి రామదత్తుడి గురించి ఎలాటి అను మానమూ లేదు.\nఇద్దరూ తిండి మూటగట్టుకుని మర్నాడు ఉదయం నగరం చూడటానికి బయలు డేరారు. మధ్యాన్నం. వేళకు వాళ్ళు రాజ భవనం సమీపంలో ఉన్న ఒక కోనేరు వద్ద చెట్ల నీడన కూర్చుని తమ భోజనం మూటలు విప్పారు. ఆ సమయంలో ఎక్కడి నుంచో ఒక కుక్క తోక ఆడించుకుంటూ వచ్చింది. రామదత్తుడు దాన్ని కసిరి కొట్టాడు. కాని, గంగడు దానికి రొట్టెముక్క తుంచి వేశాడు.\nతిండి తినటం ముగిసినాక రామదత్తుడు గంగడితో, \" రాజభవన ద్వారం దగ్గిరికి పోదాం,” అన్నాడు.\nఇద్దరూ బయలుదేరారు. కుక్క గంగడి వెంటనే వచ్చింది. వాళ్ళు రాజభవనానికి ఎదురుగా వచ్చారు. ద్వారం వద్ద ఉండే భటుల కేసి రామదత్తుడు చూశాడు. వాళ్ళు గంగణ్ణి పట్టుకునే ప్రయత్నం ఏమీ చెయ్యలేదు.\nఅప్పుడు రామదత్తుడు గంగడి కేసి తిరిగి, రాజభటులకు వినిపించేలాగా. “నువు దొరికి పోయావు! ఇప్పుడెలా తప్పించు కుంటావు?\" అని కేక పెట్టాడు.\nవాడి ద్రోహబుద్ధి చూసి గంగడికి రక్తం ఉడికి పోయింది. అలాటి కృతఘ్నుణ్ణి బతికి ఉండనివ్వరాదని గంగడు కత్తి దూశాడు.\nఅయితే, ముందే సిద్ధంగా ఉన్న రామ దత్తుడు గంగడి మీదికి బాకు విసిరాడు.\nగంగడి వెంట ఉన్న కుక్క ఎగిరి బాకుకు అడ్డం వచ్చింది. బాకు దాని డొక్కలో గుచ్చుకుని అది చనిపోయింది.\nమరుక్షణమే గంగడు రామదత్తుడి తల నరికేశాడు.\nఅప్పుడు రాజభటులు ముందుకు వచ్చి గంగణ్ణి పట్టుకున్నారు.\nగంగడు రామదత్తుడి శవాన్ని కాలితో తన్ని. \"నీ కన్న ఊరకుక్క నయం గదరా!\" అని, రాజభటుల వెంట రాజు గారి వద్దకు వెళ్ళాడు. రాజుగారు చాలా సేపు గంగడితో ఏకాంతంగా మాట్లాడాడు.\nమర్నాటి సభకు రాజు వర్తకశ్రేష్ఠుల నందరినీ పిలిపించి, వారికి గంగణ్ణి చూపి, \"ఈ పేదవాడు మన రాజ్యానికి మహెూప కారం చేశాడు. ఇక మీకు దొంగల భయం ఉండదు. మీ రందరూ తలా ఒక పది వేలూ ఇతనికి ఇచ్చినా ఇతని రుణం తీరదు,\" అన్నాడు.\nవర్తకులు అలాగే చేశారు. తరవాత గంగడు రాజుగారి ఆంతరంగిక సలహాదా రుగా ఉండిపోయాడు.\nబేతాళుడు ఈ కథ చెప్పి, '\" రాజా, చంద్రసేనమహారాజు ప్రవర్తనకు అర్థం ఏమిటి? ఆయన భటులు గంగణ్ణి చూస్తూనే ఎందుకు పట్టుకోలేదు? దొరికినాక అయినా ఆయన గంగణ్ణి శిక్షించక వర్తకుల చేత వాడికి బహుమానాలిప్పించి, తన సలహా దారుగా ఎందుకు వేసుకున్నాడు? తానే గజదొంగను చంపినట్టు గంగడు రాజు దగ్గిర అబద్ధం చెప్పాడా? ఆ క్రితం రోజు రామ దత్తుణ్ణి రాజు చూసి ఉన్నాడు గద? గంగడు రామదత్తుడు కాదని రాజు పోల్చు కోలేకపోయాడా ? వీటన్నిటికీ సమాధానం తెలిసి కూడా చెప్పకపోయావో నీ తల పగిలి పోతుంది,\" అన్నాడు.\nదానికి విక్రమార్కుడు, “ రాజుకు గజ దొంగ వల్ల నష్టం కలిగినట్టు కనబడదు. ఆయన వర్తకుల చేతి కీలుబొమ్మ. వాళ్ళ నష్టం అతన్ని బాధించదు. అందుచేత గజ దొంగను పట్టుకోవటం గురించి రాజుకు ఆదుర్దా లేకపోయి ఉండవచ్చు. పైన పేద జనాన్ని ఆదుకోవటం రాజుకు చేతగానప్పుడు ఆ పని దొంగే చేస్తూ వచ్చాడు. ఆ విధంగా దొంగ రాజప్రతినిధి అనవచ్చు. దొంగను పట్టి యిస్తానని వచ్చిన వాడు నమ్మకద్రోహి కాక తప్పదు. అందుచేత వాడి సంగతి దొంగనే తేల్చనిచ్చాడు రాజు. గంగడు రాజుతో నిజమే చెప్పి ఉంటాడు. అబద్ధం ఆడి పదివేలు పుచ్చుకోవాలన్న ధనాశ వాడిలో లేదు. కనకనే వాణ్ణి రాజు. శిక్షించ లేదు. వాడికి వర్తకుల చేత ఇప్పించిన సొమ్ము పేద ప్రజలకు చేరుతుందని రాజుకు తెలుసు. వాణ్ణి రాజు తన సలహా దారుగా వేసుకున్నది నగరంలోని వర్తక శ్రేష్ఠుల రహస్యాలు తెలుసుకుని వారి పట్టు నుంచి కొంతవరకైనా బయట పడటానికి అయి ఉండవచ్చు.\" అన్నాడు. రాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 22
        },
        {
            "title": "ఔదార్యం ఖరీదు",
            "book_page_start": 23,
            "pdf_page_start": 35,
            "pdf_page_end": 35,
            "author": "డి. గిరిజ",
            "genre": "నీతి కథ",
            "moral": "కేవలం పేరు కోసం నటించే ఔదార్యం చివరకు నష్టాన్ని మిగులుస్తుంది.",
            "keywords": [
                "ఆసామి",
                "పాలేరు",
                "ఔదార్యం",
                "ఆవులు",
                "మోసం"
            ],
            "characters": [
                "ఆసామి",
                "పాలేరు",
                "నౌకర్లు"
            ],
            "locations": [
                "గ్రామం"
            ],
            "content": "ఒక గ్రామంలో ఒక ఆసామికి నాలుగు ఆవులు ఉండేవి. వాటిని కాయటానికి ఒక పాలేరు ఉండేవాడు.\nఆ ఆసామికి తాను గొప్ప ఉదారుడని పేరు తెచ్చుకోవాలన్న కోరిక కలిగింది.\nఆందుకుగాను ఆయనకు ఒక ఉపాయం కూడా తట్టింది. ఆయన తన నౌకర్లకు ఇద్దరికి దొంగలలాగా వేషాలు వేయించి, తన పాలేరు ఆవులను తోలుకుని ఇంటికి వచ్చేటప్పుడు ఒక ఆవును దొంగిలించమన్నాడు. వాళ్ళు అలాగే చేశారు.\nపాలేరు మూడు ఆవులతో ఇంటికి తిరిగి వచ్చి, ఏడుస్తూ జరిగిన సంగతి చెప్పాడు.\n\"నువు మాత్రం ఏం చెయ్యగలవు లేరా! విచారించకు!\" అన్నాడు యజమాని.\nపాలేరు ఆశ్చర్యపోయాడు. ఊళ్ళోవాళ్ళు ఆయన మంచితనం మెచ్చుకున్నారు.\nతరవాత మరో రెండు ఆవులు ఇలాగే పోయాయి. అప్పుడు కూడా ఆయన పాలేరును పల్లెత్తుమాట అనలేదు. ఆయన ఖ్యాతి చుట్టుపట్ల గ్రామాలకు పాకింది.\nచివరకు ఒకనాడు పాలేరు ఒంటరిగా ఇంటికి వచ్చి, నాలుగో ఆవును కూడా దొంగ లెత్తుకుపోయారని చెప్పి పనిమానుకుని వెళ్ళిపోయాడు.\nతాను నాలుగో ఆవును దొంగిలించమని తన మనుసులకు చెప్పకపోవటం చేత ఆసామి ఆశ్చర్యపోయాడు. మూడు ఆవులు పోతే మాట్లాడలేదు గదా అని పాలేరే నాలుగో ఆవును కాజేశాడు. ఆ సంగతి ఆసామి ఎరగడు.",
            "book_page_end": 23
        },
        {
            "title": "నేరానికి శిక్ష",
            "book_page_start": 24,
            "pdf_page_start": 36,
            "pdf_page_end": 40,
            "author": "నందా వెంకటరమణ",
            "genre": "రాజ కథ",
            "moral": "అధికారం కోసం సోదరుని హత్య చేసినందుకు రాజు తన కవల కొడుకులలో ఒకడికి దూరమవడం ద్వారా శిక్ష అనుభవించాడు.",
            "keywords": [
                "జయసింహుడు",
                "రూపమతి",
                "భ్రాతృహత్య",
                "కవలలు",
                "అధికార వ్యామోహం"
            ],
            "characters": [
                "విజయసింహుడు",
                "జయసింహుడు",
                "రూపమతి",
                "మాధవి",
                "జయచంద్రుడు",
                "మాధవుడు"
            ],
            "locations": [
                "పాంచాల దేశం",
                "రాజధాని",
                "అడవి"
            ],
            "content": "ఒకప్పుడు పాంచాల దేశాన్ని విజయ సింహుడు అనే రాజు పాలించాడు. ఆయనది రామరాజ్యం అని పేరు తెచ్చుకున్నది. ఆయనకు ప్రజలపట్ల దయ ఇంతా అంతా కాదు. అయితే విజయసింహుడికి సంతానం లేదు. అనేక వ్రతాలూ, నోములూ ఫలిం చకపోయేసరికి విజయసింహుడు తన భార్యతో సహా తీర్థయాత్రలు చేసి రావా లనుకున్నాడు. అందుకని ఆయన తన తమ్ముడైన జయసింహుడికి రాజ్యభారం అప్పగించి, తాను తీర్థయాత్రలకు- బయ లుదేరాడు.\nజయసింహుడు మొదటినుంచీ భోగలాల సుడు. అన్న స్థానంలో తాను రాజు అయాక అతనికి అధికారంలో ఉండే ఆనందం కూడా తెలిసి వచ్చింది. పరి పాలన చూడటానికి సమర్థులైన మంత్రు లున్నారు. రాజ్యాన్ని రక్షించటానికి సమర్థు లైన దండనాయకులున్నారు. జయసింహు డికి రోజులు క్షణాలలాగా గడిచిపోయాయి.\nతన వైభవమంతా అన్న తిరిగి వచ్చే దాకానేగదా అన్న ఆలోచన వచ్చినప్పుడు జయసింహుడికి బాధ కలిగేది. ఏ కారణం చేతనైనా అన్న తిరిగి రాకపోతే, అన్నకు సంతానంలేదు గనక, ఈ రాజ్యం తనదే గదా అన్న ఆశ కలిగేది. కొన్ని నెలలు ఇలా గడిచాయి.\nఇంతలో విజయసింహుడు తిరిగి వస్తు న్నట్టు వార్త వచ్చింది. రాజధానిలో ప్రజ లంతా సంతోషించారు. ఒక్క జయ సింహుడే నిరాశలో ముణిగిపోయాడు. పైకి అతను కూడా అందరితోబాటు సంతోషం నటించాడు.\nఆ రాత్రి అతను తనకు విశ్వాసపాత్రు డైన దండనాయకుణ్ణి తన మందిరానికి పిలిపించి, ఆ రాత్రి తన అన్ననూ, వదినెనూ వారు మజిలీ చేసిన చోట హత్యచేయించ టానికి ఆలోచనలు చేశాడు. వారిద్దరూ మాట్లాడుకుంటూ ఉండగా జయసింహుడి భార్య రూపమతి వారి సంభాషణ అంతా విన్నది.\nవిజయసింహుడు తన భార్యతో సహా హతుడైనట్టు మర్నాడు రాజధానికి వార్త వచ్చింది. నగరమంతా దుఃఖ సముద్రంలో ముణిగిపోయింది. అందరితోబాటు జయ సింహుడు కూడా దుఃఖించాడు. ఈసారి అతని దుఃఖం నటన కాదు. రాజ్యం కోసం అన్నను హత్య చేయించాడే గాని, అన్నమీద అతనికి ప్రేమ లేకపోలేదు.\nజయసింహుడు తన అన్నకూ, వదినెకూ దహన సంస్కారాలూ, ఉత్తరక్రియలూ యధావిధిగా జరిపి, లాంఛనంగా రాజ్యాభి షేకం చేయించుకున్నాడు.\nచిత్రమేమిటంటే తాను నిజంగానే రాజు అయేసరికి జయసింహుడికి అ ధి కా ర వ్యామోహం పూర్తిగా పోయింది. ప్రజల క్షేమం చూడటంలో తాను తన అన్నకు ఏమాత్రమూ తీసిపోడని పేరు తెచ్చుకోవ టానికి అతను అహర్నిశలు కృషిచేశాడు. ప్రజలు త్వరలోనే విజయసింహుణ్ణి మరిచి పోయి, జయసింహుడిలాటి ప్రభువు ఎక్కడా ఉండడని చెప్పుకోసాగారు.\nజయసింహుడి భార్య రూపమతి రాణి అయేనాటికి గర్భవతిగా ఉన్నది. రాజ్యాభి షేకం జరుపుకున్న కొద్ది మాసాలకు జయ సింహుడు శత్రురాజులతో యుద్ధాలు చేయ వలసి వచ్చింది; ఎందుకంటే, విజయ సింహుడు పోగానే పరిసర రాజ్యాలవారికి పాంచాలాన్ని తేలికగా జయించవచ్చునని భ్రమకలిగింది.\nజయసింహుడు యుద్ధాలమీద బయలు దేరిన కొద్ది రోజులకు రూపమతి కవల. పిల్లలను కన్నది. పిల్లలను చూసుకున్న ఆనందంతో బాటు ఆమెకు ఆందోళన కూడా కలిగింది. ఈ పిల్లలు ఎంత అన్యోన్యంగా పెరిగినా రాజ్యం సమస్య వచ్చేసరికి ఒకరి ప్రాణాలు ఒకరు తీసుకుంటారు. తన భర్త తన అన్నను ఎంతో ప్రేమించికూడా రాజ్యం కోసం హత్య చేయించటం ఆమెకు తెలుసు. రాజ్య లోభం అంత క్రూరమైనది.\nఅందుచేత రూపమతి తనకు ప్రసవం చేయించిన చెలికత్తెతో, \"మాధవీ, నువు నాకు ఒక ఉపకారం చెయ్యాలి. నాకు ఇద్దరు పిల్లలు వద్దు. వీళ్లలో ఒకణ్ణి ఏ అడవిలోనో వదిలేసిరా. వీడి వెంట పదివేల వరహాల మూట కూడా ఉంచు. ఎవరైనా ఆశపడి వాణ్ణి పెంచుతారు,\" అన్నది.\nమాధవి అలాటి పని చేయనన్నది.\nఅప్పుడు రూపమతి విధిలేక తన భర్త చేసిన నేరాన్ని మాధవికి చెప్పేసింది.. మాధవి కొంచెంసేపు ఆలోచించి, రాణి చెప్పినట్టు చెయ్యటానికి ఒప్పుకుని ఒక బిడ్డనూ, పదివేల వరహాల మూటనూ తీసుకొని వెళ్లి పోయింది.\nరూపమతి తాను చేసిన పనికి పశ్చాత్తాప పడలేదుగాని, ఎంతో బాధపడింది.\nరూపమతికి కవల పిల్లలు పుట్టిన సంగతి అంతఃపురంలో ఎవరికీ తెలీదు. యుద్ధాలలో శత్రువుల నందరినీ ఓడించి తిరిగి వచ్చిన జయసింహుడు తన భార్యకు కొడుకు కలిగా డని తెలుసుకుని ఎంతగానో సంతోషించాడు.\nవాడికి జయచంద్రుడు అని పేరు పెట్టి ఎంతో గారాబంగా పెంచసాగాడు.\nమాధవి రాణి ఇచ్చిన పిల్లవాణ్ణి ఎక్కడా పారేయలేదు. ఆమె వాణ్ణి తన యింటికే తీసుకుపోయి, మాధవుడు అని పేరుపెట్టి, ఏ లోపమూ లేకుండా పెంచసాగింది.\nజయచంద్రుడు ది న దినాభివృద్ధి చెందుతూ ఉంటే రూపమతి తన రెండో కొడుకు ఎక్కడ ఉన్నాడో. ఎలా ఉన్నాడో నని ఎంతో ఆవేదన పడేది.\nకాలం గడిచింది. జయచంద్రుడు యుద్ధ విద్యలన్నిటా ప్రవీణుడై యుక్త వయసుకు వచ్చాడు. ఒక విజయదశమినాడు జయసిం హుడు జయచంద్రుడి చేత విద్యాప్రదర్శన ఏర్పాటు చేసి, ఏ విద్యలోనైనా జయ చంద్రుస్ట్లో మించినవాడికి బహుమానాలిస్తా నని ప్రకటించాడు. ప్రదర్శనలు చూడ టానికి జనం తండోప తండాలుగా వచ్చారు.\nకొద్దిమంది యువకులు రాజుగారిచ్చే బహుమా నాలకు ఆశపడో, యువరాజుగారి చేతిలో ఓడిపోయామని కీర్తితెచ్చుకోవటానికో జయ చంద్రుడితో పోటీ చేసి ఓడిపోయారు.\nచివరకు జయచంద్రుడు జనాన్ని చూసి, \"నాతో పోటీ చెయ్యగలవారు ఇంకెవరూ లేరా?\" అని దర్పంగా అడిగాడు.\nఅప్పుడు జనంలో నుంచి మాధవుడు ముందుకు వచ్చాడు. ఇద్దరూ కత్తియుద్ధం ప్రారంభించారు. ఇద్దరినీ ఒకేచోట చూసిన ప్రేక్షకులకు వారిద్దరూ ఒకే పోలికా, ఒకే ఒడ్డూ, పొడుగూ ఉండటమూ అమిత ఆశ్చ ర్యాన్ని కలిగించింది. జయసింహుడూ, రూపమతీ కూడా ఆశ్చర్యపడ్డారు.\nజయసింహుడు ఈ రహస్యం తెలుసుకుం దామని, \"ఆగండి!\" అని కేకపెట్టి కత్తి యుద్ధం ఆపించాడు. తరవాత ఆయన మాధవుణ్ణి దగ్గిరికి పిలిచి, రూపమతి వింటూండగా, \"నువు ఎవరి కొడుకువు? నీ పేరేమిటి?\" అని అడిగాడు.\nమాధవుడు నవ్వి, “మహారాజా, ప్రజలం దరూ మీ బిడ్డలేగదా! నన్ను కూడా మీ బిడ్డే అనుకోండి!'' అన్నాడు.\nఈ మాట వింటూనే రూపమతి మూర్ఛ పోయింది. జయసింహుడు రాణిని అంతఃపు రానికి చేర్చి, శైత్యోపచారాలు చేయించాడు.\nరూపమతి స్పృహ వొస్తూనే తన చుట్టూ వున్న జనంలో మాధవినీ, ఆమె పక్కన ఉన్న మాధవుకో చూసి, \"నా బాబూ!\" అంటూ మాధవుడి కేసి చేతులు చాచింది.\nమాధవి మాధవుణ్ణి రూపమతి కేసి తోసింది.\nరూపమతి ప్రవర్తన మాధవికి మాత్రమే అర్థమయింది. ఆమె మాధవుణ్ణి కౌగలించు కుని ఆనందబాష్పాలు రాలుస్తున్నది.\nతన భార్యకు మతి చెడిందనుకుని జయ సింహుడు, \"ఏమిటి నువు చేస్తున్నది?\" అని అడిగాడు.\n\"వీడు మన కొడుకే మహారాజా. జయ చంద్రుడూ, వీడూ కవలపిల్లలు. ఇద్దరు పిల్లలుంటే సింహాసనం కోసం రక్తపాతం జరుగుతుందని భయపడి, ఒక పిల్లవాణ్ణి మాధవి కిచ్చి ఎక్కడన్నా వది లెయ్య మన్నాను. ఇంత కాలానికి నా బిడ్డ నాకు తిరిగి దొరికాడు,” అన్నది రూపమతి.\nఅప్పుడు మాధవి తానా బి డ్డ ను రహస్యంగా ఎలా పెంచిందీ జయసింహుడికి తెలిసింది. తాను తన అన్నను హత్య చేసిన నేరానికి తన సొంత కొడుకు ఇన్ని ఏళ్లు తనకు కాకుండాపోవటం శిక్షే అని గ్రహించి జయసింహుడు రూపమతితో, “రాణీ, ఇక సింహాసనం కోసం రక్తపాతం జరిగే సమస్య లేదు. రాజ్యాన్ని నా ఇద్దరు కొడుకులకూ సమంగా పంచుతాను,” అన్నాడు.\nఈ మాటకు రూపమతి పరమానందం చెందింది. ఆమె. తన ఇద్దరు కొడుకులనూ చూసుకుంటూ ఎంతో ఆనందం పొందింది.\nజయసింహుడు అన్నమాట నిలబెట్టుకుంటూ తన రాజ్యాన్ని కొడుకు లిద్దరికీ సమంగా పంచి, తాను బతికి ఉండగానే ఇద్దరికీ రాజ్యాభిషేకం చేయించాడు.",
            "book_page_end": 28
        },
        {
            "title": "జాగ్రత్తగలవాడు",
            "book_page_start": 29,
            "pdf_page_start": 41,
            "pdf_page_end": 42,
            "author": "సి. నాగేశ్వరరావు",
            "genre": "నీతి కథ",
            "moral": "ఇతరుల హెచ్చరికల పట్ల శ్రద్ధ వహించాలి మరియు తెలివైన జాగ్రత్తతో ఉండాలి.",
            "keywords": [
                "వెంకటప్ప",
                "దొంగ",
                "ముసలమ్మ",
                "జాగ్రత్త",
                "తెలివి"
            ],
            "characters": [
                "వెంకటప్ప",
                "రంగయ్య",
                "ముసలమ్మ",
                "దొంగ",
                "గ్రామాధికారి"
            ],
            "locations": [
                "గ్రామం",
                "వంట ఇల్లు"
            ],
            "content": "ఒక గ్రామంలో రంగయ్య అనే బీదవాడికి మధ్యవయసు దాటుతూ ఉండగా ఒక కొడుకు పుట్టాడు. వాడి పేరు వెంకటప్ప.\nవెంకటప్పకు పన్నెండేళ్ళు నిండేసరికి, అతని తండ్రికి పూర్తిగా శక్తి ఉడిగి పోయింది. అంతేగాక కుటుంబాన్ని పోషిం చటానికి అమితంగా కష్టపడుతున్నాడు.\nనూరు రూపాయల అప్పు కూడా ఉన్నది.\nఈ సంగతి గ్రహించిన వెంకటప్ప తన తండ్రితో, “ ఇక నువ్వేమీ కష్టపడవద్దు.\nనేనే ఎక్కడికైనా వెళ్ళి, డబ్బు సంపాదించి \"తెస్తాను,” అని చెప్పి, మరొక గ్రామానికి వెళ్ళి, దొరికిన పని చేస్తూ డబ్బు సంపా దించసాగాడు.\nవెంకటప్పకు ఒక ముసలిది తన ఇంట ఆశ్రయం ఇచ్చింది. వెంకటప్ప ఆమెకు అన్నివిధాలా సహాయపడుతూ, తన సొంత ఇంట ఉంటున్నట్టే ఉంటున్నాడు.\nఒకసారి ముసలిది వెంకటప్పతో, \" నాయనా, కొత్త వాణ్ణి మూడుసార్లు పరీ క్షించి గాని నమ్మకూడదు. నేను నిన్ను అలాగే పరీక్షించాను. డబ్బు విషయంలో మరీ జాగ్రత్తగా ఉండాలి,” అన్నది.\nవెంకటప్ప తాను సంపాదించే కూలి డబ్బులు ఒక ముంతలో వేసి, దాన్ని చూరులో దాచేవాడు. అప్పుడప్పుడూ ముంతను దించి, డబ్బులు లెక్కపెట్టి, ఎంత పోగైనదీ ఎంచుకునేవాడు.\nఒకసారి ముసలమ్మ తన కూతురి వద్దకు వెళ్ళింది. ఇంట్లో వెంకటప్ప ఒక్కడే ఉన్నాడు. అతను తన ముంతలో పోగైన డబ్బు లెక్క పెట్టి, భోజనం చెయ్యబోతూ ఉండగా, బయటి నుంచి, \"ఆకలి! కాస్త అన్నం పెట్టు తల్లీ!\" అని ఎవరో దీనంగా కేక పెట్టారు. వెంకటప్ప ఆ బిచ్చగాడి మురికి జోలెలో ఇంత అన్నం తెచ్చి వేశాడు.\nబిచ్చగాడు అతనితో, \" అయ్యా, నేను ఊళ్ళవెంబడి తిరిగే బిచ్చగాణ్ణి. ఈ రాత్రికి మీ వసారాలో పడుకోనిస్తే, తెల్లారి లేచి పోతాను,” అన్నాడు.\nవెంకటప్ప వాణ్ణి చూసి జాలిపడి సరే నన్నాడు. సరేనని అనేసిన తరువాత అతనికి ముసలమ్మ చేసిన హెచ్చరిక జ్ఞాపకం వచ్చింది : కొత్తవాణ్ణి మూడుసార్లు పరీక్షించి గాని నమ్మరాదు; డబ్బు విషయంలో అసలు నమ్మరాదు! ఈ బిచ్చగాడు కొత్తవాడే మరి.\nవెంకటప్ప డబ్బు ముంతను వంటింటో ఒక మూల పెట్టి, తలుపు బాగా మూసి, తాను వచ్చి ముందు గదిలో పడుకున్నాడు.\nబయటి వసారాలో పడుకున్న వాడు నిజంగా దొంగే. వాడి మురికి జోలె అడుగున దొంగిలించిన సొమ్ములున్నాయి. వెంకటప్ప ముంతలో డబ్బులు ఎంచి పొయ్యటం చూసిన మీదటనే వాడు, \"ఆకలి!\" అని కేక- పెట్టాడు. డబ్బు ముంత వంటఇంట్లో వెంకటప్ప దాచటం కూడా వాడు గమ నిస్తూనే ఉన్నాడు.\nఅర్థ రాత్రివేళ ఆ దొంగ లేచి, ఇంటి వెనక్కు వెళ్ళి, వంట ఇంటికి కన్నం పెట్టి లోపలికి ప్రవేశించాడు. లోపలికి దూరుతూ ఉండగానే వాడి కళ్ళకూ, ముక్కుకూ ఘాటైన పొగతగిలి, తుమ్ములు రాసాగాయి, దగ్గు పట్టుకున్నది. వెంకటప్ప తాను పడుకో బోయేముందు పోయిలో మిరపతొక్కలూ, కాడలూ, ఇతర తుక్కూ వేశాడు. వాటి పొగ ఇంటి నిండా కమ్ముకుని ఉన్నది.\nదొంగ చేసిన అలికిడికి వెంకటప్ప లేచి, వంట ఇంట్లోకి వెళ్ళాడు. కన్నంలో నుంచి బయటికి జారుకుంటున్న దొంగ కాళ్ళు పట్టుకుని లోపలికి లాగి, తాడుతో వాణి కట్టిపడేశాడు.\nతరవాత నలుగురూ వచ్చి చేరి దొంగను గ్రామాధికారికి అప్పగించారు. దొంగ జోలెలో ఊళ్ళోవాళ్ళ సొమ్ములు చాలా దొరికాయి.\nవాటిని పోగొట్టుకున్న వాళ్ళు వెంకటప్పకు తమ శక్తి కొద్దీ బహుమానాలిచ్చారు. ఈ బహుమానాలతో వెంకటప్ప తన తండ్రి చేసిన బాకీ తీర్చి, సుఖంగా జీవించాడు.",
            "book_page_end": 30
        },
        {
            "title": "ఒక రోజు రాజు-3",
            "book_page_start": 31,
            "pdf_page_start": 43,
            "pdf_page_end": 49,
            "author": "చందమామ బృందం",
            "genre": "ఆరేబియా కథ",
            "moral": "అధికార దురాశ, సంపద, మరియు విలాసాల మోజు మనిషిని తాత్కాలికంగా పిచ్చివాడిని చేయగలవు.",
            "keywords": [
                "అబూ అల్ హసన్",
                "ఖలీఫా హారూనల్ రషీద్",
                "భ్రమ",
                "పిచ్చి",
                "ఉన్మాదశాల"
            ],
            "characters": [
                "అబూ అల్ హసన్",
                "ఖలీఫా హారూనల్ రషీద్",
                "హసన్ తల్లి",
                "బానిసలు",
                "యువతులు"
            ],
            "locations": [
                "రాజభవనం",
                "ఉన్మాదశాల"
            ],
            "content": "అబూ అల్ హసన్కు ఇప్పుడు తాను ఖలీ ఫానే నన్న నమ్మకం పూర్తిగా ఏర్పడి పోయింది. అతను కూర్చున్న బంగారు భోజనశాల రంగురంగుల తెరలతోనూ, తివా సీలతోనూ, దీపాల కాంతిలో అత్యద్భుతంగా ఉన్నది. గది మధ్య ఏడు బంగారు పళ్ళా లలో రకరకాల మాంసాహారాలు ఎత్తు పీట లపై అమర్చి ఉన్నాయి. వాటి పక్కన ఏడుగురు అందగత్తెలైన యువతులు వింజా మరలు పట్టుకుని నిలబడి ఉన్నారు. గది నిండా అగరుధూపం వాసనలు వ్యాపించి ఉన్నాయి.\nహసన్ నిన్న చేసిన భోజనం తరవాత ఏమీ తిని ఉండకపోవటంచేత ఆత్రంగా వెళ్ళి పళ్ళాల ముందు కూర్చున్నాడు.\nవెంటనే ఏడుగురు యువతులూ వింజా మరలు వెయ్యసాగారు. హసన్కు భోజనం వేళ అంత గాలి అలవాటు లేదు. అందు చేత అతను ఒక్క నీగ్రో యువతిని మటుకే వీచమని చెప్పి మిగిలినవాళ్ళను తన కెదురుగా, అర్ధచంద్రాకారంలో కూర్చో మని, వారిని చూస్తూ తాను భోజనం చెయ్యసాగాడు.\nభోజనం ముగిసింది. కొజ్జాలు వచ్చి, అతను చేతులు కడుక్కోవటానికి నీరు తెచ్చి ఇచ్చి, మరొక గదిలోకి దారి చూపారు. ఆ గది భోజనాల గది కన్న కూడా అందంగా ఉన్నది. అక్కడ ఏడు రకాల పళ్ళు అమర్చి ఉన్నాయి. ఏడు గురు అందగత్తెలు నిలబడి ఉన్నారు.\nహసన్ అన్నిరకాల పళ్ళూ చవి చూసి, మరొక గదికి వెళ్ళాడు.\nఅక్కడ అందమైన సీసాలలోనూ, బంగారు కూజాలలోనూ అపూర్వమైన పానీ యాలు ఉన్నాయి. వాటిని అతనికి అందిం చటానికి అందగత్తెలున్నారు. హసన్ వారి నందరినీ తన చుట్టూ కూర్చోమని వాళ్ళు అందించే పానీయాలు తాగసాగాడు. వారిలో ఒకతె అతనికి మత్తుమందు కలిపిన పానీయం అందించింది. అది తాగుతూనే హసన్ సృహ లేకుండా పడిపోయాడు.\nఇంతదాకా తెరల వెనక దాగి హసన్ చర్యలు గమనించి ఆనందిస్తున్న ఖలీఫా ఇప్పుడు ఇవతలికి వచ్చాడు. ఆయన బాని సలను పిలిచి, హసన్ ధరించిన రాజ వస్త్రాలు విప్పమనీ, అతని అసలు దుస్తులు తొడగమనీ చెప్పాడు. తరవాత ఆయన, క్రితం రోజు హసన్ న్ను రాజభవనానికి చేర్చిన బానిసను పిలిచి, \"ఇతన్ని ఇతని ఇంటికి చేర్చి పడుకోబెట్టి రా.” అని ఆజ్ఞాపించాడు.\nఆ బానిస అలాగే చేశాడు. ఈసారి అతను మరిచిపోకుండా హసన్ తలవాకిలి తలు పులు మూసి మరీ వచ్చాడు.\nమర్నాడు మధ్యాన్నందాకా హసన్ ఒళ్ళు తెలియకుండా నిద్రపోయాడు. అప్పటికి మత్తు వదిలి అతనికి స్పృహ వచ్చింది.\nఅతను కళ్ళు తెరవకుండానే తాను కిందటి రోజు చూసిన యువతులందరినీ జ్ఞాపకం తెచ్చుకుని, వారందరినీ పేర్లు పెట్టి పిలిచి, రమ్మని కేకలు. పెట్టాడు. కాని ఎవరూ వచ్చిన జాడ లేకపోయే సరికి అతను కోపంగా లేచి కూచుని, కళ్ళు తెరిచాడు.\nతాను రాజభవనంలో కాక, తన మామూలు ఇంట్లోనే ఉన్నట్టు తెలిసింది.\nఇది కల అయి ఉంటుందనుకుని హసన్, \"జఫర్, జఫర్ ! మసూర్! ఎక్కడ చచ్చారు?\" అని అరిచాడు.\nఈ కేకలకు అతని తల్లి పరిగెత్తుకుంటూ వచ్చి, \" ఏమిట్రా, నాయనా, అబూ అల్ హసన్? ఏమయింది? ఏ మ న్నా కల గన్నావా?\" అని ఆదుర్దాగా అడిగింది.\n\"ముసలిదానా, నువ్వెవరు? ఈ అబ్లూ అల్ హసన్ ఎవడు?\" అన్నాడు హసన్.\n\"అబూ అల్ హసన్ నువ్వే గదరా ! నేను మీ అమ్మను గాదూ? నన్నెందుకు గుర్తు పట్టలేకుండా ఉన్నావూ?\" అన్నది హసన్ తల్లి.\n\"పోవే, పీడాకారపు దానా ? నువు ఎవ రిలో మాట్లాడుతున్నావో తెలుసా? నేను ఖలీఫా హారూనల్ రషీద్ను. భూమి మీద అల్లా ప్రతినిధిని. పో అవతలికి!\" అని హసన్ కేకలు పెట్టాడు.\nఅతని తల్లి ఆందోళనపడుతూ, \" అర్థం లేకుండా ఏమిట్రా ఆ మాటలు? అలా అరిస్తే చుట్టుపక్కలవాళ్ళు వినగలరు.\nకొంప ముణిగిపోతుంది! శాంతించరా, బాబూ. నీకు పుణ్యం ఉంటుంది!\" అన్నది.\nహసన్ మరింత గట్టిగా అరుస్తూ, “ముసలితొత్తూ; నిన్ను పొమ్మనలేదూ? నేను నీ కొడుకునంటావు నీకు మతి ఉన్నదా? నేను హారూనల్ రషీదన్ను. తూర్పు పడమరలకు ఏలికను!\" అన్నాడు.\nహసన్ తల్లి మొహం బాదుకుని మొత్తు కుంటూ, \"నీకు సైతాను పూనింది. 'నిన్ను అల్లాయే కాపాడాలి. నీ మతి ఇంతగా ఎలా చెడింది? పుట్టినప్పటి నుంచీ నా దగ్గిరే ఉంటివి _ గదా, ఈ ఇంట్లోనే పెరిగితివి గదా! కాసిన మంచి నీళ్ళు తాగు, నాయనా, నిద్రమత్తు వదులుతుంది!\" అన్నది.\nఆమె ఇచ్చిన నీరు తాగి హసన్, \"ఒక వేళ నేను అబూ అల్ హసన్ అయినా అయి ఉండవచ్చు!\" అనుకుంటూ చాలాసేపు ఆలో చనలో ముణిగి ఉండి, చివరకు, \" అవును, నేను అబూ అల్ హసన్నే. ఇది నా గదే. నువు నా తల్లివే. నా మీద ఏదో ప్రయోగం జరిగింది,” అన్నాడు.\nహసన్ తల్లి ఆనందబాష్పాలు తుడుచు కుంటూ, తన కొడుకు బాగైనాడు గదా అను కున్నది. ఆమె వంట చెయ్యబోయే ముందు తన కొడుక్కు వచ్చిన కల ఎలా టిదో తెలుసుకుందా మనుకుంటూండగా,\nహసన్ చప్పున మంచం మీది నుంచి కిందకి దూకి, తల్లిని పట్టుకుని ఊపుతూ, \"తప్పుడుదానా, నా శత్రువు లెవరు నా రాజ్యం కాజేసి, నన్ను ఈ కుళ్ళు కొంపలో ఖైదు చేశారో చెప్పకపోయావో నీ ప్రాణాలు తీస్తాను! నాకు తిరిగి సింహా సనం వచ్చాక నా ఆగ్రహానికి అంతుండదు, జాగ్రత్త! ఖలీఫా ఆగ్రహం అంటే ఏమిటో మరవకు ! ఈ కుట్ర చేసినవాళ్ళని ఈ ఖలీఫా క్షమించడు!\" అన్నాడు.\nఅతను ఆమెను వదిలేసి తిరిగి మంచం ఎక్కి, తల చేతుల్లో పట్టుకుని కూర్చు న్నాడు. అతని తల్లి కుప్పకూలిపోయి, గుండె పగిలేటట్టు ఏడవ సాగింది.\nకొంతసేపు ఏడ్చిన మీదట ఆమె లేచి వెళ్ళి, ఎంతైనా తల్లి గనక, పన్నీరు కలిసిన షర్బతు తెచ్చి, ‘\" తాగు, నాయనా ! \" అని హసన్ చేత తాగించింది.\nతరవాత ఆమె తన కొడుకు ఆలోచన లను మళ్ళించటానికి \" ఒరే. నిన్న ఒక తమాషా జరిగింది. నువు వింటే ఎంతో సంతోషిస్తావు. నిన్న రాజభటులు వచ్చి మన పేట అధికారినీ, వాడి కింద పనిచేసే ఇద్దరినీ పట్టుకుని, తలా నాలుగువందల బెత్తం దెబ్బలూ కొట్టి, ఒంటె మీద వెనక్కు తిప్పి కూచోబెట్టి ఊరేగించి, కొరత వేశారు,” అన్నది.\nఈ మాట విని హసన్ ఉపశమనం పొందటానికి బదులు రెచ్చిపోయి, “ పాపిష్టి ముండా, నేను పొరబడలేదని నువే రుజువు చేస్తున్నావు. ఆ ముగ్గురినీ శిక్షించమని అహ్మద్ను పంపినది నేనే! నేను కల గంటున్నాననీ, నాకు సైతాను పూనాడనీ మరొకసారి అనేవు! సాష్టాంగపడి, అన్న దానికి క్షమాపణ వేడుకో!'' అన్నాడు.\nహసను పిచ్చిపట్టిందని అతని తల్లి రూఢి చేసుకున్నది. ఆమె రొమ్ము బాదు కుని ఏడుస్తూ, \" అల్లా కనికరించి నీ పిచ్చి కుదర్చాలి! నువు మాత్రం ఖలీఫా పేరు ఎత్తకు. నువే ఖలీఫానని అసలు అనకు. ఇరుగుపొరుగువాళ్ళు విని వలీతో చెప్పా రంటే, అతడు నిన్ను రాజభవనం ముందు ఉరి తీస్తాడు,\" అన్నది.\nదీనితో హసన్ మరింత రెచ్చిపోయి, మూలనున్న కర్రతీసి తల్లి మీదికి వస్తూ, \"నన్ను అబూ అల్ హసన్ అని పిలవకు. నేను హారూనల్ రషీద్ను. కాదన్నావంటే నీ బుర్ర బద్దలు కొడతాను,” అన్నాడు.\nకొడుకు ఇలా అంటుంటే తల్లికి కోపమూ, దుఃఖమూ కూడా వచ్చింది.\nఆమె ఎంతో శాంతంగానూ, ప్రేమగానూ, “నీ మతి ఇంతగా ఎలా చలించిందిరా, బాబూ? నువు ఖలీఫానని చెప్పుకోవటం నేరమన్న మాట అలా ఉంచి, ఎంత అప చారం! కృతఘ్నత కూడానూ! నిన్న ఆ మహాప్రభువు నాకు వెయ్యి బంగారు దీనారాలు పంపి, ఇంకా పంపుతానని కబురు కూడా చేశాడు,” అన్నది.\nతాను ఖలీఫాయే నన్న విషయంలో హసన్కు ఏ మాత్రమన్నా సందేహం మిగిలి ఉంటే, ఈ మాటతో అది పూర్తిగా పోయింది. ఎందుకంటే కిందటి రోజు ఆమెకు తానే వెయ్యి దీనారాలు పంపాడు.\nహసన్ తల్లి కేసి గుడ్లు ఉరిమి చూస్తూ, \" ఆ దీనారాలు పంపినది నేను కాదంటావా? ఆ ధనం తెచ్చినవాడు నా ఆజ్ఞ మీద రాలె దంటావా? ఇంకా నేను అబూ అలాసన్నే ననటానికి నీ కెన్నిగుండెలు?\" అంటూ తల్లిని కర్రతో బాదసాగాడు.\nఆ దెబ్బలతో ఆమె మాతృప్రేమ ఆడు గంటింది. ఆమె ఎలుగెత్తి ఇరుగు పొరుగు వాళ్ళను కేక పెట్టింది. త్వరలోనే ఇరుగు పొరుగువాళ్ళు పరిగెత్తుకుంటూ వచ్చి, హసన్ బారి నుంచి తల్లిని కాపాడి, హసన్ను గట్టిగా పట్టుకుని, “తల్లి మీదనే చెయ్యి చేసు కుంటున్నావు నీ కేమన్నా పిచ్చి పట్టిందిరా, అబూ అలాసన్? అని మందలించారు.\nహసన్ తీవ్రంగా, \" అబూ అలా హసన్ ఎవడు? \" అని అడిగాడు.\nపొరుగువాళ్ళు ఆశ్చర్యపోతూ, \" నువు అబూ అల్ హసన్వి కావూ ? ఈవిడ నిన్ను· కని పెంచిన నీ తల్లి కాదూ? \" అన్నారు.\n\" గాడిదలు ! గాడిద కొడుకులు ! పొండి అవతలికి. నేను మీ ప్రభువును, ఖలీఫా హారూనల్ రషీదన్ను!\" అన్నాడు హసన్.\nహసస్ నిశ్చయంగా పిచ్చివాడేనని పొరుగువాళ్ళకు నమ్మకం కుదిరింది.\nఆ స్థితిలో అతన్ని స్వేచ్ఛగా ఉండనివ్వటం ప్రమాదమనుకుని, వాళ్ళు అతని చేతులూ, కాళ్ళూ కట్టేసి, ఉన్మాడశాలకు కబురు చేశారు. ఒక గంటలోపుగా ఉన్మాదశాల మనిషి, ఇద్దరు రక్షకులను తోడుతీసుకుని వచ్చాడు. రక్షకుల వద్ద కమ్చీలూ, సంకెళ్లూ, గొలుసులూ వగైరా సరంజామా అంతా ఉన్నది.\nవాళ్ళను చూడగానే హసన్ పెనగులాడ సాగాడు. అది చూసి ఉన్మాదశాల వాడు హసన్ వీపుమీద కంచీతో రెండు మూడు దెబ్బలు కొట్టి, అతనికి గొలుసులు వేశాడు.\nతాను ఖలీఫానని చెబుతున్నా వినిపించుకో కుండా ఉన్మాదశాల నుంచి వచ్చిన ముగ్గురూ హసనను ఉన్మాదశాలకు తీసుకు పోయి, కటకటాల గదిలో అతన్ని అడవి మృగాన్ని బంధించినట్టు బంధించి, ప్రధమ చికిత్స కింద యాభై కొరడా దెబ్బలు కొట్టారు.\nపదిరోజుల పాటు ఉదయమూ, సాయం కాలమూ ఇదేవిధంగా చికిత్స సాగినమీదట హసన్ ఆలోచనా ధోరణిలో మార్పు వచ్చింది.\n\"నాకు గొప్ప దుర్దశకలిగింది. అందరూ నన్ను పిచ్చివాడనుకుంటున్నారంటే, పొర పాటు నాదే అయి ఉండాలి. నేను రాజ భవనంలో ఉన్నట్టు కలగన్నాను కాబోలు.\nకాని అది కలలాగా అనిపించలేదు.\nఈ మాయను అర్థం చేసుకోవటానికి, ప్రయత్నిస్తే నిజంగానే నాకు పిచ్చి ఎత్త వచ్చు. అల్లా ఇలాటి మాయలు ఎన్ని కల్పించాడో ! \" అనుకున్నాడు హసన్.\nఅతను ఇలా అనుకుంటూండగా, అతని తల్లి అతన్ని చూసి పోదామని ఏడుస్తూ వచ్చింది. అతని దీనస్థితి చూసి ఆమెకు గుండె నీరయిపోయింది. ఆమె తన దుఃఖాన్ని అణచి పెట్టుకుని, \" ఎలా ఉన్నావు. నాయనా, అబూ అల్ హసన్? \" అని మృదువుగా అడిగింది.\n\" అమ్మా, అల్లా నిన్ను కాపాడు గాక!\" అన్నాడు హసన్ శాంతంగా.\nఆమె ఆనంద పరవశురాలై, \" భగ వంతుడి దయవల్ల నీ మనసు బాగుపడింది, నాయనా!\" అన్నది.\n\" అల్లానూ, నిన్నూ క్షమాపణ వేడు కుంటున్నా నమ్మా. అలా పిచ్చిగా ఎందుకు వాగానో నాకే అర్థం కావటం లేదు. సైతాను నన్ను ఆవహించి, నాచేత అలా మాట్లాడించి ఉండాలి. కాని అదంతా అయిపోయింది.\nనేను బాగుపడ్డాను,\" అన్నాడు హసన్.\n\" నిన్ను మళ్ళీ కన్నంత ఆనందంగా ఉందిరా నాకు!\" అన్నది హసన్ తల్లి.\n\"నన్ను ఇక్కడి నుంచి విడిపించమ్మా?” అన్నాడు హసన్.\nహసన్ తల్లి చెప్పిన మీదట ఉన్మాదశాల వాళ్ళు అతన్ని పరీక్షించి, పిచ్చి పోయిందని రూఢి చేసుకుని, గొలుసులు విప్పి అతన్ని వదిలిపెట్టారు. అతను తడబడుతూ నడిచి తల్లి వెంట ఇంటికి చేరుకుని, కొరడా దెబ్బల నుంచి కోలుకోవటానికి చాలా రోజులు మంచంలోనే ఉండిపోయాడు.",
            "book_page_end": 37
        },
        {
            "title": "అబ్బా !",
            "book_page_start": 38,
            "pdf_page_start": 50,
            "pdf_page_end": 56,
            "author": "చందమామ బృందం",
            "genre": "జానపద కథ",
            "moral": "తెలివి, ధైర్యం మరియు మంత్రశక్తి ద్వారా రాక్షసుడి బారి నుండి తప్పించుకోవచ్చు.",
            "keywords": [
                "విక్రముడు",
                "రాక్షసుడు",
                "మంత్రశక్తి",
                "మారు రూపాలు",
                "రాజకుమార్తె"
            ],
            "characters": [
                "విక్రముడు",
                "విధవరాలు",
                "అబ్బా (రాక్షసుడు)",
                "కన్య",
                "రాజు",
                "రాజకుమార్తె"
            ],
            "locations": [
                "దూరదేశం",
                "బావి",
                "రాజసౌధం",
                "స్నానశాల"
            ],
            "content": "ఒక దూరదేశంలో ఒక పేదరాలైన వితం తువు ఉండేది. ఆమెకు ఒక అందమైన కొడుకు ఉండేవాడు. వాడి పేరు విక్రముడు. పేరైతే గొప్పదే గాని వాడు ' పనికి మహా మొండి; పెద్ద సోమరి.\nఒక రోజు తల్లి వాణ్ణి, “చితుకులు ఏరుకు రారా. రెండు రొట్టెలు కాలుస్తాను.\" అని అడిగింది.\n“రొట్టెలు కాల్చకపోతేనేం? పచ్చిపిండి తింటేపోలా?\" అన్నాడు విక్రముడు.\nవాడికి పని చెప్పి లాభం లేదనుకుని వాడి తల్లి తానే ఊరి బయటి తోపుల్లోకి వెళ్ళి, కింద రాలిన ఎండుపుల్లలు ఏరి పెద్ద మోపు కట్టి, దాన్ని మోసుకుంటూ తిరిగి రాసాగింది. తిరిగి వచ్చే దారిలో ఒక పాడుబడిన బావి ఉన్నది. దాని గట్టు మీద మోపుదించి విధవరాలు ఆయాసంతో, \"అబ్బా!” అన్నది.\nమరుక్షణమే బావిలో నుంచి ఒక రాక్ష నుడు పైకి దూకి. \" నన్నెందుకు పిలిచా వమ్మా? నీకేం కావాలి?\" అని అడిగాడు.\nవిధవరాలు వాణ్ణి చూసి బిత్తరపోయి, \"లేదండీ, నేను తమర్ని పిలవలేదు.” అన్నది.\n\"నన్ను పిలవకపోవటమేమిటి? అబ్బా అన్నది నా పేరే!\" అన్నాడు రాక్షసుడు.\n“నాకీ సంగతి తెలియదండీ! ఎదిగొచ్చిన కొడుకు ఉండి కూడా అన్నింటికీ నేనే ఒళ్ళు విరుచుకోవలిసి వస్తున్నది. ఆయాస పడి 'అబ్బా!' అనుకున్నాను,\" అంటూ విధవరాలు రాక్షసుడికి తన కొడుకు సంగతి చెప్పింది.\nఅంతా విని రాక్షసుడు, \" నీ కొడుకును నా దగ్గిరికి పంపించు. వాణ్ణి తెలివిగల వాణిగా తయారు చేస్తాను. నీకు దోసెడు బంగారం ఇస్తాను,” అన్నాడు.\n\"తమరు వాణ్ణి తినెయ్యరు గద! తమ రిని చూస్తే నాకు భయంగా ఉన్నది.\" అన్నది విధవరాలు.\n” ఛీ, ఛీ ! నాకు మనిషి మాంసం సయిం చదు,\" అని రాక్షసుడు బావిలోకి దూకి, మళ్ళీ పైకి వచ్చి, దోసెడు బంగారు కాసులు విధవరాలికి ఇస్తూ, \" నీ కొడుకును తీసుకు రాకపోయావో, మీ ఇద్దరి ప్రాణాలూ తీస్తాను, గుర్తుంచుకో!\" అని హెచ్చ రించాడు.\nవిధవరాలు చితుకుల కట్ట ఎత్తుకుని ఇంటికి వెళ్ళి, రొట్టెలు కాలుసూ కంటతడి పెట్టుకున్నది. అది చూసి విక్రముడు తల్లిని ఎందుకేడుస్తున్నావని అడిగాడు. తల్లి జరి గినదంతా వాడికి చెప్పింది.\n\"ఆ రాక్షసుడి దగ్గిరికి పోయి తెలివి తేటలు నేర్చుకుంటానమ్మా. విచారం దేనికీ?\" అన్నాడు విక్రముడు.\nతల్లి కొడుకు లిద్దరూ కలిసి బావి వద్దకు వెళ్ళారు. విధవరాలు బావిలోకి తొంగి చూసి, “అబ్బా! అబ్బా!'' అని పిలిచింది.\n'వెంటనే రాక్షసుడు పైకి దూకి, \"వీడేనా, అమ్మా, నీ కొడుకు?\" అని అడిగాడు.\nవాడు విధవరాలికి మరో దోసెడు బంగారం ఇచ్చి, విక్రముడితో, \"నా వెంట మాయింటికి రా. ఇల్లు కాస్త ఊడ్చటం తప్ప నీకు పని ఏమీ ఉండదు. నేను పగలల్లా ఇంట్లో ఉండను. నిన్ను అడిగేవారు ఉండరు,” అన్నాడు.\n\"అంతకన్న కావలిసిందేమిటి?\" అన్నాడు విక్రముడు.\nరాక్షసుడూ, విక్రముడూ కలిసి బావిలోకి దూకారు. బావి అడుగున ఒక అందమైన రాజసౌధమూ, దొడ్డి, తోటా ఉన్నాయి.\nరాక్షసుడు విక్రముడితో, \" నేను పోతు న్నాను: నువు ఇల్లు కనిపెట్టుకుని ఉండు.\nనువు తిని, తాగి, ఇష్టం వచ్చినట్టు తిరుగు. నువు దొడ్డిలో యథేచ్ఛగా తిరగవచ్చు, కాని తోటలోకి పోకు, పోయావంటే, ఆ సంగతి నాకు పువ్వులు చెప్పేస్తాయి, నేను నిన్ను చావగొట్టుతాను,” అని చెప్పి వెళ్ళిపోయాడు.\nతరవాత విక్రముడు భవనమంతా తిరి గాడు. ఒక గదిలో భోజనం వడ్డించి ఉన్నది. విక్రముడు కడుపు నిండా తిని, \"ఈ ఉద్యోగం నాకు నచ్చింది,\" అనుకుని, దొడ్లో చాలా సేపు తిరిగాడు. చివరకు వాడు తోట ద్వారం తెరిచి తోటలోకి అడుగుపెట్టాడు.\nఅలాటి తోటను వాడు ఎన్నడూ చూడ లేదు. అందులో లేని పువ్వులేదు, లేని పక్షి లేదు. పక్షులు చిత్తం వచ్చినట్టు పాడే స్తున్నాయి. పూల నుంచి రకరకాల సువా సనలు వస్తున్నాయి.\n“తోటలోకి పోగూడదుట! నేను రోజూ ఇక్కడికే వస్తాను! \" అనుకున్నాడు విక్రముడు.\nవాడు చుట్టూ చూస్తుంటే ఒక పక్కగా ఒక కుటీరం కనబడింది. కుటీరద్వారంలో ఒక అందమైన కన్య నిలబడి, వాణ్ణి రమ్మని సైగ చేస్తున్నది.\n\"జాగ్రత్త, పువ్వులు తగలకుండా రా. తగిలితే అవి అబ్బాకు చెప్పేస్తాయి. నీకో మాట చెప్పాలి. ఇలా రా!\" అన్న దామె విక్రముడితో.\nవిక్రముడు జాగ్రత్తగా నడుచుకుంటూ, ఆమె వద్దకు వెళ్ళాడు.\n\"నువ్విక్కడికి ఎందుకు వచ్చావు? అబ్బా మనుషులను తినని మాట నిజమే గాని, మాంసం తింటాడు. ఎక్కడా తినటానికి మాంసం దొరక్కపోతే, అతను ఇంటికి వచ్చి నీ చేత ఏదో నీరు తాగించి నిన్ను ఒళ్ళు విరుచుకోమంటాడు. ఒళ్ళు విరుచుకోగానే నువు అబ్బా కోరిన జంతువైపోతావు. అప్పుడు అతను నిన్ను చంపి తినేస్తాడు. అందుచేత, అలాటి పరిస్థితి ఏర్పడి నప్పుడు నువు నీరు తాగు కాని, ఒళ్ళు మాత్రం విరుచుకోకు.\nకాళ్ళు ఆడించు, చేతులు ఆడించు, గుండ్రగా తిరుగు - ఏ దన్నా చెయ్యిగాని ఒళ్ళు మాత్రం విరుచుకోకు. విసుగెత్తి అబ్బా, నా చేత ఎర్ర నీరు తెప్పించి, అది నీ చేత తాగించి, ఫలాని జంతువు కమ్మం టాడు. అయితే, ఆ ఎర్ర నీరు అద్భుత శక్తులు గలది. ఆది తాగితే అంతులేని జ్ఞానం వస్తుంది. అది తాగిన మీదట నువు అబ్బా చెప్పిన జంతువే కానక్కర్లేదు,\nనీ యిష్టం వచ్చిన రూపం పొందగలుగు తావు. పక్షివై ఇక్కడి నుంచి తప్పించుకు పారిపోగలవు కూడా. ఇక్కడి నుంచి తప్పించుకు పోయాక నన్ను కూడా విడిపించే మార్గం చూడు. నువు నన్ను 'చూసిన సంగతి పరమరహస్యం! వెళ్ళి ఇల్లు ఊడ్చేపని చూసుకో,” అన్న దామె విక్రముడితో.\nవిక్రముడు భవనానికి తిరిగి వచ్చి, చీపిరికట్ట తీసుకుని కొద్దిగా చిమ్మి, దొడ్లోకి వచ్చి ఒక చెట్టు కింద కూర్చున్నాడు.\nచాలా సేపటికి అబ్బా వచ్చాడు. వాడికి ఆకలి దహించుకుపోతున్నది. ఆ రోజు వాడికి ఏవో కాయలు తప్ప తినటానికి ఏమీ దొరకలేదు. వాడు వస్తూనే విక్రముణ్ణి, \" ఏం చేస్తున్నావు? \" అని అడిగాడు.\n\" ఏముంది? ఇల్లు ఊడ్చాను. విశ్రాంతి తీసుకుంటున్నాను,” అన్నాడు విక్రముడు.\n” సరే, నీకు కొంచెం చదువు చెబుతాను. ఈ నీరు కొంచెం తాగి, ఒళ్ళు విరుచుకుని కుందేలు కా ! \" అంటూ అబ్బా, విక్రముడి చేత ఏదో నీరు తాగించాడు.\nవిక్రముడు చేతులాడించాడు, ఒక కాలు మార్చి ఇంకో కాలుమీద నిలబడ్డాడు.\n“ఛీ, ఏం చేస్తున్నావు? ఒళ్ళు విరు చుకో!\" అన్నాడు అబ్బా.\n\" నేను ఒళ్ళు విరుచుకోవటం లేదా ? \" అని విక్రముడు అమాయకంగా అడిగాడు.\n\" నువు ఇంత మందమతివా? \" అంటూ అబ్బా ఇంకో పాత్రలో నీరు తాగించి, విక్ర ముణ్ణి ఒళ్ళు విరుచుకుని మేక కమ్మన్నాడు.\nకాని విక్రముడికి ఒళ్ళు విరుచుకోవటం ఏమిటో తెలిసినట్టు కనబడలేదు. వాడు శీర్షాసనమైనా వేశాడు గాని ఒళ్ళు విరుచుకో లేదు. అబ్బాను ఆకలి దహించుతున్నది.\nవాడు తోటలోని కుటీరానికి వెళ్ళి అక్కడ ఉండే పిల్లతో, \" ఇవాళ ఎంత తిరిగినా నాకు మాంసం దొరకలేదు. ఈ మొద్దు వెధవను ఒళ్ళు విరుచుకోరా అంటే విరుచుకోలేకుండా ఉన్నాడు.\" అన్నాడు.\n\" ఎర్రనీరు తాగితే వాడికి ఒళ్ళు విరుచు కోవటం చాతనవుతుంది,\" అన్నదా పిల్ల.\n“ఎర్ర నీరు తాగితే వాడు తెలివి తేటల్లో నా అంతటి వాడూ అయిపోతాడు గద? \" అన్నాడు అబ్బా.\n“అయి ఏం బావుకుంటాడు? ఒళ్ళు విరుచుకోగానే నువు ఏం కమ్మంటే అది అయిపోతాడుగా? \" అన్నదామె.\n\" అది నిజమే. ఏదీ, ఎర్ర నీరు తీసుకురా ! \" అన్నాడు అబ్బా.\nఆ పిల్ల కుటీరంలో నుంచి ఎర్రనీరు తెచ్చింది. అబ్బా లోటాలో ఆ నీరు తీసుకు పోయి విక్రముడికి ఇచ్చి. \" ఇది తాగి, ఒళ్ళు విరుచుకుని జింకవికా!\" అన్నాడు.\nవిక్రముడు ఆ నీరు తాగి, జింక కావ టానికి బదులు పావురం కావాలనుకున్నాడు.\nవెంటనే వాడు పావురమైపోయి, బావి కుండా పైకి ఎగిరిపోయాడు.\nఅబ్బా ఆలస్యం చెయ్యకుండా తాను డేగ అయి పావురం వెనకే బయలుదేరాడు. డేగ పావురాన్ని చాలాసేపు తరిమి పట్టుకోబోయే క్షణంలో పావురం కాస్తా ఈగగా మారి, ఒక స్నానశాల తలుపులోని బీగం కంతలో దూరింది.\nవెంటనే డేగ, ఒక ధనికుడుగా మారి స్నానశాలను నిర్వహించే వాడితో, “ఈ స్నాన శాలను అమ్ముతావా?” అని అడిగాడు.\n\"తగిన ధర వస్తే ఎందుకు అమ్మను?'' అన్నాడు స్నానశాల వాడు.\nపెద్దమనిషి వాడు అడిగినంత బంగారం ఇచ్చి స్నానశాల బీగాలు పుచ్చుకున్నాడు. వెంటనే ఈగ బయటికి వచ్చి అటూ ఇటూ ఎగరసాగింది. వెంటనే ధనికుడు కాస్తా ఒక పిచ్చుకగా మారి ఈగను వెంబడించాడు.\nఈగ పిచ్చుకకు చిక్కేక్షణంలో రాజ భవనంలోకి దూరి, ఒక సంపంగిపువ్వుగా మారి రాజకుమార్తె ఒడిలో పడింది. రాజ కుమార్తె దాన్ని చూసి ఎంతో సంతోషించి తన జడలో పెట్టుకుంది.\nఈలోపల పిచ్చుకరూపంలో ఉన్న అబ్బా టర్కీరాయబారిగా మారి, రాజదర్శనం చేసుకుని, \" మహారాజా, నేను మా దేశం నుంచి ` బయలుదేరేటప్పుడు మా అమ్మ నన్ను దీవించి నా కొక సంపెంగపువ్వు ఇచ్చింది. నాకు ఎంతో పవిత్రమై న ఆ పువ్వును ఒక గోరింక నా కోటు నుంచి లాగేసి తీసుకుపోయి, తమ కుమార్తె మంది రంలో పడవేసింది. తమరు నా పువ్వును నాకు తిరిగి ఇప్పించాలి,” అన్నాడు.\nఈ లోపల విక్రముడు అందమైన యువ కుడుగా మారి, \" రాజకుమారీ, నే నొక రాజ కుమారుణ్ణి. నా కోసం ఒకడు వచ్చి అడుగు తాడు. వాడు నా గర్భశత్రువు. మంత్ర విద్యలో ఇద్దరమూ సమానులం. అందు చేత వాడు నన్ను నిర్మూలించటానికి చూస్తున్నాడు. నన్ను వాడికి ఇవ్వకు, నీకు పుణ్యం ఉంటుంది,” అని చెప్పి, తిరిగి పువ్వుగా మారిపోయాడు.\nఅంతలో ఒక చెలికత్తె రాజకుమారి దగ్గిరికి వచ్చి, \" రాజకుమారీ, నీ ఒళ్ళో పడిన సంపెంగపువ్వును మహారాజుగారు తెమ్మంటున్నారు,\" అన్నది.\nరాజకుమార్తె చిరాకుగా, \" తోటలో ఎన్ని సంపెంగపూలు లేవు? నాలుగు కోసుకు పోయి మహారాజుగారికి ఇయ్యి,\" అన్నది.\nచెలికత్తె తోటలోకి వెళ్ళి ఇన్ని సంపెంగ పూలు కోసి, తీసుకుపోయి రాజు వద్ద ఉన్న రాయబారికి ఇచ్చింది. రాయబారి వాటిని వాసన చూసి, \"మహారాజా, నా పవిత్రమైన సంపెంగపువ్వు వీటిలో లేదు,\" అన్నాడు.\nరాజు మండిపడి, \" రాజకుమార్తెను ఆ సంపంగిని వెంటనే ఇయ్యమను. లేక పోతే నేనే వచ్చి తీసుకుంటాను,” అని చెలి కత్తెతో అన్నాడు. చెలికత్తె వెళ్ళి రాజ కుమార్తెతో ఈ మాట చెప్పింది. చేసేది లేక రాజకుమార్తె పువ్వును ఇచ్చేసింది.\nరాజు ఆ పువ్వును టర్కీ రాయబారికి ఇవ్వబోతూండగా అది కాస్తా ధాన్యపు గింజగా మారి నేల మీద పడిపోయింది.\nవెంటనే రాయబారి కాస్తా కోడిగా మారి ఆ గింజను తినబోయాడు. వెంటనే ధాన్యపు గింజ నక్కగా మారి కోడిని తినేసింది.\nఈ మార్పులన్నీ చూసి రాజు వెర్రెత్తి పోయి, \" అయ్యో, అయ్యో! ఘోరం, ఘోరం!\" అని కేకలు పెట్టాడు.\nఅంతలో నక్క కాస్తా యువకుడుగా మారి, \" మహారాజుగారికి జయం కలగాలి! నే నొక రాజకుమారుణ్ణి. నా తల్లి గంధర్వ స్త్రీ. ఆమె నాకు మంత్ర విద్యలన్నీ నేర్పింది.\nతమరి వద్దకు వచ్చిన వాడు నా సేవకుడు. వాడు నా విద్యలన్నీ సంగ్రహించి, నన్నే నిర్మూలించటానికి యత్నించాడు. ఒకరికి ద్రోహం తల పెట్టిన వాడికి నాశం తప్పు తుందా?'' అన్నాడు.\n\" అలాగా, నాయనా? నీకు అభ్యంతరం లేకపోతే నా కుమార్తెను చేసుకుని, నా అల్లు డుగా ఉండిపో,\" అన్నాడు రాజు.\n\"మీ దయ! నాకు వారం రోజులు గడువిస్తే కొన్ని వ్యవహారాలు చక్కబెట్టు కుని వస్తాను,\" అన్నాడు విక్రముడు.\nరాజు సరేనన్న మీదట అతను పావురంగా మారి, బావి వద్దకు వెళ్ళాడు. అక్కడ అత నికి తన తల్లి కనిపించింది. విక్రముడు తన అసలు రూపం ధరించి తల్లితో, “ఇక్క డేం చేస్తునా వమ్మా?\" అన్నాడు.\n\"నీ కోసం బెంగపడ్డాను, నాయనా! అబ్బాకు బంగారం తిరిగి ఇచ్చి నిన్ను తెప్పిం చుకుందామని వచ్చాను.\" అన్నది తల్లి.\n\"అబ్బా ఇంకెక్కడున్నాడమ్మా? వాడు పోయాడు. మనం సుఖంగా ఉండవచ్చు. నువు ఇంటికి పద. నేను త్వరలోనే తిరిగి వస్తాను,\" అని విక్రముడు తల్లిని పంపేసి, డేగ రూపంలో బావి దిగి వెళ్ళి, తోటలో ఉండే అమ్మాయితో, \" నువు మీ తల్లి దండ్రుల వద్దకు వెళ్ళిపోతావా? నా వెంట ఉంటావా?\" అని అడిగాడు.\nఆమె తన తల్లిదండ్రుల వద్దకు పోతా నన్నది. ఆమె కూడా ఎర్ర నీరు తాగి పక్షి రూపం ధరించి బావి నుంచి పైకి వచ్చి తన ఇంటికి వెళ్ళిపోయింది.\nడేగ రూపంలోనే విక్రముడు రాజుగారి వద్దకు వెళ్ళి, తన అసలు స్వరూపం తిరిగి పొంది, రాజకుమార్తెను పెళ్ళాడి, తన తల్లిని తెప్పించుకుని, సుఖంగా ఉన్నాడు.",
            "book_page_end": 44
        },
        {
            "title": "దుగ్గిశెట్టి",
            "book_page_start": 45,
            "pdf_page_start": 57,
            "pdf_page_end": 60,
            "author": "యస్. జ హర",
            "genre": "నీతి కథ",
            "moral": "తెలివైన ఉపాయంతో దొంగలను మోసగించి, వారి పన్నాగాల నుండి మన ఆస్తిని కాపాడుకోవచ్చు.",
            "keywords": [
                "దుగ్గిశెట్టి",
                "దొంగల నాయకుడు",
                "గడ్డివామి",
                "మోసం",
                "ధనం"
            ],
            "characters": [
                "దుగ్గిశెట్టి",
                "దొంగల నాయకుడు",
                "కొడుకులు",
                "గుర్రం"
            ],
            "locations": [
                "దామరమడుగు గ్రామం",
                "పెరడు",
                "బావి"
            ],
            "content": "పూర్వం దామరమడుగు అనే గ్రామంలో ఎక్కువమంది ధనవంతులు ఉండేవారు.\nఅదే గ్రామంలో దుగ్గిశెట్టి అనే కోమటి, తన ఇద్దరు కొడుకులతో చిన్న వ్యాపారం చేస్తూ జీవించేవాడు.\nదుగ్గిశెట్టి ఒకప్పుడు బాగా ఉన్నవాడే, కాని వ్యాపారంలో అపారంగా నష్టపోయి, ఒక పెద్ద ఇల్లు తప్ప మిగిలిన ఆస్తి అంతా పోగొట్టుకున్నాడు. అయినా ఆయన నిరు త్సాహ పడలేదు; కలిసిరాకపోతుండా అని చిన్న ఎత్తున మళ్లీ వ్యాపారం ప్రారంభం చాడు. ముసలితనం ముంచుకొచ్చినా, పూర్వపు స్థితికి తిరిగి చేరుకోవాలన్న ఆశ దుగ్గిశెట్టికి పోలేదు.\nధనిక గ్రామం కావటంచేత దామర మడుగుకు అప్పుడప్పుడూ బందిపోటు బెడద ఉండేది. బందిపోటు దొంగలు వస్తారని తెలియగానే గ్రామస్థులు తమకున్న దంతా ఎక్కడైనా రహస్యంగా పాతిపెట్టో, వెంట తీసుకునో ఇతర గ్రామాలకు పారి పోయేవారు.\nఅలాటి బెడద మరొకసారి సంభవించింది.\nబందిపోటు వొస్తున్నట్టు తెలిసి అందరూ గ్రామం ఖాళీ చేశారు. దుగ్గిశెట్టి మటుకు తన కొడుకులతో, \"నేను మీతోపాటు రాలేను.\nరెండురోజులపాటు ఇక్కడే తలదాచు కుంటాను. మన పెరట్లో గడ్డివామి మధ్య కాస్త చోటుచేసి, నాకు కూడూ, నీరూ పెట్టి వెళ్లండి.\" అన్నాడు.\nదుగ్గిశెట్టిని కొడుకులు గ డ్డి వా మి లో ఉపాయంగా దాచి వెళ్లిపోయారు.\nబందిపోటు దొంగలు గ్రామానికి రానే వచ్చారు. తన అనుచరులు ధనంకోసం ఇల్లిల్లూ గాలిస్తూ ఉంటే, వారి నాయకుడు గుర్రంమీద వీధి వెంబడి వచ్చాడు. దొంగలు ఊళ్లమీద పడి దోచుకున్నదంతా రెండు సంచులలో గుర్రానికి అటూ ఇటూ వెళ్లాడు తున్నది. లంకంత ఇల్లూ, పెరడూ దొంగల నాయకుడి దృష్టిని ఆకర్షించాయి. ఆ ఇల్లూ, పెరడూ దుగ్గిశెట్టివే.\nదొంగల నాయకుడు తన పెరట్లోకి గుర్రం మీద రావటం చూడగానే దుగ్గిశెట్టికి ప్రాణం కడబట్టినట్టయింది. దొంగచే సేదంతా ఆయన శ్రద్ధగా గమనించసాగాడు.\nదొంగల నాయకుడు తన గుర్రాన్ని గడ్డి వామి పక్కన ఒక రాతికి కట్టేసి, ఇంట్లో ఏమైనా దొరుకుతుందేమో చూడటాని కి లోపలికి వెళ్లాడు. ఆకలిమీద ఉన్న గుర్రం వామిలో నుంచి గడ్డిలాగి మెయ్యసాగింది.\nఅదే సమయమనుకుని దుగ్గిశెట్టి గడ్డి వామిలో నుంచి బయటికివచ్చి, గుర్రం కట్టు విప్పి, దానిమీద ఉన్న ధనం సంచులు రెండూ తీసుకుని వామి మధ్యకు వెళ్లిపోయి, గడ్డి అడ్డం పెట్టుకున్నాడు. కట్టు విప్పిన గుర్రం యధేచ్ఛగా పెరడంతా ' తిరుగుతూ పచ్చిక మేయసాగింది.\nఇల్లంతా గాలించినా దొంగల నాయకుడికి విలువగలది ఏమీ దొరకలేదు. అతను తిరిగి పెరడులోకి వచ్చేసరికి గుర్రం కట్టువిప్పుకుని దూరంగాపోయి గరిక మేస్తున్నది. దానిమీద ధనపు మూటలు లేవు.\nమూటలు ఎక్కడ పడిపోయాయో అని దొంగల నాయకుడు పెరడంతా వెతుకు తూండగా అతని అనుచరులు అక్కడికి వచ్చారు. వాళ్లను చూస్తూనే దొంగల నాయకుడు, \" గుర్రం మీది రెండు మూట లనూ మీలో ఎవరన్నా తీశారా?!\" అని అడిగాడు.\nదొంగలు ఒకరి మొహాలు ఒకరు చూసు కున్నారు. తమను మోసం చెయ్యటానికి తమ నాయకుడు దోచినదంతా ఎక్కడో దాచి, అది పోయినట్టు నటిస్తున్నాడన్న అనుమానం సహజంగా దొంగలకు కలిగింది.\n\"ఊళ్లో మనం తప్ప ఒక్క పురుగూ లేదు. మూటలేమో తేలికైనవి కావు. ఎలా మాయమౌతాయి?\" అని దొంగలు తమ నాయకుణ్ణి నిలవదీసి అడిగారు.\nపోయిన మూటలకోసం వాళ్లుకూడా తెగ వెతికారు, కాని ప్రయోజనం లేకపోయింది.\nఆ మూటల ఆరా తీసే భారం దొంగల నాయకుడు తాను చూస్తానన్నాడు.\nమర్నాడు దొంగలు గ్రామం వదిలి వెళ్లారు. వాళ్లు వెళ్లిపోయిన వార్త అందగానే గ్రామస్థులు తిరిగివచ్చారు. దుగ్గి శెట్టి మూటలను తన యింట్లోనే రహస్యంగా దాచాడు. ఆయన తన కొడుకులతో ఈ సంగతి ఏమీ చెప్పలేదు. ఆ మూటల ఆరా తాను తీస్తానని దొంగల నాయకుడు ప్రతి జ్ఞ చెయ్యటం ఆయన విని ఉన్నాడు.\nఆయన అనుకున్న ట్టే దొంగల నాయకుడు గుర్రాల వర్తకుఱ్ఱణ్ణని చెప్పుకుంటూ ఆ గ్రామం వచ్చి, ఊళ్లో ఉండే ధనికులను గురించి అడగసాగాడు. ఇటీవల అక స్మాత్తు గా ఎవరన్నా ధనికులయారేమో తెలుసుకుందా మని వాడి ఉద్దేశం. దుగ్గిశెట్టి వాణ్ణి చూడగానే గుర్తుపట్టాడు.\nదొంగ ఆ రాత్రి తన ఇంటికి రావచ్చునని అందుకని ఆ మూటలను ప్రస్తుతానికి దుగ్గిశెట్టికి అనుమానం తగిలింది. అందుచేత రహస్యంగా దాచి ఉంచాను,\" అన్నాడు ఆయన వెయ్యి కళ్లతో తన పెరడును దుగ్గిశెట్టి.\nకనిపెట్టి ఉన్నాడు. ఆయన అనుమానించి \"ఎక్కడ దాచావేం?” అని కొడుకులు నట్టే, చీకటిపడగానే దొంగ చల్లగా తన తండ్రిని అడిగారు.\nపెరట్లో ప్రవేశించి, ఇంటి గోడవార \"మన పెద్ద బావిలో పడేశాను,” అన్నాడు నక్కి కూర్చున్నాడు. ఇంట్లో వాళ్లు తాను దుగ్గిశెట్టి.\nపోగుట్టుకున్న ధనం మూటల గురించి దొంగ ఈ మాట విని సంతోషించాడు. ఏమన్నా మాట్లాడుకుంటారేమో వినాలని ఊరు మాటుమణిగినాక వాడు తాడు తెచ్చి వాడి ఆశ.\nబావి మీది గిలకకొయ్యకు కట్టి, దా ని ఇదంతా గమనించిన దుగ్గిశెట్టి పొద్దు సహాయంతో బావిలోకి దిగాడు.\nపోనిచ్చి తన కొడుకులతో, దొంగకు వినిపించే వెంటనే దుగ్గిశెట్టి తన కొడుకులకు లాగా, \"ఒరే, అబ్బాయిలూ, మొన్న మన అసలు సంగతి చెప్పేశాడు. ముగ్గురూ పెరట్లో గడ్డిలాగుతూంటే గడ్డికింద రెండు పెరట్లోకి వెళ్లి, దొంగకు ఆధారంగా ఉన్న నగల మూటలు క నిపించాయిరా!\" తాడు కాస్తా కోసేసి, దొంగ నెత్తిన బండ అన్నాడు.\nరాళ్లు వేసి, వాణ్ణి బావిలోనే చంపేసి, వాడి కొడుకులు ఆశ్చర్యానందాలతో, \"నిజమా? శవాన్ని పైకితీసి, తెల్లవారే లోపల తమ మరి ఆ మాట మాకు చెప్పావు కావేం?\" పెరట్లోనే పాతేశారు.\nఅన్నారు.\nతరవాత దుగ్గిశెట్టి ఏ చీకూచింతా \"అది ఎవరిదో ఏమిటో తెలియకుండా లేకుండా తాను బతికి ఉన్నంతకాలమూ దాని సంగతి ఎలా బయటపెట్టేదిరా? ఐశ్వర్యంలో ఓలలాడాడు.",
            "book_page_end": 48
        }
    ],
    "statistics": {
        "total_stories": 12,
        "author_counts": {
            "చక్రపాణి": 1,
            "చందమామ బృందం": 6,
            "ఎం. వీరారెడ్డి": 1,
            "డి. గిరిజ": 1,
            "నందా వెంకటరమణ": 1,
            "సి. నాగేశ్వరరావు": 1,
            "యస్. జ హర": 1
        },
        "genre_counts": {
            "సంపాదకీయము": 1,
            "నీతి శ్లోకములు": 1,
            "జానపద కథ": 2,
            "నీతి కథ": 4,
            "సాహస కథ": 1,
            "బేతాళ కథ": 1,
            "రాజ కథ": 1,
            "ఆరేబియా కథ": 1
        }
    }
}