{
    "book_id": "చందమామ_1972_03",
    "stories": [
        {
            "title": "గుమ్మడికాయల దొంగ",
            "book_page_start": 3,
            "pdf_page_start": 13,
            "pdf_page_end": 15,
            "author": "బూర్లె నాగేశ్వరరావు",
            "genre": "జానపద కథ",
            "moral": "చేసిన తప్పును కప్పిపుచ్చడానికి ప్రయత్నిస్తే, అది చివరికి బయటపడి, మరింత ఇబ్బంది పడతారు.",
            "keywords": [
                "గుమ్మడికాయ వ్యాపారి",
                "దొంగతనం",
                "శరభయ్య",
                "న్యాయాధికారి",
                "లోభం"
            ],
            "characters": [
                "గుమ్మడికాయ వ్యాపారి",
                "శరభయ్య",
                "న్యాయాధికారి",
                "దానయ్య",
                "వైద్యుడు"
            ],
            "locations": [
                "గ్రామం",
                "ఉదయగిరి"
            ],
            "content": "ఒక గ్రామంలో గుమ్మడికాయల వ్యాపారి ఒకడు ఉండేవాడు. అతను తాను పండిం\nచిన గుమ్మడికాయలను మధ్యవారికి అమ్మక, బండి మీద తీసుకుపోయి, గిరాకీ\nబాగా ఉండే దూర గ్రామాలలో అమ్మి సొమ్ము చేసుకునేవాడు.\nఒకనాడు . అతను ఇలాగే బయలుదేరి తన గుమ్మడికాయల బండితో సహా ఉదయ\nగిరి ప్రాంతంలో ఉన్న, ఒక గ్రామం చేరుకున్నాడు. అప్పటికే చీకటి పడుతూ\nఉండటం చేత, అతను ఆ రాత్రికి ఎక్కడ నైనా విశ్రాంతి తీసుకుని, తెల్లవారి ప్రయాణం\nసాగింతామనుకున్నాడు.\nఇలా అనుకుంటూ అతను బండిని గ్రామంలోకి తోలుకు పోతూండగా ఒక బంటి\nముందు నిలబడి ఉన్న ఆసామి అతన్ని నిలిపి, \" ఏ వూరు ? ఏం పేరు? ఏంపని?\"\nఅని మామూలు ప్రశ్నలు వేశాడు. గుమ్మడి కాయల వ్యాపారి తన గొడవ అంతా చెప్పు\nకుని, ఆ రాత్రి తనకు బస కావాలన్నాడు.\n\"దానికేంభాగ్యం? ఈ రాత్రికి మా ఇంట బస చెయ్యి.\" అన్నాడు శరభయ్య అనే\nఆ ఆసామి.\nఆయన బండి విప్పించి, గుమ్మడి కాయలు వసారాలో పెట్టించి, ఎడ్లకు గడ్డి,\nనీరూ పెట్టించి, వ్యాపారికి సుఖంగా భోజనం పెట్టి, అతను పడుకునేటందుకు' ఏర్పాటు\nచేశాడు.\nవ్యాపారి శరభయ్య ఆదరాన్ని కొని యాడి, ప్రయాణంతో బడలి ఉండటాన,\nపడుకుంటూనే గాఢ నిద్రపోయాడు.\nఅతను మర్నాడు లేస్తూనే, శరభయ్యకు కృతజ్ఞతాపూర్వకంగా కొన్ని గుమ్మడి\nకాయలు ఇద్దామనుకుని, వసారాలోకి వెళ్ళి చూసేసరికి, గుమ్మడికాయలలో సగమే\nఉన్నాయి. తనకు మహెూపకారం చేశా డనుకున్న శరభయ్య తనను మోసం చేశా\nడని స్పష్టమయింది.\nవ్యాపారి మండిపడుతూ, \"శరభయ్యా, నమ్మబలికి ఇంత మోసం చేస్తావుటయ్యా?\nనువేమో ధర్మాత్ము డి వనుకున్నాను. నా గుమ్మడి కాయలు కాజేస్తావా?\" అని\nఆవేశపడ్డాడు.\nశరభయ్య ఏమాత్రమూ తీసిపోక, \"నీకే మన్నా బుద్ధి ఉండే మాట్లాడుతున్నావా?\nతిన్న ఇంటికే కన్నం వేసినట్టు, నా వల్ల ఉపకారం పొంది నాకు చొంగతనం అంట\nగడతావా? ఛీ, ఛీ! నీ వంటి వాణ్ణి చేర దీయటం నాదే పొరపాటు!\" అంటూ రుస\nరుసలాడాడు.\n\"మంచిగా నా గుమ్మడి కాయలు నా కిచ్చెయ్యి. నా దారిన నేను పోతాను,\" అన్నాడు వ్యాపారి.\n\"ముందు బయటికి నడుస్తావా? లేదా?'' అంటూ శరభయ్య మీది మీదికి వచ్చాడు.\nశరభయ్యతో మాట్లాడటం వృథా అను కుని, వ్యాపారి మిగిలిన గుమ్మడికాయలను\nబండిమీద వేసుకుని, న్యాయాధికారి ఇంటికి వెళ్ళి, అతడి మీద ఫిర్యాదుచేశాడు.\nన్యాయాధికారి వ్యాపారితో, \" నీ గుమ్మడి కాయలు దొంగిలించిన వాడు శరభయ్యే\nఅయితే వాటిని నీకు ఇప్పించటం పెద్ద సమస్య కాదు, \" అని చెప్పి, శరభయ్యను\nపిలుచుకురమ్మని మనిషిని పంపాడు.\nశరభయ్య వచ్చి న్యాయాధికారితో, తాను నిర్దోషిననీ, ఈ వ్యాపారికి కిందటి రాత్రి\nఆతిథ్యం ఇచ్చిన పాపానికి తన మీద దొంగ తనం నేరం మోపుతున్నాడనీ తనకు\nగుమ్మడికాయలు దొంగిలించవలసిన దుస్థితి లేదనీ, తన దొడ్లోనే కాసిన గుమ్మడి కాయలు\nతన ఇంట బోలెడు ఉన్నాయనీ అన్నాడు.\n\"నువు చెప్పినదంతా నిజమేనని. నాకూ తోస్తున్నది. అయినా నీవల్ల నేరం జరగ\nలేదని నిరూపించుకోవలసిన అవసరం ఉన్నది గదా! అందుకని నువు వెళ్ళి. మీ దొడ్లో\nకాసిన గుమ్మడి కాయ ఒకటి తీసుకురా, \" అన్నాడు న్యాయాధికారి.\nశరభయ్య వెళ్ళాడు. అతను తిరిగి వచ్చే లోపుగా న్యాయాధికారి దానయ్య అనే వీధి\nనాటకాల వాణి, వైద్యుక్ట్లో పిలిచి, ఏం చెయ్యాలో వాళ్ళకు రహస్యంగా చెప్పి ఉంచాడు.\nశరభయ్య గుమ్మడి కాయతో తిరిగి వచ్చాడు. న్యాయాధికారి వ్యాపారి బండి\nనుంచి మరొక కాయ తెప్పించి, \"దానయ్యా, నువు బాగా తెలిసినవాడివి. ఈ రెండుకాయలూ\n'ఒకే' జాతివా? వేరు జాతులవా?\" అని అడిగాడు.\n\"రుచిచూస్తే గాని చెప్పలేను. బాబు గారూ, '' అని దానయ్య ఒక చాకు తీసి,\nశరభయ్య తెచ్చిన గుమ్మడికాయ నుంచి ఒక చిన్న ముక్క కోసి, నోట్లో వేసుకుని\nనమిలి మింగి, గిలగిలా తన్నుకుంటూ అరవసాగాడు.\nన్యాయాధికారి వైద్యుడి కేసి తిరిగి, \" శాస్త్రిగారూ, దానయ్యకు ఏం వచ్చిందో\nచూడండి. సమయానికి దేవుడల్లే దగ్గిర ఉన్నారు!\" అన్నాడు.\nవైద్యుడు శరభయ్య తెచ్చిన గుమ్మడి కాయను పరీక్షించి, \"ఇది విషం గుమ్మడి\nగాదుటండీ? విరుగుడు వెయ్యాలి,\" అంటూ దానయ్యను నడిపించుకుంటూ వెళ్ళాడు.\nన్యాయాధికారి శరభయ్య కేసి తిరిగి, \"శరభయ్య, ఇదా నువు చేస్తున్న పని?\nవిషం గుమ్మడికాయలు దొడ్లో పండించి జనాన్ని చంపదలిచావా? ఇందుకు నీకేం\nశిక్ష వెయ్యాలి?\" అన్నాడు.\n\" ఇది నా దొడ్లో కాసిన గుమ్మడికాయ కాదు, మహాప్రభో! అవి విషం గుమ్మడి\nకాయలని తెలిస్తే నేను కాజెయ్యకనే పోదును. వేసే శిక్ష ఏదో ఆ గుమ్మడికాయల వ్యాపా\nరికే వెయ్యండి!\" అంటూ కంగారులో తప్పు ఒప్పేసుకున్నాడు శరభయ్య.\n\" నువు దొంగతనం ఒప్పుకున్నావుగద ! దొంగిలించిన వ్యాపారికి కాయలు ఇచ్చెయ్యి.\nదొంగతనం చేసినందుకు ఈసారి నిన్ను జరిమానాతో విడిచిపెడుతున్నాను.\" అని\nన్యాయాధికారి, గుమ్మడికాయల వ్యాపారికి గుమ్మడికాయలు ఇప్పించి పంపేశాడు.",
            "book_page_end": 5
        },
        {
            "title": "కాపాలిని",
            "book_page_start": 6,
            "pdf_page_start": 16,
            "pdf_page_end": 18,
            "author": "వై. సోమేశ్వరశర్మ",
            "genre": "కల్పన",
            "moral": "ప్రేమతో కూడిన నిజమైన ప్రయత్నం అసాధ్యమైన వాటిని కూడా సాధించగలదు. అడ్డదారులు శాశ్వత సుఖాన్ని ఇవ్వవు.",
            "keywords": [
                "కాపాలిని",
                "మంత్రగత్తె",
                "గణదేవుడు",
                "సీమంతిని",
                "పిశాచాలు"
            ],
            "characters": [
                "సీమంతిని",
                "గణదేవుడు",
                "పింగళ (మంత్రగత్తె)",
                "తెల్లని జింక"
            ],
            "locations": [
                "కాశ్మీరదేశం",
                "గరుడశిఖరం",
                "అరణ్యం"
            ],
            "content": "కాశ్మీరదేశంలో ఒకప్పుడు ఒక సుక్షత్రి యుడికి ఒకే ఒక కుమార్తె ఉండేది. ఆమె\nపేరు సీమంతిని. ఆమె అందగత్తె. దానికి తోడు తండ్రి చనిపోయాక ఆయన సొంత\nఆస్తి అయిన అరణ్యాలూ, వనాలూ, కోటా సీమంతినివి అయాయి. అందుచేత,\nఆ ప్రాంతంలో గల కులీనులైన యువకులు అనేకమంది ఆమెను వివాహం చేసుకోవ\nటానికి ప్రయత్నించారు. వారిలో గణదేవు డనేవాడు ఆమెను నిజంగా ప్రేమించాడు.\nకాని సీమంతినికి వివాహం చేసుకునే ఆలో చన లేకపోయింది. ఆమె అందరినీ నిరాక\nరించింది.\nసీమంతినిని కొండలూ. అరణ్యాలూ, అందులో ఉండే వింతజంతువులూ, పక్షులూ\nఆకర్షించేవి. ఆమె తరచుగా కాలి నడకనో, గుర్రం మీదనో అరణ్యం కుండా\nవెళ్ళి, కొంతదూరాన ఉన్న గరుడశిఖరం మీద కూర్చుని. ఆ ఎత్తు నుంచి కనిపించే\nదృశ్యాలన్నిటినీ చూసి ఆనందిస్తూ గంట లకు గంటలు గడిచేది.\nఈ విధంగా ప్రకృతిలో లీనమైన సీమం తినికి కాపాలికశక్తులు సాధించాలన్న కోరిక\nక్రమంగా కలిగింది. బేతాళు వశం చేసు కుని, పరకాయ ప్రవేశమూ, కామరూపమూ,\nకామగమనమూ, ఇతరసిద్ధులూ సాధించ దలచి ఆమె విచిత్రమైన పూజలూ, వింత\nఆహారమూ, ఉపాసనలూ ప్రారంభించింది. ఒక్కొక్కసారి ఆమె చంద్రుడి కేసి నిశ్చ\nలంగా చూసి, స్పృహ తప్పిపోయేది; ఏవేవో మూలికలతో కషాయాలు చేసుకుని తాగేది;\nతన శరీరాన్ని క్రూరమైన శిక్షలకు గురి చేసుకునేది. ఈ విధంగా ఆమెకు కొన్ని\nశక్తులు వశమయాయి కూడాను.\nఈ వార్తలు విని గణదేవుడు చాలా బాధ పడ్డాడు. \"సీమంతిని మామూలు మనిషి\nకాకుండా పోతున్నది. మామూలు మనిషిగా ఉన్నప్పుడే నన్ను పెళ్ళాడ నిరాకరించింది ;\nఈ స్థితిలో ఇంకేం పెళ్ళాడుతుంది?\" అను కున్నాడతను.\nకాని ఆమెను మామూలు మనిషిగా చెయ్యాలన్న ఆలోచన అతన్ని పట్టుకుని\nవదలలేదు. సీమంతిని ఏమేమి పూజలు చేస్తున్నదీ అతను గమనిస్తూనే ఉన్నాడు.\nనెలలు గడుస్తున్న కొద్దీ సీమంతినిని రక్షించాలన్న కోరిక గణదేవుడిలో జాస్తి\nకాసాగింది. చివరకు అతను, పింగళ అనే ఒక మంత్రగత్తె సహకారాన్ని కోరాడు.\nపింగళ గొప్ప మంత్ర శక్తులు గలదని చెప్పుకునేవారు. కాని ఆమె తన తోటలో\nరకరకాల మూలికలు పెంచి, మందులు తయారు చేసేది. ఆమె గణదేవుడు చెప్పిన\nదంతా విని, '' సీమంతిని కాపాలిని కాదలిస్తే మనమెందుకు అడ్డుపడాలి?\" అని అడిగింది.\n” నాకు ఇష్టంలేదు గనక ! తెలిసిందా? నువు కోరిన డబ్బు ఇస్తాను. ఆమెను\nమామూలు మనిషిని చెయ్యగలవా? అంత అందమూ, తెలివితేటలూ గల సీమంతిని\nకాపాలినిగా జీవించి, కాపాలిని చావుచావడం ఘోరం!\" అన్నాడు గణదేవుడు.\n\"ఏం? కాపాలినిగా జీవించటంలో ఆనందం ఉండదనుకున్నావా?\" అని పింగళ అడిగింది.\n\"ఆనందం ఉండవచ్చు. కాని సుఖం ఉన్నదా?\" అని గణదేవుడు అడిగాడు.\n\" ఉండదు. నీ భార్యగానే ఆమె ఎక్కువ సుఖపడుతుంది.\" అన్నది పింగళ.\n” అందుకనే ఆమె నా భార్య అయేటట్టు చెయ్యి,\" అన్నాడు గణదేవుడు.\n\"సహాయం చేస్తాను. నేను చెప్పినట్టు చెయ్యి వచ్చే అమావాస్యనాడు వేటకుక్క\nలను వెంట బెట్టుకుని అరణ్యంలోకి వేటకు వెళ్ళు. నువు ఏమృగాన్ని వేటాడనవసరం\nలేదు. తెల్లని జింక కనపడేదాకా అరణ్య మంతా గాలించు. అది కనబడ్డాక దాన్ని\nతరిమి పట్టుకో. దాన్ని గాయపరచకుండా పట్టుకుని, దాని మెడకు ఉచ్చువేసి తెచ్చి,\nరాత్రి అంతా దాన్ని నీభవనంలోనే ఒక గదిలో ఉంచు. మిగిలినది నేను చూస్తాను,”\nఅన్నది పింగళ.\nఆమె అతన్ని తోట బయటికి సాగనంపి, తిరిగి తన ఇంటి కేసి పోయేటప్పుడు ఆమె\nఎడమ కాలితో కొంచెం కుంటుతున్నట్టు గణదేవుడు గమనించాడు.\nపింగళ చెప్పినట్టే అతను అమావాస్య నాడు తన వేటకుక్కలతో సహా అరణ్యం\nలోకి వెళ్ళాడు. అతను అరణ్యమంతా గాలి స్తూండగా తెల్లని జింక కనబడనే కనబడింది.\nవెంటనే తన వేటకుక్కలను దాని పైకి వది లాడు. జింక శరవేగంతో పరిగెత్త సాగింది.\nకొంత సేపటికి ఒక్కకుక్కతప్ప మిగిలిన వేట కుక్కలన్నీ వెనక పడిపోయాయి.\nజింకకు చాలా దగ్గిరగా పరిగెత్తుతున్న కుక్క తనది కాదని గణదేవుడికి తోచింది. అది\nఅంత పరుగులోనూ వెనకకాళ్ళలో ఎడమ కాలిమీద కుంటుతున్నట్టు కనిపించింది.\nత్వరలోనే ఆ కుక్క జింక వెనక కాలిని నోటితో పట్టి ఆపింది. గణదేవుడు గుర్రం\nమీద వచ్చి, ఆజింక మెడలో ఉచ్చు వేశాడు. తరవాత జింక పెనగులాడక\nఅతని వెంట అతని ఇంటికి వచ్చేసింది. ఆజింకను పట్టిన వేటకుక్క ఏమయినదీ\nగణదేవుడు గమనించలేదు.\nఅతను జింకను ఒక గదిలో పెట్టి తాళం వేసి, తన పడక గదికి వెళ్ళి, వెంటనే నిద్ర\nపోయాడు. తెల్లవారు ఝామున అతనికి నిద్రాభంగం అయేసరికి ప్రపంచమంతా\nతలకిందులైపోతున్నట్టు తోచింది. బయట పెద్ద తుఫాను చెలరేగుతున్నదో, ఇంటిమీద\nపిడుగులు పడుతున్నాయో, లేక భూకంపం వచ్చిందో అని అతను అనుకున్నాడు. కాని\nఅదేమీలేదు. అప్పటిదాకా సీమంతినికి వశ మైన పిశాచాలన్నీ, తమ శక్తులతో సహా\nఆమెను విడిచి వెళ్ళిపోయాయి.\nగణదేవుడు జింక ఉండే గదిలోకి వెళ్ళే సరికి అక్కడ సీమంతిని ఉన్నది. ఆమె\nఅతని భార్య కావటానికి సులువుగానే అంగీ కరించింది. వారిద్దరూ పెళ్ళాడి, చాలాకాలం\nసుఖంగా జీవించారు.",
            "book_page_end": 8
        },
        {
            "title": "రాతిరథం - 18",
            "book_page_start": 9,
            "pdf_page_start": 19,
            "pdf_page_end": 27,
            "author": "చందమామ బృందం",
            "genre": "సాహస ధారావాహిక",
            "moral": "తెలివిగా వ్యవహరిస్తే బలమైన శత్రువుల నుంచి కూడా తప్పించుకోవచ్చు. ధైర్యం, రాజనీతి అవసరం.",
            "keywords": [
                "ఖడ్గ జీవదత్తుడు",
                "నిత్యానందుడు",
                "ఆటవికులు",
                "రాకాసి ఏనుగు",
                "యుద్ధం",
                "పులి"
            ],
            "characters": [
                "ఖడ్గవర్మ",
                "జీవదత్తుడు",
                "నిత్యానందుడు (రాజు)",
                "విఘ్నేశ్వరపూజారి",
                "స్వర్ణాచారి",
                "ఆటవిక నాయకుడు",
                "యువకుడు",
                "గణాచారి"
            ],
            "locations": [
                "అరణ్యపురం",
                "నగర ద్వారం",
                "అరణ్యం"
            ],
            "content": "[ఉద్యానవనానికి వెళ్ళే దారిలో విఘ్నేశ్వరపూజారి ఎక్కిన రాకాసిఏనుగు మీద నూనె\nపోసి, ఖడ్గ జీవదత్తులు దానికి నిప్పుపెట్టారు. రాజు నిత్యానందుడు తన సైనికులను\nఆటవికుల' మీదికి ఉసికొల్ప చూశాడు. ఆటవికుల్లో నుంచి ఒక ఆజానుబాహుడు\nముందుకు వచ్చి తాను ఆటవికులు నాయకుణ్ణని జీవదత్తుడితో చెప్పాడు. తరవాత—]\nజీవదత్తుడు ఆటవికనాయకుణ్ణి నఖశిఖ పర్యంతం పరీక్షగా చూశాడు. వాడి తీక్ష\nమైన చూపూ, ధీమాగా నిలుచున్న తీరూ చూసి జీవదత్తుడికి, వాడి శక్తి సామర్థ్యాలలో\nగట్టి నమ్మకం కుదిరింది.\n\"మంచిది! నీ వాళ్ళందర్నీ అవసరం అయితే సైనికులను ఎదుర్కునేందుకు\nసిద్ధంచెయ్యి. మీకై మీరు మాత్రం వాళ్ళను కవ్వించకండి!\" అని జీవదత్తుడు, నాయ\nకుడికి చెప్పి. పూజారీ, స్వర్ణాచార్లను పిలిచి, \"మీరు మా పక్కనే వుండండి,\nలేకపోతే చిక్కుల్లో పడతారు.\" అన్నాడు.\n\" ఆటు రాజూ, యిటు యీ ఆటవికులూ మమ్మల్ని చంపాలని చూస్తున్నారు. మాకేది\nదారి?\" అంటూ విఘ్నేశ్వరపూజారి కళ్ళ నీళ్ళు పెట్టుకున్నాడు.\n\"నగరద్వారం దాటిం తర్వాత ఆదారి సంగతి ఆలోచిస్తాం. మా దగ్గిర వున్నంత\nవరకూ మీకు ఆటవికుల నుంచి ప్రమాదం రాదు. రాజు సంగతిమేం చూస్తాం,\" అన్నాడు జీవదత్తుడు.\nఅంతలో రాజు నిత్యానందుడు పెద్దగా గ౦తక్తి, \" మహాశూరులారా! ఆ ఆటవిక\nమృగాలను మీరే నిరాయుధుల్ని చేసినా సరే, లేకపోతే మీరు దారి తొలిగినట్టయితే ఆ పని\nమా సైనికులు చేస్తారు.\" అన్నాడు.\n'' మాకు తెలుసు, మహారాజా! ముందు ఆటవికుల్ని మంచి మాటలతో నిరాయు\nధుల్ని చేసి, ఆ తరవాత వాళ్ళను చిత్రవధ చేయించాలని మీరు ఆలోచిస్తున్నారు. అది\nకుదరదు! మీరూ, వాళ్ళూ నగరం బయట బరిపెట్టుకుని పోరాడండి. మేము ప్రేక్ష\nకులుగా వుండి ఫలితం ఎలా వుంటుందో చూస్తాం, \" అన్నాడు జీవదత్తుడు.\n\"నా రాజ్యంలో .. నా నగరంలోవుండి ... నన్నే ఆజ్ఞాపించటం ...\" అంటూ నిత్యా\nనందుడు మాట్లాడ సాగేసరికి, ఖడ్గవర్మ చర్రున కత్తిదూసి, \"ఆ పాత చచ్చు\nపుచ్చు కబుర్లన్నీ కట్టిపెట్టు! నిన్నూ. నీ కిరీటాన్నీ రక్షించింది మేము! ఇక్కడ\nమేము ప్రభువులం!\" అని ఆటవికులతో, \"అందరూ నగరద్వారం బయటికి నడ\nవండి,\" అన్నాడు.\nఆటవికులు ద్వారం కేసి కదిలారు. జీవదత్తుడు, పూజారినీ, ఆచారినీ వాళ్ళవెనగ్గా\nనడవమని చెప్పి, రాజుతో, \" మహారాజా ! నగరద్వారం వెలపల ఆటవికులతో మీరు\nపోరాడవచ్చు. విజయం ఎవరిదవుతుందో చూసి, మా దారిన మేంపోతాం,'' అన్నాడు.\nరాజు ఉగ్రుడైపోయి తన సైనికులను నగరద్వారం కేసి నడవమని ఆజ్ఞాపించాడు.\nకొద్దిసేపటికల్లా ఆటవికులూ, సైనికులూ ద్వారందాటి, దాని ముందున్న మైదానంలో,\nఒకరికెదురుగా ఒకరు ఆయుధాలతో యుద్ధ సన్నద్ధులై నిలబడ్డారు. ఖడ్గ జీవదత్తులు\nపూజారీ, ఆచార్లతో రెండు పక్షాల మధ్యా వున్న ఖాళీ స్తలంలో నిలబడ్డారు.\nనిత్యానందరాజు, పక్కన వున్న మంత్రీ, సేనానాయకుల కేసి ఓ మారు తలాడించి,\nఖడ్గ జీవదత్తులతో, '' మహాశూరులారా! ఇక మీరు పక్కకు తప్పుకోండి. ఆటవిక పశు\nవులను చెండాడమని నా సైనికులకు ఉత్తరు వివ్వబోతున్నాను,\" అన్నాడు.\nజీవ దత్తుడు. ఆటవిక నాయకుడితో, \"విన్నావా? మీ అందరికీ కొద్ది క్షణాల్లో\nచావో బతుకో తేలబోతున్నది.\" అని చెప్పి, రాజుతో, \" మహారాజా ! మరోసారి ఆలో\nవించుకోండి ! ఆటవికులు ఓడితే చచ్చిన వాళ్ళు చావగా మిగిలిన వాళ్ళు అరణ్యం\nలోకి పారిపోయి హాయిగా బతుకుతారు. కాని, మీరు ఓడారో, మీ సింహాసనంపోతుంది!\nమీరు ప్రాణాలతో పారిపోగలిగితే, అరణ్యా లలో ఆకలములు తింటూ శేషజీవితం\nగడపవలసి వస్తుంది!\" అన్నాడు.\nఆ మాటలు వింటూనే రాజు ముఖం వెల వెల పోయింది. మంత్రి అది గమనించి\nఅందరూ వినేలా పెద్ద గొంతుతో, \" మహా రాజా! లోగడ మీకు చెప్పానో లేదో!\nమీ తండ్రిగారు మరణించే ముందు తమ కోర్కెగా ఒక సంగతి నాతో చెప్పారు.\nఏ పరిస్థితుల్లోనూ నగరద్వారం వెలపల రక్తపాతం జరగరాదనీ, అలా జరిగితే తన\nఆత్మకు శాంతి వుండదనీ అన్నారు.” అని చెప్పాడు.\nలేకపోతే తండ్రిగారి తుది కోర్కెకు భంగం కలిగించి, వారి ఆత్మకు శాంతి లేకుండా\nచేసి వుండేవాడిని! సరే, సైనికులంతా నగరంలోకి పదండి!\" అంటూ నిత్యానంద\nరాజు నగరద్వారం కేసి దారి తీశాడు.\n\" పిరికి వెధవకు సమయానికి మంత్రి మంచి సాకు చూపాడు!\" అంటూ ఖడ్గ\nవర్మ పెద్దగా నవ్వాడు,\nఆటవికుల నాయకుడు ముందుకు వచ్చి జీవదత్తుడితో, \" అయ్యా, మాకు అనుమ\nతివ్వండి! దుర్భాషలాడే యీ రాజునూ, అతడి సైనికులనూ ఈటెలకు గుచ్చి\nనగరద్వారం ము ౦దు నిలబెడతాం,\" అన్నాడు.\n\" యువ క్షత్రియసింహమా! అనుమ తించు. ఈ రాజు చావుకు మహా విఘ్నే\nశ్వరుడు కూడా చాలా సంతోషిస్తాడు!\" అన్నాడు పూజారి ఉత్సాహంగా.\n\"నోరు ముయ్యి! నీ చావుక్కూడా ఆమహా విఘ్నేశ్వరుడు తప్పక సంతోషి\nస్తాడు ! \" అని ఖడ్గవర్మ, పూజారిని మందలించి నగరద్వారం కేసి చూశాడు.\nరాజు నిత్యానందుడు తన సైనికులతో ద్వారం వెనక నిలబడి, ఖడ్గ జీవధత్తుల\nకేసి నిప్పులు చెరిగే కళ్ళతో చూస్తున్నాడు. ఏక్షణంలో అయినా సైనికులు తమ మీదికి\nదూకవచ్చన్న అనుమానం ఖడ్గ జీవదత్తులకు కలిగింది.\n\"ఖడ్గా, ఈ రాజులో పిరికితనం పాలూ, మొండితనం పాలూ సరిసమానంగా వున్నట్టు\nకనబడుతున్నది. అనవసర రక్తపాతం తప్పేలా లేదు.\" అన్నాడు జీవదత్తుడు.\n\"సమ ఉజ్జీలైన శత్రు పక్షాల మధ్య జరిగే పోరాటం అనవసర రక్తపాతం ఎలా\nఅవుతుంది? అది అవసరం అయిన రక్త పాతమే! ఇక్కడ రాజీకి ఆస్కారం వున్నట్టు\nకనబడటం లేదు. బలవంతుడూ, ధైర్యవం తుడూ, పోరాటంలో చాకచక్యం వున్న\nవాడూ జయిస్తాడు. అనవసర కాలయాపన ఎందుకు? యుద్ధమో, శాంతో యిప్పుడే\nతేలుస్తాను,\" అంటూ ఖడ్గవర్మ ఒక ఆటవి కుడి నుంచి ఈటె ఒకటి తీసుకుని రాజు\nకేసి ముందుకు పోయి, \"నిత్యానందరాజా! నీకు ఆటవికులతో యుద్ధం చేయాలన్న చేతి\nదురద యింకా వదిలినట్టు లేదు. ఇదుగో, నేను ఈటె ఎత్తి ఒకటి, రెండు, మూడు\nఅనే లోపల మీరు నగరద్వారం మూయిం చినాసరే, లేకపోతే నగరద్వారం దాటి\nమైదానంలోకి వచ్చినా సరే!\" అని ఒకటి, రెండు, మూడు అన్నాడు.\nఖడ్గవర్మ మూడు అనే లోపలే నగర ద్వారం చటుక్కున మూసుకుపోయింది.\nఆటవికులు విజయ సూచకంగా కేకలు పెట్టారు. ఖడ్గవర్మ తన చేతిలో వున్న\nఈటెను బలంగా మూసి వున్న ద్వారాని కేసి గట్టిగా విసిరాడు. అది వేగంగా పోయి\nద్వారానికి ఠపీమంటూ గుచ్చుకున్నది.\n\" రాజుకు జ్ఞానోదయం అయినట్టున్నది, యిక మన దారిన మనం పోదాం,\" అన్నాడు\nజీవదత్తుడు.\nఅందరూ కదిలి ఒక గంట కాలం గడిచే సరికల్లా అరణ్యప్రాంతం చేరారు. అక్కడ\nఆటవికులు ఖడ్గ, జీవదత్తులకు గొప్ప విందు చేశారు. స్త్రీలూ, పురుషులూ కలిసి ఆట\nపాటలతో వాళ్ళను వినోదపరిచారు. సూర్యా స్తమయానికి యింకా ఒకటి రెండు గంటల\nకాల మున్నదనగా, ఖడ్గ జీవదత్తులు ఆటవి కులకు వీడ్కోలు చెప్పి, తిరిగి ప్రయాణం\nఆయారు.\nఅంతవరకూ వాళ్ళ వెంట వుండి ఆటవి కుల నుంచి ఎలాంటి ప్రాణభయం లేకుండా\nకాలం గడిపిన, విఘ్నేశ్వరపూజారీ, స్వర్ణా చారీ, ఖడ్గ జీవదత్తులు బయలు దేరగానే,\nవాళ్ళ వెంట పడి. \"అయ్యా, మమ్మల్ని యిక్కడే వదిలేసి పోతున్నారా ? సూర్యాస్త\nమయం లోపల యీ ఆటవికులు మమ్మల్ని చిత్రవధ చేస్తారు!\" అంటూ గోలకెత్తారు.\n\"వీళ్ళిద్దర్నీ ఏం చేద్దామంటాప్, ఖడ్గా?\" అని అడిగాడు జీవదత్తుడు.\n\" ఏం చేయటమనేది, యీ ఆటవికులు వింటుండగా చెప్పి లాభం లేదు. మన వెంట\nఆ కనబడే కొండల వరకూ తీసుకుపోయి, అక్కడ ఏమి చేయటమో ఆలోచిద్దాం.\nవింధ్యపర్వతాల వరకూ యీ జంగుపిల్లుల్ని వెంట తీసుకుపోలేం గదా?\" అన్నాడు\nఖడ్గవర్మ.\n\"జంగుపిల్లులమైనా, యీ అరణ్యంలో ఏ కుందేలునో, అడివి కోడినో పట్టుకు తిని '\nసుఖంగా బతికేవాళ్ళం. మనుషులం అవటం వల్లే యిన్ని చిక్కులొచ్చాయి. ఆ మహా\nవిఘ్నేశ్వరుడు కలలో కనబడి నన్ను నట్టేట ముంచాడు!\" అంటూ విఘ్నేశ్వరపూజారి\nలబలబలాడాడు.\n\"ఇప్పటికైనా మించి పోయింది లేదు. తెలివైన వాళ్ళు కనక, ఆ జంగుపిల్లుల్లాగే\nయీ అరణ్యంలో బతకండి. లేదూ, మరో మాయ రాకాసి ఏనుగును తయారు చేసి,\nమరేదైనా రాజ్యం మీదికి దండెత్తండి,\" అన్నాడు ఖడ్గవర్మ పెద్దగా నవ్వుతూ.\n“సరే, ప్రస్తుతానికి మా వెంట వుండండి. ఏం చేయాలో ఆలోచిద్దాం,\" అన్నాడు\nజీవదత్తుడు.\nతరవాత నలుగురూ ఉత్తర దిక్కుగా బయలుదేరి సూర్యాస్తమయ వేళకు\nఅరణ్యంలోని కొండప్రదేశాన్ని చేరారు. ఆ రాత్రికి అక్కడ వంట చేసుకుతిని, చెట్ల\nమీద పడుకున్నారు. మర్నాటి ఉదయం తిరిగి ఖడ్గ జీవదత్తులు ప్రయాణం అవు\nతూండగా పూజారీ, స్వర్ణాచారీ కూడా వాళ్ళ వెంట వస్తామన్నారు.\n\" మా వెంట ఎంతదూరం రాగలరు ? మేం వింధ్యపర్వతాలకు పోతున్నాం.\nమార్గంలో తారసిల్లే భయంకర ప్రమాదాల నుంచి మాకు మేము ఆత్మరక్షణ చేసు\nకోవటమే కష్టం. మీ బాధ్యత కూడా మా తల మీది కెలా ఎత్తుకోగలం!\" అన్నాడు జీవ\nదత్తుడు.\n\" అయ్యా, మీ వెంట వస్తూ, దారిలో ఏదైనా పల్లెగాని, పట్నంగాని తగిలితే\nఅక్కడ మేం వుండిపోతాం. ఈ అరణ్య మధ్యంలో మమ్మల్ని వదిలారో, ఆటవికులు\nమమ్మల్ని వేటాడేస్తారు.\" అన్నాడు విఘ్నే శ్వర పూజారి.\nవాళ్ళ ప్రాణభయం చూసి, ఖడ్గ జీవ ధత్తులకు వాళ్ళిద్దరి మీదా ఎంతో జాలి కలి\nగింది. ఆ తరవాత రెండు రోజుల పాటు ఎలాంటి చిక్కులూ, ప్రమాదాలూ లేకుండా\nవాళ్ళు అరణ్యంలో ప్రయాణం చేశారు. మూడవనాటి సూర్యోదయం వేళ చెట్లమీద\nపడుకుని వున్న ఖడ్గ జీవదత్తులకు కొంచెం దూరం నుంచి ఒక మనిషి వేస్తున్న కేకలూ,\nదూరంగా పులి గాండ్రిస్తూండటం వినబడింది.\nఆగంద్రగోళం వింటూనే ఖడ్గ జీవ దత్తులు చెట్లకొమ్మల మీద లేచి కూర్చు\nన్నారు. పూజారీ. ఆచారీ చెట్ల కొమ్మల్ని గట్టిగా కావిలించుకుని భయంతో వణికి\nపోసాగారు.\n\"జీవా, ఏమిటీ వింత ? ఆ మనిషికే మన్నా మతి పోయిందా? చూడబోతే నిరా\nయుధుడు. పులిపిల్లల్ని చంకన బెట్టుకుని అలా కేకలు పెడతాడేం? వాడి కేకలు పులి\nవిన్నట్టుంది. దాని గాండ్రింపు విన్నాచా? ” అన్నాడు ఖడ్గవర్మ.\nజీవదత్తుడు అల్లంతదూరంలో వున్న చెట్టు కేసి చూశాడు. పేలికలూ వాలికలూ\nఅయిన దుస్థుల్లో వున్న యువకు డొకడు రెండు పులిపిల్లల్ని ఎత్తుకుని గెంతుతూ,\n\"పులీ! వ్యాఘ్రా ! రా రా!\" అంటూ కేకలు పెడుతున్నాడు.\n\" ఖడ్గా, ముందు మనం ఆ యువకుణ్ణి రక్షించాలి! తరవాత సంగతేమిటో తెలుసు\nకోవచ్చు.\" అంటూ జీవదత్తుడు చెట్టు మీది నుంచి కిందికి దిగసాగాడు. అంతలో పులి\nగాండ్రింపు యువకుడున్న చెట్టు పొదల వెనక వినబడింది.\n\"వాడెవడో చచ్చిన వాడి కిందే లెక్క. తల్లి పులి వచ్చి యువకుడి మీద పడు\nతున్నది!\" అంటూ కత్తి దూసి ఖడ్గవర్మ చెట్టుమీది నుంచి కిందికి దూకి యువకుడి\nకేసి పరిగెత్తాడు.\n\"పిల్లల తల్లి! సాధ్యమైనంత వరకూ దాన్ని చంపకు!\" అంటూ జీవదత్తుడు\nఖడ్గవర్మను హెచ్చరించి, చెట్టు దిగి యువ కుడి కేసి పరిగెత్తసాగాడు.\nఖడ్గ జీవదత్తులు ఆ ప్రదేశానికి వెళ్ళే లోపలే పులి యువకుడున్న చెట్టు\nదగ్గిరకు పెద్దగా గాండ్రిస్తూ దూకుతూ వచ్చింది. యువకుడు దాన్ని చూస్తూనే.\n\"రా, వచ్చావా? కంఠం ఒక్కసారి కొరికి చంపు!\" అంటూ దాని కేసి ఉరికాడు.\nపులిక్కూడా నిరాయుధుడైన మనిషి తన కేసి దూకటం వింతా, భయం కలి\nగించి వుంటుంది. అది యువకుడి మీదికి దూకటమా, మానటమా అన్న సంశయంలో\nఒక్క తృటికాలం వున్నచోటునే ఆగి పోయింది. అంతలో జీవదత్తుడు అక్కడికి\nచేరాడు. యువకుడి చేతిలో వున్న పులి పిల్లలు రెండూ ఒక్కసారిగా బుసలు\nకొడుతూ, అతడి పట్టునుంచి బయట పడేం దుకు గింజుకున్నవి.\nఅది చూస్తూనే తల్లి పులి రెచ్చిపోయి, పెద్దగా గాండ్రించి యువకుడి మీదికి ఎగి\nరింది. అంతలో అక్కడికి చేరిన జీవదత్తుడు దండంతో దాని మెడ కింద బలంగా ఒక్క\nపోటు పొడిచి, దూరంగా విసిరివేస్తూ, \" ఖడ్గా, పులి దిమ్మెరపోయింది. అది తిరిగి\nలేచే లోపలే, ఏదైనా అడవి తీగెతో దాన్ని చెట్టుకు కట్టి వెయ్యి.\" అన్నాడు.\nఖడ్గవర్మ వెంటనే దూరంగా పరిగెత్తి ఒక చెట్టునుంచి వేలాడుతున్న బలమైన తీగ\nనరికి, పులి మెడకు కట్టి, రెండవ కొసను చెట్టుకు ముడివేశాడు.\n\" అయ్యా, మీరెవరో గాని నన్ను యీ పులి నుంచి రక్షించి, ఇంతకన్నా కూడా\nభయంకరమైన చావు పాలు చేస్తున్నారు.\" అన్నాడు యువకుడు ఏడ్పుగొంతుతో.\n\"చావాలంటే ఎన్ని దారుల్లేవు! చెట్టుకు ఉరిపోసుకోకపోయావా? ఏట్లో దూక్క\nపోయావా?\" అన్నాడు ఖడ్గవర్మ కోపంగా.\n\" ఆత్మహత్య మహాపాపమని పెద్దలు చెపుతారు గదా! అందుకే యీ పులికి\nఆహారమయి ...\"\n\"ఇప్పుడు నువ్వు చెయ్యబోయిన పని ఆత్మహత్య కాదని పెద్దలు చెప్పారా?\nఅసలు నువ్వెవరివి? పిచ్చివాడివా? మంచి వాడివా?\" అని అడిగాడు ఖడ్గవర్మ.\n\"అదేం ప్రశ్న. ఖడ్గా ? నువ్వు కొంచెం శాంతించు,\" అని జీవదత్తుడు యువ\nకుడితో, \" అబ్బాయీ, నీ కొచ్చిన కష్టం ఏమిటి? పులి గొంతుకొరికి చంపేదానికన్న -\nకూడా భయంకరమైన చావు నీకు ఎవరి వల్ల రాబోతున్నది? \" అని అడిగాడు.\nయవకుడు వణికిపోతూ ఏదో జవా బివ్వబోయేంతలో, చెట్ల వెనకనుంచి ఖడ్గ\nమృగం మీద ఎక్కివున్న వాడొకడు ముందుకు వచ్చి, \" అరణ్యపురం గణాచారి చేతుల్లో\nవీడు భయంకర మరణం పాలు కాబో తున్నాడు!\" అని, \"ఎవర్రా!' అందరూ\nవచ్చి వీళ్ళను చుట్టుముట్టండి!\" అంటూ కేక పెట్టాడు. — (ఇంకావుంది)",
            "book_page_end": 17
        },
        {
            "title": "సౌందర్యదానం",
            "book_page_start": 17,
            "pdf_page_start": 28,
            "pdf_page_end": 33,
            "author": "వి. హేమావతి",
            "genre": "బేతాళ కథ",
            "moral": "బాహ్య సౌందర్యం కంటే నిజమైన త్యాగం మరియు చిత్తశుద్ధి గల ప్రేమ గొప్పది.",
            "keywords": [
                "బేతాళుడు",
                "జగన్మోహిని",
                "జయంతుడు",
                "విజయుడు",
                "సరోవరం",
                "త్యాగం"
            ],
            "characters": [
                "విక్రమార్కుడు",
                "బేతాళుడు",
                "చిత్రసేన మహారాజు",
                "జగన్మోహిని",
                "జయంతుడు",
                "విజయుడు",
                "ముని"
            ],
            "locations": [
                "అలకాపురి",
                "ఆరావళీ పర్వత ప్రాంతం",
                "మేరుపర్వతం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా శ్మశానం' కేసి నడవసాగాడు. అప్పుడు శవం\nలోని బేతాళుడు, \" రాజా, నువు ప్రయాస పడి సాధించదలచినది మరొకడు సులువుగా\nసాధిస్తే. జయంతుడి లాగా నీకు కూడా ఆశాభంగం కలగవచ్చునేమో! నీకు శ్రమ\nతెలియకుండా ఉండగలందులకు జయం తుడి విచిత్ర కథ చెబుతాను, విను,”\nఅంటూ ఇలా చెప్పసాగాడు :\nఆరావళీ పర్వత ప్రాంతంలో అలకాపురి అనే రాజ్యాన్ని చిత్రసేన మహా రాజు పాలించే\nవాడు. అనేకమంది రాజులకు ఆయన నాయకత్వం వహించి, అన్ని దేశాలకూ\nక్షేమమూ, సమృద్ధి కలిగేటట్టు చూసేవాడు. చిత్రసేన మహారాజుకు చాలా అపురూప\nసౌందర్యం గల కుమార్తె ఉండేది. ఆమెకు జగన్మోహిని అనే పేరు వచ్చేసింది. ఆమెను\nపెళ్ళాడాలని అనేకమంది రాజకుమారులు ఉవ్విళ్ళూరేవారు. జగన్మోహిని స్వేచ్ఛగా\nతన భర్తను ఎన్నుకోగలందులకు రాజు స్వయంవరం ప్రకటించి, నానాదేశాల వారికీ\nఆహ్వానాలు పంపాడు.\nరేపు స్వయంవర మనగా జ గ న్మోహిని తన చెలికత్తెలతో వనవిహారానికి వెళ్ళి, ఒక\nసరోవరాన్ని చూసింది. ఎంతో అందంగా ఉన్న ఆ సరోవరంలో జగన్మోహినికి స్నానం\nచెయ్యాలనిపించింది. చాలా దూరం తిరిగి వెళ్ళవలసి ఉన్నదనీ, చీకటిపడేలోగా ఇంటికి\nచేరుకోవటం అవసరమని చెలికత్తెలు చెబు తున్నా వినక, జగన్మోహిని ఆ సరోవరంలోకి\nదిగి, ఉత్సాహంగా మూడుసార్లు ముణిగి లేచింది.\nఇంతలో ఆమెను చూసి చెలికత్తెలు కెవ్వున అరిచి, ఆర్తనాదాలు చేశారు. జగ\nన్మోహిని కంగారుపడి సరోవరం నుంచి బయటికి వచ్చేసి, తనను తాను చూసుకునే\nసరికి, మతిపోయింది. మేలిమి బంగారు రంగులో ఉండిన ఆమె శరీరానికి ఇనుము\nరంగు వచ్చేసింది. చర్మం గరుకెక్కింది. ఆమె ముఖంలో ఎలాటి కళా, కాంతీ లేదు.\nఏడుస్తున్న చెలికత్తెలతో తానూ ఏడుస్తూ జగన్మోహిని ఇల్లు చేరుకున్నది.\nఆమెలో కలిగిన మార్పు చూసి ఆమె తల్లి దండ్రులు హతాశులైపోయారు. మర్నాడే\nస్వయంవరం. జగన్మోహినిని పెళ్ళాడే ఆశతో అనేకమంది రాజకుమారులు వస్తారు. వారికి\nతన కుమార్తెను ఎలాచూపటమో, చూపినా స్వయంవరం ఎలా జరపటమో రాజుకు\nఅంతుబట్టలేదు.\nఆయన మంత్రికి జరిగిన సంగతి చెప్పి, కర్తవ్యం ఏమిటని అడిగాడు.\nమంత్రి రాజవైద్యులను పిలిపించి, రాజ కుమార్తెకు చికిత్స ఏమైనా ఉన్నదేమో\nచూడమన్నాడు.\n\"వ్యాధికి చికిత్స ఉంటుంది గాని, ఇదేదో శాపంలాటిది, దీనికి చికిత్స ఉండదు.\" అన్నారు వైద్యులు.\nఒక్క ఘనవైద్యుడు మాత్రం, \"మహా రాజా, ఇది ఒక వ్యాధి అనే నా నమ్మకం.\nఅయితే దీనికి సాధారణ చికిత్స అంటూ ఏమిటో నాకూ తెలియదు. కాని, సమస్త\nశరీర జాడ్యాలకూ వజ్రాయుధం లాటి విరుగుడు ప్రాచీన గ్రంథాలలో చెప్పి\nఉన్నది. అది ఏమిటంటే, పంచవర్ణ సంజీవి సరోవరంలోని నీరు. ఆ సరోవరం ఎక్కడ\nఉంటుందో నాకు తెలియదు. ఆ చికిత్స కూడా నే నెరిగినంత వరకూ ఎవరికీ జరగ\nలేదు, \" అన్నాడు.\nమర్నాడు ముహూర్తానికి ముందే నానా దేశ రాజకుమారులు సభలో కూర్చుని, జగ\nన్మోహిని రాకకోసం' ఆత్రంగా ఎదురు చూస్తున్నారు.\nమంత్రి వారందరికీ కిందటి రోజు జరి గిన దుస్సంఘటన గురించి చెప్పి, \"ఇప్పు\nడున్న స్థితిలో రాజకుమార్తెను ఎవరూ పెళ్ళాడ గోరరు. అయితే ఆమె యధారూపం\nధరించటానికి ఒకే మార్గం ఉన్నట్టు తెలి సింది. ఎక్కడో పంచవర్ణ సంజీవి సరోవరం\nఉన్నదట. దాని జలం తాగితే రాజకుమా ర్తెకు యథారూపం వస్తుందట. మీలో ఎవరు\nగాని ఆ జలం తెచ్చి రాజకుమార్తెకు ఏర్పడిన వికారాకారాన్ని పోగొట్టగలిగితే మా మహా\nరాజుగారు తమ కుమార్తెనూ, రాజ్యాన్ని కూడా ఇస్తారు,'' అన్నాడు.\nఈ మాట వినగానే ఇద్దరు తప్ప మిగిలిన రాజకుమారులందరూ లేచి, తమ తమ\nదేశాలకు వెళ్ళిపోయారు. వెళ్ళక మిగిలిన ఇద్దరిలో మాళవదేశపు యువరాజు జయం\nతుడు, \" ప్రపంచంలో ఆ సరోవరం ఎక్కడ ఉన్నా సరే వెతికి, దాని నీరు తెచ్చి, రాజ\nకుమార్తెను పెళ్ళాడతాను.\" అని శపధం చేసి. అప్పటి కప్పుడే ప్రయాణమైవెళ్ళాడు.\nరెండవవాడు విజయపురి యువరాజైన విజయుడు. అతనికి ఒక ఆలోచన వచ్చింది.\nరాజకుమార్తె ఏ సరోవరంలో స్నానం చేసి రూపం మారిందో, ఆ సరోవరం దగ్గిరే ఆమె\nమారటానికి గల కారణం కూడా దొరక వచ్చు. ఇలా అనుకుని విజయుడు ఆ సరో\nవరానికి దారి తెలుసుకుని అక్కడికి వెళ్ళాడు.\nఈ లోపల పంచవర్ణ సంజీవి సరోవరాన్ని వెతుక్కుంటూ బయలుదేరిన జయంతుడు\nఆగకుండా ప్రయాణం చేసి, ఆ రాత్రికి కీకారణ్యం మధ్య ఉన్న ఒక పాడుబడిన\nకాళికాలయం చేరి, ఆ ఆలయంలోనే ఆ రాత్రి గడప నిశ్చయించాడు.\nఅతనికింకా నిద్రపట్టకముందే ఒక భయంకరమైన ఎలుగుబంటి ఘూంకరిస్తూ\nఆ ఆలయం ప్రవేశించి, జయంతుడి పైకి ఉరికింది. జయంతుడు చప్పున లేచి కర\nవాలం దూసి, ఆ ఎలుగుబంటిని ఎదుర్కొని, దాన్ని చంపేశాడు.\nచచ్చిపోగానే ఎలుగుబంటి అదృశ్యమై ఒక ముని అవతరించి, \" నాయనా, గురువు\nగారి శాపానికి గురి అయిన నాకు శాప విముక్తి కలిగించావు. నీకు నా వల్ల ఏదన్నా\nఉపకారం కావలిస్తే చెప్పు.\" అన్నాడు.\n\"స్వామీ, నేను పంచవర్ణ సంజీవిసరస్సు నుంచి జలం తీసుకు రావటానికని బయలు\nదేరాను. అక్కడికి దారి తెలిపి పుణ్యం కట్టుకోండి.” అన్నాడు జయంతుడు.\n\" నాయనా, అది మేరుపర్వతం మీద ఉన్నది. అక్కడికి చేరటానికి నీ ఆయు\nర్ధాయం చాలదేమో!\" అన్నాడు ముని.\n\" ఆ ప్రయత్నంలో చావటానికైనా సిద్ధమే గాని, నేను మాత్రం నా ప్రయత్నం విర\nమించను,'' అన్నాడు జయంతుడు.\nముని అతని దీక్షను మెచ్చుకుని, అత నికి తన పాదరక్షలు ఇస్తూ, \"వీటి సహా\nయంతో నువు ఆకాశమార్గాన ఆ సరస్సును చేరుకోగలవు. నీ పని తీరిపోగానే ఈ పాద\nరక్షలు నా వద్దకు తిరిగి వస్తాయి. వీటిని మరోవిధంగా ఉపయోగించకు. \" అంటూ\nఅంతర్థానమయాడు.\nజయంతుడు ఆ పాదరక్షలను ధరిస్తూనే ఆకాశంలోకి లేచి, మేరుపర్వతం కేసి\nపోసాగాడు.\nఈ లోపల విజయుడు వన మధ్యంలో ఉన్న సరోవరానికి వెళ్ళి, ఆ రోజంతా\nఆ ప్రాంతాల గడిపాడు. ఆ రాత్రి గడిచి తెల్లవారింది. తెల్లవారుతూనే ఎవరో ముని\nఆ సరోవరం దగ్గిరికి వచ్చి, అందులో స్నానం చేసి, వెళ్ళిపోవటానికి ఉపక్ర\nమించాడు.\nవిజయుడికి ఆశ్చర్యం వేసింది. ఆ ముని 'రూపం ఏమాత్రమూ మారలేదు. అతను\nఆ మునిని సమీపించి, \" స్వామీ, మీరే నన్ను కాపాడాలి,\" అంటూ ఆయన కాళ్ళు పట్టు\nకున్నాడు.\n\"భయపడకు, నాయనా! ఎవరు నువు? నీకు వచ్చిన ఆపద ఏమిటి?\" అని ముని\nవిజయుణ్ణి అడిగాడు.\n\"ఈ సరోవరంలోనే స్నానం చేసిన రాజకుమార్తె తన అందాన్ని కోల్పోయింది.\nమీరూ ఇందులో స్నానం చేశారు, కాని మీలో ఏమార్పూ లేదు. ఆమెకు తిరిగి\nయధారూపం వచ్చే మార్గం మీకు తప్పక తెలిసి ఉండాలి. అది నాకు దయచేసి\nచెప్పండి,\" అన్నాడు విజయుడు.\n\"నిజమే, నాయనా. ఇది నా తపశ్శక్తితో సృష్టించిన కొలను. ఇందులో స్నానం చేసిన\nవారి అందం హరించేటట్టు నేనే ఏర్పాటు చేశాను. ప్రతివాళ్ళూ ఇందులో దిగి దీన్ని\nమలినం చెయ్యటం నా కిష్టం లేదు. నీ అందాన్ని నువు రాజకుమార్తెకు ధారపోసే\nపక్షంలో ఇందులో నిన్ను స్నానం చెయ్య నిస్తాను. అలా చేస్తే నా శాపానికి విఘ్నం\nఉండదు. కాని నువు విరూపుడివై పోతావు. ఇష్టమేనా?\" అన్నాడు ముని.\n\" ధన్యుణ్ణి, స్వామీ !\" అని విజయుడు కొలనులో స్నానం చేసి, తన అందమంతా\nపోగొట్టుకుని రాజభవనానికి తిరిగివెళ్ళాడు.\nరాజకుమార్తె తిరిగి ఎప్పటిలాగా కావటం చూసి తల్లి దండ్రులు అమితమైన\nఆశ్చర్యమూ, ఆనందమూ పొందారు. ఇంతలోనే కురూపిగా మారిన విజయుడు\nవచ్చి, రాజకుమార్తెకు యథారూపం వచ్చి నందుకు చాలా సంతోషించి, తాను చేసిన\nపని చెప్పాడు.\nఆ సమయంలో జయంతుడు జలంతో వచ్చి చేరి, \" నా ప్రతిజ్ఞ నెరవేర్చాను.\nఈ జలంతో రాజకుమార్తెకు యథారూపం ఇచ్చి, ఆమెను పెళ్లాడతాను,\" అన్నాడు.\nరాజకుమార్తె జయంతుడి ఎవటికి వచ్చి, \"మీ శ్రమ వృధా అయింది. నాకు\nయథారూపం వచ్చేసింది,\" అన్నది.\nతరవాత జగన్మోహినిని ఎవరు పెళ్ళాడా లన్న సమస్య వచ్చింది. వికారంగా\nఉన్నప్పటికీ తాను విజయు పెళ్ళాడతానని జగన్మోహిని అన్నది. పడరాని పాట్లు పడి\nతాను పంచవర్ణ సంజీవి సరోవర జలం తెస్తే ఆమె తనను కాదనటం భావ్యం\nకాదన్నాడు జయంతుడు.\nఅప్పుడు మంత్రి కలిగించుకుని, “నువే న్యాయం చెప్పు, బాబూ! పంచవర్ణ సంజీవి\nసరస్సు ఎక్కడున్న దీ కూడా ఎవరికీ తెలియదుగదా, దాని నీరు నువు మూడో\nరోజుకల్లా తెచ్చావంటే నమ్మటం సాధ్య మేనా?\" అన్నాడు.\n\"రాజకుమార్తె నన్ను పెళ్ళాడకపోతే మానేగాని, నేను మోసం చేశానన్నమాట\nమాత్రం పడను!\" అని జయంతుడు తాను తెచ్చిన జతాన్ని విజయుడికి. తాగమని\nఇచ్చాడు.\nవిజయుడా నీరు తాగి తిరిగి యథా రూపం పొందాడు. జయంతుడు అందరి\nకేసి విజయగర్వంతో చూసి, తన దేశానికి వెళ్ళిపోయాడు.\nజగన్మోహినికీ, విజయుడికి సక్రమంగా వివాహం జరిగింది.",
            "book_page_end": 22
        },
        {
            "title": "ప్రార్థనలు నమ్మినవాడు",
            "book_page_start": 34,
            "pdf_page_start": 34,
            "pdf_page_end": 34,
            "author": "నూలు చెన్న కేశవులు",
            "genre": "నీతి కథ",
            "moral": "దేవుడిపై లేదా తమ నమ్మకంపై నిజమైన విశ్వాసం కలిగి ఉండాలి.",
            "keywords": [
                "వాన",
                "ప్రార్థన",
                "కుర్రవాడు",
                "గొడుగు",
                "విశ్వాసం"
            ],
            "characters": [
                "గ్రామస్థులు",
                "కుర్రవాడు"
            ],
            "locations": [
                "గ్రామం",
                "గుడి"
            ],
            "content": "ఒక గ్రామానికి కాటకం వచ్చింది. వాసలు కురవలేదు. గ్రామస్థులంతా ఒక రోజు గుడికి\nవెళ్ళి వానల కోసం జపాలూ, హెూమాలూ, ప్రార్థనలూ జరిపించ నిశ్చయించుకున్నారు.\nఆ రోజు ఉదయమే గ్రామస్థులంతా గుడికి బయలుదేరారు. వాళ్ళ వెంట ఒక చిన్న\nకుర్రవాడు గొడుగు చేత బట్టుకుని బయలుదేరాడు.\n\" గొడుగు దేనికి తెస్తున్నావురా? ఆకాశాన ఒక మబ్బుతునకైనా లేదే!\" అన్నారు\nపెద్దవాళ్ళు వాడితో.\n\" ఇప్పుడు లేదనుకో. హెూమాలూ, జపాలూ, ప్రార్ధనలూ చెయ్యటం వల్ల వాన వస్తుంది\nగద. అప్పుడు మనం జోరున కురిసే వానలో ఇంటికి తిరిగి రావద్దా?\" అన్నాడు కుర్రవాడు.\nఆ ఊరివాళ్ళలో ప్రార్థనలలో నిజమైన నమ్మకం ఉండినవాడు ఆ కుర్రవాడు ఒక్కడే.",
            "book_page_end": 34
        },
        {
            "title": "అబూ కీర్ - అబూ నీర్ - 3",
            "book_page_start": 29,
            "pdf_page_start": 39,
            "pdf_page_end": 46,
            "author": "చందమామ బృందం",
            "genre": "జానపద కథ",
            "moral": "మంచి మనస్సుతో చేసిన సహాయానికి ప్రతిఫలం దైవమే ఇస్తుంది. తెలివైన కార్యం వలన పేదరికం పోయి సంపద లభిస్తుంది.",
            "keywords": [
                "అబూ కీర్",
                "అబూ నీర్",
                "మంగలి",
                "కలంకారీవాడు",
                "స్నానశాల",
                "సంపద"
            ],
            "characters": [
                "అబూ సీర్ (మంగలి)",
                "అబూ కీర్ (కలంకారీవాడు)",
                "సత్రం దర్వాను",
                "రాజు"
            ],
            "locations": [
                "అరేబియా నగరం",
                "సత్రం",
                "స్నానశాల"
            ],
            "content": "కలంకారీవాడు తన సొత్తు కాజేసి తనను విడిచి పెట్టిపోయాక, అబూ సీర్ మూడు\nరోజులపాటు స్పృహ లేకుండా పడి ఉన్నాడు.. ఈ మూడు రోజులూ కూడా\nఎవరూ గది నుంచి బయటికి రాలేదు. గది లోకి పోలేదు అది గమనించి సత్రం\nదర్వాను, \"వీళ్ళు డబ్బు ఇవ్వకుండా పారిపోలేదుగద? లేక ఇద్దరూ చచ్చి\nపోయారా?” అనుకుని, గది తలుపు తోసి, గదిలోకి వచ్చి, పాలిపోయి చావటానికి\nసిద్ధంగా ఉన్నట్టున్న మంగలి అబూ సీర్ను చూశాడు. అబూ సీర్ మూలుగుతున్నాడు.\n\"అన్నా, నీకేం వచ్చింది? రెండోవాడు ఎక్కడ?\" అని దర్వాను అబూసీర్ను\nఅడిగాడు.\n\"నాకేం వచ్చిందో అల్లాకే తెలియాలి. నా కిప్పుడే స్పృహ తెలిసింది. ఎంత\nకాలంగా పడి ఉన్నానో ఏమో తెలీదు. చాలా దాహంగా ఉంది. నా డబ్బు సంచీలో\nనుంచి డబ్బులు తీసుకుని నా కేమన్నా తెచ్చి పెట్టు,\" అన్నాడు అబూ సీర్ బల\nహీనంగా.\nదర్వాను సంచీని గాలించి చూసినా అందులో ఏమీలేదు. మంగలివాణ్ణి రెండో\nవాడు దోచాడని అర్థం చేసుకుని దర్వాను, \"నీ తిండి విషయం బెంగ పెట్టుకోకు.\nనిన్ను నేను చూసుకుంటాను.\" అని, ఇంత జావ కాచి తెచ్చి, తానే అబూ సీర్\nచేత తాగించి, కంబళి కప్పాడు.\nఆ పుణ్యాత్ముడు రెండు నెలల పాటు తన సొంత డబ్బు ఖర్చు చేసి,\nఅబూ సర్ను సంరక్షించాడు.\nచివరకు దైవానుగ్రహం వల్ల అబూ సీర్' కోలుకుని, లేచి కూర్చున్నాడు.\n\" అల్లా అనుగ్రహం ఉండాలేగాని, నువు నాకు చేసిన మహెూపకారానికి తగిన\nప్రత్యుపకారం చేస్తాను. కాని నీ ఋణం పూర్తిగా తీర్చగలవాడు ఆ భగవంతుడు\nఒక్కడే!\" అన్నాడు అబూ సీర్ సత్రం దర్వానుతో.\n\"నువు బతికి బయట పడటమే అల్లా అనుగ్రహం అనుకో,” అన్నాడు దర్వాను.\nఅబూ సిర్ తన మంగలి పొది తీసుకుని నగరంలోకి బయలుదేరాడు. అతను అనుకో\nకుండా అబూ కీర్ నడిపే కలంకారికార్ఖానా వద్దకే వచ్చాడు. అక్కడ ఆరగట్టి ఉన్న\nరంగురంగుల బట్టలను వింతగా చూస్తూ చాలా పెద్ద గుంపు చేరి ఉన్నది.\n\"ఇంతమంది ఇక్కడ చేరారు, కారణం ఏమిటి?\" అని అబూ సీర్ అక్కడ ఉన్న\nవాళ్ళను అడిగాడు.\n\"ఇది ఆస్థాన కలంకారీ నిపుణుడు అబూ కీర్ దొరగారి కార్ఖానా. ఇక్కడ\nఆయన ఎవరికీ తెలియని రహస్యప్రయో గాలు చేసి బట్టలకు ఈ వింత రంగులన్నీ\nవేస్తాడు.\" అన్నాడు ఒక మనిషి.\nతన మిత్రుడు బాగుపడ్డాడని తెలిసి అబూ సీర్ హృదయం పొంగి పోయింది.\n\"దేవుడి అనుగ్రహం ఉండి అతను పైకి వచ్చాడు. నేను అతన్ని గురించి చెడుగా\nఅనుకున్నది తప్పు. పని తొందర వల్లనే అతను నన్ను వదిలిపెట్టి పోవటమూ, మరిచి\nపోవటమూ జరిగి ఉంటుంది. నా డబ్బు తీసుకుపోవటం కూడా రంగులు కొనటానికే\nఅయి ఉంటుంది. అతను నన్ను చూసి పరమానందం చెంది, నేను చేసిన సహా\nయానికి పదింతలు సహాయం చేస్తాడు,'' అనుకున్నాడు అబూ సీర్.\nఅతను గుంపు మధ్యగా దారి చేసు కుంటూ వెళ్ళి. కార్ఖానా తలుపు తోసి\nలోపలికి చూశాడు. అబూ కీర్ ఒక ఎత్తయిన మంచం మీద బాలీసుల పైన బద్ధకంగా\nపడుకుని ఉన్నాడు. అతను ధరించిన దుస్తులు రాజులు ధరించదగినవిగా\nఉన్నాయి. అతని వెనకగా నలుగురు నల్ల బానిసలూ, నలుగురు తెల్లబానిసలూ మంచి\nదుస్తులు ధరించి నిలబడి ఉన్నారు. ఇద్దరు పనివాళ్ళు తొట్టెల వద్ద పని చేస్తున్నారు.\nవాళ్ళు ఏమి చెయ్యవలిసినదీ అబూ కీర్ సంజ్ఞల ద్వారా చెబుతున్నాడు.\nఅబూ సీర్ లోపలికి వెళ్ళి తన మిత్రుడి ఎదట నిలబడి, అతను తనకేసి చూసి\nనప్పుడు పలకరిద్దామనుకున్నాడు; తనను చూస్తూనే అతను వచ్చి కౌగలించుకుంటా\nడనుకున్నాడు.\nకాని, అబూ కీర్ అబూ సీర్ను చూస్తూనే, చివాలున లేచి \"దొంగ వెధవా!\nనా దుకాణం చాయలకు రావద్దని ఎన్నిసార్లు చెప్పాను? నన్ను సర్వనాశనం చేసి, అప\nఖ్యాతి తీసుకు రాదలచావా? ఒరే, వాణ్ణి పట్టుకోండి!\" అని అరిచాడు.\nవెంటనే తెల్ల బానిసలూ, నల్ల బానిసలూ అబూ సిర్ను పట్టుకుని, పడదోసి, మీద\nఎక్కి తొక్కారు. అబూ కీర్ దుడ్డుకర్ర తీసుకుని, \"వాణి బోర్లా పడుకోబెట్టండి,\"\nఅన్నాడు. అబూ సీర్ వీపుమీద నూరు దెబ్బలు కొట్టి, వెల్లికిలా తిప్పించి, పొట్ట మీద మరో\nనూరు దెబ్బలు కొట్టి, \" పో, మాయదారి ముండాకొడకా! ఈసారి నీ ముఖం చూపిం\nచావంటే నిన్ను రాజుగారి వద్దకు పంపి, నీ చర్మం ఒలిపించి, కోటబయట కొరత\nవేయిస్తాను ! పాపిష్టి ముఖమా!\" అన్నాడు.\nశరీరమూ, మనస్సూ కూడా గాయపడి, బాధతో ఏడుస్తూ అబూ సిర్ కాళ్ళీడ్చు\nకుంటూ బయటికి వెళ్ళాడు. బయట మూగిన జనం అతన్ని నానా తిట్లూ తిట్టారు.\nఅతను తన గదికి తిరిగి వచ్చి, చాప మీద పడుకుని, అబూ కీర్ దుష్ప్రవర్తన\nగురించి తెల్లవార్లూ ఆలోచించాడు. మర్నాడు ఉదయానికి దెబ్బల బాధ కాస్త తగ్గింది.\nఅతను లేచి స్నానశాలకు బయలుదేరాడు.\nఅతను వీధిలోకి వచ్చి, దారేపోయే వాణ్ణి, \"స్నానశాలకు దారి ఎటు, బాబూ?''\nఅని అడిగాడు.\n\"స్నానశాల అంటే ఏమిటి?\" అని ఆ మనిషి ఎదురు అడిగాడు.\n\" స్నానం చేసి, వంటి మురికి వదిలించు కునే చోటు. ప్రపంచంలో అంతకన్న సుఖ\nప్రదమైన చోటు ఉండదుగద.\" అన్నాడు అబూ సర్.\n\" వెళ్ళి. సముద్రంలో స్నానం చెయ్యి. అందరూ అక్కడే స్నానం చేస్తారు.\"\nఅన్నాడు ఆ మనిషి.\nఆ నగరంలో వాళ్ళకు స్నానశాల సౌకర్యాలు ఏమిటో తెలియదని అబూ సీర్\nత్వరలోనే గ్రహించగలిగాడు.\nఅతను తిన్నగా రాజభవనానికి వెళ్ళి, రాజుగారి దర్శనం చేసుకుని, \"మహారాజా,\nనేను పరదేశీని. వృత్తిచేత మంగలిని. కాని నాకు ఇతర విద్యలు తెలుసు. నీరు\nకాస్తాను. ఒళ్ళు పట్టుతాను. ఇవాళ నేను తమ నగరంలో స్నానశాలకు వెళదామను\nకుంటే, ఎవరికి స్నానశాల అనేమాటే తెలియలేదు. ఇంత మహానగరానికి స్నాన\nశాల లేకపోవటం ఆశ్చర్యకరం. అది భూలోకస్వర్గం అన్నమాట,\" అన్నాడు.\n\" నువు చెప్పే ఈ స్నానశాల ఎటు వంటిది? నేనా పేరైనా ఎన్నడూ వినలేదే!\"\nఅన్నాడు రాజు.\nస్నానశాల నిర్మాణం ఎలా ఉంటుందో. అందులో స్నానాలు చేసేవారికి ఏయే సదు\nపాయాలు ఉంటాయో. అబూ సీర్ వివ రంగా రాజుగారికి చెప్పాడు. అంతా చెప్పి,\n'మహారాజా, ఈ విషయాలు అనుభవించ వలసినవి గాని, వర్ణించేవి కావు, వర్ణిస్తే అర్థ\nమయేవి కూడా కావు. స్నానశాలే ఉంటే ఈ నగరానికి వంక పెట్టటానికి ఉండదు.\"\nఅన్నాడు.\nఈ మాట విని రాజుగారికి మహదానంద మయింది.\n\"ఏ తల్లి కన్నవాడివో, నీకు స్వాగతం,\" అంటూ ఆయన అబూ సీర్కు తన చేత్తో\nశాలువ కప్పి, \"నువు ఎలా చెయ్యమంటే అలా జరిపిస్తాను. నువు మాత్రం త్వరలోనే\nస్నానశాల నిర్మించు. నాకు దాని ఆనందం అనుభవించాలని ఉన్నది,\" అన్నాడు.\nఆయన అబూ సీర్కు ఇద్దరు నీగ్రోలనూ, ఇద్దరు కుర్రవాళ్ళనూ, నలుగురు యువతు\nలనూ, ఒక గుర్రాన్ని, ఒక దివ్యమైన భవంతినీ ఇప్పించాడు. కలంకారీవాడి\nకిచ్చిన సౌకర్యాలకన్న ఎక్కువే అబూ సీర్కు లభించాయి. అబూ సీర్ నిర్ణయించిన\nచోట స్నానశాల కట్టటానికి ఆస్థానంలోని తాపివాళ్ళూ, తదితరులూ నియోగించ\nబడ్డారు. వారిని వెంటబెట్టుకుని అబూ సీర్ నగరమంతా తిరిగి. తగిన చోటు నిర్ణ\nయించాడు. అక్కడ అతని పర్యవేక్షణ కింద, ప్రపంచంలో ఎక్కడా లేనటువంటి\nఅద్భుత స్నానశాల నిర్మాణమయింది. స్నానశాల అంతటా అందమైన నగిషీలూ,\nరంగు రంగుల పాలరాతి పలకల గళ్ళూ ఆమర్చారు.\nస్నానశాల నిర్మాణం పూర్తికాగానే అబూ సిర్ రాజు వద్దకు వెళ్ళి, \"మహారాజా, స్నాన\nశాల తయారయింది. సరంజామా ఏర్పాటు మాత్రమే మిగిలి ఉన్నది,\" అన్నాడు.\nరాజు అందుకుగాను పది వేల దీనారాలు మంజూరు చేశాడు. అబూ సీర్ ఆ డబ్బుతో\nతువాళ్లూ, వస్త్రాలూ, సిల్కులూ, అత్తరులూ, సుగంధద్రవ్యాలూ, మొదలైనవి కొని,\nఎక్కడ అమర్చవలసినవి అకడ అమర్చాడు.\nఅబూ సీర్ ఈ ఏర్పాట్లు పూర్తిచేసి రాజు వద్దకు వెళ్ళి, బలిష్ఠులైన పదిమంది మనుడు\nలను ఒళ్ళు పట్టటానికి ఇవ్వమన్నాడు. రాజుగారు ఇరవై మంది కండలు తిరిగిన\nయువకులను ఇచ్చాడు. అబూ నీర్ వాళ్లకు ఒళ్ళు పట్టటం ఎలాగో, స్నానం చేయిం\nచటం ఎలాగో తాను వారికి చేసి చూపి, తాను వారిచేత చేయించుకుని, ఆ విధంగా\nవారిని తరిఫీదు చేశాడు.\nసీర్ స్నాన శాలను ప్రారం భించటానికి ఒక రోజు నిర్ణయించి, ఆ విషయం రాజుగారికి విన్నవించాడు.\nఆ రోజున అబూ సీర్ స్నానశాల నిండా సుగంధమూ, ధూపాలూ వేసి, నీరు కాచి,\nకొలనులలో నీటి కొళాయిలు తిప్పి సిద్ధంగా ఉంచాడు. స్నానశాల అంతా కడిగిన\nముత్యంలాగా ఉన్నది. రాజుగారు తన మంత్రులతోనూ, పరివారంతోనూ స్నానశాల\nలోకి అడుగు పెడుతూనే తన్మయత్వం చెందాడు. సువాసనలూ, సుందర నిర్మా\nణమూ, కొళాయిలలో నీరు చేసే ధ్వనులూ ఆయనను ముగ్ధుణ్ణి చేశాయి.\n\"ఏమిటిదంతా?\" అన్నాడాయన.\n\" ఇదే స్నానశాల, మహారాజా! కాని తమరింకా ద్వారం దగ్గిరే ఉన్నారు.\"\nఅంటూ అబూ సీర్ ఆయనను మొదటి హాలు లోకి తీసుకుపోయి, దిమ్మె మీదికి ఎక్కించి,\nఆయన బట్టలు విప్పి, తువాలు చుట్టి, ఆయన కాళ్ళకు కొయ్యచెప్పులు తొడిగి,\nఆయనను రెండో హాలులోకి తీసుకు పోయాడు. అక్కడ రాజుగారికి చెమట\nపట్టించి, శరీరమంతా యువకులచేత బలంగా రుద్దించాడు. తరవాత ఆయన\nశరీరమంతా కడిగి, ఆయనను కొలనులోని పన్నీటిలో కొంతసేపు ఉండనిచ్చి, తరవాత\nశరీరానికి జాజిఅత్తరూ, ఇతర అత్తరులూ పట్టించి, ఒంటకంతకూ ముసాంబరం,\nసాంబ్రాణి ధూపాలు వేశాడు.\nరాజుగారికి తన ఒళ్ళు గాలిలో తేలిపోగల దన్నంత తేలిక అయినట్టు తోచింది. చర్మం\nనున్నగా, గచ్చులాగున్నది. ఆయనకు ఎక్కడలేని జవసత్వాలూ వచ్చినట్టు అని\nపించింది.\nయా అల్లా! ఇటువంటి అనుభవం ఎన్నడూ ఎరగను. ఇదా స్నానశాల అంటే?''\nఅన్నాడు రాజు.\n\" అవును. మహారాజా!\" అన్నాడు అబూ సీర్.\n\"నా నగరం ఈనాడు నిజంగా నగరం అనిపించుకున్నది,\" అన్నాడాయన.\n\"ఈ స్నానం విలవ ఎంత అంటావు? నువు ఎంత అడుగుదామనుకుంటున్నావు?”\nఅని రాజుగారు అబూ సీర్ను అడిగాడు.\n\"తమ దయ.\" అన్నాడు అబూ సీర్.\n\"అలా అయితే ఈ స్నానం విలవ వెయ్యి దీనారాలు అంటాను. అంతకన్న\nతగ్గటానికి వీల్లేదు.\" అన్నాడు రాజుగారు. ఆయన అబూ సీర్ చేతిలో వెయ్యిదీనారాలు\nపెడుతూ, \"ఇంతకన్న తక్కువ మొత్తానికి ఎవరికీ స్నానం చేయించకు,\" అన్నాడు.\n\"క్షమించండి, మహారాజా. ధనికు లుంటారు, పేదలుంటారు. ప్రతి ఒకడూ\nవెయ్యి దీనారా లివ్వాలని నియమం పెడితే త్వరలోలే ఈ స్నానశాలను మూయవలిసి\nవస్తుంది,\" అన్నాడు అబూ సీర్,\n\" అయితే నువు ఎంత ఏర్పాటు చేస్తా నంటావు?'' అని రాజు అడిగాడు.\n\"ఎవరి తాహతుకు తగ్గట్టు వారు ఇస్తారు. వెయ్యి దీనారా లంటే అది మహారాజులు\nఇవ్వతగినది.\" అన్నాడు అబూసీర్.\nఅతని అభిప్రాయానికి రాజు వెంట. వచ్చిన వారందరూ హర్షించారు.\n\" అతను చెప్పినది సబబుగా ఉన్నది. మహారాజా. అందరికీ తమలాంటి ఈవి\nఎలా వస్తుంది?\" అన్నారు వాళ్ళు రాజుతో.\n\"అదంతా నిజమే కావచ్చు. ఏమైనా. ఇతను ఎక్కడినుంచో వచ్చిన పేదవాడు.\nఇతన్ని సంపన్నుణ్ణి చెయ్యటం మన ధర్మం. మన నగరానికి ఈ అద్భుతమైన స్నానశాల\nఇచ్చాడు. మీరందరూ ఒక్కొక్క స్నానానికి వెయ్యేసి దీనారాలు ఇవ్వలేని పక్షంలో\nఈసారికి నూరేసి ఇస్తూ, ఒకరిద్దరు బానిస లను కూడా ఇవ్వండి. తరవాత, అతను\nకోరినట్టు, మీమీ శక్తికొద్దీ ఇద్దురుగాని,\" అన్నాడు రాజు.\nరాజుగారి వెంట నలభైమంది వచ్చారు. వారందరూ స్నానాలు చేసినాక అబూ సీర్\nనాలుగు వేల దీనారాలనూ, నలభై తెల్లా బానిసలనూ, నలభై నీగ్రో బానిసలనూ,\nనలభై మంది స్త్రీలనూ సంపాదించు కున్నాడు. రాజుగారు ప్రత్యేకంగా పది వేల\nదీనారాలనూ, పది మంది తెల్ల బానిసలనూ, పదిమంది నీగ్రోలనూ, పదిమంది స్త్రీలనూ\nబహూకరించాడు.\nఅబూ సీర్ రాజుగారికి కృతజ్ఞతా పూర్వ కంగా నమస్కరించి, \"మహారాజా,\nఈ బానిసలనూ, ఆడవాళ్ళనూ ఎక్కడ ఉంచను?\" అన్నాడు.\n\"నిన్ను సంపన్నుణ్ణి చెయ్యటానికి ఈ పరిచారకులను ఇప్పించాను. నువు రేపు\nమీ దేశానికి తిరిగి పోయినప్పుడు వీళ్ళు నీకు సేవలు చేస్తారు. వీళ్ళు నీ సంపద,\"\nఅన్నాడు రాజు.\n\"మహారాజా, ఇంతమంది సేవకులు నాకు పరిచారకులు అవసరం లేదు. మాది\nసాదా సంసారం. నేను వీరికి తిండి, బట్టా ఎక్కడి నుంచి తెచ్చేది?\" అన్నాడు\nఆబూ సీర్.\nరాజు విరగబడి నవ్వి, \" అది నిజమే,\" అన్నాడు. ఆయన ఆ బానిసలందరినీ తలకు\nనూరేసి దీనారా లిచ్చి తానే కొనుక్కున్నాడు. ఖజానాదారు నూటయాభై మంది బానిసలకూ\nడబ్బు చెల్లించాడు.\nరాజుగారు పరివారంతో సహా వెళ్ళి పోయాక, ధనమంతా తన ఇంటికి తీసుకు\nపోయి, దీనారా లన్నిటినీ సంచులలో నింపి కుట్టేసి, ఆ సంచులను భద్రంగా దాచు\nకున్నాడు అబూ నీర్. - (ఇంకా వుంది)",
            "book_page_end": 36
        },
        {
            "title": "న్యాయదేవత",
            "book_page_start": 37,
            "pdf_page_start": 47,
            "pdf_page_end": 49,
            "author": "సి. ఆదినారాయణ",
            "genre": "నీతి కథ",
            "moral": "లోభి అయిన వ్యక్తిని తెలివైన ఉపాయంతో సులభంగా దొరికించవచ్చు. దొంగతనం చేసినవాడు తన ఆత్రుత వల్ల దొరికిపోయాడు.",
            "keywords": [
                "చాంగ్",
                "వ్యాపారి",
                "న్యాయాధికారి",
                "టోంగో దేవత",
                "దొంగతనం",
                "ఉపాయం"
            ],
            "characters": [
                "చాంగ్ (యువకుడు)",
                "వ్యాపారి (లోభి)",
                "న్యాయాధికారి",
                "కాపలావాడు"
            ],
            "locations": [
                "చీనా దేశం"
            ],
            "content": "చీనాదేశంలో చాంగ్ అనే యువకుడు ఉండేవాడు. అతను పేదవాడు. తల్లిదండ్రు\nలను చిన్నతనంలోనే పోగొట్టుకుని చాంగ్ ఆ పనీ, ఈ పనీ చేసుకుని పొట్ట పోసు\nకుంటూ, తన తండ్రి మిగిల్చిపోయిన ఇంటిలోనే ఉంటున్నాడు.\nచాంగ్ ఇంటి సమీపంలోనే ఒక వ్యాపా రస్థుడు ఉండేవాడు. తల్లిదండ్రులు లేని\nచాంగ్ను తన కింద నౌకరీకి పెట్టుకుని, ఏదో వంక పెట్టి చాంగ్ ఉంటున్న ఇల్లూ,\nస్థలమూ కాజెయ్యాలని వ్యాపారి ఎంతో ప్రయత్నించాడు. కాని చాంగ్ వ్యాపారి\nబుద్ధి బాగా తెలిసిన వాడు కావటం చేత ఆయన కింద పని చెయ్యటానికి ఒప్పు\nకోలేదు.\nచాంగ్ గృహదేవత \" టోంగో\". ఆమె చీనా వాళ్ళ న్యాయదేవత. చాంగ్ పనికి\nబయలుదేరే ముందు రోజూ ఎంతో భక్తి శ్రద్ధలతో \" టోంగో\" విగ్రహానికి దణ్ణం\nపెట్టుకునేవాడు.\nయుక్త వయస్కుడయే నాటికి చాంగ్ చాలా డబ్బు కూడ బెట్టాడు. ఆ కుర్రవాడు\nఎప్పుడూ ఆనందంతోనూ, ఉత్సాహంగానూ ఉండటం గమనించి వ్యాపారి అసూయ\nపడ్డాడు. చాంగ్ ఆనందోత్సాహాలకు కారణం ఏమిటో తెలుసుకోవాలని వ్యాపారికి బుద్ధి\nపుట్టింది. ఒక రాత్రి ఆయన చాంగ్ ఇంటిని సమీపించి, కిటికీలో నుంచి తొంగి చూసి,\nనిర్ఘాంతపోయాడు.\nచాంగ్ పక్కన ఒక పెద్ద పెట్టె ఉన్నది. చాంగ్ బంగారు నాణాలు ఎంచి అందులో\nపోస్తున్నాడు. తరవాత అతను తన జేబులో నుంచి కొన్ని చిల్లర నాణాలు తీసి, వాటిని\nకూడా పెట్టెలో పెట్టి, ఆ పెట్టెను భూమిలో పెట్టి, పైన ఒక కొయ్యపలక కప్పి, ఆ పలక\nమీద \"టోంగో\" విగ్రహాన్నీ, పూజాసామగ్రినీ మీద విగ్రహమూ ఎప్పటిలాగే పెట్టేసి తన\nఇంట్లోకి వెళ్ళిపోయాడు.\nఆ రాత్రి చాంగ్ ఇంటికి తిరిగి వచ్చి చూసుకుంటే బంగారం లేదు. చాంగ్\nచాలా దిగులుపడ్డాడు. బాగా ఆలోచించి చూడగా, తన బంగారం దొంగిలించిన\nవాడెవడో తనకు తెలిసినవాడే 9000 ఉంటాడని అతనికి అనిపించింది.\nతెల్లవారగానే చాంగ్ న్యాయాధికారి వద్దకు వెళ్ళి, జరిగినది చెప్పి, తన సొమ్ము\nతనకు తిరిగి వచ్చేటట్టు చూడమని వేడు కున్నాడు.\nన్యాయాధికారి చాంగ్ను పంపేసి, చాలా సేపు ఆలోచించిన మీదట ఆయనకు వ్యాపారి\nమీదనే అనుమానం కలిగింది. ఏమయినా దొంగను పట్టుకోవలసిన బాధ్యత తన పైన\nఉన్నది గనక, రాత్రిళ్ళు చాంగ్ ఇంటి వద్ద రహస్యంగా కాపలా కాయటానికి\nఆయన ఒక మనిషిని పెట్టాడు.\nరెండు రోజులపాటు చాంగ్ ఇంటి' చాయలకు ఎవరూ రాలేదు. కాని మూడో\nరోజు రాత్రి వ్యాపారి చాంగ్ ఇంటిని సమీ పెంచి, కిటికీలో నుంచి తొంగి చూడటం\nకాపలావాడి కంటపడింది. ఈ మాట కాపలా వాడు పరిగెత్తుకువచ్చి చెప్పగానే న్యాయాధి\nకారికి వ్యాపారి మీదవున్న అనుమానం రూఢి అయింది.\nఇక వ్యాపారిని దొంగగా పట్టుకోవటం మాత్రమే మిగిలి ఉన్నది. అందుకు గాను\nన్యాయాధికారి ఒక ఉపాయం ఆలోచించి, దాన్ని చాంగ్కు కూడా చెప్పాడు.\nనాలుగో రోజు రాత్రి వ్యాపారి వచ్చి కిటికీలో నుంచి చాంగ్ ఇంట్లోకి తొంగి\nచూసేసరికి ఒక విచిత్రమైన దృశ్యం కని పించింది.\nకిటికీకి వీపు పెట్టి ఒక స్త్రీ నిలబడి ఉన్నది. ఆమెకు ఎదురుగా చాంగ్ మోక\nరించి కూర్చుని నమస్కరిస్తున్నాడు. ఆ స్త్రీ చాంగ్తో, \" నాయనా, నీకు నా మీద గల\nభక్తి నాకు తెలుసు. ఎన్నో తరాలుగా మీ వంశం వాళ్ళు నన్ను పూజిస్తూ వస్తు\nన్నారు. నీకు ఘోరమైన అన్యాయం జరిగి పోయింది. నీ సొమ్ము దొంగిలించిన వాడె\nవరో నాకు తెలుసు. వాడు దొంగిలించిన వెయ్యి బంగారు నాణాలూ నీకు ఇప్పి\nస్తాను.\" అన్నది.\nఈ దృశ్యం చూస్తూ మాటలు వింటున్న వ్యాపారి ఆశ్చర్యంగా, \" వెయ్యి నాణాలా!\nనూరేనే? నేను లెక్క పెట్టానే?\" అని పైకే అంటూ తన ఇంట్లోకి పరుగు తీసి,\nతాను కాజేసిన బంగారం ఉన్న సంచీ పైకి తీసి, బంగారు నాణాలను మళ్ళీ లెక్క\nపెట్టసాగాడు.\nఅతను అలా లెక్క పెట్టుతుండగా న్యాయాధికారి పదిమంది భటులతో సహా\nవచ్చి, వ్యాపారిని బంధించి, వ్యాపారి చేత నేరం ఒప్పించి, వ్యాపారికి మూడు నెలల\nకారాగార శిక్ష విధించి, చాంగ్ సొమ్ము చాంగ్కు ఇప్పించాడు.\nఈ సంఘటనతో న్యాయాధికారి ప్రతిష్ఠ పెరిగింది. టోంగోదేవత న్యాయాధికార్లకు\nప్రత్యక్షమై సహాయ పడుతుందని ఒక నమ్మకం చీనాలో ఉండేది. కాని అలాటి\nన్యాయాధికారిని చూసిన వాళ్ళు మాత్రం ఎవరూ లేరు.\nఈ న్యాయాధికారికి టోంగోదేవత సహాయం ఉన్నదని ఒక విశ్వాసం ప్రజ\nలలో వ్యాపించింది. ఆయన హయాంలో అన్యాయాలు బాగా తగ్గాయి.",
            "book_page_end": 39
        },
        {
            "title": "వృత్తికి తగిన వేషం",
            "book_page_start": 50,
            "pdf_page_start": 50,
            "pdf_page_end": 50,
            "author": "చిన్నారి చిన్నికృష్ణ",
            "genre": "నీతి కథ",
            "moral": "వృత్తికి తగిన వేషధారణ, పరిస్థితులను అర్థం చేసుకోవడం ముఖ్యం.",
            "keywords": [
                "బిచ్చగాడు",
                "వేషధారణ",
                "దయాపరుడు",
                "పట్టణం"
            ],
            "characters": [
                "బిచ్చగాడు",
                "దయాపరుడు",
                "మంగలి",
                "పట్టణ ప్రజలు"
            ],
            "locations": [
                "పట్టణం"
            ],
            "content": "ఒక పట్టణంలో ఒక బిచ్చగాడు ఉండేవాడు. వాడు నాలుగు వీధులూ తిరిగి బిచ్చం అడు\nక్కుని, తన పొట్ట పోసుకుంటూ ఉండేవాడు.\nఒకనాడు ఒక వీధిలో ఒక దయాపరుడు ఆ బిచ్చగాడి అవతారం చూసి జాలిపడి,\nఒక మంగలిని పిలిచి బిచ్చగాడి గడ్డం గీయించి, వాడిచేత చక్కగా స్నానం చేయించి, కట్టు\nకోవటానికి ఇస్త్రీ బట్టలు ఇచ్చి, కడుపునిండా భోజనం పెట్టి పంపేశాడు. బిచ్చగాడికి ఆ రోజు\nసుఖంగా గడిచింది.\nకాని మర్నాడు వాడు ఇస్తబట్టలు కట్టుకుని మామూలు ప్రకారం బిచ్చం అడు\nక్కుంటూ బయలుదేరితే, అందరూ వాణ్ణి ఎగా దిగా చూసి, \"చక్కగా ముస్తాబై అడు\nక్కుంటున్నావా? నీకు సిగ్గులేదూ? నీకేమన్నా కాలు వంకరా? చెయ్యి వంకరా? కూలో\nనాలో చేసుకు బతకలేవూ?\" అని కనరి, బిచ్చం వేశారుకారు.\nజరిగిన పొరపాటు గ్రహించి బిచ్చగాడు ఇస్తబట్టలు విడిచిపెట్టి, తన మామూలు\nబట్టలు వేసుకుని, మళ్ళీ గడ్డం మాయనిచ్చి, యథా ప్రకారం బిచ్చం ఎత్తసాగాడు. వాడికి\nబిచ్చం దొరికింది.",
            "book_page_end": 50
        },
        {
            "title": "అసంతుష్టి",
            "book_page_start": 41,
            "pdf_page_start": 51,
            "pdf_page_end": 53,
            "author": "ఎ. పుండరీకాక్షయ్య",
            "genre": "కల్పన",
            "moral": "తనకున్న దానితో సంతృప్తి చెందకపోతే, అశాంతి కలుగుతుంది. అసంతుష్టిని అంతమొందిస్తేనే శాశ్వత సుఖం లభిస్తుంది.",
            "keywords": [
                "కువలయుడు",
                "మలయవతి",
                "అసంతుష్టి",
                "భూతం",
                "సంతృప్తి"
            ],
            "characters": [
                "కువలయుడు (రాజు)",
                "మలయవతి (గంధర్వ స్త్రీ)",
                "భూతం"
            ],
            "locations": [
                "కందర్పకం",
                "వింధ్య పర్వత ప్రాంతం"
            ],
            "content": "పూర్వం వింధ్యపర్వత ప్రాంతంలో గంధ ర్వులు నివాసం చేసే కాలంలో కందర్పకం\nఅనే చిన్న దేశాన్ని కువలయుడు అనే రాజు పాలించేవాడు. అతనికి పశుసంపదా, భూసం\nపదా కొల్లగా ఉండేది.\nకువలయుడు ఒకనాడు వేటకువెళ్ళి ఒక కోనలో వేటాడుతూ ఉండగా ఒక గుట్టమీద\nఒక అద్భుత సౌందర్యవతి కనిపించింది. అతను ఆమెను చూస్తూనే మోహించి,\nచెయ్యెత్తి ఆమెను కొండ దిగి రమ్మని పిలి చాడు... ఆమె రానన్నట్టు చెయ్యి ఊపి,\nగుట్ట దిగి వెళ్ళిపోసాగింది. కువలయుడు అతివేగంగా గుట్ట ఎక్కి అవతలి పక్కకు\nపోయి అంతటా కలయజూశాడు, కాని ఆమె జాడ లేదు.\nఆమెను ఎలాగైనా ఒప్పించి, తనకు భార్యగా చేసుకోవాలని కువలయుడికి బల\nమైన కోరిక కలిగింది. అతను మర్నాడు అదే కోనకు వెళ్ళాడు. ఆమె మళ్ళీ కని\nపించింది, కాని అతను సమీపించే లోపల ఎటో వెళ్ళిపోయింది.\nఆమె గంధర్వ స్త్రీ అయివుంటుందనీ, ఆమె ఎలాటి నిబంధనలు పెట్టినా ఒప్పుకుని\nఆమెను పెళ్ళాడాలనీ కువలయుడు నిశ్చ యించుకుని మూడోనాడు అదే ప్రాంతానికి\nవెళ్ళాడు. ఆమె కనబడింది. అతను ఆమెను సమీపించాడు. ఈసారి ఆమె వెళ్ళి పోక,\nఅతను సమీపించగానే, \" నా పేరు మలయ వతి. రోజూ ఇలా నా వెంట ఎందుకు పడు\nతున్నావు?\" అని అడిగింది.\n\"నిన్ను పెళ్ళాడకపోతే నా జన్మ నిరర్థక మనిపిస్తున్నది. నా వెంట మా యింటికి వచ్చి,\nనాకు భార్యవుగా ఉండు.\" అన్నాడు కువలయుడు.\n“సరే,” అన్నది మలయవతి. కువల యుడు సంతోషంగా ఆమెను తన ఇంటికి\nతెచ్చి, వివాహం చేసుకుని, ఆమెతో కాపరం చేయ సాగాడు. మలయవతి వచ్చిన తరవాత\nఅతని పశుగణాలు రెట్టింపు అయాయి, భూములు రెట్టింపు పంట ఇచ్చాయి. కువల\nయుడు చాలా సంతోషించాడు. అతను ఎవరేది అడిగినా ఇచ్చేవాడు, ఎంతదానం\nచేసినా అతన్ని ప్రజలు ఏమంత మెచ్చేవారు కారు : ఈ దానాలు ఆయనకో లెక్కా?\nఇంతకు నూరింతలు అవతలినించి వస్తూనే ఉంటుంది. దేవతను పెళ్ళాడాడుగా!\"\nఅనేవారు.\nకొన్ని సంవత్సరాలు గడిచింది. కువల యుడికి జీవితం మీద కొంత ఏవగింపూ,\nఅసంతృప్తి కలగసాగింది. తాను మహా సంపన్నుడు. చుట్టుపక్కల రాజులు\nఅతన్ని చూసి అసూయపడుతున్నారు. కాని ఇదంతా పాతకధ అయిపోయింది. మలయ\nవతి ఇప్పటికీ అద్భుత సౌందర్యవతిగానే ఉన్నది గాని, ఆమె ఇప్పుడు దేవతకాదు,\nమామూలు స్త్రీయే.\nకువలయుడు ఇలా అనుకుంటూ తన పొలాల వెంబడి నడుస్తూ ఉండగా అతనికి\nరధం చప్పుడు వినిపించింది. అతను తల ఎత్తి చూసేసరికి కొద్ది దూరాన రథంలో\nకూర్చుని వెళ్ళుతూ ఒక అతిలోక సౌందర్య పతి కనిపించింది.\nఆమెను చూడగానే అతనికి, \" ఆహా, నేను మలయవతిని పెళ్ళాడకుండా ఈమెను\nపెళ్ళాడి ఉంటే ఎంత బాగుండేది!\" అనిపించింది.\nఅతను చప్పట్లు కొట్టాడు గాని ఆమె తల తిప్పి చూడలేదు. ఆమెను అలా పోనివ్వటం\nఇష్టంలేక, అతను ఆ రధం వెనకగా పరిగెత్త సాగాడు. కొండదార్లు ఎగుడు దిగుడుగా\nఉన్నాయి. అయినా కువలయుడు ప్రయాస పడుతూ రధాన్ని వెంబడించి పరిగెత్తుతూనే\nవున్నాడు.\nచాలా దూరం వెళ్ళి రధం ఆగింది. రధంలో నుంచి ఆ సుందరి దిగింది. కువల\nయుడు ఆమెను చూసి నిర్ఘాంతపోయాడు. ఆమె మలయవతే !\n\" మలయవతీ ! సువేనా? నువు అవునా కాదా అని చూడటానికే ఇంతదూరం నీవెంట\nవచ్చాను. ఎక్కడికి పోతున్నావు? ఇంటికి పోదాం పద ! \" అన్నాడు కువలయుడు.\n\" పోదాం. నువు కూడా రధంలోకిరా,\" అన్నది మలయవతి.\nఇద్దరూ ఇంటికి తిరిగి వచ్చారు.\nఇది జరిగినది మొదలు కువలయుడి అసంతుష్టి పెరిగింది. ఒకనాడు అతను\nఇంటికి వచ్చేసరికి మలయవతి ఇంట్లోలేదు. ఆమె తన వారి వద్దకు తిరిగి వెళ్ళిపోయిం\nదని సేవకులు చెప్పారు.\nఆమె వెళ్ళి పోయాక పొలాల పంటలు పడిపోయాయి. పశువుల సంఖ్య క్షీణించ\nసాగింది.\n\" నాకిక మంచి రోజులు లేవు. నన్నేదో భూతం పీడిస్తున్నది.\" అనుకున్నాడు\nకువలయుడు. ఆ భూతం కనిపిస్తే దాన్ని హతమార్చటానికి నిశ్చయించుకున్నాడు.\nకువలయుడు ఆ భూతం కోసం రాత్రిళ్ళు తారాడ సాగాడు. ఒకనాడది అతని కంట\nపడింది. కువలయుడు దాన్ని తరిమి పట్టు కుని, దానితో ఘర్షణపడి, పడదోసి, మీద\nఎక్కి, దాన్ని చంపటానికి కత్తి ఎత్తాడు.\nఅంతలోనే మబ్బుల చాటునుంచి చంద్రుడు ఇవతలికి వచ్చాడు. వెన్నెలలో\nభూతం మొహం చూసి కువలయుడు కొయ్య బారిపోయాడు. ఆ భూతం ముఖం తన\nముఖమే !\nకువలయుడు కత్తిని దూరంగా పారేసి, ఆ భూతాన్ని అక్కడే వదిలి, ఇంటికి తిరిగి\nవచ్చాడు.\nమలయపతి తలుపు తెరిచింది.\nకువలయుడు ఆనందంతో, \"మలయ పతీ, తిరిగి వచ్చావా?\" అన్నాడు.\n\"అవును. నువు నీ లోని అసంతుష్టిని నిర్మూలించావు. ఇక మనం సుఖంగా\nజీవించగలం.\" అన్నది మలయవతి.\nఆమె అన్నమాట నిజమే అయింది. అటు తరువాత కువలయుడు అసంతృప్తి,\nఅశాంతి అన్నది ఎరగకుండా, మలయ పతితో సుఖంగా కాపరం చేశాడు.",
            "book_page_end": 43
        },
        {
            "title": "వైద్య రహస్యం",
            "book_page_start": 54,
            "pdf_page_start": 54,
            "pdf_page_end": 54,
            "author": "యస్. యమ్. డి. ఖాసిం",
            "genre": "నీతి కథ",
            "moral": "డబ్బును ఆదా చేయాలనే లోభం వలన కొన్నిసార్లు ఎక్కువ ఖర్చు అవుతుంది.",
            "keywords": [
                "వైద్యుడు",
                "ధనవంతుడు",
                "లోభం",
                "చికిత్స",
                "ఖర్చు"
            ],
            "characters": [
                "వైద్యుడు",
                "ధనవంతుడు"
            ],
            "locations": [
                "గ్రామం"
            ],
            "content": "ఒక గ్రామంలో ఒక వైద్యుడు ఉండేవాడు. అతను వైద్యంలో సిద్ధహస్తుడు. అతను పేద\nలకు ఉచితంగా వైద్యం చేసి, ధనికుల వద్ద బాగా డబ్బు లాగేవాడు.\nఆ గ్రామంలోనే ఒక ధనవంతుడు ఉండేవాడు. ఆయనకు విషజ్వరం వచ్చింది.\nవైద్యుడు వచ్చి చూసి, వెంటనే చికిత్స జరగకపోతే ప్రమాదమని చెప్పాడు.\n\"మందుకు ఎంత అపుతుంది?\" అని ధనికుడు అడిగాడు.\n\"మందు నా వద్ద సిద్ధంగా లేదు. దినుసులు కొని తయారు చెయ్యాలి. అవి కొన\nటానికి పది రూపాయలవుతుంది.” అన్నాడు వైద్యుడు.\nఇందులో వైద్యుడి కైంకర్యం చాలా ఉంటుందనుకుని ధనికుడు, \" మందు దిను\nసుల జాబితా ఇవ్వండి, తెప్పిస్తాను,\" అన్నాడు.\nవైద్యుడు జాబితా ఇచ్చాడు. కాని ఆ మందు దినుసులన్నీ ఊళ్ళో దొరకలేదు. ఒక\nమనిషి చేత ఆ వస్తువులు తెప్పించాడు. దినుసులు కొనటానికి పదిహేను రూపాయలూ,\nమనిషి తిరగటానికి మరో అయిదురూపాయలూ అయింది.\nదినుసులు అందిన వెంటనే వైద్యుడు ధనికుడికి గుళికలు సీసాలో పంపాడు. వాటితో\nవ్యాధి నివారణ అయింది. కాని పది రూపాయలతో పోయే దానికి ధనికుడు ఇరవై ఖర్చు\nపెట్టుకున్నాడు.",
            "book_page_end": 54
        },
        {
            "title": "అండరాక్షసుడు",
            "book_page_start": 45,
            "pdf_page_start": 55,
            "pdf_page_end": 56,
            "author": "ఏ. సి. సర్కార్, ఐంద్రజాలికుడు",
            "genre": "నీతి కథ",
            "moral": "తెలివైన ఉపాయం ద్వారా బలాన్ని ఓడించవచ్చు. అహంకారం ఉన్న రాక్షసుడు తన మాట తప్పకుండా ఉండటం వల్ల ఓడిపోయాడు.",
            "keywords": [
                "అండరాక్షసుడు",
                "రాజు",
                "ఐంద్రజాలికుడు",
                "కోడిగుడ్డు",
                "ఉపాయం"
            ],
            "characters": [
                "రాజు",
                "అండరాక్షసుడు",
                "ఐంద్రజాలికుడు",
                "మంత్రి"
            ],
            "locations": [
                "స్వగృహ రాజనగరం",
                "రాజోద్యానం"
            ],
            "content": "స్వగృహ రాజనగరంలోని రాజోద్యానంలో ఒక ఉదయం ఒక పెద్ద గుడ్డు వెలిసింది.\nతోటమాలీలు దాన్ని చూసి, వెళ్ళి రాజు గారితో చెప్పారు. రాజుగరు దాన్ని తన\nభవనానికి తెప్పించాడు. అది రోజు రోజుకూ పెరిగి త్వరలోనే మనిషి ఎత్తు అయింది.\nఅందులో నుంచి ఒక చిన్న రాక్షసుడు బయటికి వచ్చాడు.\nరాజుగారు వాణ్ణి చూసి ముచ్చటపడి, వాణ్ణి అంతఃపురంలోనే పెరగ నిచ్చాడు.\nఅయితే వాడు రోజుకు రెండు, మూడు అంగుళాల చొప్పున పెరుగుతూ చూస్తూండ\nగానే ఏడెనిమిది అడుగుల ఎత్తుకు ఎదిగాడు.\nరాక్షసుడు తిన్నంత తిండి పెట్టటానికి రాజుగారు సిద్ధంగానే ఉన్నాడు. కాని రాక్ష\nసుడు మనుషులను చంపితినే ప్రయత్నాలు చేశాడు. వాణ్ణి అదుపులో ఉంచటానికి పది\nపన్నెండు మంది సాయుధ భటులను రాక్ష సుడి వెంట ఉంచవలిసి వచ్చింది. కాని\nరోజులు గడుస్తున్న కొద్దీ భటుల సంఖ్య పెరిగిపోతున్నది.\nఅందుచేత రాజుగారు రాక్షసుణ్ణి నిర్బం ధంలో పెట్టి ఉంచవలిసి వచ్చింది. కాని\nఅందువల్ల రాక్షసుడిలో రాక్షస లక్షణాలు మరింత హెచ్చాయి. వాడు రంకెలు పెట్టి,\nగోడలు విరగదన్నీ నానా హంగామా చేయటం మొదలెట్టాడు.\nరాజుగారు స్వయంగా వచ్చి వాడితో. \"ఒరే, బాబూ! నిన్ను క్షణంలో చంపించ\nగలను. కాని చంపటం నా కిష్టం లేదు. నిన్ను వదిలేస్తాను. నువు మీ రాక్షసులుండే\nచోటికి పో,\" అన్నాడు,\nరాక్షసుడికి రాజుగారంటే కొంత గురి ఉన్నది. వాడు ఆయనతో, \"నన్ను విడిచి '\nపెట్టండి. నేను మీ దగ్గిరే ఉంటాను. ఎక్క డికీ పోను!\" అని మారాం చేశాడు.\nరాజుగారికి ఏం చెయ్యటానికీ పాలుబో లేదు. ఆ పరిస్థితిలో రాజుగారి ఆస్థాన\nఐంద్రజాలికుడు రాజుగారికి ఒక చిన్న కిటుకు చెప్పాడు.\nరాజుగరు రాక్షసుడి వద్దకు మళ్ళీ వెళ్ళి, \"ఒరే, నీకు ఒక చిన్న పరీక్ష పెడతాను.\nఆ పరీక్షలో నెగ్గితే నిన్ను స్వేచ్ఛగా వది లేస్తాను. పరీక్షలో నువు నెగ్గకపోతే నువు\nమా దేశం విడిచి పెట్టి మీ రాక్షసులుండే చోటికి వెళ్ళి పోవాలి,\" అన్నాడు.\n\"ఏమిటా పరీక్ష?\" అన్నాడు రాక్షసుడు.\n\"చాలా చిన్న పరీక్ష! కోడిగుడ్డును భోజనాల బల్ల మీద నిలువుగా నిలబెట్టాలి.\nనువు నిలబెట్ట గలిగితే మా రాజ్యంలోనే తిరగ వచ్చు. నిలబెట్ట లేకపోతే దేశం విడిచి\nపోవాలి. సమ్మతమేనా?\" అన్నాడు రాజు.\n\"నేను అసలే అండరాక్షసుకో. అండాలు నేను చెప్పినట్టు వింటాయి. పరీక్ష పెట్టండి,\"\nఅన్నాడు రాక్షసుడు.\n\"మాట తప్పవుగద?\" అని రాజు అడిగాడు.\n\"అండరాక్షసులు ఎన్నడూ మాట తప్పరు!\" అన్నాడు రాక్షసుడు గర్వంగా.\nరాక్షసుణ్ణి విడుదల చేసి రాజుగారి ఇంటికి తెచ్చారు. భోజనాల బల్ల దగ్గిర రాక్షసుడు\nఒక వైపునా, రాజుగారు ఇంకొక వైపునా కూర్చున్నారు. ఒక కోడిగుడ్డు తెచ్చి రాక్ష\nసుడి కిచ్చారు. దాన్ని వాడు నిలువుగా నిల బెట్టటానికి ఎన్నిసార్లు ప్రయత్నించినా అది\nపక్కకు ఒరిగిపోయింది,\nరాజుగారు ఆ గుడ్డును తీసుకుని తన ముందు దాన్ని బల్లమీద నిలబెట్టి, \"చూశావా,\nపరీక్షలో ఓడిపోయావు. నువు దేశం విడిచి వెళ్ళి, మీ రాక్షసుల దగ్గిర చేరు,\" అన్నాడు.\nరాక్షసుడు నిజంగా మాట తప్పనివాడే. వాడు దేశం విడిచి వెళ్ళిపోయాడు.\n\"కోడిగుడ్డును నిలువుగా ఎలా నిల బెట్టారు?\" అని మంత్రి రాజుగారిని\nఅడిగాడు.\nరాజుగారు బల్లమీద పరిచిన గుడ్డ పైకెత్తి చూపాడు. ఆ గుడ్డ కింద చిన్న ఉప్పుకుప్ప\nఉన్నది. దానిమీదనే గుడ్డు నిలబడింది.",
            "book_page_end": 46
        },
        {
            "title": "కంకణాలు",
            "book_page_start": 47,
            "pdf_page_start": 57,
            "pdf_page_end": 58,
            "author": "పి. వి. ఎల్. నరసింహారావు",
            "genre": "నీతి కథ",
            "moral": "బుద్ధిబలం, దైవభక్తి ఉన్నవారు కష్టాల నుండి బయటపడగలరు. తెలివైన మంత్రి తన గౌరవాన్ని కాపాడుకున్నాడు.",
            "keywords": [
                "మంత్రి భాస్కరుడు",
                "హరిహరరాయలు",
                "కంకణాలు",
                "తుంగభద్ర నది",
                "గంగా భవాని"
            ],
            "characters": [
                "హరిహరరాయలు (రాజు)",
                "భాస్కరుడు (మంత్రి)",
                "సేవకులు",
                "గంగా భవాని"
            ],
            "locations": [
                "హంపి రాజ్యం",
                "తుంగభద్ర నది"
            ],
            "content": "హరిహరరాయలు హంపి రాజ్యాన్ని పాలించే టప్పుడు ఆయన వద్ద భాస్కరు డనే మంత్రి\nఉండే వాడు. ఆయన మహాప్రతిభా సంప న్నుడు. రాయలు ఆయన మీది గౌరవం\nకొద్దీ ఆయన చేతులకు పచ్చల కంకణాలు తొడిగాడు.\nమంత్రి భాస్కరుడు ప్రతి ఉదయమూ తన సేవకులను వెంట బెట్టుకుని తుంగ\nభద్రానదికి వెళ్ళి, స్నానం చేసి, సంధ్యా వందనం చేసుకుని ఇంటికి తిరిగి వచ్చేవాడు.\nఒక ఉదయం ఆయన స్నానం చేస్తూం డగా ఆయన చేతి కంకణం ఒకటి జారి\nనదిలో పడిపోయింది. ఆయన సేవకులు ఆయన చేతికి కంకణం లేకపోవటం చూసి,\n\" ఒక చేతి కంకణమే ఉన్నది. రెండోది ఏ మయింది?\" అని అడిగారు.\n\"నీటిలో జారిపడిపోయింది.\" అన్నాడు మంత్రి భాస్కరుడు.\n\"అది ఎక్కడ పడిపోయిందో చెప్పండి. మేము వెతికితీస్తాము,\" అన్నారు సేవకులు.\nమంత్రి భాస్కరుడు తన రెండో చేతి కంకణం తీసి నదిలోకి విసిరివేస్తూ, \" ఇది\nపడిన చోటనే ఆ కంకణం కూడా పడి ఉంటుంది.'' అని బయలుదేరి తన ఇంటికి\nవెళ్ళిపోయాడు.\nసేవకులు ఎంత వెతికినా ఒక్క కంకణం కూడా దొరకలేదు.\nఈ వార్త క్రమంగా రాయలవారి అంత రంగికులకు తెలిసింది. వారు రాయలవారితో,\n\"మహారాజా, మంత్రిగారికి మీరు చూపే గౌరవంలో నూరోవంతు కూడా ఆయనకు\nమీ పైన లేదు.\" అంటూ కంకణాల వృత్తాంతం చెప్పారు.\nరాయలవారు ఈ సంగతి విని, తన భటు లను పంపి భాస్కర మంత్రిని పిలిపించాడు.\nఆయన చేతులకు కంకణాలు లేవు.\nఅది చూసి రాయలవారు, \" మంత్రి గారూ, మేము బహూకరించిన పచ్చల\nకంకణాలను మా వద్దకు వచ్చేటప్పుడైనా ధరించకూడదా? \" అన్నాడు.\nఅప్పుడు మంత్రి భాస్కరుడు, \" మహా రాజా, తమరు బహూకరించిన కంకణాలను\nనేనై తీయలేదు. నేను స్నానానికి వెళ్ళితే, నా తల్లి గంగాభవాని ఒక చేతి కంకణం\nపుచ్చుకున్నది. ఆవిడ ఒక చేతికే కంకణం ధరించటం బాధగా తోచి, నా రెండో చేతి\nకంకణం కూడా ఆవిడకు సమర్పించి వచ్చేశాను, \" అన్నాడు.\nఈ మాట విని రాయలవారికి అమిత మైన ఆగ్రహం కలిగింది. కాని ఆయన\nదాన్ని పైకి కనపడనీయక. \"మీరు సమ ర్పించిన కంకణాలను ధరించిన గంగా\nభవాని చేతులు చూడాలని నాకు ఎంతో ఉత్సాహంగా ఉన్నది. వాటిని చూపి\nస్తారా?\" అని వ్యంగ్యంగా అడిగాడు\n\" రేపు ఉదయం నేను తుంగభద్రా నదిలో స్నానం చేసే సమయంలో తమరు\nఅక్కడికి దయచేయండి.\" అన్నాడు. మంత్రి భాస్కరుడు.\nమర్నాడు రాయలవారు సపరివారంగా తుంగభద్రా నదికి బయలుదేరారు.\nమంత్రి భాస్కరుడు స్నానంచేసి, గంగా స్తవం పఠించి, \"తల్లీ, కంకణాలు ధరిం\nచిన నీ చేతులను వీరందరికీ చూపి, సంతోషం కలిగించు!\" అన్నాడు.\nవెంటనే నదిలో నుంచి రెండు చేతులు పైకిలేచాయి. వాటికి పచ్చల కంకణా\nలున్నాయి. కొద్ది క్షణాలు గడిచాక ఆ చేతులు నీటిలో ముణిగిపోయాయి.\nఇలా జరిగాక రాయలవారికి చాలా సిగ్గు కలిగింది. ఆయన నగరానికి వెళ్ళిపోయి,\nతరవాత మంత్రిని పిలిపించి, క్షమాపణ చెప్పుకున్నాడు.\n\"మహారాజా, నాలాంటి వారిని ఎందరినో తమరు కాపాడుతున్నారు. నాకు మీరు\nక్షమాపణ చెప్పటమేమిటి? నాకు తమ అనుగ్రహం ఉంటే, అంతే చాలు!\"\nఅన్నాడు మంత్రి భాస్కరుడు.",
            "book_page_end": 48
        },
        {
            "title": "మహాభారతం",
            "book_page_start": 49,
            "pdf_page_start": 59,
            "pdf_page_end": 66,
            "author": "చందమామ బృందం",
            "genre": "పౌరాణికం",
            "moral": "దానగుణం గొప్ప కీర్తినిస్తుంది, ధర్మమే అత్యంత శ్రేష్ఠమైనది.",
            "keywords": [
                "కర్ణుడు",
                "దానం",
                "కవచకుండలాలు",
                "యక్షప్రశ్నలు",
                "ధర్మరాజు",
                "అజ్ఞాతవాసం"
            ],
            "characters": [
                "కర్ణుడు",
                "సూర్యుడు",
                "ఇంద్రుడు",
                "ధర్మరాజు",
                "భీముడు",
                "అర్జునుడు",
                "నకులుడు",
                "సహదేవుడు",
                "యక్షుడు (ధర్మదేవత)"
            ],
            "locations": [
                "ద్వైత వనం",
                "సరస్సు"
            ],
            "content": "పాండవుల అరణ్యవాసం పన్నెండో ఏడు పూర్తి కాబోతున్నది. ఇంద్రుడు పాండవు\nలకు మేలు చేసే ఉద్దేశంతో బ్రాహ్మణ రూపంలో కర్ణుడి వద్దకు వెళ్ళి, అతని సహజ\nకవచకుండలాలు యాచించాలని నిశ్చ యించాడు. ఈ సంగతి కర్ణుడి తండ్రి\nఅయిన సూర్యుడికి తెలిసింది. సూర్యుడు ఒకనాటి వేకువజామున కర్ణుడికి కలలో\nకనిపించి, \"కర్ణా, నువు బ్రాహ్మణులకు ఏది అడిగినా ఇస్తావు. అందుచేత ఇంద్రుడు\nనీ దగ్గిరికి బ్రాహ్మణవేషంలో వచ్చి, నీ సహజ కవచకుండలాలు దానం అడుగుతాడు.\nఆయనకు మరేదన్నా ఇయ్యి గాని కవచ కుండలా లియ్యకు. అవి ఉన్నంత కాలమూ\nనిన్ను ఎవరూ యుద్ధంలో చంపలేరు. అవి పోతే మాత్రం నీకు తప్పక చావుకలుగు\nతుంది.\" అని చెప్పాడు.\n\"దేవా, నువు స్వయంగా వచ్చి నాకు హితబోధ చెయ్యటమే నాకు పదివేలు.\nకాని, బ్రాహ్మణులు అడిగినది ఇవ్వటం నా వ్రతం. దీని మూలాన లోకంలో నాకు\nఖ్యాతి వచ్చింది. అలాటప్పుడు దేవేంద్రు డంతటివాడు వచ్చి నా సహజ కవచకుండ\nలాలు అడిగితే ఎలా ఇయ్యకుండా ఉంటాను? అందుచేత తప్పక ఇస్తాను. దానివల్ల నా కీర్తి\nమరింత పెరుగుతుంది. పాండవులకు అప కీర్తి వస్తుంది. కీర్తి పోయాక బతికి ఉండి\nమాత్రం లాభమేమిటి?\" అన్నాడు కర్ణుడు..\n\"పిచ్చివాడా, శరీరమే పోయాక కీర్తితో ఏం పని ? అది శవాలంకరణ లాటిది. నీకూ,\nఅర్జునుడికి తప్పక యుద్ధం కలుగుతుంది. నీకు కవచకుండలాలు ఉన్నంత కాలమూ\nఅర్జునుడు ఇంద్రుణ్ణి తోడుతెచ్చుకున్నా నిన్ను గెలవలేడు. అందుచేత వాటిని ఇంద్రు\nడికి ఇయ్యకు.\" అన్నాడు సూర్యుడు.\n\"దేవా, నన్నుక్షమించు. బ్రాహ్మణులు వచ్చి అడిగితే ప్రాణాలన్నా ఇవ్వాలన్నది\nనా నియమం. కవచకుండలాల సహాయం లేకుండానే నేను అర్జునుణ్ణి గెలవగలను.\nనా వద్ద పరశురాముడూ, ద్రోణుడూ ఇచ్చిన అస్త్రాలు ఉన్నాయి,\" అన్నాడు కర్ణుడు\nసూర్యుడితో.\n\" నీకు అంత పట్టుదలగా ఉంటే, ఒక పని చెయ్యి. ఇంద్రుడి వద్ద ఒక ఆమోఘ మైన శక్తి ఉన్నది. దానితో ఎలాటి శత్రువు\nనైనా చంపవచ్చు, అది శత్రువును చంపి తిరిగి వస్తుంది. ఇంద్రుడు నీ కవచకుండ\nలాలు యాచించినప్పుడు నువు ఆ శక్తిని అడుగు. దానితో నువు అర్జునుణ్ణి గెలవ\nగలుగుతావు.\" అన్నాడు సూర్యుడు.\nఇంతలో కర్ణుడు నిద్రలేచి తెల్లవారుతూ ఉండటం గమనించి, ఇంద్రుడి రాకకు\nఎదురు చూడసాగాడు అతను రోజూ మధ్యాన్నం వేళ సూర్యోపాసన చేసి,\nబ్రాహ్మణులకు అడిగిన దానాలు చేసేవాడు.\nఈనాడు ఆ సమయంలో ఇంద్రుడు బ్రాహ్మణ వేషంలో వచ్చి, \"భిక్షాం దేహి,\" అన్నాడు.\nకర్ణుడు ఆయనను తన అలవాటు ప్రకారం పూజించి, \"బ్రాహ్మణా, నీకు\nఏం కావాలి? అందమైన స్త్రీలా? సారమైన భూములా? మంచి గోవులా? ఏది కావాలో\nకోరు,\" అన్నాడు.\n\"నాయనా, నాకు అవి ఏమీ వద్దు. నీ సహజ కవచమూ, కుండలాలూ కోస్\nఇయ్యి,\" అన్నాడు ఇంద్రుడు.\n\"బ్రాహ్మణోత్తమా, ఈ కవచకుండలాలు నా ప్రాణాన్ని కాపాడేవి. ఇవిగాక మరేదైనా\nకోరు,\" అన్నాడు కర్ణుడు. ఆ బ్రాహ్మణుడు ఇంద్రుడేనని అతనికి తెలిసిపోయింది.\n\" కాదు. నాకు నీ కవచకుండలాలే కావాలి,\" అన్నాడు ఇంద్రుడ్లు.\nకర్ణుడు నవ్వి. \"నువు ఇంద్రుడి వని నాకు తెలుసు. మా వంటి వారికి వరాలు\nఇవ్వవలసిన నువు ఇలా యాచనకు దిగటం బాగాలేదు. నీకు నేను కవచకుండలాలు\nఇచ్చేసినట్టయితే శత్రువులకు తేలికగా ఓడి, అపఖ్యాతి పాలవుతాను. అందుచేత కవచ\nకుండలాలు ఇస్తానుగాని, నాకు అమోఘ మైన నీ శక్తిని ఇయ్యి,\" అన్నాడు.\nదానికి ఇంద్రుడు, \"నా శక్తిని అలాగే ఇస్తాను. కాని నువు దానిని ఒక్కణ్ణి చంప\nటానికి మాత్రమే ఉపయోగించ గలుగుతావు. నువు ప్రయోగించగానే అది నీ శత్రువును\nచంపి నా దగ్గిరికి తిరిగి వచ్చేస్తుంది. దానికి అభ్యంతరం లేకపోతే తీసుకో,\" అన్నాడు.\n\"దేవా, నాకు ఉన్న శత్రువు ఒక్కడే. అతన్ని చంపటమే నా కోరిక.\" అన్నాడు కర్ణుడు.\n\"నాకు తెలుసు. ఈ శక్తితో అర్జునుణ్ణి చంపాలను కుంటున్నావు, కాని కృష్ణుడు\nఅతనికి అండగా ఉండగా అతన్ని చంపటం నీకు సాధ్యం కాదు. ఏమయినా, నేనిచ్చే\nశక్తిని ప్రాణాపాయ సమయంలో, నీ వద్ద ఉండే ఇతర అస్త్రాలేవీ పనికి రానప్పుడు\nమాత్రమే ఉపయోగించు. తొందరపడి అనామకులపైన గాని, అనవసరంగా గాని\nప్రయోగిస్తే ఈ శక్తి నీ ప్రాణాలే తీస్తుంది,\" అని హెచ్చరించాడు ఇంద్రుడు.\nతన శరీరంతో పుట్టి పెరిగిన కవచకుండ లాలను కోసి ఇచ్చినప్పుడు తనకు వికృత\nరూపం కలగకుండా చెయ్యమని కర్ణుడు కోరాడు. ఇంద్రుడు సరేనన్నాడు. కర్ణుడు\nఇంద్రుడి నుంచి శక్తి గ్రహించి, ఆయనకు తన శరీరంనుంచి కవచాన్ని, కుండలాలనూ\nకోసి ఇచ్చాడు.\nకర్ణుడి కవచకుండలాలు పోయాయన్న వార్త తెలిసి పాండవులు పరమానందం\nచెందారు, కౌరవులు దుఃఖించారు.\nపాండవులు ద్వైత వసంలో ఉంటూ ఉండగా ఒక బ్రాహ్మణుడు పరిగెత్తుకుంటూ\nవచ్చి, \"నేను అరణిని ఒక చెట్టుకొమ్మకు తగిలించాను. ఇంతలో ఒక దుప్పి వచ్చి\nఆ చెట్టును తన శరీరంతో రుద్దుతూ ఉండగా నా అరణి దాని కొమ్ములకు తగులుకున్నది.\nఆ దుప్పి నా అరణితో సహా పారిపోతున్నది. అది లేకుండా నా అగ్ని కార్యం సాగదు.\nదయచేసి నా అరణిని నాకు తెచ్చిఇయ్యండి.\" అన్నాడు.\nవెంటనే పాండవులు ఆదుప్పి వెంట పరిగెత్తి, దాన్ని బాణాలతో కొట్టారు. కాని\nఒక్క బాణమూ ఆదుప్పికి తగలలేదు. పై పెచ్చు, అది అంతకంతకూ వారికి\nదూరమై, చివరకు కీకారణ్యంలో కనబడకుండా పోయింది.\nపాండవులు అయిదుగురూ అలిసిపోయి, ఆకలి దప్పులతో బాధపడుతూ ఒక చెట్టు\nనీడన చతికిలబడ్డారు. అప్పుడు నకులుడు, \"మనకిలా కష్టాల మీద కష్టాలు రావటానికి\nకారణమేమిటో?'' అన్నాడు.\n\" పూర్వజన్మలో చేసుకున్న దుష్కృ తాల వల్ల ఈ జన్మలో కష్టాలుకలుగుతాయి,\"\nఅన్నాడు ధర్మరాజు.\n'\" ఆనాడు ద్రౌపదిని సభలోకి తెచ్చి నప్పుడే నేనాదుర్మార్గులను చంపకపోవటం\nచేత ఇలా అగచాట్లు పడుతున్నాం, ” అన్నాడు భీముడు.\n\" జూదం ఆడేటప్పుడు కర్ణుడు పేలిన మాటలను నేను శాంతంగా సహించటంవల్ల\nమనం అప్రయోజకుల మల్లే అరణ్యానికి వచ్చామేమో, అవస్థలు పడుతున్నాం.”\nఅన్నాడు అర్జునుడు.\n\"ఆ శకునిగాణ్ణి అప్పుడే చంపేసి ఉంటే మనకే పాట్లూ ఉండేవి కావు.', అన్నాడు సహదేవుడు.\nధర్మరాజు నకులుణ్ణి చూసి, \" అందరికీ దాహంగా ఉన్నది. ఈ చెట్టెక్కి, ఎక్క\nతన్నా నీరున్నదేమో చూసి, బాణాల పొదితో నీరు తీసుకురా.” అన్నాడు.\nనకులుడు చెట్టెక్కి దగ్గిరలోనే నీరున్న జాడలు తెలుసుకుని, అక్కడికి వెళ్ళి తాను\nదాహం తీర్చుకుని, మిగిలిన వారికి నీరు తెచ్చి పెట్టటానికి బయలుదేరాడు. అతను\nఒక సరోవరాన్ని చేరుకుని, నీరు తాగబో తూండగా, ఏదో అశరీర వాక్కు, \" ఆగు !\nనేనడిగిన ప్రశ్నలకు సమాధానం చెప్పి నీరుతాగు. ఈ సరస్సు నాది,” అన్నది.\nనకులుడు ఆ మాటలను లక్ష్యపెట్టక, నీరుతాగి, మూర్ఛపోయాడు. అతను ఎంతకూ\nరాకపోయేసరికి ధర్మరాజు సహదేవుణ్ణి పంపాడు. సహదేవుడు కూడా సరస్సును\nచేరుతూనే, చచ్చిపోయినట్టు పడి ఉన్న నకులుణ్ణి చూసి ఆవేదనపడుతూ, దాహ\nబాధ భరించలేక, అశరీరవాణి మాటలు పెడి చెవిని బెట్టి, నీరుతాగి తాను కూడా\nపడిపోయాడు.\nతరవాత ధర్మరాజు, వెళ్ళిన వారి జాడ తెలుసుకురమ్మని అర్జునుణ్ణి పంపాడు.\nఅర్జునుడు సరస్సుచేరి తమ్ములను చూశాడు. వారిని అలా చేసినవారు ఎవరా అని చుట్టూ\nచూస్తే ఎక్కడా ఒక పిట్ట కూడా లేదు. దాహ బాధకు తాళలేక అతను నీరు తాగ\nబోతుండగా అతనికి కూడా అదృశ్యవాక్కులు వినిపించాయి.\n\"సామర్థ్యం ఉంటే నా ఎదట కనబడు. అదృశ్యంగా ఉండి మాట్లాడుతావెందుకు?'\nఅంటూ అర్జునుడు ధ్వని వచ్చిన దిక్కుగా బాణాలు వేసి, నీరుతాగి తానుకూడా పడి\nపోయాడు. అతని తరువాత భీముడు వచ్చి, అశరీర వాక్కులను పెడచెవిని బెట్టి,\nనీరుతాగి పడిపోయాడు.\nచివరకు ధర్మరాజు స్వయంగా బయలు దేరి సరస్సు వద్ద ప్రాణాలు లేకుండా పడి\nఉన్న తమ్ములను చూసి ఎంతో దుఃఖిం చాడు. అప్పుడు అశరీర వాక్కు ఇలా\nఅన్నది:\n\" నేనొక కొంగను, నేనీ సరస్సుల్లో చేపలను తిని జీవిస్తూ ఉంటాను. నా ప్రశ్న\nలకు సమాధానం చెప్పకుండా నీరు తాగి నందుకు నీ తమ్ములను చంపాను. నువ్వ\nయినా నా ప్రశ్నలకు సమాధానాలు చెప్పి నీకు కావలసినంత నీరు తీసుకో. లేదా,\nనీకు కూడా వారి గతే పట్టుతుంది.”\nఈ మాటలు విని ధర్మరాజు, \"నా తమ్ములు ఒక పక్షి చేత చచ్చేవారు కారు.\nనువు కొంగవు కావు. నువు ఎవరు? నీకేం కావాలి?\" అని అడిగాడు.\n'\" అవును, నేను కొంగను కాను, యక్ష రాజును,'' అంటూ ఆ యక్షుడు తాడి ప్రమా\nణాన సరస్సు ఒడ్డున ధర్మరాజుకు కని పించి, \"నీకు నీరు కావాలంటే నా ప్రశ్న\nలకు సరి అయిన సమాధానాలియ్యి.\" అన్నాడు.\n\" అడుగు, నాకు సాధ్యమైతేచెబుతాను,” అన్నాడు ధర్మరాజు.\nయక్షుడు అనేక ప్రశ్నలు వేశాడు. ధర్మ రాజు చెప్పిన సమాధానాలు యక్షుణ్ణి తృప్తి\nపరిచాయి.\n\"నీ సమాధానాలకు సంతోషించాను చచ్చిపోయిన నీ తమ్ములలో ఒక్కణ్ణి బతి\nకిస్తాను. ఎవణ్ణి బతికించమంటావో కోరుకో,” అన్నాడు యక్షుడు.\n\" యక్షరాజా, నకులుణ్ణి బతికించు,\" అన్నాడు ధర్మరాజు.\n\"మహా బలుడైన భీముఖీ, మహా పరా క్రమశాలి అయిన అర్జునుణ్ణి వదిలి, నీ\nసవతి తల్లి కొడుకైన నకులుణ్ణి ఎందుకు బతికించమంటున్నావు?\" అని యక్షుడు\nఅడిగాడు.\n\" మా తండ్రికి కుంతీ, మాద్రీ ఇద్దరు భార్యలు. కుంతి కొడుకులలో నేను బతికి\nఉన్నాను. మాద్రి కొడుకులలో ఒకడు బతికి ఉండటం ధర్మమని నాకుతోచింది.\"\nఅన్నాడు ధర్మరాజు.\n\"మంచిది. ధర్మ ద్రోహం చెయ్యక పోవటమే ఉత్తమ ధర్మంగా భావించావు.\nనీ తమ్ములందరినీ బతికిస్తాను,\" అన్నాడు యక్షుడు. వెంటనే భీమార్జున నకుల సహ\nదేవులు నిద్రలేచినట్టు లేచి కూర్చున్నారు. వారిలో ఆకలిదప్పుల జాడకూడాలేదు.\n\"అయ్యా, నువు మామూలు యక్షుడవు కావు, ఏ దేవతవో చెప్పు,\" అని ధర్మరాజు\nఅడిగాడు.\nదానికా యక్షుడు, \" నేను ధర్మదేవ తను. నీ తండ్రిని. నిన్ను పరీక్షించటానికి\nవచ్చాను,\" అన్నాడు.\n\"దేవా, ఒక బ్రాహ్మణుడి ఆరణిని ఒక దుప్పి తీసుకుని పారిపోయింది. పాపం,\nఅది లేకుండా ఆయన అగ్ని కార్యం చేయ లేడు. ఆయన దైనిక కర్మకాండకు విఘ్నం\nరాకుండా అనుగ్రహించు.\" అన్నాడు ధర్మరాజు.\n\" నేనే ఆ దుప్పిని. మిమ్ములను యిక్క డికి రప్పించేందుకు ఆ పని చేశాను. ఇదిగో\nఆ బ్రాహణుడి అరణి. ఏదన్నా వరం కోరుకో. ఇస్తాను,” అన్నాడు ధర్మదేవత.\n\"మా పన్నెండేళ్ళ వనవాసం పూర్తి అవుతున్నది. అజ్ఞాతవాస కాలంలో మమ్మల్ని\nఎవరూ గుర్తించకుండా అనుగ్రహించు,” అన్నాడు ధర్మరాజు.\nధర్మదేవత అలాగేనని వరమిచ్చి అదృశ్యుడయాడు.\nపాండవులు అరణిని తీసుకు పోయి, దాన్ని పోగొట్టుకున్న బ్రాహ్మణుడికి ఇచ్చారు.\nతన అగ్ని కార్యానికి భంగం రాకుండా కాపాడినందుకు ఆ బ్రాహ్మణుడు పాండవు\nలకు తన కృతజ్ఞత తెలుపుకుని, వారికి విజయం చేకూరాలని ఆశీర్వదించి, తన\nదారిన తాను వెళ్ళిపోయాడు.\nత్వరలోనే పాండవుల వనవాసం ముగి సింది. వాళ్ళు తమ వెంట ఇంతకాలమూ\nఉండిన బ్రాహ్మణుల వద్ద సెలవు పుచ్చుకుని, వారికి నమస్కరించుతూ, \" బ్రాహ్మణోత్త\nములారా, మా నియమం ప్రకారం ఇక నుంచీ ఏడాదిపాటు అజ్ఞాతవాసం జరపాలి.\nఅందుచేత మీ వద్ద సెలవు పుచ్చుకుంటు న్నాము.\" అని చెప్పి, అజ్ఞాతవాసం\nనిర్విఘ్నంగా సాగేటట్టు వారి ఆశీర్వాదం పొందారు.\nఅప్పుడు ధౌమ్యుడు ధర్మ రాజు తో, \" ఇంద్రుడికే అజ్ఞాతవాసం తప్పలేదు.\nత్వరలోనే మీ కష్టాలు తీరిపోతాయి,\" అన్నాడు.\nపాండవులు దౌప్రదినీ, ధౌమ్యు వెంట బెట్టుకుని తమ ఆశ్రమం నుంచి కోసుదూరం\nవెళ్ళి, అక్కడ ఏ కాంతంగా, మర్నాటి నుంచీ తాము ప్రారంభించ వలసిన అజ్ఞాత\nవాసం గురించి రహస్య చర్చలు చేశారు.",
            "book_page_end": 56
        }
    ],
    "statistics": {
        "total_stories": 13,
        "author_counts": {
            "బూర్లె నాగేశ్వరరావు": 1,
            "వై. సోమేశ్వరశర్మ": 1,
            "చందమామ బృందం": 3,
            "వి. హేమావతి": 1,
            "నూలు చెన్న కేశవులు": 1,
            "సి. ఆదినారాయణ": 1,
            "చిన్నారి చిన్నికృష్ణ": 1,
            "ఎ. పుండరీకాక్షయ్య": 1,
            "యస్. యమ్. డి. ఖాసిం": 1,
            "ఏ. సి. సర్కార్, ఐంద్రజాలికుడు": 1,
            "పి. వి. ఎల్. నరసింహారావు": 1
        },
        "genre_counts": {
            "జానపద కథ": 2,
            "కల్పన": 2,
            "సాహస ధారావాహిక": 1,
            "బేతాళ కథ": 1,
            "నీతి కథ": 6,
            "పౌరాణికం": 1
        }
    }
}