{
    "book_id": "చందమామ_1961_08",
    "stories": [
        {
            "title": "గంగాస్నాన ఫలం",
            "book_page_start": 2,
            "pdf_page_start": 20,
            "pdf_page_end": 22,
            "author": "కె. నారాయణరావు",
            "genre": "ఫ్యాంటసీ",
            "moral": "మూర్ఖత్వంతో చేసే పని వ్యర్థం కాదు, దానికి చిత్తశుద్ధి ఉంటే ఫలితం దక్కుతుంది.",
            "keywords": [
                "గంగాస్నానం",
                "ప్రాయశ్చిత్తం",
                "బ్రాహ్మణుడు",
                "సన్యాసి",
                "దైవభక్తి"
            ],
            "characters": [
                "బ్రాహ్మణుడు",
                "సన్యాసి",
                "కాపాలికుడు",
                "యాత్రికుడు",
                "యముడు",
                "చిత్రగుప్తుడు"
            ],
            "locations": [
                "గంగాతీరం (తప్పుగా భావించిన వాగు, నది, నర్మదానది)",
                "యమలోకం"
            ],
            "content": "ఒక ఊళ్ళో ఒక అమాయకుడైన బ్రాహ్మణ గృహస్థు ఉండేవాడు. ఆయన ఒకనాడు ప్రమాదవశాత్తూ ఏదో పాపకృత్యం చేశాడు. దానికి ప్రాయశ్చిత్త మేమిటని పెద్దల నడిగితే, గంగాతీరానికి వెళ్ళి, బతికి ఉన్నంతకాలమూ గంగాస్నానాలు, 'చేస్తూ, దైవధ్యానం చేస్తూ ఉన్నట్టయితే పాపం పరిహార మవుతుందన్నారు.\nఅందుచేత బ్రాహ్మడు' తన యావదాస్తీ తన కొడుక్కు అప్పగించి తాను కర్రా బుర్రా తీసుకుని గంగను వెతుక్కుంటూ బయలుదేరాడు. వెళ్ళగా వెళ్ళగా ఆయనకు ఒక వాగు తగిలింది. ఆ వెర్రి బ్రాహ్మడు ఆ వాగును చూసి, అదే గంగ అనుకుని, భక్తితో అందులో స్నానాలుచేస్తూ, దాని ఒడ్డున కూచుని భగవధ్యానం చేసుకుంటూ అయిదేళ్ళు గడిపాడు. ఒకనాడు ఒక శివభక్తు డైన సన్యాసి అటుగా వెళుతూ బ్రాహ్మడితో, \" నాయనా, ఇక్కడ ఏం చేస్తున్నావు?” అని అడిగాడు.\nదానికి బ్రాహ్మడు, \" స్వామీ, నేను నేరక ఒక మహాపాపం చేసి, దాన్ని పోగొట్టుకునే టందుకు ఈ గంగాతీరాన దైవధ్యానం చేసుకుంటున్నాను,” అని జవాబు చెప్పాడు.\n\"ఈ ముష్టివాగునా గంగ అంటున్నావు?” అని సన్యాసి అడిగాడు.\n\"స్వామీ, ఇది గంగానది కాదా?” అని బ్రాహ్మడు ప్రశ్నించాడు.\nసన్యాసి పెద్దగా నవ్వి, \"ఓయి వెర్రి వాడా ? గంగకూ ఈ వాగుకూ హస్తిమ శకాంతరం కాదా? చెదల పుట్టను మేరు పర్వత మనుకుంటివే? నీవంటి అమాయకు డుంటాడని నేను కలలోకూడా అనుకోలేదు. నువ్వు వెళ్లడలుచుకున్న గంగానది ఇక్కడికి ఎన్నో వందల కోసుల దూరాన ఉన్నది,” అని బ్రాహ్మడికి చెప్పాడు.\n\"స్వామీ, నాకు మహెూపకారం చేసి ఎంతో పుణ్యం కట్టుకున్నారు,” అంటూ బ్రాహ్మడు తన కర్రా, బుర్రా తీసుకుని వాగు ఒడ్డు నుంచి కదిలి, నడవగా నడవగా ఒక చిన్న నది తగిలింది. అది తప్పక గంగ అయి ఉంటుందని బ్రాహ్మడు ఎంతో సంతోషించి, అందులో స్నానాలు చేస్తూ, దాని ఒడ్డున కూచుని దైవధ్యానం చేసు కుంటూ మళ్ళీ అయిదు . సంవత్సరాలు గడిపాడు. ఆ తరవాత ఒకనాడు అటుగా ఒక కాపాలికుడు వెళుతూ, బ్రాహ్మణ్ణి పలక రించి, \"ఊరూ పేరూ లేని ఈ నదీతీరాన తపస్సు చేస్తూ అయిదు సంవత్సరాలు గడిపావా? ఎంత వెర్రివాడివి? ఈపనే గంగాతీరాన చేసినట్టయితే నీకు అంతులేని పుణ్యం వచ్చి ఉండునే!” అన్నాడు.\nబ్రాహ్మడు ఉలిక్కిపడి, \" అదేమిటి, స్వామీ ? ఇది గంగానది కాదా?” అని అడిగాడు.\n\" ఇదా గంగ ? నక్క ఎక్కడైనా సింహ మవుతుందా? ఈ నదికి గంగకూ సామ్యమే లేదు,” అన్నాడు కాపాలికుడు.\n\" స్వామీ, తమరు ఇలా వేంచెయ్యటం ఎంతో మంచిదయింది. నాకీ సంగతి చెప్పి మీరెంతో పుణ్యం సంపాదించుకున్నారు,\" అంటూ బ్రాహ్మడు తన కర్రాబుర్రా తీసు కుని, ఆ నదీ తీరాన్నుంచి బయలుదేరి నడ పగా, నడవగా కొన్నాళ్లకు నర్మదానది వచ్చింది. \" ఇది తప్పక గంగే!” అని రూఢి చేసుకొని, బ్రాహ్మడు రోజూ ఆ నర్మదలో స్నానాలుచేస్తూ, దాని ఒడ్డున కూచుని దైవధ్యానం చేస్తూ అక్కడే అయిదేళ్ల కాలం వుండి పోయాడు.\nఇలా ఉండగా ఒకనాడు ఒక యాత్రి కుడు అటుగావచ్చి, బ్రాహ్మడు కూచుని ఉన్నచోటనే నదిలో పూలు చల్లి, నదిని \" నర్మదా!\" అని సంబోధించి స్తవం చెయ్యసాగాడు.\nబ్రాహ్మడు ఆ యాత్రికుణ్ణి సమీపించి, \" అయ్యా, ఈ నది పేరేమిటి?” అని అను మానంతో అడిగాడు.\n\" ఇది మహాపవిత్రమైన నర్మదానది కాదటండీ? ఆ సంగతి మీకు నిజంగా తెలి యనే తెలియదా?” అని యాత్రికుడు బ్రాహ్మణ్ణి ఎదురు ప్రశ్నించాడు.\nబ్రాహ్మడు దీర్ఘంగా నిట్టూర్చి, \" అయ్యా, మీరు నాకు చాలా మేలుచేశారు!\" అంటూ తన కర్రా బుర్రా తీసుకుని మళ్ళీ అక్కడి నుంచి కదిలాడు.\nఆయన పట్టుదలతో పడుతూలేస్తూ ప్రయాణంచేశాడు. చివరకు నడవలేని స్థితి వచ్చింది. అయినా ఆయస పాకుతూ, దేకుతూ ప్రయాణం సాగించాడు. తన శరీ రంలో ఊపిరి ఉన్నంతదాకా శరీరాన్ని ఈడ్చుకుంటూ వెళ్ళివెళ్ళి చిట్టచివరకు ఒక గుట్టమీది నుంచి గంగానదిని కళ్ళ చూశాడు. గంగలో స్నానాలుచేసే అసం ఖ్యాకులైన యాత్రికులను చూశాడు. బ్రాహ్మడి హృదయం ఆనందంతో నిండి పోయింది. ఆయన అక్కడే ప్రాణాలు వదిలాడు. యమదూతలు ఆయనను యమ ధర్మరాజు దగ్గిరికి తీసుకుపోయారు.\n\" ఈ మనిషి ఏమేం పాపాలు చేశాడు ? ” అని యముడు చిత్రగుప్ణుణ్ణి అడిగాడు.\n\"ఒకే ఒక పాపకార్యం చేశాడు. కాని పదిహేనేళ్లు గంగాస్నానాలు చేసినందువల్ల ఆ పాపం పరిహారమయింది,” అని చిత్ర గుప్తుడు చెప్పాడు.",
            "book_page_end": 4
        },
        {
            "title": "దక్షయజ్ఞము",
            "book_page_start": 5,
            "pdf_page_start": 23,
            "pdf_page_end": 26,
            "author": "ఉత్పల సత్యనారాయణాచార్య",
            "genre": "పురాణ కావ్యం",
            "moral": "అహంకారం ఎప్పుడూ వినాశనానికి దారి తీస్తుంది.",
            "keywords": [
                "దక్షుడు",
                "సతీదేవి",
                "శివుడు",
                "దక్షయజ్ఞం",
                "అహంకారం"
            ],
            "characters": [
                "దక్షుడు",
                "సతీదేవి (దాక్షాయణి/ఉమ)",
                "శివుడు (పరమేశ్వరుడు)",
                "బ్రహ్మ",
                "ఇంద్రుడు",
                "కుబేరుడు",
                "యముడు",
                "నందికేశుడు",
                "ప్రమథగణాలు"
            ],
            "locations": [
                "కైలాసం",
                "దక్షుడి అంతిపురి"
            ],
            "content": "ద్వితీయాశ్వాసము :\nదక్షు డింటికి తామసమ్మున | త్రాచుపామై వచ్చె విసవిస; . | అతని పెండ్లము శివుని క్షేమము | అడిగినంతట బుస్సుమనియెను. | \"బ్రహ్మయంతటివాని చేతను | ప్రస్తుతింపగబడిన నన్నొక | తపసి మాత్రునిగాగ నెంచుచు | తాను లేవడు, చేయి మోడ్చడు. | అష్ట దిక్పతులెల్ల నను గని | ఆదరమ్మున లేచి నిల్వగ | తా నదేదో దొంగ జపమున | తత్పరుండైనట్టు లుండును. | మునులు చేసెడి యజ్ఞములలో | * తనకు స్థానం బున్నదనియెడు | గర్వమున పొరగప్పియుండిన | కనుల మూటిని తెఱపజేతును. | శివుని కించుక తా వొసంగక | చేయవలయును ఒక్క యజ్ఞము ; | అపుడు గానీ తెలియ దతనికి, | అహము అన్నది తగ్గ దతనికి.” | అనుచు దక్షుడు కనలుచుండగ. | అతని సతి కన్నీరు గార్చుచు, | పెదవి బిగువున దుఃఖ మాపుచు, | బదులు పలుకక లోని కేగెను.. | తా నొకానొక దొడ్డ యజ్ఞము | తలపుచేసితి రండటంచును. | దక్షు డపుడే దేవతలకును | తాపసులకును కబురు లంపెను. | పెద్ద యల్లుని శివుని పిలువక | పిన్న యల్లుర నెల్ల పిలిచెను ; | అల్లుడగు శివుపైని ఈసున | అనుగు కూతును పిలువడాయెను.\nశివుని పిలువ కెవ్వండును | చేయడు ఏ యజ్ఞమ్మును ; | దక్షునకును పొగాలము | దాపురించె నేమో యని - | తలచి—మునులు దకు మాట | దాటలేక వచ్చినారు ; | అల్లుండ్రును కూతుండ్రును | పిల్లలతో వచ్చినారు. | ఐరావత మింద్రు డెక్కి | అరుదెంచెను తూర్పునుండి ; | నరవాహనుడై కుబేరు | డరుదెంచె ప్రతీచి నుండి. | దక్షిణ దిశ నుండి యముడు | తరలి వచ్చె దున్న నెక్కి ; | ఉత్తర దిశ నుండి మాత్ర | మొక్క పురుగు రాకుండెను ! | నభమునుండి దేవ విమా | నములు భువికి దిగుచుండెను; | పట్టపగలు చుక్కలు తెగి | పడుచుండిన లాగుండెను! | మొయిలుదారి కలకలమని | మ్రోగుచుండ, సతీ దేవి | కైలాసపు శిఖర మెక్కి | కనుగొన్నది దేవతలను. | దక్షయజ్ఞమునకు వారు | తరలి పోవు వార్తను విని, | వెండి కొండ మెట్లను సతి | వేడ్కతోడ తొరతొర దిగి. | చరచరమని అంతిపురికి | సరగున జని సతీదేవి, | చిఱునగవులతో మురియుచు | శివుని చెంత కూర్చుండెను. | \"ఏమి విశేష \"మ్మని శివు | డామెను ప్రశ్నించినాడు ; | సిగ్గున తల వంచి సగుచు | చెప్పె నిట్లు సతీదేవి.\n\" తమ మామగారైన | దక్ష ప్రజాపతులు | తా మొక్క యజ్ఞమును | తలపెట్టిరట, నాథ ! | సఖులతో దేవతలు | చనుచుండినా రిపుడు; | మన మిద్దఱము గూడ | చనుట ఎప్పుడు, నాథ !” | ఈ రీతిగ పలికి ఆమె | ఓరగ పరికించె మగని; | పరమ శాంతితోడ శివుడు | పలికె నిట్లు ప్రియమారగ : | \" ఇంత సంబర మేల పడేదవు? | ఎంత వెఱ్ఱవి నీవు, ప్రియసఖి! | నీదు జనకుడు మనల నవమా | నింప దలచుట నీ వెఱుంగవు! | మనల నిర్వుర పిలువకుండగ, | మఱియు నాకా యజ్ఞభాగము | ఏమియును లేకుండు నట్లుగ, | మామగా రొనరించు టెఱుగవు! | దక్షునికి ప్రియమైన | తనయ వైనప్పటికి | నీవు నా సతి వగుట | నిరసింపబడినావు. | తనకు చేతులెత్తి నేను | దండమిడగ లేదనియెడు. | కోపముతో నీదు. తండ్రి | శాప మిచ్చి వెలివేసెను. | సకల జీవు లందుండిన | సర్వేశ్వరు నెల్లప్పుడు | మనసులోనే కొల్చుట నా | మత మన్నది అతడెఱగడు, | నను పరాభవింప దలచి | నిను గూడను పిలువడాయె; | అతని యజ్ఞమందు నాకు | హవిర్భాగ మొసగడాయె.”\nఅనిన సతీదేవి యపుడు. | వినయ మొప్ప ఇట్లు పలికె : | \"పిన్నలమగు మ మ్మాయన | పిలువకున్న నేమి, నాథ ! | పుట్టి నింటి వారు గూడ | బొట్టు పెట్టి పిలువ వలెన ? | నా కోరిక మన్నించుము, | న న్నచటికి పంపించుము.” | \"పిలువని పేరంటమునకు | వెళ్ళిన తలవంపులగును ; | పుట్టి నింట అవమానము | పొందుట చచ్చుటయ గాదె.” | అని పలుకుచు పరమశివుడు | కనులు మోడ్చి \"సరె పొ”మ్మనె; | కండ్ల నీళ్ళు తుడుచుకొనుచు | గడప దాటి ఆయమ చనె. | తనదు మేన సగమొసంగి | మనిచిన యా పరమేశుని | విడిచి పెట్టి దాక్షాయణి | వెడలె నపుడు పుట్టింటికి. | పరుగు పరుగున నందికేశుడు. | అరుగుదెంచెను ఆమె వెంబడి; | నంది పయి సతి దీనురాలయి | కుందుచును గూర్చుండె నప్పుడు. | వెంట వచ్చిరి వేన వేలుగ | వీర వరులు త్రిశూల ధారులు; | వారి వెంటను ప్రమథగణములు | వచ్చి చేరెను వరద పెల్లుగ. | గంట గణగణ మ్రోగుచుండగ, | వెంట ప్రమథులు నడుచుచుండగ, | నందికేశుడు ఉమను మోయుచు | ముందు పడి పడి పోవుచుండెను. | —(సశేషం)",
            "book_page_end": 8
        },
        {
            "title": "రాకాసి లోయ - 2",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "సాహస కథ",
            "moral": "ఇతరుల పట్ల దుర్మార్గంగా ప్రవర్తించడం ఎప్పుడూ ప్రమాదకరమే.",
            "keywords": [
                "రాకాసి లోయ",
                "కేశవుడు",
                "సేనాని",
                "వింత జంతువు",
                "గూఢచారి"
            ],
            "characters": [
                "కేశవుడు (కాపు యువకుడు)",
                "సేనాని (బ్రహ్మపురం సేనానాయకుడు)",
                "భటులు",
                "మంత్రి",
                "కేశవుడి తండ్రి",
                "వింత జంతువు"
            ],
            "locations": [
                "బ్రహ్మపురం నగరం",
                "రాకాసి లోయ (కొండ ప్రాంతం)",
                "అరణ్యం"
            ],
            "content": "[బ్రహ్మపురమనే నగరానికి దాపున గల అరణ్యంలో కేశవుడనే కాపు యువకుడు వుండే వాడు. వాడు ఒక రోజున కొండవరిని పశువులను మేపుకుంటూండగా ఒక వింత జంతువు అక్కడికి వచ్చింది. అడవిలో వేటకు వచ్చిన బ్రహ్మపుర సేనాని దానిని చూసి, ఆశ్చర్యపడి తన భటులతో దాన్ని తన దగ్గిరకు తొలుకు రమ్మన్నాడు. తరవాత—] సేనాని ఆజ్ఞ వింటూనే భటుల్లో ఒకడు తన గుర్రాన్ని దౌడుతీయించి, వింత జంతు వును అదిలిస్తూ సేనాని వైపుకు తరుముకు వచ్చాడు. సేనాని దానికేసి ఓ నిమిషకాలం కళ్ళార్పకుండా చూసి, \" ఇదేదో అపూర్వ మైన జంతువు! ప్రపంచంలో యిలాటిది మరొకటి వుంటుందని నమ్మటానికి లేదు. రాజుగారికి దీన్ని బహూకరిస్తే ఎంతగానైనా సంతోషిస్తాడు,\" అంటూ కేశవుడికేసి తిరిగి, \"ఏరా ఒరే! ఇలాంటి అపూర్వమైన జంతు వును ఎక్కడ దొంగిలించావు? రాజ్యంలో దొరికే నిధినిక్షేపాలతో పాటు, ఇటువంటి అపూర్వమైన జంతువులూ, పక్షులూ- అన్ని రాజుగారివే అన్న శాసనం సంగతి నీకు తెలియదా?” అంటూ ప్రశ్నించాడు. సేనాని బెదిరింపులు వింటున్న కేశవు డికి ఎక్కడలేని కోపం వచ్చింది. కాని, దాన్ని అతడు బయటపడనీయకుండా, \" అయ్యా, ఈ జంతువును నేనెక్కడా దొంగిలించ లేదు. ఆ కొండ మీద ఇంత చిన్నపిల్లగా నాకు దొరికింది. పెంచి, పెద్ద చేశాను. ఎప్పుడూ నా ఆలమందల వెంట తిరుగుతుంటుంది. నాకు చదువు సంధ్యలు రావు. పైగా ఎన్నడూ ఈ అరణ్యం వదిలి వెళ్లిన వాణ్ణికాను. అందువల్ల రాజుగారి శాసనం సంగతి నాకు తెలీదు,” అన్నాడు. \" అలాగా, అయితే క్షమించాను. ఒరే, దాని మెడకు తాడువేసి నగరానికి తీసుకు రండి!\" అంటూ సేనాని గుర్రాన్ని ముందుకు నడిపాడు. భటుల్లో ఒకడు ఉచ్చు బిగించివున్న పెద్ద తాడు నొకదాన్ని వింతజంతువు మెడకు పడేలా విసిరి, అది బిగుసుకోగానే, తాడు కొసను తను ఎక్కి వున్న గుర్రం జీనుకు కట్టి, సేనాని వెనకగా బయలుదేరాడు. రెండవ భటుడు, కేశవుడి దగ్గిరకువచ్చి కత్తి ఝళిపిస్తూ, \" జాగర్త. నేను మళ్లీ ఓనెల రోజుల్లో ఓంటిగా యిక్క డికి వస్తాను. ఈసారి కొండమీద దొరికిన పిల్లను నా కప్పగించకపోయావో, ఒళ్లు చీరేస్తాను.\" అని హెచ్చరించి మొదటి భటుడి వెంట బయలుదేరాడు. సేనానీ, అతడి ' వెంటవున్న భటులూ ప్రదర్శించిన నీచవర్తన కేశవుడి రక్తాన్ని ఉడికించింది. అతడు అంబుల పొదిలో నుంచి ఒక బాణం తీసి వాళ్లకేసి ఎక్కు పెట్టి, \" ఛీ, ఎంత శత్రువునైనా వెనకనుంచి దొంగదెబ్బ తీయకూడదు,” అనుకుంటూ బాణాన్ని కిందికి జారవిడిచాడు. భటులిద్దరూ వింతజంతువును . వెంట తీసుకుని వెనక వస్తూండగా, ముందుండి అరణ్యంలో దారితీస్తున్న బ్రహ్మపురం సేనాని ఆనందం అంతాయింతాకాదు. ఆ జంతువును మహారాజుకు చూపి, దాన్ని పట్టుకునేందుకు అరణ్యంలో తనెన్ని సాహసకృత్యాలు చేశాడో నమ్మబలికి, రాజు నుంచి పెద్ద బహుమానం సంపాయించా లని అతడు ఆలోచిస్తున్నాడు. ఒక కాపు యువకుణ్ణి బెదిరించి, ఆ వింతజంతువును పట్టుకొచ్చినట్టు నగరంలో ఎవరికీ తెలియ కూడదు. అందువల్ల తను ముందుగా తన భటులను హెచ్చరించాలి.\nసేనాని యిలా అనుకుని, తన పథకం సంగతి భటులకు చెప్పేందుకు గుర్రాన్ని వెనుతిరగబోయేంతలో హఠాత్తుగా అతడికి భటుడు వేసిన చావుకేక వినిపిం చింది\" అయ్యా, ఇదేదో రాక్షసిగుర్రం! నా గుర్రాన్ని డొక్కలో పొడిచి చంపేసింది. నా మీదకు...” అంటూ కెవ్వుమన్నాడు. సేనాని తత్తరపడుతూ తల వెనక్కు తిప్పాడు. ఒక భటుడూ, వాడి గుర్రం రక్తం మడుగులో విలవిలా తన్నుకుంటు తప్పించుకున్న భటుడు బ్రహ్మపురం న్నారు. రెండో భటుడు గుర్రాన్ని పక్కకు చేరాడు. వాడు రాజవీధి వెంట ఇలాగే తిప్పి అరణ్యంలోకి ఉడాయిస్తున్నాడు. అరుస్తూపోవటం చూసిన జనులు, వాడికేదో సేనాని నిలువెల్లా వణికిపోతూ, గుర్రాన్ని పిచ్చెక్కిందనుకున్నారు. వాడు కోటద్వారం ముందుకు దూకించ బోయేంతలో వింత చేరి, అక్కడ కాపలా వున్న భటులను జంతువు ఒక్క ఎగురున ముందుకు వచ్చి, చూస్తూనే, \"మన సేనాని చచ్చాడు, గుర్రం తన ఒంటి కొమ్ముతో దాన్ని గుండెల్లో పొడి చచ్చింది. మన తోటివాడు చచ్చాడు, వాడి చింది. గుర్రం పక్కకు ఒరిగిపోయింది.. గుర్రమూ చచ్చింది. అందర్నీ ఆ రాక్షసి దాని మీదినుంచి కిందికి దూకబోయిన గుర్రం పీక్కు తింటున్నది!\" అని మరింత సేనానిని, అతడు నేలను తాకక ముందే బిగ్గరగా అరిచాడు. - వింతజంతువు వెన్నులో గట్టిగా పొడిచింది. ' \"రక్షించండి, రక్షించండి, రాక్షసి వాడు కిందికి దిగి యింకా కేకలు పెడు తూనే వున్నాడు. కాపలావాళ్లలో ఒకడు వాడి గుండెలమీద ఈటె ఆనించి, \" ఇంక అరిచావో, పొడిచేస్తాను, జాగర్త! సేనా నాయకుడెక్కడ?” అని గద్దించి అడిగాడు. \"ఇంకెక్కడి సేనానాయకుడు! అరణ్యంలో ఆయన్ని, మన భటుతో ఒంటి కొమ్ము రాక్షసిగుర్రం తినేసింది. నేను ప్రాణాలతో పారిపోయివచ్చాను,” అన్నాడు భటుడు ఆయాసపడుతూ. అంతలో అక్కడికి కాపలావాళ్ల నాయ కుడు వచ్చాడు. అతడికి భటుడి వాలకం చూడగానే, వాడికి పిచ్చెత్తిందన్న నమ్మకం కలిగింది. కానీ, వాడు ఉదయం సేనా నాయకుడితో కలిసి అడవికి వేటకు వెళ్ళా డన్న సంగతి అతడికి గుర్తొచ్చింది. \"పిచ్చిగా కేకలు పెట్టకుండా, నిజంగా జరిగిందేమిటో చెప్పు. మహా సేనాని ఇంకా అడివిలోనే వున్నాడా?\" అని అడిగాడు కాపలావాళ్ల నాయకుడు. \"అది రాక్షసిగుర్రం ! సేనానాయకుణ్ణి బొమికకూడా మిగల్చకుండా తినేసి వుంటుంది!\" అన్నాడు భటుడు. ఆ జవాబు వింటూనే కాపలావాళ్ల నాయకుడు పక్కన వున్న వాడి దగ్గిర్నుంచి ఈటె లాక్కుని, భటుణ్ణి పాడిచేందుకు పైకెత్తాడు. భటుడు ప్రాణభయంతో కంపించిపోతూ, \"చంపేస్తున్నాడు, రక్షించండి!\" అంటూ గావు కేకపెట్టాడు.\nఆ కేక వింటూనే రాజభవనం రెండో అంతస్తులోని గది నుంచి మంత్రి బయటికి వచ్చి, \" ఎవర్రా, ఆ కేకలు పెట్టేది?” అని కోపంగా ప్రశ్నించాడు. \" అయ్యా, వీడికి మతి చెడింది. సేనా నాయకుణ్ణి అడివిలో ఒంటికొమ్ము రాక్షన్ గుర్రం చంపి తిన్నదని కేకలు పెడు తున్నాడు,\" అన్నాడు కాపలావాళ్ల నాయకుడు.\n\"అలాగా ! వాణ్ణి నా దగ్గిరకు పంపండి!'' అంటూ మంత్రి గదిలోకి వెళ్ళిపోయాడు. భటుడు' గది వాకిలిని సమీపించగానే మంత్రి నవ్వుతూ అతడికేసి చేయివూపి, \"భయపడకుండా జరిగిందేమిటో వివరంగా చెప్పు,” అన్నాడు. భటుడు కాస్త స్థిమితపడి, అరణ్యంలో కాపుయువకుడు కేశవుడు కనబడటం దగ్గిర నుంచి, సేనాని ఆ వింతజంతువును ఆపహ రించి బయలుదేరటం, ఆ తరువాత దారిలో అది ముందు భటు, తరువాత సేనానినీ చంపటం, తను పారిపోయిరావటం... అంతా వివరంగా చెప్పాడు. మంత్రి ఓక్షణకాలం ఆలోచిస్తూ వూరు 'కుని, \" అయితే, ఆ యిద్దర్నీ వింతజంతువు చంపుతూండగా నువ్వు చేతులు కట్టుకుని దూరంగా నిలబడ్డావన్నమాట! నీకు ప్రాణ భయం కలగలేదా?\" అని అడిగాడు. \" ప్రాణభయమా ! నా పై ప్రాణాలు పైనే పోయినై. నా తోటి భటుణ్ణి చంపేందుకు ఆ వింతజంతువు ఎగరగానే నేను అరణ్యా నికి అడ్డం పడి పారిపోయి వచ్చాను,” అన్నాడు భటుడు. \" అయితే, సేనాని చావటం నువ్వు చూడ లేదన్నమాట!\" అన్నాడు మంత్రి. \" అయ్యా, కంటితో చూడకపోతేనేం? 'చచ్చాను, రక్షించండి' అంటూ మహా సేనాని గావుకేకలు పెట్టటం నాకు విని పించింది,” అన్నాడు భటుడు. భటుడి జవాబుకు మంత్రి నవ్వి, \" అడి విలో నువ్వేదో పిచ్చిపుచ్చకాయ తిన్న ట్టుంది. నిజంగా సేనాని మరణించివుంటే, దానికి కారణం నువ్వు చెప్పినట్టు వింత జంతువుకాదు. అలాంటి జంతువు లోకంలో ఎక్కడా వుండదు. ఆ కాపు యువకుడు. కేశవుడన్నావే...వాడు విలువిద్య నేర్చిన వాడు గదా? సరే, భటుల్ని కొందరిని అర ణ్యానికి పంపి జరిగిందేమిటో తెలుసు కుంటాను. దారి చూపవలసిన వాడివి నువ్వు!” అన్నాడు. \" అయ్యా, చిత్తం, చిత్తం!\" అంటూ భటుడు తల వూపాడు. కాని, వాడికి అరణ్యం పేరు చెపితేనే గుండెదడ పుట్టు కొస్తున్నది.\" అయినా, మంత్రి ఆజ్ఞను ధిక్క రించేందుకు లేదు..\nమంత్రి కోటవ్వారం కాపలావాళ్ల నాయ కుణ్ణి పిలిచి, అడవిలో సేనాని కోసం వెదక వలసిందిగా ఆజ్ఞ యిచ్చాడు.\nఈలోగా నగరంలో సేనాని. దుర్మర ణాన్ని గురించి రకరకాల వార్తలూ ప్రచారం కాసాగినై.. రాజవీధి వెంటవస్తూ భటుడు పెట్టిన గావుకేకలు చాలామంది ప్రజలు వినివున్నారు. ఏదో అపూర్వమైన వింతజంతువు...ముఖాన ఒంటికొమ్ముూ... 'పెద్ద పెద్ద రెక్కలూ గలది... అరణ్యానికి వేటకు వెళ్లిన సేనానిని పట్టుకుని ఆకాశానికి ఎత్తుకుపోయిందనికూడా నిలివార్తలు బయలుదేరినై.\nపాలమ్మటానికి నగరానికి వచ్చిన కేశ వుడి తండ్రి ఈ పుకార్లన్నీ విన్నాడు. అత డికి రాత్రి తన కొడుకు చెప్పిన వింత జంతువు సంగతి గుర్తు కొచ్చింది. సేనాని. అంత వాణ్ణి చంపిన ఆ క్రూరజంతువు, తన కొడుకును మాత్రం ప్రాణాలు తీయ కుండా వదులుతుందా?\nముసలివాడి మనసు యిలాంటి అను. మానాలతో చీకాకైపోయింది. అతడు నగ రాన్నించి హడావిడిగా తన ఇంటికి బయలు దేరాడు. సరిగా అతడు నగరద్వారం దాటు తూండగా మరి ఆశ్చర్యకరమైన పుకారు వినవచ్చింది : అరణ్యంలో ఆలమందలు కాచుకు బతుకుతున్నట్టు నటిస్తున్న, ఒక శత్రుదేశపు గూఢచారి, సేనానాయకుణ్ణి, ఆతడి వెంటవున్న భటుణ్ణి చంపివేశాడట! అతణ్ణి వీలైతే ప్రాణాలతో పట్టుకురావల సిందిగా మంత్రి భటుల్ని పంపుతున్నాడు. ఈ వార్త విన్నమీదట ముసలివాడికి నిజంగానే తన కొడుకు ప్రాణానికి ముప్పు వాటిల్లనున్నదని భయం కలిగింది. ఈసరికే అతణ్ణి వింతజంతువు చంపివుండకపోతే, ఇంగితజ్ఞానంకూడాలేని మంత్రి పంపిన భటులు అతణ్ణి గూఢచారిగా భావించి తప్పక చంపుతారు. తను ముందుగా వెళ్లి అక్కడి పరిస్థితి ఎలావుందో చూసి, తన కొడుకును హెచ్చరించాలి. ముసలివాడు ఆగమేగాలమీద అరణ్యం లోని తన పూరిపాక చేరాడు. అక్కడ ఎవరూ లేరు. ఎందుకైనా మంచిదని ఎంతో కాలంగా గోడకు తగిలించి వున్న తన తండ్రి కాలంనాటి కత్తిని తీసుకుని, తన కొడుకు ఆలమందను మేపే కొండ ప్రాంతానికి బయలుదేరాడు. కేశవుడు మామూలుగా రోజూ కూచునే చెట్టు కింద కనిపించే సరికి ముసలివాడికి ప్రాణంలేచి వచ్చినట్టయింది. అతడు పరి గెత్తుతూ కొడుకును సమీపించి, \"కేశవా! నిన్ను ప్రాణాలతో చూడగలుగుతాననుకో లేదురా, బాబూ! నగరంలో చాలా చాలా పుకార్లు బయలుదేరినై. అసలు నిజంగా యిక్కడ జరిగిన సంగతేమిటి?” అని ఆదుర్దాగా అడిగాడు. తండ్రి ఆదుర్దా, అతడి చేతిలోని కత్తీ కేశవుణ్ణి చాలా ఆశ్చర్యపరిచినై. నగరంలో బయలుదేరిన పుకార్లేమిటో అతడికి అర్థం కాలేదు. అతడు తండ్రికేసి నిశ్చలంగా చూస్తూ, \"కత్తి తెచ్చావెందుకు? పుకా ర్లేమిటి?” అని ప్రశ్నించాడు. \"బ్రహ్మపురం సేనానాయకుణ్ణి, అతడి వెంట వున్న భటుల్లో, ఒక వింతజంతువేదో అరణ్యంలో చంపిందని నగరంలో పుకారుగా వుంది. మారువేషంలో వున్న శత్రుదేశపు గూఢచారి అతణ్ణి చంపాడని మరికొందరు చెప్పుకుంటున్నారు.\" అన్నాడు తండ్రి. — (ఇంకా వుంది)",
            "book_page_end": 16
        },
        {
            "title": "జవాబులేని ప్రశ్న",
            "book_page_start": 17,
            "pdf_page_start": 35,
            "pdf_page_end": 42,
            "author": "చందమామ బృందం",
            "genre": "బేతాళ కథ",
            "moral": "బుద్ధిబలంతో అత్యంత కఠినమైన సమస్యలను కూడా పరిష్కరించవచ్చు, కానీ దానిని సరైన సమయంలో ఉపయోగించాలి.",
            "keywords": [
                "విక్రమార్కుడు",
                "బేతాళుడు",
                "సూర్యకాంత మహారాజు",
                "అనంగరాగ",
                "ప్రశ్న"
            ],
            "characters": [
                "విక్రమార్కుడు",
                "బేతాళుడు",
                "సూర్యకాంత మహారాజు",
                "వినోదుడు",
                "అనంగరాగ (నాగరాజు కూతురు)",
                "మంత్రులు",
                "చిత్రకారుడు"
            ],
            "locations": [
                "శ్మశానం",
                "సూర్యకాంతుడి నగరం",
                "అనంగరాగ భవనం (అరణ్యం)"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, శవాన్ని దించి భుజాన వేసు కుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతా ళుడు, \"రాజా, కొందరికి శక్తిసామర్థ్యాలు ప్రతిబంధక మవుతాయి. అందుకు నీవే కదా తార్కాణం ! నే నడిగే ప్రశ్నలకు సమాధానం చెప్పటంవల్ల నీకు కార్యభంగ మవుతున్నదే గాని ఏ విధంగానూ లాభిం చటంలేదు. నీలాగే నాగరాజ కుమార్తె కూడా అన్ని ప్రశ్నలకూ సమాధానాలు చెప్పగలిగి ఉండేది. అయితే అందువల్ల ఆమె జయించింది. ఈ అపరాత్రివేళ నీకు శ్రమ తెలియకుండా ఉండగలందులకు అతిచిత్రమైన అనంగరాగ కథ చెబుతాను విను,” అంటూ ఈ విధంగా చెప్పసాగాడు.\nపూర్వం సూర్యకాంతుడనే రాజుండే వాడు. ఆయన తన బలపరాక్రమాలతో నాలుగు సముద్రాల మధ్యగల భూమినంతా జయించాడు. తన బుద్ధి బలంతో సకల శాస్త్రాలనూ సాధించాడు. మన్మధుణ్ణి మించే తన సౌందర్యంతో తన రాజ్యంలో గల స్త్రీలందరి మనసులనూ హరించాడు. కాని ఆయన మనసును చలింపజేయ గల స్త్రీ ఎక్కడా లేకపోయింది.\nతమ రాజుగారు ఏ స్త్రీనికూడా కన్నెత్తి అయినా చూడకపోవటమూ, పెళ్ళి చేసు కునే ఆలోచన ఆయనకు ఏ కోశానా లేక పోవటమూ చూసి ఆయన మంత్రులు ఆందోళన చెందారు. రాజుగారు పెళ్లాడి పిల్లలను కనకపోతే ఆయన అనంతరం సింహాసనం ఏంకాను?\nమంత్రులు తమలో తాము కూడబలు క్కుని, ఎలాగైనా రాజుగారి బుద్ధి పెళ్ళి మీదికి పోయేలాగ చేయాలని తీర్మానించు కున్నారు. ఇందుకుగాను వారు రాజ్యంలో మూలమూలల ఉండే అందగత్తెలైన కన్య లందరినీ పట్టుకువచ్చి, ఏదో సాకుతో రాజు గారి కళ్ళబడేటట్టు చేశారు.\nకాని అందువల్ల ఆవంతైనా ప్రయో జనం లేకపోయింది. ఎంతలేసి సౌందర్య వతులను చూసినా సూర్యకాంత మహా రాజు మనసు మారనేలేదు. అది చూసి మంత్రులు మరింత ఆందోళనపడి, రాజు గారి దగ్గిరికి సమిష్టిగా వెళ్ళి, \"మహారాజా, తమరు తగిన కన్యను చూసి వివాహమాడి మగ సంతానాన్ని కనకపొతే దేశానికి భవి ష్యత్తులేదు. అంతా అరాజకమైపోతుంది,” అని మొరపెట్టుకున్నారు. రాజుగారు వారి కోరికను పాటించలేదు.\nఏమి చెయ్యటానికి పాలుబోక మంత్రులు, రాజుకు తెలియకుండా, ఒక పుకారు, వేశారు. అదేమి టంటే, రాజుగారిని ఏ విధంగానైనా సరే పెళ్ళికి ఒప్పించ గలి గిన వారికి కోటి బంగారుమాడ లిస్తామని. ఈ పుకారు విని కొందరు దుష్టవైద్యులు మందులూ, మాకులూ, తాయెత్తులూ మొద లైనవి తీసుకుని ఆశతో వచ్చారు. అయితే వారి ప్రయత్నాలు వృథా కావటమేగాక, రాజుకు ఆడవాళ్ళంటే నానాటికీ మరింత ద్వేషం ఏర్పడింది. చివర కాయన తన కంటబడిన ఆడవాళ్ళకు దేశ బహిష్కార శిక్ష విధిస్తానని కఠినమైన శాసనం కూడా చేశాడు. దీనితో మంత్రుల ఆశలన్నీ ఇంకిపోయాయి.\nఈ స్థితిలో ఒక చిత్రకారుడు ఎక్కడి నుంచో వస్తూ సూర్యకాంత మహారాజు పాలించే నగరం చేరుకున్నాడు. అతను ఆ నగరపు ప్రజలను, \" మీ ఊరి విశేషా లేమిటి?” అని అడిగితే, వారు, \"ఒకటే విశేషం. మా రాజుగారు ఆడదాని పొడ సహించడు. పెళ్లాడడు. ఆయనకు పెళ్ళి చెయ్యటం ఎలాగా అని మంత్రులు మథన పడిపోతున్నారు,” అని చెప్పారు.\nఈ మాటలు విని చిత్రకారుడు పెద్దగా నవ్వి, \"మీ రాజుగారి మనసును నేనైతే క్షణంలో మార్చగలుగుదునే!\" అన్నాడు.\nఈ మాటలు మంత్రులు నియోగించిన వేగులవాళ్ళ చెవులపడ్డాయి. వారు పెళ్ళి మంత్రులతో చెప్పారు. మంత్రులు చిత్ర కారుణ్ణి పిలిపించి, సంగతి అంతా చెప్పి, రాజుగారి మనసు మార్చినట్టయితే కోటి బంగారు మాడలూ తప్పక ఇస్తామని అతడికి వాగ్దానం చేశారు.\n\"రాజుగారు నన్ను పిలిపించేటట్టు చెయ్యండి. ఆ పైసంగతి యావత్తూ నేను చూస్తాను,” అన్నాడు చిత్రకారుడు.\nమంత్రులు రాజుగారి వద్దకు వెళ్ళి, \"మహారాజా, మన నగరానికి ఒక గొప్ప చిత్రకారుడు వచ్చాడు. అతనికి ముల్లోకాల లోనూ సాటిలేరని తెలుస్తున్నది,” అన్నారు.\nఅన్ని కళలలోనూ ఆరితేరిన సూర్య కాంత మహారాజు ఆ మాట విని సంతో షించి, \" అయితే అతణ్ణి పిలిపించి నా దగ్గి రికి పంపండి\" అన్నాడు.\nత్వరలోనే చిత్రకారుడు రాజువద్దకు వచ్చాడు. అతడు రాజు చక్కదనం చూసి నివ్వెరపోయి, \" మహారాజా, మీ చక్కదనం చూసి నా జన్మ తరించింది. మిమ్మల్ని చిత్రించటానికి అనుమతి ఇవ్వండి. మీ రూపం ఎప్పటికీ నా దగ్గిర ఉంచు కుంటాను,” అన్నాడు.\n\" ముందు నేను నీ పనితనం చూడాలి. 'నీ వద్ద ఉండే బొమ్మలు చూపించు. స్త్రీల పటాలు మాత్రం చూపకు సుమా. అలా చేస్తే నేను నిన్ను క్షమించను,” అన్నాడు రాజు, చిత్రకారుడు నానాదేశాలలో తాను తయారుచేసిన చిత్రాలను రాజుగారి ముందుపెట్టాడు. అతను వాటి మధ్యను బుద్ధిపూర్వకంగానే ఒక స్త్రీ చిత్తరుపు కూడా పెట్టాడు.\nరాజు ఒక్కొక్క బొమ్మనే చూస్తూ ఉండగా అకస్మాత్తుగా ఆ ఆడదాని బొమ్మ కంటపడింది. దాన్ని చూస్తూనే రాజు తెలివి తప్పి పడిపోయాడు.\nచిత్రకారుడు చిరునవ్వు నవ్వి మంత్రు లతో, \"రాజుగారికి మీరు కోరిన చికిత్స చేశేశాను. నా బహుమానం నా కిప్పిం డండి,\" అన్నాడు.\n\" చికిత్స పూర్తి అయిందో లేదో తెలుసు కోనీ!” అన్నారు మంత్రులు.\n\" స్పృహ తెలియగానే రాజుగారు ఏమం టారో వింటే మీ అనుమానం దానంతట అదే తీరిపోతుంది. కొంచెం ఓపికపడితే చాలు,” అన్నాడు చిత్రకారుడు.\nఅతను బయటికి వెళ్ళిపోయాక మంత్రులు రాజుకు శైత్యోపచారాలు చేశారు. స్పృహ వస్తూనే రాజు, \"ఏడీ, ఆ చిత్ర కారుడు?\" అని అడిగాడు.\n\"అతను వెళ్ళిపోయాడు, మహా ప్రభూ,” అన్నారు మంత్రులు.\n\" సాయంకాలం లోపుగా అతన్ని తీసుకు రాకపోయారో మిమ్మల్ని ఏనుగుల చేత తొక్కిస్తాను,” అన్నాడు రాజు,\nమంత్రులు వెళ్ళి చిత్రకారుణ్ణి వెతికి తెచ్చి రాజు ఎదట పెట్టారు.\nరాజు అతనితో, \" నీ వంటి ప్రతిభా వంతుడు ప్రపంచంలో ఉండబోడు. ఆ బొమ్మను నాకు చూపి ఎంతో పుణ్యం కట్టు కున్నావు. ఆమె ఏ జన్మలోనో నాకు భార్య అయి ఉండాలి. లేకపోతే ఆమె అంత సులువుగా మనసును హరించదు. చెప్పు — ఆమె ఎవరు ? పేరేమిటి ? ఏ దేశంలో ఉంటుంది? ఆమెను నేనెలా పెళ్ళాడ గలను?\" అన్నాడు.\nచిత్రకారుడు రాజుతో, \" మహారాజా, మీ రామెను మరిచిపోవటం మంచిది. నా మాట నమ్మండి — ఆమెను ఎవరూ ఓడించలేరు,” అన్నాడు.\n\" వెర్రివాడా, ఆమెను చూసినదాకా నా ప్రాణాలు నిలవవు. ఆమెను ఓడిం చానా నా భార్యను చేసుకుంటాను. లేదా, ఆమెకు బతికి ఉన్నంతకాలమూ నిశ్చింతగా బానిసనై ఉంటాను,” అన్నాడు సూర్య కాంత మహారాజు.\nఆయన అనంగరాగ ఉండే చోటికి దారి తెలుసుకుని అప్పటికప్పుడే ప్రయాణ మయాడు. ఈ సంగతి తెలిసి మహారాజు ఆప్తమిత్రుడైన వినోదు డనేవాడు కూడా వెంట బయలుదేరాడు.\n\"మహారాజా, ఆమె బొమ్మను చూసే సరికే మీ మతి సగం పోయింది. ఆమెను చూశాక అది పూర్తిగా పోతుంది. ఆ స్థితిలో మీ రామెను ఓడించలేరు. అప్పుడు నా బుద్ధి మీకు అరువిస్తాను,\" అన్నాడు వినోదుడు.\nరాజు అతని సలహా ఆమోదించి, అతన్ని వెంటబెట్టుకుని అనంగరాగ ఉండే చోటికి వెళ్ళాడు. ఆమెను ప్రత్యక్షంగా చూసిన మీదట వినోదు డన్నట్టు రాజుకు నిజంగానే మతి సాంతం పోయింది,\nఆమె మీకు దక్కదు. ఆమె నాగరాజు కూతురు, అనంగరాగ. ఆమె అరణ్యం మధ్య ఒంటరిగా భవనం నిర్మించుకుని అందులో ఉంటున్నది. ఆమెను పెళ్ళాడా లని అసంఖ్యాకులు ప్రయత్నంచేసి ఓడి పోయారు. ఎందుచేతనంటే తనను కోరి వచ్చినవారికి ఆమె మూడు వారాలు వ్యవధి ఇస్తుంది. ఈ లోపుగా వారు ఆమెను రోజు కొక ప్రశ్న వేయవచ్చు. ఆ ప్రశ్నలకు సమాధానం చెప్పలేకపోయినట్టయితే ఆమె ప్రశ్న వేసినవాణ్ణి పెళ్ళాడుతుంది. ఆమెను ఓడించలేకపోయినవాడు మూడు వారాల అనంతరం ఆమెకు బానిస అయిపోవాలి.\nవినోదుడు అనంగరాగతో తాము వచ్చిన పని చెప్పాడు. ఆమె వారికి చెయ్యవలిసిన మర్యాదలుచేసి, తన నియమం వారికి చెప్పి, \" ప్రతి ఉదయమూ నేను వచ్చి మీ రడిగే ప్రశ్నకు సమాధానం చెబుతాను. మూడు వారాలపాటు మీరు నాకు అతిథులు. ఈలోపుగా మీరు నన్ను గెలుచుకుంటే సరే, లేకపోతే ఆ తరువాత మీరు నాకు బానిస అవుతారు,” అని తెలియజేసి ఠీవిగా వెళ్ళిపోయింది.\nఅది మొదలు ప్రతి ఉదయమూ అనంగ రాగ వారి వద్దకు వచ్చేది. వినోదుడు ఆమె కొక కథ చెప్పి, ఆ కథను గురించి ఒక ప్రశ్న వేసేవాడు.\nఆ ప్రశ్నకు అనంగరాగ సమాధానం చెప్పి వెళ్ళిపోయేది.\nఈ విధంగా పందొమ్మిది రోజులు గడి చాయి. వినోదుడు ఆమెను ఓడించలేక పోయాడు. ఇక సూర్యకాంతుడు ఆమెను చూసి ఆనందించటం తప్ప, కథలుగాని, వినోదుడి ప్రశ్నలుగాని, వాటికి ఆమె ఇచ్చే సమాధానాలుగాని పట్టించుకోలేదు.\nఅతనికి అనంగరాగలో ఒక మార్పు కనిపించింది. మొదటి రోజు ఆమె తసకేసి చూడనైనా లేదు. రెండో రోజు ఆమె వెళ్ళి పోబోతూ రాజు కేసి ఒకసారి చూసింది. అది మొదలు ఆమె రాజు మీదనే కళ్ళుం చటమూ, మధ్య మధ్య నిట్టూర్చటమూ మొదలైన చేష్టలు చెయ్యసాగింది.\n\" నేను ఆమె హృదయాన్ని ఎలాగో జయించాను గాని, వినోదుడు ఆమె బుద్ధిని జయించలేకుండా ఉన్నాడు,\" అను కున్నాడు రాజు. సరిగా ఆ సమయంలో ఆయన కొక అద్భుతమైన ప్రశ్న స్ఫురిం చింది. ఆయన చివాలున లేచి తన మిత్రు డితో, \"మిత్రమా, పందొమ్మిది రోజులుగా నీవు అనంగరాగను ఓడించలేకుండా ఉన్నావు. రేపు నేనే ఆమెను ప్రశ్నిస్తాను. ఆ ప్రశ్నకు ఆమె సమాధానం చెప్పలేక పోతే రేపే ఓడి పోతుంది. సమాధానం చెప్పిందా ఎల్లుండి తప్పక ఓడుతుంది. మనకు ఎలాగూ ఎల్లుండిదాకా గడువున్న దిగద!” అన్నాడు.\nమర్నాడు ఉదయం అనంగరాగ రాగానే సూర్యకాంత మహారాజు ఆమెను ఒక ప్రశ్న వేశాడు. ఆ ప్రశ్న వినగానే అనంగ రాగ ఆయనను ఆలింగనం చేసుకొని, \" ఈ ప్రశ్న ఇంతకాలం ఎందుకువేశారు కారు? మీరు నన్ను గెలవరేమో అని నా ప్రాణం తహతహ లాడిపోయింది గద !\" అన్నది.\nరాజు నిర్ఘాంతపోయి, \" నీకు నిజంగా అంత ఓడిపోవాలని ఉంటే మా ప్రశ్న లకు సమాధానం చెప్పకుండా మానక పోయావా?” అన్నాడు..\n\" మహారాజా, స్త్రీ హృదయం మీ రెర గరు. అది తాను ప్రేమించిన వ్యక్తినే పీడించి ఆనందిస్తుంది.\" అన్నది అనంగరాగ తరవాత.. ఆమెను వివాహమాడి రాజు తన నగరానికి తిరిగి వెళ్ళి సుఖంగా కాపరం చేశాడు. మంత్రులందరూ తమ రాజు యిన్నాళ్ళకు ఒక ఇంటి వాడై నందుకు పరమానందం చెందారు.\nబేతాళుడి కథ చెప్పి, \" రాజా, : రాజు ఆమెను ఏ ప్రశ్నతో ఓడించాడు? తెలిసి కూడా సమాధానం చెప్పకపోయావో నీ తల పగిలిపోతుంది,” అన్నాడు.\nదానికి విక్రమార్కుడు, \" అదేమంత కష్టమైన ప్రశ్నకాదు. 'నిన్ను నేను ఏ ప్రశ్న వేస్తే నీవు సమాధానం చెప్పలేకపోతావు ?” అని రాజు అసంగరాగను అడిగి ఉండాలి. సమాధానం చెప్పదా, ఓడిపోతుంది. సమా ధానం చెప్పిందా, ఆమె చెప్పిన ప్రశ్ననే మర్నాడు రాజు ఆమెను వేస్తాడు. అప్పుడు నమ్మకంగా ఓడిపోతుంది,” అన్నాడు.\nరాజుకు ఈవిధంగా మౌనభంగం కలగ గానే బేతాళుడు శవంతో సహా మాయమై మళ్లీ చెట్టెక్కాడు. (కల్పితం)",
            "book_page_end": 24
        },
        {
            "title": "చచ్చిబతికిన సన్యాసి",
            "book_page_start": 25,
            "pdf_page_start": 43,
            "pdf_page_end": 46,
            "author": "చందమామ బృందం",
            "genre": "హాస్యం",
            "moral": "గుడ్డిగా ఆదేశాలను పాటించడం లేదా మూర్ఖత్వంతో ప్రవర్తించడం సమస్యలకు దారి తీస్తుంది.",
            "keywords": [
                "గుండు భీమన్న",
                "బిచ్చగాడు",
                "సన్యాసి",
                "సంజీవి మొక్క",
                "సోమరితనం"
            ],
            "characters": [
                "గుండు భీమన్న",
                "బామ్మ",
                "బిచ్చగాడు (గుడ్డి సన్యాసి)",
                "బిచ్చగాడి పూర్వ శిష్యుడు",
                "ఇంటివాళ్లు"
            ],
            "locations": [
                "గ్రామం",
                "ఏరు (నది)",
                "అడివి (అరణ్యం)"
            ],
            "content": "మర్నాడు బామ్మ గుండు భీమన్నతో, \"ఒరే, నాయనా, నిన్న నీకు పని యిచ్చినవాడు చాలా చెడ్డవాడు. అటువంటివాళ్ళ దగ్గిరికి పోకు. ఎవరన్నా ముసలి సాధువులకు సేవ చేస్తే భుక్తి, ముక్తి ఉంటుంది. వాళ్ళ సంపర్కంవల్ల నీకింత జ్ఞానంకూడా కలుగు తుంది,\" అన్నది.\nభీమన్న ఇల్లు కదిలి ముసలి సాధువు ఎవరన్నా కనిపిస్తాడా అని వెతుక్కుంటూ బయలుదేరాడు. ఒకచోట వాడికి ఒక గుడ్డి బిచ్చగాడూ, వాణ్ణి నడిపించే కుర్రాడూ కని పించారు. బిచ్చగాడి కుర్రాడు భీమన్నను పలకరించి వాడి ఉద్దేశం తెలుసుకుని, \"ఈ గుడ్డిమనిషి గొప్ప సాధువు. నే నింత కాలమూ ఈయనకు సేవచేసి ఎన్నో విషయాలు తెలుసుకున్నాను. కావలిస్తే నా బదులు నీవే ఈయనకు సేవ చెయ్య వచ్చు. నేను ఎక్కడికైనా పోయి మరొక పని చూసుకుంటాను,” అన్నాడు. గుండు భీమన్న సంతోషించి, సరేనన్నాడు. బిచ్చగాడి శిష్యుడు భీమన్నను బిచ్చ గాడికి వప్పగించి, \"ఇక నుంచీ వీణ్ణి శిష్యుడుగా పెట్టుకో. నేను పోతున్నాను,” అని చెప్పి తన దారిన తాను వెళ్లిపోయాడు.\nబిచ్చగాడు భీమన్నకు వాడి విధులన్నీ వివరంగా చెప్పాడు : \" మనం ఇంటింటికీ వెళ్లి అడుక్కుం టాము. నాకు కళ్ళు కనపడవు గనక సన్ను నువు కర్ర పట్టుకు నడిపించాలి. నువు వెనక తిరిగి చూడనవసరం లేదు. మెరక గాని, పల్లంగాని, నీళ్ళుగాని వచ్చినప్పుడు నాకు చెబితే చాలు. ఇళ్ళన్నీ అడుక్కున్నాక మనం వంటచేసుకు తినాలి. వంట నువే చెయ్యాలి. మళ్ళీ బయలుదేరేటప్పుడు మన సామానంతా సరిగా ఉన్నదీ లేనిదీ నువే చూసుకోవాలి. మన సామాను ఏమిటో తెలుసా? బుట్టా, తట్టా, తప్పేలా, చెంబూ, లోటా, గరిటే, కర్రా—అంతే! ఈ జాబితా బాగా కంఠస్థం చేసుకో. నేను చెప్పిన ప్రకారం సేవచేశావంటే మనకు దొరికిన దాన్లో నీకు సగం, నాకు సగం. తెలిసిందా?”\nభీమన్న ఎంతో శ్రద్ధగా బిచ్చగాడు చెప్పినదంతా తల కెక్కించుకున్నాడు. సన్యాసి వద్ద ఒక కర్ర ఉన్నది. దానికి రెండు చివరలా కొంకులున్నాయి. బిచ్చ గాడు జోలె భుజాన వేసుకుని కర్ర ఒక చివర పట్టుకు నడుస్తుంటే, తట్ట నెత్తిన పెట్టుకుని భీమన్న కర్ర రెండో చివర పట్టుకుని దారితీశాడు.\nఇద్దరూ నడుస్తూండేటప్పుడు భీమన్న మధ్య మధ్య ఆగి బిచ్చగాణ్ణి గమనిస్తూ వచ్చాడు. బిచ్చగాడు వాడితో, \"నువు నా కోసం ఆగవలిసిన పనే లేదు. నీ మానాన నువు ముందు పోతూ ఉండు. ఎక్కడైనా ఎత్తుగాని, పల్లంగాని, నీళ్ళుగాని వస్తే నాకు చెప్పు,” అన్నాడు.\nభీమన్న అట్లాగే ముందు చూస్తూ నడవ సాగాడు. కొంత దూరం వెళ్ళేసరికి ఒక ఏరు అడ్డం వచ్చింది.\nభీమన్న వెనక్కు తిరిగి చూడకుండానే, \"నీళ్ళు, గురూ!\" అన్నాడు.\n\"ఎవరన్నా దాటుతున్నారా?” అని బిచ్చగాడు ప్రశ్నించాడు.\nఏటికి అడ్డంగా వస్తున్న ఆవులను చూసి, \" ఆపులు దాటుతున్నాయి, గురూ!\" అన్నాడు భీమన్న.\n\" సరే, మనమూ దాటుదాం,” అన్నాడు బిచ్చగాడు.\nభీమన్న ఏటిలోకి దిగి కొంత దూరం వెళ్ళి, \"రాయి, గురూ,\" అంటూ నీటిలో పడిపోయాడు. ఆ పాటుకు వాడు కొంకుల కర్రను గుంజటంలో బిచ్చగాడు కూడా పడిపోయాడు. వాడి జోలె మాత్రం కొంకికి చిక్కుకున్నది. జోలెలోకి కొన్ని చేపలూ, ఒక పామూ జొరబడ్డాయి. బిచ్చగాడు ప్రవాహంలో పడి కొట్టుకుపోయాడు. భీమన్న లేచి తట్ట నీటిలో నుంచి పైకి తీసి, \"తట్టా, బుట్టా, తప్పేలా, చెంబూ, లోటా, గరిటే, కర్రా—అంతే!\" అని అన్నీ లెక్క చూసుకుని, బిచ్చగాడి కోసం వెనక్కు తిరిగి చూడక, కర్రచివరి కొంకికి చిక్కు కున్న జోలెను ఈడ్చుకుంటూ ఏరు దాటసాగాడు.\nదురద్రుష్టవశాత్తూ జోలెలో చేరిన పాము తల బయటికి పెట్టేసరికి దాని తల కర్ర కొంకెకీ జోలెకీ మధ్య నొక్కుకుపోయి అది కాస్తా చచ్చింది.\nభీమన్న నది దాటి జోలెను ఈడ్చు కుంటూ పోతుంటే దారిలో కొందరు, \" అయ్యో, పాము, పాము!” అని పెద్దగా కేకలు పెట్టారు. \"పాము కాదు, స్వాములవారు,” అని భీమన్న వారికి బదులు చెప్పాడు. \"పామో, స్వామో - వెనక్కు తిరిగి చూడు, నీకే తెలుస్తుంది,” అన్నారు వాళ్ళు. \" చూడను, చూడకూడదు! స్వాముల వారి ఆజ్ఞ!” అన్నాడు భీమన్న. వాడి చుట్టూ ఒక గుంపు చేరింది. వాడు కొంచెం ముందుకు పోయి ఒక ఇంటిముందు నిలిచి, \"గురూ!\" అన్నాడు.\nవాడు \" గురూ!” అనగానే బిచ్చగాడు, \" జై సీతారాం!\" అంటాడు. ఇంటివాళ్ళు బిచ్చం వేస్తే వేస్తారు, లేకపోతే పొమ్మంటారు. ఈ ఏర్పాటు ప్రకారం భీమన్న, \"గురూ!\" అన్నాడు. కాని బిచ్చగాడు, \" జై సీతారాం!” అనలేదు. అప్పుడు వాడు కర్ర రెండో చివరకేసి చూశాడు. వాడికి • చచ్చిన పాము కనిపించింది. అందరూ పకపకా నవ్వి, \"ఒరే నీ స్వాములవారు పాములవా రయినారు! వారిని సమాధి చేసెయ్యి!” అన్నారు.\nనిజమే ననుకుని భీమన్న ఆ చచ్చిన పామును ఊరిబయట గుంట తవ్వి పూడ్చి పెట్టి, ఆ సమాధివద్ద నాలుగు తులసి మొక్కలు నాటాడు.\nఈలోపల ఏట్లో పడిన బిచ్చగాడు, గట్టి ఆయువు కలవాడు కావటంచేత ఎలాగో ఒడ్డుకు చేరి అక్కడ ఒక చోట కూచుని అడుక్కోసాగాడు. పాముకు సంస్కారం చేసి అటుగా వస్తున్న భీమన్న వాణ్ణి చూసి, \" ఆహా, ఏమి స్వాములవారి మహిమ!\" అనుకుని, తన నెత్తిమీద ఉన్న తట్ట దించి, \"గురూ, ఇదుగో తట్టా, బుట్టా, తప్పేలా, చెంబూ, లోటా, గరిటే, కర్రా—అంతే!” అన్నాడు.\nబిచ్చగాడు మండిపడి, \" దొంగ వెధవా! నన్ను ఏట్లో తోసి మళ్ళీ నా సేవ చేయ వచ్చావా? చూడు నిన్నేం చేస్తానో!” అంటూ అరిచాడు.\nభీమన్న పరిగెత్తి ఇంటికి పోయి, బామ్మతో జరిగినదంతా చెప్పి, \" నా వల్ల ఏ తప్పూ లేకుండానే స్వాములారు నా మీద మండి పడ్డారు, బామ్మా!\" అన్నాడు.\n\" నువు వట్టి వెర్రివెంగళాయివి! నీకు ఎవరి సేవా వద్దులే. అడివికి పోయి కట్టెలు కొట్టి తెస్తూ ఇంటిపట్టునే పడి ఉండు!” అన్నది బామ్మ. [పై సంచికలో మరొక సంఘటన]",
            "book_page_end": 28
        },
        {
            "title": "విధికి విరుగుడు లేదు",
            "book_page_start": 29,
            "pdf_page_start": 47,
            "pdf_page_end": 50,
            "author": "త్రిపురారి సత్యనారాయణ",
            "genre": "జానపద కథ",
            "moral": "విధిని ఎవరూ తప్పించలేరు; అహంకారం, రహస్యాలను సొంతం చేసుకోవాలనే అత్యాశ మంచిది కాదు.",
            "keywords": [
                "నంజయ్య",
                "కామందు",
                "సంజీవి మొక్క",
                "గొడ్లకాపరి",
                "విధి"
            ],
            "characters": [
                "నంజయ్య (గొడ్లకాపరి)",
                "తోటి కుర్రాళ్ళు",
                "కామందు (ధనికుడు)",
                "శాస్తులుగారు",
                "గ్రామస్తులు"
            ],
            "locations": [
                "గ్రామం",
                "పాడుపడిన తోట"
            ],
            "content": "ఒక గ్రామంలో ఒక రైతు వద్ద నంజయ్య అనే గొడ్లకాపరి కుర్రవాడుండేవాడు. వాడు రోజూ ఉదయమే లేచి, తన యజమాని ఇంటి చాకిరిచేసి, చద్ది తిని, బారెడు పొద్దెక్కేసరికల్లా గొడ్లను మేపటానికి తోలుకు పొయ్యేవాడు.\nగ్రామం వెలపల ఒక పాడుపడిన తోట ఉండేది. ఒకప్పుడు దానిలో మంచి మంచి ఫలవృక్షాలుండేవి. కాని ఇప్పుడు దానికి ఆలనా పాలనా లేదు. తోటంతటా ఏవేవో పిచ్చి మొక్కలు మొలిచాయి. గడ్డి విష రీతంగా పెరిగింది. ఆ తోటలో పశువులకు కావలిసినంత మేత. మేపుకుంటే అడిగే వాళ్ళులేరు. గొడ్లుకాసే కుర్రాళ్ళు ఎక్కి ఆడుకోవటానికీ, కాయలు కోసుకు తినటానికి చెట్లుకూడా ఉన్నాయి. అందుచేత నంజయ్య తోటివాళ్లుకూడా పశువులను తోలుకుని ఆ తోటకే వచ్చేవాళ్ళు. పశువుల దారిన నంజయ్య పశువులు మేత మేసేవి, కుర్రాళ్ళ దారిన కుర్రాళ్ళు సాయంకాలందాకా ఆడుకుని, పొద్దువాలగానే మళ్ళీ గ్రామానికి తిరిగి వెళ్ళేవాళ్ళు.\nఒకనాడు సంజయ్య పశువులను తోలు కుని మామూలు ప్రకారమే తోటకు వచ్చాడు. కాని ఆ రోజు పండగ కావటం చేత మిగిలిన కుర్రాళ్ళెవరూ రాలేదు. పండగమాట నంజయ్యకు తెలీదు. బిక్కు బిక్కుమంటూ తోటలో ఒంటరిగా ఉండటం వాడికేమీ బాగాలేదు. కాలుగాలిన పిల్లిలాగా తోటంతా కలయదిరిగాడు. తన చిరాకు పశువులమీద చూపి, వాటిని వాటిమానాన మేయనివ్వక ఇటునుంచి అటూ, అటు నుంచి ఇటూ మళ్ళించాడు.\nఅసలే చిరాకులో ఉన్న సంజయ్య మీద ఒక కందిరీగ ఎటునుంచో వచ్చి వాలింది. అది తన మీదికి రావటం చూస్తూనే ఉండ టంచేత వాడు దాన్ని ఒక్క చరుపు చరిచి చంపేశాడు. అప్పటికీ కసితీరక వాడు దాని కళేబరాన్ని రెండుగా విరిచి విసిరి ఎడంగా పారేశాడు. అది ఒక దుబ్బుమీద పడుతూనే ప్రాణం వచ్చి తుంయి మని ఎగిరిపోయింది.\nనంజయ్య నిర్ఘాంతపోయి, కందిరీగ కళే బరం పడిన చోటికి వెళ్ళి జాగ్రత్తగా గమ నించాడు. అది ఒక పొట్టి దుబ్బుమీద పడింది. ఆ దుబ్బునిండా దట్టంగా ఆకు లున్నాయి. ఆ ఆకులు మిగిలిన ఆకుల్లా కాకుండా ఏంతో నేవళంగా ఉన్నాయి. ఆ ఆకుల మహిమవల్లే చచ్చిన కందిరీగ బతికి ఉంటుందని వాడికి తోచింది. సంజీవి మొక్కలను గురించి వాడు విని ఉండటం చేత అది సంజీవిమొక్క అయి ఉండ వచ్చు ననుకుని వాడు దాన్ని జాగ్రత్తగా గుర్తుంచు కున్నాడు.\nనంజయ్య కింకా ఈ సంజీవిమొక్క పైన పూర్తిగా నమ్మకం కుదరలేదు. ఆ దుబ్బుమీద నుంచి ఎగిరిపోయినది తాను విసిరివేసిన కందిరీగ కాదేమో! వాడు తోటంతా వెతికి ఒక చచ్చిపోయిన మిడత శరీరం సంపాదించి తెచ్చి, దాన్ని నింపాదిగా సంజీవిమొక్క పైన ఉంచాడు. ఒక క్షణంలో అది కదిలి, అటు ఇటూ తిరిగి, చివ్వున ఎటో ఎగిరిపోయింది. అది తప్పక సంజీవిమొక్కేననీ, దాన్ని తాకిస్తే ఏ చచ్చిన ప్రాణి అయినా తిరిగి బతుకుతుందనీ నంజయ్య రూఢి చేసు కున్నాడు. ఇది తనతోటి కుర్రాళ్ళకు ఎప్పుడు చెబుతానా అని వాడు తహతహలాడాడు.\nకాని మర్నాడు కుర్రాళ్ళంతా పశువులను తోలుకుని తోటకు వచ్చే దారిలో వాడు మిగిలిన వాళ్ళతో తాను సంజీవిమొక్కను కనిపెట్టాననీ, దానితో చచ్చిన కందిరీగనూ, మిడతనూ బతికించాననీ చెబితే, వాళ్ళు ఆశ్చర్యపడటానికి బదులు వాణ్ణి గేలిచేసి, ఏడిపించారు. సంజయ్యకు వాళ్ళమీద కోపం వచ్చి తన రహస్యం రహస్యంగానే ఉంచే శాడు.\nకొద్ది రోజులు గడిచాయి. ఒకనాటి తెల్లవారుఝామున ఊరి కామందు చని పోయాడు. ఆయనకు ఆ గ్రామంలో ఒక మిద్దె ఉన్నది. ఆ కామందు ధనికుడే కాక గొప్ప దాతకూడానూ. గుళ్ళు కట్టించాడు, నూతులూ, చెరువులూ తవ్వించాడు, సత్రం కట్టించాడు, ఇళ్ళు కట్టుకునే వాళ్ళకూ, పెళ్ళిళ్ళు చేసుకునేవాళ్ళకూ ఎన్నో దానాలు చేశాడు. అందుచేత గ్రామంలోవాళ్ళు ఆయన్ని దేవుడల్లే చూసుకునేవారు.\nఆయన నెలరోజులు మంచాన తీసుకుని మరీ పోయాడు. ఈ నెలరోజులూ ఆయనకు ఎన్నో రకాల చికిత్సలు చేశారు. ఎందరో వైద్యులు చూశారు. కాని ఒక్కరి ప్రయ త్నమూ ఫలించలేదు.\nఉదయంవేళ కామందు ఇంటిముందర జనం గుమికూడారు. కొందరు కామందును పొగడుతున్నారు. కొందరు శ్మశాన వైరాగ్యం చెబుతున్నారు. \" వైద్యులంటే మందు లివ్వగలరు గాని ప్రాణం పొయ్యగలరా?\" అని శాస్తులుగారు అంటున్నాడు.\nఈమాట నంజయ్య చెవులబడింది; వాడు ఆ సమయానికి ఆటుగా పశువులను తోలుకుని తోటకు పోతున్నాడు. వాడు జరిగిన సంగతి తెలుసుకుని, \"కామందు గారిని బతికించే ఉపాయం నేను చెబుతాను. పాడుపడిన తోటలో సంజీవి మొక్క ఉన్నది,\" అంటూ తన అనుభవం అక్కడి వారితో చెప్పాడు.\nచాలామంది వాడి మాటలు నమ్మలేదు. ఒకరిద్దరు, దింపుడు కళ్ళాశగా, వాడి వెంట తోటకు బయలుదేరారు.\nనంజయ్య ముందూ, గ్రామస్తులు వెనకా తోటలో ప్రవేశించారు. తాను చూచిన దుబ్బు ఎక్కడుండేదీ వాడికి తెలుసు. దాదాపు రోజూ వాడు దాన్ని ఒకసారైనా కళ్లచూస్తునే ఉన్నాడు. అందుచేత వాడు సూటిగా అక్కడికే దారితీశాడు. కాని రోజూ కని పించే ఆ నవనవలాడే ఆకులు వాడికి కని పించలేదు. ఇది కాదు అదీ, అది కాదు ఇదీ అనుకుంటూ వాడు ఒక దుబ్బునుంచి ఇంకో దుబ్బుకు నడవసాగాడు.\nగ్రామస్తులకు వాడిమీద కోపం వచ్చింది. వాళ్లచేత మాటలు పడటం ఒక వంకా, రోజూ కనిపించే దుబ్బు మాయం కావటం ఒక వంకా నంజయ్యను బాధించాయి. వాడు తోటంతా పదిహేనుసార్లు తిరిగినా ఆ దుబ్బుజాడ వాడికి తెలియనేలేదు,\nఇంతకూ పోయిన కామందు తిరిగి బతికే గీతలేదు. అందుకే ఎదురుగా ఉన్న సంజీవి కూడా నంజయ్యకు కనిపించకపోయింది.",
            "book_page_end": 32
        },
        {
            "title": "సైమన్ - 1",
            "book_page_start": 33,
            "pdf_page_start": 51,
            "pdf_page_end": 60,
            "author": "సి. మాధవరావు",
            "genre": "సాహసం",
            "moral": "సోమరితనం, అబద్ధాలు దీర్ఘకాలంలో హానికరం. నిజమైన ధైర్యం, బుద్ధిబలం కష్టకాలంలో ఉపకరిస్తాయి.",
            "keywords": [
                "సైమన్",
                "దయ్యం",
                "రాజకుమార్తె",
                "రాజభవనం",
                "వేణుగానం"
            ],
            "characters": [
                "సైమన్",
                "సైమన్ తండ్రి",
                "సైమన్ తల్లి",
                "వృద్ధ సైనికుడు",
                "రాజు",
                "రాజకుమార్తె",
                "దయ్యం (చనిపోయిన రాజు)"
            ],
            "locations": [
                "పోలండ్ గ్రామం",
                "రాజధాని కోట",
                "కొండమీది రాజభవనం"
            ],
            "content": "పోలండ్ దేశంలోని ఒక గ్రామంలో ఒక వసతి గృహం ఉండేది. బాటసారులు అందులో డబ్బుయిచ్చి బసచేయవచ్చు. ఆ వసతి గృహం నడిపేవాడికి సైమన్ అని: ఒక కొడుకు ఉండేవాడు. వాడికి చక్క దనమూ, తెలివితేటలూ, ధైర్యసాహసాలూ ఉన్నాయి; కాని వాడు వట్టి ఆకతాయి, సోమరిపోతూ, కొంచెంకూడా భాధ్యత తెలి యనివాడు. ఏ పని చెయ్యటానికి వాడికి ఒళ్ళు వంగేదికాదు, కాని లోపల ప్రపంచ మంతా జయించాలనీ, ఏ రాజకుమార్తెనో పెళ్ళాడాలనీ, అమాంతం గొప్పవాడై పోవా లని కలలు కంటూండేవాడు. అంతలేని ఆశలు లోపల ఉన్నా వాడు అస్తమానమూ అలగా వెధవల వెంట తిరుగుతూ, తాగుతూ, జూదాలాడుతూ కాలం గడిపేవాడు. వాడి సొంత ఖర్చుకు తండ్రి కొంత డబ్బు ఇచ్చే వాడు. కాని అది చాలనప్పుడు సైమన్ తన తండ్రి గల్లా పెట్టెలో నుంచి డబ్బు కాజేస్తూ ఉండేవాడు.\nసైమన్ కు బుద్ధి వచ్చేటట్టు చేయాలని వాడి తండ్రి సయానాభయానా ఎంతగానో చెప్పిచూశాడు, కాని ప్రయోజనం లేక పోయింది. అందుచేత ఆయన ఒకనాడు వాడికి భటుడి దుస్తులు తొడిగి, చేతికి ఒక ఈటె ఇచ్చి, \"నువు వెళ్ళి రాజుగారి దగ్గిర కొలువుచేసుకుని బతుకు,” అని ఇంటి నుంచి తరిమేశాడు.\nసైమస్ రాజుగారి కోట వద్ద గస్తీ తిరిగే భటుడుగా చేరాడు. వాడిబుద్ధి ఏమాత్రమూ మారలేదు. ఇప్పుడుకూడా వాడు పనికి మాలిన వాళ్లను వెంటవేసుకుని తాగటమూ, తందనాలు వెయ్యటమూ, జూదాలాడటమూ, పోట్లాటలు పెట్టుకోవటమూ మొదలైన పనులు చేస్తూ వచ్చాడు. వాడి బస వృద్ధ సైనికుడి ఇంట్లో. సైమన్ రోజూ ఆ సైని కుడితో, \"ఇక్కడికన్న మా ఊళ్ళోనే బాగుండేది. మా ఇంట్లో బోలెడంత డబ్బు, సుష్టుగా తిండి, రకరకాల సారాయీ లూనూ!\" అంటూండే వాడు.\nఒకనాడు సైనికుడు సైమన్ తో, \"మీ తండ్రి అంత డబ్బు గలవాడైతే, నీకు పెద్ద ఉద్యోగమయిందనీ, నిన్ను కొత్వాలు చేశా రనీ, విందులు చెయ్యటానికి డబ్బు పంప మనీ వుత్తరం రాయి. ఖర్చుకు పనికి వస్తుంది,” అన్నాడు.\nసైమనుకు ఈ సలహా బాగా నచ్చింది. ముసలి సైనికుడు చెప్పినట్టే వాడు తండ్రికి ఉత్తరం రాశాడు. ఈ ఉత్తరం చూసుకుని, తన కొడుకు ఇంత కాలానికి పైకివస్తున్నాడు గదా అని సంతోషించి, వసతిగృహయజ మాని సైమనుకు కొంత డబ్బు పంపిం చాడు. దానితో సైమను ఒక చిన్న వెలుగు వెలిగి మళ్లీ యథాస్థితికి వచ్చాడు.\nఅయితే ఇప్పుడు తండ్రి దగ్గిర నుంచి డబ్బు తెప్పించుకునే ఉపాయం వాడికి తెలిసి పోయింది. కొంతకాలం ఆగి వాడు. తండ్రికి తాను జమేదారు ఉద్యోగం సంపా దించినట్టు రాసి మరికొంత డబ్బు తెప్పించు కున్నాడు. ఇలాగే వాడు తనకు సుబేదారు పదవి వచ్చినట్టూ సైన్యంలో తనను దళ నాయకుణ్ణి చేసినట్టూ తండ్రికి రాసి పెద్ద. పెద్ద మొత్తాలు తెప్పించుకుని యథేచ్ఛగా ఖర్చుచేశాడు. అయితే ఇంత కాలమూ వాడు చేస్తున్న ఉద్యోగం ఈటె పట్టుకుని గస్తీ తిరగటమూ, కోటముందు పహరా కాయటమూ మాత్రమే.\nమళ్ళీ సైమన కు డబ్బు ఇబ్బంది వచ్చింది. ఈసారి తండ్రికి రాస్తే తనను సేనానాయకుణ్ణి చేశారనే రాయాలి. సైమన్ తండ్రికి ఆ మాటే రాస్తూ పుష్కలంగా డబ్బు పంపమని అడిగాడు.\nఈ ఉత్తరం చూసుకుని సైమన్ తండ్రీ. తల్లి పరమానందం చెందారు.\n\"మనవాడు ఇంత పైకి వచ్చాక మనం వెళ్ళి చూడవలిసిందే. వెంటనే ప్రయా ణానికి సిద్ధంకా,” అన్నాడు సైమన్ తండ్రి.\nభార్యా భర్త లిద్దరూ బండిలో ఎక్కి రాజధానికి వచ్చారు. వాళ్ళు వచ్చి చేరేసరికి పెద్ద ఎత్తున సైనికోత్సవం జరుగుతున్నది. ఫిరంగులు పేలుతున్నాయి. సైనికులు వీధు లలో కవాతు చేస్తున్నారు. బాండు వాయి స్తున్నారు. ఉన్నత సైనికాధికారు లందరూ ఊరేగుతున్నారు.\nసైమన్ తల్లి దండ్రులు వీధి పక్కన జనంతోబాటు నిలబడి సైనికాధికారుల ఊరేగింపు చూశారు. వారిలో సైమన్ కన బడలేదు. వాళ్ళు తమ పక్కన ఉన్న వాళ్ళను, \"సేనానాయకుడు సైమన్ ఈ ఊరేగింపులో లేడేం?” అని అడిగారు.\n\" సైమన్ అనే సేనానాయకుడెవరూలేడే! ఆ పేరుగల గస్తీభటు డొకడున్నట్టున్నది!\" అని జవాబు వచ్చింది.\nఈ మాట వినగానే సైమన్ తండ్రికి మండిపోయింది. ఆయన కొత్వాలు వద్దకు వెళ్ళి తన కొడుకును తన వశం చెయ్యమని కోరాడు. అతను అలాగే చేశాడు. తండ్రి సైమన న్ను చిత్రవధ చెయ్యటానికి నిశ్చ యించుకున్నాడు. ఆ కాలంలో ఆ దేశంలో తండ్రికి కొడుకు ప్రాణాలపై అన్ని హక్కులూ ఉండేవి. \"వాణ్ణి శిక్షించండి గాని చంప వద్దు!” అని తల్లి బతిమాలుకున్నది. \"వీడు బతికి ఉండటమే నాకు పరువు చేటు,” అంటూ సైమన్ను తండ్రి బండీ వెనక పడేసి బండి తోలించుకుని ఇంటికి ప్రయాణమైనాడు.\nసైమన్ కు పట్టిన దుర్గతి గురించి ముసలి సైనికుడికి ముందే తెలిసిపోయింది. వాడి దుర్గతికి కొంతవరకు తానే కారణం గనక వాణ్ణి కాపాడటం తన విధి అనుకుని ఆ ముసలి సైనికుడు రహదారి కాచి, బండీ గుంటలలో పడి అటూ ఇటూ ఒరుగుతూ పోయే సమయంలో, వెనకగా వెళ్ళి, కత్తితో సైమన్ కట్టు తాళ్ళు కోసి బండి నుంచి దింపాడు. తరవాత ఆ ముసలివాడు సైమన్తో, \" ఇక నీకు ఈ ప్రాంతాల క్షేమం లేదు. అడవికి అడ్డంపడి ఏదైనా దూరదేశం చేరుకుని అక్కడనైనా బుద్ధిగా బతుకు,\" అని సలహా ఇచ్చాడు.\nసైమన్ అడవుల వెంబడి పడి బయలు దేరాడు. ఇప్పుడు వాడికి నిజమైన స్వేచ్ఛ లభించినట్టు తోచింది. ఇక అన్ని దేశాలూ తనవే. ఇక తాను ఎంతలేసి గొప్పపనులైనా సాధించవచ్చు. వాడు ఎక్కడా ఆగకుండా ఎన్నో గ్రామాలూ, నగరాలూ తిరిగాడు. ఈ ప్రయాణాలలో వాడు వేణువు వాయిం చటం అభ్యసించి అందులో మంచి ప్రావీ ణ్యం సంపాదించాడు. వెళ్ళినచోటనల్లా వాడికి మంచి ఆతిథ్యం దొరుకుతూవచ్చింది.\nపోగాపోగా సైమన క్కు ఒక చోట ఒక కొండమీద ఒక రాజభవనం కనిపించింది. కొండ కింద మరొక రాజ భవనం ఉన్నది. కొండకింద ఉండే రాజ భవనం దేదీప్య మాసంగా ఉన్నది. కాని కొండపైది పాడు పెట్టినట్టుగా ఉన్నది. ఈ భవనాలను గురించి సైమన్ అక్కడి ప్రజలద్వారా తెలుసుకున్నాడు. కొండపైన ఉన్న రాజభవనం చచ్చి పోయిన రాజుగారిది. ఆ రాజు అపారమైన ధనం సంపాదించాడు, కాని బతికి ఉన్న న్నాళ్ళూ మహా క్రూరుడనిపించుకున్నాడు, జనాన్ని పీడించుకు తిన్నాడు, సమస్తమైన పాతకాలూ చేశాడు. చచ్చి దయ్యమై ఆయన ఆ రాజభవనాన్ని పట్టాడు. అందుచేత ఆయన కుమారుడు కొండమీది రాజభవ నాన్ని పాడుపెట్టి, కొండ కింద మరొక భవనం కట్టుకుని అందులో తన కుమార్తెతో నివసిస్తున్నాడు. ఈ రాజుగారి కూతురు గొప్ప అందగత్తె. ఆమెను పెళ్ళాడటానికి ఎందరో యువకులు నిద్రంగా ఉన్నారు. కాని, కొండమీది రాజ భవనాన్ని ఆశ్రయించిన దయ్యాన్ని వదల గొట్టినవాడే ఆమెకు భర్త కాగలడని ఆమె జాతకంలో రాసి ఉంది. అందుకు సిద్ధమై కొందరు యువకులు దయ్యాన్ని పారదోలు తామని కొండమీది రాజభవనానికి వెళ్ళారు. వాళ్ళు మళ్ళీ తిరిగి రాలేదు. దయ్యం వారి ప్రాణాలు తీసి ఉంటుంది. ఈ విధంగా కొందరు చచ్చిన మీదట రాజకుమార్తెను పెళ్ళాడతానని కొత్తవారెవరూ సాహసించి రాలేదు. రాజకుమార్తె తన స్థితి తలుచు కుని అస్తమాసం కన్నీరు కార్చుతూ ఉండేది. రాజుగారు తన కుమార్తె దుఃఖం చూసి ఎంతో విచారించేవాడు. కాని, ఏమీ చెయ్యలేని స్థితిలో ఉండిపోయాడు. ఈ కథ అంతా వింటూనే సైమన్ తానే ఆ దయ్యాన్ని పారదోలి రాజకుమార్తెను పెళ్ళాడాలని నిశ్చయించుకున్నాడు. ఒకప్పుడు వాడు తన గ్రామంలో ఇటువంటి పనులు చెయ్యాలనే కలలు కనేవాడు. ఆ కలలు నిజం కావటానికి ఇప్పుడే వాడికి అవకాశం వచ్చింది. దయ్యం చేతిలో తాను చచ్చినా చావవచ్చు. అయితే ఆ భయం వా అంతగా బాధించలేదు. ఆ రాత్రి ఎక్కడో తలదాచుకుని మర్నాడు తెల్లవారుతూనే సైమన్ తన వేణువు తీసుకుని కొండకింది రాజభవనం వెలపల ఉండే ఒక చెట్టు కింద చేరి, శ్రావ్యంగా గానం చెయ్యసాగాడు. అప్పటికే రాజూ, రాజకుమార్తే లేచి కాల కృత్యాలు తీర్చుకుని ఉదయపు ఫలహారం చెయ్యబోతున్నారు. రాజ కుమార్తెను వేణు గానం ఎంతో ఆనందపరిచింది, ఉత్సాహం కలిగించింది. \"నాన్నా, ఆ పాట చాలా బాగుంది. ఆ వాయించేవాణ్ణి పిలిపించి మన ఇంట్లో ఉంచుకుందామా ? నాకు మరీ దిగులుగా ఉన్నప్పుడు వేణుగానం చేస్తాడు!\" అన్నది రాజకుమార్తె. తన కుమార్తె విచారం తగ్గటానికి ఏమి చెయ్యమన్నా రాజుగారు సిద్ధంగానే ఉన్నాడు. ఆయన తన కుమార్తెతో, \"దాని కేం భాగ్యమమ్మా ? అలాగే వాణ్ణి యిక్కడికి పిలిపిద్దాం!\" అన్నాడు. రాజకుమార్తె నౌకర్ల కోసం ఆగక తానే రాజభవనం నుంచి బయటికి వచ్చి, చెట్టు కింద కూచుని వేణుగానం చేస్తున్న సైమన్ను సమీపించి, లోపలికి రమ్మని అతన్ని ఆహ్వానించింది. ఆమెను ప్రత్య క్షంగా చూసినాక సైమన్, తాను విన్న దానిలో అతిశయోక్తి ఏమీ లేదనీ, ఆమె సౌందర్యానికి నిజంగా అప్సరసేననీ అను కున్నాడు.\nఫలహారాలు అయినాక రాజు గారు సైమన్ ను తన ఆస్థాన విద్వాంసుడుగా ఉండిపొమ్మని కోరుతూ, కొండమీది రాజ భవనాన్ని దయ్యం ఆవహించిన సంగతీ, దాన్ని వదలగొట్టిన వాడే రాజకుమార్తెకు భర్తగా రాసిపెట్టి ఉన్న సంగతీ చెప్పాడు.\n\"నేని సంగతులు నిన్ననే విన్నాను. ఆ దయ్యాన్ని వదిలించి రాజకుమార్తెను పెళ్ళాడాలన్న ఉద్దేశంకూడా నాకు అప్పుడే కలిగింది,” అన్నాడు సైమన్ ఏమాత్రమూ జంకులేకుండా.\nరాజకుమార్తె పైకి ఏమీ అనలేదు గాని ఆమె మనస్సు పరిపరివిధాల పోయింది. ఎంతోమందిని బలిగొన్న దయ్యంతో తల పడటానికి సిద్ధంగా ఉన్నాడంటే సైమన్ సాహసాన్ని ఆమె మెచ్చుకున్నది. అతను నిజంగా దయ్యాన్ని పారదోలి తనను పెళ్లాడే పక్షంలో తనకు కావలిసింది మరొకటి లేదనీ, సైమన్ చాలా అందగాడైన యువకు డనీ ఆమె సంతోషించింది. మరొక వంక సైమన్ కూడా దయ్యానికి బలి అయిపోతా డేమోనన్న భయం ఆమెను వేధించింది.\nరాజుమటుకు సైమన్ నిర్ణయాన్ని మార్చటానికి విశ్వప్రయత్నాలు చేశాడు. సైమన్ తన నిర్ణయాన్ని మార్చ దలుచుకో లేదు. అందుచేత రాజుగారు సైమన్ కోసం ఒక బండి సిద్ధంచేయించి, సూర్యాస్త మయంవేళ అతన్ని బండిలో కొండమీది రాజభవనం వెలపల దిగబెట్టించాడు.\nసైమన్ ఉత్సాహంతో బండిలో నుంచి కిందికి దూకి పాడుపడి ఉన్న రాజభవనం లోకి ప్రవేశించాడు. సడవ దాటగానే విశాల మైన చావడి ఉన్నది. అక్కడ గోడలమీద పెద్ద పెద్ద చిత్తరువులున్నాయి, బంగారు చట్రాలుగల అద్దాలున్నాయి, ఖరీదైన పట్టు తెరలు గోడలకు వేళ్లాడుతున్నాయి. అయితే ప్రతి వస్తువూ మట్టి కొట్టుకుని ఉన్నది. సైమన్ ఈ చావడిలో ఒక కుర్చీలో కూచుని ఏదో పుస్తకం చదువుకుంటూ దయ్యం రాక కోసం ఎదురు చూడసాగాడు. ఒక్కొక్కగంటే గడుస్తున్నది. సరిగా అర్థ రాత్రి అయేసరికి దూరాన అడుగులచప్పుడు వినిపించింది. ఆ చప్పుడు దగ్గిరపడుతున్న కొద్దీ సైమన్ గుండె వేగంగా కొట్టుకోసాగింది. కాని వాడు కదలక మెదలక కుర్చీలో అలాగే కూచున్నాడు.\nకొద్దిసేపటికి బయటి తలుపులు తెరుచు కుని ఒక వృద్ధుడి ఆకారం లోపలికివస్తూ కనిపించింది. ఆ ఆకారం కారు నలుపుగా ఉన్నది. దాని చేతిలో ఒక తాళపుచెవుల గుత్తి ఉన్నది. వృద్ధుడి కళ్లుమాత్రం జ్యోతుల్లాగా వెలుగుతున్నాయి.\nసైమన్ తన దృష్టి పుస్తకం మీదే ఉంచి కదలకుండా కూచున్నాడు. వృద్ధుడు వాణ్ణి సమీపించి, \" నా భవనంలో కూచోవటానికి నీకు అనుమతి ఎవరిచ్చారు?\" అని అడిగాడు.\n\"ఎవరూ అనుమతి ఇవ్వలేదు. ఇక్కడ ఎవరూ లేరని తెలిసి ఈ రాత్రి గడుపుదా మని నేనే వచ్చాను.\" అన్నాడు సైమన్.\n\" నీకు అంత ధైర్యం ఉందిగా? నా చేత ఇప్పటికి ఎంత మంది మూర్ఖులు చచ్చారో నువు విసలేదా?” అని అడిగింది. దయ్యం.\n\" నేను ఒకంతట దడుచుకునే వాణ్ణి కాను. నేను కావును, కాపులవంశంలో పుట్టాను. తమరు బతికుండగా భయం కరంగా ఉండేవారేమో తెలీదుగాని ఇప్పుడే మంతలేదు!\" అన్నాడు సైమన్.\n\"చాలా దర్పంగా మాట్లాడుతున్నావే కులహీనుడా ! చివరిదాకా అలాగే మాట్లాడ గలవా? చూస్తాం! ఈ తాళపుచెవులు తీసుకుని అవతల గది తలుపులు తెరు,\" అన్నది దయ్యం.\n\"నాకు భయంలేదని నిరూపించటానికి నీ వెంట రమ్మంటే వస్తానుగాని, నీకు తలుపులు తెరవటానికి నేను నీ నౌకర్ను కాను. నీ యిల్లు; నీ తలుపులు నువే తెరుచుకో!” అన్నాడు సైమన్.\nదయ్యం మారుమాటాడక తలుపు తానే తెరిచి అవతలి గదిలోకి అడుగు పెట్టింది. అది గుమ్మం దాటే సమయంలో దాని నెత్తి పైనున్న జుట్టు నలుపు విరిగి తెల్ల బడ్డట్టుగా సైమన్ కు కనిపించింది.\nఆ గది దాటి దయ్యం మరొక గది తలుపులు తెరిచింది. సైమన్ దయ్యం వెంబడి తానూ ముందుకు వెళ్ళాడు. ఒక్కొక్కగదే దాటుతున్నకొద్దీ దయ్యం పైనుంచి కిందికి క్రమంగా తెల్లబడుతూ వస్తూండటం గమనించి సైమన్ చాలా సంతో షించాడు. మధ్య మధ్య ఆ దయ్యం తాళపుచెవులు సైమన్కు అందించి, \"తలుపు తెరు!” అంటూ వచ్చింది. కాని దాని ఆజ్ఞను పాలించక పోవటమే తనకు క్షేమమని వాడు తెలుసుకుని, \"నీ యిల్లు, నువే తలుపులు తెరుచుకో!” అని జవాబిచ్చాడు.\nఏడు గదులు గడిచేసరికి దయ్యానికి . నడుముకు పైభాగమంతా తెల్లగా రంగు విరిగిపోయింది. పన్నెండో వాకిలి దగ్గిరికి వాళ్ళు చేరుకునే సమయానికి దయ్యం ఆ పాదమస్తకం రంగువిరిగి తెల్లగా ఉన్నది. పన్నెండో వాకిలి తలుపులు తెరవగానే కుళ్ళిన శవాల వాసన గుప్పున కొట్టింది. ఆ వాసనకు సైమన్ తల గిర్రున, 'తిరిగి పోయింది. ఆ గదినిండా శవాలు పెద్ద గుట్టగా పడి ఉన్నాయి.\nదయ్యం సైమన్ కేసి తిరిగి చిరునవ్వు నవ్వి, \" వీళ్ళందరూ నా చేత చచ్చినవాళ్ళే. నాకు విమోచనం కలిగించే మార్గం వీళ్లలో ఒక్కడికీ తెలియలేదు. ఈ పని కాపువాడి వల్లనే కావాలని రాసిపెట్టి ఉందనుకుం టాను. ఏమనాలో, ఏంచెయ్యాలో తెలుసు కున్నవాడివి నుపు ఒక్కడివే! నీ ప్రాణం కాపాడుకోవటమేగాక ఈ భవనానికి కూడా ప్రాణప్రతిష్ఠ చేశావు. నామటుకు నాకు ఈ ప్రపంచంతో ఇంతకాలానికి విముక్తి కలిగింది; మరో లోకంలో నేనింకా ఏమి అనుభవించాలో తెలీదు. అదుగో, నేను వీళ్ళందరినీ చంపిన గొడ్డలి; దానితో నా తల నరికెయ్యి, నేను పోతాను!” అన్నది.\nసైమన్ మొదట అనుమానించి చివరకు దయ్యం కోరిన ప్రకారం దాని మెడ మీద గొడ్డలితో ఒక్క పెట్టుపెట్టాడు. మరుక్షణం దయ్యం శరీరం నుసినుసి అయిపోయింది. ఆ నుసి మధ్య నుంచి ఒక చిన్న పిట్ట తుర్రుమని ఎగురుతూ కిటికీ గుండా ఆకాశం లోకి ఎగిరిపోయింది. — (ముగింపు వచ్చే సంచికలో)",
            "book_page_end": 42
        },
        {
            "title": "బీదవాడి అదృష్టం",
            "book_page_start": 43,
            "pdf_page_start": 61,
            "pdf_page_end": 66,
            "author": "ఎల్. ఆదినారాయణ",
            "genre": "నీతి కథ",
            "moral": "ఇతరులకు చేసే ఉపకారం తిరిగి మనకే అదృష్టంగా వస్తుంది. అపకారం చేస్తే దాని ఫలితం అనుభవించక తప్పదు.",
            "keywords": [
                "బీద కాపు",
                "ధర్మబుద్ధి",
                "బికారి",
                "అక్షయ పాత్ర",
                "రాజు"
            ],
            "characters": [
                "కాపు",
                "కాపు భార్య",
                "పిల్లలు",
                "బికారి (అక్షయ పాత్ర ఇచ్చినవాడు)",
                "రాజు",
                "మంత్రి",
                "వంటవాడు"
            ],
            "locations": [
                "గ్రామం",
                "కాపు గుడిసె",
                "రాజభవనం"
            ],
            "content": "ఒక ఊళ్ళో ఒక కాపు ఉండేవాడు. అతనూ, అతని భార్యా ఎంతో ధర్మబుద్ధి గలవాళ్ళు. ఆయితే వారికి గంపెడు పిల్ల లుండటంచేత, భార్యా భర్తలిద్దరూ ఒళ్ళు విరుచుకుని పనిచేసినా అందరి పొట్టలూ నిండటానికి గంజి తప్ప మరేమీ ఉండేది కాదు. ఏ పూట అయినా సంకటి తింటే ఆ పూట వారికి విందే. ఇంతగా తిండికి కటకట పడుతున్నా ఆ కాపు దంపతులు ఆకలిగొని వచ్చిన వారికి ఎన్నడూ లేదని ఎరగరు. తాము తాగే గంజిలోనే అతిథికికూడా ఎంతో ప్రేమగా ఇంత పోసేవారు.\nఒకనాడు వాళ్లందరూ భోజనానికి కూచున్న సమయంలో ఒక బికారివాడు ఆకలితో మలమల లాడుతూ వచ్చాడు. కావూ, అతని భార్యా తాము తాగబోతున్న గంజిలో నుంచి సగం సగం తీసి ఆ బికారి వాడికి పోశారు. కొనప్రాణంతో ఉన్నట్టు కనిపించిన ఆ బికారి ఆ గంజి తాగి అమృతం తాగినవాడిలాగా కోలుకున్నాడు. వాడి ముఖానికి ఒక కళ వచ్చింది. వాడు కాపుతో, \" మీ దంపతుల వంటి పుణ్యాత్ము లను నే నెక్కడా చూడలేదు. మీరు గంజి చేసుకునే చట్టి పట్టుకురండి, దానిని అక్షయ పాత్రగా మారుస్తాను,” అన్నాడు.\nకాపుభార్య తమ చట్టిని తెచ్చి బికారి కిచ్చింది. వాడు దాన్ని చేతబట్టుకుని ఏదో మంత్రాలు చదివి, దానిపై మూకుడు ఉంచి, \" ఇక మీరు తిండికి వాచిపో నవసరం లేదు. రాజుగారి వంటసాలలో తయారయే ప్రతి వంటకమూ ఈ చట్టిలో మీకు దొరుకుతుంది,” అని చెప్పి ఆ క్షణం లోనే లేచి బయటికి వెళ్ళిపోయాడు.\nకాపు దంపతులు ఈ బికారివాడి మాటలు నమ్మలేదుగాని, వాటిని ఒక ఆశీర్వాదంగా మటుకు భావించారు. అయితే గాని, దాన్ని గురించి నన్ను ఎలాటి ప్రశ్నలూ ఆ రాత్రి కాపుభార్య గంజి కాయటానికి వెయ్యకండి,\" అని వేడుకునేవాడు. అతని చట్టి మీది మూకుడు ఎత్తేసరికి, కమ్మని ఇంట భోజనం చేసినవాళ్ళు ఇతర చోట్లకు వాసనలు వెదజల్లుతూ చట్టి నిండుగా వెళ్ళి, \"ఫలాని రైతు పెట్టిన భోజనమే వంటకాలున్నాయి. అందరూ ఎక్కువెక్కు భోజనం! మహారాజులకు తప్ప అటువంటి వగా తిన్నప్పటికీ అవి తరగలేదు. అది భోజనం దొరకదు!” అని చెప్పుకునేవాళ్ళు. నిజంగా రాజభోజనమే.\nఅదిమొదలు కాపుదంపతులూ, వాళ్ళ పిల్లలూ ఆ చట్టి ధర్మాన తాము రాజభోజ నాలు చెయ్యటమేగాక తమ ఇంటికి వచ్చిన అతిథులకుకూడా అదే భోజనం పెడుతూ వచ్చారు. కాపు తన ఇంటికి వచ్చిన అతిథు లతో, \"అయ్యా, నేను పెట్టేది తినండి కాపు ఇంట ఈవిధంగా జరుగుతూంటే, అవతల రాజుగారి ఇంట వంటకాలు తరిగి పోతూండటం జరిగింది. ఈ సంగతి మొట్ట మొదటిగా రాజుగారి వంటవాడు గమనిం చాడు. వాడు రాజకుటుంబానికి కావలిసిన దానికంటె ఎక్కువగానే వండినప్పటికీ, ఒక్కొక్కసారి వంటకాలు చాలీచాలకుండా ఉండేవి. గిన్నెనిండా పాయసం తయారు చేసి మూత పెడితే వడ్డించే సమయానికి గిన్నెలో పాయసం వెలితిగా ఉండేది. ప్రతి పూటా ఇదే జరుగుతూ ఉండటంచేత వంట వాడు ఇదేదో దొంగ చేస్తున్నపని అను కున్నాడు. అయితే ఆ దొంగ ఎవడో వాడికి ' తెలియలేదు.\nచివరకు వాడు జరుగుతున్న వింతను గురించి రాజుగారికి విన్నవించుకున్నాడు. రాజుగారు. మొదట వాడి మాటలు నమ్మ లేదు. తరవాత ఆయన స్వయంగా పరి కించి వంట పాత్రలలోని వంటకాలు తరిగి పోతూ ఉండటం గమనించాడు.\nరాజు ఈ విషయాన్ని మంత్రితో చెప్పాడు. మంత్రికూడా స్వయంగా పరీ కించి, పంటకాలు తరిగిపోతున్నాయని రూఢి చేసుకున్నాడు. రాజుగారి ఇంటి రహస్యం గుట్టుగా ఉండదు. ప్రతిపూటా రాజుగారింటి వంటకా లెవరో ఎత్తుకు పోతున్నారనే వార్త ఊరంతా పాకింది. ఇంకో వేపునుంచి కాపు ఇంట రోజూ రాజభోజనం చేస్తారన్న వార్త కూడా పాకింది. ఈ రెండు పుకార్లూ కలుపు కుని అర్థం చేసుకున్నవారికి, రాజుగారింట మాయమయే పంటకాలు ఎలాగో కాపు ఇంటికి చేరుతున్నాయి అన్న అనుమానం తల ఎత్తింది. త్వరలోనే ఈ అనుమాసం రాజుదాకానూ, మంత్రిదాకానూ వెళ్ళింది. \"అసంభవం! నేను విచారించాను. ఈ కాపు ఊరి చివర ఒక గుడిసెలో ఉంటున్నాడు. చాలా పేదవాడు. కాని దేవుడిలాటి వాడని చెప్పుకుంటారు. ఏమైనా వాడు ప్రతిపూటా మన దివాణానికి వచ్చి పంటకాలు మాత్రమే దొంగలించుకు పోతున్నాడంటే అది నమ్మరాని విషయం. * అంత రహస్యంగా రాజభవనంలోకి రాగల వాడు ఎంత విలవైన వస్తువునన్నా ఎత్తుకు పోయి సుఖంగా బతకవచ్చు. పూట పూటా దొంగతనానికి రావటమంటే మాటలా?” అన్నాడు మంత్రి.\n\"అయినా మనం వెళ్ళి ఒకపూట వాడి ఇంటి తిండి తింటే నిజం తెలిసిపోతుంది. వాడు ఇంటికి వచ్చిన అతిథికి లేదనడుట,\" అన్నాడు రాజు.\nసరే, రాజూ, మంత్రీ మామూలు దుస్తులు ధరించి, పెద్ద పెద్ద తలపాగాలు చుట్టి, చేతి కర్రలు పట్టుకుని ఎవరికీ తెలియకుండా కాలినడకను కాపు ఉండే ఇంటికేసి బయలుదేరారు. బయలుదేరే ముందు వారు రాజుగారింట ఏమేమి కూర లూ, పాయసాలూ అవుతున్నాయో వంటవా ణ్ణి అడిగి తెలుసుకున్నారు.\nఅక్కడ కాపు ఇంట కాపు కుటుంబం వారంతా భోజనాలకు కూచోబోతుండగా ఇద్దరు ఆజానుబాహులు వచ్చి, \"అయ్యా, మేం పొరుగూరి రెడ్లం. ఎండపడి వచ్చాం. ఈ పూటకు కాస్త భోజనం పెట్టించ గలరా?” అని అడిగారు.\nకాపు లేచి వారిని ఎంతో ప్రేమతో ఆహ్వా నించి, వారికికూడా ఆకులు వేయించి భార్యచేత వడ్డన చేయిస్తూ, \"అయ్యలారా, నేను పెట్టినది తిని వెళ్లండి. దయచేసి నన్నేమీ ప్రశ్నలు వెయ్యవద్దు!” అన్నాడు.\nఆకులలో వడ్డన అవుతుండగానే అవి రాజుగారి వంటసాలలో చేసిన వంటకాలని, మారువేషంలో ఉన్న రాజుకూ, మంత్రికి తన చేతికర్రతో కాపు చట్టి పగలగొట్టి తెలిసిపోయింది. వాళ్ళు భోజనం చెయ్య మంత్రిని వెంట బెట్టుకుని మారుమాట టానికి వచ్చినవారు కారుగనక, కాపుతో, లేకుండా వెళ్ళిపోయాడు.\n\"శ్రీమంతులకుకూడా సాధ్యంకాని ఈ భోజనం నీ కెట్లా దొరికింది?\" అని అడిగారు.\n\" దయచేసి నన్నేమీ అడక్కండి,\" అన్నాడు కాపు.\n\"చెబితేనేగాని మేము ముద్ద ఎత్తేది లేదు,” అన్నారు అతిథులు.\nవిధిలేక కాపు జరిగినదంతా చెప్పాడు.\nరాజుగారికి అంతా వినేసరికి పట్టరాని ఆగ్రహం వచ్చింది. ఆయన చివాలున లేచి కాపుభార్య చట్టిపెంకులు తడువుతూ కంటికి మంటికీ ఏకధారగా ఏడవసాగింది. \" ఊరుకోవే! మనం ఎప్పుడూ రాజ భోజనమే చేశామా ఏమిటి? ఇవాళతో మనకు భోజన సుఖం పూర్తి అయింది. మన కలో, గంజో మనకుండనే ఉంది,” అని భర్త ఆమెను ఓదార్చాడు,\nకాపు కుటుంబంవాళ్ళ చట్టి పగలగొట్టేసి ఇంటికి తిరిగి వెళ్ళిన రాజుకూ, మంత్రికీ ఆ పూట భోజనం లేకుండాపోయింది.\n\" మహారాజా, వంటకాలు పొయిమీద పాత్రల్లో ఉండగానే మాయమవుతున్నాయి. కావలిస్తే పాత్రలు చూడండి— బయట అంతా మసి, లోపల తోమినట్టు ఎలా ఉన్నాయో ! ఒక్కొక్క పాత్ర ఆరేసిసార్లు కూరలతోనించి పొయిమీద పెట్టాను. క్షణంలో ఖాళీ అయిపోతున్నాయి!\" అన్నాడు వంటవాడు.\nరాజుగారు కావు ఇంట భోజనం చేసి వచ్చిన వాడైనాకాడు. మంత్రి తన ఇంటి నుంచి రాజకుటుంబానికి భోజనం పంపాడు. కాని రాజుగారిల్లు చేరేసరికి ఆ వంటకాలు కూడా మాయమయాయి.\nతాను చేసిన అన్యాయం కట్టికుడుపు తున్నదని రాజుకు తెలిసివచ్చింది. ఆయన మంత్రితో సహా కాపు ఇంటికి వెళ్ళి, కాపు కాళ్ళపైపడి, \" నేను కోపావేశంలో చేసిన దుర్మార్గాన్ని కమించాలి. మీ చట్టి పగల గొట్టినందుకు పరిహారంగా పెద్ద మాన్యం ఇస్తాను. ఇకనుంచి మా వంటసాలే మీ వంట సాల. రోజూ మా ఇంట చేసే వంటకాలలో సగం మీ ఇంటికి పంపుతాను. నన్నూ, నా కుటుంబాన్ని తిండికి మాడ్చి చంపితే మీకేం లాభం?\" అని ప్రాధేయ పడ్డాడు.\nకాపు కంగారుపడి, \"అయ్యా, నేను మీకేమీ చెయ్యలేదు. చట్టి పగిలిందని నా భార్య ఏడుస్తుంటే గంజి తాగి బతుకుదాం లెమ్మని చెప్పాను. మీకు అన్యాయం జరిగితే అది నా వల్ల జరగలేదు. మిమ్మల్ని క్షమిస్తే, నాకు చట్టి ఇచ్చిన మహానుభావుడే క్షమించాలి,” అన్నాడు.\nతన వంటలో సగం కావు కిస్తానన్నాక రాజుగారి వంటసాలలో చేసిన వంటకాలు చేసి నట్టున్నాయి. కావు రాజుగారిచ్చిన మాన్యంతో సుఖంగా జీవిస్తున్నప్పటికీ వారికి రాజభోజనం పూట పూట వస్తూనే ఉండేది. ఆ విధంగా ఆ కుటుంబానికి మూడుతరాల పాటు జరిగింది.",
            "book_page_end": 48
        },
        {
            "title": "రామాయణం",
            "book_page_start": 49,
            "pdf_page_start": 67,
            "pdf_page_end": 74,
            "author": "చందమామ బృందం",
            "genre": "పురాణం",
            "moral": "పతివ్రత ధర్మాన్ని పాటించడం ముఖ్యం. తపస్సు, ధర్మం శక్తివంతమైనవి.",
            "keywords": [
                "శ్రీరాముడు",
                "విశ్వామిత్రుడు",
                "జనక మహారాజు",
                "అహల్య",
                "గంగావతరణ",
                "శాపవిమోచనం"
            ],
            "characters": [
                "రాముడు",
                "లక్ష్మణుడు",
                "విశ్వామిత్రుడు",
                "కుశుడు",
                "కుశనాభుడు",
                "ఘృతాచి",
                "వాయుదేవుడు",
                "సుమతి",
                "దితి",
                "ఇంద్రుడు",
                "గౌతముడు",
                "అహల్య"
            ],
            "locations": [
                "సిద్ధాశ్రమం",
                "శోణానది",
                "గంగాతీరం",
                "విశాలా నగరం",
                "మిథిలా నగరం",
                "గౌతముడి ఆశ్రమం"
            ],
            "content": "తాటకను సంహరించి, మారీచ సుబాహు లను కొట్టి, విశ్వామిత్రుడి యాగాన్ని నిర్వి ఘ్నంగా కొనసాగించిన నాటి రాత్రి రామ లక్ష్మణులు హాయిగా నిద్రపోయి వేకువతోనే లేచారు. వారు కాలకృత్యాలు తీర్చుకుని, విశ్వామిత్రుడూ ఇతర మునులూ ఉండే చోటికి వెళ్లి, వారందరికీ నమస్కారాలు చేసి, విశ్వామిత్రుడితో, \"మహామునీ, మీ ఆజ్ఞ నిర్వర్తించాము. ఇంకా చెయ్యవలి సిన పనులేవైనా ఉంటే సెలవియ్యండి,\" అని అడిగారు.\nఅప్పుడు మునులు రామలక్ష్మణులతో ఇలా చెప్పారు : \" మిథిలానగరాన్ని పాలించే జనక మహారాజు ఒక గొప్పయాగం చెయ్య బోతున్నాడు. మేమంతా బయలుదేరి అక్కడికి వెళుతున్నాము. ఒకప్పుడా జనక మహారాజు ఒక యాగం చేసి దానికి ఫలితంగా దేవతల నుంచి ఒక అద్భుత మైన ధనుస్సు సంపాదించాడు. దేదీప్య మానంగా వెలిగిపోయే ఆ ధనుస్సును రోజూ సుగంధధూప దీపాలతో అర్చిస్తూ ఉంటాడు. ఆ ధనుస్సును దేవతలుగాని, రాక్షసులుగాని ఎక్కుపెట్టలేరంటే ఇక మనుషలమాట చెప్పాలా? మహా బలశాలు లైన రాజులూ, రాజకుమారులూ ఎందరో ప్రయత్నించికూడా దాన్ని ఎక్కు పెట్టలేక పోయారు. మీరుకూడా వచ్చినట్టయితే జనక మహారాజు చేసే యాగాన్నీ, ఆ అద్భుత మైన ధనుస్సును చూడగలుగుతారు.”\nఅప్పుడే ప్రయాణ సన్నాహాలు జరిగాయి. విశ్వామిత్రుడు వనపాలకులతో, \" నేను మిగిలిన మునులందరినీ వెంట బెట్టుకుని గంగానదికి ఉత్తరంగా హిమాలయాలకేసి వెళుతున్నాను,” అని చెప్పి, సిద్ధాశ్రమానికి ప్రదక్షిణం చేసి తిరిగివచ్చాడు.\nతరవాత మునులందరూ రామలక్ష్మణు లతో ఉత్తరాభిముఖులై బయలుదేరారు. వారి వెనక కొన్నివందల బండ్లమీద సమి ధలూ, ఇంధనాలూ మొదలైన అగ్నిసాధ నాలు వచ్చాయి. వారు పగలల్లా చాలా దూరం నడిచి అస్తమయ వేళకు శోణానదీ తీరాన్ని చేరుకున్నారు. అక్కడ వారంతా స్నానసంధ్యానుష్ఠానా లన్నీ తీర్చుకున్నాక రామలక్ష్మణులు విశ్వా మిత్రుడికి ఎదురుగా కూర్చుండి, \"స్వామీ, అందమైన వనాలుగల ఈ దేశం ఏది? దీని వృత్తాంతమేమిటి?” అని అడిగారు.\nఆ ప్రశ్నకు సమాధానంగా విశ్వామిత్రుడు ఆ దేశం గురించీ, తన వంశం గురించి ఇలా చెప్పాడు : \"పూర్వం బ్రహ్మయొక్క కుమారుడు కుశుడనే మహాతపస్వి ఉండేవాడు. ఆయన వైదర్భి అనే ఒక రాజకుమార్తెను పెళ్ళాడి, ఆవిడకు నలుగురు కుమారులను — కుశాం బుడు, కుశనాభుడు, ఆధూర్తరజసుడు, వసువు అనేవారిని—కన్నాడు. ఆయన క్షత్రియ ధర్మాన్ని పెంపొందించగోరి తన నలుగురు కొడుకులనూ భూమిని పంచుకుని, న్యాయంగా ప్రజా పరిపాలన చేయవలి సిందిగా ఆజ్ఞాపించాడు. వారుకూడా ఆ విధంగానే నాలుగు గొప్ప నగరాలను తమ రాజధానులుగా చేసుకుని రాజ్యపాలన చేశారు. కుశాంబుడి రాజధాని కౌశాంబి; కుశనాభుడి రాజధాని పేరు మహెూదయం; ఆధూర్తరజసుడు ధర్మారణ్యమనే పట్ట ణాన్ని రాజధాని చేసుకున్నాడు; వసువు అనేవాడు గిరివ్రజం రాజధానిగా పెట్టుకుని పాలించాడు. మనం ఇప్పుడున్నది ఆయన పాలించిన దేశంలోనే. \"ఈ దేశంచుట్టూ అయిదు అందమైన పర్వతాలున్నాయి. ఈ శోణానది. ఆ పర్వ తాలలోనే పుట్టి ఈ ప్రదేశాన్ని సారవంతం గానూ, సస్యశ్యామలంగానూ చేస్తున్నది. ఇది తూర్పున పుట్టి పడమరకు ప్రవ హించే నది. \"కుశుడి కుమారులలో కుశనాభుడనే వాడొకడని చెప్పాను గద. ఆయనకు ఘృతాచి అనే భార్య ఉండేది. వారిద్దరికి నూరుమంది ఆడపిల్లలు కలిగారు, వారంతా చక్కని చుక్కలు. ఒకనాడు ఆ నూరు మంది కన్యలూ ఆడుతూ, పాడుతూ ఉల్లా సంగా వనవిహారం చేస్తూండగా వాయు దేవుడు వారిని చూసి మోహించి, తనను పెళ్ళాడమని కోరుతూ, అలా చేసినట్టయితే వారిని ముసలితనమూ, చావూలేని దేవ తలుగా చేస్తానన్నాడు. కాని ఆ కన్యలు వాయుదేవుణ్ణి తిట్టి, తమ తండ్రి నిర్ణ యించిన భర్తను తప్ప చేసుకోమన్నారు. వాయుదేవుడికి ఆగ్రహం వచ్చి వారందరినీ మరుగుజ్జులుగా చేసేశాడు. అప్పుడా కన్యలు ఏడుస్తూ తండ్రి దగ్గిరికి వెళ్ళి జరిగిన దంతా చెప్పుకున్నారు. \"తన కుమార్తెలు ప్రదర్శించిన ఐక మత్యమూ, వంశాభిమానమూ చూసి కుశ నాభుడు చాలా సంతోషించాడు. వారిని ఇక పెళ్ళిలేకుండా ఉంచటం క్షేమం కాదనుకుని ఆయన, కాంపిల్యపురాన్ని పాలించే బ్రహ్మ దత్తుడనే రాజుకు తన కుమార్తెలందరినీ ఇచ్చి పెళ్ళిచేశాడు. బ్రహ్మదత్తుడు తాకగానే వారందరికీ మరుగుజ్జుతనం పోయింది. \"కూతుళ్ల కందరికీ పెళ్ళిచేశాక కుశ నాభుడు కొడుకునుకోరి పుత్రకామేష్టి చేశాడు. ఆయనకు గాధి అనే ధర్మాత్ముడైన కొడుకు కలిగాడు. ఆ గాధి రాజు కొడుకునే నేను. నాకు సత్యవతి అనే అక్క ఒకామె ఉండేది. ఆమెను ఋచీకుడి కిచ్చి చేశారు. ఆవిడ మహా పతివ్రత. మేము కుశికవంశం వాళ్లం గనక మమ్మల్ని కౌశికులనికూడా అంటారు. మా అక్క పేరుతో కౌశికి అనే నది ఏర్పడింది. మా అక్కపైగల అభి మానం కొద్దీ నేను హిమవత్రాంతంలో కౌశికీ నదీ తీరానే ఉంటున్నాను. అయితే యాగం నిమిత్తమై సిద్ధాశ్రమానికి వచ్చా నన్నమాట. మన కబుర్లతో అప్పుడే సగం రాత్రి గడిచిపోయింది. రామా, ఇక మీరిద్దరూ పడుకుని నిద్రపొండి!”\nప్రయాణపు బడలిక మూలాన రామ లక్ష్మణులు ఆ రాత్రి గాఢ నిద్రపోయి, తెల్ల వారి విశ్వామిత్రుడు లేపినదాకా లేవలేదు. అప్పుడు వారు కాలకృత్యాలు తీర్చుకుని శోణానదిని అందరూ దాటే రేవులో దాటారు. అది ఆటే లోతైన నదికాదు; ఇసుకతిన్నెలతో చాలా అందంగా ఉన్నది.\nవారా నదిని దాటి మళ్ళీ నడక సాగించి మధ్యాహ్నం వేళకు గంగాతీరాన్ని చేరు కున్నారు. పవిత్రమైన గంగను చూడగానే అందరికీ అంతులేని ఆనందం కలిగింది. అక్కడ వారు స్నానం చేసి, దేవతర్పణాలూ, పితృతర్పణాలూ చేసుకుని, హెూమం చేసి, భోజనాలు పూర్తిచేసుకుని గంగాతీరాన విశ్వామిత్రుడి చుట్టూ కూచున్నారు. అప్పుడా మహర్షి వారందరికీ గంగయొక్క వృత్తాంతం యిలా చెప్పాడు:\nహిమవంతుడనే పర్వతరాజుకు గంగా, ఉమా అని ఇద్దరు కుమార్తెలు. వారిలో పెద్దదైన గంగను దేవతలు పర్వతరాజును బతిమాలి స్వర్గానికి తీసుకుపోయారు. ఉమను పరమశివుడు పెళ్ళి చేసుకున్నాడు. కాలక్రమాన సగర చక్రవర్తి మనమడికి మనమడైన భగీరధుడు గంగను అతి ప్రయాసతో స్వర్గం నుంచి భూమికి తెచ్చి, భూమి నుంచి పాతాళానికి కూడా తీసుకుపోయాడు. విశ్వామిత్రుడు రామలక్ష్మణులకు గంగావతరణకధా, కుమారస్వామి జన్మ వృత్తాంతమూ సవిస్తరంగా చెప్పాడు. ఆ రాత్రి వారందరూ గంగయొక్క దక్షిణపు గట్టున గడిపి, మర్నాడు తెల్లవారగానే దర్భాసనాలు పరిచిన పడవలలో ఉత్తరపు గట్టుకు చేరుకున్నారు. అక్కడ వారికి విశాలానగరం కనిపించింది. ఆ నగరాన్ని చాలాసేపు చూసినాక రాముడు విశ్వా మిత్రుణ్ణి, \" మహాముని, ఈ నగరాన్ని పాలిస్తున్నది ఏ వంశపు రాజులు? వారి కథ ఏమిటి?” అని అడిగాడు.\nఆ ప్రశ్నకు సమాధానంగా విశ్వా మిత్రుడు, దేవదానవులు క్షీరసాగరాన్ని మధించటమూ, అందులో పుట్టిన హాలా హలాన్ని శివుడు మింగటమూ, అమృతం పుట్టగా దానికోసం దేవదానవులు పోట్లాడు కుంటూంటే విష్ణువు మోహినీ రూపంలో వచ్చి అమృతాన్ని హరించి, తనను ఎది రించిన వారినందరినీ చంపి, తనను శరణు జొచ్చిన వారిని కాపాడటమూ మొదలైన విషయాలన్నీ చెప్పి, ఇలా అన్నాడు: తన కొడుకులందరూ ఇంద్రుడి చేతిలో చనిపోయేసరికి దితి తన భర్త అయిన కశ్య పుడి వద్దకు వెళ్ళి, ఇంద్రుణ్ణి చంపగల కొడుకు తనకు కలిగేటట్టు వరమియ్యవలి సిందని వేడుకున్నది. \"నీవు వెయ్యి సంవత్సరాలు నిష్ఠతో, ఎలాటి మైలకూడా సోకకుండా, తపస్సు చేసినట్టయితే, ఇంద్రుణ్ణి చంపి, ముల్లోకాలూ ఏలగల కొడుకు కలుగుతాడు,” అని కశ్య పుడు దితికి వరమిచ్చాడు.\nదితి సంతోషించి కుశప్లవనమనే చోట చేరి కఠోరమైన తపస్సు ప్రారంభించింది. ఇంద్రుడు ఆమె వద్దకు వచ్చి ఎంతో భక్తితో ఆమెకు సేవలు చేస్తూ, నీరూ, సమిధలూ, దర్భలూ, కందమూల ఫలాలూ తెచ్చి ఇస్తూవచ్చాడు. తొమ్మిదివందల తొంభై సంవత్సరాలు గడిచాయి. ఇంకా పదేళ్ళు గడిస్తే దితి గర్భం నుంచి ఇంద్రుణ్ణి చంపగలవాడు బయటికి వస్తాడు. ఒకనాటి మధ్యాన్నం ఈ సంగతి దితి ఇంద్రుడితో చెప్పి, \"నాయనా, నాకు విసురుతున్నావు, కాళ్ళు పిసుకుతున్నావు. అందుచేత నాకు పుట్టే కొడుకు నీతో సఖ్యంగా ఉండేటట్టు నేను చూస్తాలే!” అన్నది. అంటూ ఆమె తలను కాళ్ళు పెట్టవలిసిన చోట ఉంచి పక్క మీద పడుకుని నిద్రపోయింది.\nఈవిధంగా ఆమెకు మైలసోకింది. ఇలాట్ అవకాశo కోసమే వేచివున్న ఇంద్రుడు వెంటనే ఆమె గర్భంలో ప్రవేశించి, గర్భం లోని పిండాన్ని తన వజ్రాయుధంతో ఏడు ముక్కలుగా సరికాడు. వారే దేవతా సమానులైన సప్త మారుతాలు. \"రామా, ఆ సమయంలో దితి తపస్సు చేసుకుంటూ ఉంటే ఇంద్రుడు ఈ ప్రదేశం లోనే ఆమెకు సేవలుచేశాడు. అటు తర వాత ఇక్ష్వాకు మహారాజుకు విశాలుడనే కుమారుడు కలిగాడు. అతనే ఈ మహా నగరాన్ని నిర్మించాడు. అందుకే దీనికి విశాలా నగరమనే పేరువచ్చింది.. ఇప్పుడి నగరాన్ని వారి వంశానికి చెందిన సుమతి అనేవాడు పాలిస్తున్నాడు,” అని విశ్వా మిత్రుడు రాముడితో అన్నాడు.\nఈలోపల సుమతికూడా విశ్వామిత్రాదుల రాక తెలిసి బంధు మంత్రి పురోహితులు మొదలైనవారితో ఎదురువచ్చి స్వాగతం చెప్పాడు. విశ్వామిత్రుడు రామలక్ష్మణు లను సుమతికి పరిచయం చేశాడు. వారందరూ ఆ రాత్రికి సుమతి అతిథులుగా ఉండి, తెల్లవారగానే మిథిలానగరానికి ప్రయాణమయారు.\nవారు మిథిలను చేరవచ్చే సమయంలో దారిలో ఒక పాడుబడిన ఆశ్రమం కన బడింది. ఆ ఆశ్రమం అందంగా ఉన్నప్పటికీ అందులో జనసంచారం లేకపోవటానికి కారణమేమిటని రాముడు అడిగాడు.\n\"నాయనా, ఒకప్పుడి ఆశ్రమంలో గౌతమ మహాముని తన భార్య అయిన అహల్యతోకూడా సాటిలేని తపస్సు చేశాడు. ఆయనకు ఆగ్రహం తెప్పించి ఆయన తపశ్శక్తి నిర్మూలించాలనే ఉద్దేశంతో, 'ఇంద్రుడు గౌతముడు స్నానానికిగాను నదికి వెళ్ళి ఉన్న సమయంలో మునివేషం ధరించి అహల్య వద్దకు వచ్చాడు. అహల్య అతని కోరిక తీర్చి పంపేసింది. ఇంద్రు డికి గౌతముడు తడి బట్టలతో ఎదురై, జరిగినది తెలుసుకుని, ఇంద్రుడికి శాప మిచ్చి, ఆశ్రమానికి వచ్చి తన భార్యను కూడా శపించాడు. ఆ శాపం ఫలితంగా ఆమె గాలి తప్ప మరొక ఆహారం లేక, ఎవరికీ కనబడకుండా ఈ ఆశ్రమంలో తపస్సమాధిలో ఉండిపోయింది. నిన్ను చూడగానే ఆమెకు శాపవిమోచనం కలిగే లాగు గౌతముడు అనుగ్రహించాడు గనక మనం ఈ ఆశ్రమం ప్రవేశించి, ఆ అహల్య అందరికీ తిరిగి కనబడేలాగు చేద్దాం,” అన్నాడు విశ్వామిత్రుడు.\nవారు లోపలికి వెళ్ళేసరికి రాముడి కళ్ళకు సూర్యుడి కాంతితో వెలిగిపోతూ, మోహినీ దేవతను బోలిన అందంగల అహల్య కనిపించింది. ఆమె రాముణ్ణ చూడగానే ఆమెను మిగిలిన వారుకూడా చూడగలిగారు.\nరామలక్ష్మణులు పంగి ఆమె కాళ్ళు తాకి నమస్కరించారు. తన భర్త చెప్పిన మాటలు జ్ఞాపకం తెచ్చుకుని అహల్య రామలక్ష్మణుల కాళ్ళు తాకి, వారికి అర్ఘ్య పాద్యాలిచ్చింది. ఆ సమయానికే గౌతముడు కూడా తిరిగివచ్చాడు.\nవిశ్వామిత్రుడు అక్కడి నుంచి బయలు దేరి, రామలక్ష్మణులను వెంట బెట్టుకుని మిథిలానగరం ప్రవేశించాడు.",
            "book_page_end": 56
        },
        {
            "title": "మధురమీనాక్షి ఆలయం",
            "book_page_start": 57,
            "pdf_page_start": 75,
            "pdf_page_end": 75,
            "author": "చందమామ బృందం",
            "genre": "చారిత్రక వ్యాసం",
            "moral": "N/A",
            "keywords": [
                "మధురమీనాక్షి",
                "దేవాలయం",
                "ద్రావిడ శిల్పకళ",
                "గోపురాలు",
                "సుందరేశ్వరుడు"
            ],
            "characters": [
                "మీనాక్షి",
                "సుందరేశ్వరుడు (శివుడు)",
                "నాయక రాజులు",
                "పాండ్య రాజులు"
            ],
            "locations": [
                "మధుర (మదురై)",
                "మీనాక్షి ఆలయం",
                "తమిళనాడు"
            ],
            "content": "మన దేశపు అద్భుతాలు : మధురమీనాక్షి ఆలయం\nమధురమీనాక్షి ఆలయం యావద్భారత ప్రశస్తి గల ఆలయాలలో ఒకటి. ఇందులో ఉత్తమమైన ద్రావిడ వాస్తు శిల్పకళ లున్నాయి. ఈ ఆలయం చుట్టూ తొమ్మిది. ఎత్తయిన గోపురాలున్నాయి. ఆలయ ముఖద్వారం తూర్పుగా ఉంటుంది.\nఆలయ ప్రాకారం లోపల రెండు గర్భాలయా లున్నాయి. ఒకటి మినాక్షిది, రెండవది ఆమె భర్త అయిన సుందరేశ్వరుడిది. ఇక్కడ శివుడే సుందరే శ్వరుడని పిలవబడతాడు.\nఆలయానికి ఎదురుగా కంబత్తాడి మండపం ఒకటి ఉన్నది. ఇక్కడి స్తంభాలపైన శివుడి లీలలు చెక్కిఉన్నాయి. వెయ్యి స్తంభాల మండపం అతి విచిత్రమైన కట్టడం. ఇందులో 985 స్తంభా లున్నాయి. దీనిని 1560 లో నిర్మీంచారు. కొన్ని స్తంభాలపైన అద్భుతమైన చెక్కడాలున్నాయి.\nమండపం యొక్క వెలుపలి నడవలో స్వర స్తంభాలున్నాయి. (బొమ్మచూడండి.) ఈ స్తంభా లను కొట్టినట్టయితే ఒక్కొక్క స్తంభమూ ఒక్కొక్క స్వరం పలుకుతుంది.\nఆలయం వెలపల తూర్పుపక్క వసంత మండపం ఉన్నది. ఈ మండపంలో నాయక రాజుల శిలాప్రతిమలు, వాస్తవ ప్రమాణాలు గలవి, ఉన్నాయి. విజయనగర రాజవంశానికి చెందిన నాయక రాజులు 17 వ శతాబ్దంలో ఈ నగరాన్ని చాలా అభివృద్ధిలోకి తెచ్చారు. అంతకు పూర్వం— 14వ శతాబ్దం వరకు - మధురను పాండ్య రాజులు పాలించారు. ఇది పుణ్యక్షేత్రమే గాక తమిళ సాహిత్యానికి గొప్ప కేంద్రంగా కూడా ఉండేది. ఒకప్పుడు మీనాక్షి ఆలయంలోని ఒక కోనేరులో గ్రంథాలను వేసేవారట. గ్రంథం తేలితే గొప్ప గ్రంథమన్నమాట!",
            "book_page_end": 57
        },
        {
            "title": "ప్రశ్నోత్తరాలు",
            "book_page_start": 58,
            "pdf_page_start": 76,
            "pdf_page_end": 77,
            "author": "చందమామ బృందం",
            "genre": "పత్రికా సమాచారం",
            "moral": "N/A",
            "keywords": [
                "చందమామ",
                "ప్రశ్నోత్తరాలు",
                "సీరియల్ కథలు",
                "సాహిత్యం"
            ],
            "characters": [
                "N/A"
            ],
            "locations": [
                "N/A"
            ],
            "content": "1. జి. బాబారాయుడు, కమలాపురం: ఇప్పుడు రెండు అట్టలకు ఇరువైపుల వ్యాఖ్యల ఫొటోలు వేయకుండుటకు కారణ మేమండీ? \"చందమామ\" అట్టలు ఆఫ్సెట్ అచ్చవుతున్నాయి. అందుచేత అట్టలపై ఫొటోలు ముద్రించటం ఆసౌకర్య మయింది. 2. పి. నందకుమార్, కేసముద్రం: \"రాకాసిలోయ\" రచయితకూడ శ్రీ దాసరి సుబ్రహ్మణ్యంగారేనా? అవును. 3. శెట్టి వెంకట నాగభూషణరావు, విశాఖపట్టణం: ఫొటో వ్యాఖ్యల పోటీ గడువు పొడిగించితిరా ? ఎందుచేత? వ్యాఖ్యల ఫొటోలు లోపల వెయ్యటంచేత తేదీ పొడిగించే అవకాశం కలిగింది. ఇది పాఠకులకు సౌకర్యంకూడానూ. 4. అందే దయాసాగర్, రాజమండ్రి: అన్నయ్యా, \"బాలకాండ ”లో [జూన్] దశరథునకు పాయసముతో పాత్ర ఇచ్చినది దివ్యపురుషుడని మేము తరగతి పుస్తకములో చదివితిమి. మహా భూతమని వ్రాసేరేమి? ఈ మహా భూతం దివ్యపురుషుడు కాదని ఎవరన్నారూ? కనీసం బొమ్మ చూసినా ఆ విషయం స్పష్టమవుతుందే! 5. వరహాగిరి అంజనాదేవి, సామర్లకోట: తాతయ్య కథలు మానివేశా రేమి? చేతిలో ఉన్న కథలు ముగియటం వల్ల నిలిపాం. మళ్ళీ వాటిని ప్రచురించటానికి ప్రయత్నిస్తాం.\n6. డి. వి. చేనులు, భిలాయ్: చందమామయ్యా, బేతాళ కథలన్నీ పుస్తకంగా అచ్చు వేయిస్తే బాగుండదూ? బాగానే ఉంటుంది. ఒక్క బేతాళ కథలేకాదు, “చందమామ”లో పడిన అనేక సీరియల్ .కథల పుస్తకాల కోసం పాఠకులు అడుగుతున్నారు. కాని ఆ పని చెయ్యటానికి అవకాశం చిక్కటంలేదు. 7. పి. ప్రభావతి, పూరి: అన్నయ్యా, మన \" చందమామ” పూర్ణయోగము గలదా, అర్థయోగము గలదా ? గ్రహణ దోషములు ఎప్పుడైన పట్టినవా ? \"చందమామ” పూర్ణయోగం కలదే గాని గ్రహణదోషాలు అంతో ఇంతో ఉంటూనే ఉన్నాయి. కాగితం మొదలైన ముడిసరుకుల ధరలు పెరిగిపోతున్నాయి. అవి దొరకటంకూడా లేదు. లైసెన్సులూ, పర్మిట్లూ, కోటాలూ మొదలైన వాటితో \"చందమామ\" కత్తిమీదిసాము చేస్తున్నది. 8. కొండూరి శశిభూషణం, గూడూరు: అన్నయ్యా, \"జ్వాలాద్వీపం” లో కథా నాయకుడు చిత్రసేనుడా, ఉగ్రదత్తుడా? అది రెండు తరాల కథ. మొదట చిత్ర సేనుడు నాయకుడు, తరవాత ఉగ్రదత్తుడు. 9. కె. సుశీల, ఏలూరు: అన్నయ్యా, మేము సొంతముగా కథలు వ్రాసి పంపిన \"చందమామ ”లో వేసుకొందురా ? “చందమామ”లో ప్రచురితమవుతున్న కథలు చాలా భాగం ప్రాచీన కథలు. 10. టి. జయప్రకాశ్, నిజామాబాద్: మహాభారతం [జూన్]లో భీముడు దుశ్శాసనుని వధించి \" మృత్యుదేవత నిన్ను కాపాడింది,\" అంటాడు, దీని అర్థమేమిటి ? భీముడికి దుశ్శాసనుడిపై పగ మిగిలి ఉండగానే దుశ్శాననుడు మరణించాడు. మరణించిన వాణ్ణి భీముడిక సాధించలేడు. 11. బి. సంగయ్య, పాపన్నపేట: కైలాస పర్వతాన్ని ఎత్తగలిగిన రావణుడు శివధనుస్సును ఎత్తలేక పోవుటకు కారణం ? సీతను పెళ్ళాడే గీత లేక కావచ్చు.",
            "book_page_end": 59
        },
        {
            "title": "అట్ట చివరి బొమ్మ (భారతం)",
            "book_page_start": 62,
            "pdf_page_start": 80,
            "pdf_page_end": 80,
            "author": "చందమామ బృందం",
            "genre": "పురాణ ఘట్టం/సంగ్రహం",
            "moral": "యుద్ధంలో దైవనిర్ణయం తప్పదు. దుష్టశక్తులకు ఓటమి తప్పదు.",
            "keywords": [
                "కర్ణవధ",
                "మహాభారతం",
                "శల్యుడు",
                "దుర్యోధనుడు",
                "యుద్ధం"
            ],
            "characters": [
                "కర్ణుడు",
                "కృష్ణుడు",
                "అర్జునుడు",
                "భీముడు",
                "దుర్యోధనుడు",
                "శల్యుడు",
                "శకుని",
                "ధర్మరాజు"
            ],
            "locations": [
                "కురుక్షేత్రం (యుద్ధరంగం)",
                "శిబిరం"
            ],
            "content": "కర్ణుడు పడిపోగానే పాండవ సైనికులూ, కృష్ణార్జునులూ శంఖాలూదారు. ఒకరి నొకరు కౌగలించుకుని గంతులు వేశారు. కౌరవయోధులు ఒక్కొక్కరే వచ్చి కర్ణుడి శవాన్ని చూసి దుఃఖించారు. భీముడు సింహగర్జనలు చేస్తూ, మల్ల చరుస్తూ, భయంకరంగా నాట్యం చేశాడు.\nదుర్యోధనుడు తన యోధులు బెదిరి ఉండటం చూసి, తానొక్కడే పాండవ వీరులతో పోరాడ యత్నించాడు. శల్యుడు వచ్చి, \" దైవనిర్ణయం ఈ విధంగా ఉన్నది. ఏం చేస్తాం? సూర్యాస్తమయం కావస్తున్నది. ఈ రోజుకు యుద్ధం కట్టిపెట్టి శిబిరానికి పోదాం,” అన్నాడు.\nకృష్ణార్జునులు ధర్మరాజు వద్దకు వెళ్ళి కర్ణవధ గురించి చెప్పేసరికి ఆయన బయలు దేరి వచ్చి, యుద్ధరంగంలో పడి ఉన్న కర్ణుణ్ణి చూశాడు.\nకృపుడు దుర్యోదనుడి వద్దకు వచ్చి, \"ఎవరి కోసం మనం విజయాన్ని కోరామో వారంతా చచ్చారు. ఇప్పటికైనా మనం సంధి చేసుకోవటం మంచిది,” అని చెప్పాడు. దుర్యోధనుడు ఆయనతో, సంధి వల్ల మనకు కలిగే సుఖం లేదు, రాజ్యమూ లేదు. అంత కంటె చివరిడాకా పోరాడి చచ్చి వీరస్వర్గం పొందటం మేలు,\" అన్నాడు.\nకర్ణుడు పోయాడు గనక కొత్త సేనానాయకుడు కావాలి. అశ్వత్థామ నడిగితే శల్యుణ్ణి సూచించాడు. శల్యుడు సమ్మతించాడు. ఆ రాత్రి కౌరవులు నిద్రపోయి మర్నాడు శల్యుణ్ణి సేనానాయకుడుగా అభిషేకించి, ఆఖరు రోజు యుద్ధానికి బయలుదేరారు.\nశల్యుడు అతి భయంకరమైన యుద్ధం చేశాడు. ఒకసారి ఆయనకూ భీముడికీ మధ్య గదాయుద్ధం జరిగింది. ఇద్దరూ మూర్ఛపోయారు. భీముడికి స్పృహ వచ్చేలోపుగా కృపుడు వచ్చి, శల్యుణ్ణి తన రథంమీద పెట్టుకుని తీసుకుపోయాడు.\nతరవాత శల్యుడు ధర్మరాజుతో తన చివరి యుద్ధం చేశాడు. ఈ యుద్ధంలో ధర్మరాజు శల్యుడిపైన ఒక శక్తి ప్రయోగించి ఆయన ప్రాణాలు తీశాడు. శల్యుడు చచ్చిపోగానే శల్యుడి తమ్ముడొకడు ధర్మరాజుతో తలపడి తానుకూడా చచ్చిపోయాడు. అప్పటికి మధ్యాన్నమయింది.\nకౌరవ సైన్యంలో హాహాకారాలు బయలుదేరాయి. సైన్యం చెల్లాచెదరై పరిగెత్త సాగింది. సాత్యకి ఆ సైన్యాన్ని వెంబడించి నిర్మూలించ నారంభించాడు.\nఇంతలో కౌరవయోధులలో ఒకడైన సాళ్వుడు విజృంభించి యుద్ధానికి వచ్చి, సాత్యకితో యుద్ధం చేసి తన ప్రాణాలు పోగొట్టుకున్నాడు. ఉభయ పక్షాలా చావగా మిగిలిన యోధులు దొమ్మియుద్ధం సాగించారు. ఆ యుద్ధంలో దుర్యోదనుడు గొప్ప శౌర్యపరాక్ర మాలు ప్రదర్శించాడు. శకుని తన సేనతో సహా పాండవ సేనలను వెనుకనుంచి పీడించసాగాడు. ఇది చూసి సహదేవుడు కొంత బలంతో వెళ్ళి శకునిపై పడ్డాడు. రెండు గడియలపాటు యుద్ధం జరిగాక శకుని, చావగా మిగిలిన తన బలాలతో యుద్ధరంగం నుంచి పారిపోయాడు.",
            "book_page_end": 62
        },
        {
            "title": "చిత్రకథ",
            "book_page_start": 82,
            "pdf_page_start": 82,
            "pdf_page_end": 82,
            "author": "చందమామ బృందం",
            "genre": "హాస్యం",
            "moral": "ఇతరుల వినోదాన్ని చూసి నవ్వుకోవడం సరదాగా ఉంటుంది, కానీ ఊహించని పరిణామాలు జరగవచ్చు.",
            "keywords": [
                "కోతి",
                "గొర్రెల కుర్రాడు",
                "గారడీ",
                "కుక్క",
                "సరదా"
            ],
            "characters": [
                "దాసు",
                "వాసు",
                "గొర్రెల కుర్రాడు",
                "కోతి",
                "టైగర్ (కుక్క)"
            ],
            "locations": [
                "N/A"
            ],
            "content": "ఒక రోజున దాసూ, వాసూల దగ్గిరకు గొర్రెలు కాచే కుర్రాడు ఒక కోతిని వెంట బెట్టుకు వచ్చి, \" ఒక గొంగళీ యిచ్చి, ఈ కోతిని గారడీ వాడి దగ్గిర కొన్నాను. చూడండి, దీనితో ఎన్ని తమాషాలు చేయిస్తానో!\" అంటూ తన చేతిలో వున్న కొంకి కర్రను కోతికి చూపి, \" దీని మీదికి ఎగిరి కూచో!” అన్నాడు. కోతి కొంకి కర్ర మీదికి ఎగిరి కూచున్నది. ఇదంతా చూస్తున్న, \" టైగర్\" వెనగ్గా వెళ్లి కోతి తోకను గట్టిగా కొరికింది. దానితో కోతికి శివమెత్తి కొంకకర్రను చేతపట్టుకుని పారిపోసాగింది. \"అయ్యో, నా కోతి, నా కొంకికర్ర !” అంటూ గొర్రెల కుర్రాడు దాని వెంటపడ్డాడు. దాసూ, వాసూలు పొట్టలు చెక్కలయేలా నవ్వుకున్నారు.",
            "book_page_end": 82
        }
    ],
    "statistics": {
        "total_stories": 13,
        "author_counts": {
            "కె. నారాయణరావు": 1,
            "ఉత్పల సత్యనారాయణాచార్య": 1,
            "చందమామ బృందం": 8,
            "త్రిపురారి సత్యనారాయణ": 1,
            "సి. మాధవరావు": 1,
            "ఎల్. ఆదినారాయణ": 1
        },
        "genre_counts": {
            "ఫ్యాంటసీ": 1,
            "పురాణ కావ్యం": 1,
            "సాహస కథ": 1,
            "బేతాళ కథ": 1,
            "హాస్యం": 2,
            "జానపద కథ": 1,
            "సాహసం": 1,
            "నీతి కథ": 1,
            "పురాణం": 1,
            "చారిత్రక వ్యాసం": 1,
            "పత్రికా సమాచారం": 1,
            "పురాణ ఘట్టం/సంగ్రహం": 1
        }
    }
}