{
    "book_id": "చందమామ_1961_05",
    "stories": [
        {
            "title": "మర్రిచెట్టు సాక్ష్యం",
            "book_page_start": 2,
            "pdf_page_start": 24,
            "pdf_page_end": 26,
            "author": "వి. సత్యనారాయణ",
            "genre": "జానపద కథ",
            "moral": "మోసగాళ్లను తెలివిగా శిక్షించాలి.",
            "keywords": [
                "ఋణం",
                "సాక్ష్యం",
                "మోసం",
                "మునసబు",
                "న్యాయం"
            ],
            "characters": [
                "నారాయణశెట్టి",
                "కోటయ్య",
                "మునసబు",
                "గ్రామస్థులు"
            ],
            "locations": [
                "ఊరు",
                "చెరువు గట్టు",
                "మర్రిచెట్టు"
            ],
            "content": "ఒక ఊళ్ళో నారాయణశెట్టి అని ఒక ధనికుడుండేవాడు. ఆయన ఒకనాడు దూర గ్రామం పోతూండగా దారిలో కోటయ్య అనే గ్రామస్థుడు ఎదురుపడి, \"బాబూ, శెట్టి గారూ, ఇల్లంతా కూలిపోయింది.' తొలకరి లోపుగా బాగు చేయించుకోకపోతే నేనూ పిల్లలూ ఏ చెట్టు కిందైనా నిలబడాలిసిందే. రెండువందల రూపాయలిప్పించారా, ధాన్యం అమ్మగానే మీ బాకీ తీర్చేస్తాను,” అని ప్రాధేయపడ్డాడు.\nనారాయణశెట్టి మెత్తని మనిషి. కోటయ్య మాట తీసెయ్యలేక దగ్గిర ఉన్న సొమ్ములో నుంచి రెండువందలు తీసి ఇచ్చాడు.\nకోటయ్య అనుకున్న ప్రకారం ఆ బాకీ తీర్చలేదు. ఒక పంట చెల్లిపోయింది, ఇంకో పంటకూడా వచ్చేసింది.\nఒకనాడు శెట్టి కోటయ్యతో మంచిగా, \"ఏం కోటయ్యా, ఆ బాకీ చెల్లు వెయ్యకనే పోతివి. ఏడాది వెళ్ళి రెండోఏడుకూడా జరుగుతున్నదిగదా!\" అన్నాడు.\n\"బాకీ ఏమిటి?\" అన్నాడు కోటయ్య ఆశ్చర్యంగా.\n\"ఇల్లు బాగు చేయించు కుంటానని ఆ యేడు వేసవిలో రెండు వందలు పుచ్చు కుంటివే. జ్ఞాపకం లేనట్టు మాట్లాడతావేం?” అన్నాడు శెట్టి. \"\n\"నేనొక వేళ మరిచిపోయినా మీ దగ్గిర పత్రం ఉంటుందిగా. అది పంపించండి చెల్లువేస్తాను,\" అన్నాడు కోటయ్య, తాను పత్రం రాసి ఇవ్వనిమాట తెలిసిఉండే.\n\"నువు నాకు పత్రమైనా రాయలేదే. ఇవాళో రేపో చెల్లువేస్తావుగదా, ఈ భాగ్యా నికి పత్రం దేనికి లెమ్మని నేను నిన్ను అడగనూ లేదు,” అన్నాడు శెట్టి.\n\"ఇది చాలా బాగుందండోయ్! మీరెంత సంపన్నులైతే మాత్రం నాకు లేని బాకీలు అంటగడతారా?” అన్నాడు కోటయ్య గొంతెత్తి అఘాయిత్యంగా,\nనలుగురూ పోగయారు. ఏమిటంటే ఏమిటని శెట్టినీ కోటయ్యనూ అడిగారు.\nశెట్టి జరిగిన సంగతి జరిగినట్టుగా చెప్పాడు. అన్నీ అబద్ధాలన్నాడు కోటయ్య. \"ఇదేదో మునసబుగారు తేల్చాల్సిందే. అక్కడికి పదండి,” అన్నారు ఊళ్ళోవాళ్లు.\n\"మునసబుగారితో నైతేమాత్రమేం? ఉన్నమాట చెప్పటానికి నాకేం భయం?” అంటూ కోటయ్య ముందు నడిచాడు.\nమునసబు చాలా తెలివిగలవాడు, ఆవ లిస్తే పేగులు లెక్క పెట్టగలడు, ఆయన శెట్టి చెప్పినదంతా విన్నాడు, కోటయ్య చెప్పి నదీ విన్నాడు.\n\"నేనేం బిచ్చగాణ్ణా? రెండువందలు అప్పుచెయ్యవలిసిన కర్మ నాకేం? నా పొలంలో వచ్చే గింజలమ్ముకుని ఇల్లు బాగుచేయించుకున్న మాట నిజమే. శెట్టి గారు నాకు నిజంగా అప్పే ఇస్తే రెండేళ్ళు పత్రం సాక్ష్యం లేకుండా ఊరుకుంటారా?” అన్నాడు కోటయ్య.\nమునసబు శెట్టి కేసితిరిగి, \" ఏమండీ, మీరు కోటయ్యకు డబ్బు ఎక్కడ ఇచ్చారు? డబ్బిస్తుండగా ఎవరూ చూడలేదా?” అని అడిగాడు.\n\"అక్కడ ఎవరున్నారు, బాబూ? ఒక మర్రిచెట్టు కింద కూచుని డబ్బు తీసి ఇచ్చాను,\" అన్నాడు శెట్టి,\n\"ఇకనేం? ఆ మర్రిచెట్టును సాక్ష్యం వేసుకుందాం. మీరు ఇప్పుడే వెళ్లి ఆ మర్రి చెట్టుతో నేను రమ్మంటున్నానని చెప్పి రండి,\" అన్నాడు మునసబు శెట్టితో.\nశెట్టి, \"మర్రి చెట్టు వచ్చి సాక్ష్యం చెబుతుందాండి?\" అన్నాడు సంకోచంగా.\n\"నేను రమ్మంటే రాకేం జేస్తుంది? వెళ్లి త్వరగా చెప్పి రావయ్యా! ఆ మాట కాస్తా మర్రిచెట్టుకు చెప్పి నీ దారిన నువు వచ్చెయ్యి. మేమంతా నీకోసం వేచి ఉంటాం!\" అన్నాడు మునసబు.\nఅక్కడ చేరినవారంతా మునసబు మాట లకు తెల్లబోయారు. ఇక కోటయ్య ఆనందా నికి అంతేలేదు. మునసబుకు మతి పోయిం దని, తన బాకీ రుజువుకావటం కల్ల అని అతను లోలోపల సంతోషించసాగాడు.\nకొద్దిసేపు గడవనిచ్చి మునసబు తొంద రలో ఉన్నవాడల్లే, \" ఎం కోటయ్యా? శెట్టి ఈపాటికి అక్కడికి చేరి ఉంటాడంటావా?” అని అడిగాడు.\n\" ఎబ్బే ! అప్పుడేనాండీ? అది కోస్తున్నర దూరంలో ఉంది. అదీగాక వాన కురిసిం దిగదా, ఆ చెరువుగట్టు దారి బురద ! అయినా అక్కడ ఉండే మర్రిచెట్లలో ఆసలు దాన్ని పోల్చటమే ఎంతో కష్టమవుతుంది,” అన్నాడు కోటయ్య.\nమునసబు చేతికర్రతో కోటయ్య వీపు మీద ఠపీమని కొట్టి, \" దొంగ వెధవా! శెట్టి నీకు ఏ చెట్టు కింద డబ్బిచ్చాడో కూడా తెలుసునన్నమాట!” అన్నాడు.\nమునసబు యుక్తికి అందరూ ముగ్ధు లయారు. కోటయ్య బాకీ ఒప్పుకుని శెట్టికి వడ్డీతో సహా సొమ్ము చెల్లించుకున్నాడు. సొమ్ముపోగా కోటయ్యకు ఊళ్లో తల ఎత్తుకు తిరగటానికి లేకుండా పోయింది.",
            "book_page_end": 4
        },
        {
            "title": "శమంతకమణి (గే.క.)",
            "book_page_start": 5,
            "pdf_page_start": 27,
            "pdf_page_end": 30,
            "author": "ఉత్పల సత్యనారాయణాచార్య",
            "genre": "పౌరాణిక కావ్యం",
            "moral": "బలవంతులతో వైరము ప్రాణాంతకం.",
            "keywords": [
                "శమంతకమణి",
                "శ్రీకృష్ణుడు",
                "సత్రాజిత్తు",
                "కుట్ర",
                "రాజకీయం"
            ],
            "characters": [
                "సత్రాజితు",
                "శ్రీకృష్ణుడు",
                "సత్యభామ",
                "శతధన్వుడు",
                "అక్రూరుడు",
                "కృతవర్మ",
                "బలరాముడు"
            ],
            "locations": [
                "ద్వారక",
                "హస్తిపురి"
            ],
            "content": "సత్రాజితు, నతని హితుల సభకు పిలిచి శ్రీకృష్ణుడు, \" వంటివికద మణి విషయము వేటకాండ్ర వలన కొంత —\nపంచమాశ్వాసము :\n\"పాపాత్ముల పాపములను బాపగలుగు కృష్ణునిపై పాపము గలదని పల్కిన పాపిష్ఠుడు నయితి నేను.\nబంధుడవై నీవు నన్ను నిందించితి వందఱిలో; అడిగితే నీ తమ్ముడెట్లు మడిసెనొ—మణి ఏమయ్యెనొ?”\nలేనిపోని అపవాదును శ్రీకృష్ణునిపైన పెట్టి దొంగయనుచు నిందించిన దుర్మార్గుడ సయితి నేను.\nఇట్లు పలికి కృష్ణుడపుడు ఇదిగో నీ రత్నమనుచు కయికొమ్మని మీదవైచె, గద్దియపై నుంచి లేచె.\nనా పాపం బెట్లు తొలగు ? నాపై దయ యెట్లు కలుగు? బలవంతులతో వైరము ప్రాణాంతక మగునందురు.\nసిగ్గుపడుచు సత్రాజితు చింతించుచు మణిగైకొని, తలయెత్తక అచటనుండి తన గృహమున కేగినాడు.\nసత్యభామతో గూడను శమంతకము సప్పగించి అతని కాళ్ళు పట్టుకొనిన యపుడు నాకు బ్రతుకు గలదు.”\nఅని తలంచి సత్రాజితు తన కూతును కృష్ణమూర్తి కిచ్చి పెండ్లి జరిపించెను, ఇంపుగ మణి చదివించెను.\n\" నాకీ మణి వలదు—ఇద్ది నీకడ నుండుటయె మేలు! అంతకంటె మించినదీ కాంతామణి నాకు చాలు!\"\nఅని కృష్ణుడు దివ్యమణిని అతనికే ఇచ్చినాడు. జనులెల్లరు శ్రీకృష్ణుని ఇనుమిక్కిలి మెచ్చినారు.\nఅటుపిమ్మట శతధన్వుడు, అక్రూరుడు, కృతవర్మయు కుళ్ళుచు ఒకనాడు కలిసి కుట్రను గావించినారు.\n\"తన కూతును ఇత్తుననుచు మనకు తొలుతనుండి చెప్పి చివరకు ఆ సత్రాజితు శ్రీకృష్ణుని కిచ్చినాడు.\nమాణిక్యమువంటి కన్య మనకొకనికి కాకపోయె ! మన ముగ్గురిలో ఎవరికి మణియైనను దక్కదాయె !\nశతధన్వుడ! నీ వొకడవె సామర్థ్యము గలవాడవు, మణనైనను అపహరించి మాకు ప్రియము గలిగింపుము.”\nఅని పల్కిన శతధన్వుడు అమితోత్సాహము పొందెను; ఆ రత్నము సపహరింప అదను వేచుకొని యుండెను.\nలక్కయింట కౌంతేయులు రాత్రి తగులబడిపోయిరి — అను వార్తను విని కృష్ణుడు హస్తిపురికి వెళ్ళినాడు.\nఅది అదసని శతధన్వుడు అర్థ రాత్రమందు వచ్చి నిదురపోవు సత్రాజితు నిష్ఠురముగ చంపినాడు.\nబొక్కిసలను వెదకి వెదకి, భోషాణము పగులగొట్టి, మణిగైకొని తక్షణమే తన గృహమున కేగినాడు.\nతెల్లవాఱ సత్రాజితు నిల్లాండ్రును గొల్లుమనిరి; శతధన్వుని పని యిదియనీ మతిమంతులు తెలిసికొనిరి.\nసత్యభామ దుఃఖించుచు, జనకు శవము నూనెతొట్టి యందు పెట్టి ఒక రథమున హస్తిపురికి వడిగ చేరె.\nసత్రాజితు మరణము విని సత్యభామ నోదార్చుచు, త్వర త్వరగా శ్రీకృష్ణుడు ద్వారక కరుదెంచినాడు.\nతీర్థయాత్రలకు వెళ్ళిన ధీరుండగు బలరాముడు ఆ రోజున సంతసమున ద్వారక కరుదెంచినాడు.\nజరిగిన కథ తన యన్నకు ఎఱుకపఱచి, శ్రీకృష్ణుడు శతధన్వుని నేడొ, రేపొ చంపుదునని ప్రతినపూనె.\nశతధన్వుడు చచ్చునంచు సత్యభామ సంతసించె, తండ్రి కపుడు దహనాదులు తర్పణములు జరిపించెను.\nబలరాముడు కృష్ణుండును కలిసి తనను చంపుదురని శతధన్వుడు వారి నెదుర కృతవర్మను సాయమడిగె.\n\"అయ్యయ్యో, వారలతో కయ్యమునకు నేను రాను — నీ మైత్రికి ఒక దండము ! నే మాత్రము రాను, రాను.”\nఅని పలుకగ శతధన్వుడు అక్రూరుని కడ కేగెను; కృష్ణునితో పోరాడగ కేలు గలుపుమని యడిగెను.\nఅతని మాట లాలకించి అక్రూరుం డదరి పడుచు \"కృష్ణుడనగ ఎవరందువు ? కేవల శ్రీవిష్ణు వతడు !\nగోవర్ధన గిరి యెత్తిన గోవిందుని ఎదిరింతువ ? కంసు సతడు వధియించుట కన్నులార కంటివి కద !\nఅతని యన్న బలరాముడు ఆగ్రహించి హలమెత్తిస ముజ్జగములు గజగజమని మోకరిల్లు సతని మ్రోల,\nని మైత్రికి ఒక దండము నే మాత్రము తోడుపడను —” అని పల్కగ శతధన్వుడు అతని తోడ ఇట్లు పలికె :\n\" నన్నిచ్చట కాపాడెడు నాధుం డొకడైన లేడు ! స్నేహితులని మిమ్ము సమ్మి సాహసించి చెడిపోతిని.”\nఅని పలికి శమంతకమును అతనియొద్ద దాచి పెట్టి, వడిగల ఒక గుఱ్ఱ మెక్కి ఆడలుచు పరుగెత్తినాడు. (సశేషం)",
            "book_page_end": 8
        },
        {
            "title": "జ్వాలాద్వీపం - 17",
            "book_page_start": 9,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "సాహసం, ధారావాహిక",
            "moral": "ధైర్యసాహసాలతో కూడిన ప్రణాళికలు గొప్ప లక్ష్యాలను సాధించడానికి సహాయపడతాయి.",
            "keywords": [
                "రాక్షసులు",
                "జ్వాలాద్వీపం",
                "ఉగ్రాక్షుడు",
                "రుద్రుడు",
                "సాహసయాత్ర"
            ],
            "characters": [
                "కంధుడు",
                "ఉగ్రదత్తుడు",
                "ఏకపాదుడు",
                "రుద్రుడు",
                "చంద్రసేన",
                "ఉగ్రాక్షుడు",
                "చిత్రసేనుడు"
            ],
            "locations": [
                "జ్వాలాద్వీపం",
                "కపిలపురం",
                "సముద్రం"
            ],
            "content": "[భల్లూకరాయుళ్ళు ఉగ్రదత్తుణ్ణి' తమ నాయకుడైన కంధుడి దగ్గిరకు తీసుకుపోయారు. కందుడు ఉగ్రదత్తుడితో ఏకపాదుణ్ణి చంపేందుకు రాక్షసుల సహాయం కావాలని చెపు తూనే, ఏకపాదుణ్ణి చంపటం సాధ్యమయే పని కాదనీ; వాడెవరి నెత్తురు చూసినా, లేక వాడి నెత్తురు ఎవరు చూసినా —తప్పక మరణిస్తారనీ అన్నాడు. తరవాత —]\nపులిరాయుళ్ళ నాయకుడైన ఏకపాదుడికి గల అపూర్వ శ క్తిని గురించి వినగానే ఉగ్ర దత్తుడు నిలువెల్లా కంపించిపోయాడు. ఏకపాదుణ్ణి హతమార్చకుండా తనుగాని, తన స్నేహితులుగాని ఈ జ్వాలాద్వీపాన్ని వదలటం సాధ్యంకాదు. అంతేకాక సామంత రాజైన సుదర్శనుడి కుమార్తె చంద్రసేన కూడా ఆ దుర్మార్గుడి ఆధీనంలోనే వున్నది. నెత్తురు చిందించకుండా ఆ ఏకపాదుణ్ణి చంపటం ఎలా ?\n\"వాణ్ణి చంపటం అనేది చాలా గడ్డు సమస్య,” అన్నాడు కంధుడు. \"ఒకసారి వా, నా భటులు ఒంటరిగా దొరకపుచ్చు కున్నారు. కాని, వాళ్లు ఈటెలు ఎత్తి వాణ్ణి గుండెల్లో పొడవబొయ్యేలోపలే, వాడు కత్తితో ముఖంమీద గాటు వేసుకున్నాడు. ఆ నెత్తురు చూస్తూనే, నా భటులందరూ మరణించారు.”\n\" అయితే, మనం వాడి ఎదట పడటం లోనే ప్రమాదం వున్నదన్నమాట! అయితే యిక వాణ్ణి చంపటం ఎలా?\" అన్నాడు ఉగ్రదత్తుడు నిస్పృహగా.\nరుద్రుడు, ఏకపాదుడి కోటకేసి సాలోచ నగా చూస్తూ, \" ఒకసారి మనం ఆ కోటను చుట్టుముట్టగలిగితే, తరవాత వాణ్ణి చంపటం ఎలాగో ఆలోచించవచ్చు. ఆ సమయానికి ఏదో ఒక ఉపాయం తోచకపోదు. ఉగ్రా క్షుడు పెద్ద జిత్తులమారి!” అన్నాడు.\n\"బహుశా నా పెంపుడు తండ్రి చచ్చినా ఫరవాలేదను కుంటున్నట్టున్నది, ఈ రుద్రుడు!\" అనుకున్నాడు ఉగ్రదత్తుడు తన మనస్సులో. కాని, కంధుడు చెప్పినట్టు తను తన పెంపుడు తండ్రి సహాయం కోరకతప్పదు. బలవంతులూ, ప్రాణభయం లేనివాళ్లూ అయిన తన రాక్షసబంట్లు వచ్చి పాల్గొననిదే భయంకర పక్షుల్నీ, పులి రాయుళ్ళనూ ఓడించటం సాధ్యంకాదు.\nఉగ్రదత్తుడు యిలా ఆలోచిస్తూ వుండగా కంధుడు అతణ్ణి సమీపించి, \"ఉగ్రదత్తా, నీ నిర్ణయం ఏమిటి? నీ పెంపుడు తండ్రి నుంచి సహాయం కోరుతూ వార్త పంప టమా, లేదా?\" అని అడిగాడు.\n\"అక్కడికి ఎవరు వెళ్ళేటట్టు? నేనే వెళ్ళిరానా?” అని అడిగాడు ఉగ్రదత్తుడు. కంధుడు జవాబు యిచ్చేలోపలే, రుద్రుడు ముందుకు వచ్చి, \"కపిలపురం వెళ్ళి, యిక్కడి సంగతి సందర్భాలు చెప్పి సహాయం నేను తీసుకువస్తాను. నన్ను పోనివ్వండి,” అన్నాడు.\nఇందుకు కంధుడూ, ఉగ్రదత్తుడూ కూడా ఒప్పుకున్నారు. తరవాత కంధుడు తన అనుచరుల్లో ఒక్కణ్ణి పిలిచి, రుద్రుణ్ణి భయంకర పక్షిమీద ఎక్కించుకుని కపిల పుర రాజ్యంలోని అడవుల్లో దించాలని చెప్పాడు. దానికి వాడు అయిష్టంగా ముఖం పెట్టి, \"అయ్యా, మీకూ తెలుసుగదా? ఈ ఉగ్రదత్తుణ్ణి యితర్లనూ పులిరాయుళ్ళు అపహరించి ఈ ద్వీపానికి తెచ్చినప్పటి నుంచి, రాక్షసులూ, ప్రజలూకూడా రేయిం బవళ్ళు భయంకర పక్షుల కోసం కావలా కాస్తున్నారు. మేము ఆ ప్రాంతాల దిగామో, వచ్చిన పని చెప్పేముందే మమ్మల్ని వాళ్ళు చంపేస్తారు!” అన్నాడు.\nఉగ్రదత్తుడు ఓ క్షణకాలం ఆలోచించి, \"అయితే, రుద్రుడు ఒక పని చేస్తే పోతుంది. అడవిలో దిగేముందు తనెవరో అక్కడి కాపలావాళ్ళు తెలుసుకునేందుకు వీలుగా, తన దుస్తుల్లో ఏదో ఒకదాన్ని పైనుంచి కిందకు పడవెయ్యటం ' బావుం టుంది. నేను నా పెంపుడు తండ్రికి రాసే లేఖ నొకదాన్ని కూడా, ఆ దుస్తుల్తోపాటు పడవేస్తే, సంగతి సందర్భాలు వాళ్ళు తెలుసుకుంటారు,” అన్నాడు.\nఈ ఉపాయం అందరికీ నచ్చింది. ఉదయం కాగానే ప్రయాణం అయేందుకు చేయవలసిన ఏర్పాట్లు చేసుకోవలసిందిగా, తన అనుచరుడికీ, రుద్రుడికి చెప్పి, కంధుడు ఉగ్రదత్తుణ్ణి వెంటబెట్టుకు వెళ్ళి, అతడి కోసం ఏర్పాటు చేసిన శయనాగారాన్ని చూపించాడు.\nతన కోటముందున్న ఆవరణలోని ఒక పెద్ద రాతిమీద తల రెండు చేతులమధ్యా పెట్టుకుని విచారంగా కూచునివున్న ఉగ్రా కుడి వద్దకు, అతడి బంట్లు యిద్దరు పరి గెత్తుకుంటూ వచ్చి, \"మహానాయకా, ఏదో ప్రమాదం, అంతా అయోమయం, వాడికి మతిపోయన్నా వుండాలి!” అంటూ వగ రుస్తూ నిలబడ్డారు.\n\"ఏమిటి ప్రమాదం ? ఏమిటి అయో మయం? ఏమిటీ వాగుడు? మీకేనా మతి పోయింది!\" అంటూ ఉగ్రాక్షడు కళ్లెర్ర చేసి తన బంట్లకేసి చూశాడు.\nతమ నాయకుడి ముఖంకేసి చూస్తూనే, ఇద్దరు రాక్షసబంట్లూ తబ్బిబ్బు పడిపోయి, తడబడుతూ, \" ఎవడో ఒక జ్వాలాద్వీపం వాడు పట్టపగలే మన అడవిమీద ఎగురుతూ, కిందికి దిగాలని ప్రయత్నం చేస్తున్నాడు. మన కాపలావాళ్ళు వాడిమీదకి బాణాలూ, గదలూ విసిరారు. వాడు మూటలా కట్టిన ఏదో వస్తువును కింద పడవేసి, ఇంకా అక్కడే ఎగురుతున్నాడు,” అన్నారు.\n\"ఆ వస్తువేది? వెంట తెచ్చారా?” అన్నాడు ఉగ్రాక్షుడు కోపంగా.\n\"అది ఎక్కడో చెట్లలో పడింది. మన వాళ్లు దానికోసం గాలిస్తున్నారు,\" అన్నారు రాక్షసబంట్లు.\n\" అయితే, ఈలోపల మీకు మతులు పోయి పలవరిస్తూ, నా దగ్గిరకు పరిగెత్తు కొచ్చారన్న మాట ! అక్కడికి పదండి!” అంటూ హుంకరించి ఉగ్రాక్షుడు తన భటులవెంట బయలుదేరాడు.\nఉగ్రాక్షుడు అడవిలో కొంతదూరం వెళ్లే సరికి ఒక ఎత్తయిన రాతిగుట్ట పక్కనేవున్న చెట్టుకింద కొందరు రాక్షసులూ, ప్రజలూ గుంపుగా కూడి రణగొణధ్వని చేస్తున్నారు. ఒక భయంకరపక్షి పైన చెట్లమీద వలయా కారంగా ఎగురుతున్నది. ఉగ్రాక్షుడు తమ కేసి రావటం చూస్తూనే గుంపులోనుంచి ఒక రాక్షసుడూ, ఇద్దరు ప్రజలూ పరిగెత్తు కుంటూ అతడికి ఎదురు వచ్చారు. రాక్షసుడి చేతిలో ఒక చిన్న రంగు వస్త్రం, గుండ్రగా కర్రకు చుట్టివున్న ఒక పత్రం వున్నాయి. \"మహానాయకా, ఆ భయంకర పక్షి మీద ముగ్గురు మనుషులున్నారు. వాళ్ళు పులిరాయుళ్ళు మాత్రం కాదు. వాళ్ళల్లో యిద్దరు ఎలుగ్గొడ్డు చర్మాలు ధరించి వున్నారు. ఒకవేళ అవి మనను మోసగిం చేందుకు ఆ దుర్మార్గులు వేసిన మారువేషా లేమో! వాళ్ళు వీటిని కింద పడవేశారు,” అంటూ వస్త్రాన్నీ, కర్రకు చుట్టివున్న పత్రాన్ని ఉగ్రాక్షుడికిచ్చాడు.\nఉగ్రాక్షుడు వాటిని అందుకుని పత్రాన్ని తెరిచి చూస్తూ, \" ఈ మానవ భాష చదవ మనా నాకిస్తున్నావ్? బుద్ధిలేదా ? ఒరే, నర మానవా, ఈ గిలుకుడేంటో చదువు!” అంటూ పక్కనవున్న మనిషికి యిచ్చాడు. వాడు అంతా చదివి ఆశ్చర్యపోతూ, \"మహారాక్షసా! ఇది నీ పెంపుడు కొడుకు ఉగ్రదత్తుడు జ్వాలాద్విపాన్నుంచి రాశాడు. ఆ భయం కర చకిమీద వున్న ముగ్గురిలో ఒకడు. రుద్రుడట. తతిమ్మా యిద్దరూ భల్లూక రాయుళ్ళు, మనకు మిత్రులు,\" అన్నాడు.\n\"ఆహ్హ, నా ఉగ్రవత్తుడు బతికే వున్నాడా? నాకు మొదటినుంచీ' వాడు ఏదో ఒకనాడు తిరిగి, నా అరణ్య రాజ్యం వస్తాడని నమ్మకం వున్నది. అరే! వాడే రాక, ఈ రుద్రుణ్ణి ఎందుకు పంపినట్టు? సరే, ఆ భయంకరపక్షి మీద వున్న వాళ్ళకు కిందికి దిగమని సౌంజ్ఞలు చేయండి,\" అన్నాడు ఉగ్రాక్షుడు సంశయిస్తున్నవాడిలా.\nకొందరు రాక్షసులూ, ప్రజలూ కలిసి చెట్లమీది నుంచీ, గుట్టలమీది నుంచీ భయం కర పక్షికేసి చేతులూ, పొడుగాటి చెట్ల కొమ్మలూ వూపుతూ దిగవలసిందిగా సౌంజ్ఞలు చేశారు. భయంకరపక్షి ఏట వోలుగా ఎగురుతూ వచ్చి ఉగ్రాక్షుడికి అల్లంత దూరంలో దిగింది. ఆ వెంటనే పక్షిమీది నుంచి రుద్రుడు ఛెంగున కిందికి దూకి, కేకలు పెడుతూ ఉగ్రాక్షుడి దగ్గిరకు పరుగుకు వచ్చాడు.\nరుద్రుణ్ణి చూస్తూనే ఉగ్రాక్షుడికి ఎంతో ఆనందం కలిగింది. అతడు రుద్రుణ్ణి రెండు చేతులతో పైకెత్తి, ఆప్యాయంగా అటూ యిటూ వూపి కిందికి దించుతూ, \"ఉగ్ర దత్తుడు క్షేమంగా వున్నాడా? వాడు నీతోపాటు ఎందుకు రాలేదు? ఆరుద్రు డేమయ్యాడు?\" అని అడిగాడు.\n\"ఉగ్రదత్తుడు క్షేమంగానే వున్నాడు. ఆరుద్రుడూ, సామంతరాజు సుదర్శనుడి కూతురు చంద్రసేనా పులిరాయుళ్ళవద్ద బందీలుగా వున్నారు. ఆ పులిరాయుళ్ళ నాయకుడు ఏకపాదుడనే వాణ్ణి చంపితే తప్ప, వాళ్ళూ, ఉగ్రదత్తుడూ క్షేమంగా యిక్కడికి రాలేరు. అందుకు నిన్ను సహాయం రావలసిందిగా ఉగ్రదత్తుడు కోరాడు,” అన్నాడు రుద్రుడు.\n\" నా కొడుకు, నన్ను సహాయం రావల సిందని కోరటమా? ఏమిటి మాటలు! వాడు నా నుంచి పారిపోవాలని చూసినా, పధ్నాలుగు లోకాలూ గాలించి పట్టుకుని, కాళ్ళూ చేతులూ కట్టి, కోటలో పడవేస్తాను. నా తరవాత ఈ అరణ్యరాజ్యానికి నాయకు లెవరు?” అంటూ అడవి మార్మోగేలా ఉగ్రాక్షుడు హుంకరించాడు.\nఉగ్రాక్షుడు కొంత శాంతించిన తరవాత రుద్రుడు, జ్వాలాద్వీపంలో వున్న రెండు శత్రుపక్షాల సంగతీ, భల్లూకరాయుళ్ళ నాయకుడైన కంధుడు తమకు చేసిన సహాయం సంగతీ చెప్పాడు.\n\"పడవల్లో బయలుదేరి రావాలి. మీరు జ్వాలాద్వీపం చేరేందుకు రెండు పగళ్ళూ, రెండు రాత్రులూ పడుతుంది. దారి చూపేందుకు ఒక భల్లూకరాయుడు నా వెంట వచ్చాడు,” అంటూ అతణ్ణి ఉగ్రాక్షుడికి పరిచయం చేశాడు. తరవాత రుద్రుడు దారి చూపవచ్చిన భల్లూకరాయుణ్ణి ఉగ్రాక్షుడి దగ్గిర వదిలి, తాను తిరిగి జ్వాలా ద్వీపం వెళ్ళిపోయాడు.\nఉగ్రాక్షుడు తన బంట్లలో మెరికలపంటి వారిని అయిదు పందలమందిని ఏరి, వాళ్ళతో జ్వాలాద్వీపం వెళ్ళేందుకు ప్రయాణం కట్టాడు. వాళ్ళు మహారణ్యాల్లో పడి, కొండలూ, సదులూ దాటుతూ, వారం రోజుల తరవాత సముద్రతీరం చేరారు.\nరాక్షసుల్లో చాలామంది సముద్రాన్ని యిదే మొదటిసారిగా చూడటం. కంటికాని సంతవరకూ వున్న ఆ మహా ప్రవాహాన్ని చూస్తూనే వాళ్ళు నివ్వెరపోయారు. \" ఇంత మహాసముద్రం మధ్య నేల ఎలావుంటుంది? ఇందులో ఏదో మోసం వున్నది. మనకు నీటిగండం తప్పదు,\" అని వాళ్ళు గుస గుసలు ప్రారంభించారు.\nఈ సంగతి తన చెవినిపడగానే ఉగ్రా క్కుడు రౌద్రరూపం దాల్చి, \" అడవిచెట్లు సరికి, వాటి బాదులతో ఒక్కొక్కటీ యాభై మందిని మోయగలిగేట్టుగా పది పడవలు కట్టండి. వాటిని జాగర్తగా కట్టుకున్నారా, మీరు సముద్రం దాటి జ్వాలాద్వీపం చేరు తారు. లేదా మీరు భయపడుతున్నట్టు మీకు నీటిగండం తప్పదు!\" అన్నాడు. ;\nఉగ్రాక్షుడి హెచ్చరిక రాక్షసుల్లో ఒక చెంప భయాన్నీ, మరోచెంప ఆత్మవిశ్వా సాన్నీ, తెగువనూ కలిగించింది. వాళ్ళు మహావృక్షాలను వేళ్ళకంటా ఊడబెరికి, ఊడలతో ఒక మానుకూ ఇంకొక మానుకూ బంధాలు బిగించి పెద్దపెద్ద తెప్ప పడవలు తయారు చేశారు.\nఅన్నీ సిద్ధమై ఒకనాటి సూర్యోదయం వేళ ఉగ్రాక్షుడు సముద్రం మీద బయలు దేర పోతూండగా, చిత్రసేనుడి దగ్గిరనుంచి ఒక దూత అక్కడికి వచ్చాడు. అతడి ద్వారా: జ్వాలాద్వీప పరిస్థితులు చిత్ర సేనుడికి తెలుసునన్న విషయం ఉగ్రాక్షుడు తెలుసుకున్నాడు. తన దూతద్వారా చిత్ర సేనుడు, ఉగ్రాక్షుడికి కొంత సైనిక సహాం చేస్తానని కబురు పంపాడు.\n\" తన కుమారుణ్ణి పులిరాయుళ్ళు ఎత్తుకుపోయారని తెలిసి, మహారాజూ మహా రాణి దుఃఖసాగరంలో మునిగిపోయారు. ఈ వార్తతోపాటు సామంతుడి కుమార్తె చంద్రసేనకూడా అపహరించబడిందని తెలిసి మరింత బాధపడ్డారు. ఆ సామంత రాజు సుదర్శనుడు లోగడ ద్రోహి నాగ పర్మతో జరిగిన యుద్ధాల్లో మహారాజుకు ఎంతగానో సహాయపడ్డాడు. ఆయన మహా రాణికి బంధువుకూడా. రాకుమారి చంద్ర సేనతో యువరాజుకు వివాహం జరపటం బావుంటుందనికూడా వారు భావిస్తున్నారు,\" అని చెప్పాడు దూత.\nదూత మాటలు వింటూనే ఉగ్రాక్షుడు కోపంతో నిలువెల్లా కంపించిపోయాడు. రాతి గదను దూత పైకి ఎత్తబోయినవాడల్లా తమాయించుకుని, \" వాడు యువరాజు కాదు, ఉగ్రదత్తుడు, నా కుమారుడు! నా కుమారుడి కోసం దుఃఖించే హక్కు మీ రాజుకూ రాణికీ లేదన్నానని చెప్పు. ఈ సామంతుడెవడు? సుదర్శనుడెవడు? వాడి పేరుకూడా ఎన్నడూ వినలేదే! వాడి కుమార్తె చంద్రసేన ఉగ్రదత్తుడికి తగునో తగదో తేల్చవలసినవాణ్ణి, నేను! తెలిసిందా? ఇక వెళ్ళు!\" అంటూ హుంకరించాడు.\nఉగ్రాక్షుడితో యింకేమి చెప్పినా తన ప్రాణానికే ముప్పురావొచ్చని భావించిన దూత తిరిగి చూడకుండా అక్కడినుంచి పారిపోయాడు. తరవాత ఉగ్రాక్షుడి ఆజ్ఞ కాగానే రాక్షసులు పడవలను సముద్రం లోపలికి కొంతదూరం లాగి, పశువుల చర్మా లతో కుట్టిన తెరచాపలను గాలివాలుకు ఎత్తారు. అన్నిటికన్నా ముందున్న పడవలో దారిచూపేందుకు పచ్చిన భల్లూక రాయుడు ఎక్కాడు.\nరాక్షసులెక్కిన పడవలు ఏప్రమాదం లేకుండానే ఆ పగలూ, రాత్రి సముద్రంలో తూర్పుదిక్కుగా ప్రయాణించినై. కాని, మర్నాటి సూర్యోదయంవేళకు వాళ్ళకు దూరంగా సముద్రంలో ఆకాశం ఎత్తు లేస్తున్న మంటలు కనిపించినై. \"జ్వాలా ద్వీపం! జ్వాలాద్వీపం!\" అంటూ కొంత భయంగా కొంత ఉత్సాహంగా రాక్షసులు కేకలు పెట్టారు. ఆ తరవాత కొద్దిసేపటికల్లా, ద్వీపం వైపునుంచి తమకేసి వస్తున్న నల్లని సలుసంత చిన్న ఆకారం ఒకటి కనిపించి, చూస్తూండగానే పెరిగి పెద్దదై—భయంకర పక్షిగా పడవలమీద ప్రత్యక్షమైంది.\n— (ముగింపు వచ్చే సంచికలో)",
            "book_page_end": 16
        },
        {
            "title": "దేవతల పక్షపాతం",
            "book_page_start": 17,
            "pdf_page_start": 39,
            "pdf_page_end": 42,
            "author": "చందమామ బృందం",
            "genre": "బేతాళ కథ",
            "moral": "దేవతల అనుగ్రహం పొందడానికి నిష్ఠ, శ్రద్ధతో పాటు బలమైన సంకల్పం (సత్త్వం) కూడా అవసరం.",
            "keywords": [
                "విక్రమార్కుడు",
                "బేతాళుడు",
                "అగ్నిదేవుడు",
                "బిల్వహోమం",
                "సత్త్వం"
            ],
            "characters": [
                "విక్రమార్కుడు",
                "బేతాళుడు",
                "విక్రమతుంగుడు",
                "నాగశర్మ (బ్రాహ్మణుడు)",
                "దత్తశర్మ (బ్రహ్మచారి)",
                "యక్షుడు",
                "అగ్నిదేవుడు"
            ],
            "locations": [
                "పాటలీపురం",
                "అరణ్యం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, శవాన్ని దించి భుజాన వేసుకుని, ఎప్పటిలాగే మౌనంగా శ్మశాసంకేసి నడప సాగాడు. అప్పుడు శవంలోని బేతాళుడు, \"రాజా, నీవు ఏ దేవతలను తృప్తిపరచటానికై ఇంత శ్రమపడుతున్నావో తెలియదు గాని, నీ మేలుకోరి నీ కొక హెచ్చరిక చేస్తాను. దేవ తలు పక్షపాత బుద్ధి గలవారు. వారు ఒక్కొక్కసారి తమని ఎంత శ్రద్ధగా ఉపా సించిన వారికికూడా వరాలివ్వక ఆశ్రద్ధ చూసిన వారికే సాక్షాత్కరిస్తారు. ఈ విషయం నిరూపించటానికి నీకు విక్రమ తుంగుడి కథ చెబుతాను విను.\" అంటూ ఈ విధంగా చెప్పసాగాడు :\nఒకప్పుడు పాటలీపురానికి విక్రమ తుంగుడు రాజుగా ఉండేవాడు. ఆయన దాతృత్వంలో గాని, యుద్ధరంగంలో గాని ఎన్నడూ వెనకంజవేసి యెరగడని అందరూ చెప్పుకునేవారు.\nఒకనాడా రాజు సపరివారంగా∙ వేటకు బయలుదేరాడు. దారిలో ఒకచోట ఒక బ్రాహ్మణుడు, బిల్వహెూమం చేస్తూ కని పించాడు. \" ఓ బ్రాహ్మడా! ఏమికోరి నీవు ఈ బిల్వ హెూమం చేస్తున్నావు?” అని అడగాలని రాజుకు కోరిక పుట్టింది, కాని తన మనస్సంతా వేటపైన ఉండటంచేత ఆయన తిన్నగా అరణ్యానికి వెళ్లాడు.\nఅక్కడ పగలల్లా రాజు తృప్తిగా వన మృగాలను వేటాడి మళ్లీ సపరివారుడై పాటలీపురానికి బయలుదేరాడు. దారిలో ఆయనకు మళ్లీ ఆ బ్రాహ్మడే కనిపించాడు; ఆయన ఇంకా బిల్వహెూమం చేస్తూనే ఉన్నాడు. ఈసారి రాజు బ్రాహ్మణ్ణి సమీ పించి, నమస్కారం చేసి, \"బ్రాహ్మడా, ఎందుకై ఈ బిల్వహెూమం చేస్తున్నావు?” అని అడిగాడు. దానికా బ్రాహ్మడు, \"రాజా, నా పేరు నాగశర్మ. నేను ఈ మారేడు పళ్ళతో అగ్నిదేవుణ్ణి అర్చించి, తృప్తిపరచి, ఆయన అనుగ్రహంచేత బంగారు మారేడు పళ్ళు పొందాలని ఇలా హెూమం చేస్తు న్నాను. ఎంతో నిష్ఠతో దీర్ఘకాలంగా హెూమం చేస్తున్నప్పటికీ ఇంతవరకు అగ్ని దేవుడు సాక్షాత్కరించలేదు,” అని జవా బిచ్చాడు. అది విని రాజు, \" అయితే నా కొక మారేడుపండు ఇయ్యి. నాకు అగ్ని దేవుడు ప్రత్యక్షమవుతాడేమో చూస్తాను,” అన్నాడు.\nబ్రాహ్మడు నిర్ఘాంతపోయి, \" అదేమిటి, రాజా? నేను పవిత్రంగానూ, నిష్ఠగానూ ఇంతకాలం నుంచీ హెూమం చేస్తున్నా అగ్ని దేవుడు సాక్షాత్కారించ లేదే, నీవు అప విత్రుడివి, దీక్ష పూనిన వాడివికాదు, అప్పటి కప్పుడు కలిగిన అభిప్రాయంతో ఒక్క మారేడుపండు హెూమం చేయగానే ప్రత్యక్ష మవుతాడా?\" అని అడిగాడు.\n\"అలాటి సంకోచాలేమీ వద్దు. ఒక్క మారేడుపండు నా కియ్యి. ఏం జరుగుతుందో చూస్తాం!\" అన్నాడు రాజు.\nసరేనని బ్రాహ్మడు రాజు కొక మారేడు. పండిచ్చాడు. రాజు ఆ పండును తీసుకుని, \"అగ్నిదేవా? నీకి ఫలం చాలని పక్షంలో నా తల నరికి నీకు హెూమం చేస్తాను,” అంటూ దానిని అగ్నిలో హెూమం చేశాడు.\nమరుక్షణమే అగ్నిగుండంలో నుంచి అగ్నిదేవుడు లేచి, ఒక బంగారు మారేడు పండును రాజు చేతిలో ఉంచాడు. రాజు ఆ బంగారు మామిడిపండును బ్రాహ్మడి కిచ్చి పాటలీపురం తిరిగివచ్చాడు.\nఇది జరిగిన కొద్దిరోజులకే రాజు వద్దకు దత్తశర్మ అనే బ్రాహ్మణ బ్రహ్మచారి వచ్చి, \"రాజా, సిద్ధుడైన మా గురువుగారి అను గ్రహంచేత నేనొక భస్మం తయారుచేశాను. రాగి కరిగించి అందులో ఒక చిటికెడు భస్మం వేసినట్టయితే ఆ రాగి యావత్తూ బంగారం కావాలి. ఇది మా గురువుగారి సమక్షంలో ఒకసారి జరగటం నేను కళ్ళారా చూశాను. కాని ఏ కారణంచేతనో నాకు భస్మం పని చెయ్యకుండా ఉన్నది,” అని చెప్పాడు. రాజు ఆ బ్రహ్మచారితో, \" నా ఎదటచెయ్యి, చూస్తాను,\" అన్నాడు.\n• రాజభటులు కొంత రాగి తెచ్చారు. బ్రహ్మ చారి దాన్ని కరిగించి అందులో చిటికెడు భస్మం వేశాడు. కాని రాగి బంగారంగా మారలేదు. ఏమి జరిగినది బ్రహ్మచారి చూడలేకపోయినా, అగ్నిదేవుణ్ణి ప్రసన్నుణ్ణి చేసుకున్న రాజు చూడగలిగాడు. బ్రహ్మ చారి భస్మం తీసి కరిగించిన రాగిలో వేసే సమయమంలో ఒక యక్షుడు అదృశ్యంగా ఉండి ఆ భస్మాన్ని కాజేసి రాగిలో పడ కుండాచేశాడు.\nఇది చూచిన రాజు బ్రహ్మచారి చేతి నుంచి భస్మాన్ని తానే తీసుకుని కరిగించిన రాగిలో వేశాడు. యక్షుడు ఈసారి భస్మాన్ని హరించలేక, ఒక నవ్వు నవ్వి వెళ్లిపోయాడు..\nరాజు భస్మం చల్లిన మరుక్షణం రాగి యావత్తూ బంగారంగా మారిపోయింది.\nబ్రహ్మచారి జరిగిన సంగతి తెలుసుకుని రాజుకు ఆ భస్మం తయారుచేసే పద్దతి చెప్పేశాడు. అందుకు ప్రతిఫలంగా రాజు ఆ బ్రహ్మచారికి వివాహం చేయించి కావల సిన వసతులన్నీ కల్పించాడు.\nబేతాళుడీ కథ చెప్పి, \"రాజా, దిక్పాల కులలో ఒకడై, సమస్త భూతాలకూ ఆధార భూతుడైన అగ్నిదేవుడు రాజుపట్ల పక్షపాతం వహించటానికి కారణమేమిటి? ఎంతో శ్రద్ధా నిష్ఠలతో ఆ బ్రాహ్మడు దీర్ఘ కాలం బిల్వ హెూమం చేసినా అనుగ్రహించక, ఆ దేవుడు నిష్ఠాశ్రద్ధలు లేని రాజు చేసిన ఏక బిల్వ హెూమానికి ఎందుకు తృప్తి చెందాడు? చివరకు ఆ బ్రాహ్మడికి ఒక్క బంగారు మారేడుపండు మాత్రమే దొరకట మేమిటి? రాజుకు అంతులేని బంగారం తయారుచేసే మార్గం సిద్ధించట మేమిటి ? ఈ ప్రశ్నకు సమాధానం తెలిసికూడా చెప్పక పోయావో నీ తల పగిలి పోతుంది,” అన్నాడు.\nదానికి రాజు, \"దేవతలను అర్చించే వారికి కేవలమూ నిష్ఠ, శ్రద్ధాఉంటే చాలదు. సత్త్వం (పట్టుదల) కూడా ఉండాలి. బ్రాహ్మడు మంద సత్త్వుడు, అగ్నిదేవుడు ఎప్పటికి సాక్షాత్కరిస్తే అప్పటికే సాక్షాత్క రిస్తాడనుకుంటూ అలాగే బిల్వహోమం సాగిస్తాడు. రాజు తీవ్ర సత్త్వుడు. ఒక్క మారేడుపండు హెూమం చెయ్యగానే అగ్ని దేవుడు ప్రత్యక్షం కాకపోతే ఆయన నిజం గానే తన తల సరికి హెూమంచేసి ఉండే వాడు. అందుకే అగ్ని ఆయనకు వెంటనే ప్రత్యక్షమయాడు. బ్రాహ్మడికీ, రాజుకూ కలిగిన ఫలితాలుకూడా వారివారి సత్త్వాలకు అనుగుణమైనవి గాని వారు చేసిన బిల్వాల సంఖ్యకు అనుగుణమైనవి కావు,\" అని సమాధానం చెప్పాడు.\nరాజుకు ఈ విధంగా మౌనభంగం కలగ గానే బేతాళుడు శవంతోసహా మాయమై మళ్లీ చెట్టెక్కాడు. —(కల్పితం)",
            "book_page_end": 20
        },
        {
            "title": "చిదంబరం రహస్యం",
            "book_page_start": 21,
            "pdf_page_start": 43,
            "pdf_page_end": 44,
            "author": "జలదంకి వెంకటయ్య",
            "genre": "హాస్యం, చిన్న కథ",
            "moral": "అపార్థం కొన్నిసార్లు ప్రమాదం నుంచి తప్పిస్తుంది.",
            "keywords": [
                "చిదంబరం",
                "లోభి",
                "హరిదాసు",
                "గ్రామాధికారి",
                "దొంగలు"
            ],
            "characters": [
                "చిదంబరం",
                "చిదంబరం భార్య",
                "గ్రామాధికారి",
                "దొంగలు"
            ],
            "locations": [
                "ఊరు",
                "పందిరి",
                "ఇల్లు"
            ],
            "content": "ఒక వూళ్లో చిదంబరం అనే సాహుకారు ఉండేవాడు. అతడు పరమ లోభి. కాని అతని భార్యకు దానధర్మాలంటే ఆసక్తి.\nఒకప్పుడు పండక్కి గ్రామస్థులందరూ చందాలు వేసుకుని, హరిదాసుగారి చేత కాలక్షేపం చేయించటానికి ఏర్పాటు చేసు కున్నారు. చిదంబరం ఒక్క పైసా అయినా ఇవ్వక, \" నా కిలాంటి డబ్బు దండగ పనులు ఇష్టంలేదు. నాకీ కాలక్షేపా లేవీ అక్కర్లేదు,” అని కచ్చితంగా చెప్పేశాడు.\nఆ క్షణం నుంచీ భార్యాభర్తల మధ్య కలహం ప్రారంభమైంది. \"డబ్బివ్వకపోతే పోయె, ముక్తి మార్గం తెలుసుకోవటానికి ముచ్చటగా మూడే మూడు ముక్కలు విని రాకూడదా?” అని భార్య పట్టు పట్టింది. ఇల్లాలి పోరు పడలేక సరే లెమ్మని చిదంబరం మూడే మాటలు వినటానికి వప్పుకొన్నాడు.\nఆ రాత్రి కాలక్షేపానికి పెద్ద మర్రి కింద పందిట్లో యేర్పాట్లు జరిగాయి. జనం కిట కిటలాడుతున్నారు. చిదంబరం కూడా పచ్చి ఒక పక్క కూర్చున్నాడు. హరిదాసుగారు పూలమాల వేసుకుని, కాళ్ళ గజ్జెలు కట్టు కుంటూ వుండగా గ్రామాధికారి సభవేపు తిరిగి, \"పెద్దలంతా వచ్చినట్టేనా, ఇంకెవ రైనా రావాలా ?” అని అడిగాడు. \"ఓహెూ, ఇది దాసుగారు చెప్పే మొట్టమొదటి మాట కామాలు. వినవలసిన మూడు మాటల్లోనూ అప్పుడే ఒకటి వినేశాను,” అనుకున్నాడు చిదంబరం.\nఅంతలోనే చోటు చాలక జనం కొంత మంది నించుని, కూర్చున్నవాళ్ళకి అడ్డంగా వున్నారు గ్రామాధికారి మళ్ళీ లేచి, \"కూర్చోండి! కూర్చోండి!” అంటూ వాళ్ళను హెచ్చరించాడు. ఇదే రెండో మాట అను కున్నాడు, చిదంబరం.\nజనం విపరీతంగా రావటంవల్ల స్థలం లేక కొంతమంది వచ్చిన దారినే మళ్ళి పోవలసి వచ్చింది. అప్పుడు గ్రామాధికారి, వెళ్ళకండి! వెళ్ళకండి! దాసుగారు వచ్చేస్తున్నారు!!\" అని మళ్ళీ జనానికి నచ్చ జెప్పాడు. ఇది విని చిదంబరం, \"సరే, నేను విన వలసిన మూడు మాటలూ పూర్తి అయినాయి,” అనుకుని, ఇంటికి వచ్చేసి హాయిగా నిద్రపోయాడు.\nఈ సంగతి తెలియక, ఎంత చెప్పినా తన మాట భర్త చెవికెక్కలేదుకదా అని కోపం కొద్దీ చిదంబరం భార్య పిల్లల్ని వెంట బెట్టుకుని కాలక్షేపానికి వెళ్లిపోయింది. ఆ సందట్లో ఆమె ఇంటి తలుపు వెయ్యడం మరిచిపోయింది.\nఇదంతా కనిపెట్టి చూస్తూన్న దొంగలు ఆమె వెళ్ళిపోగానే ఇంట్లో చొరబడ్డారు. మెల్లిగా అడుగులో అడుగు వేసుకొంటూ, గదిలోకి వెళ్ళేసరికి, చిదంబరం, \"పెద్ద లంతా వచ్చినట్టేనా, ఇంకెవరైనా రావాలా?” అని పలవరించాడు.\nదొంగలు ఆదిరిపడ్డారు.\nయజమాని మేలుకు నే వున్నాడని తెలుసుకుని, ఎక్కడివాళ్ళక్కడే చతికిల బడ్డారు.\nఅప్పుడు చిదంబరం, \"కూర్చోండి! కూర్చోండి!\" అని గ్రామాధికారి చేసిన హెచ్చరిక పలవరించాడు.\n\"అరే, మనం కూర్చోవటంకూడా ఈయనకి తెలిసిందే! మనల్ని చూసే వుంటాడు,” అని అనుకుని, ఒక్కొక్కళ్ళే లేచిపోవటానికి సిద్ధపడ్డారు.\nఅంతలో నిద్రపోతున్న చిదంబరం మళ్లీ, \"వెళ్ళకండి వెళ్ళకండి! దాసుగారు వచ్చేస్తున్నారు!!\" అని పలవరించాడు.\nయజమాని తమను తరుముకు వస్తున్నా డని భయపడి, వెనక్కి తిరిగి చూడకుండా దొంగలు కాలికొద్దీ పరుగుచ్చుకున్నారు.",
            "book_page_end": 22
        },
        {
            "title": "రాక్షసముద్రిక",
            "book_page_start": 23,
            "pdf_page_start": 45,
            "pdf_page_end": 54,
            "author": "విశాఖదత్త నాటక కథ",
            "genre": "చారిత్రక కథ, రాజకీయ నాటకం",
            "moral": "గొప్ప రాజనీతిజ్ఞత, వ్యూహరచన ద్వారా శత్రువులను కూడా మిత్రులుగా మార్చవచ్చు.",
            "keywords": [
                "చంద్రగుప్తుడు",
                "చాణక్యుడు",
                "రాక్షసమంత్రి",
                "మౌర్యవంశం",
                "కుట్ర"
            ],
            "characters": [
                "నందుడు",
                "రాక్షసుడు (మంత్రి)",
                "సునంద",
                "ముర",
                "మౌర్యుడు",
                "నవనందులు",
                "చంద్రగుప్తుడు",
                "విష్ణుగుప్తుడు (చాణక్యుడు)",
                "ఇందుశర్మ",
                "పర్వతకుడు"
            ],
            "locations": [
                "పాటలీపురం (మగధ)",
                "వర్ధమాన నగరం",
                "మ్లేచ్ఛరాజ్యం"
            ],
            "content": "మగధదేశానికి రాజధాని అయిన పాటలీ పుత్రాన్ని నందుడనే రాజు పాలిస్తూ ఉండే వాడు. ఆయనకు మంత్రి అయిన రాక్ష సుడు స్వామిభక్తుడూ, సమర్థుడూనూ.\nనందరాజుకు ఇద్దరు భార్యలు. ఒకతె సునంద అనే క్షత్రియ స్త్రీ. రెండో ఆమె ముర అనే శూద్ర స్త్రీ. వీరిలో ముందుగా మురకే కొడుకు కలిగాడు. తల్లిపేర అతన్ని అందరూ మౌర్యుడని పిలిచేవారు. మౌర్యుడు పుట్టిన కొంతకాలానికి సునంద తొమ్మిదిమంది కొడుకులను కన్నది. వీరికి నవనందులని పేరు.\nకొంతకాలం గడిచాక సందరాజు రాజ్య భారాన్ని తన కొడుకులకు వప్పగించ నిశ్చ యించాడు. వారిలో మౌర్యుడే పెద్ద అయి నప్పటికీ ఆయన అతనికి సేనాని పదవి మాత్రమే ఇచ్చి, నవనందులందరూ రాజు లుగా ఉండేటట్టు నిశ్చయించాడు.\nమౌర్యుడు తనకు అన్యాయం జరిగినట్టు భావించాడు. నవనందులు మూఢులు, తాను తెలివిగలవాడు. ప్రజలకుకూడా మౌర్యుడిపైనే గౌరవం హెచ్చు. అతను నవనందుల మధ్య సులుపుగా చీలికలు పెట్టాడు. లక్షణాలన్నీ చూడగా మౌర్యుడూ, అతని నూరుగురు కొడుకులూ మగధ రాజ్యానికి చిచ్చుపెట్టేలాగ కనబడ్డారు. అందుచేత నవనందులూ, మంత్రులూ కలిసి కుట్రచేసి మౌర్యవంశ నిర్మూలనానికి ఉపాయం ఆలోచించి, వారినందరినీ ఒక పాతాళ గృహంలోకి పంపి ద్వారం మూసేశారు. అక్కడ నూరు కంచాలలో భోజనమూ, నూరు దీపాలూ ఉన్నాయి. ఆ ఆహారం ఒక్కడే తింటే చాలా రోజు లకు సరిపోతుంది. అందుచేత మౌర్యుడు తన కొడుకులలోకెల్లా చిన్నవాడైన చంద్ర గుప్తుడికి ఆ ఆహారం ఇచ్చి, పాతాళగృహం నుంచి బయటపడే అవకాశం\" దొరికితే మౌర్యులపక్షాన పగ తీర్చుకునేటట్టు ప్రమాణం తీసుకున్నాడు.\nకొంత కాలం గడిచింది. పంగదేశంనుంచి కొందరు మనుమలు ఒక బోనులో ఒక సింహం బొమ్మను పాటలీపుత్ర రాజసభకు తెచ్చారు. ఆ బోనుపై, \" చాతనయితే ఈ సింహాన్ని బోను నుంచి వెలువరించండి.\" అని ఉన్నది. బోనుకు ఎక్కడా ద్వారం లేదు. సింహాన్ని వెలువరించే ఉపాయం ఎవరికీ తెలియలేదు.\n\"చంద్రగుప్త మౌర్యుడే బతికి ఉంటే, ఆ కుర్రవాడు ఉపాయం చెప్పేవాడు,” అని సభలో ఒకరు అన్నారు. వెంటనే పాతాళగృహానికి దారి తెరిచి చూశారు. అందరు మౌర్యులూ చనిపోయారుగాని చంద్రగుప్తు డింకా ప్రాణాలతో ఉన్నాడు. చంద్రగుప్తుడు బోనులో లక్క సింహమై ఉంటుందని గ్రహించి బోనులోకి కాల్చిన ఇనపకర్రలు పోనిచ్చి సింహాన్ని కరిగించాడు. సింహం కరిగి బోనులోనుంచి బైటికి వచ్చింది. చంద్రగుప్తుడి యుక్తిని అందరూ మెచ్చుకున్నారు.\nఇంత తెలివిగల వాడివల్ల ప్రయోజనం ఉంటుందనే ఉద్దేశంతో సవనందులు చంద్రగుప్తుణ్ణి భోజనశాలకు అధికారిగా నియోగించారు. ఈ విధంగా ప్రాణాలతో బయటపడి అతను తన పెద్దలకు శ్రాద్ధాలు పెట్టి, నివురు కప్పిన నిప్పులాగా అణగి ఉండి, భోజనశాలకు సంబంధించిన పనులు చూడసాగాడు.\nఒకనాడు చంద్రగుప్తుడు ఊరిబయట ఒక బ్రాహ్మణ యువకుణ్ణి చూశాడు. ఆ యువకుడి ప్రవర్తన చూసి అతనికి విస్మయం కలిగింది. ఎందుకంటే ఆ బ్రాహ్మణ యువకుడు తన కాలిలో గుచ్చు కున్న దర్భముల్లును తీసి, కాల్చి భస్మం చేసి, దాన్ని నీటిలో కలుపుకుని తాగేశాడు.\n\"స్వామీ, ఎందుకా దర్భముల్లును కాల్చి బూడిద చేశారు?\" అని చంద్ర గుప్తుడు అడిగాడు.\n\" ఇది నా కాలిలో గుచ్చుకున్నది. అందు కని దాన్ని భస్మం చేసేశాను,” అన్నాడా యువకుడు.\n\"కాని ఆ భస్మాన్ని నీటిలో కలుపుకుని తాగటంవల్ల ప్రయోజనమేమిటి?” అని చంద్రగుప్తుడు మళ్ళీ అడిగాడు.\n\" అలా చేయకపోతే నా కోపం నన్నే దహించేస్తుంది,” అన్నాడా వింత బ్రాహ్మణ యువకుడు. చంద్రగుప్తుడు అతని అహం కారానికి, పట్టుదలకూ ఆశ్చర్యపోయే, అలాటి వాడి అండ తనకు అవసరమని నిశ్చయించు కుని, \"మీ పేరేమిటి? ఎక్కడికి వెళు తున్నారు?” అని అడిగాడు.\n\"నా పేరు విష్ణుగుప్తుడు. అందరూ నన్ను చాణక్యుడంటారు. రాజుల వెంట భోజనంచేసే బ్రాహ్మణులలో అగ్రస్థానం ఆక్రమించి భోజనంచేసే ఉద్దేశంతో వెళు తున్నాను. ఈ ఏర్పాట్లు చేసే శూద్రు డొకడున్నాట్ట. అతన్ని కలుసుకోవాలి,\" అన్నాడు బ్రాహ్మణ యువకుడు.\n\"స్వామీ, నేనే ఆ శూద్రుణ్ణి,” అన్నాడు చంద్రగుప్తుడు. నందమహారాజు మనవణ్ణి శూద్రుడన్నందుకు చాణక్యుడు చాలా నొచ్చుకుని, తన పశ్చాత్తాపం తెలుపుకుని, \"నీకు నా వల్ల ఏ పని కావాలన్నా చెప్పు, చేసిపెడతాను!\" అన్నాడు.\n\"మా యింటికి ఒకసారి దయచెయ్యండి. అంతే నేను కోరేది,” అన్నాడు చంద్ర గుప్తుడు. చాణక్యుడు ఆ ప్రకారమే చంద్ర గుప్తుడి ఇంటికి వెళ్లి నవనందులు మౌర్య వంశాన్ని నిర్మూలించటానికి చేసిన కుట్రా, చంద్రగుప్తుడు పగ తీర్చుకోవటానికి శపథం చేసి బయటపడిన వైనమూ తెలుసుకున్నాడు.\nచాణక్యుడు తరవాత భోజనశాలకు వెళ్ళాడు. తూర్పుముఖంగా తొమ్మిది విస్తళ్ళు వేసి ఉన్నాయి, వాటిపక్కన బంగారుపాత్రలు పెట్టి ఉన్నాయి. అవి నవనందులు భోజనంచేసే స్థానాలు. వాటికి ఎదురుగా కొన్ని వెండి చెంబులూ, మరొక విస్తరి ఉన్నాయి. ఇవిగాక ఇంకా అనేక వేల విస్తళ్లు వేసి ఉన్నాయి. ఆ వెండి చెంబులుగల విస్తరి యోగ్యుడైన బ్రాహ్మ డికి అనిన్నీ, మిగతావి సామాన్య బ్రాహ్మ ణులకనిన్నీ తెలుసుకుని చాణక్యుడు ఆ ప్రత్యేక బ్రాహ్మణ స్థానంలో కూచున్నాడు.\nకొంత సేపటికి నవనందులు వచ్చి, చాణక్యుణ్ణి చూసి, \"ఎవరీ కుర్రవాడు? బయటికి గెంటండి,” అన్నారు. \"\n\"నా యోగ్యతను పరీక్షించి నా కన్న యోగ్యుడున్నట్టయితే అతనికి మీరీ స్థానం ఇవ్వవచ్చు,” అన్నాడు చాణక్యుడు న్యాయంగా. కాని నందులు అహంకారులై చాణక్యుణ్ణి పిలక పట్టుకుని లాగి భోజన శాలనుంచి బయటికి గెంటారు.\n\"మిమ్మల్ని సర్వనాశనం చేసి మీ రాజ్యాన్ని శూద్రుడి కివ్వకుండా ఈ పిలక ముడి వెయ్యను. నా యోగ్యత మీరే చూతురుగాని!” అని ప్రతిజ్ఞచేసి చాణక్యుడు అక్కడి నుంచి వెళ్ళిపోయాడు. ఆనాడే చంద్రగుప్తుడి భవిష్యత్తుకూ, మౌర్యుల పగ చల్లారటానికి అంకురార్పణ జరిగింది.\nనగరంలో చాణక్యుడికి ఒక మిత్రు డున్నాడు. అతని పేరు ఇందుశర్మ. అతనికి క్షుద్రవిద్యలు తెలుసు, కొన్ని శక్తులు కల వాడు. \" నీవు నందరాజులతోనూ, రాక్షస మంత్రితోనూ సఖ్యంగా ఉన్నట్టు నటిస్తూ నాకు సహాయంచెయ్యాలి,” అని చాణక్యుడు ఇందుశర్మను కోరి, ఒప్పించాడు.\nఇందుశర్మ బౌద్ధ మాంత్రికుడి వేషం ధరించి జీవసిద్ధి అని పేరు పెట్టుకుని, తన శక్తిచేత కొందరికి రోగాలు తెప్పించి, వాటిని తానే నయంచేస్తూ, చాణక్యుడు తన మంత్ర శక్తి చేత రోగాలు తెప్పిస్తే తాను వాటిని నయంచేస్తున్నానని ప్రచారం \" చేసుకో సాగాడు. చాణక్యుడి శపథం విని భయపడు తున్న రాక్షసమంత్రి ఈ జీవసిద్ధిని చేరదీసి, అతని సహాయంతో చాణక్యుడి చర్యలను అరికడదా మనుకున్నాడు.\nఒకనాడు జీవసిద్ధి నవనందులతో, \" చంద్రగుప్తుడు ఈ నగరంలో ఉండటం మీకు క్షేమంకాదు. అతన్ని వర్ధమానమనే నగరంలో ఉండే కిరాతరాజు దగ్గిరికి పంపెయ్యండి,\" అని సలహా చెప్పాడు. నవనందులలాగే చేశారు. చంద్రగుప్తుడు తన కున్నదంతా కిరాతరాజు కిచ్చి అతన్ని తన పక్షం చేసుకున్నాడు.\nపాటలీపుత్రానికి ఉత్తరంగా చాలా దూరాన పర్వతప్రాంతాన్ని పర్వతకుడనే మ్లేచ్ఛరాజు ఏలుతున్నాడు. చాణక్యుడు ఆ రాజు వద్దకు వెళ్ళి, \" నేను నవనందులను నాశనంచేసి వారి రాజ్యాన్ని చంద్రగుప్తుడి కిస్తానని ప్రతిజ్ఞ చేశాను. అతనికి సైన్యం లేదు. మీరు మీ బలాలను సహాయంచేసి గెలిపించినట్టయితే మీకు అర్ధరాజ్యం వచ్చే టట్టు చూస్తాను,” అన్నాడు.\nపర్వతకుడు తన తమ్ముడితోనూ, కొడుకుతోనూ రహస్యాలోచన చేశాడు. నందుల అర్థరాజ్యాన్ని చాణక్యుడి సహా యంతో గెలుచుకున్నాక, చంద్రగుప్తుణ్ణి బలహీను చేసి పూర్తిరాజ్యమే పుచ్చుకో వ చ్చునని వారు నిశ్చయించుకుని చాణక్యుడితో సరేనన్నారు.\nఒక పక్కనుంచి పర్వతరాజు సేనలూ, మరొక పక్కనుంచి చంద్రగుప్తుడూ, కిరాత రాజు సేనలూ పాటలీపుత్రంపై వచ్చి పడ్డాయి. నవనందులు పర్వతరాజు సేన లతో యుద్ధం చేయబోయి ఆ యుద్ధంలో మరణించారు. రాక్షసమంత్రి చంద్రగుప్తుడి సేనలతో యుద్ధంచేయ వచ్చాడు. చంద్ర గుప్తుడు రాక్షసుడికి నమస్కారంచేసి, \" నా రాజ్యభాగం నాకిప్పించండి. యుద్ధం మానే స్తాను,\" అన్నాడు. కాని రాక్షసుడు అతన్ని దుర్భాషలాడాడు. ఇంతలో నవనందులు చచ్చిపోయినట్టు తెలిసి రాక్షసుడు యుద్ధం మాని నగరంలోకి వెళ్ళిపోయాడు.\nనగరం రాజులచావుతో ఆరాజకమై పోయింది. పురజనులు చాణక్యులు నగరం రక్షించమని కోరారు. ముసలిరాజు అడవికి పోతే అలాగే చేస్తానన్నాడు చాణక్యుడు. అలాగే చెయ్యమని వృద్ధరాజుకు రాక్షస మంత్రి సలహా ఇచ్చాడు.\nతరవాత రాక్షసుడు చంద్రగుప్తుణ్ణి చేరి, \" ఇప్పుడు సగంరాజ్యం నీది ; సగంరాజ్యం పర్వతకుడిది. నాకు పర్వతకుడి వద్ద మంత్రిగా ఉండటం ఇష్టంలేదు. నీ వద్దనే ఉంటాను,” అన్నాడు. చాణక్యుడి సలహాతో చంద్రగుప్తుడు అందుకు సమ్మతించాడు.\nఅయితే చంద్రగుప్తుడిపట్ల రాక్షసుడిబుద్ధి ఏమీ మారలేదు. అతన్ని చంపించి నందుల పగ తీర్చటానికి రాక్షసుడు మనుమలను నియోగించాడు.\nవనంలో ఉంటున్న ముసలిరాజు చంద్ర గుప్తుడికి విష ఫలాలు పంపాడు. చారుల ద్వారా ఈసంగతి తెలిసి చాణక్యుడు వాటిని ఆ ముసలి రాజుకే తిప్పి పంపాడు. ముసలి రాజు వాటిని తిని చచ్చిపోయాడు.\nఇది రాక్షసుడికి మరొక దెబ్బ. అయినా ఆయన చాణక్యుణ్ణి నిర్మూలించే ప్రయత్నం మానక, రహస్యంగా పర్వతకుడితో కూడా మంతనాలు సాగించాడు.\nబౌద్ధ మాంత్రికుడి వేషంతో రాక్షన మంత్రిని మంచిచేసుకున్న చాణక్యుడి మిత్రుడు తన మంత్రశక్తిచేత అతి లావణ్య వతి అయిన విషకన్యను సృష్టించి, దాన్ని రాక్షసుడికి చూపి, \"దీనిని ఆలింగనం చేసుకున్న వాడు తక్షణం చచ్చిపోతాడు, మరుక్షణం ఇది అదృశ్యమైపోతుంది,” అని ఆ విషకన్యను రాక్షసుడివద్ద విడిచి వెళ్లాడు. అయితే అతను ఈ విషకన్యను రాక్షసుడి పరం చేసినమాట ఆ రోజునే చాణక్యుడికి చెప్పాడు.\nకొద్ది రోజులు పోయినాక రాక్షసుడు చాణక్యుణ్ణి పిలిచి, \"అపూర్వ సౌందర్య వతి అయిన కన్య ఒకతె లభించింది. ఆమెను చంద్రగుప్త మహారాజుకు కాను కగా ఇవ్వాలనుకుంటున్నాను. మీరు తీసుకు పోతారా?\" అని అడిగాడు.\nచాణక్యుడా విష కన్యను వెంటబెట్టుకు పోయి నిండుకొలువులో, రాక్షసుడు వింటుండగానే, ఆ కన్యను పర్వతకుడికి బహుమానం చేస్తానని సూచించాడు. రాక్ష సుడు వద్దనటానికి వీలులేని పరిస్థితి. అందు చేత ఆయనకూడా అలాచేస్తే బాగుంటుం దని అనవలిసి వచ్చింది. తరవాత విష కన్యను పర్వతకుడి వద్దకు పంపారు. మర్నాడు పర్వతకుడు చచ్చి ఉన్నాడు; విషకన్య జాడలేదు!\nతనకు ప్రమాదం కలగబోతున్నదని గ్రహించి రాక్షసుడు ఆ రాత్రే తన కుటుం బాన్ని తన స్నేహితుడైన చందనదాసు ఇంట ఉంచి నగరం విడిచి వెళ్ళి పోయాడు.\nపర్వతకుడి హత్యకు కారకుడు రాక్షస మంత్రేనని అందరూ అనుకున్నారు. అదే ప్రకారం చాటింపుకూడా వేశారు. ద్రోహిగా అతన్ని శిక్షించటానికి మాత్రం ఆయన దొరకలేదు.\nచాణక్యుడు ఒక మనిషిని పర్వతకుడి కొడుకు వద్దకు పంపి, \"చాణక్యుడే నీ తండ్రిని చంపించాడు. నీ విక్కడ ఉన్న పక్షంలో నిన్నుకూడా చంపెయ్యగలడు,\" అని చెప్పించాడు.\nఈ మాట విని బెదిరి పర్వతకుడి కొడుకు- తన దేశానికి వెళ్ళిపోయాడు.\nరాక్షసుడు ఈ వార్త విని పర్వతకుడి. కొడుకు ఉండే చోటికి వెళ్ళి, \"చంద్ర గుప్తుణ్ణి చంపి రాజ్యమంతా ఏలుకుందువు. గాని, సైన్యం సిద్ధంచెయ్యి. నేను నీకు మంత్రిగా ఉంటాను,” అన్నాడు. అందుకు పర్వతకుడి కొడుకు ఒప్పుకున్నాడు.\nరాక్షసుడు పారిపోయినా నగరంలో రాక్షసుడి భృత్యులు చంద్రగుప్తుణ్ణి చంపే ప్రయత్నంలోనే ఉన్నారు. చంద్రగుప్తుడు నగర ప్రవేశం చేసేసందర్భంలో - ఉత్తర గోపుర ద్వారంవద్ద దారువర్మ అనే వాడు పెద్ద ఎత్తున అలంకరణలు చేస్తూ ఉండటం చూసి చాణక్యుడు శంకించి, చంద్రగుప్తుడు రావలిసిన సమయానికి అతని ఏనుగు మీదనే పర్వతకుడి తమ్ముణ్ణి పంపాడు. సరిగా ద్వారం కిందికి వచ్చేసరికి ఒక ఆయుధం పైనుంచి పడి మావటివాణ్ణి చంపింది. మరుక్షణం దారుపర్మ పైనుంచి దూకి పర్వతకుడి తమ్ముణ్ణి కత్తితో పొడిచి చంపేశాడు. అది అర్థరాత్రివేళ కావటం చేత తాను ఎవరిని చంపుతున్నది కూడా ఆ దుర్మార్గుడు చూడలేదు.\nదారువర్మను మ్లేచ్చులు పట్టుకుని అక్కడే చంపారు.\nమరొకసారి ఒక వైద్యుడు చంద్రగుప్తు డికి ఔషధం ఇస్తూ అందులో విషం కలిపాడు. చాణక్యుడు పక్కనే ఉండి ఆ వైద్యుడిచేత ఆ ఔషధం కొంత తినిపిం చాడు. వైద్యుడు చచ్చాడు.\nఈ విధంగా చాణక్యుడు చంద్రగుప్తుణ్ణి వెయ్యి కళ్ళతో కాపాడటమేగాక తన చారు లను నగరమంతటా తిప్పి అన్ని రహస్యాలూ తెలుసుకుంటూ ఉండేవాడు. ఈ చారులలో ఒకడు ఒకసారి చందనదాసు ఇంటికి వెళ్ళి అక్కడ యమలోక పటాన్ని చూపుతూం డగా ఒక కుర్రవాడు లోపలినుంచి వచ్చాడు. అప్పుడొక స్త్రీ వచ్చి వాణ్ణి లోపలికి తీసుకు పోయింది. ఆ సమయంలో ఆమె చేతినుంచి ఒక ఉంగరం కింద పడింది. ఆ ఉంగరం చారుడిద్వారా చాణక్యుడికి చేరింది. దాన్ని చూస్తూనే అది రాక్షసుడి ముద్రిక అని చాణక్యుడు తెలుసుకున్నాడు. ఇకనుంచి ఆయన రాక్షసమంత్రికీ చంద్రగుప్తుడి శత్రు వులకూ మధ్య విభేదాలు పెట్టి, రాక్షసు చంద్రగుప్తుడికి సుముఖుగా చేసుకునే టందుకు పథకం వేశాడు.\nచాణక్యుడి మనుమలు కొందరు చంద్ర గుప్తుడి శత్రువులలాగా నటిస్తూ రాక్షసుడు ఉంటున్న మ్లేచ్ఛరాజ్యానికి వెళ్ళారు. రాక్ష సుడి భృత్యులైన కొందరికి శిక్షలు విధించి, వారిని శిక్ష అనుభవించకుండా విడిపించి, రాక్షసుడి వద్దకు తీసుకుపోవటానికికూడా చాణక్యుడు కొందరిని నియమించాడు. వారిలో ఒకడు ఒక ఉత్తరం తీసుకున్నాడు. అందులో రాక్షసుడు చంద్రగుప్తుడి కొక రహస్యలేఖ రాసినట్టుగా ఉన్నది. ఆ లేఖకు చాణక్యుడు రాక్షసుడి ముద్రిక వేశాడు.\nచాణక్యుడు తరవాత చంద్రగుప్తుడితో వైరం తెచ్చుకునేవాడిలాగా నటించాడు. ఇద్దరూ బహిరంగంగానే ఘర్షణపడసాగారు. ఈ వార్తకూడా మ్లేచ్ఛరాజ్యానికి చేరింది. చాణక్యుడు సృష్టించిన దొంగ ఉత్తరం పర్వతకుడి కొడుకు చేతికి చిక్కింది. దానిని రాక్షసుడే రాయించాడనీ, చాణక్యుడికి చంద్రగుప్తుడికీ చెడినమీదట చాణక్యుడి స్థానం తాను ఆక్రమించటానికి రాక్షసుడు యత్నిస్తున్నాడని అతను నమ్మాడు. విష కన్యయొక్క సృష్టికి కారకుడు రాక్షసుడేనని కూడా అతనికి స్పష్టంగా తెలిసిపోయింది.\nరాక్షసుడు అనుకున్నదంతా తారుమా రయింది. ఆయన తన స్వదేశానికి తిరిగి వచ్చాడు. చాణక్యుడి సలహాపై చంద్ర గుప్తు డాయనను సమస్త గౌరవాలతో సభకు రప్పించాడు. చాణక్యుడూ చంద్రగుప్తుడూ కూడా ఆయనను మంత్రిలాగే చూశారు. రాక్షసమంత్రి మనసు ఇంతకాలానికి మారి పోయింది. చాణక్యుడి యత్నాలు ఫలిం చాయి. చంద్రగుప్తుడు తన దాయాదుల రాజ్యంతోపాటు వారి మంత్రినికూడా జయించుకున్నాడు.",
            "book_page_end": 32
        },
        {
            "title": "కళ్లువిప్పిన యువరాజు",
            "book_page_start": 33,
            "pdf_page_start": 55,
            "pdf_page_end": 64,
            "author": "సి. మాధవరావు",
            "genre": "రాజరిక కథ, ధారావాహిక",
            "moral": "దురాశ, స్వార్థం మనిషిని దుర్మార్గుడిగా మారుస్తాయి.",
            "keywords": [
                "యువరాజు",
                "సుందరుడు",
                "మహామంత్రి",
                "రాజ్యాధికారం",
                "కుట్ర"
            ],
            "characters": [
                "సౌభాగ్యవర్మ (రాజు)",
                "సుందరుడు (యువరాజు)",
                "తాత (అంగరక్షకుడు)",
                "మహామంత్రి (రాజప్రతినిధి)",
                "మైధిలి (యువరాజు భార్య)",
                "బ్రాహ్మణుడు"
            ],
            "locations": [
                "భాగ్యవతీ నగరం",
                "అంతఃపురం",
                "రాజ్యభవనం"
            ],
            "content": "పూర్వం భాగ్యవతీ నగరాన్ని సౌభాగ్యవర్మ అనేరాజు పాలిస్తూ ఉండేవాడు. ఆయన పరిపాలన ధర్మ పరిపాలన. ఆయన కింద ప్రజలు ఎలాటి కష్టాలూలేక హాయిగా బతుకుతూ తమ రాజే తమపాలిటి దైవం అని నమ్మేవారు.\nసౌభాగ్యవర్మకు లేకలేక అరవయ్యో యేట ఒక కొడుకు కలిగాడు. వాడికి సుందరుడని పేరు పెట్టుకున్నారు. లేకలేక కలిగిన ఆ కొడుకును చూసుకొని ముసలి రాజుకు ఎంత ఆనందం కలిగేదో, వాడి భవిష్యత్తు గురించి ఆలోచిస్తే అంత విషాదమూ కలిగేది. ఎందుకంటే నుంద రుడు రాజ్యార్హుడయేదాకా తాను జీవించి ఉండని పక్షంలో, వాడికి పదహారేళ్లు నిండే దాకా ప్రధాన మంత్రిని రాజప్రతినిధిగా ఉంచవలిసివస్తుంది. ఆ తరవాత సుందరు డికి రాజ్యమూ, ప్రాణాలూకూడా దక్క కుండా పోవచ్చు. ఈ చింత ముసలి రాజును నిత్యమూ వేధించేది.\nఆయన భయపడినట్టే సుందరుడు పదేళ్ల వాడై ఉండగా రాజుకు జబ్బు చేసింది. అది చికిత్సలకు లొంగకపోగా రోజురోజుకూ ముదరసాగింది. తనను మృత్యువు చేర వస్తున్నదని సౌభాగ్యవర్మ గ్రహించి, తనను చిన్నతనం నుంచి ప్రాణంలాగా కనిపెట్టు కుని ఉండిన \"తాత\"ను పిలిపించి, ఆయనతో రహస్యంగా ఇలా చెప్పాడు :\n\"తాతా, నేను త్వరలోనే పోతానని తోస్తోంది. సుందరుడు. పసివాడు. ఒక వేళ పట్టం కట్టినా రాజ్యం ఏలలేడు. అందుచేత వాడికి పదహారేళ్లు నిండేదాకా మహామంత్రే రాజ్యభారం చూడక తప్పదు. మహామంత్రి రాచకార్యాలు నిర్వహించటంలో సమర్థుడే, కాని ఆరేళ్లు రాజ్యవైభవం రుచిమరిగాక అతడి మనసు ఎలా మారుతుందో చెప్పలేం. సుందరుడికి రాజ్యం దక్కకపోయినా నాకు విచారం లేదు; వాడి ప్రాణానికి ఆపాయం రాకుండా ఉండటం అతి ముఖ్యం. నాకు నీకన్న నమ్మదగినవాడు లేడు. అందుచేత సుందరుడి ప్రాణాలు కాపాడేభారం నీపైన వేస్తున్నాను. ఇందుకుగాను రాజాంతఃపురం మీద నీకు సమస్తహక్కులూ ఇస్తున్నాను. వాటిని మహామంత్రికూడా జవదాటడానికి వీల్లేదు. మిగిలిన రాజకీయాల ప్రసక్తి నీకు వద్దు. సుందరుడు రాజ్యార్హుడైనాక మహా మంత్రి తానై వాడికి పట్టాభిషేకం చేస్తే సరేసరి, లేకపోతే సుందరుడు తన స్వశక్తితో రాజ్యం సంపాదించుకుంటాడు, లేదా రాజ్య భ్రష్టుడవుతాడు.” తరవాత సౌభాగ్యవర్మ మంత్రిని పిలిపించి, \"మహామంత్రి, నాకు కాలం తీరిపోయింది. సుందరుడు పసివాడు. వాడికి పదహారేళ్లు నిండేదాకా రాజ్యపరిపా లన మీరే సాగించి, ఆ తరవాత వా యథా విధిగా రాజ్యాభిషిక్తుణ్ణి చేసి, వాణ్ణి కనిపెట్టి ఉంటూ రాజ్యం చేయించండి. అంతదాకా సుందరు తాత అధీనంలో ఉంచుతాను. తాతకు అంతఃపురంపైన సర్వాధికారాలు ఇచ్చేశాను. సుందరుడి పెంపకం గురించి మీకెలాటి శ్రమా ఉండదు,” అని చెప్పాడు.\nతరవాత సౌభాగ్యవర్మ కన్ను మూశాడు. ఆయన మృతికి కంట తడి పెట్టనివాడులేడు. మహామంత్రి మహారాజయాడు. వెంటనే పరిపాలనలో అనేక మార్పులు జరిగాయి. అవి ప్రజలకు అనుకూలమైనవికావు. కొత్త మహారాజు ప్రవేశపెట్టిన పద్ధతులను అమే పించటం ప్రమాదకరమని ప్రజలు తెలుసు కుని పరిస్థితులకు తల ఒగ్గారు.\nఇక తాత సుందరుణ్ణి కంటిని రెప్పలాగా కాపాడసాగాడు. ఎటువంటి పరిస్థితిలోనూ సుందరుడు అంతఃపురం దాటి వెళ్లటానికి వీల్లేదు. సుందరుడు తినే ప్రతి వస్తువునూ తాత స్వయంగా ముందుగా రుచి చూడాలి. తాత సుందరుడికి చదువు చెప్పటానికి సమర్థులైన గురువులను ఏర్పాటుచేశాడు; వాడితో కలిసి చదువుకునేటందుకు ఇరవై మంది కుర్రవాళ్లను తానే ఏరాడు. ఆ కుర్ర వాళ్ళు రోజూ అంతఃపురానికి వచ్చి, సుందరుడితోబాటు విద్యాభ్యాసం చేసి వెళ్ళి పోతూండేవారు.\nఆరేళ్ళు గడిచాయి. సుందరుడికి పదహా రేళ్ళు నిండాయి. రాజప్రతినిధిగా ఉండి పరిపాలన చేస్తున్న మహామంత్రి సుందరు డికి రాజ్యాభిషేకం చేసే ప్రయత్నాలేమీ చేయలేదు. గాని సుందరుణ్ణి బతికి ఉండ నిస్తే తనకు పక్కలో బల్లెంగా ఉండవచ్చు నని ఆలోచించి, సుందరుడి తల తెచ్చిన వారికి మంచి బహుమాన మిస్తానని తన సన్నిహితులతో అన్నాడు.\nఅయితే తాత సుందరుణ్ణి కంటిని రెప్ప లాగా అహోరాత్రాలు కాపాడుతూ, అంతః పురందాటి వెళ్ళనివ్వకపోవటంచేత ఎటు వంటి ప్రమాదమూ జరగలేదు.\nమరి రెండేళ్ళు గడిచాయి. మహామంత్రి ఒక కన్యను ఏరి సుందరుడి కిచ్చి వివాహం చేశాడు. కాని తాత తన ధర్మం తాను ధృఢంగా నెర వేర్చేవాడు కావటంచేత ఆ భార్యాభర్తలను ఒక్క క్షణంపాటు కూడా ఒకచోట ఒంటరిగా ఉండనివ్వలేదు. భార్యాభర్తలు తన సమక్షంలోనే మాట్లాడుకో వాలి. రాత్రివేళ ఎవరి గదులలో వారు పడుకోవాలి. సుందరుడికి అతడి భార్య తాంబూలంకూడా ఇవ్వటానికి వీల్లేదు.\nతాత చేసిన ఈ చండశాసనం సుంద రుడికి చిరాకు పుట్టించింది. కాని అతను తాత గీసిన గిరి దాటకుండా మసులు కోపటం పసితనం నుంచి నేర్చుకున్నవాడు కావటంచేత, పెళ్లి అయికూడా బ్రహ్మచారి జీవితం గడుపుతూ వచ్చాడు.\nకాలం గడుస్తున్నకొద్దీ సుందరుడికి రాజ్యాభిషేకం జరిగే అవకాశం సన్న గిల్లింది. ఈ విషయమై ప్రజలు ఆసంతృప్తి చెందికూడా ఏమీ చేయలేక ఊరుకున్నారు. తాత సుందరుడి ప్రాణానికి తన ప్రాణం అడ్డు వెయ్యగలవాడే తప్ప, అతడికి రాజ్యం ఇప్పించగల సమర్థుడు కాడు. ఇక సుంద రుడికి రాజ్యకాంక్షకూడా లేదు. ఎనిమి దేళ్ళుగా అంతఃపురంలో ఖైదీలాగా ఉండి పోవటంచేత అతనికి బయటి ప్రపంచమే తెలియదు. అతనికి ఆనందమేమైనా ఉంటే అది అతని సహధ్యాయులతో కబుర్లు చెప్పు కోవటంలో మాత్రమే ఉండేది. వారు అప్పు డప్పుడూ అంతఃపురానికి వచ్చి తాత అను మతితో అక్కడ కొంతసేపు గడిపి మళ్ళీ ఇళ్ళకు వెళ్ళిపోతూ ఉండేవారు. \"\nఇలాగే ఒక నాటి సాయంకాలం సుంద రుడు తన మిత్రులతో చల్లగాలి సేవించ టానికి అంతఃపుర భవనం పైభాగానికి వెళ్ళాడు. దాని పైనుంచి నగరమంతా కని పిస్తుంది. సూర్యాస్తమానమై సంధ్యాకాంతి ఇంకా మిగిలి ఉన్నది. ఆ కాంతిలో తూర్పు దిశగా అతని కొక తెల్లని పెద్ద భవనం కని పించింది. సుందరుడు ఊసుపోకకు తన దగ్గిర వున్న మిత్రులతో, \"ఆ భవనం ఎవరిదో?\" అన్నాడు.\nవెంటనే వాళ్ళు, \"న్యాయంగా అది నీదే. కాని మహమంత్రి నీకు రాజ్యాభి షేకం చెయ్యక, తానే దాన్ని పట్టుకుని వేళ్ళాడుతున్నాడు. అది రాజ్యభవనం. అందులోనే ఆయన రోజూ కొలువుతీరి సభ చేస్తూ అధికారం వెలగబెడతాడు. రెండేళ్ళ క్రితమే అక్కడి సింహాసనం మీద నీవు కూర్చోవలిసింది; ఇక కూర్చునే ఆశకూడా లేదు. పైపెచ్చు ఈ మహామంత్రి నుంచి నీకు ప్రాణాపాయంకూడా ఉన్నదనుకో వచ్చు. నీకు రాజ్యం ఇవ్వనివాడు నీప్రాణం మటుకు దక్కనిస్తాడా ?” అన్నారు.\nఈ మాటలు సుందరుడి హృదయంలో ములుకుల్లాగా నాటుకున్నాయి. రెండేళ్ళుగా తన హక్కును తాను విడిచిపుచ్చి ఆడదాని లాగా చేతులు కట్టుకు కూర్చున్నందు కతను చాలా సిగ్గుపడ్డాడు. ప్రపంచం దృష్టిలో తనకు మానమే లేకుండా పోయింది; ప్రాణాలు ఉంటే ఎంత, లేకపోతే ఎంత?\nఆ రాత్రి చాలాసేపు కబుర్లు చెప్పుకుని తన మిత్రులు ఇళ్ళకు బయలుదేరేటప్పుడు సుందరుడు వారితో, \"మీరందరూ రేపు ఉదయం ఇక్కడికి రండి. మనం గుర్రాల మీద నాలుగు బజార్లూ తిరిగి పద్దాం!” అన్నాడు. వారు సరేనని వెళ్ళిపోయారు.\nసుందరుడు తెల్లవారు ఝామునే లేచి తాతతో, \"తాతా, నేనూ, నా మిత్రులూ అలా నాలుగు వీధులూ తిరిగివస్తాం. గుర్రాలు సిద్ధం చేయించు,” అన్నాడు.\nయువరాజులో కలిగిన ఈ మార్పుకు తాత సంతోషించాడు. ఆయన యువరాజు ఊరేగటానికి కావలిసిన ఏర్పాటులన్నీ చేశాడు. సుందరుడి మిత్రులు ఇరవైమందీ వచ్చారు. అతను వారందరితోబాటు గుర్రం ఎక్కి బయలుదేరాడు. తాత మరొక గుర్రం మీద కత్తి దూసి అంగరక్షకుడుగా బయలు దేరాడు. ఈ ఊరేగింపుకు ముందూ వెనకా సాయుధ భటులు నడిచారు.\nతాను తన బలగంతో వీధుల వెంట పోతుంటే జనం తనకేసి సంతోషంగా చూడటమూ, తనపట్ల ఎంతో అభిమానమూ, భక్తి ప్రదర్శించటమూ సుందరుడు గమ నించాడు. వాళ్ళు నాలుగు వీధులూ తిరిగి రాజ్యసభ సాగుతున్న తెల్ల భవనానికి వెళ్ళారు. యువరాజును చూడగానే సభికు లందరూ లేచి ఎంతో భక్తితో నమస్కా రాలు చేశారు.\nసింహాసనం మీద కూచుని ఉన్న మహా మంత్రి మాత్రం లేవలేదు.\nసుందరుడు వెంటనే వెనక్కు తిరిగి వచ్చి గుర్రమెక్కి తన అంతఃపురానికి వచ్చే శాడు. అతని మిత్రులు వెళ్ళిపోయాక అతను చాలాసేపు దీర్ఘంగా యోచించాడు. ప్రజలకు తనపైన అనురాగం ఉన్నట్టే కన బడుతున్నది, కాని వారికి రాజప్రతినిధి అయిన మహామంత్రి పైన ఎటువంటి భావం ఉన్నదో తెలియలేదు. నిండు సభలో ఆయన తనను అమర్యాదగా చూశాడంటే ఆయనకు ప్రజలలో కొంత బలం ఉండ వచ్చు. నగరంలో గల వాస్తవ పరిస్థితులు తెలుసుకోవాలని సుందరుడికి గాఢమైన కోరిక కలిగింది. తాను యువరాజుగా కాక సామాన్య మానవుడిలాగా ఊరంతా తిరగ గలిగితే బాగుండును. తాను ఒంటరిగా బయటికి వెళ్ళటానికి తాత సుతరామూ ఒప్పడు; పెద్ద బలగాన్ని తీసుకుని తాను కూడా పస్తాడు. అది నిష్ప్రయోజనం.\nఆ రాత్రి తాత నిద్రించే సమయంలో తాను బయటికి పోవాలని సుందరుడు తీర్మా నించుకున్నాడు. కాని అదికూడా సాధ్య పడే సంగతికాదు. ఎందుకంటే రాత్రివేళ అంతఃపుర ద్వారాలన్నీ భద్రంగా తాళాలు వేస్ ఉంటాయి. ఏదైనా తాడు సంపాదించి దాని సహాయంతో వీధిలోకి దిగటానికి అతను నిశ్చయించుకున్నాడు. ఆ రాత్రి తాత వెళ్ళి పడుకున్నాక సుందరుడు తాడు కోసం వెతుకుతూ భవనమంతటా కారాడాడు. చివరకు అతను తన భార్య పడుకునే గదికికూడా వెళ్ళాడు. అతని భార్య పక్కమీద నిద్రపోతున్నది: కాని అతి విచిత్రంగా ఆ గదిలోనే ఒక మూల అతని కొక తాటి నిచ్చెన కనిపించింది.\n\"ఈ తాటి నిచ్చెన ఇక్కడ ఎందు కున్నది?\" అని ఒక్క క్షణంపాటు ఆశ్చర్య పోయి, తరవాత తన కోరిక నెరవేరింది గదా అని తృప్తిపడి, దాని సహాయంతో అతను ఆ అపరాత్రివేళ కోటగోడ మీది నుంచి వీధిలోకి దిగాడు.\nనగరం ప్రశాంతంగా ఉన్నది. ఎక్కడా జనసంచారంలేదు. అతను కొంతదూరం వెళ్ళి, ఒక ఇంట్లో ఏదో సంభాషణ విన పడగా, అది వినాలనే ఉద్దేశంతో ఇంటి వెలపల ఉన్న అరుగుమీద కూచున్నాడు. లోపల ఒక బ్రాహ్మడూ, ఆయన భార్యా మాట్లాడుకుంటున్నారు.\n\"ఏం చేస్తాం? ముసలి రాజుగారు బతికి ఉండగా మనకేలోటూ ఉండేదికాదు. ఆయన యోగ్యత గుర్తించ గలవాడు కనక మనకు దారిద్య్రబాధ లేకుండా చేశాడు. ఈ మహామంత్రి సింహాసనం ఎక్కాక అటు వంటిదేదీ లేకుండాపోయింది. పోనీ యువ రాజు వచ్చాక మన కష్టాలు గట్టెక్కుతాయి గదా అనుకుంటే ఆ ఆశకూడా అడు గంటింది. ఆ కుర్రవాడు రాజ్యం అడిగే టట్టూ లేడు, ఈ నీచుడు ఇచ్చేటట్టూ లేడు! ఇవాళ యువరాజు సభలోకివస్తే ఆ దుర్మా ర్గుడు లాంఛనగానైనా లేవలేదుట. ఇక మనకీ దేశం అచ్చిరాదు, మరెక్కడికైనా పోదాం,” అంటున్నాడు బ్రాహ్మడు.\nఈ మాటలు వింటుంటే సుందరుడికి చెవులలో సీసం కరిగించి పోసినట్టయింది. \"ఛీ, ఇక ఉపేక్షించరాదు. రాజ్యం పుచ్చు కోవలిసిందే. ఈ బ్రాహ్మడిలాగా బాధపడు తున్నవారు నగరంలో ఇంకెంత రున్నారో?” అనుకుంటూ సుందరుడు అక్కడినుంచి కదిలాడు.\nత్వరలోనే అతను నగరపు తూర్పు ద్వారం చేరవస్తుండగా సన్నగా తుపర పడ సాగింది. సుందరుడు సమీపంలోనే ఉన్న వినాయకుడి గుడిలోకి దూరాడు. మరికొద్దిసేపటికి జల్లు కాస్త పెద్దదయింది. ఎవరో ఇద్దరు మనుషులు గుడిలోకి వచ్చారు. వారి కంట పడకుండా ఉండటానికిగాను సుందరుడు చప్పున వినాయకుడి విగ్రహం వెనక్కు వెళ్ళాడు.\nఆ వచ్చిన మనుమలు ద్వారం వెలపల మైదానంలో గొర్రెలను మేపుకునేవాళ్ళు. వాళ్ళు గుడిలోకి చేరి అదీ ఇదీ మాట్లాడుకో సాగారు. మధ్యలో ఒకడు రెండో వాడితో, \"విన్నావా? ఇంతకాలం అంతఃపురాన్ని విడిచిరాని యువరాజు ఇవాళ పెద్దపులి నోట్లో తల దూర్చాట్ట! అదృష్టవంతుడు, ప్రాణాలతో బయటపడ్డాడు. ఆ అబ్బాయి తల తెచ్చినవాళ్లకి మహామంత్రి కోటివరహా లిస్తాడని పుకారు,” అన్నాడు.\n\"వాడు ఎంత పాపానికైనా సిద్ధమే. వా పట్టపగ్గాలు లేకుండా ఉన్నాయి. అందుకే జనాన్ని తెగకాల్చుకు తింటు న్నాడు!\" అన్నాడు రెండోవాడు.\nఅంతలో దూరాన బండి చప్పుడు విని పించింది.\n\"అడుగో వాడే వస్తున్నట్టుంది. రోజూ ఈ వేళప్పుడే రాసక్రీడలకు బయలుదేరు తాడు. వాన తగ్గింది. మనం పోదాంపద,\" అనుకుని గొర్రెల కాపర్లు గుడిలో నుంచి గబగబా వెళ్ళిపోయారు.\nసుందరుడు విగ్రహం చాటునుంచి ఇవతలికి వచ్చి బండి చప్పుడు ఆలకించాడు. అది త్వరలోనే చేరవచ్చింది. బండి గుడిని దాటి కాస్త ముందుకు వెళ్ళగానే సుంద రుడు దాని వెనక మెట్లుమీద ఎక్కి కూచున్నాడు.\nబండిలో మహామంత్రి ఆయన ముఖ్య మంత్రీ ఉన్నారు. వారు మాట్లాడుకుంటు న్నారు. \"మన మనుషులంతా ఎక్కడ చచ్చి నట్టు? వాడు పట్టపగలు వీధులన్నీ తిరిగి వస్తే ఏమూలనుంచి ఒక బాకు విసిరినా పని తిరిపాయి ఉండేదిగద! వాణ్ణి ప్రాణాలతో ఇంటికి పోనిచ్చారే!\" అన్నాడు మహా మంత్రి. ఆయన మాట్లాడుతున్నది తనను గురించేనని సుందరుడికి అర్థమయింది.\n\"మహారాజా, యువరాజు బయటికి వస్తారని ముందుగా ఎవరికీ తెలీదు. దానికి తగ్గట్టు అతనిచుట్టూ మిత్రులున్నారు. అతని పక్కనే తాత ఉన్నాడు. ముందూ వెనకా భటులున్నారు. అదీగాక, నాదొక మనవి. ఆ పిల్లవాడి ప్రాణాలు తీయవలిసిన అవసరం మనకేముంది? రెండేళ్ళుగా వాడు రాజ్యం అడగలేదు. ఇక అడగబోడు. వాణ్ణి చంపటంవల్ల నష్టం బోలెడంత ఉన్నది. ముసలి రాజుగారంటే ప్రజలకు దేవుడే. అటువంటివాడి కొడుకును హత్య చేశా మంటే ప్రజలు రెచ్చిపోవచ్చు,” అని ముఖ్యమంత్రి విన్న వించుకున్నాడు.\n\" నీకు కొంచెంకూడా బుద్ధిలేదు. వాడు బతికి ఉన్నంతకాలమూ ప్రజలు వాడిపైన లేనిపోని ఆశలు పెట్టుకుంటారు. వాడు పోయాడంటే కుక్కిన పేలలాగయిపోతారు. వాడి తల తీసే భారం ఇక నీపైనే పెడు తున్నాను. ఆ పని వెంటనే చెయ్యలేక పోయావో నీ తల తప్పక తీస్తాను,” అన్నాడు మహామంత్రి.\n\"క్షమించండి, మహారాజా ! నాకు ఒక్క వారం గడువిస్తే తమ ఆజ్ఞ నెరవేర్చు తాను!\" అన్నాడు ముఖ్యమంత్రి.\nతరవాత వారు ఇతరవిషయాలను గురించి మాట్లాడుకున్నారు. ఈ సంభాషణ విన్నమీదట తాత తన క్షేమంకోసం అలాట్ నియమాలు ఎందుకు చేశాడో సుందరుడికి అర్ధమయింది. మహామంత్రి ప్రజాకంట కుడు, దుర్మార్గుడు'; ఆయన నుంచి తాను ఎంత శీఘ్రంగా రాజ్యం పుచ్చుకుంటే అంత మంచిదనికూడా ఆతను నిర్ధారణ చేసుకున్నాడు.\n—[వచ్చే సంచికలో ముగింపు]",
            "book_page_end": 42
        },
        {
            "title": "విషఫలం",
            "book_page_start": 43,
            "pdf_page_start": 65,
            "pdf_page_end": 70,
            "author": "ఎం. విశ్వేశ్వర్రావు",
            "genre": "కల్పిత కథ",
            "moral": "స్వార్థం కంటే లోకోపకారం గొప్పది. భార్య ప్రేమకు ప్రత్యామ్నాయం లేదు.",
            "keywords": [
                "రసార్ణవుడు",
                "సోమదత్తుడు",
                "అమృతఫలం",
                "గుణవర్మ",
                "మైధిలి"
            ],
            "characters": [
                "రసార్ణవుడు (వైద్యుడు)",
                "సోమదత్తుడు (కుమారుడు)",
                "అశ్వినీ దేవతలు",
                "గుణవర్మ (రాజు)",
                "మైధిలి (రాజపుత్రి)",
                "సువర్ణ (సోమదత్తుడి భార్య)"
            ],
            "locations": [
                "అరణ్యం",
                "కౌశేయపురం",
                "తోట"
            ],
            "content": "ఒకానొక దేశంలో రసార్ణవుడనే ఘనవైద్యు దుండేవాడు. ఆయనది అమృతహస్తం. గొప్ప అనుభవం కలవాడు. ఆయన చేతిలో కుదరని వ్యాధి లేదు.\nఒకసారి ఆయన కొక ఆలోచన కలి గింది : \" ఎన్నో సంవత్సరాలుగా గురు శుశ్రూష చేసి, శాస్త్రాలు చదివి, అనుభవం గడించి ఇంత కీర్తి, ధనమూ సంపాదిం చాను. అనుశ్రుతంగా వచ్చే విద్య కనుక ఈడు తియ్యకుండా నా కుమారుడు వైద్యం సాగిస్తున్నాడు. కాని, నాడి పరీక్ష చెయ్యా లన్నా, అసాధ్యరోగాలకు చికిత్స చేయా లన్నా, వాడికి కష్టసమస్య అవుతుంది. వ్యాధినిబట్టి మందు నిర్ణయించటానికి కాస్త కూస్త జ్ఞానం చాలదు. దీనికి దైవానుగ్రహం ఉండాలి,\" అనుకున్నాడు.\nఈ వుద్దేశం కలగ్గానే రసార్ణవుడు తన వృత్తి కుమారుడు సోమదత్తుడికి వప్ప గించి, అరణ్యాలకు పోయి, తపస్సు ప్రారం భించాడు.\nమూడు సంవత్సరాల తరవాత ఒకనాడు అశ్వినీ దేవతలు ఆయనకు ప్రత్యక్షమై, కోరిక ఏమిటో చెప్పమన్నారు. అందుకు రసార్ణవుడు, \"సమస్త వ్యాధులూ నయ మయే ఒకే ఒక్క సాధనం నాకు అనుగ్ర హించండి!\" అన్నాడు.\nఅప్పుడు అశ్వినీ దేవతలు అతని కొక విత్తన మిచ్చారు. \"దీన్ని పాతిపెట్టు. ఈ వృక్షం తాలూకు ఆకుల రసం వాడితే సమస్త రోగాలూ కుదురుతాయి. దీని ఫలం సేవిస్తే స్వర్గసౌఖ్యం లభిస్తుంది. కానీ, స్వార్థం విడిచి లోకోపకారం కోసమే దీన్ని ఉపయోగించాలి,” అని చెప్పి అదృశ్యమ య్యారు. రసార్ణవుడు సంతోషించి, వెంటనే ఇంటి పెరట్లో, దేపత లిచ్చిన విత్తనం పాతి పెట్టాడు. చూస్తూండగానే అది మొలకెత్తి వృక్షమై, ఆకులతో నిండిపోయింది. దాని చిటారు కొమ్మని ఒకే ఒక్క ఎర్రటి పండున్నది.\nఈ చెట్టు ఆకులతో రసార్ణవుడు వైద్యం చేస్తూ, మునపటికంటె ఎక్కువగా ఖ్యాతి, ధనమూ సంపాదించాడు. అతని కుమారు డైన సోమదత్తుడికి కూడా ఈ చెట్టు ఆకు లను గురించి మాత్రమే తెలుసు. పైన వుండే పండును గురించి ఎవరేనా అడిగితే, అది విషఫలం అని రసార్ణవుడు చెబుతూండే వాడు. సోమదత్తుడికి ఈ సంగతే తెలుసు.\nఇలా ఉండగా, రసార్ణవుడికి వృద్ధాప్యం వచ్చేసింది. మరణ సమయమందు కొడు కును దగ్గరకు పిలిచి, \" నాయనా ! — నేను కష్టపడి సంపాదించిన ఈ వృక్షం తాలూకు మహిమ నీకు తెలుసుకదా! వైద్య వృత్తి సాగించి, అందరకూ పూర్ణారోగ్యం కలగ జేసి, నువ్వూ సుఖంగా కాలక్షేపం చెయ్యి. మన కుటుంబం పేరు నిలబెట్టు,” అని చెప్పాడు.\nఅప్పుడు సోమదత్తుడు, \" నాయనా ! — ఆకుల పసరే ఇంత అద్భుతమైన గుణ మిస్తున్నది కదా, చిటారుకొమ్మని వున్న ఆ పండు ఎందుకు విషఫల మయిందీ?” అని అడిగాడు.\nఅందుకు రసార్ణవుడు, \"సోమా ! — ఆ రహస్యం చెప్పటానికే నిన్నిప్పుడు పిలి చాను. వైద్య మర్మం రెండోవాడికి తెలియ నివ్వ కూడదు. అందుకనే ఆ పండు 'విష ఫలం' అని అందరితో చెబుతూ వస్తున్నా. కాని, నిజానికి అది అమృత ఫలం. ఆది తిన్నవాళ్ళకి అమరత్వమే సిద్ధిస్తుంది. వాళ్లు దేవతలతో సమాన మవుతారు. దీన్ని గుట్టుగా వుంచు సుమా. నాకు కాలం సమీ పిస్తున్నది. అందుకే దీన్ని నీకు వెల్లడి చేశాను,” అని చెప్పాడు.\nఈ మాటలు వినగానే సోమదత్తుడు, \" నాన్నగారూ ! — ఎంత చక్కటి అవకాశం! కాలం సమీపించిందని మీ రెందుకు బెంగ పెట్టుకుంటారు? కష్టపడి సంపాదించుకున్న ఆ ఫలం మీరే తిని, ఎందుకు అమరత్వం పొందకూడదూ? వరప్రసాదంగా వచ్చిన ఈ అపరూప ఫలం ఇతరు లెవళ్ళకో ఇవ్వడ మేవిటి?\" అని ఆత్రంగా అడిగాడు.\nఅందుకు తండ్రి, \" కుమారా, చెప్పేది శ్రద్ధగా విను : బ్రహ్మ పోసిన ఆయుష్షు తీరి పొగానే జీవులందరూ ఈలోకం వదిలి పోవలిసిందే. మానవుడు అమరత్వం పొంద టానికి ప్రయత్నించటం దైవాజ్ఞను ధిక్క రించడ మవుతుంది. అది అలా వుంచి — ఇప్పుడి ఫలాన్ని గురించిన కీలకాలు రెండు నుపు తెలుసుకోవాలి: లోకోపకారం కోసం వాడినప్పుడే ఆ ఫలం మహత్తుకాని, దాన్ని సంపాదించిన నేను స్వార్థంకోసం ఉపయో గించకూడదు. రెండోది ఆ ఫలం కోసి వేస్తే, అసలు మొత్తం చెట్టు మహిమే పోతుంది. పండు చెట్టుని వున్నంత కాలమే ఆకుల గుణం, జ్ఞాపకముంచుకో!” అన్నాడు.\nఇలా చెప్పి, రసార్ణవుడు కన్నుమూశాడు. తండ్రి ఆజ్ఞ ననుసరించి సోమదత్తుడు చెట్టు రహస్యం గుట్టుగా వుంచి, వైద్యం చేసు కొంటూ, కాలక్షేపం చేస్తున్నాడు. తండ్రి చెప్పినట్టే, ఆ చిటారుకొమ్మని వుండేది విష ఫలం అని అడిగిన వాళ్ళందరితో చెబుతూ ఉండేవాడు.\nసోమదత్తుడి ఖ్యాతి దేశదేశాలకు పాకి పోయి, చివరకు కౌశేయపురాన్ని పాలించే గుణవర్మ చెవిని బడింది. గుణవర్మ చాలా కాలంగా తీవ్రమైన కడుపు నొప్పితో బాధ పడుతున్నాడు. ఎటువంటి ఘనవైద్యులూ ఏమీ చేయలేకపోయారు.\nఅందుచేత సోమదత్తుణ్ణి గురించి విన గానే, గుణవర్మ మంత్రి సామంతాది పరి వారంతో వైద్యుడుండే ఉత్తర ప్రదేశానికి బయల్దేరాడు. గుణవర్మకు ఒక్కగా నొక్క కొమార్తె, మైధిలి. తండ్రిని విడిచి క్షణం ఎక్కడా ఉండలేదు. కనుక, ఇప్పుడు తండ్రి వెంట వస్తానని పట్టుపట్టింది. కాదన లేక గుణవర్మ సరే రమ్మన్నాడు.\nప్రత్యేకించి తోటలో వేసిన డేరాలలో గుణవర్మ బసచేసి, వైద్యుడికి కబురు చేశాడు. గుణవర్మను గురించిన భోగట్టా అంతా సోమదత్తుడికి ఇంతకుముందే తెలుసు. కనుక, రాజుగారి పిలుపు వచ్చిం దనగానే స్వార్థవిశాచి పట్టుకుంది. ఎప్పు డెవరు పిలిచినా మూలికా పత్రాలు చేత పట్టుకువెళ్ళే సోమదత్తుడు. ఇప్పుడు. రాజ దర్శనానికి ఉత్తచేతులతో వచ్చాడు.\nగుణవర్మ వైద్యుణ్ణి ఎంతో గౌరవించి, తన బాధ నయంచేస్తే కోరిన బహుమతి ఇస్తానన్నాడు. రాజు నోటి నుంచి ఈ మాట ఎప్పుడు వస్తుందా అనే సోమదత్తుడు కని పెట్టుకుని వున్నాడు. \"మీ వ్యాధి నయం చేయడమనేది పెద్ద విషయంకాదు, నాకు. కుదిరిస్తే, మీ మాట నిలబెట్టుకుంటారా?” అని రెట్టించాడు సోమదత్తుడు.\n\"మా మాటకు తిరుగు లేదు. కోరుకున్న బహుమతి ఇస్తాం,” అంటూ రాజు స్పష్టంగా వాగ్దానం చేశాడు. ఈ వూత తీసుకుని సోమ దత్తుడు, \" అయితే, మీ అమ్మాయిని నాకిచ్చి పెళ్ళిచేయాలి,” అన్నాడు, తడు ముకోకుండా.\nరాజు తబ్బిబ్బయిపోయాడు. వైద్యుడు ఇటువంటి కోరిక కోరతాడని కలలోనూ అనుకోలేదు. చూడబోతే సోమదత్తుడు నల్లటివాడు, నడివయసు మళ్ళినవాడు, పైగా అనాకారి. అప్పుడు గుణవర్మ \" వైద్య ప్రవీణా! నీ కోరిక తీర్చటానికి సాధ్యం కాదు. ఈ బాధతోనే చచ్చిపోతాను గాని, నా కుమార్తె జీవితం నాశనం చెయ్యలేను,” అని కచ్చితంగా చెప్పాడు.\nఅందుకు సోమదత్తుడు \" రాజా ! - ఏళ్ల తరబడి యాతన అనుభవిస్తున్నారు. గంట సేపట్లో, మంత్రించి నట్టుగా మీ వ్యాధి తీసి పారవేస్తాను. సుఖంగా వుంటారు. బాగా ఆలోచించుకుని కబురు చేయండి,\" అని చెప్పి వెళ్ళిపోయాడు.\nవైద్యుడు వెళ్ళగానే రాజపుత్రి తండ్రి వద్దకు వచ్చి, \" నాయనా ! మీ బాధ నేను చూడలేకుండా వున్నాను. నే సతణ్ణి పెళ్ళాడ తానని కబురు పంపండి. అయితే, ఒక్క షరతు పెట్టండి: ఆయన చెప్పినట్టూ ఒక్క గంటకల్లా బాధ తగ్గకపోతే మన కోటగుమ్మానికి తల వప్పగించాలని మాత్రం చెప్పండి,\" అన్నది.\nఆ సాయంత్ర మంత్రి వైద్యుడింటికి వచ్చి, రాజకుమార్తె మాటలు పూసగుచ్చి నట్టు చెప్పాడు. అంతా విని సోమదత్తుడు, \"మంత్రివర్యా !-మాటవరసకు గంటసేపు గడువిమ్మన్నాను గాని, అది అవసరం లేదు. రాజాజ్ఞ అయితే, రెండే నిమిషాల్లో ఏలిన వారి బాధ పోగొడతాను. పొగొట్ట లేకపోతే, సంతోషంతో నా తల సమర్పిస్తాను,\" అంటూ, నిబ్బరంగానూ నిర్లక్ష్యంగానూ చెప్పాడు. చాటుగా పక్కనే ఉండి, సోమ దత్తుడి భార్య సువర్ణ ఈ ప్రసంగమంతా విన్నది. రాజుగారి కూతురే తన భర్తకు రాణి కాబోతున్నది! ఇక తన ముఖం చూస్తాడా? తన గతియేమిటి? ఇదెంత దారుణమైన ఆలో చన ?- ఇలా ఆమె మనస్సులో తీరని వేదన పొందుతూవుంది. కాబోయే కల్యాణం గురించి సోమదత్తుడు సంతోషంతో పొంగి పోతున్నాడే కాని, భార్య బాధపడుతుం దేమో అని తలచనే లేదు.\nచీకటితోనే లేచి, ఆకులు కోసుకుని, సోమదత్తుడు రాజుగారి బసకు బయల్దేరాడు. రాజుకు మందిచ్చాడు. ఎందుచేతనో, తగ్గ టానికి బదులు రాజు బాధ ఎక్కువై, భరించ లేకపొయాడు. వైద్యుడికి చెమటలు పోశాయి. \"వైద్యశేఖరా! తల యివ్వటానికి సిద్ధంగా ఉండు!\" అన్నాడు, మంత్రి.\n\"స్వామి !-తొందరలో ఏదో పొరపాటు జరిగింది. మరొక మూలిక తెచ్చివుంటాను. సెలవిస్తే, ఇంటికి పోయి, ఇప్పుడే సరైన మందు తెస్తాను,\" అన్నాడు, వణికిపోతూ సోమదత్తుడు.\nరాజాజ్ఞ అయింది కనక, సోమదత్తుణ్ణి మంత్రి సరే పోయి రమ్మన్నాడు. అయితే, అతడు మోసం చెయ్యకుండా, చెరివక పక్కని విచ్చుకత్తులతో ఫారావాళ్ళని వెంట పంపించాడు.\nఇంటికి వస్తూనే సోమదత్తుడు ఫెరట్లోకి వెళ్ళి, చెట్టు చిటారు కొమ్మ చూశాడు. అక్కడ పండు కనిపించ లేదు. \" అంతా నిష్ప్రయోజనం!\" అనుకొంటూ, లోపలికి వస్తూంటే కాలికి ఒక కాగితం తగిలింది. అందులో…\n\"మీకు నేను ఆటంకంగా ఉండ దలచ లేదు. చెట్టుపైన వున్న విషఫలం తిని ఆత్మ హత్య చేసుకొంటున్నాను,” అని వుంది.\nఆత్రంతో సోమదత్తుడు భార్యకోసం వెతకసాగాడు. ఎంత వెతికినా ఆమె కన బడలేదు !\nచెప్పలేని బాధతో రాజు మాటాడలేని స్థితిలో వున్నాడు. మంత్రి సోమదత్తుణ్ణి రాజు ఎదట పెట్టి, పక్కనే వున్న భటులకు సంజ్ఞచేశాడు.\nఅంతలో అశరీరవాణి పలికింది. అందరూ ఆ దిక్కుకి చూసి, ఆశ్చర్య పడ్డారు. ఒక దేవత కనబడి,—\n\"నాభర్త తప్పు మన్నించండి!\" అంటూ, ఆమె తన కథ పూర్తిగా చెప్పింది. తరువాత రాజును పుచ్చుకోమని చెప్పి, ఒక మూలిక కింద పడవేసింది. ఆది గుటక వేయగానే రాజు బాధ పూర్తిగా తగ్గిపోయి, ఆ క్షణం నుంచీ సుఖంగా వున్నాడు. సిగ్గు తోనూ, విచారంతోనూ సోమదత్తుడు ఇంటికి మళ్ళాడు.",
            "book_page_end": 48
        },
        {
            "title": "రామాయణం",
            "book_page_start": 49,
            "pdf_page_start": 71,
            "pdf_page_end": 78,
            "author": "చందమామ బృందం",
            "genre": "పురాణం, ధారావాహిక",
            "moral": "ధర్మాన్ని నిలబెట్టడానికి, ప్రజల సుఖసంతోషాల కోసం రాజరికం ఉండాలి.",
            "keywords": [
                "రామాయణం",
                "బాలకాండ",
                "వాల్మీకి",
                "దశరథుడు",
                "ఋశ్యశృంగుడు"
            ],
            "characters": [
                "వాల్మీకి",
                "నారదుడు",
                "దశరథుడు",
                "సుమంత్రుడు",
                "రోమపాదుడు",
                "ఋశ్యశృంగుడు",
                "శాంత",
                "బ్రహ్మదేవుడు"
            ],
            "locations": [
                "తమసా నది",
                "అయోధ్య (కోసలదేశం)",
                "అంగదేశం",
                "అరణ్యం"
            ],
            "content": "బాలకాండ\nఒకనాడు నారదమహాముని తమసా నదీ తీరాన గల వాల్మీకి మహాముని ఆశ్రమానికి వచ్చాడు. వాల్మీకి ఆయనను శాస్త్రోక్తంగా పూజించి, \"మహాత్మా, ఈ యుగంలో ఈ లోకంలో సకల సద్గుణసంపన్నుడూ, మహా పరాక్రముడూ అయిన పురుషుడు ఎవడైనా ఉన్నాడా ?” అని అడిగాడు.\nఅప్పుడు వాల్మీకికి నారదమహాముని రాముడి కథ సవిస్తరంగా చెప్పాడు. నారద మహాముని సెలవు తీసుకుని వెళ్లిపోయేసరికి మధ్యాహ్న స్నానానికి వేళఅయింది. వాల్మీకి మహాముని తన శిష్యుడైన భరద్వాజుణ్ణు వెంటబెట్టుకుని తమసా నదీతీరానికి వెళ్లాడు.\nఅక్కడ ఆయనకు ఒక క్రౌంచపక్షుల జంట కనిపించింది. ఆ పక్షులు పరస్పర ప్రేమలో మైమరచి తియ్యగా పాడుతూ, అరణ్యంలో ఎగురుతూ ఆనందిస్తున్నాయి.\nనార బట్టకట్టుకుని నీటిలోకి దిగబోతూ వాల్మికి ఆ పక్షుల ఆనందోత్సాహాన్ని చూస్తు న్నంతలో ఒక బోయవాడు బాణంతో మగ పక్షిని కొట్టాడు. అది కిందపడి గిలగిలా తన్ను కున్నది. ఆడపక్షి ఆర్తనాదాలు చేసింది.\nవాల్మీకి హృదయంలో ఆ పక్షిపైన జాలీ, కిరాతుడిపైన ఆగ్రహమూ తన్నుకుని వచ్చాయి. వెంటనే ఆయన బోయవాడితో ఇలా అన్నాడు:\n\"మానిషాద ప్రతిష్ఠాంత్వ\nమగమ శ్శాశ్వతీ స్సమా\nయత్రైంచ మిధునాదేక\nమవధీః కామమోహితం.\"\n\"ఓరి కటికవాడా, ప్రేమోద్రేకంలో ఉన్న క్రౌంచపక్షుల జంటలో ఒకదాన్ని చంపిన నువు చిరకాలం బాగా ఉండలేవు,\" అనే అభిప్రాయం అప్రయత్నంగా వాల్మీకి నోట శ్లోకం రూపంలో వెలువడింది. ఆ శ్లోకానికి నాలుగు పాదాలూ, ఒక్కొక్క పాదంలోనూ ఎనిమిదేసి అక్షరాలూ ఉన్నాయి.\nతన నోట ఇలా శ్లోకం వెలువడటం చూసి వాల్మీకే విస్మయం చెందాడు. ఇక ఆయన శిష్యుడైన భరద్వాజుడి ఉత్సాహానికి అంతే లేదు. అతను తన గురువు నోటి మాటలను పదేపదే పఠించి శ్లోకాన్ని కంఠస్థం చేశాడు.\nతరువాత వాల్మీకి స్నానం చేసి కాల కృత్యాలు తీర్చుకుని ఆశ్రమానికి వెళ్ళాడు. భరద్వాజుడు జల కలశం తీసుకుని ఆయన వెంబడే వెళ్ళాడు. ఆశ్రమంలో కూడా వాల్మీకి తన నోట వెలువడిన శ్లోకం గురించే ఆలోచిస్తూ ఉండిపోయాడు.\nఅంతలో బ్రహ్మదేవుడు ఆయనను చూడ వచ్చాడు. వాల్మీకి చప్పున లేచి బ్రహ్మకు సాష్టాంగం చేసి, అర్ఘ్యపాద్యా లిచ్చి, స్తోత్రా లతో సన్నుతించి మౌనంగా నిలబడ్డాడు. అప్పుడు బ్రహ్మ వాల్మీకిని కూచోమని, \"వాల్మీకీ, నా అనుగ్రహంచేతనే నీకు కవిత్వం అబ్బింది. నీవు ఇంతకు ముందే రాముడి కథ విన్నావుగదా. ఆ కథను మహా కావ్యంగా రచించు. అది భూమి ఉన్నంత కాలమూ నిలిచి ఉంటుంది. అది ఉన్నంత కాలమూ నీవు ఉత్తమ లోకాలలో సంచ రించ గలిగి ఉంటావు,\" అని చెప్పి అంతర్ధానమైనాడు.\nఈ విధంగా బ్రహ్మ యొక్క ప్రోత్సా హంతో వాల్మీకి రామాయణ కథను, తన నోట అప్రయత్నంగా వెలువడిన శ్లోకాలలాటి శ్లోకాలతో, అందరికీ ఆనందం కలిగించే విధంగా రచించాడు. ఆ కథనే మనంకూడా చదివి ఆనందించుదాం.\nవైవస్వతుడు. సూర్యుడి కొడుకు. ఇక్ష్వాకు అనేవాడు వైవస్వతుడి కొడుకు. వైవస్వతుడు ఏడవ మనువు అయి శాశ్వత కీర్తి సంపా దించాడు. ఆయన అనంతరం ఇక్ష్వాకు సంతతివారు ఇక్ష్వాకులనీ, సూర్యవంశం వారనీ పిలవబడి ప్రసిద్ధి కెక్కారు. వీరిలో నగరుడుకూడా ఒకడు. ఈ సగరుడు షట్చక్రవర్తులలో ఒకడు. గంగను స్వర్గం నుంచి భూమికి తెచ్చిన భగీరథుడు ఈ సగరుడికి మనమడే.\nసూర్యవంశపు రాజులు అయోధ్యా నగరం రాజధానిగా కోసలదేశాన్ని పాలిం చారు. అయోధ్యను వైవస్వత మనువు స్వయంగా నిర్మించాడు. అది పన్నెండు అమడలు పొడుగూ, మూడు అమడలు వెడల్పూ గల చక్కని నగరం. దాని చుట్టూ ప్రాకారమూ, లోతైన అగడ్తలూ ఉండేవి. నగరంలో లక్ష్మి తాండవించేది. అక్కడి ప్రజలలో శిల్పులూ, కళాకారులూ, పండితులూ, యుద్ధవిద్యలో ఆరితేరినవారూ వేదవేదాంగాలు తెలిసినవారూ ఉండేవారు. పట్టణంలో ఏనుగులూ, మేలుజాతికి చెందిన గుర్రాలూ, గోవులూ, ఒంటెలూ, గాడిదలూ దండిగా ఉండేవి. ప్రజల జీవితం సుఖ మయంగా ఉండేది.\nశత్రువులకు దుర్భేద్యమైన ఈ అయో ధ్యను సూర్యవంశపు రాజైన దశరథుడు పరిపాలిస్తూ ఉండేవాడు. దశరథుడు ఐశ్వర్యంలో ఇంద్ర కుబేరులకు తీసిపోని వాడు, మహాపరాక్రమ సంపన్నుడు.\nదృష్టి, జయంతుడు, విజయుడు, సిద్ధా ర్థుడు, అర్థసాధకుడు, అశోకుడు, మంత్ర పాలుడు, సుమంత్రుడూ అనే ఎనిమిది మందీ దశరథుడి మంత్రులు. వసిష్ఠ మహా ముని ఆయనకు కులగురువు. పసిష్ఠుడూ, వామదేవుడూ ఆయన పురోహితులు. వేగుల వాళ్లద్వారా దేశంలో ఏమూల ఏమి జరుగు తున్నది తెలుసుకుంటూ, తన మంత్రుల సహాయంతో దశరథుడు న్యాయంగా రాజ్య పాలన చేస్తూవచ్చాడు.\nదశరథుడికి ఏలోటూ లేదుగాని సంతానం లేని లోటు ఉండి, ఆయనను బాధించేది. ఒకనాడాయన అశ్వమేధయాగం చేసి దేపత లను మెప్పించి, వారి అనుగ్రహంతో సంతానం పొందుదామని ఆలోచించి, తన మంత్రులలో అగ్రగణ్యుడైన సుమంత్రుడి ద్వారా పసిష్ఠవామదేవులనూ, సుయజ్ఞుడు, జాబాలి మొదలైన గురువులనూ, ఇతర బ్రాహ్మణ శ్రేష్ఠులనూ పిలిపించి, వారి సలహా అడిగాడు. అశ్వమేధయాగం చేసే ఆలోచనను వారు మెచ్చుకున్నారు.\nవారందరూ వెళ్లినాక దశరథుడితో సుమంత్రుడు, \"మహారాజా, మీరు తల పెట్టిన అశ్వమేధయాగాన్ని జరిపించటానికి ఋశ్యశృంగుణ్ణి మించినవాడు లేడు. అతని వృత్తాంతం చెబుతాను వినండి,” అంటూ ఈ కథ చెప్పాడు:\n\" మహారాజా, విభండకమునికి ఋశ్య శృంగుడనే కుమారుడున్నాడు. అతను ఉండేచోట కరువు ఉండదు. ఎలాగైనా అతనిని అంగదేశానికి రప్పించి, సకల మర్యాదలూ జరిపి, తమ కుమార్తె అయిన శాంతనిచ్చి పెళ్ళిచేసి, అంగదేశంలోనే ఉంచుకున్నట్టయితే, కరువు కాటకాలు పోయి దేశం సుభిక్షంగా ఉంటుంది,\" అని బ్రాహ్మణులు చెప్పారు.\nఅప్పుడు రోమపాదుడు తన పురోహి తు, మంత్రులనూ పిలిచి, \"మీరు వెళ్ళి ఋశ్యశృంగ మహామునిని ఇక్కడికి తీసుకు రండి,” అని ఆజ్ఞాపించాడు. \"\nఈ మాట విని పురోహితుడూ, మంత్రులూ భయపడ్డారు. ఎందుకంటే ఋశ్యశృంగుడు సులువుగా అరణ్యాలనూ, తన తపస్సునూ మాని, ఎవరో పిలవగానే పచ్చే మనిషికాడు. ఆగ్రహించి శపించినా శపించగలడు. అతన్ని రప్పించాలంటే ఏదో ఒక మాయోపాయం పన్నాలి.\nఆ ఉపాయాన్ని రోమపాదుడికి పురో హితుడు ఈవిధంగా చెప్పాడు :\n\"మహారాజా, ఋశ్యశృంగుడు పసితనం నుంచి అరణ్యంలోనే ఉండి 'వేదాధ్యయ నంలోనూ, తపశ్చర్యలోనూ జీవితం గడిపిన వాడు. అతనికి ఆడవాళ్ళు ఎలా ఉంటారో కూడా తెలియదు. మనం కొంతమంది వేశ్య లను అలంకరించి, పూలు పెట్టి, సుగంధాలు వెదజల్లేలాగా తయారుచేసి పంపినట్టయితే వారు సులువుగా ఋశ్యశృంగుణ్ణి ఆకర్షించి తమవెంట తీసుకురాగలుగుతారు.”\nరోమపాదు డిందుకు సమ్మతించి కొందరు వేశ్యలను చక్కగా అలంకరింపజేసి ఋశ్య శృంగుడి ఆశ్రమానికి పంపాడు. వారు ఆశ్రమం వెలపల ఉండి ఋశ్యశృంగుడు ఎప్పుడు కనిపిస్తాడా అని వేచి ఉన్నారు.\n'ఆ ఋశ్యశృంగుడు ఎప్పుడూ తండ్రికి శుశ్రూషలు చేస్తూ ఎన్నడూ ఆశ్రమందాటి వెళ్ళేవాడు కాడు. అలాటిది ఒకనాడు అతను ఎందుకో ఆశ్రమందాటి వచ్చాడు. వెంటనే వేశ్యలు పాటలు పాడుతూ అతన్ని సమీపించారు. వారి అందమైన ఆకారాలూ, అలంకరణలూ, పాటలూ, శ్రావ్యమైన గొంతులూ విని ఋశ్యశృంగుడు ఆశ్చర్య పోయి ఆకర్షించబడ్డాడు. కాని వారు స్త్రీలని కూడా అతనికి తెలియదు.\nవేశ్యలు అతన్ని సమీపించి, \"ఓ బ్రాహ్మడా, నీ వెవరు? ఎందుకీ అరణ్యంలో ఒంటరిగా తిరుగుతున్నావు?” అని అడిగారు.\n\"నేను విభండక మహాముని కొడుకును. అదే మా ఆశ్రమం. మీరు ఆశ్రమానికి వచ్చినట్టయితే మీకు విధ్యుక్తంగా పూజ చేస్తాను,” అన్నాడు. వారు అతని వెంట ఆశ్రమానికి వెళ్ళి, అతనిచ్చిన కంద మూలాలూ, ఫలాలూ తిన్నారు. అక్కడ ఎక్కువసేపు ఉంటే విభండకుడు శపిస్తా డని భయపడి వేశ్యలు వెళ్ళిపోతూ అతనికి తమ వెంట తెచ్చిన భక్ష్యాలిచ్చి, \"ఇవి మా పళ్ళు. వీటినికూడా రుచిచూడు! ఇక మేము వెళ్ళి తపస్సు చేసుకోవాలి,” అంటూ ఋశ్యశృంగుణ్ణి ఆలింగనం చేసు కొని ఆశ్రమందాటి వెళ్ళిపోయారు.\nఋశ్యశృంగుడు. వారు పెట్టిన భక్ష్యాలు తిని అవీ పళ్ళే అనుకున్నాడు. అయితే అవి తాను తినే పళ్ళకంటే చాలా రుచిగా ఉన్నాయి. అలాగే తన ఆతిథ్యం స్వీకరిం చిన వారు మామూలు మునులకంటె చాలా అందంగా ఉన్నారు. అతను వారిని మరవ లేక ఆ రోజల్లా వికలమైన మనస్సుతో గడి పాడు. మర్నాడు, వారు కనిపించవచ్చు నన్న ఆశతో, కిందటిరోజు వారు కనిపించిన చోటికే వెళ్ళాడు.\nఅతన్ని చూడగానే వేశ్యలు తమ పని నెరవేరిం దనుకున్నారు. వారు అతనితో, \"అయ్యా, నీవుకూడా మా ఆశ్రమా నికి రా. అక్కడ నీకు చక్కగా మర్యాద చేస్తాము,” అన్నారు.\nఋశ్యశృంగుడు అందుకు పరమానం దంతో సమ్మతించి, ఆశ్రమం విడిచి వారి వెంట బయలుదేరాడు.\nఋశ్యశృంగుడి వెంటనే అంగదేశానికి వర్షంకూడా వచ్చింది. రోమపాదుడు ఋశ్య శృంగుడికి ఎదురు వచ్చి, సాష్టాంగపడి మొక్కి, తాను అతనిని ఈవిధంగా రప్పించి నందుకు క్షమాపణ చెప్పుకుని, తన కూతు రైన శాంత నిచ్చి శాస్త్రోక్తంగా పెళ్ళిచేశాడు. ఋశ్యశృంగుడు శాంతతోకూడా సమస్త సుఖాలూ అనుభవిస్తూ అంగదేశంలోనే ఉండిపోయాడు.\nసుమంత్రుడు చెప్పిన ఈ కథ విని దశ రథుడు ఎంతో సంతోషించి, వసిష్ఠమహా ముని అనుమతి పొంది, తన భార్యలనూ, మంత్రులనూ వెంటపెట్టుకుని అంగదేశం వెళ్ళాడు. రోమపాదుడు దశరథుడికి గొప్పగా ఆతిథ్యం ఇచ్చి తన యింట వారం రోజు లుంచుకుని, ఆయన వచ్చిన పని తెలుసుకుని, తన అల్లుడైన ఋశ్యశృంగుణ్ణి, తన కుమార్తె అయిన శాంతనూ దశరథుడి వెంట పంపటానికి ఒప్పుకున్నాడు. వెంటనే దశరథుడి దూతలు, అయోధ్యా నగరాన్ని అలంకరించే ఏర్పాట్లు చేయించటానికి ముందుగా బయలుదేరి వచ్చేశారు.",
            "book_page_end": 56
        },
        {
            "title": "బహుమానం",
            "book_page_start": 57,
            "pdf_page_start": 79,
            "pdf_page_end": 80,
            "author": "సి. శేషాద్రి",
            "genre": "చిన్న కథ, నీతి",
            "moral": "తెలివిగలవారు మోసగాళ్లను సులభంగా పసిగట్టి బుద్ధి చెప్పగలరు.",
            "keywords": [
                "సుమతి (రాజు)",
                "మోసగాడు",
                "రసవాదం",
                "బంగారం",
                "హాస్యం"
            ],
            "characters": [
                "తాతయ్య",
                "పిల్లలు",
                "సుమతి (రాజు)",
                "రసవాది (మోసగాడు)",
                "నౌకరు"
            ],
            "locations": [
                "చోళదేశం",
                "రాజసభ"
            ],
            "content": "పౌర్ణమివెన్నట్లో తాతయ్య అప్పుడే భోజనం చేసి వచ్చి తన మామూలు వాలు కుర్చీలో కూచున్నాడు. పిల్లలు అంతకుముందే చేరి, తాతయ్యకోసం ఎదురు చూస్తున్నారు. తాతయ్య పాడుంకాయి తీసి, పొడుం వేసుకుంటూ ఒక శ్లోకం చదివాడు :\n\"అజ్ఞా ఏవ జనాః ప్రాయో\nవంచ్యంతే వంచకైః సృభిః\nప్రాజ్ఞా నజాతు వంచ్యంతే\nసుమతి శ్చోలరాడివ.”\n\"అంటే ఏమిటి, తాతయ్యా?...ఇది ఇంకో కథా, తాతయ్యా?... కథ చెబుతావా, తాతయ్యా ?” అని పిల్లలు గొడవచేశారు.\nతాతయ్య తాపీగా పొడుం పట్టుపట్టి ఏల్చి, \"కథ చెప్పటానికేగదర్రా, శ్లోకం చదివింది? ముందు శ్లోకం అర్థం ఏమిటని అడగరేం? సాధారణంగా లోకంలో ఎందరో మోసగాళ్ళుంటారుగద. వాళ్ళు మోసం చేసేది ఎవర్నీ? తెలియని అమాయకు లను! అవునా? అయితే ఒక్కోసారి తెలివి గలవాళ్ళు ఈ మోసంచేసేవాళ్ళనే మోసం చేస్తూంటారు. వెనకటికి చోళదేశపు రాజైన సుమతి అనేవాడు ఇలాగే మోసగాట్టి మోసం చేశాడూ అని శ్లోకం అర్థం,” అన్నాడు తాతయ్య.\n\"సుమతి ఎవర్ని మోసం చేశాడు, తాతయ్యా? మోసగాడెవరు, తాతయ్యా ?” అని పిల్లలు తలా ఒక ప్రశ్నా వేశారు.\n\"నన్ను చెప్పనివ్వండర్రా!\" అంటూ తాతయ్య ఈ కథ చెప్పాడు.\nచోళదేశాన్ని సుమతి అనే రాజు పాలించే వాడు. సుమతి అంటే చాలా తెలివిగలవా దన్నమాటగద. ఆ రాజు నిజంగా తెలివి గలవాడేనూ! అంతేకాక ఆయన గొప్ప వీరుడు, గొప్ప విద్వాంసుడు, అంతులేని దానధర్మాలు చేశాడు.\nఒకనాడు సుమతి కొలువుదీరి ఉండగా ఒకడు వచ్చి రాజుగారికి వందనంచేశాడు. \"ఏమయ్యా, నీవు ఏ విద్యలో ప్రవీణు డివి?\" అని రాజు ఆడిగాడు.\n\"మహారాజా, నేను రసవేదిని. ఏ లోహా న్నయినాసరే బంగారంగా మార్చే విద్య నాకు తెలుసు. అది మా కులవిద్య,” అన్నాడు ఆ వచ్చినవాడు.\nఇటువంటి మోసగాళ్ళు రసవేదులమని చెప్పుకు తిరుగుతూ, జనాన్ని మోసగించి వెండి మొదలైన లోహాలను దొంగిలించి పారిపోతూ ఉండేవాళ్ళు.\nరాజు బుద్ధిశాలి గనక ఈ విషయం తెలుసుకున్నాడు. వాడికి పరాభవం చెయ్యా లనికూడా ఆయన నిశ్చయించుకున్నాడు. అందుచేత ఆయన నౌకరును పిలిచి వాడితో రహస్యంగా ఏదో చెప్పాడు. ఆ నౌకరు ఏంచేశాడూ? అవతలికి వెళ్లి ఒక ఇనప్పెట్టె పట్టించుకొచ్చి ఈ మోసగాడికి ఇచ్చాడు.\nమోసగాడు తన ఎత్తు పారిందనుకుని సంతోషించాడు. ఆ ఇనప్పెట్టెనిండా వెండీ, బంగారమూ, రత్నాలూపెట్టి రాజుగారు తనకు ఇప్పించారనుకున్నాడో ఏమో మరి! వాడు ఆశగా ఇనప్పెట్టె తెరచి చూసేసరికి అందులో ఏమీ లేదు. పట్టి ఖాళీపెట్టె!\nవాడు రాజుగారితో, \"మహారాజా, తమరు నాకేదో ఘనమైన బహుమానం ఇప్పిస్తారని గంపెడాశతో వస్తే నాకీ పనికిమాలిసఖాళీ ఇనప్పెట్టె దయచేయించి అవమానించటం న్యాయమా?” అన్నాడు.\nరాజుగారు, \"అదేమిటోయ్? రసవిద్య నీకు కులవిద్య అంటివి. ఏలోహాన్నయినా బంగారం చెయ్యగలనంటివి. ఇక నేను నీకు ఇవ్వగలిగిన దేముందీ? నువు తయారుచేసే బంగారం దాచుకోవటానికి ఉంటుందిగదా అని ఇనప్పెట్టె ఇప్పిం చాను. ఇందులో అన్యాయమేముందీ?” అన్నాడు. అందరూ గొల్లున నవ్వారు.",
            "book_page_end": 58
        },
        {
            "title": "చీకటిభూతం",
            "book_page_start": 59,
            "pdf_page_start": 81,
            "pdf_page_end": 82,
            "author": "స్వామి రామతీర్థ",
            "genre": "నీతి కథ, ఆధ్యాత్మికం",
            "moral": "అజ్ఞానంతో పోరాడటానికి వస్తుపరమైన సాధనాలు, ప్రార్థనలు పనికిరావు. కేవలం జ్ఞానం (వెలుగు) మాత్రమే చీకటిని (భయాన్ని, అజ్ఞానాన్ని) తొలగిస్తుంది.",
            "keywords": [
                "చీకటిభూతం",
                "అనాగరికులు",
                "గుహ",
                "జ్ఞాని",
                "అజ్ఞానం"
            ],
            "characters": [
                "అనాగరికులు",
                "జ్ఞాని"
            ],
            "locations": [
                "హిమాలయాలు (అడవి)",
                "గుహ"
            ],
            "content": "హిమాలయాలలో ఒకానొక చోట ఒక అడవి మనుషుల జాతి నివసిస్తూ ఉండేది. వాళ్ళు నిప్పు చెయ్యటంగాని, వాడటంగాని తెలియ నంత అనాగరికులు. వారు సూర్యాస్తమ యానికి ముందే పడుకుని, సూర్యోదయ మయాక లేచి కాలకృత్యాలు ఆరంభించే వారు. అందుచేత వారికి చీకటి అంటే ఏమిటో తెలియదు.\nఈ అనాగరికులు నివసించే ప్రాంతానికి సమీపంలో ఒక పెద్ద గుహ ఉండేది. ఈ జాతియొక్క పూర్వీకులు ఒకప్పుడు ఆ గుహ లోపల ప్రవేశించారు, కాని వారు అందులో నుంచి తిరిగి రాలేదు. గుహలోపల ఊబిలో దిగబడిపోయో, చీకటిలో తలలు పైన ఉండే రాళ్ళకు కొట్టుకుని పగిలిపోయో వారు గుహ లోనే మరణించారు.\nకాని ఈ అనాగరిక జాతివాళ్ళు తమ పూర్వీకులు ఆ గుహలోనే ఇంకా ఉంటు న్నారని నమ్మి, గుహను ఎంతో పవిత్రంగా చూసేవారు. అయితే ఆ గుహలో ఉండే చీకటిని చూసి, అది ఒక పెద్ద భూతమను కుని, దాన్ని ఎలాగైనా పారదోలటానికి శాయశక్తులా యత్నాలు చేశారు.\n\"మనమంతా గుహ ముందు సాష్టాంగ పడి భూతాన్ని వెళ్ళిపొమ్మని ప్రార్ధిస్తే అదే పోతుంది,” అని ఒకరు చెప్పారు. అందరూ గుహముందు సాష్టాంగ పడి ఏళ్ళ తరబడి అంతులేని ప్రార్థనలు చేశారు. కాని గుహ నుంచి చీకటి పోనేలేదు.\nఇంతలో మరొకరు, \"ఆయుధాలతో నిర్మూలిస్తేగాని ఈ భూతం పొదు!” అన్నారు. సరేనని అనాగరికులు గుహలోకి బాణాలు కొట్టారు, కర్రలూ, రాళ్ళూ విసిరారు. కాని చీకటి ఎప్పటిలాగే ఉంది.\nతరవాత ఇంకొకరు, \"ఉపవాసాలు చేద్దాం! అలా చేస్తే ఈ భూతం గుహ విడిచి పోతుంది,” అన్నారు. నిజమేననుకుని జాతి వాళ్ళంతా ఉపవాసాలు చేశారు. ఇందువల్ల కూడా కొంచెమైనా ఫలితం కలగలేదు. చీకటిభూతం ఇంకా గుహను అంటి పెట్టు కునే ఉన్నది.\nదానాలు చేస్తే భూతం విరగడైపోతుందని ఇంకెవరో సూచించారు. అనాగరికులు తమ కున్నదంతా దానాలు చేసేశారు. ప్రార్ధనలూ, ప్రతాపమూ, ఉపవాసాలూ ఎంత ఫలించాయో ఈ దానాలుకూడా అంతే ఫలించాయి. చిట్టచివరకు ఆ ప్రాంతానికొక జ్ఞాని వచ్చాడు. అనాగరికులు ఆయనతో తమ సమస్య గురించి, తమ ప్రయత్నాలు ఫలించక పోవటం గురించీ చెప్పారు.\n\"ఆ గుహలో ఉన్న భూతాన్ని నేను పోగొడతాను. నేను చెప్పినట్టు చెయ్యండి. ఒక పొడుగైన వాసం తీసుకురండి. దాని చివర గడ్డి చుట్టండి. ఆ గడ్డికి బాగా కొవ్వు పట్టించండి,” అన్నాడు జ్ఞాని.\nవాళ్ళు ఆయన చెప్పినట్టే చేశారు. తర వాత జ్ఞాని చెకుముకి రాళ్ళు ఒకదాని కొకటి కొట్టి నిప్పు రవ్వలు తెప్పించి, వాటితో వాసం చివర కట్టిన గడ్డిని అంటించి వెలి గించాడు. ఆ వాసాన్ని తీసుకుని గుహ ప్రవేశించి నట్టయితే అందులో ఉన్న భూతం పోతుందన్నాడు.\nఎక్కువమంది అనాగరికులు ఈ మాట నమ్మలేదు. \" ఎక్కడినుంచో వచ్చిన ఈ మనిషికి అసలు ఏం తెలుసు? మనం ఈ భూతాన్ని ప్రార్థించాం, చంపటానికి యత్నించాం, ఉపవాసాలూ, దానాలూ చేశాం. ఇన్ని చేసినా పోని భూతం ఈ వాసం చూడగానే పోతుందా?” అన్నారు.\nకాని కొద్దిమంది ఆ వాసంతో గుహ ప్రవే శించారు. వారి చేతిలో ఉన్న దివిటీ మూలంగా గుహ అంతా వారికి స్పష్టంగా కనిపించింది. చీకటిభూతం ఎక్కడా కని పించలేదు!",
            "book_page_end": 60
        },
        {
            "title": "బృహదీశ్వరాలయం",
            "book_page_start": 61,
            "pdf_page_start": 83,
            "pdf_page_end": 83,
            "author": "చందమామ బృందం",
            "genre": "చరిత్ర, వ్యాసం",
            "moral": "N/A",
            "keywords": [
                "తంజావూరు",
                "బృహదీశ్వరాలయం",
                "రాజరాజ చోళుడు",
                "శిల్పాలు",
                "నంది విగ్రహం"
            ],
            "characters": [
                "రాజరాజ చోళుడు"
            ],
            "locations": [
                "తంజావూరు",
                "లేపాక్షి",
                "సిగిరియా (సింహళం)"
            ],
            "content": "తంజావూరు ఒకప్పుడు దాక్షిణాత్య సంస్కృతికి గొప్ప కేంద్రం. 10-14 శతాబ్దాల మధ్యకాలంలో ఇది చోళరాజుల రాజధాని. వారిలో ప్రసిద్ధుడైన రాజరాజ చోళుడు తంజావూరులో కట్టించిన బృహ దీశ్వరాలయం భారతదేశంలోని ఆలయాలన్నిటిలోకీ మహత్తరమైనదనీ, ఆలయ నిర్మాణంలో తమిళు లను మించేవారు ప్రపంచంలో లేరనీ పాశ్చాత్యులు చెప్పుకున్నారు. రాజరాజచోళుడు క్రీస్తుశకం పద కొండవ శతాబ్దం వాడు,\nఈ ఆలయం గర్భగుడిలో పెద్ద లింగమూ, ఆలయం ముందు ఒకే రాతిలో మలిచిన నంది విగ్రహమూ ఉన్నాయి (మన దేశంలో ఇంత కన్న పెద్ద నంది విగ్రహం లేపాక్షి ఆలయంలో మాత్రమే ఉన్నది.)\nఆలయగోపురం ఎత్తు 216 అడుగులు; ఇది చాలా దూరంవరకూ కనిపిస్తుంది. గోపుర శిఖరం కింద అమర్చిన రాయి బరువు 80 టన్ను లుంటుందట! అంత బరువుగల రాతిని అంత ఎత్తు ఎక్కించటం సాధ్యంకాదు. అందుచేత నాలుగు మైళ్లదూరం నుంచి ఈ ఎత్తుకు ఏటవాలు అమర్చి, దాని పైగా ఈ రాతిని చేర్చారట.\nఆలయంలోని శిల్పాలు కేవలం శివ సంబంధ మైనవేగాక, విష్ణు సంబంధమైనవి, బౌద్ధ సంబంధ మైనవిగాకూడా ఉన్నాయి. గుడి లోపలి ఆవరణ త్తాలూకు గోడలకు మెత్తిన గిలాబ చాటున ఇటీవల అతి సుందరమైన కుడ్య చిత్రాలు బయటపడ్డాయి. ఇవికూడా చోళరాజుల కాలం నాటివే. ఈ కుడ్య చిత్రాలు దక్షిణదేశపు చిత్రకారులు చిత్రించినవే అయినప్పటికీ, అజంతా చిత్తరువులనూ, సింహళం లోని సిగిరియా చిత్తరువులనూ పోలి ఉన్నాయి.",
            "book_page_end": 61
        },
        {
            "title": "చిత్రకథ",
            "book_page_start": 86,
            "pdf_page_start": 86,
            "pdf_page_end": 86,
            "author": "చందమామ బృందం",
            "genre": "హాస్యం, చిత్రకథ",
            "moral": "ఇతరులను మోసం చేయాలని చూస్తే, చివరకు మనకే కష్టం వస్తుంది.",
            "keywords": [
                "దాసు",
                "వాసు",
                "కొంటె కుర్రాడు",
                "పుస్తకాల సంచి",
                "టైగర్ (కుక్క)"
            ],
            "characters": [
                "దాసు",
                "వాసు",
                "కొంటె కుర్రాడు",
                "గొర్రెల కాచే కుర్రాడు",
                "టైగర్ (కుక్క)"
            ],
            "locations": [
                "తోట",
                "గడ్డివామి"
            ],
            "content": "ఒక రోజున దాసూ, వాసూలు తోటలో ఆడుకుంటూ వుండగా, ఒక కొంటె కుర్రాడు, వాళ్ళు చెట్టు కింద పెట్టుకున్న పుస్తకాల సంచిని ఎత్తుకుపోయి, గడ్డి వామిలో దాచాడు. తరవాత వాడు గొర్రెలుకాచే కుర్రవాడి దగ్గిరకు వెళ్ళి ; గడ్డి వామిలో ఒక సంచీ వున్నదనీ, దాన్ని ఎత్తుకుపోయి, నీ దగ్గిర అట్టేపెట్టుకోమనీ చెప్పి, దాసూ, వాసూల దగ్గిరకు ఆడుకోవటానికి వచ్చాడు. ఈలోపల ' టైగర్ ' గడ్డివామి దగ్గిరకు వెళ్ళి పుస్తకాల సంచి వెనక దాక్కున్నది. గొర్రెల కుర్రాడు సంచీ పట్టుకోగానే, వాడి చేతిని గట్టిగా పట్టుకున్నది. వాడు హడిలిపోతూ పరిగెత్తి, కొంటెకుర్రాడు మోసంచేశాడని, కర్ర తీసుకుని వాడివెంట పడ్డాడు.",
            "book_page_end": 86
        }
    ],
    "statistics": {
        "total_stories": 13,
        "author_counts": {
            "వి. సత్యనారాయణ": 1,
            "ఉత్పల సత్యనారాయణాచార్య": 1,
            "చందమామ బృందం": 5,
            "జలదంకి వెంకటయ్య": 1,
            "విశాఖదత్త నాటక కథ": 1,
            "సి. మాధవరావు": 1,
            "ఎం. విశ్వేశ్వర్రావు": 1,
            "సి. శేషాద్రి": 1,
            "స్వామి రామతీర్థ": 1
        },
        "genre_counts": {
            "జానపద కథ": 1,
            "పౌరాణిక కావ్యం": 1,
            "సాహసం, ధారావాహిక": 1,
            "బేతాళ కథ": 1,
            "హాస్యం, చిన్న కథ": 1,
            "చారిత్రక కథ, రాజకీయ నాటకం": 1,
            "రాజరిక కథ, ధారావాహిక": 1,
            "కల్పిత కథ": 1,
            "పురాణం, ధారావాహిక": 1,
            "చిన్న కథ, నీతి": 1,
            "నీతి కథ, ఆధ్యాత్మికం": 1,
            "చరిత్ర, వ్యాసం": 1,
            "హాస్యం, చిత్రకథ": 1
        }
    }
}