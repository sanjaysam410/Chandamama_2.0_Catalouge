{
    "book_id": "చందమామ_1961_03",
    "stories": [
        {
            "title": "ఉషస్సు",
            "book_page_start": 96,
            "pdf_page_start": 18,
            "pdf_page_end": 20,
            "author": "ఎ. దర్మారావు",
            "genre": "పౌరాణికం",
            "moral": "మహత్తరమైన పనులు సాధించడానికి దీక్షతో కూడిన అనేక తరాల ప్రయత్నం అవసరం.",
            "keywords": [
                "సూర్యుడు",
                "ఉషస్సు",
                "చీకటి",
                "వెలుగు",
                "దీక్ష"
            ],
            "characters": [
                "ఉషస్సు",
                "అరవై ఏళ్ల తాత",
                "పడుచువాడు",
                "కుర్రవాడు",
                "ఉషస్సు కొడుకు"
            ],
            "locations": [
                "భూమి"
            ],
            "content": "సృష్టి జరిగినప్పుడు జలంలోనుంచి భూమి పైకి వచ్చింది. భూమిపై జీవరాసులన్నీ పుట్టాయి. కాని సూర్యుడు లేని కారణంచేత ప్రాణులన్నీ అంధకారంలో ఉండిపో వలసి వచ్చింది.\nమనుషులకు క్రూరజంతువుల బాధ హెచ్చుగా ఉన్నది.\nచీకటి మూలాన వాళ్ళు పనులు చేసుకో లేకుండా ఉన్నారు.\nఇలా కొంతకాలం జరిగిన తరవాత, మనుషులలో జ్ఞాని అయినవాడొకడు మిగతావారితో ఇలా చెప్పాడు:\n\"బ్రహ్మదేవుడు మిగిలిన సృష్టితోబాటు సూర్యభగవానుణ్ణి కూడా సృష్టించాడు. మనలో ఎవరైనా బయలుదేరి వెళ్ళి ఆ . సూర్యభగవానుణ్ణి ప్రార్ధించినట్టయితే ఆయన అనుగ్రహించి తన కాంతిని మనకు ప్రసాదిస్తాడు. అప్పుడు మనకు వెలుగూ, వేడీ లభిస్తాయి. క్రూరజంతువుల బాధ తప్పుతుంది. మనం హాయిగా మన పనులు చేసుకోగలుగుతాం!”\nఈ ఆలోచన అందరికీ నచ్చింది. కాని సూర్యభగవానుణ్ణి ఆహ్వానించటానికి ఎవరు వెళ్ళేట్టు?\nఅరవైఏళ్ళ తాత ఒకడు, \" నాయన లారా, నేను పెద్దవాణ్ణయిపోయాను. నా వల్ల మీకెవరికీ కొంచెంకూడా లాభంలేదు. కాని నా కాళ్ళలో ఇంకా శక్తి ఉన్నది. నేను సూర్యభగవానుడి దగ్గిరికి వెళ్ళి, పని పూర్తి చేసుకు వస్తాను,” అన్నాడు.\nదానికి ఒక పడుచువాడు, \"తాతా, ఇది ముసలివాడి పల్ల జరిగే పని కాదు. ప్రయాణం ఎంతకాలం పడుతుందో ఎవరూ చెప్పలేరు. నేను బయలుదేరి వెళతాను. దారిలో ఏ కష్టాలు ఎదురైనా తట్టుకో గలను,\" అన్నాడు.\nఅప్పుడు ఒక కుర్రవాడు ఇలా అన్నాడు: \"ఈ ప్రయాణం చాలాఏళ్ళు పడుతుంది. నేను పదేళ్ళవాణ్ణి. నన్ను పంపినట్టయితే నేను ముసలివాణ్ణి అయేలోపుగా అయినా సూర్యభగవానుణ్ణి చేరుకోగలుగుతాను. మీలో ఎవరికీ ఈ దూరప్రయాణం పూర్తి చేసే అవకాశం లేదు.\"\nఅందరూ ఆ కుర్రవాడి మాటలలు శ్రద్ధగా విని, ఆ చెప్పిన దాంట్లో కొంత నిజం ఉన్నదని గ్రహించారు.\nఅప్పుడు జనంలో నుంచి ఒక ఇరవై ఏళ్ళ స్త్రీ ఇలా అన్నది: \"నామాట కాస్త వినండి. మీరంతా పెరటి దారినే ఉన్నారు. ఇది ఒక తరంలో జరిగే పని కాదు. నన్ను వెళ్ళనివ్వండి. నా గర్భంలో ఒక పిల్లవాడు పెరుగుతున్నాడు. నే నెలాగూ సూర్యభగవా నుణ్ణి చేరుకోలేను. కాని దారిలో పుట్టే నా కొడుకుకైనా, కొన్నాళ్ళ తరవాత ఆ అవ కాశం ఉంటుంది!\"\nఆ ఆడమనిషి పేరు ఉషస్సు. ఆమె చెప్పిన మాటలు అందరికీ అంగీకార మయాయి. ఆమె ప్రయాణమైపోతూ, “నేను వెళ్ళిన దిక్కే చూస్తూ ఉండండి. వెళ్ళిన పని సానుకూలం కాగానే ఒక పెద్ద మంట వేస్తాను, లేదా నా కొడుకుచేత వేయిస్తాను. ఆ మంట చూడగానే మీకు సూర్యభగవా నుడు అనుగ్రహించినట్టు తెలిసిపో తుంది,” అన్నది.\nఆమె ఒక దిక్కుగా బయలుదేరి ముక్కు సూటిగా నడిచింది. ఆమె అలా ఎనిమిది మాసాలు ప్రయాణంచేసి దారిలో ఒక కొడు కును కన్నది. తరవాత ఇద్దరూ కలిసి ప్రయాణంచేశారు.\nఉషస్సు బయలుదేరి డెబ్భై సంవత్సరా లయింది. ఆమె చాలా ముసలిదయింది. ఆమె తన కొడుకుతో, \" నాయనా, ఇక నేను నడవలేను. మిగిలిన ప్రయాణం నువే పూర్తిచెయ్యి. సూర్యభగవానుడు అనుగ్ర హించాక పెద్ద మంట వెయ్యి, దాన్ని చూసి మనవాళ్ళు సంతోషిస్తారు!\" అని చెప్పింది.\nఉషస్సు చెప్పిన మంట కోసం ప్రజలు ఆమె వెళ్ళిన దిక్కుగా చూస్తూ కాచుకుని ఉన్నారు. ఆమె బయలుదేరిన నూరు సంవత్సరాలకు ఆ దిక్కుగా ఎర్రని కాంతి కనపడింది. జనం పరమానందభరితులై, \" అదుగో మన ఉషస్సు! పని పూర్తి అయింది. ఇక మన కోసం సూర్యభగవా నుడు ఉదయిస్తాడు!\" అని అప్పటికప్పుడే పనులు ప్రారంభించారు. తరవాత కొద్దిసేప టికే సూర్యుడు ఉదయించి ప్రజలకు కాంతిని, సుఖాన్నీ, ఆనందాన్నీ, ఆరోగ్యాన్నీ ప్రసాదించాడు.\nఈనాటికీ పనులు చేసుకు నేవారు ఉషస్సు కోసం ఆమె వెళ్ళిన దిక్కుగా చూస్తారు. అదే తూర్పు. ఉషస్సు కనిపించ గానే పనులు సాగిస్తారు, సూర్యుడు వచ్చే దాకా ఆగరు.\nఅంతేగాక మనుషులు ఉషస్సు నుంచి ఇంకొక విషయంకూడా తెలుసుకున్నారు. అదేమిటంటే, మనుషులు మహత్తరమైన పనులు సాధించాలంటే అది ఒక మనిషి వల్లా, ఒక్కతరంలోనూ సాధ్యంకాదు; అనేక తరాలవారు దీక్షవహించి అటువంటి పనులు సాధించాలి.",
            "book_page_end": 98
        },
        {
            "title": "శమంతకమణి",
            "book_page_start": 21,
            "pdf_page_start": 21,
            "pdf_page_end": 24,
            "author": "ఉత్పల సత్యనారాయణాచార్య",
            "genre": "పౌరాణిక గేయకథ",
            "moral": "తొందరపడి నిందలు వేయరాదు; నిజాన్ని తెలుసుకోవాలి.",
            "keywords": [
                "శమంతకమణి",
                "శ్రీకృష్ణుడు",
                "జాంబవంతుడు",
                "ప్రసేనుడు",
                "అపనింద"
            ],
            "characters": [
                "శ్రీకృష్ణుడు",
                "ప్రసేనుడు",
                "సత్రాజితుడు",
                "జాంబవంతుడు",
                "సుకుమారుడు",
                "సింహము"
            ],
            "locations": [
                "వింధ్యపర్వతారణ్యము",
                "ఋక్షవంత గిరిగహనములు"
            ],
            "content": "(తృతీయాశ్వాసము :)\nఒక్కనాడు ప్రసేనుండు\nచక్కగా శమంతకమును\nతాల్చి గొప్ప గుఱ్ఱమెక్క\nతరలినాడు వేటాడగ.\nవేటకాండ్రు వానివెంట\nవిల్లమ్ములు వలలు దాల్చి\nబహుదూరపు టడవులకును\nబయలుదేరి పోయినారు.\nగంటల మ్రోగించువారు,\nమంటలు రగిలించువారు,\nపరుగులెత్తు మృగములపై\nబాణాలను వైచువారు.—\nవేటకాండ్రు చేయు రొదకు\nవెఱచినట్టి సివ్వంగులు\nతోక ముడిచి మెలమెల్లగ\nతొక్కటపడి తిరుగుచుండె.\nఅటునిటు పరుగెత్తు లేళ్ళు\nఆ మంటల బడుచుండెను;\nగుండె గఱచుకొని యుండిన\nకూనలతో కోతులుండె.\nఏమి కనెనొ, ప్రసేనుండు\nఎక్కినట్టి గుఱ్ఱ మపుడు\nభయపడి పరుగెత్తసాగె\nబహుదూరపు టడవులకును.\nగుఱ్ఱ మట్లు తత్తరపడి\nగుండె లవియ కాళ్ళు పణక\nనోట నురుగు జారుచుండ.\nనూరామడ పరుగెత్తెను.\nఅంతలోన ఒక సింహము\nఆ శమంతకమును చూచి\nపొదలచాటునుండి దూకి\nబొబ్బరించి పైన బడెను.\nఒక దెబ్బకు పైవానిని\nఒఱగిపోవునట్లు కూల్చి,\nపరుగెత్తెడు గుఱ్ఱమ్మును\nపట్టి చంపే ఆ సింహము.\nమణిని నోట గఱచి పట్టి\nమఱికొంచెము దూరమేగి\nరత్నమ్మును నాకుచుండె,\nఱక్కుచుండె ఆ సింహము.\nఅంత జాంబవంతు డొకడు\nఅంతులేని బలవంతుడు\nసింహముతో కలియబడెను,\nచిటికలోన హతమార్చెను.\nఆ మణి గొని ఎలుగుఖేడు\nఆనందము పొందినాడు,\nవెనుకచూపు చూచుకొనుచు\nతన బిలమున కేగినాడు.\nసుకుమారుండనెడి తనదు\nసుతునకా శమంతకమును\nఆడుకొనగ నిచ్చినాడు,\nఅచట వ్రేలగట్టినాడు.\n— అచ్చట నా వేటకాండ్రు\nఅడవియెల్ల వెదకి వెదకి,\nఎచ్చటను ప్రసేను గనక\nఏగినారు తమ నగరికి.\nఎన్నాళ్ళకు తన తమ్ముడు\nఇంటికి రాకుండుట గని,\nమణి కోసము వాని నెవరొ\nమట్టు పెట్టి యుందు రనుచు—\nశ్రీకృష్ణుడె ఇంత పనిని\nచేసియుండు, నింకెవరును\nమణి నడిగినవారు కారు,\nమాయచేసి చంపలేరు;\nఅని సత్రాజితుడు తనదు\nఆప్తులకును చుట్టాలకు\nచెప్పుచుండ, ఆ సంగతి\nశ్రీకృష్ణుని చెవిని బడెను.\n\"అయ్యో! నేనేమి యెఱుగ,\nఅపనిందల పాలైతిని;\nఏరీతిగ ఈ నిందను\nవారింతును ఇకమీదట ?\nమణిని గోరి సత్రాజితు\nమనసును నొప్పించినాడ;\nకులములోన అపవాదును\nకోరి తెచ్చుకొన్నాడను.”\nశ్రీకృష్ణుం దీవిధముగ\nచింతించుచు, ఆ ప్రసేను\nడేమయ్యెనొ తెలిసికొందు\nఈసడి పోగొట్టుకొందు—\nఅని తలంచి తన బంధుల\nనందఱ రప్పించి చెప్పి,\nతొల్తటి యా వేటకాండ్ర\nతోడ్కొని తానేగినాడు.\nవింధ్యపర్వతారణ్యము\nవెదకి వెదకి, ఋక్షవంత\nగిరి గహనములందు జొచ్చి\nతిరిగి తిరిగి వెదకుచుండ—\nఒక చోట ప్రసేను శవము\nఒఱగిపోయి పడియున్నది;\nశవము చుట్టు రాబందులు\nచాలుపుగా కూర్చున్నవి.\nగుఱ్ఱపు జీనొక్కచోట\nగుఱ్ఱము వేఱక్కచోట\nఅగుపించగ శ్రీకృష్ణుడు\nఅచటి కేగి చూచినాడు.\nరౌతుకడను వెదకినారు,\nరత్నము కనిపించలేదు;\nఅంతటితో కృష్ణుడు తన\nయత్నము చాలించలేదు.\nమఱికొంచెము దూర మేగి\nపరిసరముల చూచినాడు;\nపెద్ద సింహ మొక తావున\nపినుంగయి పడియుండెను.\nదాని చెంత చూచినాడు,\nమానిక మగుపించలేదు;\nకాని, ఒక్క భల్లూకపు\nకాలిగుర్తు లగుపించెను.\nఆ యడుగుల జాడ బట్టి\nఅరిగినాడు శ్రీకృష్ణుడు ;\nఅచ్చట నొక పెద్ద బిలము\nఆవులించి నట్లున్నది !\nబిలము చెంత వేటకాండ్ర\nనిలిపి, తాను ఒంటరిగా\nఆ చీకటి కొసలోని\nకరిగినాడు శ్రీకృష్ణుడు.\nగుహలోపలనుండి తిరిగి\nగోవిందుడు ఎపుడెప్పుడు\nవచ్చునొ! యని వేటకాండ్రు\nవాకిట నిలబడియుండిరి. - (సశేషం)",
            "book_page_end": 24
        },
        {
            "title": "జ్వాలాద్వీపం - 15",
            "book_page_start": 2,
            "pdf_page_start": 25,
            "pdf_page_end": 32,
            "author": "దాసరి సుబ్రహ్మణ్యం",
            "genre": "సాహస కథ",
            "moral": "శత్రువులను అర్థం చేసుకుని, ప్రతికూల పరిస్థితులలో కూడా అవకాశాన్ని బట్టి ఉత్సాహంగా పోరాడాలి.",
            "keywords": [
                "ఉగ్రదత్తుడు",
                "జ్వాలాద్వీపం",
                "చంద్రసేన",
                "భల్లూకరాయుళ్లు",
                "పులిరాయుళ్లు"
            ],
            "characters": [
                "ఉగ్రదత్తుడు",
                "రుద్రుడు",
                "ఆరుద్రుడు",
                "చంద్రసేన",
                "కంధుడు",
                "సుదర్శనుడు",
                "పులిరాయుళ్లు",
                "భల్లూకరాయుళ్లు"
            ],
            "locations": [
                "జ్వాలాద్వీపం",
                "కోట"
            ],
            "content": "[పదిహేను సంవత్సరాల కాలం గడిచిపోయింది. ఇప్పుడు ఉగ్రదత్తుడూ, అతడి స్నేహితు లైన రుద్రారుద్రులూ ఇరవై ఏళ్ల యువకులు. వాళ్లు ఒకనాడు అడవిలో తిరుగుతూండగా, ఒక స్త్రీ ఆర్తనాదం వినిపించింది. వాళ్ళు ఆమె రక్షణకోసం వెళ్ళేసరికి, పులిరాయుళ్ళు వాళ్ళను పట్టుకుని బంధించి భయంకర పక్షులకేసి లాక్కుపోయారు. తరవాత — ]\nహఠాత్తుగా కనురెప్పపాటు కాలంలో జరిగి పోయిన ఈ దుస్సంఘటన ఉగ్రదత్తుణ్ణి నిశ్చేష్టుణ్ణి చేసింది. తనూ, తన స్నేహితులూ ముందువెనుకలు ఆలోచించకుండా సరా సరి శత్రువులు పన్నిన ఉచ్చుల్లో తల దూర్చి, వాళ్ల చేజిక్కారు. 'రక్షం చండి' అంటూ ఆర్తనాదం చేసిన, ఆ యువతికూడా ఈ దుర్మార్గుల పాలబడి వుంటుందా? లేక వీళ్ల బారినుంచి తప్పించు కుని కోటకేసి పారిపోయి వుంటుందా?\nఆ యువతి సురక్షితంగా యిక్కణ్ణించి తప్పించుకు పోగలగటం అసంభవం అని ఉగ్రదత్తుడికి వెంటనే తోచింది. ఆవిడ పెట్టిన కేకలూ, పులిరాయుళ్లు చేసే అట్టహాసాలూ విని, ఎవరైనా కోటలోనుంచి బయటకు వస్తేతప్ప, తమకు ఈ దుర్మార్గుల నుంచి రక్షణలేదు.\n\"రుద్రా!\" అంటూ ఉగ్రదత్తుడు కేక పెట్టాడు. అతడికి తన స్నేహితు లెక్క డున్నారో తెలియటంలేదు. ఇద్దరు పులి రాయుళ్ళు అతణ్ణి కొయ్యదుంగ మాదిరిగా భుజాన వేసుకుని పక్షిమీదికి ఎక్కించేందుకు ప్రయత్నిస్తున్నారు.\n\" ఉగ్రదత్తా! నా కాళ్ళూ చేతులూ కట్టి నన్ను భయంకర పక్షిమీదికి ఎక్కించారు. ఆరుద్రుడుకూడా, ఈ దుర్మార్గులకు దొరికి పోయాడు. నువ్వూ చిక్కిపోయావా?” అంటూ రుద్రుడు కేక పెట్టాడు.\n\" నోళ్లు ముయ్యండి!\" అంటూ ఒక పులిరాయుడు పెద్దగా అరిచి, \"మనకు ముచ్చటగా దొరికిన ఈ ముగ్గురూ మహ పసందైన మూర్ఖుల్లా వున్నారు. ఇక ఆ సామంత రాజు సుదర్శనుడి కూతురు చంద్రసేన తెలివితేట లెలాంటివో తెలుసుకో వాలి,” అంటూ హేళనగా నవ్వాడు.\nఆ పులిరాయుడి మాటలవల్ల ఉగ్ర దత్తుడికి, ఆ యువతి ఎవరో తెలిసి పోయింది. వాడు విజయగర్వంతో వళ్ళు మరిచి, తనకు అడక్కుండానే ఆమె సమా చారం అంతా చెప్పేశాడు. బహుశా ఈ పులిరాయుడూ మూర్ఖుడే అయివుంటాడు; అనుకున్నాడు ఉగ్రదత్తుడు.\nఇంతలో కోటవైపు నుంచి పెద్ద కలకలం వినబడింది. గుర్రాల సకిలింపులూ, రౌతులు పెట్టే కేకలూ వింటూనే, ఉగ్రదత్తుడు తమకు సహాయం వస్తున్నదనుకున్నాడు. రాజకుమార్తె చంద్రసేన పెట్టిన కేకలు కోటలోవాళ్ళకు వినబడివుంటవి. తనను బంధించిన తాళ్ళు తెగగొట్టుకోగలిగితే ఎంత బావుండును!\nఉగ్రదత్తుడు, కాళ్ళూ, చేతులూ ఆడిస్తూ పెనగులాడటం ప్రారంభించేసరికి, ఒక పులిరాయుడు భీకరంగా అరుస్తూ, అతడి గుండెలమీద ఈటె ఆనించి, \"కదిలావో, ఈటె గుండెలోకి దిగుతుంది, జాగ్రత్త!\" అన్నాడు. ఆవెంటనే భయంకర పక్షి రివ్వున గాలిలోకి లేచింది. ఉగ్రదత్తుడు ఆ ఊపుకు పక్షిమీద అటూయిటూ వూగిసలాడుతూ, \" సమయం మించిపోయింది. ఈ క్రూరులు మమ్మల్ని జ్వాలాద్వీపం తీసుకు పోతున్నారు,” అనుకున్నాడు.\nచూస్తూండగానే భయంకర పక్షులు ఆకాశంలోకి చాలా ఎత్తు ఎగిరి మేఘాల మీదుగా తూర్పుదిశకేసి పోసాగినై. పక్షుల వేగానికి గాలి రివ్వురివ్వుమంటూ ఉగ్ర దత్తుణ్ణి తాకసాగింది. అతడు పక్షి వెన్ను మీద అటూయిటూ ఒరుగుతున్నాడు. జారి కిందికి పడిపోకుండా ఒక పులిరాయుడు అతడి నడుం గట్టిగా పట్టుకున్నాడు.\nఇలా కొద్దికాలం జరిగింది. పక్షులు క్రమంగా కిందికి దిగుతున్నట్టు ఉగ్ర దత్తుడికి తోచింది. గాలి హఠాత్తుగా వేడెక్కి పోయింది. శరీరాన్ని ఏవో మంటలు తాకు తున్నట్టుగా అతడు భ్రమపడ్డాడు. అంతలో, \" శత్రువులు! భల్లూకరాయుళ్ళు! చంద్ర సేనా, ఇతర బంధితులూ వున్న పక్షుల్ని జాగ్రత్తగా కిందికి చేర్చండి. తతిమ్మావాళ్ళు భల్లూకరాయుళ్ళను ఎదుర్కోండి!\" అన్న కేక వినబడింది.\n\"ఓహెూ ! జ్వాలాద్వీపంలో కూడా రెండు శత్రుపక్షాలున్నవన్నమాట!\" అనుకున్నాడు ఉగ్రదత్తుడు. ఈ సంగతి తెలియగానే ఆత డికి ఎక్కడలేని ఉత్సాహం కలిగింది. కాని, వాళ్ళూవాళ్ళూ భయంకర పక్షులమీద ఆకాశంలో చేసే యుద్ధంలో, నేనూ, నా మిత్రులూ కింద పడి ముక్కలు ముక్కలై మరణించంగదా? అన్న భయంకూడా అత డికి కలిగింది.\nహఠాత్తుగా ఉగ్రదత్తుడున్న భయంకర. పక్షి మెడ సాచి భూమిమీదికి వేగంగా దిగ సాగింది. ఉగ్రదత్తుడు తల ఎత్తి పైకి చూశాడు. ఎలుగ్గొడ్డు చర్మాలు ధరించి, పెద్ద పెద్ద ఈటెలు పట్టుకునిపవున్న కొందరు, తాము ఎక్కివున్న భయంకర పక్షులను పులిరాయుళ్ళ మీదికి ఉసికొల్పుతున్నారు. చూస్తూండగానే ఆకాశంలో పులిరాయుళ్లకూ భల్లూకరాయుళ్ళకూ భయంకర యుద్ధం ప్రారంభమయింది. ఈటెదెబ్బలు తిని, బాధతో మూలుగుతూ కొందరు రౌతులు పక్షులమీదినుంచి కిందికి పడసాగారు. రౌతు లను కోల్పోయిన పక్షులు, రెక్కలు టప టపలాడిస్తూ, కేకలుపెడుతూ అన్ని దిక్కు లకూ పారిపోతున్నవి.\nఇంతలో ఉగ్రదత్తుడున్న పక్షి ఒక కొండ పైభాగాన దిగింది. ఆ పక్షిమీద వున్న ఇద్దరు పులిరాయుళ్ళూ కిందికి దిగి, ఉగ్రదత్తుణ్ణి పక్షిమీది నుంచి ఎత్తి, చాపచుట్టను పారవేసి నట్టు కిందికి విసిరివేశారు. అదృష్టవశాత్తూ అతడు ఎత్తుగా పెరిగిన పచ్చగడ్డి, దుబ్బు చెట్లూ వున్నచోట పడటంతో, శరీరానికి పెద్ద గాయాలేమీ తగలలేదు. కాని, అతడికి ప్రాణం కడబట్టినంత పనయింది.\nఒక పులిరాయుడు అతణ్ణి సమీపించి కాలితో అటూయిటూ కదిలించి చూస్తూ, \"వీడు చచ్చినట్టున్నది!” అన్నాడు.\nఅందుకు రెండవ పులిరాయుడు పెద్దగా నవ్వి, \"వీడు బతికివున్నా, చచ్చినా మనకు ఒకటే. రాజకుమార్తె సురక్షితంగా మన నాయకుడి భవనం చేరింది. వీడి సంగతి తరవాత చూద్దాం. ముందు కంధుడి అను చరుల పని తేల్చాలి, రా,” అంటూ భయం కర పక్షికేసి పరిగెత్తాడు.\nపులిరాయుళ్ళ సంభాషణ ఆలకిస్తూ, ఉగ్రదత్తుడు కదలా మెదలక వూరు కున్నాడు. తను బతికివున్నట్టు వాళ్ళకు అనుమానం కలిగితే, ఒకవేళ వాళ్ళు తనను చంపవచ్చు. కంధుడనేవాడు ఈ పులిరాయుళ్ళకు శత్రువులైన భల్లూక రాయుళ్ళకు నాయకుడు. సామంతరాజు సుదర్శనుడి కుమార్తె చంద్రసేనను పులి రాయుళ్ళు క్షేమంగా తమ నాయకుడి ఇంటికి చేర్చారు.\nతన కాళ్ళూ చేతుల్ని కట్టివున్న తాళ్లను తెగగొట్టుకునేందుకు ఉగ్రదత్తుడు గట్టి ప్రయత్నం చేశాడు. కాని, అతడి పెనగు లాటవల్ల తాళ్ళు మరింతగా బిగుసుకు పోయి, ఎక్కడలేని బాధా కలిగించినై.\n\"ఇక నేను చేయగలిగిందేమీ లేదు. ఎవరైనా వచ్చి నన్ను రక్షించవలసిందే. బహుశా రుద్రారుద్రులు కూడా నేనున్న నిస్సహాయ స్థితిలోనే వుండివుంటారు,” అనుకున్నాడు ఉగ్రదత్తుడు నిస్పృహగా.\nఆకాశంలో మరో పావుగంటకాలం ఇరు పక్షాల మధ్య భయంకర యుద్ధం సాగింది. చివరకు కొన్ని పక్షులు పడమటిదిక్కుగా పారిపోతూండటం, వాటిని తరుముతూ మరికొన్ని వెళ్ళటం ఉగ్రదత్తుడు చూశాడు.\nఉగ్రదత్తుడు యిలా మధనపడుతూన్నం తలో, పక్కనే వున్న చెట్లలో ఏదో అలికిడి అయినట్టు అతడికి అనుమానం కలిగింది. ఉన్నచోటునుంచి, ఆ ధ్వని వచ్చిన వైపుకు పార్లి, చెట్లలోకి పరీక్షగా చూశాడు. అక్కడ కనిపించిన దృశ్యం అతడికి భీతి కలిగిం చింది. నిలువెల్లా వణికిపోయాడు.\nరెండు తోడేళ్ళు చెట్లచాటున నిలబడి ఆతడికేసే చూస్తూ డొక్కలు ఎగరవేస్తు న్నవి, నాలుకలు చాస్తున్నవి. అతడిలో యింకా జీవం వున్నదా, లేక మరణం చాడా అన్న సంశయంలో అవి కొట్టుమిట్టాడు తున్నట్టు ఉగ్రదత్తుడికి తోచింది. తను నిస్స హాయ స్థితిలో వున్నట్టు అవి గ్రహిస్తే, తన మీదకు తప్పక లంఘించి తీరుతవి.\n. ఉగ్రదత్తుడు ఎక్కడలేని సత్తువా తెచ్చు కుని, మోచేతుల బలంతో నేలమీదినుంచి కొంచెం లేచి, పెద్ద గొంతుతో కేక పెట్టాడు. ఆ కేక వింటూనే తోడేళ్ళు చెట్లల్లోకి పారి పోయినై. ప్రస్తుతానికి ఆపద గడిచింది, అను కుని ఉగ్రదత్తుడు పెద్దగా నిట్టూర్చాడు.\nసూర్యుడు క్రమంగా పడమటి దిక్కుకు దిగి కొండశిఖరాల వెనకకు పోయాడు. ఉగ్రదత్తుడున్న ప్రదేశం కొంచెంకొంచమే చల్లబడసాగింది. అతడి కిప్పుడు దాహంతో పాటు, ఆకలికూడా ప్రారంభమయింది. ఏదో మత్తులాటిది తన శరీరాన్ని కమ్ము కుంటున్నట్టు అతడు భావించాడు. మైకంలో వుండగా తోడేళ్ళు తప్పక నన్ను కబళించ గలవు అనుకున్నాడు ఉగ్రదత్తుడు. కాని, మెలకువగా వుండాలన్న అతడి ప్రయత్నం వృధా అయింది. అతడు మగత నిద్రలోకి జారుకున్నాడు.\nముఖాన్నీ, నడుమునూ ఏవో బలమైన గోళ్లు తాకినట్టయి ఉగ్రదత్తుడు ఉలిక్కిపడి లేచాడు. ఆ మరుక్షణం దూరంగా కేకలు వినిపించినై. ఉగ్రదత్తుడు కూడా అప్రయ తురులో అతడికి తన మీదినుంచి కుప్పించి ఎగిరి అల్లంత దూరంలో వున్న చెట్లలోకి పారి పోతున్న నల్లని ఆకారం ఒకటి కనిపిం చింది. అది ఎలుగుబంటి !\nఉగ్రదత్తుడు నిశ్చేష్టుడయాడు. ఎవరో దూరంనుంచి వేసిన కేకలు విని, భయపడి ఎలుగు తనకు హాని చేయకుండా పారిపో యింది. ఆ కేకలు పెట్టినవాళ్ళు ఎవరై వుంటారు?\n\"ఇడుగో, రండి, రండి. ఇక్కడ పొదల మధ్య పడివున్నాడు. ఎలుగుబంటి పారిపో యింది,” అంటూ ఒకడు ఉగ్రదత్తుడి దగ్గి రకు పరిగెత్తుకు వచ్చాడు. అతడి చేతిలో పెద్ద ఈటె ఒకటి వున్నది. ఎలుగుబంటి చర్మాలు ధరించి వున్నాడు.\nఉగ్రదత్తుడు మూలుగుతూ తల ఎత్తి, \" ఈ కట్లు విప్పండి. దాహం తీర్పు కునేందుకు నీరు ఏమైనా వుంటేయివ్వండి,\" అని అడిగాడు బొంగురుపోయిన గొంతుతో.\nభల్లూకరాయుడు మారు మాటాడకుండా ఉగ్రదత్తుడి కట్లు విప్పసాగాడు. ఇంతలో మరిద్దరు భల్లూకరాయుళ్ళు అక్కడికి వచ్చారు. వాళ్ళల్లో ఒకడి దగ్గిర భుజానికి వేలాడుతున్న సొరకాయబుర్ర వున్నది. ఉగ్రదత్తుడు దానికేసి వేలు చూపుతూ, దాహం అని సౌంజ్ఞచేశాడు. భల్లూకరాయుడు సొరకాయ బుర్రకు వున్న బెండును వూడ దీసి, బుర్రను ఉగ్రదత్తుడి నోటికి అందిం చాడు. ఉగ్రదత్తుడు ఆత్రంగా గటగట నీరు తాగి, యిక చాలునన్నట్టు తల ఆడించాడు.\nదాహం తీర్చుకోవటంతోనే ఉగ్రదత్తుడికి ప్రాణం తిరిగివచ్చినట్టయింది. ఇంతలో అతడి కాళ్ళకూ, చేతులకూ వున్న కట్లు కూడా విప్పబడినై. ఉగ్రదత్తుడు కాళ్ళూ, చేతులను అటూ యిటూ సాగదీసుకున్నాడు. వాటిల్లో రక్తప్రసారం తిరిగి ప్రారంభమై, అవి స్వాధీనానికి వచ్చినై.\n“లేచి నడవగలవా?” అని ఒక భల్లూక రాయుడు అతణ్ణి అడిగాడు.\n\"మీరు శత్రువులా, మిత్రులూ?” అని అడిగాడు ఉగ్రదత్తుడు.\n\"ఆ సంగతి నువ్వు మా నాయకుడి కిచ్చే జవాబులనుబట్టి ఆయనే నిర్ణయిస్తాడు,\" అన్నాడు భల్లూకరాయుడు.\n\"సరే, పదండి!” అంటూ ఉగ్రదత్తుడు లేచి నిబడ్డాడు. భల్లూకరాయుళ్లు ముగ్గురూ అత వెంటబెట్టుకుని, చెట్లల్లో కొంతదూరం నడిచి, ఎగుడు దిగుడుగా వున్న కొండరాళ్ళ మధ్య గల ఒక బల్లపరుపు రాతిని ఎత్తి, బిలం లోపలకు దిగి, తిరిగీ రాతిని ఎప్పటిలా మూసేశారు. —(ఇంకా వుంది)",
            "book_page_end": 9
        },
        {
            "title": "సీతావనవాసం",
            "book_page_start": 3,
            "pdf_page_start": 33,
            "pdf_page_end": 40,
            "author": "చందమామ బృందం",
            "genre": "పౌరాణిక నాటక కథ",
            "moral": "రాజు తన వ్యక్తిగత బాధలకంటే ప్రజాభిప్రాయానికే అత్యధిక ప్రాధాన్యత ఇవ్వాలి.",
            "keywords": [
                "శ్రీరాముడు",
                "సీత",
                "వనవాసం",
                "వాల్మీకి",
                "కుశలవులు",
                "ప్రజాభిప్రాయం"
            ],
            "characters": [
                "రాముడు",
                "సీత",
                "లక్ష్మణుడు",
                "దుర్ముఖుడు",
                "వాల్మీకి",
                "కుశుడు",
                "లవుడు",
                "చంద్రకేతువు",
                "తమస",
                "గంగాదేవి",
                "భూదేవి",
                "అరుంధతి"
            ],
            "locations": [
                "అయోధ్య",
                "గంగాతీరం",
                "వాల్మీకి ఆశ్రమం",
                "తమసా నది"
            ],
            "content": "రావణాసురుణ్ణి చంపి రాముడు సీతతోసహా అయోధ్యకు వచ్చి, రాజ్యాభిషేకం చేసు కుని, ప్రజారంజకంగా పరిపాలన చేస్తు న్నాడు. ఇంతలో రాముడి అక్క అయిన శాంతయొక్క భర్త ఋష్యశృంగ మహా ముని ఒక యజ్ఞం తలపెట్టాడు. దానికి వని ష్ఠుడూ, ఆయన భార్య ఆరుంధతీ, కౌసల్యా కైకేయీ సుమిత్రలూ బయలుదేరి వెళ్లారు. నిండు చూలాలు కావటంచేత సీత మాత్రం వెళ్ళలేదు. ఆమె కోసం రాముడు కూడా అయోధ్యలోనే ఉండిపోయాడు.\nఅర్జునుడనే చిత్రకారుడు రామ చరిత్ర జరిగినంతవరకు———అంటే సీత అగ్ని ప్రవే శించేవరకూ—బొమ్మ లుగా చిత్రించాడు. వాటిని చూసి సీత ఆనందిస్తుందనే ఉద్దే శంతో లక్ష్మణుడు పట్టుకువచ్చాడు. సీతా రాములు ఆ బొమ్మలను తిరగవేస్తూ మధ్య మధ్య సరదాగా మాట్లాడుకున్నారు.\nఆబొమ్మలను చూస్తూంటే సీతకు, తిరిగి గంగాస్నానం చెయ్యాలనీ, గంగాతీరపు అర ణ్యాలలో విహరించాలనీ, కోరిక కలిగి, ఆ మాట రాముడితో చెప్పింది. గర్భిణిగా ఉన్న కారణంచేత ఆమె ఏది కోరినా నెరవేర్చమని పెద్దలు చెప్పి ఉండటంవల్ల రాముడు సరే నని, లక్ష్మణుడితో రథం సిద్ధం చేయించ మని చెప్పాడు. లక్ష్మణుడు వెళ్లిపోయాడు. సీత అలిసిపోవటంచేత రాముడి తొడపై తల పెట్టుకుని నిద్రపోయింది.\nఇంతలో దుర్ముఖుడనేవాడు రాముణ్ణి దర్శించటానికి పచ్చాడు. పరిపాలన గురించి ప్రజలు అనుకునే మాటలు ఆలకించి, వాటిని రాముడి చెవిన వెయ్యటం ఈ దుర్ముఖుడి పని. అందుచేత రాముడు వాణ్ణి తానున్న చోటికి రప్పించుకుని విశేషాలు అడిగాడు.\nదుర్ముఖుడు మొదట రాముణ్ణి గురించి ప్రజలు మంచిగా అనుకునే మాటలే చెప్పాడు. కాని రాముడు చెడ్డగా అనుకునే మాటలేవైనా ఉంటే చెప్పమన్నాడు. అప్పుడు వాడు, \"ప్రభూ, పరాయివాడి పంచన ఉండి వచ్చిన సీతను తమరు మహాపతివ్రతగా పరిగణించి స్వీకరించటం అవివేకమని కొందరు అనుకుంటున్నారు,\" అని చెప్పాడు.\nరాముడి గుండె గుభేలుమన్నది. సీతకు అగ్నిపరీక్ష పెట్టినాకనే తాను స్వీకరించాడు! అయినప్పటికీ ఇక్ష్వాకురాజులు ప్రజాభి ప్రాయాన్ని ఎల్లప్పుడూ పాటించారు. వారి అడుగు జాడలలో నడిచే తాను సీతను వదలిపెట్టక తప్పదు.\nరాముడు దుర్ముఖుడితో, \"నీవు లక్ష్మణుడి వద్దకువెళ్లి, సీతను అరణ్యాలలో వదలిపెట్టి రమ్మన్నానని రాజునైన నా ఆజ్ఞగా చెప్పు!\" అన్నాడు. అతను సీత తలను తన తొడపైనుంచి మెల్లిగా కిందికి దింపి, అక్కడినుంచి వెళ్లిపోయాడు.\nసీత నిద్ర లేచేసరికి ఆమెకోసం రథం సిద్ధంగా ఉన్నట్టు తెలిసింది. ఆమె సంతో షంగా వెళ్ళి రథంలో ఎక్కి గంగాతీరానికి బయలుదేరింది...\nకాని లక్ష్మణుడు ఆమెను గంగాతీరాన, వాల్మీకి ఆశ్రమ సమీపంలో గల అరణ్యంలో విడిచి, రాముడి నిర్ణయం తెలిపి వెళ్లిపోయి నాక సీత భరించరాని మానసిక వేదన అనుభవించి, గంగలో దూకింది. అక్కడే ఆమె ఇద్దరు కొడుకులను, కవల పిల్లలను, కన్నది. అప్పుడు గంగాదేవి, భూదేవీ వచ్చి సీతను పాతాళ లోకానికి తీసుకుపోయి అక్కడ ఆమెను సురక్షితంగా ఉంచారు. పసిపిల్లలకు తల్లిపాలు మానే ఈడు వచ్చాక గంగాదేవి ఆ పిల్లల నిద్దరిని తీసుకుపోయి వాల్మీకి మహామునికి అప్పగించింది. వారిద్దరూ కుశలవు లనే పేరుతో వాల్మీకి మహాముని ఆశ్రమంలో పెరుగుతూ సకల విద్యలూ అభ్యసించారు.\nపన్నెండేళ్ళు గడిచాయి.\nఈలోపుగా రాముడు తనకు భార్యగా ఒక బంగారు సీతను చేయించుకుని అశ్వ మేధ యాగం తలపెట్టాడు. ఇందుకుగాను ఒక గుర్రాన్ని దేశాలపైకి పంపుతారు. దాని వెనకగా కొందరు యోధులుండి, ఆ గుర్రాన్ని పట్టుకున్న వారిని ఓడిస్తారు. రాముడు పంపిన గుర్రాన్ని రక్షించటానికి లక్ష్మణుడి కొడుకైన చంద్రకేతువు సైన్యంతో సహా బయలుదేరాడు.\nఈ సమయానికే ఋష్యశృంగుడు చేస్తూ ఉండిన పన్నెండేళ్ల యజ్ఞం పూర్తి అయింది. వసిష్ఠుడూ, అరుంధతీ, కౌసల్యా మొదలైన వారు సీతావనవాసం గురించి తెలుసుకుని, అది మొదలు వాల్మీకి రామాయణ రచనలో నిమగ్నుడైపోయాడు.\nఇంతలో ఒకనాడు ఒక బ్రాహ్మడు. చచ్చిపోయిన తన కొడుకును భుజాన మోస్తూ, అయోధ్యలో రాజద్వారం వద్దకు వచ్చి, “రాజ్యంలో ఏదో అన్యాయం జరిగింది! లేకపోతే నాకొడుకు అకాలమరణం ఎందుకు. పొందాడు?\" అని గుండె బాదుకోసాగాడు.\nరాముడిది విని చాలా కలతపడ్డాడు. శంబూకుడనే శూద్రుడు ఎక్కడో తపస్సు చేస్తున్నాడనీ, అందుచేతనే ఈ ఘోరం జరిగిందనీ రాముడికి తెలిసింది. ఆ శంబూ కుణ్ణి వెతుక్కుంటూ రాముడు విమానంలో బయలుదేరాడు.\nసీత లేని అయోధ్యకు వెళ్లటర్ ఇష్టం లేక, వాల్మీకి మహాముని ఆశ్రమంలో ఉండి పోవటానికి నిశ్చయించుకుని అక్కడికి చేరు కున్నారు. సీత తండ్రి జనకుడుకూడా అక్కడికి వచ్చాడు.\nఈ సమయంలోనే ఒకనాటి మధ్యాహ్నం వాల్మీకి తమసా నదిలో స్నానం చేయ బోయి, అక్కడ ఒక కిరాతుడు క్రౌంచ పక్షుల జంటలో ఒకదానిని కొట్టటం చూశాడు ; వెంటనే ఆప్రయత్నంగా ఆయన నోట కవిత్వం వచ్చేసింది. అప్పుడా మునికి బ్రహ్మ ప్రత్యక్షమై శ్రీరాముడి కథను గ్రంథంగా రచించమని సలహా ఇచ్చాడు.\nశంబూకుడు తపస్సు చేస్తున్నది. జన స్థానంలో. రాముడు ఎలాగూ శంబూకుణ్ణి చంపటానికి జనస్థానానికి వచ్చి సమీపంలో ఉన్న అగస్త్యుడి ఆశ్రమం చేరుకుంటాడు గనక అతన్ని సీత చూడటానికి ఇది మంచి అవకాశమని గ్రహించి, గంగాదేవి సీతను అదృశ్యురాలిగా చేసి తమసను తోడిచ్చింది.\nఒకనాటి ఉదయం సీత స్నానంచేసి సూర్యుడి పూజకు పూలు కోస్తూండగా, సీత పెంచిన గున్న ఏనుగుపైకి ఒక మదపు టేనుగు వచ్చింది. \"అయ్యో, ఆర్యపుత్రా! నా కుమారుణ్ణి రక్షించండి!\" అని సీత అప్రయత్నంగా కేక పెట్టింది. వెంటనే ఆమెకు పంచవటినాటి విషయాలు జ్ఞాపకం వచ్చి మూర్ఛపోయింది. తమస ఆమెకు శైత్యోపచారాలు చేసింది.\nఆ సమయానికి రాముడు అటుగా వచ్చాడు. తానూ, సీతా కలిసి తిరిగిన చోటు చూసి, సీత జ్ఞాపకంరాగా మూర్ఛపోయాడు. అప్పుడు తమస ప్రేరేపణతో సీత రాముణ్ణి తాకి అతనికి తెలివి తెప్పించింది. సీతే తనను తాకిందని రాము డనుకున్నాడుగాని అదృశ్యంగా ఉన్న సీత అతనికి కనిపించ లేదు. ఇంతలో వాసంతి అనే వనదేవత రాముడి వద్దకు వచ్చింది. రాముడు కాపాడ నవసరం లేకుండానే సీత పెంచిన ఏనుగు గున్న మదపుటేనుగును ఓడించి తరిమి కొట్టింది. తరవాత వాసంతి రాముణ్ణి, సీతను అడవులపాలు చేసినందుకు దెప్పిపొడిచింది. ప్రజలచేత మాట పడకుండా ఉండటానికి తాను సీతను పోగొట్టుకున్నానని, సీతను అరణ్య మృగాలు ఏనాడో చంపి ఉంటా యని రాముడు విలపించాడు. సీత అతని బాధ చూడలేక బాధపడింది.\nసంగతులు మరింతగా జ్ఞాపకం చేసేసరికి రాముడు తిరిగి మూర్ఛపోయాడు. సీత మళ్లీ అతన్ని స్పృశించి స్పృహ తెప్పించింది. అయితే ఆమె తన చేతిని వెంటనే తీసేసుకోక పోపటంచేత రాముడామె చెయ్యి పట్టుకుని, \"సీత నాకు చిక్కింది,” అన్నాడు. వాసంతి చుట్టూ కలయజూసి, \"ఇక్కడ ఎవరూ లేరే!” అన్నది. అంతలోనే. సీత తన చెయ్యి లాగేసుకున్నది. తాను కలగని ఉండాలను కున్నాడు రాముడు.\nఅక్కడ వాల్మీకి మహాముని ఆశ్రమం రాముడి దుఃఖం పోగొట్టటానికిగాను వద్దకు రాముడు పంపిన యాగాశ్వం వాసంతి అక్కడి ప్రదేశమంతా చూపి పాత చుట్టూ మూగారు; వారు గుర్రం గురించి విన్నారు గాని ఇంతవరకు దాన్ని చూడలేదు.\n\"ఇది లోకైక వీరుడైన రాముడి గుర్రం; శూరులైనవారుంటే దీనిని పట్టుకోండి,” అని గుర్రం ముఖాన ఒక బిళ్లపై రాసిఉన్న మాటలు చదివి మహాశూరుడైన లవుడు ఆ గుర్రాన్ని పట్టుకున్నాడు.\nఇంతలో సైనికులు వచ్చి, \"అబ్బాయీ, చంద్రకేతువు వచ్చాడంటే నిన్ను చంపే స్తాడు, ఇది రాముడి గుర్రం. రాముడు రావణాసురుణ్ణి చంపిన లోకైకవీరుడు,\" అని లవుణ్ణి భయపెట్టారు. అందుకు సమా ధానంగా లవుడు, \" లోకంలో రాముడుతప్ప ఇక వీరులే లేరా?” అంటూ విల్లు ఎక్కు పెట్టి సైనికులను చెల్లాచెదరుగా కొట్టేశాడు. చంద్రకేతువు వచ్చి పారిపోయే సైనికులను ఆపి, తనతో యుద్ధం చెయ్యమని లవుణ్ణి కోరాడు. ఈలోపల సైనికులు తనను చుట్టు ముట్ట యత్నించేసరికి లవుడు జృంభ కాస్త్రం ప్రయోగించి సైనికులందరినీ స్తంభింపజేశాడు. రాముడికి మాత్రమే తెలిసిన ఈ అస్త్రం ఈ ఆశ్రమ బాలుడికి ఎలా తెలిసిందా అని చంద్రకేతువు ఎంతో ఆశ్చర్యపడ్డాడు.\nతరవాత లవుడూ చంద్రకేతువూ యుద్ధం సాగించి ఒకరి అస్త్రాలను ఒకరు ధ్వంసం చెయ్యసాగారు. అంతలో రాముడు విమా నంలో వారి మధ్య దిగాడు. అప్పటివరకూ అపుడికి రాముడంటే గౌరవభావం లేదు, కాని రాముణ్ణి స్వయంగా చూడగానే ఆ కుర్రవాడికి ఎక్కడ లేని గౌరవమూ కలి గింది. రాముడి కోరికపై లవుడు జృంభ కాస్త్రాన్ని ఉపసంహరించి, ఆ అస్త్రం తనకూ తన అన్న అయిన కుశుడికీ పుట్టుక తోనే వచ్చిందని రాముడితో చెప్పాడు.\nఇంతలో కుశుడు కూడా అక్కడికి వచ్చాడు. అతడు వాల్మీకి రామాయణాన్ని భరతముని వద్దకు తీసుకుపోతున్న వారివెంట రక్షగా వెళ్ళి ఉన్నాడు. భరతముని ఆ రామాయ ణాన్ని అప్సరసలచేత ఆడించటానికి సంక ల్పించాడట.\nతరవాత కుశ లవులు రాముడి కోరికపై వాల్మీకిరామాయణం నుంచి ఒక భాగం చదివారు.\nరాముడు గడచిన విషయాలు తలుచు కుని చాలా బాధపడ్డాడు.\nరాముడికోసం వాల్మీకి గంగాతీరాన ఒక నాటకశాల నిర్మించి ఉత్తరరామాయణ నాటకం ఏర్పాటుచేశాడు. ఆ నాటకంద్వారా రాముడికి సీత కవలపిల్లలను కనటమూ, భూదేవి గంగాదేవీ ఆమెను పాతాళలోకం చేర్చటమూ, జృంభకాస్త్రం సీత కొడుకులను ఆశ్రయించటమూ, తరవాత కుశలవులను వాల్మీకి పెంచటమూ మొదలైన విషయాలు తెలిసివచ్చాయి. నాటకం చూస్తూ రాముడు మూర్ఛపోయాడు.\nఇంతలో గంగానదిలో నుంచి గంగాదేవీ భూదేవి సీతను తీసుకుని పైకి వచ్చి ఆమెను అరుంధతికి అప్పగించారు. రాముడింకా మూర్ఛలోనే ఉన్నాడు. అరుంధతి అను మతితో సీత రాముణ్ణి తాకింది. రాముడు తెలివి తెచ్చుకుని సీతనూ, అరుంధతినీ చూసి సిగ్గుపడ్డాడు.\nఈ నాటకం జరిగిన చోట జనకుడూ, వసిష్ఠుడూ, కౌసల్య మొదలైనవారూ, లక్ష్మి ణుడూ, నాలుగు వర్ణాల పోరులూ కూడా ఉన్నారు. అరుంధతి వారందరినీ సంబో ధిస్తూ, \"మహాజనులారా, సీత మహా పతి వ్రత అని అదివరకే అగ్నిదేవుడు చెప్పాడు. ఇప్పుడు భూదేవి గంగాదేవికూడా అదేమాట చెబుతున్నారు. స్వీకరించటానికి సీత అర్హురాలేనా? మీరంతా ఏమంటారు?” అని అడిగింది.\n\"స్వీకరించ వచ్చు!\" అని అందరూ ఎలుగెత్తి చెప్పారు.\n\" ఇంకేం, నాయనా? నీ భార్యను నీవు స్వీకరించు,” అన్నది అరుంధతి రాముడితో.\nలక్ష్మణుడు సీతకు నమస్కారం చేశాడు. సీత అతన్ని దీవించింది.\nవాల్మీకి కుశ లవులను అక్కడికి తెచ్చి, వారికి సీతా రామ లక్ష్మణ జనకులను పరి చయం చేస్తూ, \"మీ అమ్మ, మీ నాన్న, మీ చిన్నాన్న, మీ తాతగారు,” అని వివరించి చెప్పాడు. ఆ సమయానికే లవణాసురుణ్ణి చంపిన శత్రుఘ్నుడుకూడా అక్కడికి వచ్చాడు. ఇది మరొక సంతోషకారణ మయింది.\nఆ తరవాత రాముడు తన భార్యా బిడ్డ లతో అయోధ్యకు తిరిగి వచ్చి సుఖంగా రాజ్యపాలన చేశాడు.",
            "book_page_end": 10
        },
        {
            "title": "పారనియుక్తి",
            "book_page_start": 41,
            "pdf_page_start": 41,
            "pdf_page_end": 44,
            "author": "ఎం. రంగారావు",
            "genre": "హాస్యం",
            "moral": "తెలివిగా వ్యవహరించే వ్యక్తి, మోసగాడి బండారాన్ని బయటపెట్టి, అతనిని ఆశ్చర్యంలో ముంచెత్తగలడు.",
            "keywords": [
                "లోభి",
                "దాత",
                "నౌకరు",
                "గుప్తదానం",
                "వరహాలు"
            ],
            "characters": [
                "లోభి",
                "దాత",
                "నౌకరు",
                "బిచ్చగాడు",
                "బైరాగి"
            ],
            "locations": [
                "ఊరు",
                "గుడి"
            ],
            "content": "ఒక ఊళ్ళో ఒక ధనికుడుండేవాడు. ధన వంతుడైనందుకు ఆయన దానధర్మాలు విరి విగా చేసి, గొప్ప దాత అన్న కీర్తి సంపా దించుకున్నాడు.\nపొరుగూళ్ళో ఇంకొక ధనికుడుండేవాడు. అయితే ఆయన పరమ లోభి, కాకికి కూడా ఎంగిలి చెయ్యి విదిలించేవాడు కాడు. అందు చేత దాతను మెచ్చుకున్న నోటితోనే జనం లోభిని పడతిట్టేవారు.\nతనకు వచ్చిన ఈ అపఖ్యాతిని ఎలాగైనా పోగొట్టుకోవాలని లోభికి తోచింది. ఆయన వద్ద విశ్వాసపాత్రుడైన ఒక నౌకరు ఉన్నాడు; ఆయన వాడితో సంప్రతించి, ఏదైనా ఉపాయం ఆలోచించమన్నాడు.\n\"మీరు గొప్ప దాత అని లోకంచేత అని పించటం సాధ్యంకాదు. కాని దాతగా పేరు తెచ్చుకున్న పొరుగూరి పెద్దమనిషిని సులు వుగా మోసగించవచ్చు. ఆయనను ఒక నాడు మన ఇంటికి అతిథిగా పిలవండి. ఆయన మన ఇంట్లో ఉన్న సమయంలో నేను రకరకాల వేషాలు వేసుకుని అడుక్కోవ టానికి వస్తాను. ఆయన చూస్తూ ఉండగా నాకు ప్రతిసారీ నూరేసి వరహాలు దానం ఇవ్వండి. ఆ దెబ్బతో ఆయన నిర్ఘాంతపోయి కనిపించినవారి కందరికీ మీ దాతృత్వం గురించి చెబుతాడు. కానిఖర్చు కాకుండా మీకు కూడా బోలెడంత కీర్తి వచ్చేస్తుంది,” అని నౌకరు లోభికి సలహా చెప్పాడు.\n\"నీ ఆలోచన భేషుగ్గా ఉంది. రేపే ఆయనను భోజనానికి రమ్మందాం. ఈ సాయంకాలం నువు వారి గ్రామం వెళ్ళి, ఎలా చెప్పాలో అలా చెప్పి, రేపు ఉదయమే మన ఇంటికి రమ్మను,\" అన్నాడు లోభి.\nనౌకరు దాత ఉండే గ్రామానికి వెళ్ళి అయనతో, \"అయ్యా, మా యజమానిగారు రేపు ఉదయానికల్లా తమరిని అతిథిగా వచ్చెయ్యమన్నారు,” అని విన్నవించు కున్నాడు.\n\"మీ యజమాని పిల్లికి బిచ్చం పెట్టడని ప్రతీతిగదా, నన్ను రేపు అతిథిగా పిలవ టంలో ఆయన ఉద్దేశం ఏమిటి? ఏమిటి విశేషం?” అని దాత లోభియొక్క నౌక రును అడిగాడు.\n\"అయ్యా, మా యజమానిని గురించి అందరూ అనుకునే మాటలను మీరు నమ్మి నట్టున్నారు. అసలు సంగతి చెబుతాను వినండి. ఆయన చాలా గొప్ప దాత. మామూలు బిచ్చగాళ్ళకు కూడా ఆయన నూరు వరహాలకు తక్కువ ఇవ్వడు. అయితే ఆయన చేసేవి గుప్తదానాలు; మూడోకంటి వాడికి తెలియవు. ఎందుకూ? రేపు మీరే చూస్తారుగా! ఇక మిమ్మల్ని భోజనానికి ఆహ్వానించటంలో విశేషమేమంటే ఇప్పటి వరకూ ఆయన చేసిన దానాలతో లక్ష పూర్తి అయింది. అందుకని ఆయన రేపు గుడిలో అభిషేకం చేయిస్తున్నారు. ఆ సందర్భంలో ఒక తగిన మనిషికి భోజనం పెట్టాలని కూడా ఆయన నిశ్చయించారు. ఈ ప్రాంతాల ఆయనతో సరితూగ గల దాత మీరే గనక మిమ్మల్ని తప్పక రమ్మని చెప్పమన్నారు,” అన్నాడు లోభి పంపిన నౌకరు.\nదాత కొంచెంసేపు ఆలోచించి, \"సరే, రేపు పెందలాడే వస్తున్నానని మీ యజమా నితో చెప్పు,” అన్నాడు.\nనౌకరు లోభి వద్దకు తిరిగి వచ్చి, తాను చెప్పిన మాటలన్నీ ఆయనతో చెప్పాడు.\nమర్నాడు దాత లోభి యింటికి వచ్చాడు.\n\"తమరు వెంట నౌకరయినా లేకుండా వచ్చారేమిటి?\" అన్నాడు లోభి.\n\"చిన్న పని ఉండి మా నౌకరు దిగబడి పోయాడు. ఆ పని పూర్తికాగానే వాడూ వస్తాడులెండి,\" అన్నాడు దాత.\n\"చూశారా? నేను ఇప్పటికి లక్ష వర హాలు దానంచేసి ఉన్నానన్న సంగతి మా నౌకరు మీకు చెప్పేశాడట. నా దానాలు గురించి ఇతరులకు తెలియటం నాకు సుతరామా ఇష్టంలేదు సుమండి. దాన ధర్మాలు చెయ్యటం ప్రధానంగాని, నాకు కీర్తి ప్రధానం కాదు. అందుచేత నా రహస్యం మీరు మరెక్కడా బయట పెట్ట కండి!\" అన్నాడు లోభి.\nలోభి వద్ద ఉండే నౌకరు తన యజ మానితో, \"బాబూ, నేను గుడికి వెళ్లి అభిషేకాలు చేయించి వస్తాను,\" అని బయలుదేరి ఇంటికి వెళ్ళిపోయాడు.\nతరవాత వాడు ఒక ముసలి బిచ్చగాడి వేషం వేసుకుని తన యజమాని ఇంటికే వచ్చాడు. దాతతో మాట్లాడుతూ ఉండిన లోభి తన పక్కన పెట్టుకుని ఉన్న సంచీలో నుంచి నూరు వరహాలు తీసి దానం చేశాడు.\nముసలి బిచ్చగాడు వెళ్ళిపోయిన కాస్సే పటికే ఒక బైరాగి వచ్చాడు. వాడికి కూడా లోభి నూరు వరహాలిచ్చి పంపాడు.\nఅదిమొదలు భోజనాలవేళ అయేలోపల ఒక మూగవాడూ, ఒక గుడ్డివాడూ, ఒక దాసరీ, ఒక యాత్రికుడూ, ఒక బుడ బుక్కలవాడూ, ఈవిధంగా పదిమంది వచ్చారు. లోభి అందరికీ నూరేసి వరహాలు ఇవ్వటమేగాక, తన నౌకరు చాక చక్యంతో ఇన్ని వేషాలు మార్చిరావటం మెచ్చు కున్నాడు. దాత లోభితో, \" మీవంటి దాతను నేను ఎక్కడా చూడలేదు, వినలేదు. ఈరోజే మీరు పదివేల వరహాలు ధర్మం చేసి నట్టుంది!” అన్నాడు.\n\" లేదండీ, పదిమంది వచ్చారు, పది నూర్లు దానంచేశాను. ఇది నాకు పరిపాటే లెండి,\" అన్నాడు లోభి.\nమధ్యాన్నానికల్లా లోభి నౌకరు తన మామూలు వేషంలో వచ్చాడు. వాడు తన యజమానితో, \" అయ్యా, లక్ష పత్రి పూజా, అభిషేకం ఇప్పడే పూర్తి అయాయి. ఇదుగో ప్రసాదం తెచ్చాను,\" అని చెప్పి పళ్ళెంతో సహా ఇంట్లోకి వెళ్ళాడు.\nకాస్సేపటికి లోభికూడా లోపలికి వెళ్ళి నౌకరుతో, \" నాటకం మాబాగా ఆడావు! ఏదీ మనసొమ్ము ?\" అన్నాడు.\n\"ఇదుగో చూసుకోండి! అయిదు వందలు!\" అంటూ నౌకరు లోభికి డబ్బు మూట ఇచ్చాడు.\n\"అయిదు వందలేమిటి? నేను నీకు వెయ్యి వరహాలిస్తినిగా?” అన్నాడు లోభి.\n\" లేదండీ, నేను అయిదుసార్లే వచ్చాను. మీరు నూరేసి ఇచ్చారు,” అన్నాడు నౌకరు.\n\"మరి పదిమంది వచ్చారే! నువు అయిదుసార్లే వస్తే మిగిలిన అయిదుసార్లూ వచ్సినవాళ్ళెవరూ?\" అని లోభి ఆందోళన కొద్దీ గట్టిగా అడిగాడు.\n\"వాడు మా నౌకరు అయి ఉంటాడు. లెండి,\" అని దాత గొంతు వినిపించింది.\nయజమానీ నౌకరూ లోఫల మాట్లాడుకునే సమయమంలో ఆయన చల్లగా లోపలికి వచ్చి, సంభాషణ అంతా విన్నాడు.\n\"మా నౌకరు కూడా ఇక వచ్చేస్తాడు. వాడుకూడా మంచి నమ్మకస్తుడే లెండి. మీరిచ్చిన అయిదువందలూ ఎక్కడికీ పోవు!\" అన్నాడు దాత,\nలోభి ఆశ్చర్యావమానాలతో కుంగిపోయి ఏమీ అనలేక కొయ్యబారిపోయాడు.",
            "book_page_end": 44
        },
        {
            "title": "తోడేలు ఉపవాసం",
            "book_page_start": 29,
            "pdf_page_start": 45,
            "pdf_page_end": 48,
            "author": "ఆర్. పద్మనాభం",
            "genre": "నీతి కథ",
            "moral": "తెలివి తక్కువతనం వల్ల లభించిన అవకాశాలను కోల్పోవడమే కాక, పరాభవం కూడా పొందవలసి వస్తుంది.",
            "keywords": [
                "తోడేలు",
                "ఉపవాసం",
                "మోసం",
                "బుద్ధి తక్కువ",
                "శాసనపత్రం"
            ],
            "characters": [
                "తోడేలు",
                "మేక",
                "మేక పిల్లలు",
                "కోడిపుంజు",
                "గుర్రం",
                "గొర్రెపోతు",
                "వేటగాడు"
            ],
            "locations": [
                "అడవి"
            ],
            "content": "ఒక అడవిలో ఒక తోడేలు ఒంటరిగా జీవిస్తూ ఉండేది. తోడేళ్ళు మందలుగా వేటాడితే నిత్యమూ ఆహారం దొరుకుతుంది గాని ఒంటరి తోడేలు వేటాడి సులువుగా తన పొట్ట నింపుకోలేదు. అందుచేత మన తోడేలు తరుచు ఉపవాసాలుంటూండేది.\nఇలా తిండి దొరకక ఆకలితో బాధపడు తూండగా ఒకనాడు తోడేలుకు ఒక కల వచ్చింది. ఆ కలలో అది ఎన్నోరకాల జంతు వులను తిని విందు భోజనం చేసింది.\nనిద్ర మెలుకువ రాగానే అది, \"భలే మంచి కల వచ్చింది! ఇవాళ నాకు మంచి భోజనం దొరుకుతుంది!\" అని సంతోషిస్తూ వేటకు బయలుదేరింది.\nకొద్ది దూరం వెళ్ళిందోలేదో, తోడేలుకు అంతదూరాన ఒక మేకా, రెండు పిల్లలూ కనిపించాయి. తోడేలు దూకుతూ వెళ్ళి మేకను సమీపించి, \"ఇక నీకూ, నీ పిల్ల తింటాను!\" అన్నది.\nమేక అటూ ఇటూ చూసి, \"నువు మమ్మల్ని తినదలిస్తే నేను ఆపగలను గనకనా! చచ్చేముందు నేనూ నా బిడ్డలూ దైవప్రార్ధన చేసుకుంటాము. అందుకు మాత్రం ఒప్పుకో!\" అన్నది.\n\"దానికేంభాగ్యం? దేవుడిలో నమ్మకం ఉంటే అలాగే ప్రార్ధనలు చెయ్యండి. ఆ పని అయాకనే మిమ్మల్ని తింటాను,” అన్నది తోడేలు.\nఅప్పుడు మేకా, మేకపిల్లలూ గట్టిగా, \"మేఁ, మేఁ!\" అని అరిచాయి. ఈ అరుపు దూరాన ఉన్న గొల్లవాడి వేటకుక్కకు విని పించింది. ఆ వేటకుక్క భయంకరంగా గర్జిస్తూ, భూతంలాగా దూకుతూ మేకలున్న చోటికి వచ్చింది. ఆ వేటకుక్క అంత దూరాన యమకింకరుడులాగా కనిపించే సరికి పై ప్రాణాలు పైనే పోయినట్టయి తోడేలు అడవిలోకి దౌడుతీసింది.\nకొంతదూరం పోయాక, \"ఎంత మంచి భోజనం నోటిదాకా వచ్చి పోయిందీ! నాదే బుద్ధితక్కువ,” అనుకున్నది తోడేలు.\nఅది మరికొంతదూరం వెళ్లేసరికల్లా దానికి ఒక బలిసిన కోడిపుంజు కనిపించింది.\n\"నేను నిన్ను తినక తప్పదు. భోజనంచేసి • చాలారోజులయింది. ఆకలి మండిపో తోంది!” అన్నది తోడేలు కోడిపుంజు దగ్గిరకు దూకుతూపోయి.\n\"పాపం, అలాగా? అయితే నన్ను తిని నీ ఆకలిబాధ తీర్చుకో! కాని నన్ను ఒక్క సారి కూయనీ!” అన్నది కోడిపుంజు.\n\"అదంతా కుదరదు. ఏదో వంక పెట్టి తప్పించుకుపోదామని చూస్తున్నావు గామాలు,” అన్నది తోడేలు.\n\"పిచ్చిదానా, నేనెక్కడికి పారిపోతాను? నీకంత నమ్మకం లేకపోతే నా తోకను నీ నోటితో గట్టిగా పట్టుకో,” అన్నది కోడిపుంజు.\n\"అలా అన్నావు, బాగుంది,” అంటూ తోడేలు కోడిపుంజు తోక ఈకలను తన నోటితో గట్టిగా పట్టుకున్నది. కోడిపుంజు గట్టిగా గొంతెత్తి, \" కొక్కొరోకో!\" అని అరి చింది. అది అలా అరిచేటప్పుడు దాని తోక తాలూకు ఈక ఒకటి తోడేలు గొంతు కెలికింది. తోడేలుకు ఆపుకోలేనంత దగ్గు వచ్చింది. దాని దగ్గుతెర ఉపశమించేలోపల కోడిపుంజు సమీపంలోనే ఉన్న చెట్టుకొమ్మ పైకెక్కి కూచున్నది.\n\"నా తెలివి తెల్లవారిన ట్టేఉంది! అందరూ నన్ను మోసగించేవాళ్ళే! ఇవాళ కూడా నాకు తిండి ప్రాప్తిలేదో ఏమిటో ?” అనుకుంటూ తోడేలు ముందుకు సాగిపో యింది. ఆది కొద్దిదూరం వెళ్ళేసరికల్లా ఒక ఆడ గుర్రమూ, దాని పిల్లా ఎక్కడికో వెళుతూ కనిపించాయి.\n\"ఆహాఁ, దొరికారుగద! నిన్నూ నీ పిల్లనూ తినేసి భరించరాని నా ఆకలి తీర్చుకుం టాను,” అన్నది తోడేలు గుర్రంతో.\n\"నన్నూ, నా పిల్లనూ తింటావా? మమ్మల్ని తినటానికి నీకు అనుతి ఎవరి చ్చారు? మా జోలికి వచ్చినవాళ్ళను చీల్చి చెండాడేటట్టు శాసన పత్రం ఉన్నది తెలుసా?” అన్నది గుర్రం.\nఆ మాటలకు తోడేలు నిర్ఘాంతపోయి, \" శాసనపత్రమా? ఎవరిది? ఏదీ? నన్ను చూడనీ!” అన్నది.\n\" నా కాలి అడుగున ఉంది చూసుకో!” అంటూ గుర్రం ముందుకాళ్ళలో ఒకటి ఎత్తింది. తోడేలు ఆ కాలి కిందికి వెళ్ళి పైకి చూడటానికి ప్రయత్నించేటప్పుడు గుర్రం తోడేలును మొహం పగిలేటట్టు తన్నింది.\nఆ దెబ్బకు తోడేలు స్పృహతప్పి పడిపో యింది. దానికి మళ్ళీ ఒళ్ళు తెలిసేసరికి గుర్రం జాడగాని, దాని పిల్లజాడగాని లేదు.\n\"నాకన్న బుద్ధితక్కువప్రాణి ఉండటం నిజంగా అసంభవం! ఇన్ని సార్లు మోస పోయినా నాకు కొంచెంకూడా బుద్ధిరాదేం?” అనుకుంటూ తోడేలు ముందుకు పోయింది. కొద్దిసేపట్లో ఒక గొర్రెపోతు ఎదురయింది.\n\"చూడు, గొర్రెపోతా, నిన్ను ఎలా తింటానో తెలుసా? చర్మంతో, బొచ్చుతో, కొమ్ములతో సహా తినేస్తాను! నాకు అంత ఆకలిగా ఉంది. భోజనంచేసి ఎన్నాళయిం దనుకున్నావ్!” అన్నది తోడేలు.\n\"తిను, తిను! నన్ను నువు తింటే ఒకటి, మరొకరుతింటే మరొకటీనా? నేను పుట్టిందే ఒకరికి ఆహారం కావటానికి. నీకు మరీ ఆక లిగా ఉందంటున్నావుగనకా, బొచ్చుతో సహా తింటానంటున్నావుగనకా, నీకు శ్రమ తప్పిస్తాను. నువ్వలా నోరు తెరుచుకు నిల బడు, నేను పరిగెత్తుకుంటూ వచ్చి నీ నోట్లో పడతాను!” అన్నది గొర్రెపోతు.\nతోడేలు ఎంతో సంతోషించి నోరు తెరుచు కుని నిలబడింది. గొర్రెపోతు తల వంచి, కొమ్ములు ముందుకు పెట్టి, అంతదూరం నుంచి వాయువేగంతో వచ్చి, తోడేలును డొక్కలో కుమ్మి, అదే వేగంతో ఎటో మాయమయింది.\nగొర్రెపోతు తాపుకు తోడేలు అంతదూరాన పడి, శరీరమంతా హూనమై, లేచి ఒళ్ళు దులుపుకుంటూ, \"నిశ్చయంగా, నా నోట్లో ఇవాళ శని ఉన్నది. ఆ దిక్కుమాలిన కలను నమ్మి తిండి దొరుకుతుందను కున్నాను. తిండి దొరికినా దాన్ని దక్కించు కునేటందుకు నాకు బుద్ధి ఉంటేకద! నా వంటి బుద్ధితక్కువ దద్దమ్మను ఎవడైనా తోక నరికినా పాపం ఉండదు!\" అను కున్నది. ఈమాట అనుకునేటప్పుడు అది ఒక పెద్ద చెట్టుపక్కన ఉన్నది. ఆ చెట్టు వెనక ఒక వేటగాడు నక్కి ఉన్నాడు. వాడికి తోడేలు తోక అందుబాటులో ఉన్నది. వాడు తన గొడ్డలి ఎత్తి తోడేలు తోక మొదట్లో ఒక్కపెట్టు పెట్టాడు. ఆ దెబ్బతో తోడేలు తోక కాస్తా తెగిపోయింది.\n\"పోనీ, ఇలాగైనా నేను కోరిన కోరిక ఒకటి నెరవేరింది!” అనుకుంటూ తోడేలు అక్కడి నుంచి పారిపోయింది.",
            "book_page_end": 32
        },
        {
            "title": "ముగ్గురు ప్రవీణులు",
            "book_page_start": 4,
            "pdf_page_start": 49,
            "pdf_page_end": 54,
            "author": "చందమామ బృందం",
            "genre": "బేతాళ కథ",
            "moral": "ఊహాజనితమైన శక్తుల కంటే, ప్రత్యక్ష ప్రమాణం ద్వారా నిరూపితమైనదే గొప్ప శక్తి.",
            "keywords": [
                "విక్రమార్కుడు",
                "బేతాళుడు",
                "విష్ణుస్వామి కొడుకులు",
                "శక్తి పరీక్ష",
                "హంసతూలికా తల్పం"
            ],
            "characters": [
                "విక్రమార్కుడు",
                "బేతాళుడు",
                "విష్ణుస్వామి",
                "ముగ్గురు అన్నదమ్ములు",
                "ప్రసేనజిత్తు (రాజు)",
                "దాసీ"
            ],
            "locations": [
                "అంగదేశం",
                "విటంకపురము",
                "శ్మశానం"
            ],
            "content": "విసుగుచెందని విక్రమార్కుడు చెట్టువద్దకు తిరిగి వెళ్ళి, చెట్టు నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవం లోని బేతాళుడు, \"రాజా, నేనైనా అలిసి పోయానుగాని నీకు అలసట అన్నది కని పించదే! అయినా నీకు శ్రమ తెలియ కుండా ఉండగలందులకు ఒక చిన్న కథ చెబుతాను విను,\" అంటూ ఈ విధంగా చెప్పసాగాడు :\nఅంగదేశంలో వృక్షపుటమనే అగ్రహారం ఉండేది. అందులో విష్ణుస్వామి అనే బ్రాహ్మణుడుండేవాడు. ఆయన ధనికుడు, అనేక యజ్ఞాలు చేసినవాడు. ఆయనకు విచిత్రమైన శక్తులు గల ముగ్గురు కుమా రులు ఉన్నారు.\nపెద్దవాడు తన భోజనంలో ఎంత సూక్ష్మ మైన దోషం ఉన్నా కనిపెట్టగలవాడు. రెండవవాడు ఎలాటి స్త్రీ లో గాని ఏపాటి దోషం ఉన్నా తెలుసుకోగలవాడు. మూడో వాడు తాను పడుకున్న పక్కలో ఏపాటి దోషం ఉన్నా నిద్రపోలేకపోయేవాడు.\nఒకసారి విష్ణుస్వామి ఒక యాగం తల పెట్టాడు. అందుకుగాను ఒక సముద్రపు తాబేలు కావలిసి వచ్చింది. దానిని పట్టుకు రమ్మని ఆయన తన కొడుకులను ఆజ్ఞా పించాడు. ఆప్రకారమే వాళ్ళు సముద్రానికి వెళ్ళి ఒక తాబేలును సంపాదించారు. ఇక దానిని ఇంటికి తీసుకుపోవాలి. అప్పుడు పెద్దవాడు తన తమ్ములతో, \"మీలో ఎవ రైనా దీనిని ఇంటికి తీసుకుపొండి. నేను మాత్రం ఈ తాబేలును తాకను,\" అన్నాడు.\n\"ఈ తాబేలును ఇంటికి చేర్చే భారం నాన్నగారు మన ముగ్గురిపైనా ఉంచి నప్పుడు, నీవు మాత్రం ఎలా తప్పించుకో గలవు. అయినా దీన్ని కొంతదూరం మాలాగే మొయ్యటానికి నీకేమిటి అభ్యంతరం?” అని తమ్ములు అన్నను అడిగారు.\n\"నా శక్తి మీకు తెలుసుగదా? నీచు కంపు కొడుతూ, జారుడుగా ఉన్న ఈ తాబే లును తాకాసంటే నేను తిరిగి జన్మలో భోజనం చెయ్యలేను,” అన్నాడు పెద్దవాడు.\nఈ మాట విని రెండోవాడు, \" అబ్బో నీకున్నపాటి శక్తి నాకూ ఉన్నది. ఏ స్త్రీలో నైనా ఆవగింజలో వెయ్యోవంతు దోషం ఉంటే నేను తెలుసుకోగలను. నేను మాత్రం ఈ తాబేలును ఎందుకు మొయ్యాలి?” అన్నాడు.\nఅన్నదమ్ములు ముగ్గురూ తాబేలు గొడవ వదిలేసి, నా శక్తి గొప్పదంటే నా శక్తి గొప్ప దని చాలాసేపు వాదించుకుని, చివరకు తాబేలును అక్కడే వదిలేసి, తమ శక్తులను గురించి తేల్చుకోవటానికి ఆ సమీపంలోనే ఉన్న విటంకపురపు రాజు ప్రసేనజిత్తు అనే ఆయన వద్దకు వెళ్ళారు. రాజు వారిని లోప లికి రప్పించి వచ్చిన పని అడిగాడు.\n\" ఎంత నిర్దుష్టమైన భోజనంలోగాని ఏదైనా దోషం ఉంటే నేను తెలుసుకో గలను,\" అన్నాడు పెద్దవాడు.\n\"ఎంత నాజూకుగా పెరిగిన ఆడదానిలో నైనాసరే కించిత్తు దోషం ఉంటే నేను కని పెట్టగలను,\" అన్నాడు రెండోవాడు.\n\" ఎంత దివ్యమైన హంసతూలికా తల్పంలోనైనా సరే నలుసంత దోషం ఉంటే అది నాకు తెలుస్తుంది,” అన్నాడు మూడోవాడు.\n\"మా అందరి శక్తులలోనూ ఎవరిది గొప్పదో తమరు నిర్ణయించాలి. అందుకే మేము మీ దర్శనం చేయవచ్చాం,” అన్నారు ముగ్గురు అన్నదమ్ములూ.\nవారి మాటలు రాజుకు ఆశ్చర్యం కలి గించాయి. ఏ నిర్ణయంగాని చేసేముందు వారి శక్తులను పరీక్షించాలని ఆయనకు అని పించింది. ఆయన వారిని తన పంక్తినే భోజనానికి కూచోబెట్టాడు. రాజోచితమైన భోజన పదార్ధాలూ, మేలురకం బియ్యంతో తయారుచేసిన అన్నమూ వడ్డించారు.\nఅందరూ ఆసక్తితో భోజనం ప్రారంభిం చారు. కాని అన్నదమ్ములలో పెద్దవాడు మాత్రం ముక్కులు మూసుకుని బాధపడ సాగాడు. రాజు అతనిని, \"భోజనం ఇంత రుచిగా ఉంటే నీవు ముట్టనైనా ముట్ట లేదేం?” అని అడిగాడు.\n\"రాజా, ఈ అన్నం శవాలు కాలిన పొగ వాసన, ఎలా నోట్లో పెట్టుకునేది?” అన్నాడు పెద్దవాడు. రాజు మిగిలిన వారిని, \"మీకే మైనా వాసనకొడుతున్నదా?\" అని అడిగాడు.\n\"మాకీ అన్నం కమ్మని వాసన కొడు తున్నది,” అన్నారు వాళ్ళు.\nఅయినప్పటికీ రాజు తన ఉద్యోగులను పిలిపించి వివరంగా ఆరాతీయగా ఆ పూట వండిన బియ్యం శ్మ శానాన్ని అనుకుని ఉండే పొలంలో పండినవేనని రుజు వయింది. ఇది విని రాజు నిర్ఘాంతపోయి, పెద్దవాడి శక్తికి సంతోషించి, అతనికి వేరే అన్నం వండించి భోజనం పెట్టాడు.\nఆ తరవాత రాజు రెండోవాడికి పరి చర్యలు చేయటానికిగాను ఒక దాసీని పంపాడు. ఆ దాసి చిన్నతనం నుంచీ రాజ భవనంలోనే పెరిగినది. అయినా అది సమీ పానికి రాగానే రెండోవాడు, \"ఛీ, ఛీ, అవ తలికి పో. నీ దగ్గిర మేకల వాసన,” అనే శాడు. రాజు ఆ దాసిని పిలిపించాడు. అది అంతదూరంలో నిలబడితే ఆయనకు గంధం వాసనా, కస్తూరి వాసనా, పూలవాసనా మాత్రమే కొట్టింది.\nఅయినా రెండోవాడు దాని వద్ద మేకల కంపు అనటంలో నిజం ఏమైనా ఉన్నదా అని ఆరాతీయగా, ఆ దాసీదాని తల్లి పురు ట్లోనే పోయిందనీ, కొంతకాలం ఆ పిల్ల మేక పాలుతాగి పెరిగిందనీ తెలిసింది.\nఆ రాత్రి మూడోవాడికి రాజు ఎంతో శ్రద్ధగా పక్క వేయించాడు. మంచంమీద ఒకదానిపై ఒకటి ఏడు హంసతూలికా తల్పాలు పరిచి, వాటిపైన పాల నురుగులాటి తెల్లని, మెత్తని దుప్పటి వేసి మూడోవాడికి శయ్య అమర్చారు. వాడు దాని పైన పడు కుని కొంత సేపు నిద్రపోయాడు.\nకాని ఒకరాత్రివేళ వాడు, \"బాధ, బాధ!\" అంటూ లేచాడు. నౌకర్లు వచ్చి, \"ఏం జరిగింది?\" అని అడిగారు.\n\"ఈ పక్కలో వెంట్రుక ఏదో ఉండి నాకు గుచ్చుకున్నది. ఇదుగో దాని గుర్తు!\" అంటూ మూడోవాడు తన శరీరంమీద ఎర్రగా, వంపు తిరిగి ఉండిన వెంట్రుక గుర్తు చూపించాడు.\nనౌకర్లు రాజును పిలుచుకువచ్చారు. రాజు స్వయంగా పరుపులు ఏడూ తీయించి వెంట్రుక కోసం వెతికించాడు. ఏడు పరు పులకూ ఆడుగున ఒక వెంట్రుక ఉండనే ఉన్నది. దాన్ని మూడోవాడి శరీరంపైన గల గుర్తుకు పెట్టి చూస్తే సరిగా సరిపోయింది.\nమర్నాడు ముగ్గురు అన్నదమ్ములూ రాజు వద్దకు వచ్చి, \"రాజా, మా ముగ్గురి శక్తులలో ఎవరిది గొప్పది?” అని అడిగారు.\nఎవరిశక్తి గొప్పదో నిర్ణయించటం రాజుకు సాధ్యంకాలేదు.\nబేతాళుడీ కథ చెప్పి, \"రాజా, ఆ అన్న దమ్ములు ముగ్గురూ ఆపూర్వ శక్తులు కల వారే, కాని వారిలో ఎవరి శక్తి నిజంగా ఎక్కువైనది? ఈ ప్రశ్నకు సమాధానం తెలిసికూడా చెప్పకపోయావో, నీ తల పగిలి పోతుంది,” అన్నాడు.\nదానికి విక్రమార్కుడు \"మొదటి వారిద్దరి శక్తులూ నిజం కావచ్చు, కాకపో వచ్చు. వాటికి ప్రత్యక్ష ప్రమాణం ఏమీ లేదు. శ్మశానం పక్కన పాలంలో పండిన పరిధాన్యమూ, మేకపాలు తాగిన దాసీది కేవలం కాకతాలీయం అయి ఉండవచ్చు. లేదా, వారికా సంగతులు ఎదో ఒకవిధంగా ముందే తెలిసినా తెలిసి ఉండవచ్చు.\nకాని మూడోవాడి శక్తి గురించి అటువంటి సంకోచానికి తావు లేదు. ఏడు పరుపుల కింద ఉన్న వెంట్రుక ఆనవాలు ప్రత్యక్షంగా వాడి శరీరంపైన కనిపిస్తున్నది. అందుచేత వాడి శక్తే ఎక్కువైనది,” అన్నాడు.\nరాజుకు ఈవిధంగా మౌనభంగం కలగ గానే బేతాళుడు శవంతో సహా మాయమై మళ్ళీ చెట్టెక్కాడు.",
            "book_page_end": 9
        },
        {
            "title": "సువర్ణహస్తం",
            "book_page_start": 55,
            "pdf_page_start": 55,
            "pdf_page_end": 58,
            "author": "వి. రమాదేవి",
            "genre": "నీతి కథ",
            "moral": "ధర్మాన్ని నిలబెట్టడం కోసం ఎంతటి త్యాగానికైనా సిద్ధపడాలి. అటువంటి త్యాగం ఫలితంగా రాజు కీర్తిని పొందుతాడు.",
            "keywords": [
                "పాండ్య రాజు",
                "మారువేషం",
                "దొంగ భయం",
                "ధర్మం",
                "సుందరేశ్వరస్వామి"
            ],
            "characters": [
                "పాండ్య రాజు (సువర్ణహస్త పాండ్యుడు)",
                "బ్రాహ్మణ దంపతులు",
                "ప్రధానమంత్రి"
            ],
            "locations": [
                "దక్షిణ మధుర",
                "కాశీ",
                "సుందరేశ్వరస్వామి ఆలయం"
            ],
            "content": "పూర్వం దక్షిణ మధురలో ఒక పాండ్య రాజు రాజ్యంచేస్తూ ఉండేవాడు. ఆయన ప్రజలను బిడ్డల్లాగా చూసుకునేవాడు. ఎవ రికీ ఎలాటి అన్యాయమూ జరగనిచ్చేవాడు కాడు. ఆయన రాజ్యం రామరాజ్యంలా గుండేది. దేశంలో ఎవరికి ఎలాటి కష్టం వచ్చినా ఆ సంగతి చారులద్వారా రాజుకు వెంటనే తెలుస్తూ ఉండేది; ఆయన సాధ్య మైనంతవరకు వారివారి కష్టాలను నివారణ చేస్తూ ఉండేవాడు. ఇదిగాక ఆయన తరుచు మారువేషంలో తిరుగుతూ ప్రజల యోగ క్షేమాలు స్వయంగా తెలుసుకుంటూ ఉండే వాడు. అందుచేత ఆయన రాజ్యంలో ప్రజలు చాలా సుఖపడేవారు.\nఒక రాత్రి రాజు మారువేషంలో సగర మంతా తిరుగుతూ పదిగంటలవేళ ఒక బ్రాహ్మణ వీధిలోకి వచ్చాడు. ఒక అంటి దగ్గిరికి వచ్చేసరికి ఆయనకు లోపలినుంచి ఒక స్త్రీ దుఃఖిస్తూ ఉండటమూ, ఒక పురు షడు ఆమెను సముదాయిస్తూ ఉండ టమూ వినిపించింది. రాజు ఆ ఇంటి ముందు నిలబడి లోపల జరిగే సంభాషణ ఆలకించాడు.\nసంగతేమంటే, ఆ ఇంట్లో ఒక బ్రాహ్మణ దంపతులు ఉంటున్నారు. వారికి పిల్లలు లేరు. మర్నాడే భర్త ఏదో పనిమీద కాశీకి ప్రయాణమై వెళుతున్నాడు. ఆయన తిరిగి వచ్చేదాకా ఆ ఇంట్లో బిక్కుబిక్కుమంటూ ఒంటరిగా ఉండాలే అని భార్య చింతి స్తున్నది.\n\"ఆరుమాసాలు నిండి అమావాస్య రాగానే నేను తిరిగి వస్తానుగద. ఈ ఆరు నెల్లకి సరిపోయే సంబారాలన్నీ ఇంట్లో చేర్చి ఉంచాను. అందుచేత నువు యింతగా విచారించవలిసిన పని ఏమీ లేదు.\" అంటున్నాడు భర్త.\n\"సంబారాలు తక్కువైపోతాయని నేనేమీ బెంగపడటంలేదు. ఆడదాన్ని, అందులోనూ ఒంటరిదాన్ని, ఆరుమాసాల పాటు కొంపలో తోడు లేకుండా ఉండా లంటే ఎంతకష్టం చెప్పండి! ఏ రాత్రి ఏ దొంగాడు లోపల జొరబడతాడో అని ప్రాణాలు పిచపిచలాడతాయిగద!\" అంటు న్నది భార్య.\n\"ఓసి పిచ్చిదానా, పెట్టని కోటలాగా మన రాజుగారుండి ప్రజలని కంటికి రెప్ప లాగా కాపాడుతుంటే దొంగల భయమా? ఇంకా నయం! మన దేశంలో ఎక్కడన్నా దొంగలు పడ్డట్టు ఎప్పుడైనా విన్నావా? ఇంత రాజ్యాన్ని కాపాడే మహారాజు నిన్ను దొంగల భయంనుంచి కాపాడలేక పోతాడనా నీ భయం? అటువంటి పిచ్చి భయాలు మాను,” అన్నాడు భర్త.\nఈ సంభాషణ విని రాజు ముందుకు సాగిపోయాడు. మర్నాడు ఆ ఇంటి యజ మాని కాశికి బయలుదేరి వెళ్ళిపోయాడు. ఆ రాత్రి రాజు మారువేషంలో ఆ వీధికి వచ్చి ఆ ఇంటిముందు తెల్లవార్లూ కాపలా కాశాడు. అది మొదలు ఆయన రోజూ రాత్రి వేళ ఆ ఇంటికి కాపలా ఉంటూవచ్చాడు. రోజులూ, వారాలూ, నెలలూ గడిచి పోయాయి. ఆరు నెలలూ నిండి అమా వాస్య వచ్చింది. రాజు తన అలవాటు ప్రకారం ఆ యింటిముందు కాపలా కాయ టానికి మారువేషంలో వచ్చాడు.\nఆయన వాకిలి సమీపించేసరికల్లా లోపలి నుంచి ఎవరిదో మగవాడి గొంతు పినిపిం చింది. ఇంటి యజమాని లేని సమయంలో పరపురుషుడెవరో లోపల ప్రవేశించి ఉంటా డని అనుమానించి రాజు తలుపు తట్టాడు.\nకాని ఆయన మరుక్షణమే తలుపు సందులో నుంచి చూసేసరికి ఇంటి యజమాని కాశీ నుంచి తిరిగి వచ్చి తన భార్యతో మాట్లా డుతూ ఉండటం రాజు కంటపడింది.\nఆయన కంగారుపడిపోయాడు. తొందరపడి తలుపు తట్టటం చాలా పొరపాటయింది. తాను కాశికి వెళ్ళిన కాలంలో ఎవరో వచ్చి తన వాకిలి తలుపు తట్టుతూ ఉండి ఉంటారని ఆ బ్రాహ్మణుడు అనుమాన పడగలడు. తాను చేసిన ఈ పొరపాటు సరి దిద్దుకునే ఉద్దేశంతో రాజు గబగబా ఆ వీధి లోని మరికొన్ని వాకిళ్ళ తలుపులు కూడా తట్టి చీకట్లో పడి వెళ్ళిపోయాడు.\nతలుపు తట్టినది ఎవరా అని తెలుసు కోపటానికి ఇళ్ళలో వారంతా బయటికి వచ్చారు. అందరూ కూడబలుక్కుని, ఇది ఎవరో దొంగ చేసిన పని అయి ఉంటుం దనుకున్నారు. ఆ నగరంలో అటువంటి సంఘటన ఎన్నడూ జరిగి ఉండలేదు. అందుచేత వారు రాజుగారికి ఈ విషయమై ఫిర్యాదు చేయాలని నిశ్చయించుకున్నారు.\nమర్నాడు వారందరూ రాజుగారి సభకు హాజరయి, \"మహారాజా, అంతకాలంగా మేముంతా తమ అండను ఎలాటి చోర భయంగాని, ఇతర భయాలుగాని లేకుండా సుఖంగా జీవనంచేస్తూ ఉన్నాం. అయితే నిన్న రాత్రి మా వీధిలో ఒక సంఘటన జరిగింది. అది మాకు ఆందోళన కలిగిం చేదీ, మీకు అపకీర్తి కరమైనదీనూ. ఎవరో దొంగ కిందటి రాత్రి మా వీధికి వచ్చి మా ఇళ్ళ తలుపులు తట్టి పారిపోయాడు. వాణ్ణి పట్టుకుని శిక్షించాలని 'మా ప్రార్ధన,\" అని విన్నవించుకున్నారు.\nవెంటనే రాజు తన ప్రధానమంత్రికేసి తిరిగి, \"వీళ్ళు చెప్పే నేరం చేసినవాడికి మనం విధించే దండన ఏమిటి?” అని అడిగాడు.\n\"పౌరులను భయపెట్టిన ఆ దుర్మార్గుడి కుడిచెయ్యి నరకటమే ఈ నేరానికి తగిన శిక్ష, మహారాజా!\" అని మంత్రి సమా ధానం చెప్పాడు.\nవెంటనే రాజు తన కత్తి దూసి తన ఎడమచేత్తో కుడిచేతిని నరుక్కున్నాడు. తర వాత ఆయన అందరి ఎదటా జరిగిన సంగతి యావత్తూ చెప్పేశాడు. అది విని అందరూ దుఃఖతులై, రాజుగారి ధర్మబుద్ధిని కొని యాడారు. తరువాత ఒక బంగారు చెయ్యి చేయించి రాజుగారి మోచేతికి అమర్చారు. అందరూ కలిసి సుందరేశ్వరస్వామి అల యానికి వెళ్ళి ప్రార్ధనలు చెయ్యగా, స్వామి వారు అనుగ్రహించి రాజుగారి కుడిచెయ్యి మామూలు చెయ్యిలాగే ఉండేటట్టు కటాక్షించారు.\nతళతళా మెరిసే ఆ బంగారుచెయ్యి కార ణంగా ఆ రాజుకు సువర్ణహస్త పాండ్యుడు అనే పేరు వచ్చింది.",
            "book_page_end": 58
        },
        {
            "title": "గుడ్డిదర్దారు",
            "book_page_start": 59,
            "pdf_page_start": 59,
            "pdf_page_end": 60,
            "author": "గ్రంధి వీరవెంకటసత్యజగన్నాధరావు గుప్త",
            "genre": "హాస్యం",
            "moral": "అధికారులు తమ విధులను సక్రమంగా నిర్వహించకపోతే, సామాన్యులు కూడా అక్రమాలను ధైర్యంగా చేయగలరు.",
            "keywords": [
                "షకురా",
                "నవాబు",
                "మొహరు",
                "అర్జీలు",
                "చాకచక్యం",
                "ఉద్యోగం"
            ],
            "characters": [
                "షకురా",
                "నవాబు",
                "గుమాస్తాలు",
                "అధికారులు",
                "భటులు"
            ],
            "locations": [
                "హైదరాబాదు",
                "ప్రథాన న్యాయస్థానం"
            ],
            "content": "పూర్వం హైదరాబాదు నగరం సమీపంలో షకురా అనే పేదవాడొకడు ఉండేవాడు. వాడు నవాబుల ఆస్థానంలో ఏ కొద్దిపాటి ఉద్యోగమైనా సంపాదించి, కనీసం నెలకు రెండు రూపాయల జీతమైనా తీసి, దానితో పొట్టపోసుకుందామని రాజధానికి వచ్చాడు. ఆ కాలంలో రెండురూపాయల నెలజీతం కూడా బతుకుతెరువుగానే ఉండేది.\nఅయితే షకురా ఎంత ప్రయత్నించినా ఏమీ లాభం లేకపోయింది. వాడు ఎన్ని అర్జీలు పెట్టుకున్నా, సహాయపడే నాధుడు లేనందున, అన్నీ బుట్టదాఖలయాయి.\nచివరకు షకురా సాహసించి ఒక పని చేశాడు; వాడు ఒక కంసాలి సహాయంతో ఒక మొహరు చేయించుకున్నాడు, అది పట్టుకుని ప్రథాన న్యాయస్థానం వెలపల ఒకచోట కూచుని, తనముందు ఒక బల్ల పెట్టుకున్నాడు. లోపలికి అర్జీలు పట్టుకువెళ్లే వారినందరినీ పిలిచి వాళ్ళ ఆర్జీలపైన ఆ మొహరుతో ముద్రవేసి, అర్జీకి ఒక పైస చొప్పున వసూలుచెయ్యసాగాడు. ఇదంతా ప్రభుత్వం చేసిన ఏర్పాటేకాబోలుననుకుని ఆర్జీదార్లు తమ అర్జీలపై మొహరు ముద్ర వేయించుకుని ఆ తరవాతనే తమ కాగితా లను అధికార్లకు దాఖలు చేసుకోసాగారు.\nత్వరలోనే ఇది పరిపాటి అయిపోయింది. న్యాయస్థానోద్యోగులు కూడా ఈ ముద్రకు అలవాటైపోయారు, కాని ఆ ముద్ర ఎందుకు ఉన్నది, ఎవరు వేస్తున్నది, ఏ అధికారంతో వేస్తున్నది ఆలోచించినవారు లేరు.\nషకురా కొద్దికాలంలోనే బోలెడంత సంపాదించుకున్నాడు. తన రహస్యం బయటపడిపోతుందేమో, ఇది నవాబుదాకా పోతే తన తల తీయిస్తానని వాడికి భయం పట్టుకున్నది. అందుకు వాడొక ఉపాయం చేశాడు; తాను వేసే ముద్రలకు ఒక పైసా వసూలు చెయ్యటానికి బదులు రెండేసి వసూలుచేసి, అందులో ఒకటి తాను తీసు కుని, రెండవది నిలవవేసి ఉంచసాగాడు.\nఇలా పది సంవత్సరాలు గడిచినాక ఒక నాడు ఏ కారణంచేతనో షకురా కచేరీకి వెళ్ళలేకపోయాడు. ఆనాడు వచ్చిన ఆర్జీల పైన మొహరు ముద్ర లేదు. \"వీటిపైన మొహరు లేదు. ఇవి చెల్లవు,\" అన్నారు గుమా స్తాలు. ఈ వ్యవహారం పెద్ద అధికార్లదాకా వెళ్ళింది. వాళ్ళు, \" అసలు ఈ ముద్ర ఏమిటి? దీన్ని ఎవరు వేస్తున్నారు?” అని ఆరాతీశారు.\nపాత అర్జీలు తెప్పించి ఆ ముద్రను పరీ క్షిస్తే అందులో ఇలా ఉంది: \" అంధే సర్కార్ పీతల్ దర్వాజా—షకురా మోహర్.\" అది సర్కారు మొహరు కానే కాదు. ఈ సంగతి నవాబుదాకా వెళింది.\nషకురాను పట్టి తీసుకురమ్మని ఆయన ఆజ్ఞాపించాడు. భటులు షకురాను తెచ్చి నవాబు ఎదట హాజరుపెట్టారు. ఇలా ఎప్పటి కైనా జరుగుతుందని వాడు అనుకుంటూనే ఉన్నాడు, కనక వాడు తాను పోగుచేసి ఉంచిన పైకం వెంటబెట్టుకుని నవాబు వద్దకు వెళ్ళాడు.\nనవాబు వాణి, \"ఎవరు నీవు? ఈ మొహరు నీదేనా? ఎవరు నీకు అధికారం ఇచ్చారు?” అని అడగవలిసిన ప్రశ్నలన్నీ అడిగాడు. షకురా దాచకుండా జరిగినదంతా నవాబుకు విన్నవించి, \"తమ పంతు ఇప్పటికి ముప్ఫైవేలు వసూలయింది. ఇదుగో ఆ డబ్బు!\" అని చెప్పాడు.\nవాడి చాకచక్యానికి నవాబు సంతోషించి వాడికి ఆ పనే ఒక ఉద్యోగంగా ఖాయంచేసి, మొహరులో ఉన్న \" అంధే సర్కారు” అన్న మాటలలో \"సర్కారు\" అనేది మాత్రం ఉంచి \" అంధే\" అనే మాట చెక్కించేశాడు.\nషకురా మొహరు చాలాకాలం అమ లులో ఉంది.",
            "book_page_end": 60
        },
        {
            "title": "ఘంటాకర్ణుడు",
            "book_page_start": 63,
            "pdf_page_start": 63,
            "pdf_page_end": 64,
            "author": "సి. శేషాద్రి",
            "genre": "నీతి కథ",
            "moral": "తెలియని శబ్దాలు లేదా సంఘటనలు చూసి తొందరపడి భయపడరాదు. వాటికి కారణం తెలుసుకోవాలి.",
            "keywords": [
                "ఘంటాకర్ణుడు",
                "శ్రీధరుడు రాజు",
                "సుమంత్రుడు",
                "చప్పుడు",
                "భయం"
            ],
            "characters": [
                "తాతయ్య",
                "పిల్లలు",
                "శ్రీధరుడు (రాజు)",
                "సుమంత్రుడు (ముఖ్యమంత్రి)",
                "దొంగ",
                "కోతి"
            ],
            "locations": [
                "శ్రీపర్వతం",
                "బ్రహ్మపురము"
            ],
            "content": "పిండారబోసిన వెన్నెలలో తాతయ్య తాంబూలం నములుతూ ఏదో ఆలోచిస్తూ కూ చు న్నాడు. చుట్టూ చేరిన పిల్లలు తాతయ్య బొడ్డులో ఉన్న పొడుంకాయకేసి, తాతయ్యకేసి చూసి, ఏం శ్లోకం చదువు తాడా అని చూస్తున్నారు.\nఅంతలో మందారచెట్ల వేపు నుంచి ఏదో చప్పుడు వినపడింది. \"ఏమిటది?” అని పిల్లలు ఒకరినొకరు ప్రశ్నించుకుని బిత్తర పోయారు. తాతయ్య తనలో తాను నవ్వు కుంటూ, పొడుంకాయ తీసి ఒక పట్టుపట్టి పిల్చి, ఇలా చదివాడు :\n\"శబ్ద మాత్రన్నభేతవ్య\nమజ్ఞాత్వా శబ్ద కారణం ;\nశబ్దహేతుం పరిజ్ఞాయ\nసుమంత్రో గౌరవం గతః”\nఈ శ్లోకం చదివి, \"అంటే అర్థమేమి టని అడగబోతారుకాదూ? అదీ చెబుతాను.\nఆ శ్లోకానికి అర్ధమేమిటంటే: ఏదైనా చప్పుడు ఎందుకు పుట్టిందీ, ఎలా పుట్టిందీ తెలియ కుండా భయపడటం ఉందే అది మంచిది కాదు. సుమంత్రుడనేవాడు శబ్దానికి కారణం తెలుసుకోవటం చేతనేకదా గౌరవం పొందాడూ అని!” అన్నాడు.\nపిల్లలు సంతోషంతో చప్పట్లు కొట్టి, \"కథ చెప్పు, తాతయ్యా!\" \" ఆ సుమంత్రుడెవరు, తాతయ్యా?\" \"ఆ శబ్దం ఏమిట్, తాతయ్యా?” అని ప్రశ్నల వర్షం కురిపించారు.\n\"ఉండండర్రా ! ఆ కథ చెబుతానుగా!” అంటూ తాతయ్య ఇలా చెప్పాడు:\nశ్రీపర్వతం అని ఒక చోటు. ఆ శ్రీపర్వతం మధ్యగా బ్రహ్మపురమనే నగరం. దానికి శ్రీధరుడని రాజు. ఇందాక చెప్పిన సుమం త్రుడు ముఖ్యమంత్రి. శ్రీధరుడు ప్రజలను చక్కగా పరిపాలించేవాడంటే అందుకు సగం కారణం సుమంత్రుడే.\nఅయిందా? ఉన్నట్టుండి సగరంలో ఒక పుకారు పుట్టింది. ఏమని? శ్రీపర్వతంమీద ఘంటాకర్ణుడనే రాక్షసుడొకడు చేరాడని. ఇది ఉత్త పుకారనుకునేరు. పర్వతంమీది నుంచి తరుచు గంట మోగించిన చప్పుడు వినిపించేది. ఆ చప్పుడు విని ప్రజల పై ప్రాణాలు పైనే పోయాయి. ఘంటాకర్ణుడి భయంతో చాలామంది నగరం విడిచిపెట్టి పోయారు. పోనివారు ప్రాణాలు అరచేత పట్టుకుని భయంతో దడదడలాడిపోతున్నారు.\nఇది చూసి రాజుకు కష్టం. వేసింది. ఆయన మంత్రి అయిన సుమంత్రుడితో, \" మంత్రి, ప్రజలకు ఈ భయం పోగొట్టటం మన విధి. అందుకేదైనా ఉపాయం నువే ఆలోచించాలి!\" అన్నాడు.\nసుమంత్రుడు అలాగే నన్నాడు. ఎలా గైనా బుద్ధిమంతుడు గనక ఆ గంట మోగ టానికి కారణం తెలుసుకోవటం తన ప్రథమ కర్తవ్యం అనుకుని అతడు ఆ చప్పుడు విని పించే దిక్కుగా వెళ్ళాడు. తీరా వెళ్లి చూస్తే రాక్షసుడూ, గీక్షసుడూ లేడు. ఒక కోతి చెట్ల మీద తిరుగుతూ గంట వాయిస్తున్నది.\nదానికా గంట ఎలా దొరికిందని అడగరేం?\nఒక దొంగ ఒకనాడు ఆ గంటను ఎక్కడో దొంగిలించి అటుగా పోతుంటే ఒక పులి వాణ్ణి చంపింది. ఆ గంటను ఒక కోతి ఎత్తుకుపోయి తనకు సరదా పుట్టినప్పుడల్లా వాయిస్తున్నది.\nగంట చప్పుడుకు కారణం తెలిసిపోయిం దిగా? సుమంత్రుడు పళ్ళూ ఫలాలూ ఒక చోట పెట్టి కోతిని ఆకర్షించి, అది దూరంగా ఉంచిన గంటను కాస్తా తీసుకుని నగరానికి వచ్చేశాడు. జరిగిన సంగతి తెలిసి ప్రజలు భయపడటం మానుకున్నారు. రాజు సుమం త్రుడు ఘనంగా గౌరవించాడు.\n\"చూశారా? ఉత్తనే చప్పుళ్ళు చూసి భయపడరాదు. చప్పుడుకు కారణం ఏమిటో తెలుసుకోవాలి!\" అన్నాడు తాతయ్య.",
            "book_page_end": 64
        },
        {
            "title": "కొయ్యగుర్రం - 3",
            "book_page_start": 5,
            "pdf_page_start": 65,
            "pdf_page_end": 72,
            "author": "సి. మాధవరావు",
            "genre": "సాహస కథ",
            "moral": "నిజమైన లక్ష్యాన్ని సాధించే క్రమంలో ఎదురయ్యే తాత్కాలిక కష్టాలకు నిస్పృహ పడకూడదు.",
            "keywords": [
                "రాజకుమారుడు",
                "కొయ్యగుర్రం",
                "మాయా ఫలాలు",
                "మారువేషం",
                "నిద్ర"
            ],
            "characters": [
                "రాజకుమారుడు",
                "రాజకుమార్తె",
                "వృద్ధుడు",
                "యువరాజు",
                "మంత్రులు"
            ],
            "locations": [
                "ఎడారి",
                "తోపు",
                "నగరం"
            ],
            "content": "ఇక్కడ రాజుగారు ఈప్రకారంగా తన కుమార్తెకు పెళ్ళి ప్రయత్నాలు చేస్తుంటే, అక్కడ తన ప్రియురాలికోసం ఎదురు చూస్తున్న రాజకుమారుడు ఏంచేస్తున్నాడు?\nఅతను ఎంత సేపు చూసినా రాజకుమార్తె తిరిగి రాలేదు. అతను దిగిన ప్రదేశం కటిక ఎడారి. కనుచూపుమేరదాకా ఇసక దిబ్బలు తప్ప ఒక చెట్టుగాని, చేమగాని, ఆఖరుకు గరికిగాని లేదు. అంతకంతకూ సూర్యుడు పైకి రావటంవల్ల వేడి రెచ్చిపోతున్నది. గాలి గట్టిగా వీస్తూ ఇసుకను అటూ ఇటూ చెరుగుతున్నది; చిన్న చిన్న ఇసుక దిబ్బ లను ఒక చోటనుండి ఊడ్చి మరొకచోట పోగుపెడుతున్నది.\nరాజకుమారుణ్ణి ఆకలి దప్పులు బాధి స్తున్నాయి. ఎక్కడైనా ఒక చిన్న చెలమ కనిపిస్తుందేమోనని అతను ఆ ఇసుక దిబ్బల మధ్యగా కాళ్ళు పడిపోయేలాగ తిరిగాడు. ఎత్తునుంచి చూస్తే మరింత దూరం చూడ వచ్చుననుకుని వాడు అన్నిటికన్న ఎత్తయిన ఇసుకదిబ్బ మీదికి ఎక్కాడు. అడుగు తీసి అడుగు పెట్టినప్పుడల్లా మోకాలుదా కా ఇసుకలో దిగబడిపోతూండటంచేత ఎక్కటం మహా ప్రయాస అయింది. వాడు ఆ దిబ్బ పైభాగాన్ని చేరుకునేసరికి మహా పర్వతాన్ని ఎక్కినంత శ్రమ తోచింది.\nవాడు దిబ్బ పై భాగాన్ని చేరుకుని చుట్టూ కలయచూసేటందుకు తల ఎత్తాడో లేదో, అంతలోనే కాళ్ళకింద ఇసక కరిగి పోతున్నట్టయింది. వాడు అగాధంలోకి దిగబడిపొతున్నట్టయింది. వాడు కొంత దూరం అలా జారి, చివరకు ఎలాగో కాలు నిలవదొక్కుకో గలిగాడు. అప్పుడు తల ఎత్తి చూసేసరికి వాడికి ఒక దివ్యమైన పళ్ళచెట్ల తోపు కనిపించింది. అక్కడవున్న వన్నీ పళ్ళచెట్లే. ప్రతి చెట్టూ నవనవలాడు తున్నది. అన్ని చెట్ల కొమ్మలకూ గుత్తులు గుత్తులుగా, బరువుగా పళ్ళూ, పచ్చి కాయలూ ఉన్నాయి.\nఆ చెట్లనూ, పళ్ళనూ చూడగానే రాజ కుమారుడికి ప్రాణం లేచివచ్చినట్టయింది. వాడు తోపులో ప్రవేశించి ఎర్రగా పండి సువాసన కొట్టే కొన్ని పళ్ళను కోసుకుని ఆవురావురుమని తినేశాడు. ఆ పళ్ళు మహా రుచిగా ఉన్నాయి.\nవాటిని తింటుంటే రాజకుమారుడి ఆకలీ దప్పి కూడా తీరిపోయాయి.\nఅలా వాడు ఎర్ర పళ్ళతో కడుపు నించు కునేసరికి నిద్ర వచ్చింది. వాడు చల్లని నీడలో ఒక చెట్టు బోదె నానుకుని సుఖ నిద్రలో ముణిగిపోయాడు.\nవాడు కొంతసేపటికి నిద్ర మేలుకుని చేతులతో మొహం నిమురుకునేసరికి చేతికి పెద్ద బవిరిగడ్డం తగిలింది. వాడు నిర్ఘాంత పోయాడు. ఏమి జరిగినదీ వాడికి అర్థం కాలేదు. వాడికి ఏనాడూ గడ్డం లేదు. ఈ విషయమే ఆలోచిస్తూ ఆశ్చర్యపోతూ ఉంటే వాడికి మళ్ళీ ఆకలి వేసింది.\nకాని ఈసారి వాడు ఎర్రపళ్ళ జోలికి పోలేదు. వాటిని చూస్తే వాడికి అనుమానం కలిగింది. అందుచేత వాడు ఈసారి పచ్చ పళ్ళ చెట్లను సమీపించి, కొమ్మలు వంచి, గుత్తులు గుత్తులుగా వేళ్ళాడే ఆ పళ్ళలో బాగా పండి సువాసనలు వెదజల్లుతున్న పళ్ళను కోసి కడుపునిండా తినేశాడు. ఈ పళ్ళు ఎర్రపళ్ళకన్న కూడా రుచిగానూ, రసంకలిగి ఉన్నాయి. అందుచేత వాడా పళ్ళను ఎక్కితొక్కినట్టుగా తిని మళ్ళీ చెట్టుకు చేరగిలబడి నిద్రపోయాడు.\nమళ్ళీ వాడికి నిద్ర మెలకువ వచ్చేసరికి సూర్యాస్తమానమయి, చీకటి పడబోతున్నది. వాడు బద్ధకంగా ఒళ్ళు విరుచుకోవటంలో తల చెట్టుబోదెకు కొట్టుకున్నది. ఆ తల మామూలుకన్న ఎక్కువ బరువుగా ఉన్నట్టు కూడా వాడికి అనిపించింది. తల తడివి చూసుకోవటంలో వాడి చేతికి రెండు లావు పాటి కొమ్ములు తగిలాయి! దీనికి తోడు వాడి గడ్డం మూరెడు ప్రమాణం పెరిగి తెల్లగా నెరిసిపోయి ఉన్నది! .\nతన ఆకారం ఎలా ఉన్నదీ తలుచు కుంటేనే వాడికి గుండెలు అవిసిపోయాయి.\n\"ఇదేం ప్రారబ్ధం? వెళ్ళిన రాజకుమార్తె రాలేదు. నా అవతారం ఇలా మారిపోయింది. ఒకవేళ ఆమె వచ్చినా ప్రయోజనం శూన్యం. ఈ రూపంలో ఆమె నన్ను పోల్చుకోలేదు. ఒకవేళ పోల్చుకుంటేమటుకు, ఈ గడ్డం తోనూ, కొమ్ములతోనూ ఉన్న నన్ను ఎలా ప్రేమిస్తుంది? నేను సమస్తమూ కోల్పో యాను రాజకుమార్తెనూ, కొయ్యగుర్రాన్నీ కోల్పోయాను; నన్ను నేనే కోల్పోయాను!” అంటూ వాడు విలపించి విలపించి, ప్రాణం సొమ్మసిల్లి మళ్ళీ నిద్రపోయాడు.\nఆ నిద్రలో వాడికొక కల వచ్చింది. ఆ కలలో ఒక వృద్ధుడు వాడి ఎదట నిలబడి వాడి తల నిమురుతూ, \"ఎందుకు, నాయనా, విచారిస్తున్నావు?” అని అడిగాడు.\nరాజకుమారుడు వృద్ధుడికి తన గొడవ అంతా చెప్పుకున్నాడు.\n\"విచారించకు. చెట్ల కింద రాలి ఎండి పోయిన ఎర్ర పళ్ళూ, పచ్చ పళ్ళూ తిన్నా వంటే నీ రూపు మళ్ళీ మారిపోతుంది, నీ గడ్డాలూ, మీసాలూ, కొమ్ములూ రాలి పోతాయి, అసలు ఈ ప్రాంతం వదిలి వెళ్లిపో, బాబూ. ఇది భూతాలుండే స్థలం. అవి ఇంకా నిద్ర లేవకపోవటంచేత నువు బతికి పోయావు. అవి లేచే వేళ అయింది,” అన్నాడు వృద్ధుడు.\nరాజకుమారుడి మాటలకు నిర్ఘాంత పోయాడు. వాడు నిద్ర లేచి కళ్ళు నులుము కుని పైకి చూస్తే నడి ఆకాశంలో చంద్రుడు ప్రకాశిస్తూ కనిపించాడు. చలిగాలి వీస్తు న్నది. ఎడారి ఇసుక ఇప్పుడు కాలటంలేదు. కలలోని వృద్ధుడి సలహా ప్రకారమే వాడు చెట్ల కింద దొరికిన ఎండు కాయలను, ఎర్ర వాటినీ, పచ్చవాటిని ఏరుకుని తిన్నాడు. తలా, ముఖమూ తడివి చూసుకుంటే గడ్డాలూ, మీసాలూ, కొమ్ములూ పోయి నట్టు స్పష్టమయింది.\nతరవాత వాడు కొంత తుంగ వీకి దానితో ఒక బుట్ట అల్లుకున్నాడు. ఆ బుట్టలో ఇన్ని ఎండిన ఎర్ర పళ్ళూ, పచ్చ పళ్ళూ, పండిన ఎర్ర పళ్ళూ, పచ్చ పళ్ళూకూడా నించు కుని, గబగబా ఆ తోపును దాటి దూరంగా బయలుదేరాడు.\nవాడి ఉద్దేశం తన దేశానికి పోవాలని. కాని అది ఎటుగా ఉన్నదీ వాడికి తెలియదు. చేసేదిలేక వాడు ముక్కుసూటిగా నడి చాడు. ఎంతదూరం వెళ్ళినా ఇసుక తప్ప మరేమీ కనబడలేదు. ఆకలి అయినప్పుడు ఎండిన పళ్ళు తింటూ, అలిసిపోయినప్పుడు ఇసుకలో పడుకుంటూ ఏడు పగళ్ళూ, ఏడు రాత్రులూ నడిచి ఎలాగైతేనేం ఒక రహ దారి చేరుకున్నాడు.\nవాడికి ప్రాణం లేచివచ్చినట్టయింది. వాడు రహదారి పక్కన చతికిలబడి విశ్రాంతి తీసుకున్నాడు.\nకొంచెంసేపటికి ఒక మనిషి ఒక కంచర గాడిదనెక్కి రహదారివెంట వచ్చాడు. రాజ కుమారుడు ఆ మనిషిని పలకరించి ఆ రహ దారి ఎక్కడికి పోతుందని అడిగాడు.\nఆ మనిషి చెప్పిన మాటలనుబట్టి ఆ దారి, తూర్పుగా పోతే తన దేశానికి పోతుందనీ, పడమరగా పోతే రాజకుమార్తె ఉండే నగ రానికి పోతుందని తెలిసింది.\nలున్నాయి, బంగారు నగిషీ అలంకరణ లున్నాయి. నాలుగు ఉత్తమాశ్వాలు బండిని లాగుతున్నాయి. వాటిపైన సిల్కు, మఖ్మల్ గుడ్డలు వేసి ఉన్నాయి.\nఈ ఊరేగింపును దాటిపోనిచ్చే ఉద్దే శంతో రాజకుమారుడు రహదారికి ఒక పక్కగా తొలిగి నుంచుని చూడసాగాడు.\nతలవని తలంపుగా ఆ బండి రాజకుమారు డికి అంతదూరంలోకి పచ్చి ఆగిపోయింది.\nఅందులోనుంచి ఒక మనిషి దిగి, రాజకుమా రుడి వద్దకు వచ్చి, \"ఏమి అమ్ముతున్నావు?” అని అడిగాడు.\n\"నేనేమీ అమ్మటంలేదే!” అన్నాడు రాజకుమారుడు ఆశ్చర్యంతో.\nఆ మనిషి రాజకుమారుడి చేతిలోని బుట్టకేసి చూపిస్తూ, \"అవి ఫలాలు కావా? మా యువరాజు చాలాదూరం ప్రయాణమై వస్తున్నారు. వారికి చాలా దాహంగా ఉన్నది. ఆకలి వేస్తున్నది. దయచేసి కొన్ని పళ్ళు మాకు అమ్ము,” అన్నాడు.\n\"అవి అమ్మకానికి కాదు, నేను తిన టానికి. ఈ దారివెంట మీకు గరికి అయినా కనబడిందా? నేను చాలాదూరం వెళ్ల వలసిన వాణ్ణి. ఈ పళ్ళు మీకు అమ్మి నేనేం తినేది?” అని రాజకుమారుడు అడిగాడు.\nఈలోపల యువరాజు బండిలో నుంచి పళ్ళూ, రెండు పచ్చ పళ్ళూ వీరి యువరాజు తన మనిషిని త్వరగా రమ్మని కేక పెట్టాడు. పంపిన వాడికి ఇచ్చాడు.\nఆ తరవాత అతను మరొక మనిషికి ఒక బంగారు కాను ఇచ్చి, \"ఆ కుర్రవాడు అడిగినంత ఇచ్చి పళ్ళు పట్టుకుని త్వరగా రా,” అని చెప్పాడు.\nరాజకుమారుడు మొదట వచ్చినవాణ్ణి, \"మీరంతా ఎక్కడికి ప్రయాణం?” అని అడిగాడు.\n\"మా యువరాజు ఫలాని నగరం రాజ కుమార్తెను పెళ్ళాడబోతున్నాడు,” అని ఆ మనిషి సమాధానమిచ్చాడు, పడమటగా చెయ్యి చూపుతూ.\nరాజకుమారుడు నిర్ఘాంతపోయాడు. కాని వాడు తన ఆశ్చర్యాన్ని కప్పిపుచ్చి మరికొన్ని వివరాలు అడిగాడు. ఈ యువరాజు పెళ్ళాడబోతున్నది తన ప్రియురాలినేనని రూఢి అయింది. వాడు బంగారుకాను తీసు కుని పెద్ద పెద్దవిగా ఉన్న రెండు ఎర్ర యువరాజు వాటిని ఆత్రంగానూ, సంతోషంగానూ తినేశాడు. వెంటనే అతనికి నిద్ర వచ్చేసింది. యువరాజు బండితోసహా పరివారం ముందుకు సాగిపోయారు. కొంత సేపటికి యువరాజు నిద్ర మేలుకుని కంగా రుగా అరవసాగాడు. ఏంజరిగిందోనని అతని మంత్రులు పరిగెత్తుకుంటూ బండిని సమీ పించారు. కాని వారికి బండిలో యువరాజు కనిపించలేదు—రెండు కొమ్ములూ, మూరెడు బారుగల తెల్లటి గడ్డమూ గల వింత మృగం ఏదో కనిపించింది!\nయువరాజుకు పెద్ద ప్రమాదం జరిగిం దనీ, పళ్ళు అమ్మిన కుర్రవాడే ఇందుకు కారణం అయి ఉంటాడనీ ఊహించి మంత్రులు ఊరేగింపు నిలుపుచేసి, రాజ కుమారుడు వచ్చి కలుసుకోవటానికి ఎదురు చూశారు. —(ముగింపు వచ్చే సంచికలో)",
            "book_page_end": 12
        },
        {
            "title": "మహాకవి భారవి",
            "book_page_start": 58,
            "pdf_page_start": 74,
            "pdf_page_end": 78,
            "author": "దువ్వూరి శేషయ్య",
            "genre": "చరిత్ర",
            "moral": "తొందరపడి (అవివేకంతో) ఏ పనీ చెయ్యరాదు; గుణవంతులను సంపదలు వాటంతట అవే వస్తాయి (సహసా విదధీత న క్రియాం).",
            "keywords": [
                "భారవి",
                "భవానీభట్టు",
                "కిరాతార్జునీయం",
                "నిజాయితీ",
                "అవివేకం"
            ],
            "characters": [
                "భారవి",
                "భవానీభట్టు",
                "భారవి భార్య",
                "కోమటి"
            ],
            "locations": [
                "పండిత సభ",
                "అత్తవారిల్లు",
                "పొలం"
            ],
            "content": "సంస్కృత కవులలో అనేకమంది ప్రసిద్ధి కెక్కారు. వారిలో భారవి ఒకడు. ఈయ నను గురించి ఒక కథ ఉన్నది.\nభారవి తండ్రి భవానీభట్టు గొప్ప పండి తుడు. అందుచేత ఆయన తన కొడుకును కూడా పండితుడుగాచేశాడు. ఇరవైయ్యేళ్ళు వచ్చేసరికి భారవి ఉద్దండ పండితుడుగా తయారయాడు; తండ్రినికూడా మించి పోయాడు. అయినా విద్వాంసులు భారవిని మెచ్చుకుంటూ ఉంటే భవానీభట్టు విని ఊరుకోక, \" వాడు పసివాడు, వాడికి నిజంగా ఏమీ రాదు. వాడిపై అభిమానంతో మీరు అలా అంటున్నారు,” అనేవాడు.\nతండ్రి ఇలా తనను తేలికచేసి మాట్లాడి నప్పుడల్లా భారవికి కష్టంతోచేది, తండ్రిపైన పట్టరాని ఆగ్రహంకూడా వచ్చేది.\nఇలా ఉండగా ఒకనాడు ఒక పండిత సభ జరిగింది. ఆ సభలో జరిగిన చర్చలలో భారవి కొమ్ములు తిరిగిన విద్వాంసులను సయితం తన వాదంతో ఓడించాడు. సభలో అందరూ భారవిని మెచ్చుకున్నారు. భవానీ భట్టు లోపల సంతోషం పొందుతూకూడా, పైకి తన అలవాటు ప్రకారం ఇతరుల ప్రశంసలకు అడ్డుపుల్లలు వేశాడు.\nతన తండ్రి మాటలతో భారవికి నిరుత్సా హమూ, అవమానమూ, రోషమూ కలిగాయి. అతను సభనుంచి ఇంటికి వెళుతూనే తన తల్లితో, \"అమ్మా, నాయన నా ఖ్యాతిచూసి ఓర్వలేకుండా ఉన్నాడు. నన్ను మెచ్చుకునే వారిని కూడా నిరుత్సాహపరుస్తూ నాకు తల పంపులు కలిగిస్తున్నాడు.. ఇకమీద నేనిది సహించలేను, ఎక్కడికైనా వెళ్ళిపోతాను. నువైనా ఆయనతో కాస్త చెప్పిచూడు!” అన్నాడు. మరికొంత సేపటికి భవానీభట్టు ఇల్లు చేరుకున్నాడు. ఆయనతో భార్య తన కొడుకు అన్న మాటకాస్తా చెప్పేసింది.\nఅది విని భవానీభట్టు, \"మనవాడికి ఈపాటి జ్ఞానంకూడా లేదా? తండ్రి తన కొడుకులను పొగడవచ్చునా? ఇతరులు పొగడుతుంటే విని ఊరుకోరాదుకూడానూ. తండ్రి తన కొడుకును పొగడుకోవటం తనను తాను పొగడుకోవటం వంటిదే. అది కొడుకుయొక్క పురోభివృద్ధికి మంచిది కాదు. ఈ సంగతి వాడికి తెలియదులా గుంది. నీవైనా చెప్పు. వాడు గొప్ప పండితు డనీ, వంశానికి గొప్ప ప్రతిష్ఠ తెస్తాడనీ నాకు మొదటినుంచీ తెలుసు,” అన్నాడు భార్యతో.\nతండ్రి అన్న ఈ మాటలు భారవి పక్క గదిలోనుంచి విని, పశ్చాత్తాపంతో కుంగి పోయాడు. అతను ఇవతలికి వచ్చి తండ్రి కాళ్ళపైబడి, తన అపరాధం ఒప్పుకుని, తనకేదైనా ప్రాయశ్చిత్తం విధించమని కోరాడు. భవానీభట్టు కొడుకును లేవనెత్తి, \"నాయనా, నీవు ఒక ఎడాదిపాటు అత్తవా రింట ఉండి రా. అదే ప్రాయశ్చిత్తం!\" అని చెప్పాడు.\nఆ ప్రకారమే భారవి అత్తవారింటికి వెళ్ళాడు. ఒక వారంపాటు అత్తవారు అత నికి సమస్త మర్యాదలూ చేశారు. ఆ తర వాత మామగారు అల్లుణ్ణి లౌక్యంగా అతను రావటానికి గల కారణం అడిగాడు.\nభారవి ఆయనతో జరిగిన సంగతి చెప్పక, తనకూ తండ్రికీ అభిప్రాయభేదం వచ్చిందనీ, తండ్రి ఇంట ఉండటం ఇష్టం లేక తాను వచ్చేశాననీ అన్నాడు.\nఅంతటితో అల్లుడి మర్యాదలన్నీ ఆడు గంటిపోయాయి. బావమరుదులు అతన్ని రోజూ పొలం పనికి తీసుకుపోసాగారు. ఇదంతా తనకు ప్రాయశ్చిత్తమే గనక భారవి వారు చెప్పిన పనులన్నీ చేస్తూవచ్చాడు.\nకొంతకాలం గడిచింది. భారవిని అహో రాత్రాలు పొలంమీదనే ఉండి పైరుకు కాపలా కాయమన్నారు. అతని భార్య పొలా నికి అతని భోజనం తీసుకుపోతూ ఉండేది.\nఇంతలో శ్రావణమాసం వచ్చింది. భార్య భారవితో, అందరూ నోములు నోచుకుంటు న్నారనీ, తనకు కూడా నోచుకోవాలని ఉన్న దని, అందుకుగాను తన దగ్గిర డబ్బు లేదని కంట తడి పెట్టుకున్నది.\nభారవి పాలం కాపలాకాస్తూనే \"కిరా తార్జునీయం” అనే ప్రబంధం రాస్తున్నాడు. అందులోనుంచి ఒక తాటిఆకు తీసి భారవి తన భార్యకిస్తూ, \"ఈ గ్రామంలో ఫలాని కోమటి విద్వాంసుడు. నేను కవి పండి తుఱ్ఱని ఆయనకు తెలుసు. ఈ శ్లోకం ఆయన వద్ద తాకట్టుపెట్టి నీకు కావలిసిన డబ్బు పుచ్చుకో. ఆ శ్లోకం తాకట్టు విడి పించుకునేదాకా నేను నా కావ్యాన్ని ప్రచు రించనని ఆయనతో చెప్పు,” అన్నాడు.\nభారవి భార్య తన భర్త ఇచ్చిన శ్లోకాన్నీ, ఆయన ఘంటాన్ని పట్టుకుపోయి కోమటి కిచ్చింది. కోమటి ఆమె చెప్పినదంతా విని, పద్దురాసి ఆమెకు కొంత సొమ్మిచ్చి పంపి, ఆ శ్లోకం గల తాటాకునూ, ఘంటాన్నీ ఒక వెదురుగొట్టంలో పెట్టి చూరులో దోపాడు.\nతరవాత కొద్దిరోజులకే ఆ కోమటి ఓడ వర్తకంమీద ద్వీపాంతరాలకు బయలు దేరాడు. దారిలో తుఫాను వచ్చింది. ఓడ పగిలిపోయింది. కోమటి చావు తప్పించుకుని ఇంకొక ద్వీపంచేరి నానా అగచాట్లకూ గుర యాడు. ఈలోపల భారవి ఎలాగో అత్త వారింట ఏడాది పూర్తిచేసి తరవాత భార్యతో సహా తన ఇంటికి వెళ్లిపోయాడు. కోమటి బాకీ తీర్చి భారవి తన కావ్యం ప్రచురించా మనుకుంటే కోమటి జాడ తెలియరాలేదు. ఆయన వర్తకాని కని బయలుదేరి పద్దెనిమి దేళ్లు నిండాయి. ఆయన ఎప్పుడో చనిపోయి -ఉంటాడని అందరూ అనుకున్నారు. అయినా భారవి తొందరపడక నిశ్చయమైన వార్త తెలిసిన దాకా తన కావ్యాన్ని ప్రచురించ కుండా నిలిపి ఉంచటానికి నిశ్చయించాడు.\nకోమటి ప్రయాణమై వెళ్లిన కొన్ని మాసా లకు ఆయన భార్య ఒక కొడుకును కన్నది. వాడు పద్దెనిమిదేళ్లవాడై ఉండగా కోమటి తిరిగి ఇల్లు చేరుకున్నాడు. \"వీడు మన కుమారుడు,\" అని భార్య తన కొడుకును భర్తకు చూపించింది. తాను బయలుదేరే సమయానికి తన భార్య గర్భవతి అని కూడా కోమటికి తెలియదు.\nఅందుచేత కోమటి ఆమె శీలాన్ని శంకించి, కోపావేశంలో ఆమెను చంపాలని చుట్టూ చూసేసరికి వెదురు గొట్టంలో ఘంటం కనిపించింది.\nదానితో తన భార్యను పొడుద్దామని గొట్టం తీసేసరికి అందులోనుంచి తాటాకు జారి కింద పడింది.\nకోమటి ఆ పత్రంలో ఉన్న శ్లోకాన్ని ఈ విధంగా చదువుకున్నాడు:\n“సహసా విదధీ తనక్రియాం,\nఅవివేకః పరమాపదాం పదం\nవృణుతేహి విమృశ్యకారణం\nగుణలుబ్ధాః స్వయమేవ సంపడః”\nతొందరపడి ఏ పనీ చెయ్యరాదనీ, అవి వేకంవల్ల ఆపదలు కలుగుతాయనీ, గుణా లనుబట్టే సంపదలు కలుగుతాయనీ చక్కగా ఆలోచించి ఏ పని అయినా చేసే వాడియందే గుణాలుంటాయనీ ఆ శ్లోకానికి అర్థం. ఈ శ్లోకం కోమటికి మంచి హెచ్చరిక లాగా పనిచేసింది. అందుచేత ఆయన తన భార్యపై ఆగ్రహాన్ని నిగ్రహించుకుని, తాపీగా అయినవారందరితోనూ మాట్లాడి, తాను బయలుదేరేనాటికే భార్య గర్భవతిగా ఉన్న దనీ, ఆ కొడుకు తనకు పుట్టినవాడేననీ నిజం తెలుసుకుని, ఆ శ్లోకం తనకు ఎంతో గొప్ప మేలుచేసిందని సంతోషించాడు.\nతరవాత, కోమటి దేశాంతరాల నుంచి తిరిగివచ్చిన వార్త భారవికి తెలిసింది. ఆయన డబ్బు తీసుకొని తన శ్లోకాన్ని తాకట్టు వదిలించుకోవటానికి వచ్చాడు.\nఈ శ్లోకం తాకట్టులో ఉన్న కారణంగా భారవి ఇన్ని సంవత్సరాలూ తన కావ్యాన్ని ప్రచురించకుండా ఉంచాడని విని కోమటి ఆశ్చర్యపోయాడు. ఆయన భారవితో,\n\"అయ్యా, మీ నిజాయితీ అపూర్వమైనది. ప్రపంచంలో మరెవరూకూడా ఇలా మాటకు కట్టుబడి ఉంటారని నేననుకోను. ఇక మీ బాకీమాట అంటారా? అది నేను ఎలాగూ తీసుకోను. మీ శ్లోకం నా భార్య ప్రాణా లనూ, నా కొడుకు ప్రాణాలనూ కాపాడింది. ఆ శ్లోకానికి విలువ కట్టటం ఎవరితరమూ కాదు,” అంటూ జరిగినదంతా చెప్పాడు.\nకోమటి తన బాకీసొమ్ము తీసుకోకపోగా భారవికి నూటపదహార్లు బహుమానంకూడా ఇచ్చి సత్కరించి పంపాడు.",
            "book_page_end": 62
        },
        {
            "title": "సర్కస్ సింహం",
            "book_page_start": 79,
            "pdf_page_start": 79,
            "pdf_page_end": 79,
            "author": "చందమామ బృందం",
            "genre": "నీతి కథ",
            "moral": "అలవాటు పడిన భయం నిజమైన శక్తిని, నైజాన్ని కూడా మరిపించి బలహీనుడిగా చేస్తుంది.",
            "keywords": [
                "సింహం",
                "సర్కస్",
                "ఎలుగుబంటి",
                "భయం",
                "చెర్నాకోల"
            ],
            "characters": [
                "సర్కస్ సింహం",
                "లేడి",
                "ఎలుగుబంటి",
                "అడవి జంతువులు"
            ],
            "locations": [
                "అడవి",
                "సర్కస్ బోను"
            ],
            "content": "ఒక సర్కస్ సింహం బోనులో నుంచి తప్పించుకుని అడవిలోకి పారిపోయింది. అడవిలో వున్న జంతువులు దాన్ని చూసి ప్రాణభయంతో చెల్లాచెదరు కాసాగినై. సింహం వాటితో, \"నేను సర్కస్ సింహాన్ని. మీ కొచ్చిన ప్రాణభయం ఏమీలేదు. వేటాడే అలవాటు నే నేనాడో మరిచిపోయాను. యజమాని దయతలిచివేస్తే యింత తినేదాన్ని, లేకపోతే వస్తుండేదాన్ని.\" అన్నది.\nసింహం మాటలు విని జంతువులు ధైర్యం తెచ్చుకుని దాని చుట్టూచేరి, \" నీకు వేటాడ వలసిన బాధలేకుండా, యజమాని నీ నోటి దగ్గిరకు ఆహారం తెచ్చిపెడుతుంటే, హాయిగా కూచ్చోని తినక, ఈ ఆడవికెందుకు పారిపోయి వచ్చావు?” అని అడిగినై.\n\"ఓహెూ, మీకు మా యజమాని సంగతి ఏమీ తెలియదులాగుంది. ఆయన మహా క్రూరుడు. నన్ను మంటల్లోకుండా దూకమంటాడు. పీటలూ, పీపాలూ యింత ఎత్తున పేర్చి, వాట్మిదికి కోతిలాగా ఎగిరి కూచోమంటాడు. చెప్పినట్టు చేయకపోయామో, చెర్నాకోల పెట్టి ఒళ్ళు హూనం చేస్తాడు. ఆ చెర్నాకోల ఛెళుక్కుమంటే చాలు, నాకు పైప్రాణాలు పైనే పోతవి,” అన్నది సింహం.\nసింహాన్ని చూసి జంతువులన్నీ జాలిపడినై. సింహంకూడా ఒక రోజల్లా తక్కిన జంతువులతో కలిసి కట్టుగా కాలక్షేపం చేసింది. కాని మర్నాడు దానికి ఆకలివేయగానే, ఒక లేడిని పట్టుకుని చంపి తృప్తిగా తినేసింది. ఇదిచూసి జంతువులన్నీ వణికిపోసాగాయి. అప్పుడు ఒక ఎలుగుబంటి, తనకు సింహం గుట్టు తెలుసునని చెపుతూ, ఒక చెట్టు ఊడ పెరికి, దాన్ని చెర్నాకోలలా ఛెళుక్ చెళుక్ మనిపిస్తూ, సింహం మీదికి పోయింది,\nసర్కస్ సింహం చెర్నాకోలను చూస్తూనే, కాలి బలంకొద్దీ ఆ అడవి నుంచి పారిపోయింది.",
            "book_page_end": 79
        },
        {
            "title": "నిజమైన విశ్వాసం",
            "book_page_start": 61,
            "pdf_page_start": 61,
            "pdf_page_end": 62,
            "author": "స్వామి రామ తీర్థ",
            "genre": "నీతి కథ",
            "moral": "సంపూర్ణమైన, నిశ్చలమైన విశ్వాసం ఉంటేనే అసాధ్యాలు సాధ్యమవుతాయి.",
            "keywords": [
                "విశ్వాసం",
                "ఓంకారం",
                "గొల్లస్త్రీలు",
                "శాస్తుల్లుగారు",
                "నదీ ప్రయాణం"
            ],
            "characters": [
                "శాస్తుల్లుగారు",
                "గొల్లస్త్రీలు"
            ],
            "locations": [
                "నది"
            ],
            "content": "ఒకనాడు కొందరు గొల్లస్త్రీలు ఒక ఊళ్ళో పాలు అమ్ముకుని తమ గ్రామానికి తిరిగి పోతూండగా ఒక ఇంటి వసారాలో ఒక శాస్తుల్లుగారు పురాణం చదువుతూ ఉండటం వారికి వినిపించింది. గొల్లస్త్రీలు ఆగి పురాణం విననుకూడా లేదు. పురాణం శాస్తులు చెబు తున్న ముక్క ఒక్కటిమాత్రమే వారి చెవుల బడింది.\n\"ఓం అనే ఒక్క అక్షరం చాలు, దాని సహాయంతో మహాసముద్రాలను అవలీలగా దాటవచ్చు!” అని ఆయన చెబుతున్నాడు.\nఈ ఒక్క ముక్కా గొల్లస్త్రీల మనసులలో బాగా నాటుకు పోయింది. వారి అమాయిక బుద్ధికి అది పరమ సత్యమనే తోచింది.\nవారు రోజూ నాలుగణాల డబ్బులు కేవు కింద ఖర్చు పెట్టి తమ గ్రామంనుంచి వచ్చే టప్పుడూ, గ్రామానికి తిరిగి వెళ్ళేటప్పుడూ నది దాటాలి.\nఓం అనే మాటతో మహాసముద్రాలే దాట వచ్చునని అన్ని తెలిసిన శాస్తుల్లుగారు చెబుతూంటే వాళ్ళు నదిని పడపలో దాట వలిసిన అవసర మేమున్నదీ? రోజుకు నాలుగణాల డబ్బులు మిగుల్చుకోవచ్చునే?\nపురాణం శాస్తుల్లుగారు చెప్పిన మాట యందు వారికి ఎంత గట్టి గురి కుదిరిం దంటే, నది దగ్గిరికి వచ్చినాక వారు పడవ కోసం చూడక, \"ఓం\" అనుకుని నది మీదుగా నడక సాగించారు. విశ్వాస ప్రభావం చేత వారు నీటిమీద నడవగలిగి అవతలి ఒడ్డు చేరుకున్నారు.\nఆదిమొదలు ఆ గొల్లస్త్రీలు నదిమీదిగా నడిచి వచ్చి, పాలు అమ్ముకుని, ఇంటికి తిరిగి పోసాగారు.\nఒక నెల గడిచింది. గొల్లస్త్రీలు తమలో తాము కూడబలుక్కున్నారు: \" ఆ శాస్తుల్లు గారి ధర్మమా అంటూ మనం రోజుకు పావలా చొప్పున ఆదాచేసుకుంటూ వస్తున్నాం. ఆయన మనకు నది దాటే రహస్యం చెప్పకపోతే ఏమైఉండును. అందుచేత ఆయనకు మనం కృతజ్ఞత చూపాలి. మనం ఒకనాడు ఆయనను మన ఇంటికి పిలిచి భోజనం పెడదాం. \"\nగొల్లస్త్రీలు భోజనానికి ఆహ్వానించే సరికి బ్రాహ్మడు సరే నన్నాడు. ఆయనకు విందు చేసే రోజుకూడా నిర్ధారణ అయింది. ఆనాడు ఆయనను పిలుచుకు పోవటానికి ఆ స్త్రీలలో ఒకతె వచ్చింది. ఇద్దరూ నదిదాకా వచ్చారు. బ్రాహ్మడు నిలబడిపోయాడు.\n\"ఆ గా రేం, శాస్తుల్లుగారూ ? పోదాం రండి,\" అన్నది స్త్రీ.\n\"వడవ రానీ,\" అన్నాడు బ్రాహ్మడు.\n\"పడవ దేనికండీ? నీళ్ళమీద నడిచి పోయేదానికీ!” అంటూ స్త్రీ నదిమీదుగా బయలుదేరింది. కాని బ్రాహ్మడు ఆమెను వెంబడించ లేదు.\nఆ స్త్రీ తిరిగి వచ్చి, \"అయ్యా, మీ పుణ్యానే గదా మేము రోజూ కేవిచ్చుకోకుండా సది దాటుతున్నాం\" అంటూ తాము ఆనాడు బ్రాహ్మడు చెప్పగా విన్న మాటలూ, వాటి పల్ల తాము పొందిన మేలూ చెప్పింది.\n\"అలాగా? అయితే నేనుకూడా ఓంకా రంతో నది దాటటం అభ్యసిస్తాను!\" అన్నాడు బ్రాహ్మడు. తరవాత ఆయన నది తీరాన ఉన్న వారి సహాయంతో నడుముకు ఒక పగ్గం కట్టుకుని, కొస వాళ్లకిచ్చి, \"నేను ముణిగే పక్షంలో నన్ను బయటకి లాగండి,” అని హెచ్చరించి నదిలో కాలు పెట్టాడు.\nకాని ఆయన నీటిమీద తేలనేలేదు; ఒడ్డున ఉన్నవాళ్ళు నీళ్ళల్లోంచి బయటికి లాగారు.\nఓంకారం తనను నది దాటించగలదన్న నమ్మకం బ్రాహ్మడికి ఉన్నట్టయితే నడు ముకు తాడు కట్టి, ఒడ్డున ఉన్నవాళ్ళను సహాయం అడిగి ఉండడు. అందుకే ఆయన నీటిమీద నడవలేకపోయాడు.",
            "book_page_end": 62
        }
    ],
    "statistics": {
        "total_stories": 14,
        "author_counts": {
            "ఎ. దర్మారావు": 1,
            "ఉత్పల సత్యనారాయణాచార్య": 1,
            "దాసరి సుబ్రహ్మణ్యం": 1,
            "చందమామ బృందం": 3,
            "ఎం. రంగారావు": 1,
            "ఆర్. పద్మనాభం": 1,
            "వి. రమాదేవి": 1,
            "గ్రంధి వీరవెంకటసత్యజగన్నాధరావు గుప్త": 1,
            "సి. శేషాద్రి": 1,
            "సి. మాధవరావు": 1,
            "దువ్వూరి శేషయ్య": 1,
            "స్వామి రామ తీర్థ": 1
        },
        "genre_counts": {
            "పౌరాణికం": 1,
            "పౌరాణిక గేయకథ": 1,
            "సాహస కథ": 2,
            "పౌరాణిక నాటక కథ": 1,
            "హాస్యం": 2,
            "నీతి కథ": 5,
            "బేతాళ కథ": 1,
            "చరిత్ర": 1
        }
    }
}