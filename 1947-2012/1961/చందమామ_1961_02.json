{
    "book_id": "చందమామ_1961_02",
    "stories": [
        {
            "title": "కుమణుడి ఔదార్యం",
            "book_page_start": 2,
            "pdf_page_start": 16,
            "pdf_page_end": 18,
            "author": "వి. ఆనందరావు",
            "genre": "నీతి కథ",
            "moral": "దాతృత్వం మనిషికి గొప్ప ఔదార్యాన్ని, సద్గుణాన్ని కలిగిస్తుంది. మారుమనసు మార్పు తెస్తుంది.",
            "keywords": [
                "దాతృత్వం",
                "ఔదార్యం",
                "పశ్చాత్తాపం",
                "రాజ్యభ్రష్టత",
                "కవి యుక్తి"
            ],
            "characters": [
                "కుమణుడు",
                "తమ్ముడు",
                "కవి",
                "మంత్రులు"
            ],
            "locations": [
                "రాజ్యం",
                "అరణ్యం",
                "రాజధాని"
            ],
            "content": "ఒకప్పుడు కుమణుడనే రాజు దాతృత్వానికి\nప్రసిద్ధికన్నాడు. ఎవరు వచ్చి \" దేహి” అన్న\nప్పటికీ ఆయన \"లేదు\" అని ఎరగడు.\nరాజుగారు చేసే ఈ దాన ధర్మాలు\nమంత్రులకు ఏమాత్రమూ నచ్చలేదు.\nఅందుచేత వారు ఎలాగైనా రాజుగారికి\nఉద్వాసన చెప్పాలని నిశ్చయించుకున్నారు.\nకుమ ణ మ హా రా జు కొక తమ్ముడు\nఉన్నాడు. అతనికి అన్న పై ఈర్ష్య. అందు\nచేత అతనికి మంత్రులు సహాయం చేసి\nరాజు పై తిరుగుబాటు చేయించారు. తమ్ముడు\nవిజయవంతుడై, అన్నను అరణ్యాలకు పార\nదోలి తానే రాజయాడు.\nకుమణుడు అన్న వస్త్రాలకు కూడా\nకరువై అరణ్యవాసం సాగించాడు. అయినా\nఎవరైనా వస్తే తనకున్నదానిలోనే వారికికూడా\nపెడుతూ, తన ఔదార్యానికి భంగం కలగ\nకుండా చూసుకుంటున్నాడు.\nమంత్రులు రాజునైతే మార్చారుగాని\nప్రజల హృదయాలను మార్చలేకపోయారు.\nప్రజలింకా ఆ మహారాజునే తలుచుకుంటు\nన్నారు. కొత్తరాజు పట్ల వారికి కొంచెం\nకూడా ఆదరం లేదు. ఇది చూసి మంత్రులు\nకుమణమహారాజును నిర్మూలించాలని నిశ్చ\nయించారు. ఎవరైనా కుమణుడి తల తెచ్చి\nనట్టయితే వారికి లక్ష రూపాయలిస్తామని\nవారు దేశమంతటా చాటింపు వేయించారు.\nఇదంతా జరిగిన కొద్దిరోజులకే ఒక కవి\nపొరుగు దేశంనుంచి కుమణ మహారాజు\nదర్శనం చేసుకుని, సత్కారం పొందుదా\nమని బయలుదేరి అరణ్య మార్గాన వస్తుండగా\nఒక చెట్టుకింద కుమణుడు కనిపించాడు.\nకవి రాజును గుర్తుపట్టి, అభివాదనం\nచేసి, తాను వస్తున్న పని చెప్పాడు.\nకుమణుడు కుంగిపోయి, \"అయ్యో,\nమహాకవీ! నే నిప్పుడు రాజ్యభ్రష్టుణ్ణి.\nనా తమ్ముడే నాకు ద్రోహంచేసి నన్ను అడ\nవులపాలు చేశాడు. ఈ స్థితిలో నేను నీకేమి\nఇవ్వగలను? అయినా నీకు డబ్బు లభించే\nపద్ధతి చెబుతాను. నా తల తెచ్చినవారికి\nనా తమ్ముడు లక్షరూపాయలిస్తానని\nచాటింపు వేశాడట. ఇదుగో నా కత్తి. దీనితో\nనా తల నరికి తీసుకుపోయి బహుమానం\nపుచ్చుకో!” అన్నాడు.\nఈ మాటలు విని కవి కంట కన్నీరు\nప్రవహించింది. కుమణమహారా జు\nదాతృత్వం ఎంతదాకా వెళ్ళిందో, ఆయన\nఎంతటి ఉదార స్వభావుడో కవికీ తెలిసి\nవచ్చింది. అతను కుమణుడితో,' \"మహా\nరాజా, మీ తల ఉండనివ్వండి. నేను లక్ష\nరూపాయలూ మీ తమ్ముడివద్ద పుచ్చుకోవ\nటమే గాక, సాధ్యమైతే మీ రాజ్యంకూడా\nమీకు దక్కేలాగు చెస్తాను. ప్రస్తుతం నాకు\nసెలవిప్పించండి \" అన్నాడు.\nతరవాత ఆ కవి ఒక అరటిదుంపను\nకుమణుడి తలలాగా తయారుచేశాడు.\nదానికి తగిన విధంగా రంగులు వేసి, ప్రతి\nఒక్కరూ అది కుమణుడి తలేనని భ్రమ\nపడేలాగ సిద్ధంచేశాడు. తరవాత దాన్ని\nతీసుకుని కుమణుడి తమ్ముడి వద్దకు\nవెళ్లి, \"మహారాజా, నేనొక కవిని. కుమణ\nమహారాజు కవులను సత్కరించేవాడు. నేను\nపేదవాణ్ణి కావటంచేత ఆ మహారాజు సహా\nయంతో నా. దారిద్య్ర్యం తీర్చుకుందామను\nకుని దూరదేశం నుంచి వచ్చాను. కుమణ\nమహారాజు ఆడవుల పాలయాడనీ, ఇప్పుడు\nఈ దేశంలో కవులకు సత్కారం జరగటం\nలేదనీ విన్నాను. మీ అన్న గారు నాకు\nఅడవిలో కనిపించి, తన తల తీసుకువచ్చి\nనట్టయితే తమరు లక్షరూపాయలిస్తారని\nచెప్పారు. దానకర్ణుడనే పే. ఆమనకే\nచెల్లింది. అదుగో ఆయనతల తెచ్చాను.\nమీరిచ్చే బహుమానం ఇప్పించినట్టయితే\nనా దారిన నేను పోతాను,\" అంటూ కవి\nమూట విప్పి తాను తయారుచేసిన మాయ\nతల చూపాడు.\nఅంతవరదాకా మంత్రులు ఏమి చెబితే\nఅది చేస్తూవచ్చిన తమ్ముడు అన్న తల\nచూసి, ఆయన దాతృత్వం గురించి కవి\nఅన్న మాటలు వినగానే గుండె చెదిరి\nబావురుమని ఏడవ నారంభించాడు.\n\"రాజా, చేతులు కాలాక ఆకులు పట్టు\nకుని ఏంలాభం? అంతా మించిపోయాక\nయిప్పుడు ఏడిస్తే మీ అన్న తిరిగి వస్తాడా?”\nఅన్నాడు కవి.\n+\n\"నా కీ రాజ్యం అక్కర్లేదు. నేను\nమంత్రుల చేతిలో కీలుబొమ్మవై, ప్రజ\nలందరిచేత శాపనార్ధాలు పడటమే గాక,\nదేవుడులాటి అన్నను పోగొట్టుకున్నాను.”\nఅన్నాడు తమ్ముడు.\n\"మీ అన్నగారిని తిరిగి బతికిస్తే ఆయ\nనకు రాజ్యం అప్పగిస్తావా?” అని అడి\nగాడు కవి.\n\"తప్పక ఇస్తాను. మీకు చేతనైతే మా\nఅన్నను బతికించండి,” అని తమ్ముడు\nకవి కాళ్ళపైన పడ్డాడు.\n\"అయితే నా వెంట అరణ్యానికి రా!\nమీ అన్నను బతికిస్తాను!” అంటూ కవి\nకుమణుడి తమ్ముణ్ణి వెంటపెట్టుకుని, కుమ\nణుడు ఉంటున్న చోటికి తీసుకుపోయాడు.\nకుమణుణ్ణి ప్రాణాలతో చూడగానే\nతమ్ముడికి ఆనందమూ, పశ్చాత్తాపమూ\nపొంగి పొర్లింది. అతను అన్న కాళ్ళపైన\nపడి క్షమాపణ వేడాడు. చచ్చిపోయిన తన\nఅన్న తిరిగి ఎలా బతికాడో అదిమాత్రం\nఅతనికి అర్ధంకాలేదు.\nకవి తాను చేసిన యుక్తి కాస్తా బయట\nపెట్టాడు. తరవాత కుమణుడూ, ఆయన\nతమ్ముడూ, కవీ రాజధానికి తిరిగి వచ్చారు.\nకుమణుడు తిరికి రాజయాడు. కుట్ర చేసిన\nమంత్రులకు శిక్షలు పడ్డాయి. కవికి గొప్పగా\nసన్మాన సత్కారాలు జరిగాయి.",
            "book_page_end": 4
        },
        {
            "title": "శమంతకమణి (గే.క.)",
            "book_page_start": 5,
            "pdf_page_start": 19,
            "pdf_page_end": 22,
            "author": "ఉత్పల సత్యనారాయణాచార్య",
            "genre": "పౌరాణిక గాథ",
            "moral": "అత్యాశకు పోరాదు. విలువైన వస్తువులను అపాత్రుల వద్ద ఉంచడం ప్రమాదకరం.",
            "keywords": [
                "శమంతకమణి",
                "సత్రాజిత్తు",
                "శ్రీకృష్ణుడు",
                "బంగారు",
                "దేవుడు"
            ],
            "characters": [
                "సత్రాజితుడు",
                "సూర్యదేవుడు",
                "శ్రీకృష్ణుడు",
                "ఉగ్రసేన మహారాజు",
                "ప్రసేనుడు",
                "సత్యభామ"
            ],
            "locations": [
                "ద్వారక",
                "సూర్యలోకం"
            ],
            "content": "ద్వితీయాశ్వాసము [తరువాయి]\nభగభగమని మండుచున్న\nభాస్కరు కిరణాలు తనదు\nకనుల దెఱవ నీకుండిన\nకాంచలేక సత్రాజితు—\n\" ఇంత వెలుగు చూడలేవు\nఈ కన్నులు మూతపడెను\nకన్నులార నిన్నెట్టులు\nకాంచగలను సూర్యదేవ !”\nఅనిన నగుచు సూర్యుడపుడు\nతన కంఠమునం దుండిన\nదివ్యంబగు రత్నమొకటి\nతీసియిచ్చి ఇట్లు పలికె :\n\"ఈ శమంతకమును నీవు\nఇంపుతోడ ధరియింపుము\nదీని వలన నా రూపము\nతేణి చూడ రాకున్నది.”\nఅరుణు డిట్లు తెలియజెప్పి\nవర మొక్కటి వేడుమనెను ;\n'ఇంకొక వరమేల దేవ !\nఈ రత్నమె చాలు నాకు '\nఅనిన మెచ్చి సూర్యదేవు\nడా రత్నపు మహిమ చెప్పి\nఏడు గుఱ్ఱముల రథమ్ము\nనెక్కి మింటికెగసి పోయె.\nసత్రాజితు సంబరమున\nశమంతకము దాల్చి నేడు\nద్వారక కరుదంచుచుండె\nధగధగమని మెఱయుచుండె!\nఆ రత్నపు శోభలతో\nఅత డట్లు వెలుగొందెడు\nఅంతెకాని సూర్యు డింద్రు\nదగ్నిదేవు డతడు కాదు.”\nఅని కృష్ణుడు చెప్పుచుండ\nఅచ్చటికే సత్రాజితు\nఅరుగుదెంచి శ్రీకృష్ణున\nకభివందన మాచరించి —\n\"సూర్యుడు నా కొసగినాడు\nచూడు మీ శమంతకమును\nఇంత విలువ గల రత్నము\nఇంతకు ముందెపుడు లేదు.\nప్రతిదిన మిది పుట్లకొలది\nబంగారము పెట్టుచుండు\nఇది యుండిన దేశమందు\nఎట్టి కీళ్ళు రాకుండును.”\nఅని చెప్పిన విని కృష్ణుడు\nఆ రత్నము ఉగ్రసేన\nమహారాజునకు నిచ్చిన\nమర్యాదగ నుండు ననెను.\nఆ మాటలు సత్రాజితు\nకేమాత్రము నచ్చలేదు\nబదులేమియు పలుకకుండ\nబయలుదేరినా డింటికి.\nజ్యోతిషికులు చెప్పినట్టి\nశుభ ముహూర్తమందు మణికి\nపూజ చేసి దాని నొక్క\nభోషాణమునం దుంచెను.\nతేపతేప భోషాణము\nతెఱచి చూచుచుండు నతడు\nదానిపైన తా పరుండి\nతలపోసెను ఇట్టులతడు :\n\"ప్రతి దినమ్ము ఏడెనిమిది\nబంగారపు పుట్లు. పెట్టు\nరత్న మ్మిది ఊరకెట్లు\nరాజున కర్పించువాడ?\nఅంత గొప్ప కృష్ణుండును\nఅడిగినాడు. ఈ రత్నము\nఇయ్యకున్న బాగుండదు\nఎట్లు దీని నియ్యగలను ?\nచిన్ననాటి నుండి కూడ\nశ్రీకృష్ణుడు చిలిపివాడు\nఈ శమంతకమ్ము నతడు\nఎన్న డెత్తుకొని పోవునొ !\nమణి దొరకిన సంతోషము\nమనసున ఒక్కింత లేదు\nగోవిందుని కంటబడిన\nఏ వస్తువు దక్కబోదు.\nచీచీ యీ రత్నమ్మును\nదాచలేక పోచుంటిని\nపెండ్లివయసు కన్య నింట\nపెట్టుకొనిన లాగుండెను !\nనా కూతురు సత్యభామ\nనవలావణ్యమునకు సీమ\nగోవిందుని కామెపైని\nకోరిక కలదని విందును.\nసత్యభామ నేమైనను\nశతధన్వున కిచ్చి చేతు—\nప్రాణపదంబైన మణిని\nప్రసేనునకు ఇచ్చివైతు.”\nఅని తలంచి సత్రాజితు\nతన తమ్ముని దరికి పిలిచి\nఓ ప్రసేన! ఈ రత్నము\nఉంచుకొనుము నీ దగ్గిఱ.\nఇది పెట్టిన బంగారము\nపదిలముగా అప్పగించి\nనా కవసరమైనప్పుడు\nనాణ్యము చెడకుండ నిమ్ము.\nఅని పలికి యొసంగినట్టి .\nఆ రత్నము గొని యాతడు\nసంతసమున మిన్నందెను\nచక్కగ ధరియించుకొనెను.\nశుచి శుభ్రము లేనివాడు\nసొగసున కా మణి దాల్చిన\nపసిడి మాట దేవుడెఱుగు\nప్రాణాపద కలిగించును. — (సశేషం)",
            "book_page_end": 8
        },
        {
            "title": "జ్వాలాద్వీపం - 14",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహస కథ",
            "moral": "శత్రువుల గురించి తెలుసుకోవడానికి సాహసం అవసరం.",
            "keywords": [
                "జ్వాలాద్వీపం",
                "ఉగ్రదత్తుడు",
                "రాక్షసులు",
                "పులిరాయుళ్లు",
                "సాహసం"
            ],
            "characters": [
                "ఉగ్రదత్తుడు",
                "రుద్రుడు",
                "ఆరుద్రుడు",
                "ఉగ్రాక్షుడు",
                "నాగవర్మ",
                "కరవీరుడు",
                "యౌవనవతి",
                "దాసీలు"
            ],
            "locations": [
                "కపిలపురరాజ్యం",
                "అరణ్యం",
                "జ్వాలాద్వీపం కోట"
            ],
            "content": "[చిత్రసేనుడు తను వాగ్దానం చేసిన ప్రకారం ఉగ్రాక్షుడికి తన ప్రథమ సంతానాన్ని యివ్వ\nకుండా, ఇతర్ల పిల్లల్ని యిచ్వాడు. ఉగ్రాక్షుడు ఈ మోసం గ్రహించాడు. చివరకు చిత్ర\nసేనుడు తన పిల్లవాణ్ణి ఉగ్రాక్షుడి పరం చేశాడు. ఉగ్రాక్షుడు ఆ పిల్ల వాడికి ఉగ్రదత్తుడని\nపేరుపెట్టి, మరిద్దరు కుర్రవాళ్ళతో, అతణ్ణి తన కోటలో పెంచసాగాడు. తరవాత—]\nఐదేళ్ళ వయసు వరకూ, రాజభోగాలతో\nసుకుమారంగా పెరిగిన చిత్రసేనుడి కుమా\nరుడు, రాక్షసుడైన ఉగ్రాక్షుడి కోటలో ఉగ్ర\nదత్తుడనే పేరుతో పెరగసాగాడు. అతడికి\nతోడుగా వుంటూ ఆటపాటల్లో పాల్గొనేందుకు\nదొంగిలించుకురాబడిన పల్లె బాలురకు\nఉగ్రాక్షుడు రుద్రుడు ఆరుద్రుడు అని పేర్లు\nపెట్టాడు. ఈ ముగ్గురూ రాక్షసుల నడుమ\nతతిమ్మా రాక్షస బాలురతోపాటు పెరిగి పెద్ద\nవారవుతున్నారు.\nరోజులూ, వారాలూ, నెలలూ, సంవత్స\nరాలూ గడిచిపోతున్నై. చూస్తూండగానే పది\nహేను సంవత్సరాలు గిర్రున తిరిగినై. ఉగ్రా\nకుడు తన నాయకత్వంకింద వున్న రాక్షసు\nలను హింసావృత్తి మాన్పి నాగరికులను\nచేసేందుకు, వాళ్ళవేత అడవి నరికించి\nవ్యవసాయపు పనులు చేయించసాగాడు.\nకాని, వాళ్ళకు భూములు దున్నేందుకూ,\nపండిన పంటలను ఇళ్ళకు చేర్చేందుకూ\nమామూలు ఎడ్లూ, దున్న పోతులూ పనికి\nరాలేదు. మహా కాయులూ, బలశాలులూ\nఅయినవాళ్ళ చేతుల్లో, మనుషులు ఉప\nయోగించే ఈ పశువులు ఎందుకూ అక్కరకు\nరాకుండా పోయినై. ఆ కారణంచేత వాళ్ళు\nఏనుగులనూ, ఒంటెలనూ, ఖడ్గమృగాలనూ\nనాగళ్ళకూ, బండ్లకూ కట్టి వ్యవసాయపు\nపనులు చేయసాగారు. ఇది అడవిలో వున్న\nగ్రామాల్లో నివసించే ప్రజలకు ఎంతో ఆశ్చ\nర్యాన్నీ, అబ్బురపాటునూ కలిగించింది.\nరాక్షసులు నరమాంస భక్షణా, గ్రామాలమీద\nపడి పశువులను దొంగిలించుకుపోవటం\nమాని, ఈవిధంగా వ్యవసాయదారు లైనం\nదుకు వాళ్లెంతగానో సంతోషించారు. ఈ అన్ని\nకారణాలవల్లా చిత్ర సేనుడు పాలిస్తున్న\nకపిలపురరాజ్యం సర్వసంపదలతో తుల\nతూగ సాగింది.\nఇప్పుడు ఉగ్రదత్తుడూ, అతడి చెలి\nకాళ్లయిన రుద్రారుద్రులూ ఇరవై ఏళ్లు\nనిండిన నవయవ్వనులు. వాళ్లు కత్తిసామూ,\nగుర్రపుస్వారీ, ఈటె విసరటం, ధను\nర్బాణాలు ప్రయోగించటంలో గొప్ప నిపుణు\nలైయ్యారు. వాళ్లు ఉగ్రాక్షుడి ద్వారా\nఒకప్పుడు కపిలపుర రాజ్యంలో పెద్ద\nసంక్షోభం కలిగించిన, జ్వాలాద్వీపపు పులి\nరాయుళ్లను గురించి విన్నారు.\n\" ఈనాటికీ ఆ పులిరాయుళ్లు భయంకర\nపకులమీద ఎక్కి, అప్పుడప్పుడూ రాత్రి\nవేళల మన రాజ్యంలో కనిపిస్తూవుంటారు.\nగత పదిహేను సంవత్సరాలుగా వాళ్లు\nరాజ్యంలో చేసిన దుండగం ఏమీలేదు.\nవాళ్ల నాయకుడుగా యిక్కడికి వచ్చిన\nకరవీరుడూ, ద్రోహి నాగవర్మా మనకు చిక్క\nకుండా పారిపోయారు,” అని చెప్పాడు\nఉగ్రాక్షుడు.\nఉగ్రాక్షుడి ఈ మాటలూ, హెచ్చరికా\nఉగ్రడత్తుడి మనసులో బాగా హత్తుకు\nపోయినై. ద్రోహి నాగవర్మా, అతడి అను\nచరుడు కరవీరుడూ జ్వాలాద్వీపంలో\nవున్నారో లేదో అన్న సంగతి యిదమిత్థంగా\nతెలుసుకుంటే తప్ప, రాజ్యానికి క్షేమం\nలేదని అతడు నిర్ణయించుకున్నాడు. ఈ\nనాటికీ రాజ్యంలో జ్వాలాద్వీపవాసులు అప్పు\nడప్పుడూ కనిపిస్తూ వున్నారంటే —దాని\nఅర్థం ఆ క్రూరులు ఈ కపిలపుర రాజ్యాన్ని\nగురించి పూర్తిగా మరిచిపోలేదన్నమాట.\nఉగ్రదత్తుడు. తన స్నేహితులైన రుద్రా\nరుద్రులతో సంప్రదించి ఒక పథకం వేశాడు.\nఅదేమిటంటే, రాజ్యంలో రాత్రివేళల\nచెదురుగా అక్కడా యిక్కడా కనబడే\nజ్వాలాద్వీపవాసుల్లో ఒకణ్ణి ప్రాణాలతో పట్టు\nకోవటం. అలా ఒకడు దొరికిననాడు వాడి\nద్వారా ప్రస్తుత జ్వాలాద్వీపపు స్థితిగతులు\nతెలుసుకోవచ్చు. ద్రోహి నాగవర్మా, కర\nవీరుడూ సజీవులో కాదో గ్రహించవచ్చు.\nప్రాణాలతో ఒక జ్వాలాద్వీపపు పులి\nరాయుణ్ణి పట్టుకోవాలంటే, అరణ్యంలో\nవున్న ప్రజలూ, రాక్షసులూ సహకరించాలి.\nఏదైనా పెద్ద బహుమానం ప్రకటిస్తే వాళ్లు\nఅన్నిటికీ తెగించి, రేబవలు కాపలా వేసి,\nఒక్క పులిరాయుణ్ణయినా తప్పక పట్టుకు\nతీరుతారు.\nఉగ్రాక్షుడు వెంటనే అంగీకరించాడు. \"పులి\nరాయుణ్ణి ప్రాణాలతో పట్టి తెచ్చినవాళ్ళకు\nఒక లక్ష బంగారు కాసులు యిస్తామని\nచాటింపు వేయించు. పోయిందేమిటి? మన\nకోటలోని నేల మాళిగలలో బంగారం\nమూలుగుతున్నది,\" అన్నాడు ఉగ్రాక్షుడు.\nఉగ్రదత్తుడు అడవిలోని జనవాసాల్లో\nరాక్షసులు నివసించే కొండ చెరియల్లో\nచాటింపు వేయించాడు. అది మొదలు రోజూ\nజ్వాలాద్వీపపు పులిరాయుళ్ళను గురించిన\nసమాచారం ఉగ్రాక్షుడి కోటకు తెలియ\nవస్తూండేది. పులిరాయుళ్లు తమ భయంకర\nపక్షులమీద ఎక్కి రాత్రివేళ చాలాచాలా\nప్రదేశాల్లో కనిపిస్తున్నారు. కాని, ఎక్కడా\nవాళ్లు కిందికి దిగటంలేదు.\nఈరకమైన వార్తలు ఉగ్రదత్తుణ్ణి నీరు\nత్సాహ పరిచినై. పులిరాయుళ్లు రాజ్యంలో\nఎలాంటి కల్లోలం కలిగించాలనే ప్రయ\nత్నంలో, ఈవిధంగా రాత్రివేళల వేగు వస్తు\nన్నారో అతడికి అర్ధంకాలేదు. ఒకవేళ ఆ\nక్రూరులు ప్రజల కంటబడకుండా. ఏ మారు\nమూలనున్న అడవి ప్రాంతాల్లోన్నయినా\nకిందికి దిగుతున్నారా?\nఈ అనుమానం తీరాలంటే తనే\nస్వయంగా రాత్రివేళల్లో అడవిలోకి పోయి,\nఏదో ఒక ఎత్తయిన ప్రదేశాన్నుంచి కాపలా\nకాయాలి. ఉగ్రదత్తుడు యీ నిర్ణయానికి\nరాగానే, రుద్రుడూ ఆరుద్రుడూ కూడా\nఅతడి వెంట వచ్చేందుకు ఉత్సాహు కన\nబరిచారు. ఒకనాటి సూర్యోదయంవేళ\nముగ్గురూ కోట వదిలి గుర్రాలమీద అరణ్యం\nలోకి బయలుదేరారు. వాళ్లు జనులు నివ\nసించే గ్రామాలను వదిలి, నిర్జనంగా వుండే\nఅరణ్య ప్రాంతాల వెంట నడిరేయివరకూ\nప్రయాణం చేశారు.\nఆసరికి ముగ్గురూ అలసిపోయారు.\nగుర్రాలు బాగా డస్సిపోయి వున్నాయి. తెల్ల\nవారేవరకూ అక్కడ వున్న ఒక దేవదారు\nవృక్షం కింద విశ్రాంతి తీసుకోవాలని వాళ్ళు\nనిశ్చయించుకున్నారు. ముగ్గురూ గుర్రాలు\nదిగి, వాటిని విడివిడిగా చెట్లకు కట్టివేసి,\nతాము పడుకోదలుచుకున్న చెట్టుకిందికి\nవచ్చేసరికి, చెట్టు పైభాగమంతా వెలుగుతో\nమెరిసిపోవటం వాళ్ళ కంటబడింది.\nఅందరికన్న ముందు తలఎత్తి చూసిన\nఉగ్రదత్తుడు, ఎక్కడలేని ఆశ్చర్యంతో,\n\"భయంకర పక్షి! దానిమీద వున్న పులి\nరాయుడి చేతిలో వెలుగు నిస్తున్న వస్తువేదో\nవున్నది,” అన్నాడు.\nరుద్రారుద్రులుకూడా తలలు ఎత్తి\nచూశారు. ఆ సరికి భయంకర పక్షి పడమటి\nదిశగా చాలా దూరం వెళ్ళిపోయింది.\nవాళ్ళు కూడా పక్షి పోతున్న వైపు నుంచి\nవెలుగు రావటం గమనించారు.\n\"నేను ఈ దేవదారు చెట్టు చిఠారు\nకొమ్మకు ఎక్కి, మనం ప్రస్తుతం ఎలాంటి\nపరిసరాల్లో వున్నామో చూస్తాను.\"\nఅన్నాడు రుద్రుడు.\nఇందుకు ఉగ్రదత్తుడూ, ఆరుద్రుడూ\nసరేనన్నట్టు తలలు వూపారు.\nరుద్రుడు దేవదారు చెట్టు పైకి గబగబా\nపాకిపోయి, కొద్ది సేపటికల్లా వగరుస్తూ\nకిందికి దిగి వచ్చాడు.\nఉగ్రదత్తుడు ప్రశ్నించే లోపలే\nరుద్రుడు పడమటి దిక్కు కేసి చెయి\nవూపుతూ, “ఇక్కడికి దాపులనే ఎవరిదో\nపెద్ద కోట వున్నది. కోటలో ఎక్కడా\nవెలుగు లేదు. బురుజుల మీద ఎవరూ\nకాపలా వున్న సూచనలు కూడా కన\nబడటం లేదు.'' అన్నాడు.\nరుద్రుడి మాటల్లోని ఆదుర్దా గమ\nనించిన ఉగ్రదత్తుడు, “అయితే, నీ అభి\nప్రాయం, పులిరాయుళ్ళు ఆ కోటలో\nఏమైనా దిగి వుంటారనా?” అని అడిగాడు.\n\"ఆ సంగతి తేల్చి చెప్పటం కష్టం.\nకోటలో వుంటున్న వాళ్ళెవరైనా-\nవాళ్ళు ఏమాత్రం జాగ్రత లేకుండా\nవుంటున్నారన్నదే నా వుద్దేశం. ఇంతకు\nముందు మనం చూసిన పులిరాయుడు,\nఆ కోటలోగాని దాని పరిసరాల్లోగాని దిగి\nవుంటే, చూసి హెచ్చరిక చేసే నాథు.\nడెవడూ వున్నట్టు లేదు.\" అన్నాడు\nరుద్రుడు.\nరుద్రుడికి కలిగిన సంశయం లాంటిదే\nఉగ్రదత్తుడి క్కూడా కలిగింది. తన కోట\nరక్షణను గురించి యింత నిర్లక్ష్యంగా\nవుంటున్న. ఈ కపిలపురం సామంతు\nడెవడా అని అతడు కొంచెంసేపు ఆలోచిం\nచాడు. తెల్లవారితేగాని, ఈ ప్రశ్నకు జవాబు\nదొరకదు. సూర్యోదయంతోపాటే లేచి,\nతాను మొట్టమొదటగా చేయవలసిన పని\nఈ సామంతరాజుకు పులిరాయుళ్ల నుంచి\nరాబోయే ప్రమాదాన్ని గురించి చెప్పి,\nహెచ్చరించటం.\nతరవాత కొద్ది సేపటికల్లా ప్రయాణ\nబడలికతో నీరసించి వున్న ఉగ్రదత్తుడూ,\nఅతడి స్నేహితులూ చెట్టు కింద ఒళ్ళు\nమరిచి నిద్రపోయారు. సూర్యోదయం\nకాగానే అడవిలో జంతువులూ, పక్షులూ\nచేసే కలకలం వింటూనే వాళ్ళ గుర్రాలు\nపెద్దగా సకిలించి, గిట్టలతో భూమిని మోద\nసాగినై. ఆ చప్పుడుకు ఉగ్రదత్తుడూ,\nరుద్రారుద్రులూ ఉలిక్కిపడి లేచి\nకూర్చున్నారు.\nఇప్పుడు అరణ్యమంతా తెల్లని వెలుగుతో\nనిండిపోయివుంది. ఆకాశాన్నంటుతూన్న\nపెద్ద పెద్ద మానులూ, వాటి నుంచి వేలాడు\nతున్న పొడుగాటి ఊడలూ, వాటిని\nఆధారం చేసుకుని ఒక చెట్టు మీది నుంచి\nమరొక చెట్టు మీదికి ఉరుకుతూన్న\nకోతులూ, రంగురంగుల పక్షులూ —అంతా\nఎంతో మనోహరంగా వున్నది.\n\"ఈ ప్రాంతం మనం వుండే అరణ్య\nప్రాంతంకన్న ఎంతో అందంగా వున్నది.”\nఅన్నాడు ఉగ్రదత్తుడు.\n\"అందుకనే, ఈ సామంతరాజెవరో\nయిక్కడ కోట కట్టుకుని వుంటాడు. పులి\nరాయుళ్ళకు కూడా ఈ మారుమూల\nనున్న అరణ్యప్రాంతం మరెవరి కంటా\nపడకుండా దాక్కోవటం కష్టం కాదు,”\nఅన్నాడు రుద్రుడు.\nపులిరాయుళ్ళ పేరు వింటూనే ఉగ్ర\nదత్తుడు లేచి నిలబడ్డాడు. అతడితోపాటు\nస్నేహితులిద్దరూ కూడా లేచి నిలబడి,\n\"కోటకేనా ప్రయాణం? గుర్రాన్ని తెమ్మం\nటావా ?\" అని అడిగారు.\n\"గుర్రా లెందుకు! కోట సుమారుగా\nఎంత దూరంలో వుంటుంది?'' అని అడి\nగాడు ఉగ్రదత్తుడు.\n\"పావుకోసెడు దూరం కూడా వుండ\nదని నా నమ్మకం. అయినా, నేను చీకట్లో\nచెట్టు మీది నుంచి చూశాను. నేను\nఊహించిన దానికన్న ఎక్కువ దూరం\nవుండినా వుండవచ్చు.\" అన్నాడు\nరుద్రుడు.\n\"ఎంత దూరం అయితే మనకేం?\nగుర్రా లెక్కండి,\" అన్నాడు ఆరుద్రుడు.\nముగ్గురూ గుర్రాలు కట్టివేసి వున్న\nచెట్టు దగ్గిరకు వెళ్ళి, వాటి తాళ్ళు\nవిప్పుతూన్నంతలో, అల్లంత దూరాన్నుంచి\nపెద్దగా ఆర్తనాదం వినబడింది.\nఅది వింటూనే స్నేహితులు ముగ్గురూ\nనిశ్చేష్టులయ్యారు. ఆ ఆర్తనాదం చేసినది\nఒక స్త్రీ కంఠం,\n“ఎవరో స్త్రీ ప్రమాదంలో చిక్కు\nకున్నట్టున్నది!'' అన్నాడు రుద్రుడు.\n\"ఊఁ, త్వరగా రండి, పరిగెత్తండి!\"\nఅంటూ ఉగ్రదత్తుడు కత్తి దూసి ఆర్త\nనాదం వచ్చిన దిక్కు కేసి వేగంగా పరి\nగెత్త సాగాడు.\nస్నేహితులు ముగ్గురూ కొంత దూరం\nపరిగెత్తేసరికి, చెట్ల వెనకగా కొన్ని మానవా\nకారాలు కనిపించినై. మరి కొంత దూరం\nముందుకు వెళ్ళేసరికి, పట్టువస్త్రాలు\nధరించి, సర్వాభరణాలతో వున్న ఒక\nయౌవనవతిని, నలుగురు పులిరాయుళ్ళు\nపట్టుకునేందుకు చేసే ప్రయత్నం వాళ్ళ\nకంటబడింది. ఆమె, ఆమె వెంట వున్న\nదాసీలూ పులిరాయుళ్ళకు చిక్కకుండా\nపారిపోయేందుకు ప్రయత్నిస్తూ, ''రక్షిం\nచండి ! రక్షించండి!\" అని కేకలు పెడు\nతున్నారు.\n\"భయం లేదు, వస్తున్నాం!'' అంటూ\nఉగ్రదత్తుడూ, రుద్రారుద్రులూ కేక\nపెట్టారు. ఆ మరుక్షణం చెట్ల కొమ్మల\nమీది నుంచి బిలబిలమంటూ కొందరు\nపులిరాయుళ్ళు వాళ్ళ మధ్యకు దూకారు.\nఉగ్రదత్తుడూ, అతడి స్నేహితులూ, ఈ\nఅనుకోని దాడికి నిశ్చేష్టులై తెప్పరిల్లే\nలోపలే, పులిరాయుళ్ళు వాళ్ళను\nనిరాయుధుల్ని చేసి, తాళ్ళతో కాళ్ళూ\nచేతులూ బిగించి, భయంకర పక్షుల కేసి\nలాక్కుపోయారు. —(ఇంకావుంది)",
            "book_page_end": 16
        },
        {
            "title": "మాలతీమాధవం",
            "book_page_start": 17,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "నాటక కథ/శృంగార సాహసం",
            "moral": "నిజమైన ప్రేమకు దైవం కూడా సహాయం చేస్తుంది.",
            "keywords": [
                "ప్రేమ",
                "మాధవుడు",
                "మాలతి",
                "కన్యాయానం",
                "కాపాలికుడు",
                "సౌదామిని"
            ],
            "characters": [
                "మాధవుడు",
                "మాలతి",
                "దేవరాతుడు",
                "భూరివసువు",
                "మకరందుడు",
                "మదయంతిక",
                "కామందకి (యోగిని)",
                "అఘోరఘంటుడు (కాపాలికుడు)",
                "సౌదామిని (యోగిని)"
            ],
            "locations": [
                "పద్మావతీ నగరం",
                "మకరందోద్యానం",
                "శివాలయం",
                "శ్మశానం",
                "శ్రీశైలం"
            ],
            "content": "పద్మావతీ నగరంలో దేవరాతుడూ, భూరి వసువు అనే బాల్యమిత్రులుండేవారు. వారు కలిసి చదువుకుంటూ ఉండి, \"మనం పెద్ద వాళ్ళమయాక మనలో ఒకరికి కొడుకూ, ఇంకొకరికి కూతురూ పుడితే వారికి పెళ్ళి చేసి వియ్యంకులమవుదాం,” అనుకున్నారు.\nతరవాత దేవరాతుడు విదర్భరాజువద్ద మంత్రి అయాడు, భూరివసువు పద్మావతీ నగర రాజువద్ద మంత్రి అయాడు. వారు అనుకున్నట్టే దేవరాతుడికి మాధవుడనే కొడుకూ, భూరివసువుకు మాలతి అనే కూతురూ కలిగారు.\nతానూ తన మిత్రుడూ చిన్నతనంలో అనుకున్న మాట దేవరాతుడు మరవలేదు. అయినా మాలతీ మాధవులను బలాత్కరించి పెళ్లిచేసేకన్న వారిద్దరినీ ఒకచోట చేర్చీ, వారు పరస్పరం చూసుకుని, ప్రేమించుకుని, పెళ్ళాడే అవకాశం కలిగించటం మంచిదని ఆయనకు తోచింది. అందుచేత ఆయన తన కొడుకైన మాధవుణ్ణి, తర్క విద్య అభ్యసించే మిషమీద పద్మావతీ నగరానికి పంపాడు. మాధవుడి వెంట అతని చెలికాడైన మకరందుడూ, సేవకుడైన కలహంసకుడూ వెళ్ళారు.\nమాధవుడు పద్మావతీ నగరం వచ్చాక తరుచు మంత్రిగారి ఇంటిముందుగానే వస్తూ పోతూ ఉండటంచేత మంత్రిగారి మేడమీద అతనికి మాలతి కనిపించేది. ఇద్దరూ ఒకరినొకరు చూసుకున్నాక ఇద్దరి హృదయాలలోనూ ప్రేమబీజాలు పడ్డాయి.\nమాలతికి మదయంతిక అనే స్నేహితురాలున్నది. మదయంతిక అన్న నందనుడనే వాడు రాజుగారికి ఆప్తమిత్రుడు. మదయంతికను చూసినది మొదలు మాధవుడి మిత్రుడైన మకరందుడి మనసులో ప్రేమ అంకురించింది.\nపద్మావతీనగరంలోనే కామందక అనే యోగిని ఉన్నది. మాలతీమాధవుల తండ్రులు చిన్నతనంలో వియ్యంకుల మవు దామని ఆమె ఎదటనే ప్రతిజ్ఞ చేసుకున్నారు.\nఅదీగాక కామందకి మాలతికి ఒక రక్షకురాలులాగా ఉంటూవచ్చింది. ఈ కారణాలన్నిటినీ బట్టి ఆమె మాలతీ మాధవుల మధ్య ప్రణయాన్ని పెంపొందించి, వారు పెళ్లాడేలాగ చేయాలనే ఉద్దేశంతో ఉన్నది.\nఅయితే ఆమె ఉద్దేశానికి అనుకోని విఘాతం జరిగింది. రాజుగారి ఆప్త మిత్రుడైన నందనుడికి మాలతిని పెళ్ళాడాలనే దురాశ పుట్టింది. ఆయన ఆ సంగతి చల్లగా రాజుగారితో నివేదించుకున్నాడు. రాజు గారు తన మంత్రితో, \"నీ కుమార్తె మాలతిని నందనుడికి ఇచ్చి పెళ్లిచెయ్యి!” అన్నాడు. నందనుడు వయసు మళ్లినవాడే గాక కురూపికూడాను. కనక భూరివసువుకు అతణ్ణి అల్లుడుగా చేసుకోవటం సుతరామూ ఇష్టంలేదు. అయినా రాజు గారికి ఎదురాడటం తగదుగనక, \"ప్రభువుల కన్యలకు ప్రభువుల ఇష్టప్రకారం జరగక ఏంచేస్తుంది?\" అన్నాడు.\nఈ సంగతి యోగిని కామందకికి తెలిసింది. ఎలాగయినా మాలతీ మాధవుల మధ్య ప్రేమ పెంపొందేటందుకు తగిన ఉపాయాలు చూడమని ఆమె తన శిష్యురాలైన బుద్ధిరక్షితతో చెప్పింది.\nఈలోపుగా మాలతి తాను ప్రేమించిన మాధవుడి రూపాన్ని చిత్రించింది. మాలతికి లవంగిక అనే చెలికత్తె ఉన్నది. ఈమె ఈ చిత్తరువును మాధవుడికి చేర్చే ఉద్దేశంతో కామందకి వద్ద ఉండే ఒక పరిచారిక కిచ్చింది; మాధవుడి సేవకుడు కలహంసుడు ఈ పరిచారికను ప్రేమిస్తున్నాడు.\nఒకనాడు మన్మధోత్సవం జరిగింది. మాధవుడు మకరందోద్యానానికి వచ్చి, ఒక పొగడచెట్టుకింద కూచుని, అక్కడ రాలిన పొగడపూలు ఏరి మాలగా గుచ్చసాగాడు.\nఅంతకు ముందే చెలికత్తెలతో సహా కామ దేవాలయానికి వెళ్లిన మాలతి తిరిగివస్తూ ఆ ప్రాంతం చేరింది. ఆమెను చూస్తూ మాధవుడు కలవరపడి తాను గుచ్చుతున్న పూలను వంకరటింకరగా గుచ్చి ఎలాగో పూర్తిచేసి తన మెడలో వేసుకున్నాడు.\nఇంతలో మాలతికోసం ఏనుగు వచ్చి ఆమెను ఎక్కించుకుపోయింది.\nమాలతి చెలికత్తె అయిన లవంగిక మటుకు అక్కడే ఉండి పూలు కోసేదాని లాగా అభినయిస్తూ, మాధవుణ్ణి పలకరించి, \"అయ్యా, మీ మెడలో ఉండే పొగడదండ ఎంతో చక్కగా ఉంది. మా మాలతికి ఇలాటి దండలు ఎంతో ఇష్టం,\" అన్నది. మాధవుడు. ఆ పొగడదండను తీసి లవంగికకు ఇచ్చేశాడు.\nలవంగిక వెళ్ళిపోయాక మకరందుడు మాధవుణ్ణి వెతుక్కుంటూ ఆ ఉద్యానానికే వచ్చాడు. మాధవుడు తన ప్రేమగొడవ అంతా తన స్నేహితుడితో చెప్పుకుని, తనను మాలతి ప్రేమిస్తున్నదో లేదో అని మధన పడుతుండగా, అతని సేవకుడు కలహంసుడు ఒక చిత్తరువు తెచ్చి ఇచ్చాడు. అది మాలతి రచించిన మాధవుడి బొమ్మ.\nఈ బొమ్మ చూసుకున్నాక మాలతి తనను ప్రేమిస్తున్నట్టు మాధవుడికి రూఢి అయింది. తరవాత అతను మకరందుడి ప్రేరణతో తన బొమ్మ పక్కన మాలతి బొమ్మ చిత్రించాడు. దానికింద అతను ఒక శ్లోకం రాసి, తనకు మాలతిని చూస్తే కలిగే ఆనందం మరి దేనివల్లా కలగదని స్పష్టం చేశాడు. సరిగా ఈ సమయానికి కలహంసుడి ప్రియురాలు వచ్చి చిత్తరువును పట్టుకుపోయి లవంగికకు చేర్చింది.\nమాధవుడు గుచ్చిన పొగడదండా, చిత్తరువూ మాలతికి చేరాయి. వాటిని చూసి మాలతికి మాధవుడిపైన మరింత ప్రేమ కలిగింది. కాని యోగిని కామందకి వచ్చి, మాలతికీ వయసుమళ్ళిన నందనుడికి పెళ్ళి జరగాలని రాజుగారు ఆజ్ఞాపించినట్టు తెలియజేసింది. మాలతి విచారసాగరంలో ముణిగిపోయింది. వివాహం విషయంలో రాచకన్నెలు తల్లిదండ్రుల ఆజ్ఞకు కట్టుబడి ఉండనవసరం లేదనీ, తమకిష్టమైనవారిని గాంధర్వవిధితో వివాహమాడవచ్చుననీ సలహా చెప్పి కామందకి వెళ్లిపోయింది.\nమాలతీ మాధవులను ఒకచోట చేర్చటానికి సర్వవిధాలా యత్నిస్తున్న యోగిని కామందకి ఒకనాడు మాధవుణ్ణి శివాలయం ఆవరణలో చెట్ల గుబురు చాటున ఉంచి, ఆలయానికి వచ్చిన మాలతిని ఆ సమీపంలో కూచోబెట్టి మాలతికి మాధవుడి పైగల ప్రేమను గురించి మాట్లాడించింది.\nమాలతి మాటలు విని మా ధ వు డు ఆనందపారవశ్యంలో ఉండగా దూరం నుంచి కేకలు వినిపించాయి. మాలతి స్నేహితురాలూ, నందనుడి చెల్లెలూ అయిన మదయంతికకు ఒక పులివల్ల ప్రమాదం తటస్థించింది. మాధవుడు తానున్న చెట్ల మాటునుంచి బయటికి వచ్చి పులి ఉన్న దిక్కుగా పరిగెత్తాడు. కాని దైవవశాన అటుగా వస్తున్న మకరందుడు పులితో కలియబడి పోరాడి, దాన్ని చంపి, తాను మూర్ఛపోయాడు. అతని గాయాలూ, నెత్తురూ చూసి మాధవుడు కూడా మూర్ఛ పోయాడు. మదయంతిక తన ప్రాణాలు కాపాడిన మకరందుడికోసం కంగారు పడింది కాని యోగిని తన కమండలంలోని జలం ముఖాన చల్లగానే అతను తేరుకున్నాడు. మాలతి తన నుదురు నిమిరేసరికి మాధవుడు కూడా కళ్ళు తెరిచాడు.\nఇంతలో మదయంతిక కోసం ఒక సేవకుడు వచ్చి, \"అమ్మా, మీ అన్నగారికి మాలతికి పెళ్లి ప్రయత్నాలు జరుగుతున్నాయట. మిమ్మల్ని వెంటనే రమ్మన్నారు,” అని చెప్పాడు. తన స్నేహితురాలైన మాలతి తనకు వదినె కాబోతున్నదని మదయంతిక ఎంతో సంతోషించింది.\nమాధవుడుమాత్రం పూర్తిగా కుంగిపోయాడు. యోగిని అతనికి ధైర్యం చెప్పి మాలతిని వెంటబెట్టుకుని వెళ్ళిపోయింది. కాని మాధవుడు ధైర్యం చెందలేదు; \" ఎలాగూ మాలతి నాకు దక్కదు. నా జన్మ వృధా ! ఇక నేను శ్మశానాలలో పిశాచాలకు నరమాంసం అమ్ముకుంటూ తిరగవలసిన వాణ్ణి!” అనుకున్నాడు.\nఅతను నిజంగానే శ్మశానంలో తిరగ సాగాడు. ఆ శ్మశానాన్ని ఆనుకుని కరాళ శక్తి ఆలయం ఉన్నది. ఆ ఆలయంలో అఘోరఘంటుడనే కాపాలికుడు, కపాల కుండల అనే తన శిష్యురాలితో చేరి ఉపాసన చేస్తున్నాడు. వాడు శక్తికి ఒక అందగత్తె అయిన కన్యను బలి ఇవ్వదలిచి తన శిష్యురాలిని పంపాడు. ఆమె మంత్రశక్తిచేత మాలతినే తెచ్చింది; ఆ సమయంలో మాలతి మేడలో ఒంటరిగా పడుకుని నిద్రపోతున్నది.\nదాని గ్రహించి మాలతి తన తల్లినీ, యోగిని కామందకినీ, తన చెలికత్తె లవంగికనూ ఎలుగెత్తి పిలుస్తూ ఏడ్చింది. శ్మశానంలోనే తిరుగుతున్న మాధవుడు ఆలయంవేపు నుంచి మాలతి గొంతు వినిపించేసరికి ఆశ్చర్యపడి పరిగెత్తుకుంటూ వచ్చాడు.\nఆ సమయాన అఘోరఘంటుడు కత్తి ఎత్తి మాలతిని నరకబోతున్నాడు. ఆమె మాధవుణ్ణి చూసి, \"రక్షించు, రక్షించు!” అంటూ అతన్ని గట్టిగా కౌగలించుకున్నది. మాధవుడు అఘోరఘంటుడి చేతి కత్తి లాగేసి వాణ్ణి చంపేశాడు. అంతలోనే మాలతిని వెతుక్కుంటూ కొందరు మనుషులు వచ్చారు. వారివెంట మాలతి \"క్షేమంగా ఇల్లు చేరింది.\nకపాలకుండల మటుకు తన గురువును చంపిన మాధవుడిపైన పగ తీర్చుకుంటానని శపధం చేసి తన మాయచేత తప్పించుకుపోయింది.\nఅక్కడ రాజుగారి ఇంట నందనుణ్ణి పెళ్ళికొడుకుని చేశారు. వారు సపరివారంగా పెళ్ళికూతురి ఇంటికి రాబోతున్నారు యోగిని మాలతి తల్లితో, \"అమ్మాయిని పెళ్ళికూతుర్ని చేసేముందు గ్రామదేవతకు మొక్కించి తెస్తాను\" అన్నది. ఆమె అంతకుముందే మాధవుణ్ణి, మకరందుణ్ణి గ్రామదేవత ఆలయానికి పంపి, గర్భగుడిలో దాగి ఉండమన్నది. మాలతీ లపంగికా యోగిని వెంట ఆలయానికి వచ్చారు. మాలతిని పెళ్లికూతుర్ని చెయ్యటానికి రాజుగారు పంపిన వస్త్రాభరణాలు కూడా ఆలయం వద్దకే చేరాయి.\nయోగిని ఆలయంలో మాలతిని మాధవుడికి కన్యాదానం చేసి, \" మీరిద్దరూ చెట్ల చాటున పడి, మా విహారానికి చెందిన ఉద్యానవనానికి వెళ్ళండి. అక్కడ మీ పెళ్లికి ఏర్పాట్లన్నీ సిద్ధంగా ఉన్నాయి. మకరందుడూ, మదయంతికా కూడా అక్కడికి వస్తారు,” అని చెప్పి పంపేసింది. తరవాత ఆమె మకరందుడికి రాజు పంపిన వస్త్రాభరణాలతో పెళ్ళికూతురువేషం వేసి, అతన్నీ, లవంగికనూ వెంటబెట్టుకుని భూరి వసుపుగా రింటికి వెళ్లింది.\nమాలతి వేషంలో ఉన్న మకరందుడికి నందనుడికి పెళ్లి జరిగిపోయింది. మోసం బయటపడకుండా యోగిని ఎంతో శ్రద్ధ తీసుకున్నది. నందనుడు పెళ్లి కాగానే “పెళ్లి కూతురు”తో సహా తన ఇంటికి వెళ్లి గృహప్రవేశం చేశాడు. ఆ రాత్రి నందనుడు పడక గదిలో \"పెళ్లికూతురు”తో సరసం చెయ్యబొయ్యేసరికి, మాలతి వేషం ధరించిన మకరందుడు ఒక్క తోపు తోసేశాడు. నందనుడు, \" ఛీ, ఇది చిన్నతనంనుంచీ చాలా దుష్టురాలు!” అనుకుని అక్కడినుంచి వెళ్ళిపోయాడు.\nఅందరూ నిద్రపోతున్నారు. ఆ సమయంలో యోగిని శిష్యురాలయిన బుద్ధి రక్షితా, మాలతి చెలికత్తె అయిన లవంగి కా మదయంతికను నిద్ర లేపి తెచ్చారు. తన అన్న పెళ్ళిచేసుకున్నది మాలతిని కాదనీ, తన ప్రియుడైన మకరందుణ్ణి అని ఆమె తెలుసుకున్నది. తరవాత వాళ్ళు నలుగురూ కలిసి యోగిని ఉండే విహారం పక్కన గల తోటకు బయలుదేరారు.\nకాని దారిలో రాజభటులు వారికి అడ్డం తగిలి అనుమానంమీద మకరందుణ్ణి పట్టుకుపోయారు. బుద్ధిరక్షితా, మదయం తికా, లవంగికా నిశ్చేష్టులై ఉండగా మాధవుడి సేవకుడు కలహంసుడు అటుగా వచ్చి వారిని మాలతీ మాధవులున్న చోటికి తీసుకుపోయాడు.\nఈ వార్త వింటూనే మాధవుడు తన మిత్రుణ్ణి రక్షించటానికి బయలుదేరాడు. అతను వెళ్ళిన కాస్సేపటికి మాలతి ఒంటరిగావున్న సమయం చూసి, కపాలకుండల ఆమెను తీసుకుని శ్రీశైల మార్గాన బయలు దేరింది. తన గురువును చంపినందుకు మాధవుడిపై పగ తీర్చుకోవటానికి ఆమె సమయంకోసం వేచి ఉన్నదికదా, ఆ సమయం ఇప్పుడామెకు దొరికింది. మదయంతిక మొదలైన వాళ్ళు ఆమెకోసం వెతుక్కుని కంగారుపడ్డారు.\nఈలోపల మకరందుడు తనను పట్టుకున్న రాజభటులతో హెూరా హెరి పోరాటం సాగించాడు త్వరలోనే మాధవుడు కూడా అతనికి అండగా యుద్ధం ప్రారంభించాడు. నందనుడి వివాహం భగ్నంచేసి, మదయంతికను ఎత్తుకుపోయాడని మకరం దుడిపై నేరం మోపిన రాజు తన మేడపై నుండి, తన భటులతో వీరోచితంగా పోరాడే యువకుల నిద్దరినీ చూసి ముచ్చటపడి, వారిని తీసుకురమ్మని భటులను పంపాడు.\nమాధవ మకరందులు రాజుగారికి తమ పుట్టుపూర్వోత్తరాలు తెలిపి, ఆయనచేత గౌరవించబడి తమ ప్రియురాళ్లతో ఈ విషయం చెప్పటానికి విహారపు తోటకు వచ్చారు. అక్కడ మదయంతిక ఉన్నదిగాని మాలతి లేదు. మాధవుడు కామందకి వద్దకు వెళ్లాడు. మాలతి అక్కడా లేదు. మాధవుడికి మతి చెడిపోయింది. అతను మాలతిని వెతుక్కుంటూ అడవిని పడి, కనిపించిన ప్రతి మృగాన్నీ, \"మీకు మాలతి కనబడిందా?” అని అడగసాగాడు. మకరందుడు అతని వెంటనే నీడలాగా ఉన్నాడుగాని, అతన్ని ఊరడించలేకపోయాడు. తన మిత్రుడి అవస్థ చూడలేక మకరందుడు ఏ కొండపై నుంచి అయినా దూకి ఆత్మహత్య చేసు కుందామని కూడా అనుకున్నాడు.\nఅదృష్టవశాత్తూ కపాలకుండలకు సౌదామిని అనే యోగిని ఎదుకుపడింది. ఈ సౌదామిని కామందకి శిష్యురాలు, మహా శక్తి సంపన్నురాలు. ఆమె కపాలకుండలను ఓడించి, మాలతిని కాపాడి శ్రీశైలంలోనే భద్రంగా ఉంచి, ఆమె మెడలోని పొగడ దండను గుర్తుగా తీసుకుని మాధవుణ్ణి వెతుకుతూ బయలుదేరింది. మకరందుడు ఆత్మహత్య చేసుకోబోతూండగా ఆమె దేవుడులాగా అక్కడికి వచ్చి అతనికి మాలతి క్షేమవార్త చెప్పింది. తరవాత ఆమె మాలతీ మాధవులను ఒకచోట చేర్చింది.\nజరిగిన సంగతులన్నీ తెలిసినాక రాజు మాలతీ మాధవుల వివాహానికి సంతోషంతో ఆమోదించాడు. అదేవిధంగా ఆయన మదయంతికా మకరందుల వివాహానికి కూడా సమ్మతించాడు. చిన్నతనంలో దేవరాతుడూ, భూరివసువూ అనుకున్న ప్రకారంగా వియ్యంకులు కాగలిగారు.",
            "book_page_end": 24
        },
        {
            "title": "పిశాచాల జేగంట",
            "book_page_start": 25,
            "pdf_page_start": 39,
            "pdf_page_end": 44,
            "author": "చందమామ బృందం",
            "genre": "జానపద కథ/హాస్యం",
            "moral": "అత్యాశ దురావస్థకు దారి తీస్తుంది. తొందరపాటు పని చెడగొడుతుంది.",
            "keywords": [
                "పిశాచాలు",
                "జేగంట",
                "చక్కెరబొమ్మ",
                "అత్యాశ",
                "అన్నదమ్ములు"
            ],
            "characters": [
                "అన్న",
                "తమ్ముడు",
                "అన్న భార్య",
                "కొమ్ముల పిశాచం"
            ],
            "locations": [
                "చీనా",
                "కొండదారి",
                "పిశాచాల గుహ"
            ],
            "content": "పూర్వం చీనాలో ఒక అన్నా, ఒక తమ్ముడూ\nఉండేవారు కావటానికి వాళ్ళు ఒకతల్లి\nపిల్లలే అయినా వాళ్ళ బుద్ధులలో ఎంతో\nవ్యత్యాసం ఉండేది.\nఅన్న చాలా చెడ్డవాడయితే, తమ్ముడు\nఎంతో బుద్ధిమంతుడు.\nతండ్రి పోగానే అన్న డబ్బంతా తన\nసొంతం చేసుకుని, దాన్ని హెచ్చు వడ్డీలకు\nఅప్పులిచ్చి ధనవంతుడయాడు. తమ్ముడు\nఅన్నకు ఎదురుచెప్పక, గ్రామంలోవాళ్ళకు\nరకరకాలుగా సహాయంచేస్తూ, అస్తమానం\nశ్రమచేస్తూనో, ఇతరుల సహాయంతోనో పొట్ట\nగడుపుకుంటున్నాడు.\nఒకనాడు తమ్ముడు చక్కెరపాకం\nకావడి వేసుకుని పొరుగూరిలో ఇచ్చి\nరావలిసివచ్చింది. దారి కొండదారి. అంతకు\nముందే వాన కురియటంచేత కొండచెరియ\nజారుడుగా ఉన్నది. తమ్ముడు కావడి వేసు\nకుని కొండదారివెంట ఎక్కుతూండగా\nకాలు జారింది. వాడు పాకం కడవలతోసహా\nపల్లానికి దొర్లాడు. కడవలలో ఉన్న పాక\nమంతా వాడి ఒంటినిండా పట్టి గట్టిగా\nబిగుసుకున్నది.\nవాడు పడిన చోటునుంచి లేచే లోపుగా\nకొన్ని పిశాచాలు అటుగా వచ్చి, \"అమ్మయ్యో!\nఎంత పెద్ద చక్కెర బొమ్మో!” అని కేకలు\nపెట్టాయి. కొన్ని పిశాచాలు అప్పటికప్పుడే\nఆ చ క్కెర బొమ్మ ను తినెయ్యాలను\nకున్నాయి. కాని అంత పెద్ద చక్కెర\nబొమ్మను ఒక్కపాళంగా తినటం సాధ్యం\nకాదు. అందుచేత పిశాచాలన్నీ సాయంపట్టి\nతమ్ముణ్ణి తమ గుహకు తీసుకుపోయి, ఒక\nరాతిమీద పడుకోబెట్టాయి.\nతరవాత పిశాచాలు ఆ చక్కెరబొమ్మ\nచుట్టూ గుంపుగా చేరి కొన్ని చక్కెర పెళ్లలు\nగిల్లుకు తిన్నాయి.\nఇంతలో ఒక కొమ్ములు గల పిశాచం,\n\"ఇక చాలు. చక్కెర జాస్తిగా తింటే అన్నం\nసయించదు. తిండి తిని మనం ఆడుకోవ\nటానికి పోవాలి. మన జేగంట పట్టుకు\nరండి!\" అన్నది.\nతమ్ముడు అంతసేపూ కదలక మెదలక\nచక్కెర బొమ్మలాగే ఉండిపోయాడు. తాను\nమనిషి అని తెలిస్తే ఆ పిశాచాలు తనను\nబతకనివ్వక నానా హింసా పెడతాయని\nవాడికి తెలుసు.\nనెత్తిన కొమ్ములు గల పిశాచం జేగంట\nవాయించేసరికల్లా గారడీలాగా రకరకాల\nఆహార పదార్థాలు వచ్చేశాయి.\nఆ పదార్ధాల ఘుమాయింపు ముక్కుకు\nతగిలేసరికి తమ్ముడికి నోరూరి, చెడ్డ ఆకలి\nఅయింది. పిశాచాలు ఆ పదార్థాలన్నిటినీ\nసంతోషంతో తిని, జేగంట ఒక చోట భద్రంగా\nదాచి, గంతులేసుకుంటూ ఆడుకోవటానికి\nవెళ్లిపోయాయి.\nగుహలో ఇంకెవరూ లేకుండా పోయాక\nతమ్ముడు రాతి పైనుంచి చెంగున లేచి,\nదాచి ఉన్న చోటినుంచి జేగంట సంగ్రహించి,\nదాన్ని తన చొక్కాలో దాచుకుని, కాలి\nసత్తువకొద్దీ ఇంటికి పరిగెత్తాడు. .\nఆ తరవాత తమ్ముడికి భోజనం సమస్య\nతీరిపోయింది. వాడు కావాలన్నప్పుడల్లా\nజేగంట తీసుకుని వాయిస్తేచాలు మృష్టాన్నం\nసిద్ధంగా ఉండేది.\nతమ్ముడికి పట్టిన ఈ అదృష్టం గురించి\nవివరాలు తెలియగానే అన్నకు పట్టరాని\nఅసూయ పుట్టుకొచ్చింది. తమ్ముడిలాగా\nచేస్తే తనకూ అలాటి అదృష్టం పడుతుందని\nవాడుకూడా ఒక చక్కెరపాకం కావడి\nభుజాన వేసుకుని అదే కొండదారిన బయలు\nదేరాడు. ఈసారి బురదా, జారుడూ లేవు.\nఅందుచేత అన్న కావాలని పడి పల్లానికి\nదొర్లి, పాకం ఒళ్ళంతా పూసుకుని పడు\nకున్నాడు. కొంతసేపటికి పిశాచాలు అటుగా\nవచ్చాయి. అవి అన్నను చూసి, \" పారిపో\nయిన చక్కెరమనిషి ఇడుగో! వీణ్ణి మన\nగుహకు తీసుకుపోయి ఎంచెయ్యాలో అది\nచేద్దాం,” అని ఆరిచాయి.\nఈ మాటలు విని అన్న, తన పంట\nపండిందిగదా అనుకుని సంతోషించాడు.\nపిశాచాలు అన్నను భుజంమీద వేసుకుని\nఎత్తుకుపోయి తమ గుహలోని రాతిమీదికి\nచేర్చాయి.\nకొమ్ముల పిశాచం, \"కిందటిసారి ఈ\nచక్కెరమనిషి మన జేగంట దొంగిలిం\nచుకు పోయాడు. అందుచేత ఈసారి మనం\nవీణ్ణి భాండంలో కొంచెం ఉడకబెట్టి\nఉంచుదాం!\" అన్నది.\nపిశాచాలు అన్నను ఒక ఖాళీ భాండంలో\nపెట్టి, నీళ్ళు పోసి, భాండంకింద మంట\nచేశాయి. భాండంలో నీరు కాగి వేడి ఎక్కు\nతున్న కొద్దీ అన్నకు బాధ హెచ్చింది. చివ\nరకు వాడు వేడి భరించలేక, భాండంలో\nనుంచి బయటికి దూకి గుహ బయటికి పరి\nగెత్తాడు. కాని వాడు ఎంతోదూరం పోక\nమునుపే పిశాచాలు వెంటపడి వాణ్ణి\nపట్టుకున్నాయి.\nకొమ్ముల పిశాచం మిగిలిన పిశాచాలతో,\n\"వీడు మళ్లీ మనకు చిక్కుతాడో లేదో,\nమనం ఎప్పటికీ జ్ఞాపకం ఉండేటట్టుగా\nవీడికి తగిన శిక్షచేసి పంపుదాం!\" అన్నది.\nతరవాత ఒక్కొక్క పిశాచమే వచ్చి అన్న\nముక్కు పట్టుకుని ఒక అడుగు పొడుగు\nసాగదీసింది. అన్న ముక్కు ఏడు అడుగుల\nపొడుగు సాగింది. ఆ తరవాత పిశాచాలు\nవాణ్ణి గుహలోనుంచి విసిరి బయట\nపారేశాయి.\nచావు తప్పి కన్ను లొట్టపోయినట్టుగా\nఅన్న తన ముక్కును చుట్టచుట్టి చేతిలో\nపట్టుకుని, బతుకు జీవుడా అంటూ తన\nకొంపకు చేరాడు.\nతన మొగుడు పిశాచాల దగ్గిర దొంగి\nలించి ఏదో మహత్తు గల వస్తువు తెస్తాడని\nఆశతో ఎదురు చూస్తున్న అన్న భార్య తన\nభర్త పిలుపు వినగానే తలుపు తెరిచి\nబయటికి వచ్చింది.\nఅన్న బాధతో, \" నా ముక్కు మీద నిల\nబడ్డావు, తొలగవే!” అని ఇల్లు అదిరేలా\nకేక పెట్టాడు.\n\" అంతా చోద్యం! మీ ముక్కుమీద\nనేనెలా నిలబడతానూ!” అంటూ ఆవిడ\nభర్తకేసి పరీక్షగా చూసి నిర్ఘాంతపోయింది.\nఅన్న తన భార్యకు జరిగిన దంతా\nచెప్పాడు. ఆవిడ అంతా విని నిట్టూర్చి,\n\"పిశాచాలు చేసినదానికి పిశాచాల దగ్గిరే\nవిరుగుడు ఉంటుంది. అయినా నేను వెళ్ళి\nమీ తమ్ముణ్ణి సలహా అడిగి వస్తాను!”\nఅంటూ బయలు దేరింది.\nవది నెగారు తనకోసం వచ్చేసరికి తమ్ముడు\nనాగలి కట్టుకుని పొలానికి పోబోతున్నాడు.\nవాడు చిత్రమైన మనిషి. తనవద్ద ఉన్న\nజేగంట ఒక్క తిండేగాక ఇంకా ఏది కావలి\nసినా ఇస్తుందని వాడు అదివరకే తెలుసు\nకున్నాడు. అయినప్పటికీ వాడు పని\nలేకుండా సోమరిబతుకు బతకటం ఇష్టం\nలేక, ఆ గంట సహాయంతో తనకు కావలి\nసిన వ్యవసాయ పరికరాలు మాత్రం సంపా\nదించుకుని తరవాత గంటను పెట్టెలో\nదాచిపెట్టేసి, కష్టించి జీవిస్తున్నాడు..\n\"ఏం, వదినా, ఇలా వచ్చావు?\" అని\nవాడు అన్న భార్యను అడిగాడు.\nఆవిడ కంట తడి పెట్టుకుంటూ అన్నకు\nపిశాచాలు చేసిన శిక్ష గురించి వివరంగా\nచెప్పింది. తమ్ముడు అంతా విని, \"నేను\nపిశాచాలుండే కొండప్రాంతానికి మరొకసారి\nవెళ్ళి అన్న ముక్కు సరిచేసే మార్గం\nఏమైనా ఉందేమో తెలుసుకు వస్తాను,”\nఅన్నాడు.\nఆ రోజు పిశాచాలు తిండి తినే వేళకు\nతమ్ముడు అవి ఉండే గుహను చేరుకుని\nలోపల పిశాచాలు ఆడుకునే మాటలను\nశ్రద్ధగా ఆలకించాడు.\nమాటల మధ్యను ఒక పిల్ల పిశాచం,\n\"పాపం, ఆ చక్కెరమనిషి ముక్కు\nఏమయిందో!\" అన్నది.\n\"వాడికి బుద్ధి ఉంటే దాన్ని సరిచేసు\nకునే సాధనం వాడిదగ్గిరే ఉన్నది. జేగంట\nమీద ఒక్కొక్క దెబ్బే కొట్టి, 'తగ్గు! తగ్గు!'\nఅంటుంటే వాడి ఏడు అడుగుల పొడుగు\nముక్కు కొంచెం కొంచెమే తగ్గిపోతుంది,\"\nఅన్నది కొమ్ముల పిశాచం.\nఈమాట విన్నాక తమ్ముడు అక్కడ\nమరి నిలవక సరాసరి ఇంటికి పరిగెత్తు\nకొచ్చాడు; తన పెట్టెలోనుంచి పిశాచాల\nజేగంట తీసుకుని తన అన్న ఇంటికి\nవెళ్ళాడు.\n\"ఊఁ ఊఁ! మీ అన్న ముక్కు చప్పున\nమామూలుగా చేసెయ్యి!\" అని వదినె\nఅతన్ని తొందర పెట్టింది.\nతమ్ముడు గంటమీద ఒక దెబ్బ కొట్టి,\nఅన్న ముక్కుకేసి చూస్తూ, \"తగ్గు!\"\nఅన్నాడు. అన్న ముక్కు మూడంగుళాలు\nతగ్గింది. వాడు మరొక దెబ్బ కొట్టి మళ్లీ\n\"తగ్గు!\" అన్నాడు. అదీ మళ్లీ మూడంగు\nళాలు తగ్గింది.\nఒక పావుగంట గడిచేసరికి అన్న ముక్కు\nనాలుగడుగుల పొడుగుమాత్రమే ఉన్నది.\nకాని అన్న భార్యకు ఆ పావుగంటా ఒక\nయుగంలాగా తోచింది. తమ్ముడు తెలివి\nతక్కువవాడై తాత్సారం చేస్తున్నాడని\nఆమెకు తోచింది.\nఆవిడ ఇక భరించలేక తమ్ముడి చేతిలో\nనుంచి జేగంటా, శీలా లాగేసుకుని, \"తగ్గు,\nతగ్గు, తగ్గు....!” అంటూ గంటను గబగబా\nబాదసాగింది. ఈ బాదుడు ఫలితంగా గంట\nకాస్తా పగిలి ముక్కలై పోయింది. ఆసరికే\nఅన్న ముక్కు తగ్గిపోవటమే గాక అసలు\nముక్కే లేకుండాపోయింది. భార్య బుద్ధి\nతక్కువవల్లా, తొందరపాటువల్లా వాడు\nశాశ్వతంగా ముక్కిడి అయిపోయాడు!",
            "book_page_end": 30
        },
        {
            "title": "చిలుకపలుకు",
            "book_page_start": 31,
            "pdf_page_start": 45,
            "pdf_page_end": 46,
            "author": "ఆర్. సరోజిని",
            "genre": "హాస్యం/నీతి కథ",
            "moral": "ఇతరులను దూషించినా లేదా చెడు కోరినా, దాని ఫలితం మనకే తిరిగి వస్తుంది.",
            "keywords": [
                "రామచిలుక",
                "ముసలావిడ",
                "చెడ్డమాటలు",
                "శాస్తుల్లుగారు",
                "తథాస్తు"
            ],
            "characters": [
                "ముసలావిడ (అవ్వ)",
                "మనవరాలు",
                "రామచిలుక",
                "శాస్తుల్లుగారు"
            ],
            "locations": [
                "ఊరు",
                "ఇల్లు"
            ],
            "content": "ఒక ఊళ్లో కొంచెం ఆస్తిపరురాలైన ముస\nలావిడ ఉండేది. ఆవిడకు ఒక మనవరాలు\nతప్ప మరెవరూ లేరు. ముసలిది ఆ మనవ\nరాలిని ఎంతో కట్టుదిట్టంలో ఉంచి భయ\nభక్తులతో పెంచేది. ఆ పిల్ల బయటికి వెళ్లి\nతన యీడు పిల్లలతో ఆడుకోరాదు, ఆ\nపిల్లలు ఈ పిల్లకోసం రాగూడదు!\nమనవరాలికి ఇల్లు బందిఖానా\nలాగుండేది. ఇంట్లో అవ్వా, ఒక రామ\nచిలుకా తప్పిస్తే ఇంకేమీ లేదు. ఇతర పిల్లలు\nస్వేచ్ఛగా తిరుగుతూ, ఆడుతూ, పాడుతూ,\nకేరింతలు కొడుతుంటే మనవరాలికి ముసలి\nదానిపైన మండిపోయేది. కాని ముసలి\nదంటే చెడ్డ భయం కావటంచేత ఆవిడ\nఎదట కుక్కిన పేనులాగా, అమాయికంగా\nఉండేది; ముసలిది లేనప్పుడుమాత్రం కసి\nకొద్ది, \" ఈ ముసలిముండ చచ్చిపోయినా\nబాగుండును!” అని పైకే అనుకునేది.\nవినగా వినగా రామచిలుకకు ఈ మాటలు\nనోటపట్టాయి. అది ఒకనాడు ముసలిది\nవింటూండగా, \" ఈ ముసలిముండ చచ్చి\nపోయినా బాగుండును!” అనేసింది.\nముసలమ్మ ఈ మాటలకు నిర్ఘాంత\nపోయింది. అస్తమానం ఇంటోనే ఉండే\nరామచిలక్కి ఇలాటి పాపిష్టి మాటలు ఎలా\nవస్తాయి? ఆవిడకు తన మనవరాలి పైన\nఅనుమానం తగల్లేదు, ఎంచేతంటే, నోట్లో\nనాలుక లేనట్టు కనిపించే ఆ పిల్ల నిష్కా\nరణంగా అటువంటి మాటలు ఎందు\nకంటుంది?\nఒకనాడు ముసలావిడతో తమ ఇంటి\nసొద ఏదో చెప్పుకోవటానికి పొరుగింటి\nముసలామె వచ్చింది. ఇద్దరూ మాట్లాడుకునే\nసమయంలో రామచిలుక ఠపీమని, \"ఈ\nముసలి ముండ చచ్చిపోయినా బాగుండును!”\nఅన్నది. ఈ మాటలు వింటూనే పొరుగింటి\nముసలమ్మ వెలవెలపోయి, మాట్లాడే మాట\nకూడా పూర్తి చెయ్యకుండా, గిరుక్కున\nతిరిగి వెళ్లిపోయింది. ముసలిదానికి తల\nతీ సేసినట్టయింది.\nఎలాగైన చిలుక చేత ఇటువంటి\nమాటలు మాట్లాడకుండా చేయించాలని\nముసలిదానికి అనిపించింది. పొరుగునే ఒక\nశాస్తుల్లుగారున్నాడు. వారింట కూడా ఒక\nరామచిలుక ఉన్నది. అందుచేత చిలుకల\nసంగతి ఆయనకు బాగా తెలుసు.\nముసలిది శాస్తుల్లుగారింటికి వెళ్లి,\n\"అయ్యా, మా చిలుక పాపిష్టి మాటలు\nనేర్చింది. ఎవరైనా ఇంటికి రాభయంగా\nఉంటున్నది. దానికి కాస్త మంచిమాటలు\nఅలవడే దారి చెబుదురూ,” అన్నది.\nశాస్తుల్లుగారు, \"అదేమంత కష్టమైన\nపని కాదే. మా చిలుక చాలా మంచిమాటలు\nమాట్లాడుతుంది. దాని నోట ఎన్నడూ ఒక్క\nచెడ్డమాట రాదు. కావలిస్తే మా చిలుకను\nమీ చిలుక పంజరంలోనే నాలుగు రోజుల\nపాటు ఉంచుకోండి. దానినుంచి మీ చిలుక\nకూడా నాలుగు మంచిముక్కలు నేర్చు\nకుంటుంది,” అన్నాడు ముసలిదానితో.\n\"బాబ్బాబు, ఆపాటి సహాయం చేతురూ!”\nఅన్నది ముసలావిడ ఆశగా.\n\"దానికేంభాగ్యమమ్మా !” అంటూ\nశాస్త్రుల్లుగారు తమ చిలుకను ఆవిడకిచ్చాడు.\nఆవిడ దాన్ని తెచ్చి తమ చిలుక వుండే పంజ\nరంలో పెట్టింది. ఈ పని చేశాక ఆవిడకు\nపెద్ద బరువు దించేసినట్టు అనిపించింది.\nకాని అంతలోనే ఇంటి చిలుక కొత్తగా\nవచ్చిన చిలుకను చూసి కళ్ళార్పుతూ, \"ఈ\nముసలిది చచ్చిపోయినా బాగుండును!”\nఅన్నది. వెంటనే శాస్తుల్లుగారి చిలుక తడుపు\nకోకుండా, \"తథాస్తు!\" అన్నది. ముసలావి\nడకు ఒళ్లు మండిపోయింది. ఆవిడ పంజరం\nతెరిచి రెండు చిలుకలనూ వొదిలిపెట్టేస్తూ,\n\"పోయి చావండి!” అని తిట్టింది.",
            "book_page_end": 32
        },
        {
            "title": "ముగ్గురు పెళ్లికొడుకులు",
            "book_page_start": 33,
            "pdf_page_start": 47,
            "pdf_page_end": 52,
            "author": "చందమామ బృందం",
            "genre": "బేతాళ కథ/నీతి",
            "moral": "కేవలం జ్ఞానం లేదా తెలివి కంటే, సాహసంతో కూడిన ఆచరణ (శౌర్యం) గొప్పది మరియు విలువైనది.",
            "keywords": [
                "విక్రమార్కుడు",
                "బేతాళుడు",
                "సోమప్రభ",
                "శూరుడు",
                "జ్ఞాని",
                "విజ్ఞాని"
            ],
            "characters": [
                "విక్రమార్కుడు",
                "బేతాళుడు",
                "పుణ్యసేన రాజు",
                "హరిస్వామి (మంత్రి)",
                "సోమప్రభ",
                "శూరుడు",
                "జ్ఞాని",
                "విజ్ఞాని",
                "ధూమశిఖుడు (రాక్షసుడు)"
            ],
            "locations": [
                "ఉజ్జయినీ నగరం",
                "వింధ్యారణ్యం",
                "శ్మశానం"
            ],
            "content": "పట్టు విడవని విక్రమార్కుడు మళ్లీ చెట్టు\nవద్దకు వెళ్లి, దానిపైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు శవం\nలోని బేతాళుడు, \"రాజా, ఎంత చెప్పినా\nనీవు ఈ శ్రమ మానకుండా ఉన్నావు.\nనీ పట్టుదల నిజంగా సాటిలేనిది. కనీసం\nనీకు శ్రమ తెలియకుండా ఉండగలందు\nలకు ఒక కథ చెబుతాను విను,\" అంటూ\nఈవిధంగా చెప్పసాగాడు :\nఒకప్పుడు ఉజ్జయినీ నగరాన్ని పుణ్య\nసేనుడనే రాజు ఏలుతూ ఉండేవాడు.\nఆయనవద్ద ఒక బ్రాహ్మడు మంత్రిగా ఉండే\nవాడు. ఆయన పేరు హరిస్వామి. ఈ హరి\nస్వామి చాలా సజ్జనుడే గాక రాచకార్యాలలో\nసమర్థుడుకూడాను.\nహరిస్వామికి దేవస్వామి అనే కొడుకూ,\nసోమప్రభ అనే కూతురూ ఉండేవారు.\nదేవస్వామి తండ్రికి తగిన కొడుకు, చాలా\nబుద్ధిమంతుడు. ఇక సోమప్రభ భూలోక\nరంభ అని చెప్పవచ్చు.\nసోమప్రభకు యౌవనం వచ్చాక తల్లి\nదండ్రులు ఆమె వివాహం గురించి ఆలో\nచించసాగారు. తాను అసాధారణ సౌందర్య\nవతిని అన్న ఉద్దేశంతో సోమప్రభ, ఎవరినో\nఒకరిని పెళ్లాడటం ఇష్టంలేక, మహాశూరుడో,\nమహాజ్ఞానో, మహావిజ్ఞానో అయితే తప్ప తనకు\nపెళ్లి చేయవద్దని తల్లికి చెప్పి, ఆ సంగతి\nతన అన్నకూ, తండ్రికికూడా చెప్పించింది.\nఈ షరతుకు అందరూ సమ్మతించారు.\nఇంతలో ఒక దక్షిణదేశపు రాజు ఉజ్జయిని\nపైకి దండెత్తి వచ్చాడు. పుణ్యసేన మహా\nరాజు ఆ శత్రురాజుతో సంధి రాయబారం\nజరప నిశ్చయించి, తన రాయబారిగా వెళ్ల\nమని హరిస్వామిని పంపాడు. హరిస్వామి\nదక్షిణదేశానికి వెళ్ళి తాను వచ్చిన పని\nపూర్తి చేశాడు.\nఆ సమయంలో ఒక బ్రాహ్మణ యువ\nకుడు హరిస్వామి వద్దకు వచ్చి, \" అయ్యా,\nమీ కుమార్తె గొప్ప సౌందర్యవతి అని\nవిన్నాను. ఆమెను నాకిచ్చి పెళ్ళి\nచెయ్యండి,” అని అడిగాడు.\nదానికి హరిస్వామి, \"నాయనా, నా\nకూతురును చేసుకునేవాడు గొప్ప శూరుడైనా\nకావాలి, జ్ఞాని అయినా కావాలి, విజ్ఞాని\nఅయినా కావాలి. నీవు ఏ తరగతి కిందికి\nవస్తావు?” అని అడిగాడు.\n\" నేను విజ్ఞానిని,” అన్నాడాయువకుడు.\n\"ఏదీ, నీవిజ్ఞానం కొంచెం ప్రదర్శించు,\"\nఅన్నాడు హరిస్వామి.\nఆ యువకుడు తన విజ్ఞానంతో ఒక\nవిమానం తయారు చేసి ఉన్నాడు. అతను\nహరిస్వామిని అందులో ఎక్కించుకుని,\nఆకాశమార్గాన లోకాలన్నీ తిప్పి తెచ్చాడు.\n\" భేష్, నీవు మా అమ్మాయికి తగిన\nవాడివే. ఇంకొక్క వారంలో ఉజ్జయినికి\nరా. ఆ నాడు పెళ్ళికి మంచి ముహూర్త\nమున్నది. నీకు మా అమ్మాయినీ ఇచ్చి\nచేస్తాను,” అని హరిస్వామి ఆ యువకుడికి\nమాట ఇచ్చాడు.\nఇది జరిగిన సమయంలోనే ఉజ్జయినిలో\nమరొక బ్రాహ్మణ యువకుడు హరిస్వామి\nకొడుకైన దేవస్వామి వద్దకు వచ్చి, \" నాకు\nమీ చెల్లెలి నిచ్చి పెళ్ళి చేస్తారా?” అని\nఅడిగాడు.\nదేవస్వామి అతనితో, \"గొప్ప శూరుడో,\nజ్ఞానో, విజ్ఞానో అయితే తప్ప మా చెల్లెలు\nపెళ్ళాడదు. నీవు దేనికిందికి వస్తావు?”\nఅని అడిగాడు.\n\"నేను సమస్త శస్త్రాస్త్ర విద్యలలోనూ\nఆరితేరిన శూరుణ్ణి,” అంటూ ఆ యువ\nకుడు తన విద్యాపాటవాన్ని దేవస్వామికి\nప్రదర్శించి చూపాడు.\nదేవస్వామి తృప్తిపడి అతనితో, \"ఇంకొక\nవారానికి మంచి ముహూర్తం ఉన్నది. ఆ\nరోజున మా ఇంటికి వచ్చినట్టయితే నీకు\nమా చెల్లెలి నిచ్చి పెళ్ళిచేస్తాను,\" అన్నాడు.\nఆ రోజునే హరిస్వామి భార్యవద్దకు\nమరొక బ్రాహ్మణ యువకుడు వచ్చి\n\"అమ్మా, మీ కుమా ర్తెను నాకిచ్చి పెళ్ళి\nచెయ్యండి,” అని అడిగాడు.\nఆమెకూడా అతనితో తన కుమార్తెకు గల\nనియమం తెలిపి, \" నాయనా, నీవు శూరు\nడివా, జ్ఞానివా, విజ్ఞానివా?” అని అడిగింది.\n\" నేను జ్ఞానిని. ఈ క్షణాన ఎక్కడ ఏమి\nజరుగుతున్నదీ నేను తెలుసుకోగలను,”\nఅన్నాడు యువకుడు. ఆ సంగతి రుజువు\nచెయ్యటానికి అతను కొన్ని దృష్టాంతరాలు\nచూపాడు. సోమప్రభ తల్లి తృప్తిపడి అత\nనితో, \"నాయనా, సరిగా ఒక వారానికి\nమంచి ముహూర్తం ఉన్నది. ఆనాడు మా\nఇంటికి వచ్చావంటే నీకు మా అమ్మాయి\nనిచ్చి చేస్తా,” అని చెప్పింది.\nఈవిధంగా హరిస్వామీ, దేవస్వామీ,\nఅతని తల్లి ఒకరికి తెలియకుండా ఒకరు\nసోమప్రభకు ముగ్గురు వరుళ్ళను ఏర్పాటు\nచేశారు. హరిస్వామి ఇంటికి తిరిగి వచ్చి\nతాను ఒక సంబంధానికి మాట ఇచ్చానని\nచెప్పగానే, మిగిలిన ఇద్దరూ తాముకూడా\nఅలాగే చేశామని బయటపెట్టారు. ఈ చిక్కు\nనుంచి ఎలా బయటపడటమా అని వారు\nచింతించసాగారు.\nవారం తిరిగింది. ముహూర్తంరోజు\nవచ్చింది. ముగ్గురు పెళ్ళికొడుకులూ హరి\nస్వామి ఇంటికి వచ్చారు. ఈ సమస్య ఎలా\nపరిష్కరించటమా అనుకుంటుండగా సోమ\nప్రభ కాస్తా మాయమయింది. ఆమెకోసం\nఎన్నోచోట్ల వెతికారు. ఎంత వెతికినా ఆమె\nజాడ తెలియరాలేదు.\nఅప్పుడు పెళ్లికొడుకులలో జ్ఞాని అయిన\nవాణ్ణి హరిస్వామి, \"ఓ జ్ఞానీ, నీకు నిజంగా\nజ్ఞానమే ఉంటే నా కూతురు ఏమయిందో\nచెప్పు,” అని అడిగాడు.\n\"వింధ్యారణ్యంలో ఉండే ధూమశిఖు\nడనే రాక్షసుడు మీ కుమార్తెను ఎత్తుకు\nపోయాడు. ఆమె ఇప్పుడు వాడి ఇంట\nఉన్నది,” అని జ్ఞాని చెప్పాడు.\n\"అయ్యో, ఎక్కడి వింధ్యారణ్యం!\nఅక్కడికి ఎలా వెళ్ళటం? వెళ్ళితేమటుకు\nదాన్ని రాక్షసుడి బారినుంచి తప్పించి\nముహూర్తానికి పెళ్లి చెయ్యటం ఎలా?\" అని\nహరిస్వామి మొత్తుకున్నాడు.\n\"మీరేం విచారించకండి. మన మంద\nరమూ ఒక్క క్షణంలో మీ అమ్మాయి ఉన్న\nచోటికి వెళ్ళటానికి నా విమానం ఉన్నది,”\nఅన్నాడు విజ్ఞాని పెళ్ళికొడుకు.\nఅతని విమానంలో అందరూ ఎక్కారు.\nసమస్త శస్త్రాస్త్రాలతో శూరుడు కూడా\nఎక్కాడు. క్షణంలో విమానం వింధ్య\nరణ్యం చేరుకుని ధూమశిఖుడి ఇంటి\nముందు వాలింది. అందరూ విమానం\nనుంచి దిగారు.\nధూమశిఖుడు కారాలూ మిరియాలూ\nనూరుతూ వారిపైకి వచ్చాడు. శూరుడు\nతన అస్త్రశస్త్ర నైపుణ్యమంతా ప్రయోగించి,\nఆ రాక్షసుడితో పోరాడి, చివరకు ఒక అర్థ\nచంద్రబాణంతో వాడి మెడ తెగవేశాడు.\nతరవాత అందరూ కలిసి సోమప్రభను తీసు\nకుని విమానంలో బయలుదేరి హరిస్వామి\nఇంటికి తిరిగి వచ్చారు.\nముహూర్తం సమీపిస్తున్నది. కాని సోమ\nప్రభను నేను పెళ్లాడతానంటే నేనంటూ\nముగ్గురు పెళ్ళికొడుకులూ హరిస్వామి\nముందు తయారయారు.\n\"సోమప్రభ ఎక్కడ ఉన్నదీ నేను\nచెప్పకపోతే మీకామె ఎట్లా దక్కేది.? నేనే\nఆమెను పెళ్ళాడాలి!” అన్నాడు జ్ఞాని.\n\"ఆమె ఎక్కడఉంటేమాత్రం నా\nవిమానం లేకపోతే అమెను రక్షించటానికి\nఅవకాశ మెక్కడిది? నేనే ఆమెను\nపెళ్ళాడాలి!” అన్నాడు విజ్ఞాని.\n\"రాక్షసుణ్ణి చంపి ఆమెను రక్షించిన\nవాణ్ణి నేనుండగా మరొకరు ఆమెను ఎట్లా\nపెళ్లాడతారు?” అన్నాడు శూరుడు.\nవీరి వాదనలలో ఎవరిది ఎక్కువ బల\nమైన వాదమో తెలియక హరిస్వామి తిక\nమక పడ్డాడు.\nబేతాళుడీ కథ చెప్పి, \"రాజా, ఆ\nముగ్గురు పెళ్లికొడుకులలోనూ సోమప్రభను\nపెళ్ళాడటానికి ఎక్కువ అర్హత గలవా\nడెవడు? శూరుడా, జ్ఞానా, విజ్ఞానా? ఈ\nప్రశ్నకు సమాధానం తెలిసికూడా చెప్పక\nపోయావో నీ తల బద్దలవుతుంది,” అన్నాడు.\nదానికి విక్రమార్కుడు, \"సోమప్రభను\nపెళ్ళాడటానికి నిజంగా అర్హుడు శూరుడే.\nఅతడే తన ప్రాణాలు ఒడ్డి రాక్షసుడితో పోరి\nఆమెను రక్షించాడు. జ్ఞానిగాని, విజ్ఞానిగాని\nఅతనికి సహాయకులు మాత్రమే అవుతారు.\nజ్ఞానమూ, విజ్ఞానమూ సాధనలే గాని పర\nమార్ధం ఎన్నడూ కావు,” అని చెప్పాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై\nతిరిగి చెట్టెక్కాడు.",
            "book_page_end": 38
        },
        {
            "title": "ముజోకోసం",
            "book_page_start": 39,
            "pdf_page_start": 53,
            "pdf_page_end": 56,
            "author": "డి. రామాచారి",
            "genre": "హాస్యం/మోసపూరిత కథ",
            "moral": "ఇతరులను మోసం చేయాలని చూస్తే, చివరికి మోసపోయేవారు మనమే అవుతాం.",
            "keywords": [
                "ముజో",
                "రైతు",
                "భార్య",
                "మోసగాడు",
                "డబ్బు",
                "పిండిమర యజమాని"
            ],
            "characters": [
                "ముజో",
                "రైతు",
                "రైతు భార్య",
                "కొత్తవాడు (మోసగాడు)",
                "మర యజమాని"
            ],
            "locations": [
                "టర్కీ",
                "జొన్నచేను",
                "పిండిమర"
            ],
            "content": "టర్కీలో ముజో అనేవాడుండేవాడు. వాడు\nచిన్నతనంలోనే చనిపోవటంచేత వాడి భార్య\nమళ్లీ పెళ్లి చేసుకున్నది. ఆమె రెండో భర్త\nకొంత డబ్బుగల రైతు. అయినా భార్యా\nభర్తలిద్దరూ స్వయంగానే పొలంపని\nచేసుకునేవారు.\nఒకనాడు వాళ్లు చెమటలు కక్కుతూ\nమిట్టమధ్యాన్నందాకా తమ జొన్నచేనులో\nపని చేశారు. భర్త అప్పుడు వంచిన నడుము\nఎత్తి, \"పెళ్లామా, పెళ్లామా, మిట్ట మధ్యాన\nమయింది. ఇక కూడు తినవచ్చు. నేను\nగుర్రానికి వాగులో నీళ్లు పెట్టి వస్తాను.\nనువు అందాకా ఆ గట్టుమీది చెట్టుకింద\nవిశ్రాంతి తీసుకో !” అన్నాడు.\nభార్య చెట్టుకిందికి పోయి చల్లని నీడలో\nచేరగిలబడి, \"హమ్మయ్య!\" అనుకుని\nక్షణంపాటు కన్ను మూసింది. అంతలోనే\nఆమెకు, \"ఏమమ్మోయ్!\" అని పలక\nరించటం వినిపించింది. కళ్లు తెరిచి చూసే\nసరికి వింత దుస్తులు ధరించి, బొచ్చు టోపీ\nపెట్టుకున్నవాడొకడు ఎట్టెదట కనిపించాడు.\n\"ఎవరయ్యా నువూ? ఎక్కడినుంచి\nవస్తున్నావు?” అని అడిగింది ఆడమనిషి.\n\"మాది ఈ ప్రపంచం కాదులే,”\nఅన్నాడు కొత్తవాడు.\n\" ఇంకో లోకంనుంచి వచ్చావా ? అయితే\nచూడూ, అక్కడ నా మొదటి మొగుడు\nముజో కనిపించాడా? అతను పోయి ఎంతో\nకాలం కాలేదు,” అన్నది ఆడది.\n\"ముజో తెలీకేం? రోజూ కలుస్తాం!\nమా ఇద్దరికీ మంచిస్నేహం. అదీగాక మా\nఇళ్లు పక్కపక్కనే !” అన్నాడు కొత్తవాడు.\n\"నిజంగానా ? అయితే అక్కడ సుఖంగా\nఉంటుందా?\" అని ఆడది అడిగింది.\n\"ఇక్కడున్నట్టే ఉంటుంది. — కొంచెం\nఅటూ ఇటూగా,\" అన్నాడు కొత్తవాడు.\n\"మరి మా ముజో సుఖంగా ఉన్నాడా?”\nఅని ఆడది మళ్ళీ అడిగింది.\n\"సుఖంగా లేకేంగాని, డబ్బుకే బాగా\nఇబ్బంది పడుతున్నాడు. కాఫీ కావాలన్నా,\nచుట్టముక్క కొనుక్కోవాలన్నా దగ్గిర ఎర్ర\nఏగానీ లేదు. నాబోటి స్నేహితులు ఇప్పిస్తే\nబిడియపడతాడు,” అన్నాడు కొత్తవాడు.\nఆడది రెండు కన్నీటి బొట్లు రాల్చి\nకొంగుతో కళ్లు తుడుచుకొని, \"నువు మళ్లీ\nతిరిగి పోతున్నావా, నాయనా? డబ్బిస్తాను\nగానీ ముజోకు చేర్చుతావా?” అని అడిగింది.\n\"సంతోషంగా చేర్చుతాను. ఆదీ ఒక\nపెద్ద పనేనా ఏమిటి?” అన్నాడు కొత్తవాడు.\nఆడది లేచి వెళ్ళి పక్కనే మడత పెట్టి\nవున్న భర్త కోటుజేబులో నుంచి బంగారు\nకాసుల మూట తీసి కొత్తవాడి కిస్తూ, \"దీన్ని\nమా ముజోకియ్యి. నేను బతికుండగా తనకు\nఏలోటూ రానివ్వనని చెప్పు. నేను మళ్ళీ\nపెళ్ళి చేసుకున్నప్పటికీ ముజోను మరవ\nలేదని మరీ మరీ చెప్పు,” అన్నది.\nకొత్తవాడు ఆ డబ్బు తీసుకుని సాధ్య\nమైనంత శీఘ్రంగా వాగు ఒడ్డున వుండే\nపొదల మధ్యగా జారుకున్నాడు.\nఎందుకంటే ఆడదాని రెండో భర్త\nగుర్రాన్ని తీసుకుని చెట్టు దగ్గిరకు వస్తూ\nఉండటం వాడికి కనిపించింది.\nఆడది మాత్రం కొత్తవాడు వెళ్లిన దిక్కే\nచూస్తూ తనభర్త దగ్గిరికి వచ్చినదాకా\nచూడనేలేదు.\n\"ఎవడా మనిషి? నీతో ఏం మాట్లాడు\nతున్నాడు?” అని భర్త అడిగాడు.\nభార్య జరిగిన సమాచారంమంతా\nచెప్పింది. అంతా విన్నాక రైతుకు పట్టరాని\nఆగ్రహం పుట్టింది. కాని భార్యను తిట్టుతూ\nనిలబడిపోతే డబ్బు తీసుకున్న దొంగ వెధవ\nతప్పించుకుపోతాడు.\n\"ఏడీ వాడూ? ఏ దిక్కుగా వెళ్లాడు?”\nఅని రైతు భార్య నడిగి తెలుసుకుని తన\nగుర్రంమీద ఎక్కి, దాన్ని దౌడు తీయిస్తూ\nకొత్తవాడు వెళ్లిన దారి పట్టుకున్నాడు.\nవాగుకు కొంత ఎగువను ఒక పిండిమర\nఉన్నది. కొత్తవాడు దాన్ని చేరవచ్చే\nసమయానికి రైతు గుర్రంమీద దౌడు తీస్తూ\nవచ్చే చప్పుడు వినిపించింది. వాడు చప్పున\nపిండిమరలోకి దూరాడు. లోపల మర\nతిరగలి రాళ్ల రొద హెచ్చుగా ఉన్నది.\nఅందుచేత వాడు మర యజమానితో,\n\"పారిపో, పారిపో! నిన్ను చంపటానికి\nతురకవాడు వస్తున్నాడు,” అని అరిచాడు.\nమర యజమాని తొంగి బయటికి చూసే\nసరికి, గుర్రాన్ని దౌడు తీయిస్తూ, చేత కత్తి\nపట్టుకుని వచ్చే రైతు కనిపించాడు. వాడు,\n“చచ్చాన్రా!” అనుకుని, తన టోపీ కొత్త\nవాడికిచ్చి, వాడి బొచ్చుటోపీ తాను పెట్టు\nకుని, తాను మెడకూ, నడుముకూ కట్టు\nకున్న గుడ్డకూడా వాడికిచ్చి, దొడ్డిదారిన పడి,\nమర వెనక ఉన్న గుట్టమీది అడవిలోకి\nపారిపోయాడు.\nఅదే సమయంలో రైతు మర బయట\nగుర్రాన్ని దిగి లోపలికి వచ్చాడు. కొత్తవాడు\nపిండిబస్తాలనుంచి ఇంత పిండి తన ఒంటి\nమీదా, చేతులకూ, ముఖానికీ పూసుకుని\nఏదో తఖిఖీ చేస్తున్నట్టు నటిస్తున్నాడు.\nరైతు వాణ్ణి గుర్తించక, \"ఇటుగా\nవచ్చినవాడు ఏమయాడు?\" అని గట్టిగా\nఆరిచాడు. మర మోతలో వినపడనట్టు నటిం\nచాడు కొత్తవాడు. రైతు దగ్గిరికి వచ్చి వాడి\nభుజంమీద చెయ్యి వేసి ఊపుతూ, \"ఇప్పు\nడొక మనిషి లోపలికి రావటం చూశాను.\nవాడేడీ?” అన్నాడు మరింత గట్టిగా.\nకొత్తవాడు దొడ్డి వాకిలి చూపి మళ్లీ తన\nపనిలో నిమగ్నుడైనట్టు నటించాడు. రైతు\nదొడ్డివాకిలి వద్దకు వెళ్లి చూస్తే, చెట్ల సందున\nపడి గుట్ట ఎక్కిపోతూ బొచ్చు టోపీవాడు\nకనబడ్డాడు. ఆ చెట్ల మధ్యగా గుర్రం\nవెళ్ళదు. అందుచేత రైతు, \" ఒరేయ్, ఆగు!\nనీ ప్రాణాలు తీస్తా!\" అంటూ, కత్తి\nఊపుతూ, రొప్పుతూ గుట్ట ఎక్కసాగాడు.\nఈ కేకలు విని మర యజమాని మరింత\nవేగంగా పరిగెత్తసాగాడు. ఆ పరిగెత్తే హడా\nవుడిలో వాడు, ఒక పడిపోయిన చెట్టుకు\nకాలు తగిలి, కింద పడ్డాడు. వాడు మళ్ళీ\nలేచేలోగా రైతు వాణ్ణి పట్టుకున్నాడు.\n\"ఏదీ నా డబ్బు సంచీ? వెంటనే ఇచ్చె\nయ్యకపోయావో నిన్ను నరికి పోగువేస్తాను,”\nఅన్నాడు రైతు.\n\"ఏ డబ్బుసంచీ?” అన్నాడు మర\nయజమాని నిర్ఘాంతపోయి.\n\"నా పెళ్ళాన్ని వెర్రిదాన్ని చేసి, ముజోకు\nఇస్తానని నువు తీసుకున్న సంచీ! వెంటనే\nఇచ్చెయ్యి!\" అన్నాడు రైతు.\n\"నీ భార్య ఎవరు? ముజో ఎవరు?\nనాకేమీ తెలీదు. వాడు వచ్చి భయపెట్టిన\nదాకా నేను నా పిండిమరలోనే ఉంటినిగా!”\nఅన్నాడు. మర యజమాని,\nక్రమంగా నిజం బయటపడింది. రైతు\nతాను మోసపోయినందుకు విచారిస్తూ పిండి\nమర వద్దకు తిరిగి వచ్చేసరికి మర లోపల\nమనిషి లేడు, బయట రైతు గుర్రమూ\nలేదు. కొత్తవాడు దాన్ని ఎక్కి అప్పుడే\nఉడాయించేశాడు.\nరైతు కాళ్ళీడ్చుకుంటూ భార్య ఉన్న\nచోటికి తిరిగి వచ్చాడు.\n\"తిండీ తిప్పలూ లేకుండా, మాటా\nపలుకూ ఆడకుండానే ఎక్కడికి వెళ్ళావు?\nఅన్నట్టు నీ గుర్రం ఏదీ ? నడిచి వచ్చావేం?”\nఅని భార్య అడిగింది.\n\"గుర్రమా? పాపం, ముజో స్వర్గంలో\nకాళ్ళు అరిగేటట్టు నడుస్తున్నాట్ట. అందుకని\nవాడికి నా గుర్రం కూడా ఇవ్వమని ఆ\nవచ్చినవాడికి ఇచ్చేశాను!\" అంటూ రైతు\nభోజనానికి కూచున్నాడు.\nఇద్దరూ మంచి ఆకలిమీద ఉండటం\nచేత భోజనం చక్కగా సయించింది.",
            "book_page_end": 42
        },
        {
            "title": "లంకెలబిందెలు",
            "book_page_start": 43,
            "pdf_page_start": 57,
            "pdf_page_end": 60,
            "author": "హెచ్. రమణరావు",
            "genre": "జానపద కథ/హాస్యం",
            "moral": "తెలివైన ప్రణాళిక ద్వారా దాచుకున్న సంపదను కాపాడుకోవచ్చు. అమాయకత్వం, మూర్ఖత్వం ఇతరులను నమ్మేలా చేయగలదు.",
            "keywords": [
                "రైతు",
                "లంకెబిందెలు",
                "బంగారం",
                "జమీందారు",
                "తెలివి"
            ],
            "characters": [
                "రైతు",
                "రైతు భార్య",
                "జమీందారు"
            ],
            "locations": [
                "గ్రామం",
                "పొలం",
                "చెరువు"
            ],
            "content": "ఒక జమీందారుగారి గ్రామంలో ఒక నిరు\nపేద రైతు ఉండేవాడు. వాడి దుస్థితి చూసి\nజమీందారు వాడికి కొద్దిపాటి బంజరుపాలం\nఇచ్చి, బతికి ఉన్నంత కాలమూ అనుభ\nవించమన్నాడు.\nఒకనాడు రైతు తన చెక్క దున్నుతూ\nఉండగా నాగలికి ఏదో అడ్డు తగిలింది.\nతవ్వి చూస్తే లంకెబిందెలు కనబడ్డాయి.\nవాటినిండా బంగారుకాసులున్నాయి.\nఆ బిందెలను ఎలాగైనా, పరాయివాడి\nకన్ను పడకుండా, ఇంటికి చేర్చుకుంటే\nతన దరిద్రం తీరిపోతుంది. ఈ లంకెబిందెల\nమాట మరోప్రాణి చెవిని పడిందో వాటిలో\nఒక్క కాసుకూడా తనకు దక్కదు; అంతా\nజమీందారు చెవులుమెలేసి తీసుకుంటాడు.\nఅయితే ఆ బిందెలు చాలా బరువున్నాయి.\nతాను ఒక్కడూ వాటిని ఇంటికి చేర్చటం\nఅసంభవం. తన భార్య కూడా సహాయ\nపడాలి. కాని దానినోట నువుగింజ నానదు.\nఅది వొట్టి వెర్రిబాగులది.\nరైతు ఎంతోసేపు దీర్ఘంగా ఆలోచించి\nచివరకు కర్తవ్యం నిర్ణయించుకున్నాడు.\nచీకటిపడగానే వాడు కొన్ని చేపలూ, ఒక\nకోడీ కొన్నాడు. చేపలను తెచ్చి తన దొడ్లో\nఉన్న ఉచ్చులలో పెట్టాడు, కోడిపెట్టను\nతీసుకుపోయి చెరువులో వేసిన వలలో పెట్టే\nశాడు. తరవాత ఖాళీ చేతులతో ఇంట్లోకి\nవెళ్ళాడు.\n\"ఎప్పుడూ ఉత్తచేతు లాడించుకుంటూ\nవస్తావు. వంట ఏం చెయ్యను?” అని పెళ్లాం\nలబలబలాడింది.\n\"ఊరికే అరవకు. దొడ్లో ఉచ్చులు\nవేశాను. ఏమైనా పడ్డాయేమో చూద్దాం పద.\nచెరువులో వలవేసి పచ్చాను. అందులో\nకూడా ఏమైనా చిక్కి ఉండొచ్చు,\"\nఅన్నాడు రైతు.\nఇద్దరూ బయలుదేరారు. ఉచ్చుల్లో\nచేపలు దొరికాయి, వలలో కోడి చిక్కింది.\n\"ఎంత చిత్రం! ఎంత చిత్రం!\" అన్నది\nరైతు పెళ్ళాం.\n\"ఇదేం చూశావు? అంతకన్న చిత్రం\nచెబుతా విను. మన పొలంలో లంకెబిందెలు\nదొరికాయి. అర్ధరాత్రి వేళ మనం పోయి\nవాటిని తెచ్చుకోవాలి. ఎవరికీ తెలీరాదు\nసుమా. తెలిస్తే ఆ బిందెల్లో ఉన్న బంగారం\nమనకు దక్కదు. జాగర్త!” అన్నాడు రైతు.\n'ఇద్దరూ చీకట్లోపడి పొలానికి వెళ్ళారు.\nఅక్కడ ఒకచోట ఎర్రనీళ్ళూ, ఒక మండా\nసిద్ధంగా ఉంచాడు రైతు. ఆ చీకట్లో వాడు\nమండను ఎర్రనీళ్ళలో ముంచి తన పెళ్లాం\nమీద విదిలించాడు.\n\"వాన కురుస్తోందేమిటీ?” అంటూ\nపెళ్ళాం తల ఎత్తి చూసింది. ఎక్కడా చిన్న\nమబ్బుతునక కూడా లేదు. నక్షత్రాలు\nమిలమిలా మెరుస్తున్నాయి.\n\"మబ్బు లేకుండా వాన ఏమిటీ?”\nఅన్నది రైతు పెళ్ళాం.\n\"మబ్బులేని వాన నెత్తురువాన! నీకు\nతెలీదా?” అన్నాడు రైతు.\n\"అట్టాగా?” అన్నది రైతు పెళ్ళాం\nఆశ్చర్యంగా.\nతరవాత ఇద్దరూ లంకెబిందెలు మోసు\nకుని ఇంటికి బయలుదేరారు. వాళ్లు జమీం\nదారుగారి ఇంటి వెనకగా వచ్చేటప్పుడు\nరెండుమూడు ఆవులు మూలిగినట్టుగా\nఅరిచాయి. \"అదేమిటీ?” అన్నది రైతు\nపెళ్ళాం భయంతో.\n\" ఏం లేదులే. జమీందారుగారిని\nదయ్యాలు ఎత్తుకుపోయాయట. అందుకని\nనౌకర్లు ఏడుస్తున్నార,” అన్నాడు రైతు.\n\"అట్టాగా?” అన్నది రైతు పెళ్ళాం\nమళ్ళీ ఆశ్చర్యంగా.\nమొగుడు పెళ్ళాలిద్దరూ ఏ విఘ్నమూ\nలేకుండా ఇల్లు చేరుకున్నారు. లంకెబిందె\nలను ఒకచోట పాతిపెట్టారు. రైతు పెళ్ళాం\nఅలిసి ఉండటంచేత వెంటనే నిద్రపోయింది.\nరైతుమాత్రం మేలుకుని ఉండి, లంకెబిందె\nలను మళ్లీ తవ్వి తీసి, బంగారం ఒకచోటా,\nబిందెలను మరొకచోటా పాతిపెట్టి తాను\nకూడా నిద్రపోయాడు.\nతెల్లవారి లేస్తూనే పెళ్ళాం రైతుతో,\n\"నాకు కాసిని కాసులిస్తావా? మంచి\nచీరెలూ, నగలూ కొనుక్కుంటాను. మనం\nఇప్పుడు డబ్బుగలవాళ్ళం గదా!\" అన్నది.\n\"పిచ్చిదానా, మనం ఎడాపెడా బంగారం\nవాడుతుంటే మన రహస్యం అందరికీ\nతెలిసిపోదూ?” అన్నాడు రైతు.\nఇద్దరూ మాటామాటా అనుకుని చివ\nరకు పోట్లాడుకున్నారు. రైతు పెళ్ళాం బావి\nదగ్గిరకు వెళ్లి, పొరుగింటావిడ కనపడ్డ మరు\nక్షణమే, \"నా మొగుడెంత పిసినిగొట్టో\nచూశావుటమ్మా?\" అన్నది.\n\"ఎందుచేతా?\" అన్నది పొరుగావిడ.\n\"మళ్ళీ ఎవరితోనూ అనమాకు. మాకు\nపొలంలో లంకెబిందెలు దొరికాయి. వాటి\nనిండా బంగారపు కాసులు! కోకలు కొంటా\nనంటే నా మొగుడు ఒక్క కాసు ఇస్తే\nవొట్టు!” అన్నది రైతు భార్య..\nమళ్ళీ రాత్రిపడే లోపుగా లంకెబిందెల\nవార్త గ్రామంలో చాలామందికి తెలిసి\nపోయింది. మరి రెండుమూడు రోజులకు\nఈ మాట జమీందారుగారిదాకా వెళ్ళింది.\nఆయన ఉగ్రుడై రైతు ఇంటికి వచ్చి, \"దుర్మా\nర్గుడా! నమ్మకద్రోహీ ! పాపంగదా అని నీకు\nపొలంచేసుకోమని ఇస్తే ఆపొలంలో దొరికిన\nలంకెబిందెలు కాజేస్తావా? అవి నీ బాబుగాడి\nసొమ్మా?” అని రంకెలు పెట్టాడు.\nరైతు లోపల బెదురుతున్నా పైకి తొణక\nకుండా, \"లంకెబిందెలేమిటి బాబూ?\nమీతో ఎవరన్నారూ?” అన్నాడు.\n\"నువూ నీ పెళ్ళామూ కలిసి ఆ లంకె\nబిందెలను తెచ్చుకున్నారటగా? ఊళ్ళో\nఅందరికీ అదే చెప్పిందిట!” అన్నాడు\nజమీందారు.\nరైతు పెళ్ళాంకేసి చురచురా చూశాడు.\nఆ పిచ్చిది మొగుడితో, \"అట్టా చూస్తావేం?\nనువూ నేనూ కలిసి లంకెబిందెలు పొలం\nనుంచి మోసుకురాలా? వాటినిండా బంగా\nరపు కాసుల్లేవూ?\" అన్నది.\n\"అదెప్పుడూ?” అన్నాడు రైతు\nఆశ్చర్యం నటిస్తూ.\n\"నేను మరిచిపోయా ననుకున్నావా?\nఆ రాత్రేగా మన ఉచ్చుల్లో చేపలు\nపడిందీ? చెరువులో వలేస్తే కోడి పడింది\nకూడానూ!\" అన్నది భార్య. చుట్టూ మూగిన\nజనం ఈ పిచ్చి మాటలకు నవ్వసాగారు.\n\"ఏం నవ్వుతారు? ఆ రాత్రేగా మబ్బు\nల్లేకుండా నెత్తురువాన కురిసిందీ? అన్నట్టు\nఅర్ధరాత్రి వేళ జమీందారుగారిని దయ్యా\nలెత్తుకుపోతే నౌకర్లందరూ లబోమని ఏడి\nచారే!” అన్నది రైతు పెళ్ళాం.\n\"ఛీ, మతిమాలిన ముండా!” అని తిట్టి\nజమీందారు బయటికి వెళ్లిపోయాడు. లంకె\nబిందెల పుకారు కూడా వట్టి పుకారే అని\nఆయనకు రూఢి అయిపోయింది. చూడ\nవచ్చినవాళ్ళు కూడా, రైతు పెళ్ళాం చెప్పే\nఒక్కమాటా నమ్మటానికి లేదనుకుంటూ\nఎవరిదారిన వారు వెళ్ళిపోయారు.",
            "book_page_end": 46
        },
        {
            "title": "కొత్త అల్లుడు",
            "book_page_start": 47,
            "pdf_page_start": 61,
            "pdf_page_end": 62,
            "author": "సి. శేషాద్రి",
            "genre": "నీతి కథ/హాస్యం",
            "moral": "మొహమాటం (బిడియం) వల్ల అనవసరమైన కష్టాలు, అవమానాలు ఎదురవుతాయి.",
            "keywords": [
                "కొత్త అల్లుడు",
                "సుందరేశం",
                "మొహమాటం",
                "బిడియం",
                "నువ్వులపిండి"
            ],
            "characters": [
                "తాతయ్య",
                "సుందరేశం (అల్లుడు)",
                "అత్తగారు"
            ],
            "locations": [
                "ఊరు",
                "అత్తవారి ఇల్లు"
            ],
            "content": "అప్పుడే సుష్టుగా భోంచేసి తాతయ్య పిండార\nబోసినట్టున్న వెన్నెట్లో కుర్చీవేసుకు కూచుని,\nఒక పట్టు పొడుం పీల్చి, ఇలా చదివాడు:\n“ఆహారే వ్యవహారే చ\nత్యక్తలజ్జః సుఖీ భవేత్;\nఅన్యధాస్యాత్ పరీభవి\nదుఃఖభాక్ చ నసంశయః\"\nతాతయ్య ఈ శ్లోకం చదివి, \"అంటే\nఏమిటో మీకు తెలుసునా?” అని చుట్టూ\nచేరిన పిల్లల్ని అడిగాడు.\n\"తెలీదు, తాతయ్యా!\" \"నువు చెప్పు,\nతాతయ్యా!” \"కథ కూడా చెప్పు, తాతయ్యా!\"\nఅని పిల్లలు ఒక్కసారిగా మాట్లాడారు.\n\" ఉండండి, ఉండండి. ఆ శ్లోకానికి అర్థ\nమేమిటంటే — భోజనం విషయంలోనూ,\nవ్యవహారం విషయంలోనూ సిగ్గుపడితే\nలాభం లేదు; ఎవరైనా బిడియపడతారో,\nవారికి తప్పకుండా అవమానమూ, కష్టమూ\nకలుగుతాయీ అని,\" అన్నాడు తాతయ్య.\n\"అన్నం తినటం దగ్గిర నాకేమీ సిగ్గులేదు,\nతాతయ్యా. ఈ పూట కందిపచ్చడి భలే\nబాగుంది. అందుకని మూడుసార్లు అదే\nకలుపుకున్నా,” అన్నాడొక అబ్బాయి.\n\" ఊరుకోరా, కందిపచ్చడి.... నువు కథ\nచెప్పు, తాతయ్యా!” అన్నాడు ఇంకొకడు.\n\"కథ లేకేమర్రా? ఉంది! చెబుతాను\nవినండి,” అంటూ తాతయ్య ఇలా చెప్పాడు:\nఒక ఊళ్ళో సుందరేశం అని ఒక\nఅబ్బాయి ఉండేవాడు. వాడికి ఎక్కడ లేని\nబిడియమూ, సిగ్గూనూ. అయిందా? వాడికి\nపెళ్ళి అయింది. సరే, ఇంకేం? అత్తవారు\nవాణ్ణి మనుగుడుపులకు తీసుకుపోయారు.\nమరి అత్తవారింట అందరూ కొత్తవాళ్ళే\nఅయిరి. అసలే సుందరేశం బిడియస్తుడాయె.\nవాడికి ఎరిగినవాళ్ళదగ్గిరే ఎంతో సిగ్గు; కొత్త\nవాళ్ళదగ్గిర ఏంమాట్లాడతాడూ? ఎవరితోనూ\nకలవకుండా పెడపెడగా ఉండిపోయాడు.\nఅత్తవారింట కొత్త అల్లుడి కోసం రక\nరకాల పిండివంటలు చేశారు. ఏది తిన\nటానికీ సుందరేశానికి వల్లమాలిన మొహ\nమాటం. వాడు వద్దు వద్దు అంటున్నా వాళ్లు\nవడ్డిస్తూనే వచ్చారు. వడ్డించినవి తినటానికి\nకూడా వాడికి బిడియమే.\nఒక పూట ఏమయిందో తెలుసా? ఆత్త\nగారు అందరికీ నువ్వులపిండి వడ్డిస్తూ అల్లు\nడికి కూడా వేయబోయింది. సుందరేశం\nచెయ్యి అడ్డం పెట్టి, మొహమాటంకొద్దీ,\n\"వద్దు, వద్దు,” అన్నాడు.\n\"అదేమిటి, నాయనా? శాస్త్రార్ధం\nకొంచెం వేసుకో,” అంటూ కొద్దిగా వడ్డిం\nచింది అత్తగారు.\nసుందరేశం నువ్వులపిండి రుచి ఎరుగడు.\nఎలా ఉంటుందో చూద్దామని, తన విస్తట్లో\nవేసినది కాస్తా నోటికి రాచుకున్నాడు. అది\nఅద్భుతంగా ఉంది!\n\"అయ్యో, ఇంకొంచెం వెయ్యమనక\nపోతినే,” అనుకున్నాడు. నోరుతెరిచి అడగా\nలంటే చచ్చే సిగ్గు.\nభోజనాలయాక అందరూ వెళ్ళి పడు\nకున్నారు. సుందరేశం నువ్వులపిండి ఎక్కడ\nఉంటుందా అని ఇల్లంతా కారాడాడు.\nఇలా కారాడుతూ వాడు దొడ్లో రోటి దగ్గి\nరికి వెళ్ళేసరికి నువ్వులపిండి వాసన గుప్పున\nకొట్టింది. ఆ రోట్లోనే నువ్వులపిండి కొట్టారు.\nఇకనేం? సుందరేశం రోట్లో తల దూర్చి\nరోలును ఆత్రంగా నాకసాగాడు. వాడి తల\nకాస్తా రోట్లో ఇరుక్కుపోయింది. ఎంత\nపెనగులాడినా తల ఊడి రాలేదు.\nచివరకు నలుగురూ వచ్చారు. ఎలాగో\nకొత్త అల్లుణ్ణి రోటినుంచి తప్పించా రను\nకోండి. కాని అసలు సంగతి ఏమిటంటే,\nఇంకొంచెం నువ్వులపిండి కావాలని అడగ\nటానికి మొహమాటపడ్డవాడు పదిమంది\nలోనూ అవమానంపాలు కావలిసివచ్చింది!",
            "book_page_end": 48
        }
    ],
    "statistics": {
        "total_stories": 10,
        "author_counts": {
            "వి. ఆనందరావు": 1,
            "ఉత్పల సత్యనారాయణాచార్య": 1,
            "చందమామ బృందం": 4,
            "ఆర్. సరోజిని": 1,
            "డి. రామాచారి": 1,
            "హెచ్. రమణరావు": 1,
            "సి. శేషాద్రి": 1
        },
        "genre_counts": {
            "నీతి కథ": 1,
            "పౌరాణిక గాథ": 1,
            "సాహస కథ": 1,
            "నాటక కథ/శృంగార సాహసం": 1,
            "జానపద కథ/హాస్యం": 2,
            "హాస్యం/నీతి కథ": 1,
            "బేతాళ కథ/నీతి": 1,
            "హాస్యం/మోసపూరిత కథ": 1,
            "నీతి కథ/హాస్యం": 1
        }
    }
}