{
    "book_id": "చందమామ_1961_01",
    "stories": [
        {
            "title": "చందమామ (ఆహ్వానము)",
            "book_page_start": 1,
            "pdf_page_start": 19,
            "pdf_page_end": 19,
            "author": "చక్రపాణి",
            "genre": "ఆహ్వానము",
            "moral": "చందమామ బృందం.",
            "keywords": [
                "శమంతకమణి",
                "కొయ్యగుర్రం",
                "శకుంతల",
                "కొత్త కథలు",
                "జనవరి 1961"
            ],
            "characters": [
                "చక్రపాణి",
                "ఉత్పల సత్యనారాయణాచార్య",
                "వడ్డాదిపాపయ్య"
            ],
            "locations": [
                "చందమామ పత్రిక"
            ],
            "content": "ఈ సంచికలో \"శమంతకమణి\" అనే కొత్త గేయ కథ ప్రారంభమవుతున్నది. ఇదికూడా \"గంగావ తరణం\", \"క్షీరసాగర మథనం” లాగే శ్రీ ఉత్పల సత్యనారాయణాచార్యగారి రచన. రసవత్తరమైన ఈ గేయకథను కూడా \"చందమామ\" పాఠకులు ఉత్సాహంతో చదువుతారని ఆశిస్తున్నాం.\n\"కొయ్యగుర్రం” అన్న రంగుల బొమ్మ సీరియల్ కూడా ఈ సంచికతో ప్రారంభమవుతున్నది. కొంత కాలం క్రితం ప్రచురించిన \"కీలుగుర్రం” కథకూ దీనికి కొద్ది పోలిక ఉన్నా ఈ కథ పూర్తిగా కొత్తది.\nఈ సంచిక అట్టమీది బొమ్మ కాళిదాసు నాటక కథ \"శకుంతల” లోని ఒక ఘట్టాన్ని చిత్రిస్తున్నది. కళాకారుడు శ్రీ వడ్డాదిపాపయ్య. అట్టచివరి బొమ్మ భారతకథకు సంబంధించినది.\nసంపుటి 28 : జనవరి 1961 : సంచిక 1",
            "book_page_end": 1
        },
        {
            "title": "మహాభారతం",
            "book_page_start": 2,
            "pdf_page_start": 20,
            "pdf_page_end": 22,
            "author": "చందమామ బృందం",
            "genre": "Mythology",
            "moral": "కర్తవ్య పాలన కోసం ద్రోణుడిని అన్యాయంగా చంపవలసి వచ్చింది.",
            "keywords": [
                "మహాభారతం",
                "ద్రోణుడు",
                "భీముడు",
                "అశ్వత్థామ",
                "ధృష్టద్యుమ్నుడు"
            ],
            "characters": [
                "ఘటోత్కచుడు",
                "ద్రోణుడు",
                "కర్ణుడు",
                "విరాటుడు",
                "ద్రుపదుడు",
                "ధృష్టద్యుమ్నుడు",
                "అర్జునుడు",
                "కృష్ణుడు",
                "అశ్వత్థామ",
                "కృపాచార్యుడు",
                "సాత్యకి",
                "శివుడు",
                "వ్యాసుడు"
            ],
            "locations": [
                "యుద్ధభూమి"
            ],
            "content": "పాండవయోధుడైన ఘటోత్కచుడు చని పోగానే కౌరవసేనలో ఉత్సాహం పెరిగింది. ద్రోణుడూ, కర్ణుడూ పెచ్చురేగి యుద్ధం సాగించారు. పాండవ యోధులందరూ ద్రోణుణ్ణి చంపే ఉద్దేశంతో ఒక్కసారిగా ముందుకు వచ్చారు.\nకాని ద్రోణుడు అద్భుతమైన పరాక్రమం చూపాడు. ఆయన ఆ రాత్రి విరాటుణ్ణి, ద్రుపదుకో, ద్రుపదుడి కొడుకులు ముగ్గు రిని, పాంచాల మత్స్య చేది దేశాల వీరు లనూ హతమార్చేశాడు. తన తండ్రిని చంపిన ద్రోణుణ్ణి తాను తప్పక చంపుతానని ధృష్టద్యుమ్నుడు శపథంచేశాడు.\nఆ రాత్రి మూడుజాములకు సైనికులు అలిసి, రథాలలోనూ, గుర్రాలమీదా, ఏను గులమీదా, ఎక్కడివాళ్లక్కడ నిద్రమత్తుతో జోగసాగారు. వారి దుస్థితి చూసి అర్జునుడు, \" సైనికులారా, ఇంకా రెండు ఘడియలలో చంద్రోదయమవుతుంది. అంతదా కా యుద్ధం మాని విశ్రాంతి తీసుకోండి!” అని కేక పెట్టాడు.\nఅలాగే కౌరవ సైన్యాలు కూడా చంద్రో దయం వరకూ విశ్రాంతి తీసుకున్నాయి. చంద్రోదయంతో మళ్ళీ యుద్ధం ప్రారంభ మయింది. మరి రెండు ఘడియలకు సూర్యోదయమే అయింది.\nద్రోణుడి యుద్ధం అతి భయంకరంగా ఉన్నది. ఆయన ఇరవై వేల పాంచాల రథి కులనూ, అయిదు వందల మాత్స్యులనూ, ఆరు వేల సృంజయులనూ, అనేక వేల ఏను గులనూ, గుర్రాలనూ చంపాడు. ఈ దారుణ హత్యాకాండ చూసి కృష్ణుడు పాండవులతో, \"మీరు అన్యాయంగానైనా సరే ఈ ద్రోణుణ్ణి చంపకపోతే మనందరికీ చావు తప్పదు. అశ్వత్థామ చచ్చాడని వింటే ఆయన అస్త్రం విసర్జిస్తాడు,\" అని సలహా చెప్పాడు.\nభీముడు ద్రోణుడికి దగ్గిరిగా వెళ్లి, \"అశ్వ త్థామ చచ్చె,” అని గట్టిగా అరిచాడు. ద్రోణుడి గుండె గుబుక్కుమన్నది. కాని భీముడి మాట నమ్మలేక ఆయన ధర్మ రాజుతో, \" ఈ మాట నిజమేనా?” అన్నాడు. ధర్మరాజుకు అబద్ధం ఆడటం సమ్మతం కాకపోయినా మిగిలినవారి ప్రోద్బలంచేత, \" అశ్వత్థామ చచ్చిన మాట నిజమే!” అని గట్టిగా అని, \"అశ్వత్థామ పేరు గల యేనుగు,” అని మెల్లిగా గొణిగాడు. నిజా నికి ఆ పేరు గల ఏనుగు ఒకటి అదివరకే చచ్చిపోయింది.\nద్రోణుడికి మతిపోయినట్టయింది. ఇంతలో ధృష్టద్యుమ్నుడు ఆయనమీదికి వచ్చాడు. ద్రోణుడికి ఒక్క అస్త్రమూ స్ఫుర ణకు రాలేదు. ఆయన మామూలు బాణాల తోనే ప్రచండమైన యుద్ధం చెయ్యసాగాడు. చివరకు భీముడు ఆయన దగ్గిరికి వెళ్ళి, \"నీది బ్రాహ్మణ జన్మ, నీ కొడుకు చచ్చిపడి ఉన్నాడు, ఇంకా ఈ హత్యాకాండ మానవు! నీకు లజ్జ లేదా !” అన్నాడు.\nఆ మాటలతో ద్రోణుడు శస్త్రసన్యాసం చేసి, రథంమీద కూర్చుని, యోగనిష్ఠలో ఉండిపోయాడు. ఆ సమయంలో ధృష్ట ద్యుమ్నుడు కత్తి పట్టుకునివచ్చి, ఒక చేత్తో ద్రోణుడి తెల్లని జుట్టు పట్టుకుని, రెండవ చేత్తో మెడ నరికేశాడు. \"వద్దు, వద్దు!” అని అర్జునుడూ, సాత్యకీ పెట్టిన కేకలను అతను లక్ష్యపెట్టలేదు.\nఈవిధంగా ద్రోణుడు తాను కౌరవసేన లకు సర్వసేనాని అయిన అయిదో రోజు అప రాహం ధృష్టద్యుమ్నుడి చేతిలో చచ్చి పోయాడు. ఆయన చావుతో పాండవ పక్షంలో ముసలం పుట్టినట్టయింది. ఆర్జునుడూ, సాత్యకి మండిపడిపోయి ధృష్టద్యుమ్నుణ్ణి చంపబోయినంత పని చేశారు. భీముడూ, కృష్ణుడూ ద్రోణ హత్యను సమర్ధించారు. వారి మధ్య ఎలాగో రాజీ జరిగింది.\nఇక, ద్రోణుడి చావుతో కౌరవసేనలో కలి గిన సంక్షోభం వర్ణనాతీతం. మహారధులు సయితం పులిని చూసిన లేళ్ళలాగా పారిపో సాగారు. ఇలా బెదిరి పారిపోతున్న కౌరవసేన లకు ఎదురుగా అశ్వత్థామ వచ్చాడు. అతనికి మొదట ఏమీ అర్ధంకాలేదు. కృపాచార్యుడు అతనికి జరిగిన సంగతి తెలిపాడు.\nతన తండ్రి చచ్చిపోయినందుకు ఆశ్వ త్థామ అంతగా చింతించలేదు; అంతటి యోధుణ్ణి ధృష్టద్యుమ్నుడు జుట్టు పట్టుకుని తల నరికాడంటే అది అతనికి భరించరాని అవమానంగా తోచింది.\nఆ క్రోధోద్రేకంలో అతను పాండవులపై తనవద్ద నున్న నారాయణాస్త్రం ప్రయోగిం చాడు. నారాయణాస్త్రం నేలపై నిలిచిన వారినీ, యుద్ధవిముఖులనూ చంపదు; వాహనాలలో ఉండేవారినీ యుద్ధోద్రేకం కల వారినీ మాత్రమే చంపుతుంది. ఈ సంగతి తెలిసి కృష్ణార్జునులూ, మిగిలిన యోధులూ రథాలనుంచి దిగి నేలపై నిలబడి నారాయ ణాస్త్రానికి నమస్కారం చేశారు. ఒక్క భీముడే మూర్ఖంచి రథం దిగలేదు. అతన్ని నలుగురూ బలవంతంగా పట్టి కిందికి లాగారు. నారాయణాస్త్రం అణగిపోయింది.\nఇంత మహాస్త్రం ఏ ఒక్క యోధుణ్ణి బలి తీసుకోకుండా అంతరించినందుకు అశ్వ త్థామ హతాశుడయాడు. అంతలో సూర్యాస్త మయమయింది. పదిహేనో రోజు యుద్ధం ముగించి ఉభయపక్షాలవారూ తమ శిబిరా లకు వెళ్ళిపోయారు.\nఈరోజు యుద్ధంలో అర్జునుడికి ఒక విచిత్రమైన అనుభవం కలిగింది. ఒక శూలపాణి అయిన వ్యక్తి తనముందు నడుస్తూ అంతులేని సైన్యాలను చంపుతూ వచ్చాడు. తానే వారినందరినీ చంపుతున్నట్టు అందరూ అనుకున్నారు. ఆ విధంగా తన ముందు నడిచినది సాక్షాత్తూ శివుడేనని అర్జు నుడు వ్యాసుడిద్వారా తెలుసుకున్నాడు.",
            "book_page_end": 4
        },
        {
            "title": "శమంతకమణి (గే.క.)",
            "book_page_start": 5,
            "pdf_page_start": 23,
            "pdf_page_end": 26,
            "author": "ఉత్పల సత్యనారాయణాచార్య",
            "genre": "Mythology",
            "moral": "చవితి రోజు చంద్రుణ్ణి చూస్తే నిందలు పడతాయని తెలుపుతూ, శ్రీకృష్ణుడు శమంతకమణి నిందను స్వీకరించడానికి సిద్ధపడతాడు.",
            "keywords": [
                "వినాయకచవితి",
                "శ్రీకృష్ణుడు",
                "గణపతి",
                "శమంతకమణి",
                "సూర్యభగవానుడు"
            ],
            "characters": [
                "శ్రీకృష్ణుడు",
                "గణపతి",
                "రుక్మిణీసతి",
                "సత్రాజిత్తు",
                "సూర్యదేవుడు",
                "గొల్లలు"
            ],
            "locations": [
                "ద్వారకాపురి",
                "సాగరతీరం",
                "నందగోపుని భవనం"
            ],
            "content": "ప్రథమాశ్వాసము :\nఅది వినాయక' చవితి పండుగ.\nఆ దినమ్మున ద్వారకాపురి\nజనులు వేడుకలందు మునిగిరి;\nకనుల పండుగ చేయుచుండిరి.\nఇళ్ళ ముంగిట మంచిగంధపు\nనీళ్ళతో కలయంపి చల్లిరి;\nముత్యములతో రకరకాలుగ\nముగ్గులను వాకిళ్ళ దీర్చిరి.\nగడప గడపకు పసుపు కుంకుమ\nకమ్మ కస్తురి కలిపి పూసిరి;\nద్వారబంధములందు మంగళ\nతోరణమ్ములు వ్రేలగట్టిరి.\nపళ్ళెరములను బట్టి పడతులు\n* పయనమై ఇండ్లిండ్ల కేగిరి;\nపండుగకు పూబోండ్ల పిల్చుచు\nపసుపు కుంకుమ పొళ్ళు పెట్టిరి.\nఎలుకవాహన మెక్కి మురియుచు\nఎల్ల గృహముల వెలసె గణపతి;\nకుడుము లుండ్రా ళ్ళారగింపగ\nకుదురుగా కూర్చుండె గణపతి.\nరేగులును మారేడు జమ్ములు\nరెమ్మలను, దానిమ్మయాకుల\nపలు తెఱంగుల పువ్వు లాకుల\nపండ్లతోడుత పూజ చేసిరి.\nకడుపు నిండ గణేశమూర్తికి\nకుడుములును ఉండ్రాళ్ళు పెట్టిరి;\nసర్వ సిద్ధుల నొసగు మంచును\nసాగిలంపడి జనులు మ్రొక్కిరి.\nనాటి పండుగదినమునందున\nనందగోపుని భవనమందలి\nవైభవము వర్ణించి చెప్పగ\nవాక్కు చాలదు! వాయి చాలదు !\nఅచట కృష్ణుని పూజలను గొన,\nఆ మహాత్ముని చూడదలచియు,\nస్వయముగా విఘ్నేశు డచటికి\nసరగ వచ్చిన యట్టులుండెను !\nలేత కొబ్బరికాయ లెన్నియొ\nనేతి కుడుములు, అరటిపండ్లును,\nవెన్న మీగడ పాల కడవలు\nవిఘ్ననాయకు నెదుట పెట్టిరి.\nతనకు నౌక ఏడాదివఱకును\nతగిన తినుబండారములు గని,\nకనుల పండువు గాగ గణపతి\nతనదు పండుగ చేసికొనియెను.\nఅష్టభార్యలు కృష్ణమూర్తికి\nఅగుదురని దీవించె గణపతి;\nనీవు సాక్షాల్లక్ష్మి వంచును\nదేవి రుక్మిణి బొగడె గణపతి.\nపేరటాండ్రకు పసుపు కుంకుమ\nచీర అవికలు పూల పండ్లను\nపేరుపేరున వేడ్కతోడుత\nపిలిచి యొసగెను రుక్మిణీసతి.\nబ్రాహ్మణులకును కృష్ణు డప్పుడు\nపాడియావుల దాన మొసగెను;\nతనదు సేవక జనులకెల్లను\nతగిన కానుక లిచ్చి పంపెను.\nరుక్మిణియె వడ్డించుచుండగ\nరుచులు మెచ్చుచు వారలందఱు\nపంచభక్ష్యము లుండరాళ్ళను\nపాయసాన్నము లారగించిరి.\nవిఘ్ననాయకు కథలు చెప్పుచు\nవేడ్కతోడుత ప్రొద్దుపుచ్చిరి ;\nసంజ సమయమునుండి వెన్నెల\nసన్న సన్నగ కాయుచున్నది.\nరేయి చుక్కల త్రోవలో నా\nరింజ తొనవలె చంద్రు డొప్పెను;\nచవితి చంద్రుని చూడరాదని\nజనులు ఔదల యెత్తకుండిరి.\nపాలు పిదికెడి వేళ యైనది;\nఆలమందలు అఱచుచున్నవి ;\nక్రేపులను విడి పాలు దీయగ\nకృష్ణునకు మనసయ్యె నప్పుడు.\nస్వర్ణకలశము రుక్మిణీసతి\nసంతసమ్మున నొసగ కృష్ణుడు\nఅందుకొని, చిఱునవ్వు మోమున\nచిందిపోవగ 'పాలు తీసెను.\nపాల చెంబున చవితి చంద్రుని\nలీలగా గని వగచె కృష్ణుడు,\nఎట్టి నిందలు వచ్చునో యని,\nఏ కళంకము కలుగునో యని.\nనిదుర పట్టక నాటి రాతిరి\nనిందగూర్చి విచారమొందెను ;\nప్రాణమైనను విడుచుగానీ\nమానవంతుడు నిందకోర్చునె!\nప్రళయకాలము దాపురించిన,\nజలధులొకటై పొంగి పొర్లిన,\nఎట్టి నింద సహింప నంచును\nగట్టి పంతము పూనె కృష్ణుడు.\nఅంతలోననె తెల్లవాణెను ;\nఆలమందలు అఱవసాగెను;\nకట్టుకొయ్యల లేగదూడలు\nచుట్టుకొని క్రేళ్ళుఱుకసాగెను.\nసూర్య కిరణము లేటవాలుగ\nజొచ్చి నిగ్గులు సాగుచుండెను;\nతూర్యరవములు ద్వార కాపురి\nతోరణమ్ముల మ్రోగుచుండెను.\nహంసతూలిక తల్పమందున\nహాయిగా పవళించియుండిన\nసుందరాంగుని మేలుకొల్పుచు\nసుదతు లప్పుడు హారతిచ్చిరి.\nమేలుకొని గోపాలకృష్ణుడు\nకాలకృత్యము లెల్ల దీరిచి,\nతనదు కొలువున స్వర్ణ సింహా\nసనమునందున కూరుచుండెను.\nద్వితీయాశ్వాసము :\nఅంతలో పదిమంది గొల్లలు\nఅదురుగుండెల పరుగులెత్తుచు,\nగొంగడులు జీరాడుచుండగ\nగోకులేశ్వరు సభకు వచ్చిరి.\n\"నందనందన ! యాదవేశ్వర!\nవందనములో ప్రజకులేశ్వర!\nఇపుడు మిము గన సూర్యుడో మణి\nఇంద్రుడో అరుదెంచుచుండెను !\n\"కన్నులకు మిఱుమిట్లు గొల్పెడి\nకాంతితో నిలువెల్ల మెఱయుచు'\nఅగ్నిదేవుడొ యేమొ, ఓ దొర!\nఅరుగుదెంచుచునుండె నిచటికి.”\nఅనుచు గొల్లలు చతికిలంబడి\nఆ యుదంతమె చెప్పుచుండగ\nచెక్కిటను చెయి చేర్చి కృష్ణుడు\nచక్కగా యోచింపదొడగెను.\nసత్రాజిత్తనెడివాడు\nసాగరతీరమ్మునందు\nనిలచి సూర్యభగవానుని\nనిష్ఠతోడ పూజించెను.\nపదునొకండు దినములకును\nభాస్కరుడు ప్రసన్నుడగుచు,\nఆతని కొక మేలు సేయ\nఅవతరించే భువిమీదికి.\nసంద్రమెల్ల బంగారపు\nచాయలతో మెఱసిపోయె!\nదిక్కులందు జలతారపు\nతెరలు దించినట్టు లాయె!\nపచ్చని గుఱ్ఱాలు లాగు\nబంగారపు రథముమీద\nసూర్యదేవు డరుదెంచెను\nచూపులు మిఱుమిట్లు గొలుప !– (సశేషం)",
            "book_page_end": 8
        },
        {
            "title": "జ్వాలాద్వీపం—13",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "Fantasy/Adventure",
            "moral": "చందమామ బృందం.",
            "keywords": [
                "రాక్షసుడు",
                "ఉగ్రాక్షుడు",
                "రాజకుమారుడు",
                "చిత్రసేనుడు",
                "మోసం",
                "కిడ్నాప్",
                "ఉగ్రదత్తుడు"
            ],
            "characters": [
                "చిత్రసేనుడు",
                "కాంతిమతి",
                "ఉగ్రాక్షుడు",
                "అమరపాలుడు",
                "రాజకుమారుడు (ఉగ్రదత్తుడు)",
                "మంత్రికుమారుడు",
                "దాసీలు",
                "రాక్షసబంట్లు",
                "కుర్రవాళ్ళు"
            ],
            "locations": [
                "కపిలపురం కోట",
                "రాజప్రాసాదం",
                "అరణ్యం"
            ],
            "content": "[చిత్రసేనుడు రాజ్యంలో తల ఎత్తిన బందిపోట్లనూ, దారి దోపిడిగాళ్ళనూ ఎంతో చాక చక్యంతో లొంగదీసుకున్నాడు. ఈలోపల రాణి కాంతిమతి కుమారుణ్ణి కన్నది. వాడికి ఐదేళ్ళు నిండగానే ఉగ్రాకుడు వచ్చాడు. చిత్రసేనుడు అతడికి ఒక బాలుణ్ణి యిచ్చాడు ఆ బాలుడు రాకుమారుడు కాదని ఉగ్రాక్షుడు తెలుసుకున్నాడు. తరవాత —]\nఉగ్రాక్షుడు కోటద్వారం దగ్గిరకు రావటం\nచూస్తూనే అమరపాలుడు చిత్రసేనుడి\nవద్దకు పరిగెత్తిపోయి, \" మహారాజా! ఆ రాక్ష\nసుడు భూమి దద్దరిల్లేలా అడుగులు వేస్తూ,\nరంకెలు పెడుతూ కోటలోకి వస్తున్నాడు,”\nఅని చెప్పాడు.\nచిత్రసేనుడు నివ్వెరపోయాడు. రాణి\nకాంతిమతి వెలవెలపోయింది. \"అయితే,\nఆ కుర్రవాడెవడైందీ ఉగ్రాక్షుడు గ్రహించా\nడన్నమాట!” అన్నాడు చిత్రసేనుడు.\n\"వాణ్ణి మనం మోసగించలేం, మహా\nరాజా!” అన్నాడు అమరపాలుడు.\n\"అలాగే తోస్తున్నది,” అంటూ చిత్ర\nసేనుడు కాంతిమతికేసి ఓ క్షణకాలం\nచూసి, \"మనం విచారించి లాభంలేదు.\nనేను అతడికి వాగ్దానం చేసినప్పుడు పరి\nస్థితులు యీవిధంగా పరిణమిస్తవని\nవూహించలేకపోయాను,” అన్నాడు.\n\"వాణ్ణి హతమారిస్తేనో, మహారాజా?”\nఅన్నాడు అమరపాలుడు.\n\"అది అంత తేలిగ్గా సాధ్యమయేది\nకాదు. ఒకవేళ సాధ్యం అయినా, రాజ్యం\nఅల్లకల్లోలం కావటం, నేను మాట తప్పా\nననే ఆపకీర్తి పొందటం జరిగి తీరుతుంది,\"\nఅన్నాడు చిత్రసేనుడు.\nరాణి కాంతిమతి చప్పున ఆసనంమీది\nనుంచి లేచి, \"మహారాజా! ఆ రాక్షసుడి\nసంగతి నాకు వదలండి,\" అంటూ తన గది\nకేసి వెళ్ళిపోయింది.\nఇంతలో ఉగ్రాక్షుడు రాజప్రాసాదం సమీ\nపింఛి, \" మహారాజా, మహారాజా!” అంటూ\nగావుకేకలు పెట్టాడు. ఆ కేకలు వింటూనే\nచిత్రసేనుడూ, అమరపాలుడూ మేడమెట్లు\nదిగి కిందికి వచ్చారు. చిత్రసేనుడు\nఉగ్రాక్షుడికేసి చిరునవ్వు నవ్వుతూ, \"ఏం\nజరిగింది ఉగ్రాక్షా? మేం నీ సంగతే\nమాట్లాడుకుంటున్నాం,” అన్నాడు.\n\"మోసం మహారాజా! మీరీ విధంగా ఆడి\nతప్పుతారని నేననుకోలేదు,” అన్నాడు\nఉగ్రాక్షుడు భుజంమీది నుంచి కుర్రవాణ్ణి\nకిందకు దింపుతూ.\n\"దాసీలవల్ల పొరపాటు జరిగిపోయింది.\nవాళ్ళు హడావిడిలో నీకు రాజకుమారుడి\nబదులు మంత్రికుమారుణ్ణి యిచ్చారు,”\nఅన్నాడు అమరపాలుడు.\n\"వీడు మంత్రికుమారుడా ? అహ్హహ్హ,”\nఅంటూ ఉగ్రాక్షుడు పెద్దగా నవ్వి, తుర్ర\nవాణ్ణి రెండుచేతులతో పట్టి పైకెత్తుతూ,\n\"వీడు వంటవాడి కొడుకు, మంత్రికుమా\nరుడు కాదు. అసలు నాకు కావలసింది.\nచిత్రసేనమహారాజు గారి మొదటి సంతానం.\nదానికి బదులు ఈ రాజ్యమంతా నా కిస్తా\nనన్నా తీసుకోను,\" అన్నాడు.\n\"కొంచెం ఆగు. కుర్రవాడికి మంచి\nదుస్తులు తొడిగి యిప్పుడే తీసుకువస్తారు,”\nఅన్నాడు చిత్రసేనుడు.\nక్షణాలమీద దాసీలు చక్కని పట్టుదుస్తు\nలతో అలంకరించిన ఒక కుర్రవాణ్ణి తెచ్చి,\nఉగ్రాక్షుడిముందు నిలబెట్టారు. ఉగ్రాక్షుడు\nఆ కుర్రవాడికేసి, దాసీలకేసి ఒకటికి రెండు\nసార్లు పరీక్షగా చూసి, దాసీలతో, \"అమ్మా\nయిలూ, మీరు హడావిడిలో రాజకుమారుడికి\nబదులు మరెవరినైనా తీసుకురాలేదుగదా?”\nఅని అడిగాడు.\n\" నీకు అంత అనుమానం అయితే అబ్బా\nయినే అడుగు,” అన్నారు దాసీలు, ఈలోపల\nచిత్రసేనుడు అక్కడినుంచి వెళ్లిపోయాడు.\nఉగ్రాక్షుడు కుర్రవాణ్ణి సమీపించి, వాణ్ణి\nచేతుల్లోకి తీసుకుంటూ, \"నీఫేరేమిటి\nబాబూ?\" అని అడిగాడు.\n\"యువరాజు,” అన్నాడు కుర్రవాడు.\nదాసీలు పెద్దగా నవ్వుతూ, \"అదేం ప్రశ్న\nఉగ్రాక్షా? \"నీవెవరి కొడుకువు?' అని\nకుర్రవాణ్ణి ప్రశ్నిస్తే నిజం బయటపడేది\nగదా,” అన్నారు.\n\"నన్ను మోసం చేయదలుచుకుంటే,\nఅలాంటి ప్రశ్నకు వీడు ఎలాంటి జవా\nబివ్వాలో ముందుగానే మీరు నేర్పివుంటారు.\nఅందుకనే నేను మరోరకం ప్రశ్న అడిగాను.\nవీడు రాజకుమారుడవునో కాదో తెలుసు\nకునేందుకు, అడవిలో వీడికొక పరీక్ష వున్నది.\nఈసారికూడా మీరు నన్ను మోసంచేసినట్టు\nబయటపడిందో, మీ దాసీ లందర్ని ఎత్తుకు\nపోయి, నా బంట్లకు యిచ్చి పెళ్లి చేసేస్తాను,”\nఅన్నాడు ఉగ్రాక్షుడు.\nఉగ్రాక్షుడు అన్న మాటలు విని కొందరు\nదాసీలు నవ్వుకున్నారు, కొందరు భయ\nపడ్డారు. ఉగ్రాక్షుడు కుర్రవాణ్ణి భుజాన\nఎక్కించుకుని అడవిలో ప్రవేశించాడు.\nఉగ్రాక్షుడు అడవిలో కొంతదూరం నడి\nచిన తరవాత, కుర్రవాణ్ణి రాజకుమారు\nడవునో కాదో పరీక్ష చెయ్యాలనుకున్నాడు.\nఅతడికి దారిమధ్య వంటవాడి కొడుకు జార\nవిడిచిన కర్రపుల్ల కనబడింది. ఉగ్రాక్షుడు\nకుర్రవాణ్ణి భుజంమీదినుంచి దించి, కర్ర\nపుల్లను అతడి చేతికి అందిస్తూ, \"ఈ కర్ర\nపుల్ల నీకిస్తే, ఏంచేస్తావురా, బాబూ?\" అని\nప్రశ్నించాడు.\n\"ఇది నాకెందుకు? మా అయ్యకిస్తాను,\"\nఅన్నాడు కుర్రవాడు. ఉగ్రాక్షుడు ఉలిక్కి\nపడ్డాడు. మళ్ళీ తనను మోసగించి వుంటా\nరన్న అనుమానం అతడికి కలిగింది.\n\"మీ అయ్య ఈ కర్రతో ఏంచేస్తాడు?”\nఅని అడిగాడు అతడు.\n\"మంద విడిచి ఏవన్నా గొర్రె పారిపోవా\nలని చూస్తే, ఈ కర్రతో దాని కాళ్ళు విర\nగేస్తాడు,” అన్నాడు కుర్రవాడు.\n\" ఆరె కుంభకర్ణుడా! నువ్వు రాజుగారి\nగొర్రెలు కాచేవాడి కొడుకువన్నమాట! ఎంత\nమోసం, ఎంత మోసం! గొర్రెలు కాచేవాడి\nకొడుకును, రాజకుమారుడని నాకిస్తారా?”\nఅంటూ ఉగ్రాక్షుడు కళ్ళెర్రచేసి, కుర్రవాణ్ణి\nభుజాన వేసుకుని, హుంకరిస్తూ కపిలపురం\nకోటకు బయలుదేరాడు.\nఉగ్రాక్షుడు అడవి దాటి కోటముందున్న\nమైదానంకేసి చూసేసరికి, అక్కడ కొందరు\nగుర్రపు రౌతులూ, సైనికులూ నిలబడి\nవున్నారు. వాళ్ళను చూస్తూనే ఉగ్రాక్షుడు,\n\"వీళ్ళందర్నీ చిత్రసేనుడు నామీద యుద్ధా\nనికి పంపలేదుగద,\" అనుకున్నా'డు. కాని,\nఅతడు వాళ్ళను సమీపిస్తున్నకొద్దీ అతడికి\nరాజభటులముందు నిలబడిన అమర\nపాలుడూ, అతడి పక్కన పట్టువస్త్రాలు\nధరించి ధగధగ మెరిసిపోతున్న ఒక ఐదేళ్ల\nకుర్రవాడూ కనిపించారు. \"వీడు, రాజ\nకుమారుడయి వుంటాడు,\" అనుకున్నాడు\nఉగ్రాక్షుడు తృప్తిగా.\nఉగ్రాక్షుడు అల్లంత దూరంలో వుండగానే\nఅమరపాలుడు పెద్దగా కేక పెట్టి, \"ఉగ్రాక్షా!\nఅడుగో రాజకుమారుడు. రెండవసారికూడా\nదాసీలపల్లనే పొరబాటు జరిగిపోయింది.\nఏమీ అనుకోకు,\" అన్నాడు.\n\" ఈ పొరబాట్లన్నీ దాసీలు చేస్తున్నవా?”\nఅంటూ ఉగ్రాక్షుడు హేళనగా నవ్వి,\n\"అయితే, నువ్వు ఈసారి పొరబాటు పడి\nఎవరబ్బాయిని యివ్వబోతున్నావు?” అని\nఅడిగాడు.\n\"ఈ కుర్రవాడు ఎవరో కాదు, యువ\nరాజు, చిత్ర సేన మహారాజు ప్రథమ\nసంతానం!\" అన్నాడు. అమరపాలుడు\nఎంతో కోపంగా.\nఉగ్రాక్షుడు ఆ కుర్రవాణ్ణి పరీక్షగా చూసి,\nవీడు తప్పక రాజకుమారుడే అని దృఢ\nపరుచుకుని, \"నన్నింత ఆయాసపెట్టి,\nమీరింత ఆయాసపడేకన్న — మొదటిసారి\nగానే యువరాజును నాకిస్తే సరిపోయేది\nగదా?” అన్నాడు.\n\"నువ్వు రాక్షసుడివి గనక కన్నకడుపు\nతీపి ఎలా వుంటుందో నీకు తెలియదు. రాణి\nమూర్ఛపోయింది. మహారాజు దుఃఖంతో\nతన గదిలో పడుకుని వున్నాడు. ఆయన\nముందూ వెనకలు ఆలోచించకుండా నీకు\nచేసిన వాగ్దానం, ఈనాడు ఎంత విచార\nకారణం అయిందో నీకు తెలియదు. సరే,\nనువ్వు వచ్చినపని అయిందిగదా?\"\nఅన్నాడు అమరపాలుడు.\n\" అవునవును,\" అంటూ ఉగ్రాక్షుడు\nబిక్కమొహం వేసి, రాజకుమారుణ్ణి భుజం\nమీదికి ఎత్తుకుంటూ, \"ఏదో ఒకనాడు వచ్చి\nమహారాజుగారి దర్శనం చేసుకుంటాను,”\nఅంటూ అడవికేసి బయలుదేరాడు.\n\"రాజకుమారుడికి ఏ కష్టం కలగకుండా\nచూస్తూ, పెంచి పెద్దవాణ్ణి చేసే భారం నీది,\nజాగ్రత్త!\" అంటూ అమరపాలుడు వెనక\nనుంచి కేకవేశాడు.\nఉగ్రాక్షుడు ఆ కేక వింటూనే నడుస్తున్న\nవాడల్లా ఆగి, వెనుదిరిగి, \" ఈనాటినుంచి\nవీడు చిత్రసేనమహారాజు కుమారుడుకాదు,\nనా కుమారుడు— ఉగ్రదత్తుడు! తెలి\nసిందా?\" అంటూ హుంకరించాడు.\nఉప్పొంగుతున్న ఉత్సాహంతో ఉగ్రా\nక్షుడు అరణ్యానికి అడ్డంపడి తన కోటకేసి\nనడుస్తూ, భుజంమీద వున్న రాకుమారుడితో,\n\"బాబూ, ఇవాళటినుంచి నువ్వు నా కుమా\nరుడివి. నీ పేరు ఉగ్రదత్తుడు. ఈ అడవి\nఅంతా నీదే. నీకు సేవ చెయ్యటానికి, నీ\nఆజ్ఞల్ని పాలించేందుకూ వందలకొలది\nబంట్లు మన కోటలో వున్నారు,” అన్నాడు.\nఉగ్రాక్షుడు తన కోటను సమీపించాడు.\nకోటముందు తమతమ కుటుంబాలతో రాక్షస\nబంట్లు సోలుపులుగా నిలబడివున్నారు.\nవాళ్ళు ఉగ్రాక్షుల్లో, రాకుమారుణ్ణి చూస్తూనే\nజయజయధ్వానాలు చేశారు.\nఉగ్రాక్షుడు తన సేవకులకు రాకుమా\nరుణ్ణి చూపుతూ, \"వీడు మీ కాబోయే నాయ\nకుడు. పేరు ఉగ్రడత్తుడు!\" అన్నాడు.\nవెంటనే 'ఉగ్రదత్తుడికీ జై' అన్న కేకలు\nవినిపించినై. ఉగ్రాక్షుడు కోటలో ప్రవేశించి,\nఅక్కడ చక్కగా అలంకరించిన ఒక గదిలో\nఉగ్రదత్తుణ్ణి భుజంమీదినుంచి దింపుతూ,\n\"ఉగ్రదత్తా, ఈ గది నీది. నీతో కలిసి\nఆడుకునేందుకు నీ వయసువాళ్ళే అయిన\nయిద్దరు బాలుర్ని తెప్పిస్తాను,” అన్నాడు.\nఉగ్రాక్షుడు తన బంట్లలో ముఖ్యు\nలైనవారిని నలుగురిని పిలిచి, \"మీరు\nయిప్పుడే బయలుదేరి వెళ్ళి, ఉగ్రడత్తుడి\nవయసువాళ్ళయిన యిద్దరు మగపిల్లల్ని\nపట్టుకురండి. ఇది కొంత రహస్యంగా జర\nగాలి. మనం పల్లెలమీద పడి పిల్లల్ని అపహ\nరిస్తున్నట్టు చిత్రసేన మహారాజుకు తెలియ\nకూడదు,” అన్నాడు.\n\" అయితే, ఈ పని రాత్రివేళ జరగటమే\nమంచిది,” అన్నాడొక బంటు.\n\" అలాగే చెయ్యండి. కాని, చీకట్లో తెలి\nయక ఏ గుడ్డివాళ్ళనో, కుంటివాళ్ళనో పట్టు\nకుని వస్తేమాత్రం మీ చర్మాలు వలుస్తాను.\nఇదుగో, మీరు పిల్లల్ని దొంగిలించిన ఇంట్లో\nఈ బంగారు కాసుల సంచులు వదిలి\nరండి,” అంటూ ఉగ్రాక్షుడు తన బంట్లకు\nబంగారంవున్న రెండు సంచులు ఇచ్చాడు.\nకొద్దిరోజులు గడిచినై. ఒకనాటి ఉదయం\nఉగ్రాక్షుడు ఉగ్రదత్తుణ్ణి కోటముందున్న\nఆవరణలో ఆడిస్తూవుండగా నలుగురు\nరాక్షసబంట్లు పాటలు పాడుతూ, ఈలలు\nవేస్తూ అక్కడికి పరిగెత్తుకు వచ్చారు. వాళ్ళ\nచేతుల్లో ఉగ్రదత్తుడి వయసువాళ్ళే అయిన\nయిద్దరు కుర్రవాళ్ళున్నారు.\nవాళ్ళను చూస్తూనే ఉగ్రదత్తుడు వుత్సా\nహంగా గంతులు వేయసాగాడు. కాని, ఆ\nకుర్రవాళ్ళిద్దరూ భయంతో బిక్కుబిక్కు\nమంటున్నారు. ఉగ్రాక్షుడు తన బంట్లతో\n\"ఎవరికీ తెలియకుండా రహస్యంగానే ఈ\nఇద్దర్నీ పట్టుకొచ్చారా?” అని అడిగాడు..\n\"పరాయి కంటికి తెలీదు, మహానాయకా.\nఇద్దర్నీ ఊరిబయట చెరువుగట్టునున్న\nఇళ్లల్లోనుంచి పట్టుకొచ్చాం. ఆ సమయంలో\nపెద్దవాళ్ళెవరూ అక్కడ లేరు. మీరిచ్చిన\nబంగారు కాసుల సంచులు ఇళ్ళల్లో\nవదిలాం,” అన్నారు రాక్షసబంట్లు.\nఇంతలో కొత్తగా పట్టుకొచ్చిన కుర్ర\nవాళ్ళిద్దరూ ఒక్కసారిగా గొంతులెత్తి ఏడవ\nసాగారు. వాళ్ళను చూసి ఉగ్రదత్తుడుకూడా\nకెవ్వుమని ఏడుపు ప్రారంభించాడు. ఉగ్రా\nక్షుడు ముగ్గుర్నీ సముదాయించేందుకు\nప్రయత్నిస్తూ తన బంట్లతో, \"వీళ్ళను తోట\nలోకి తీసుకుపోయి ఆడించండి. అక్కడ\nవున్న పులిపిల్లల్ని ఎలుగు కూనల్నీ చూస్తే\nఏడుపు మానొచ్చు. వీళ్లు ముగ్గురూ పెరిగి\nపెద్దవాళ్లయ్యేవరకూ, వీళ్ళను గురించిన\nసమాచారం అడవిలో వున్న గ్రామవాసు\nలెవడికీ తెలియకూడదు,” అన్నాడు.\nవెంటనే రాక్షసబంట్లు కోట వెనక వున్న\nతోటలోకి ముగ్గురు బాలుర్నీ తీసుకుపో\nయారు. అక్కడ పులి, ఎలుగుబంటి మొద\nలైన క్రూరమృగాల పిల్లలు చెట్లకింద ఆడు\nకుంటున్నవి. వాటిని చూస్తూనే ఉగ్ర\nదత్తుడూ, తతిమ్మా యిద్దరు కుర్రవాళ్ళూ\nఏడుపుమానారు. — (ఇంకా వుంది)",
            "book_page_end": 16
        },
        {
            "title": "విశ్వాసపాత్రుడు (బే.క.)",
            "book_page_start": 17,
            "pdf_page_start": 35,
            "pdf_page_end": 42,
            "author": "చందమామ బృందం",
            "genre": "Fable/Adventure",
            "moral": "రాజు తన సేవకుల కోసం ప్రాణత్యాగానికి సిద్ధపడటం గొప్ప ధర్మం, అది మిగతా త్యాగాల కంటే గొప్పది.",
            "keywords": [
                "విక్రమార్కుడు",
                "బేతాళుడు",
                "విశ్వాసపాత్రుడు",
                "త్యాగం",
                "శూద్రకమహారాజు",
                "వీరవరుడు",
                "చండిక"
            ],
            "characters": [
                "విక్రమార్కుడు",
                "బేతాళుడు",
                "శూద్రకమహారాజు",
                "వీరవరుడు",
                "వీరవరుడి భార్య",
                "వీరవరుడి కొడుకు",
                "వీరవరుడి కూతురు",
                "భూదేవి",
                "చండిక"
            ],
            "locations": [
                "శోభావతి నగరం",
                "శ్మశానం",
                "సరస్సు",
                "చండికాలయం"
            ],
            "content": "విసుగుచెందని విక్రమార్కుడు చెట్టువద్దకు. తిరిగి వెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవం లోని బేతాళుడు, \" రాజా, విశ్వాసపాత్రులూ, ప్రభుభక్తి పరాయణులూ అయిన భృత్యులు తమను పోషించే రాజులకోసం ఎండనక, వాననక, అన్నికష్టాలూ పడుతూ, వీరపరుడి లాగా తమ ప్రభువు క్షేమంకోసం తమ కుటుంబాలను సయితం బలిపెట్టటం కద్దు. కాని నీబోటి మహారాజు ఒక యాచకుడి కోసం ఇలా శ్రమించటం ఎన్నడూ కనలేదు, వినలేదు. నీకు శ్రమ తెలియకుండా ఉండ గలందులకు ఆ వీరవరుడి కథ చెబుతాను విను,” అంటూ ఈవిధంగా చెప్పసాగాడు :\nపూర్వం శోభావతి అనే నగరాన్ని శూద్ర కుడనే మహారాజు ఏలుతూ ఉండేవాడు. ఆయన శూరప్రియుడు, ధర్మ ప్రియుడు. ఆయనది సాక్షాత్తూ రామరాజ్యమే.\nఇలా ఉండగా మాళవదేశం నుంచి వీర వరుడనే బ్రాహ్మడొకడు శూద్రకమహారాజు వద్దకు వచ్చి కొలువు కోరాడు. ఆ బ్రాహ్మడి చేతులలో కల్తీ, డాలూ, మొలను ఒక బాకూ చూసి అతను మహాశూరుడై ఉంటా డని ఊహించి రాజు, \"ఏమి జీతం కోరు తావు?” అని అడిగాడు.\n\"రోజుకు అయిదువందల దీనారా లిప్పించండి,\" అని వీరవరుడు కోరాడు. అది చాలా ఎక్కువ జీతమే అయినా రాజు సరేనని వీరవరుణ్ణి కొలువులో పెట్టుకున్నాడు.\nఅయితే రాజుకు ఒక సందేహం కలి గింది: ఈ బ్రాహ్మడు రోజూ అయిదువందల దీనారాల బంగారం తీసు కు పోయి ఏంచేస్తాడు? ఈ సంగతి తెలుసుకోమని రాజు తన వేగులవాళ్ళను నియమించాడు. వాళ్ళు తిరిగివచ్చి రాజుతో వీరవరుడి దిన చర్య వివరాలు చెప్పారు. రోజూ అతను ఉదయమే రాజభవనానికి వచ్చి, కత్తి చేత బట్టి, మధ్యాన్నందాకా హజారంలో నిలబడ తాడు. మధ్యాన్నం తన జీతం పుచ్చుకుని ఇంటికి పోతాడు. ఇంటి ఖర్చుకుగాను భార్యకు నూరు దీనారాలిస్తాడు. మరో నూరు దీనారాలు బట్టలకూ, అలంకరణలకూ ఖర్చుపెడతాడు. మరి నూరు దీనారాలు దేవ పూజకు వినియోగిస్తాడు. మిగిలిన రెండు వందల దీనారాలూ బ్రాహ్మణులకూ, దరిద్రు లకూ దానం చేస్తాడు. వీరవరుడికి వ్యసనా లేమీ లేవు. ఆయన కుటుంబంలో ఆయన భార్యా, కుమారుడూ, కుమార్తే తప్ప మరెవరూ లేరు.\nఈ విషయాలన్నీ తెలుసుకుని రాజు తృప్తిపడి తాను వీరవరుడికిచ్చే పెద్ద జీతం సరిగానే వినియోగం అవుతున్నదని సంతోషించాడు.\nపోతే ఈ వీరవరుడు తనకు కొలువు ఏవిధంగా చేస్తున్నాడో తెలుసుకోవాలని ఆయనకు కుతూహలం కలిగింది.\nరాత్రి అంతా వీరవరుడు సింహద్వారంలో కత్తిదూసి నిలబడి ఉండేవాడు. రాత్రి ఏవేళ లేచి, \" ఎవరు సింహద్వారంలో?” అని కేక పెట్టినా, \"నేను, మహారాజా, వీరవరుణ్ణి !” అని సమాధానం వినిపించేది.\nవేసవి అయేది, వర్షాకాలమయేది, పిడు గులు పడేది, వీరవరుడు సింహద్వారంలో ప్రతిమలాగే నిలబడి ఉండేవాడు.\n\"ఈ వీరవరుడు నిజంగా చాలా గట్టి వాడు. నా సేవలో ఏమాత్రమూ ఏమరుపాటు రానివ్వడు!\" అని రాజు సంతోషించాడు.\nఒకరాత్రి ఎడతెరిపి లేకుండా జడివాన కురుస్తున్నది. నక్షత్రాలు లేని కారణంచేత అంతటా కటిక చీకటి అలుముకున్నది.\nమేడమీద ఉన్న రాజుకు దూరాన ఎవరో స్త్రీ ఏడుస్తున్న ధ్వని వినవచ్చింది. తన రాజ్యంలో బాధితులూ, దుఃఖితులూ ఉండటం రాజు భరించలేడు. అందుచేత ఆయన, \" ఎవరు సింహద్వారంలో?” అని కేక పెట్టాడు.\n\" నేను, మహారాజా, వీరవరుణ్ణి!\" అని జవాబు వచ్చింది.\n• \" చూడు, వీరవరా! ఎక్కడో స్త్రీ ఏడు స్తున్నది. వెళ్లి ఆమెకు కలిగిన కష్టమేమిటో తెలుసుకుని రా!\" అన్నాడు రాజు.\n\"చిత్తం!\" అంటూ వీరవరుడు స్త్రీ రోదనం వినిపించే దిక్కుగా బయలుదేరాడు. అతను ఏంచేస్తాడో కనిపెడదామని అతనికి కొంచెం వెనకగా రాజుకూడా బయలుదేరాడు.\nవీరపరుడికి ఈ సంగతి తెలియదు.\nఅతను చీకటిలోపడి పోగాపోగా ఊరిబయట ఒక సరస్సు వచ్చింది. ఆ సరస్సు నడుమ ఒక స్త్రీ నిలబడి పెద్దపెట్టున ఏడుస్తున్నది.\nవీరవరుడు ఆ స్త్రీతో, \"నీవు ఎవతెవు? ఎందుకు ఏడుస్తున్నావు?” అన్నాడు.\n\"అయ్యా, నేను భూదేవిని. మరి మూడు రోజులకు ఈ దేశాన్ని ఏలే రాజోత్తముడు, శూద్రకమహారాజు చనిపోతాడు. ఆ తరవాత మళ్ళీ అలాటి భర్త నాకు దొరకడు. అందు కని ఏడుస్తున్నాను,” అన్నది ఆ స్త్రీ.\nతనను పోషించే మహారాజు పోతాడనే సరికి వీరవరుడి గుండె గతుక్కుమన్నది.\nఅతను ఆదుర్దాగా, \" రాజుకు చావు తప్పే ఉపాయం ఏమైనా ఉందా? ఉంటే చెప్పు, తల్లీ!” అన్నాడు.\n\"ఉన్నది, కాని దానిని నీవు చేస్తావా అని నా సందేహం,” అన్నది స్త్రీ.\n\"అమ్మా, ఆ మహారాజు ఉప్పు తింటు న్నాను. ఆయనకోసం ప్రాణం ఇవ్వమన్నా ఇస్తాను. సందేహించక చెప్పు!” అన్నాడు వీరవరుడు.\n\"రాజభవనం సమీపంలో ఉన్న చండి కాలయంలోని దేవికి నీ కొడుకును బలి ఇచ్చినట్టయితే రాజు నూరేళ్ళు బతుకు తాడు!\" అన్నది ఆ స్త్రీ.\n\"ఇప్పుడే ఆ పని చేస్తాను!\" అంటూ వీరవరుడు కదిలాడు.\nసరస్సులో నిలబడి ఉండిన స్త్రీ అలాగే అంతర్ధానమయింది.\nఇదంతా చూస్తూ ఉండిన రాజుకు అత్యాశ్చర్యమయింది. ఏం జరుగుతుందో చూదామని ఆయన చీకటిలో వీరవరుడి వెంట మళ్ళీ కదిలాడు.\nవీరవరుడు సరాసరి తన ఇంటికి వెళ్లాడు.\nభార్యతో జరిగిన సంగతంతా చెప్పాడు.\nఆమె భర్తతో, \"మన రాజుగారికి మనం ఈ ఉపకారం తప్పక చేయవలిసిందే. అబ్బాయిని లేపి వాడితోకూడా ఈ సంగతి చెప్పండి,” అన్నది.\nవీరవరుడు తన కొడుకును నిద్ర లేపి,\n\"నాయనా, నిన్ను చండికాలయంలో బలి ఇస్తే రాజుగారి ప్రాణాలు దక్కుతాయి. లేకపోతే ఇవాళకు మూడోరోజున ఆయన చనిపోతాడు,” అని చెప్పాడు.\n\"అయితే చండి కాలయానికి పోదాం పద, నాన్నా. మనం రాజుగారి రుణం తీర్చు కునేటందుకు ఇది మంచి అవ కాశం,” అన్నాడు కొడుకు.\nవీరవరుడు భార్యను వెంటబెట్టుకుని, తన కొడుకునూ, కూతురినీ రెండు భుజాల మీదా ఎక్కించుకుని చండికాలయానికి బయలుదేరాడు.\nరాజుకూడా ఆ చీకటిలో రహస్యంగా వారిని వెంబడించాడు.\nఆలయంలోపల వీరవరుడు చండికకు నమస్కరించి, \"తల్లీ, నా కొడుకును బలి పుచ్చుకుని శూద్రకమహారాజుగారికి సంపూ ర్ణాయువు ఆనుగ్రహించు,\" అంటూ పిల్ల వాడి తల తెగవేశాడు.\nవీరవరుడి కూతురు పసిపిల్ల. ఆమె తన అన్న తలను తన చేతుల్లోకి తీసుకుని, వెక్కి వెక్కి ఏడుస్తూ, ప్రాణం కడబట్టి చనిపోయింది.\nవీరవరుడితో ఆయన భార్య, \" ఏమండీ, చితి పేర్చండి. అందులో నా పిల్లలతోబాటు నేనుకూడా కాలి బూడిద అవుతాను. రాజు గారి పని తీరిందిగద. ఇద్దరు. పిల్లలనూ పోగొట్టుకుని నేను బతికి ఉండలేను,” అన్నది. వీరవరుడు సరేనని ఒక చితి పేర్చి, గుడిలోని దీపపు ప్రమిద సహాయంతో దాన్ని అంటించాడు. అతని భార్య తన ఇద్దరు పిల్ల లనూ తీసుకుని దానిపైన కాలిపోయింది.\nఅప్పుడు వీరవరుడు చండిక ముందుకు వెళ్లి స్తోత్రం చదివి, \"ఇంతకాలమూ వి భార్య కోసమూ, పిల్ల ల కోసమూ జీవించానో వారిప్పుడు లేరు. రాజుగారి ఉప్పు తిన్నం దుకు ఆయనకు చేయదగిన మేలు చేశాను. ఇక నాకు జీవితంపై కోరిక లేదు. నన్ను కూడా బలితీసుకో!” అంటూ తన కత్తితో తన తలను తెగవేసుకున్నాడు.\nఇదంతా చూస్తున్న రాజుకు పట్టరాని ఆశ్చర్యం కలిగింది. రాజులకోసం త్యాగం చేసే. భృత్యులు తమ త్యాగాలను ప్రపం చాని కంతకూ తెలిసేలాగ చేస్తారు. కాని ఈ వీరవరుడు తనకోసం మూడోకంటి వాడికి తెలియకుండా సకుటుంబంగా బలి అయిపోయాడు.\nరాజు చండికను సమీపించి, \"దేవీ, నీవు శక్తిమంతురాలివైతే నన్ను బలిపుచ్చు కుని, నాకోసం బలి అయిన వీరపరుడి కుటుంబాన్ని తిరిగి బతికించు. నా ఒక్కడి కోసం ఇంతమంది ప్రాణాలు అర్పించటం అన్యాయం,” అంటూ కత్తి ఎత్తి తల తెగ వేసుకోబోయాడు.\nఅంతలో ఆకాశం నుంచి, \"నాయనా, ఆగు. వీరవరుడి కుటుంబాన్ని 'నేను బతి కిస్తాను,” అన్న మాటలు వినిపించాయి.\nఅప్పుడే విరవరుడూ, ఆయన భార్యా, కొడుకూ, కూతురూ తిరిగి బతికారు.\nరాజు చాటుకు వెళ్ళి, అటునుంచి తన ఇంటికి వెళ్ళాడు.\nవీరవరుడికి మాత్రం అంతా కలలాగా ఉన్నది. ఆయన తన భార్యనూ, బిడ్డలనూ చూసి, \"ఏమిటిది ? మీరంతా చితిపైన కాలి బూడిద అయిపోలేదా? ఇంతకుముందు దేవి ఎదట తల నరికేసుకున్న నేనుకూడా బతికే ఉన్నాను. ఇదంతా తప్పక దేవి అను గ్రహమే,\" అనుకున్నాడు.\nతరవాత వీరవరుడు తనవాళ్లను ఇంటికి చేర్చి, తాను మళ్లీ రాజభవనానికి వెళ్ళాడు.\nఅతని రాక పైనుంచి గమనిస్తున్న రాజు ఏమీ ఎరగనట్టుగా, \"ఎవరు సింహ ద్వారంలో?” అని కేక పెట్టాడు.\n\"నేనే, మహారాజా, వీరవరుణ్ణి. తమ ఆజ్ఞప్రకారం ఆ ఏడిచే మనిషిని వెతు క్కుంటూ వెళ్లాను. ఎవరో రాక్షసిలాగుంది. కనపడీ కనపడకుండానే మాయమ యింది,” అన్నాడు.\nఅంతేకాని అతను రాజుకు దీర్ఘాయువు కలగగలందులకు తన కొడుకును చండికకు బలిచేసిన సంగతి రాజుకు చెప్పనేలేదు. చచ్చిపోయిన వీరవరుడి కుటుంబాన్ని తాను బతికించిన విషయం రాజుకూడా రహస్యం గానే ఉంచాడు.\nఇది జరిగినాక రాజు వీరపరుడికి లాట రాజ్యమూ, కర్ణాటక రాజ్యమూ ఇచ్చి తనతో సమానమైన హెూదా గలవాణ్ణిగా చేశాడు.\nబేతాళుడీ కథ చెప్పి, \" రాజా, వీరందరి లోనూ ఎవరు గొప్ప? వీరవరుడా, అతని భార్యా, అతని కొడుకా, శూద్రకమహారాజా? నీకు సమాధానం తెలిసికూడా చెప్పక పోయావో నీ తల పగిలిపోతుంది,” అన్నాడు.\nదానికి విక్రమార్కుడు. \"శూద్రకమహా రాజే గొప్పవాడు. వీరవరుడు తన కొడుకును బలి ఇవ్వటంలో గొప్ప త్యాగమే చేసినప్ప టికీ అతను తన ధర్మాన్ని మాత్రమే నెర వేర్చాడు. అతని భార్య భర్త అడుగు జాడ లలో నడిచింది. అదికూడా ఆమెకు సహజ ధర్మమే. అలాగే వీరవరుడి కొడుకు రాజు గారికోసం తన ప్రాణాలు అర్పించటంకూడా సహజ ధర్మమే. కాని రాజు తన సేవకుల కోసం తన ప్రాణాలను అర్పించటం కేవలం ధర్మాన్ని బట్టి జరిగినది కాదు. అందుచేత మిగిలిన వాళ్ళకంటె రాజు గొప్పవాడు,” అని చెప్పాడు.\nరాజుకు ఈవిధంగా మౌనభంగం కలగ గానే బేతాళుడు శవంతోసహా మాయమై తిరిగి చెట్టెక్కాడు.",
            "book_page_end": 24
        },
        {
            "title": "తిమ్మరుసు తెలివి",
            "book_page_start": 25,
            "pdf_page_start": 43,
            "pdf_page_end": 46,
            "author": "టి. రాజగోపాలరావు",
            "genre": "History/Folktale",
            "moral": "తెలివితేటలు, నిజాయితీ, మరియు యుక్తి కలిగి ఉండాలి.",
            "keywords": [
                "తిమ్మరుసు",
                "శ్రీకృష్ణదేవరాయలు",
                "సాళ్వ నరసింహరాయలు",
                "మంత్రి పదవి",
                "తెలివి",
                "యుక్తి",
                "పరీక్ష"
            ],
            "characters": [
                "సాళ్వ నరసింహరాయలు",
                "తిమ్మరుసు",
                "ఉపాధ్యాయుడు",
                "చారులు",
                "మంత్రి"
            ],
            "locations": [
                "విజయనగర సామ్రాజ్యం",
                "అగ్రహారం",
                "రాజధాని"
            ],
            "content": "విజయనగర సామ్రాజ్యానికి గొప్ప కీర్తిని తెచ్చిన శ్రీకృష్ణదేవరాయలు పేరు అందరికీ తెలిసినదే! ఆయన తండ్రి సాళ్వ నరసింహ రాయలు రాజ్యంచేసే కాలంలో ఆయన ప్రధానమంత్రి ఆకస్మాత్తుగా చనిపోయాడు. బుద్ధిశాలి అయినవాడు లభించినట్టయితే మంత్రిగా వేసుకుంటానని నరసింహ రాయలు చాటింపు వేయించాడు.\nఎందరెందరో మంత్రి పదవి అలంక రించటానికి వచ్చారు. కాని వారి తెలివితేట లతో నరసింహరాయలు కొంచెంకూడా తృప్తి చెందలేదు. వచ్చినవారిలో ఏ ఒకడూ ఆయనకు నచ్చలేదు.\nచివరకు నరసింహరాయలు ఒక ఉపాయం చేశాడు. ఆయన ఒక కాగితంపై సిరాతో నాలుగు అంగుళాల నిడివి గల ఒక గీత గీసి, దానిని తన చారుల కిచ్చి, \"ఈ గీతను చెరపకుండా చిన్నది చేయగలవాడు ఎక్కడనైనా ఉంటే నా దగ్గిరికి తీసుకు రండి,” అని చెప్పాడు.\nచారులు ఆ కాగితం పట్టుకుని ఊళ్లూళ్లు తిరిగారు. కాస్త తెలివిగా కనపడినవాడికల్లా ఆ కాగితం చూపి, \"అయ్యా, మీరీ గీతను చెరపకుండా చిన్నది చెయ్యగలరా?” అని అడిగారు.\nకొందరు, \"అది ఎలా సాధ్యమవుతుంది?” అన్నారు. మరికొందరు, \"మీకేమైనా మతి పోయిందా ఏమిటి? ఉన్న గీతను చెరప కుండా ఎలా పొట్టి చెయ్యటం?” అన్నారు.\nకొందరు కోపం తెచ్చుకుని, \"మీకు నన్ను చూస్తే వేళాకోళంగా ఉందా ఏమిటి?\" అని కూడా అడిగారు.\nచారులు ఒక్కొక్క గ్రామమే తిరుగుతూ ఒక అగ్రహారం చేరి, అక్కడివాళ్లను కూడా అలాగే అడుగుతూ వచ్చారు. ఆ అగ్ర హారంలో వారి కొక బడి కనిపించింది.\nఉపాధ్యాయుడు పిల్లలను కొందరిని *పెట్టు కుని చదువు చెబుతున్నాడు.\nచారులు ఉపాధ్యాయుడి దగ్గిరికి వెళ్ళి, \"అయ్యా, ఈ కాగితంమీద ఉన్న గీత చూశారుగదా. దీనిని చెరపకుండా చిన్నది చెయ్యగలరా?” అని అడిగారు.\nఉపాధ్యాయుడు వాళ్ల మాటలను విని, \"ఆ పని నేను కాదుగదా మరెవరూ చెయ్య లేరు. ఎవరైనా గారడీవాళ్లను అడిగి చూడండి,\" అన్నాడు. చారులు వెనక్కు తిరిగి వెళ్లిపోసాగారు.\nఆ బడిలో పదహారేళ్ల బ్రాహ్మణ కుర్రవా డొకడు చదువుకుంటున్నాడు. అతడి పేరు తిమ్మరుసు. అతను ఉపాధ్యాయుడితో, \"అయ్యా, వాళ్లు కోరినది బ్రహ్మవిద్య కాదే. ఆ గీటు పక్కన అంతకంటె పెద్ద గీటు గీస్తే ఆ గీటు చిన్నదైపోదా?” అన్నాడు.\nఉపాధ్యాయుడికి ఈ యుక్తి అర్ధ మయింది. వెళ్లిపోతున్న చారులను వెనక్కు పిలిచి, \"ఏదీ, ఆ కాగితం ఇలా ఇవ్వండి,” అన్నాడాయన. తరవాత నాలుగు అంగుళాల గీత పక్కన అంతకంటె పెద్దగీత గీసి, \"మీరు తెచ్చిన గీత చిన్నదైపోయింది. ఇక వెళ్ళండి!” అన్నాడు.\nవెంటనే చారులు పరమానందంతో ఆ ఉపాధ్యాయుడికి నమస్కరించి, \"అయ్యా, మేము సాళ్వ నరసింహరాయలు పంపిన దూతలం. ఈ కాగితాన్ని మాకిస్తూ మహా రాజుగారు ఈ గీతను చిన్నది చేసినవారిని తమవద్దకు తీసుకురమ్మన్నారు. ఎంతో మంది ఈ కాగితాన్ని చూసి కూడా గీతను చిన్నది చెయ్యలేకపోయారు. మీరుకూడా చేయలేకపోయారనే అనుకున్నాం. కాని చివ రకు మీ మూలానే యిన్నాళ్ళుగా మేము పడ్డ శ్రమ ఫలించింది. మీకోసం యిప్పుడే పల్లకీ తీసుకువస్తాం. రాజధానికి బయలు దేరటానికి సిద్ధంగా ఉండండి,” అని శలవు తీసుకున్నారు.\nఉపాధ్యాయుడి మనస్సులో ఆనందం పొంగి వచ్చింది. ఆయన తిమ్మరుసుతో, \"ఒరే, బాబూ! రాజుగారు ఏదో కానుక ఇస్తారులాగుంది. నిజానికి ఆ కానుక నీకు రావలిసినదే అయినా ఈసారికి నన్ను తీసు కోనీ. ఇదే నాకు నువ్విచ్చే గురుదక్షిణ అనుకో. నీవా చిన్నవాడవు, తెలివిగలవాడవు, ముందు ముందు ఎంతలేసి బహుమానాలైనా పొందు తావు. ఈ రహస్యం ఎక్కడా చెప్పకు!” అని బతిమాలుతూ అన్నాడు.\nతిమ్మరుసు నవ్వి \"గురువుగారూ, ఇంతగా నాతో ఎందుకు చెబుతున్నారు? ఆ గీతను చిన్నది చేసింది మీరేగాని నేను కాదే!” అన్నాడు.\nఉపాధ్యాయుడికి తృప్తి అయింది. ఆయన వెంటనే గ్రామంలోకి వెళ్లి, అందరికీ తనకు రాజుగారిపల్ల జరగబోయే సన్మానం గురించి చెప్పి, చారులు తెచ్చిన పల్లకీ ఎక్కి రాజధానికి వెళ్లాడు.\nఆ పల్లకీలో వచ్చిన ఉపాధ్యాయుడు కాగితంమీది గీతను ఎలా చిన్నది చేసినదీ చారులు చెప్పగా విని నరసింహరాయలు చాలా సంతోషించాడు. కాని చూడటానికే మూఢుడులాగున్న ఆ ఉపాధ్యాయుడు బుద్ధిశాలి అని ఆయనకు నమ్మకం కుదర లేదు. అందుచేత ఆయన ఉపాధ్యాయుడికి మరొక పరీక్ష ఏర్పాటు చేశాడు.\nదర్బారులో ఒకచోట ఒక పీటమీద కొన్ని ముద్రికలు ఉంచారు. ఆ పీటచుట్టూ పరుపులు పరిచారు.\nతరవాత రాజు ఉపాధ్యాయుణ్ణి దర్బా రుకు పిలిపించాడు.\n\"అయ్యా, ఆ కాగితంమీది గీతను చిన్నది చెయ్యమని పరీక్ష పెట్టినది ఎందుకో మీకింకా తెలియదు. నాకు మంత్రి కావలిసి ఆ పరీక్షలో నెగ్గినవాడికి మంత్రిపదవి ఇవ్వ నిశ్చయించాను. మీరు ఆ పరీక్షలో నెగ్గారు. కనుక మీకు మంత్రిపదవి ఇస్తున్నాను.\nమీ పదవికి సంబంధించిన ముద్రికలు ఆ పీటమీద ఉన్నాయి. తెచ్చుకోండి. ఆ పరు పులు మాత్రం తొక్కకండి!” అన్నాడు.\nఏదో బహుమానం దొరుకుతుంది, దాన్ని పుచ్చుకుని అగ్రహారానికి తిరిగి పోదాం అను కుంటున్న ఉపాధ్యాయుడికి మంత్రి పదవి అనగానే కాళ్లు వణికాయి, ముచ్చెమ టలు పోశాయి. పైగా, పరుపులు తొక్క కుండా పీటవద్దకు వెళ్ళి ముద్రికలు తీసు కోవటం ఎలాగో ఆయనకు బోధపడలేదు. అంత పెద్ద సభలోనూ తనకు గొప్ప పరా భవం జరగబోతున్నదని తెలిసి ఆయన కొయ్యబారి అలాగే నిలబడిపోయాడు.\nనరసింహరాయలు అనుమానం దృఢ పడింది. ఆయన ఉపాధ్యాయుడితో, \"అలా నిలబడిపోయా వేమయ్యా? నీకా ముద్రి కలు తీసుకోవటం చాతకాదా? ఇంతకూ నేను గీసిన గీటును చిన్నది చేసినది నీవా, మరొకరా?” అన్నాడు.\nఉపాధ్యాయుడు వెంటనే రాజు కాళ్ల పైన పడి, \"మహాప్రభో, క్షమించాలి. దురాశచేత అపచారం చేశాను. ఆ గీటును చిన్నది చెయ్యట మెలాగో నాకు యుక్తి చెప్పినవాడు నా విద్యార్థి తిమ్మరుసు — నేను కాను!” అని నిజం ఒప్పుకున్నాడు.\nఅప్పటికప్పుడే నరసింహరాయలు అగ్ర హారానికి మరొక పల్లకీ పంపి తిమ్మరుసును రప్పించాడు. రాజు అతనితో, \" నేను గీసిన గీటును చిన్నది చేసే యుక్తి చెప్పినవాడవు నీవేనటగదా? నీకు మంత్రిపదవి ఇస్తు న్నాము. అవిగో నీ అధికార ముద్రికలు. పరుపులు తొక్కకుండా వెళ్లి వాటిని తెచ్చుకో!” అన్నాడు.\nతిమ్మరుసు పరుపులు చుట్టుకుంటూ పీటవద్దకు వెళ్లి, దానిమీదవున్న ఆధికార ముద్రికలు తెచ్చుకున్నాడు. నరసింహ రాయలు అతని యుక్తికి మెచ్చుకుని అత నిని మంత్రిగా వేసుకున్నాడు.",
            "book_page_end": 28
        },
        {
            "title": "నగారా తీర్పు",
            "book_page_start": 29,
            "pdf_page_start": 47,
            "pdf_page_end": 50,
            "author": "చందమామ బృందం",
            "genre": "Fable/Humor",
            "moral": "నిజం ఎప్పుడూ దాచినా దాగదు.",
            "keywords": [
                "నగారా తీర్పు",
                "దొంగతనం",
                "సత్రం యజమాని",
                "ముసలి కాపులు",
                "ఫాన్ చియాంగ్ షాన్",
                "తెలివి"
            ],
            "characters": [
                "ముసలి కాపులు (ఇద్దరు)",
                "సత్రం యజమాని",
                "సత్రం యజమాని భార్య",
                "న్యాయాధికారి",
                "ఫాన్ చియాంగ్ షాన్"
            ],
            "locations": [
                "గ్రామం",
                "నగరం",
                "సత్రం",
                "న్యాయస్థానం",
                "గుడి"
            ],
            "content": "ఒకసారి ఇద్దరు ముసలి కాపులు తమ గ్రామం నుంచి కొంత తేనె పట్టుకుపోయి, దాన్ని నగరంలో అమ్మి, ఆ రాత్రికి ఒక సత్రంలో బస చేశారు. పడుకోబోయేముందు వాళ్ళకొక సందేహం కలిగింది.: తమవద్ద ఉండే వెండి రూకలు రాత్రివేళ ఎవరైనా కాజేస్తారేమో!\n\"అవును. సత్రాలను నమ్మటానికి వీల్లేదు. అందుకని మనం ఒక యుక్తి చేద్దాం. మన వెండిని తేనె దుత్తలు తెచ్చిన గంపలో ఉంచుదాం. ఒకవేళ మన గదిలోకి దొంగాడు జొరబడినా, డబ్బు ఆ గంపలో ఉంటుందని చచ్చినా ఊహించలేడు\"\nఅన్నాడు ఒక ముసలాడు.\nఈ ఉపాయం చాలా బాగుందన్నాడు రెండో ముసలాడు. ఇద్దరూ ఒక కొవ్వొత్తి వెలిగించి, తేనె అమ్మగా వచ్చిన తమ వెండిని భద్రంగా గంప అడుగున పెట్టి, తరవాత దీపం ఆర్పి, నిశ్చింతగా పడుకుని నిద్రపోయారు.\nకాని గోడలకు చెవులుంటాయి, తలుపు సందులకు కళ్ళుంటాయి. ఈ ముసలా ళ్లిద్దరూ పడుకోబోయేముందు తమ వెండిని గంపలో ఉంచటం సత్రం యజమానీ, అతడి భార్యా కూడా తలుపు కంతల్లోనుంచి చూశారు. ముసలాళ్ళిద్దరూ గుర్రుపెట్టి నిద్ర పోయే సమయంలో వాళ్ళు చడీచప్పుడూ లేకుండా గదిలో ప్రవేశించి గంపలో ఉన్న వెండి అంతా కాజేశారు.\nతెల్లవారి ముసలి కాపులు లేచి గంపలో చూసుకుంటే ఏముందీ? వెండి కాస్తా పోనే పోయింది. ఇద్దరూ కాస్సేపు తలలు బాదు కున్నారు. ఇంతలో వాళ్ళకు నిజం స్ఫురిం చింది. సత్రం బయటి తలుపులింకా తెరవ లేదు: సత్రంలో ఆ రాత్రి తాము తప్ప పైవా ళ్ళెవరూ లేరు; అలాటప్పుడు ఈ వెండిని కాజేసినది సత్రం యజమాని కావాలి, లేదా అతడి భార్య కావాలి!\nముసలాళ్ళు వెంటనే సత్రం యజమాని వద్దకు వెళ్లి, \"నిన్న రాత్రి మా వెండి రూకలు ఎవరో కాజేశారు,” అని చెప్పారు.\nఈ మాట వింటూనే సత్రం యజమానీ, అతడి భార్యా కూడా పెద్దగా హైరానపడి పోయినట్టుగా నటిస్తూ, \"అయ్యో, ఎంత పని జరిగిందీ! ఎంత పనీ! ఈ వెధవరూకలు పోతే మీకొక లెక్కా జమా కాకపోవచ్చు, కాని సత్రానికి తీరని అపఖ్యాతే! ఇటువంటి మాట పుట్టిందీ అంటే అది ఎన్నటికీ మాసి పోదుగదా! అందుచేత దీని అంతేమిటో తేల్చుకోవలిసిందే. పదండి న్యాయాధికారి దగ్గిరికి పోదాం!\" అన్నారు.\nఇంకేముందీ? నలుగురూ కలిసి న్యాయాధికారి దగ్గిరికి వెళ్ళారు.\nన్యాయాధికారి ఉభయ పక్షాలవారి కథా విన్నాడు. కాని ఎంత ఆలోచించినా నిజం నిర్ణయించలేకపోయాడు.\nఆ నగరంలో ఫాన్ చియాంగ్ షాన్ అనే మేధావి ఉన్నాడు. న్యాయాధికారి వాణ్ణి పిలిపించి, \"వీళ్లు నలుగురూ ఒక ఫిర్యాదు తెచ్చారు. వాళ్ళు చెప్పేది విని నిజం తెలు సుకో గలవేమో చూడు!\" అన్నాడు.\nముందు ముసలికాపులు తమ వెండి పోయిన విధం చెప్పారు. తరవాత సత్రం యజమానీ, భార్యా కూడా, \"వీళ్ల మాటలు నమ్మటానికి ఆధారం ఏమిటి? పైవాళ్లెవరూ రాలేదు. ఇక దొంగతనం చేస్తే మేమే చెయ్యాలి. ఈ ముసలాళ్ళు మాకు దొంగ తనం అంటగట్టితే సత్రానికి ఎలాటి శాశ్వత మైన అపఖ్యాతో మీరే ఆలోచించండి. ఈ కారణంవల్ల, వాళ్లకు జరిగిందంటున్న నష్టంకంటె మాకు జరిగిన నష్టమే చాలా హెచ్చు!” అన్నారు.\nఉభయపక్షాల మాటలూ విన్నాక ఫాన్ చియాంగ్ షాన్, \" ఈ ఫిర్యాదులో నిజం నిర్ణారణ చెయ్యటం నాకు కూడా సాధ్యం కాదు. ఈ పని మన పెద్ద గుడిలో ఉండే నగారా వల్లనే కావాలి!” అన్నాడు.\nన్యాయాధిపతి ఆశ్చర్యపోయి, \"నేను ఇవ్వలేని తీర్పు నగారా ఇస్తుందా?” అని అడిగాడు.\n\"చిత్తం. అది గొప్ప మహత్తు గల నగారా. ఫిర్యాదు చేసినవాళ్లు దానిని న్యాయ స్థానానికి మోసుకురావాలి. వాళ్ళ ఫిర్యాదు న్యాయమైనదైతే నగారా తనంతట తానే మోగుతుంది. ఫిర్యాదు అక్రమమైన పక్షంలో మాత్రం నగారా మోగదు!” అన్నాడు ఫాన్ చియాంగ్ షాన్.\nన్యాయాధికారికి ఇదంతా ఆయోమయం గానూ, నమ్మశక్యం కాకుండానూ ఉన్నది. అయినా ఈ మాటలన్నవాడు ఎంతో సూక్ష్మ బుద్ధి గలవాడు. అందుచేత న్యాయాధికారి, \" సరే, ముందు డబ్బు పోగొట్టుకున్నవారు రేపు ఉదయం కొత్తబట్టలు కట్టుకుని, గుడికి వెళ్లి, అక్కడ ఉండే నగారాను ఇక్కడికి మోసుకురండి. ఏం జరుగుతుందో చూస్తాం!” అన్నాడు.\nఆ ప్రకారమే మర్నాడు ముసలివాళ్లు కొత్తబట్టలు కట్టుకుని గుడికి వెళ్లి, నగారాను ఒక వాసానికి తగిలించి, చెరొక చివరా పట్టు కుని భుజాల కెత్తుకుని న్యాయస్థానానికి బయలుదేరారు. నగారా చచ్చే బరువున్నది.\nముసలాళ్లిద్దరూ కొంతదూరం నడిచి అలిసి పోయి నగారాను కింద దింపారు.\nవారిలో ఒకడు, “వెధవ డబ్బు పోవటం గాక ఎంత పీడ వచ్చి పడిందిరా, బాబూ! మనం చెప్పినది నిజమే అయినా ఈ నగారా దానంతట అదే మోగుతుందంటే, అది కలలో మాట. ఇది మోగామోగదు, మన పోయిన డబ్బు తిరిగి మనకు రానూ రాదు!” అన్నాడు.\nముసలాడు మాట్లాడటం మానాడో లేదో నగారా దానంతట అదే మోగసాగింది.\nముసలికాపుల ప్రాణాలు లేచివచ్చాయి. పురుగు లేకపోయె!\" అన్నది సత్రం యజ మాని భార్య.\n\"ఏమయిందో అయింది. ఇంతదాకా వచ్చాక కాజేసిన డబ్బు ఎలా తిరిగి ఇస్తాం. ఈ దిక్కుమాలిన నగారా మనకోసం ఎలాగూ మోగదు. ఏం కానున్నదో!” అన్నాడు సత్రం యజమాని.\nఆ సమయంలో నగారా పైభాగం తెరుచు కున్నది. అందులోనుంచి ఫాన్ చియాంగ్ షాన్ పైకి వస్తూ, \" ఈ సంగతి న్యాయ స్థానంలోనే ఒప్పేసుకుంటే ఈ శ్రమంతా తప్పేదిగద!” అన్నాడు.\n\"బాబ్బాబు! ఆ ముసలాళ్ల సొత్తు వాళ్ల కిచ్చేస్తాం. మా పరువు కాపాడు!\" అని సత్రం యజమానీ, భార్యా అతడి కాళ్ళ పైన పడ్డారు.\nముసలి కాపులు తమ సొత్తు దొరికేసరికి సంతోషించి, సత్రం యజమానిని క్షమించి, తమ గ్రామానికి తిరిగి వెళ్ళిపోయారు.",
            "book_page_end": 32
        },
        {
            "title": "శకుంతల",
            "book_page_start": 33,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "Drama/Mythology",
            "moral": "శాపం కారణంగా జరిగే పొరపాట్లు తాత్కాలికమే. ప్రేమ, నిజాయితీ శాశ్వతమైనవి.",
            "keywords": [
                "శకుంతల",
                "దుష్యంతుడు",
                "కణ్వుమహాముని",
                "దూర్వాసుడి శాపం",
                "ఉంగరం",
                "భరతుడు",
                "మారీచ మహాముని"
            ],
            "characters": [
                "దుష్యంతుడు",
                "శకుంతల",
                "అనసూయ",
                "ప్రియంవద",
                "వైఖానసుడు",
                "కణ్వుడు",
                "విశ్వామిత్రుడు",
                "మేనక",
                "మాధవ్యుడు",
                "మునికుమారులు",
                "దూర్వాసుడు",
                "గౌతమి",
                "రాజపురోహితుడు",
                "అప్సరసలు",
                "బెస్తవాడు",
                "మాతలి",
                "మారీచ మహాముని",
                "సర్వదమనుడు (భరతుడు)"
            ],
            "locations": [
                "హస్తిన నగరం",
                "కణ్వుడి ఆశ్రమం",
                "మాలినీ నదీ తీరం",
                "శక్రావతార తీర్థం",
                "హేమకూట పర్వతం"
            ],
            "content": "హస్తిన నగరానికి రాజైన దుష్యంతుడు ఒక నాడు అడవిలో వన్యమృగాలను వేటాడుతూ ఒక జింకను తరుముకుని తన రథంలో మునీశ్వరుల ఆశ్రమాలకేసి వచ్చాడు.\nఆయన జింకను బాణంతో కొట్టబోతూ ఉండగా, \"ఆగు, ఆగు! ఆశ్రమ మృగాన్ని కొట్టకు!\" అంటూ వైఖానసుడు తన శిష్య లతో సహా ఎదురు వచ్చాడు. ఆయన దుష్యం తుణ్ణి, \"చక్రవర్తి కాగల కొడుకును కంటావు,” అని ఆశీర్వదించి, ఆ సమీపం లోనే మాలినీ నదీ తీరాన కణ్వమహాముని ఆశ్రమం ఉన్నదనీ, కణ్వుడు సోమతీర్థానికి వెళ్లాడనీ, అక్కడికి వెళ్లినట్టయితే కణ్వుడి కుమార్తె శకుంతల ఆతిథ్యం ఇస్తుందనీ తెలియపరిచాడు.\n.\nదుష్యంతుడు ఆశ్రమానికి అంత దూరం లోనే రథం దిగి, తన రాజలాంఛనాలనూ, ధనుర్బాణాలనూ రథంలోనే ఉంచి, \"నేను తిరిగి వచ్చేలోపుగా గుర్రాలను కడుగు,” అని సారధికి చెప్పి, ఆశ్రమం ప్రవేశించాడు.\nఆశ్రమంలో శకుంతలా; అనసూయా, ప్రియంవదా అనే మునికన్యలూ చెట్లకు నీళ్ళు పోస్తున్నారు. వారిలో వారు మాట్లాడు కునే సరసపు మాటలు వింటూ రాజు ఒక చెట్టుకింద కూచున్నాడు. ఇంతలో శకుం తల ముఖాన తుమ్మెదలు వచ్చి ముసురు కున్నాయి. ఆమె గొంతెత్తి, \"తుమ్మెదలు! కాపాడండి!\" అని అరిచింది.\n\"నిన్ను కాపాడటానికి మాకేం పట్టింది? అందరినీ కాపాడే భారం రాజైన దుష్యంతు డిది. ఆయనను పిలు!” అంటూ నవ్వారు చెలికత్తెలు.\nవెంటనే రాజు, \"పూరువంశపు రాజును, దుష్యంతు ఉండగా మీకెవరు అపకారం చెయ్యగలరు?\" అంటూ వారిని సమీ పించాడు. మునికన్యలు ఆయనను చూసి బిత్తరపోయారు. రాజు వారిని, \"ఈ ఆశ్రమంలో తపస్సు నిర్విఘ్నంగా సాగు తున్నదా?” అని అడిగాడు. అతిథిని సత్క రించటం విధి గనక అనసూయ రాజును ఏడాకుల అరటి చెట్టుకింది తిన్నెపైన కూచుని విశ్రాంతి తీసుకోమని ఆహ్వా నించింది.\n\"మీరుకూడా చెట్లకు నీరు పోసి అలసి ఉన్నారు. నాతోపాటు విశ్రాంతి తీసుకోండి,\" అన్నాడు రాజు. అందరూ కూర్చున్న తరవాత ఆయన అనసూయా ప్రియం వదలను అడిగి శకుంతల జనన వృత్తాంతం తెలుసుకున్నాడు. విశ్వామిత్రుడు ఘోర మైన తపస్సు చేస్తూఉంటే ఆ తపస్సు భగ్నం చెయ్యటానికని దేవతలు మేనకను పంపారు. ఆమె వచ్చిన పని నెరవేరింది. విశ్వామిత్రుడికి మేనకకూ శకుంతల పుట్టింది. ఆమెను కణ్వుడు పెంచి పెద్ద దానిని చేసి, తగిన వరుడు దొరికితే పెళ్లి చేయాలని ఉన్నాడు.\nవారిలా మాట్లాడుకునేసమయంలో శకుం తలా దుష్యంతులు ఒకరినొకరు ప్రేమించు కోవటం జరిగింది. ఇంతలో ఆశ్రమం వెలపలనుంచి కేకలు వినిపించాయి— దుష్యంతుడి రథం చూసి అడవిఏనుగు ఒకటి బెదిరిందట. ఈ కేకలు వినగానే మునికన్యలు లేచి, రాజువద్ద సెలవు పుచ్చు కుని ఆశ్రమం లోపలికి వెళ్ళిపోయారు. దుష్యంతుడు ఆశ్రమం దాటి వచ్చేశాడు. అప్పటికి ఆయన పరివారంకూడా అక్క డికి చేరింది.\nదుష్యంతుడు శకుంతల విషయమంతా తన విదూషకుడైన మాధవ్యుడితో చెప్పి, \" నాకు ఆమెను చూడాలని ఉన్నది. ఏ మిష మీద మనం ఆశ్రమం ప్రవేశించగలం?” అని సలహా అడిగాడు. అదృష్టవశాత్తూ ఆశ్రమం నుంచి ఇద్దరు మునికుమారులు వచ్చి, \"మహారాజా, ఆశ్రమవాసులు తమ రిని కొన్నిరోజులు ఆశ్రమంలో ఉండవలి సిందిగా ఆహ్వానించమన్నారు. కణ్వమహా ముని యిక్కడ లేని కారణంచేత రాక్ష సులు తపస్సుకు భంగం కలిగిస్తున్నారు,” అని చెప్పారు.\nదుష్యంతుడికి రొట్టె విరిగి నేతిలో పడ్డ ట్టయింది. ఆయన తన రథాన్ని తెప్పించి దానిలో ఆశ్రమానికి వెళ్లాడు. దుష్యంతుడి బాణం ధ్వని వింటూనే రాక్షసులు పారి పోయారు. తనలాగే శకుంతలకూడా ప్రేమతో బాధపడుతున్నదని దుష్యంతుడికి: తెలిసి పోయింది. ఆయన శకుంతలను రహస్యంగా పెళ్ళాడగోరాడు. కాని శకుంతల తన తండ్రితో చెప్పాలన్నది.\n\"నీవు క్షత్రియ కన్యవు గాంధర్వ వివాహం నీకు తప్పులేదు,” అని దుష్యంతు డామెకు బోధించాడు. ఇద్దరికీ రహస్యంగా గాంధర్వ వివాహం జరిగింది. యజ్ఞంకూడా పూర్తి అయింది. దుష్యంతుడు శకుంతలకు తన ఉంగరం ఇస్తూ, \"ఈ ఉంగరంమీద ఎన్ని అక్షరాలున్నాయో అన్ని రోజులలో నిన్ను నా ఇంటికి తెప్పించుకుంటాను,\" అని మాట ఇచ్చాడు.\nశకుంతల చెలికత్తెలు రాజుతో, \"రాజా, నీకు అనేకమంది భార్యలున్నారు. మా స్నేహితురాలిపట్ల ప్రేమగా ఉండాలి,” అని చెప్పారు.\n\"ఎంతమంది భార్యలున్నా మీ స్నేహితు రాలే నాకు పట్టపుదేవి,” అని చెప్పి దుష్యం తుడు వెళ్లిపోయాడు.\nతరవాత కణ్వాశ్రమానికి దూర్వాసుడు వచ్చాడు. శకుంతల దుష్యంతుణ్ణి గురించే ఆలోచిస్తూ అతిథి వచ్చిన సంగతి గమనించ లేక పోయింది. దానికి దూర్వాసుడు అలిగి, \"నీ భర్త నిన్ను గుర్తించక పోవుగాక!” అని శపించాడు.\nపువ్వులు కోసుకుని వచ్చే అనసూయా ప్రియంవదలు కోపంగా వెళ్లిపోతున్న అతిథిని చూసి దూర్వాసుడని గుర్తించారు. శకుంతల చేసిన అపచారం అర్థమయింది. ప్రియంవద ఆయన కాళ్లపై పడి వెళ్లిపోవద్దనీ, ఆగ్రహించ వద్దని బతిమాలింది. దూర్వాసుడు ఉండ టానికి ఒప్పుకోలేదు గాని శకుంతలకు తాను పెట్టిన శాపం, దుష్యంతుడు తాను శకుంతల కిచ్చిన ఉంగరాన్ని చూడగానే తీరిపోయే టట్టు అనుగ్రహించాడు. ఉంగరం శకుంతల చేతినే ఉన్నది గనక శాపభయం ఏమీ ఉండదని వారు సంతోషించారు.\nరోజులు గడుస్తున్నాయి. దుష్యంతుడు శకుంతలను పిలువబంపలేదు. శాపంవల్ల ఆయన పూర్తిగా శకుంతల మాటే మరి చాడు. శకుంతలకు నెల తప్పింది. కణ్వుడు తిరిగివస్తే శకుంతల రహస్య వివాహం గురించీ, ఆమె గర్భిణిగా ఉండటం గురించి ఆయనతో ఎలా చెప్పటమా అని అనసూయా ప్రియంవదలు మధనపడ్డారు.\nకాని కణ్వుడు అశరీరవాణిద్వారా శకుం తలా దుష్యంతులకు వివాహమయిందనీ, శకుంతల గర్భంలో చక్రవర్తి కాబోయేవాడు పెరుగుతున్నాడనీ విన్నాడు. ఆయన ఆశ్ర మానికి వస్తూనే శకుంతలను దీవించి ఆమెను భర్తదగ్గిరికి పంపే ప్రయత్నాలు చేశాడు. శకుంతల వెళ్లిపోతుంటే అందరూ కంట తడి పెట్టారు. కణ్వుడు ఆమెకు అత్త వారింట ఎలా మసలుకోవాలో బోధించాడు.\nఅనసూయా ప్రియంవదలు శకుంత లకు దూర్వాసుడి శాపం గురించి చెప్పనేలేదు. వారిప్పుడామెతో, \"చెలీ, నిన్ను నీ భర్త ఒక వేళ మరిచిపోతే ఆయనకు ఉంగరం చూపించు!” అన్నారు.\n\" నేను మళ్ళీ ఈ ఆశ్రమానికి ఎప్పుడు వస్తానో!” అన్నది శకుంతల,\n\"అమ్మా, నీ కొడుకు పెద్దవాడై రాజ్యాభి షేకం చేసుకున్నాక నీవూ, నీ భర్తా తపస్సు కోసం వద్దురుగాని,\" అన్నాడు కణ్వుడు.\nశకుంతలను కొంతదూరం సాగనంపి ఆశ్రమవాసులు వెనక్కు తిరిగారు. గౌతమి అనే తాపసస్త్రీ, కణ్వుడి శిష్యులూ శకుంత లను వెంటబెట్టుకుని హస్తిననగరం చేరారు.\nదుష్యంతుడితో నౌకర్లు, \"తమ దర్శ నార్థం కణ్వమహాముని ఆశ్రమంనుంచి కొందరు మునులూ, స్త్రీలూ వచ్చి ఉన్నారు,” అని చెప్పారు. వారికి అర్ఘ్యపాద్యా లివ్వ టానికి రాజు తన పురోహితుణ్ణి పంపి, వచ్చినవారితో మాట్లాడటానికి తాను అగ్ని హెూత్ర గృహానికి వెళ్లాడు.\nకొంచెంసేపటిలో శకుంతలను వెంట బెట్టుకుని గౌతమీ, మునులూ వచ్చారు.\nశకుంతల మేలిముసుగు వేసుకుని ఉన్నది.\nఆమె ఎవరోగదా అనుకుంటూ దుష్యంతుడు మునులతో, \"తపస్సు సరిగా సాగుతున్నదా? కణ్వమహాముని కుశలంగా ఉన్నారా?\" అని అన్నాడు.\nమునులు క్షేమ సమాచారాలు తెలిపిన మీదట రాజుతో, \" ఎవరికీ తెలియకుండా మీరు కణ్వపుత్రిని ఈ శకుంతలను పెళ్లి డారట. ఈమె గర్భిణిగా ఉన్నది. పెళ్లి అయిన స్త్రీలు భర్తవద్ద ఉండటంకంటె ఉత్తమ మార్గం లేదని ఈమెను కణ్వుమహా ముని పంపారు. ఈమెను ఏలుకోండి!\" అని చెప్పారు.\nశాపంచేత అంతా మరిచిపోయిన దుష్యం తుడు, \"ఏమిటిదంతా? మీ మాటలు చిత్రంగా ఉన్నాయే!” అన్నాడు. శకుంతల మేలిముసుగు తీసినా రాజామెను గుర్తించ లేదు. ఎన్నో ఆనవాళ్లు చెప్పింది, లాభం లేకపోయింది. తన వేలినుంచి ఉంగరం తీయపోయింది. ఉంగరం లేదు; అది దారిలో శక్రావతార తీర్థం వద్ద నీటిలో పడిపోయింది.\nదుష్యంతుడు ఇదంతా ఏదో మోసమను కున్నాడు. బుద్ధిపూర్వకంగా అతనే శకుం తలను మోసగించి ఆమె బతుకు బండలు చేస్తున్నాడనుకున్నారు. మునులు. వాళ్ళు శకుంతలను వదిలేసి బయలుదేరారు.\nశకుంతల ఏడుస్తూ వారివెంట పడింది.\nవారామెను మందలించి వెళ్ళిపోయారు.\nరాజ పురోహితుడు రాజు అనుమతితో శకుంతలను ప్రసవం కలిగేదా కా తన ఇంట ఉంచుకుందామనుకుని వెంట పెట్టుకుని పోతూ ఉండగా దారిలో ఒక స్త్రీలాటి ఆకారం ప్రకాశిస్తూ కనిపించి శకుంతలను ఎటో ఎత్తుకుపోయింది. ఈ సంగతి విని దుష్యంతుడు ఏమాత్రమూ విచారించలేదు.\nఒకనాడొక బెస్తవాడు శక్రావతార తీర్థంలో ఒక ఎర్ర చేపను పట్టి దాన్ని కోసే • సరికి ఒక ఉంగరం దొరికింది. దాన్ని వాడు నగరంలో అమ్ముకోబోయి రాజ భటులకు చిక్కాడు. ఎలాగైతేనేం ఉంగరం దుష్యం తుడికి చేరింది. దూర్వాసుడి శాపం తీరిపో యింది. దుష్యంతుడికి జరిగినదంతా జ్ఞాపకం వచ్చింది.\nఆయన శకుంతలను తలుచుకుని కన్నీరు కార్చాడు. తన రాజ్యంలో వేడుక లేవీ జరగ రాదని శాసించాడు.\nకొంతకాలం గడిచింది. ఇంద్రుడు రాక్ష సులతో యుద్ధం చెయ్యటానికి సహాయంగా దుష్యంతుణ్ణి తెమ్మని మాతలిని రథంతో పంపాడు. దుష్యంతుడు ఆ రథమెక్కి వెళ్లి రాక్షసులతో యుద్ధంచేసి గెలిచి తిరిగి వస్తూ, దారిలో హేమకూట పర్వతం కనిపించగా, అక్కడ మారీచ మహాముని ఆశ్రమం ఉన్నదని మాతలిద్వారా తెలుసుకుని అక్కడ దిగాడు.\nఆశ్రమం ప్రవేశిస్తూనే ఆయన కొక చిత్ర మైన దృశ్యం కంటబడింది. ఒక బాలుడు ఒక సింహపుపిల్లను, తల్లిదగ్గర పాలు తాగుతున్నదాన్ని, పట్టుకొచ్చాడు; ఆశ్రమ స్త్రీలు, \"దాన్ని విడిచిపెట్టు, బాబూ! ఏడి పించకు!\" అని బతిమాలుతున్నారు.\nకుర్రాడు వాళ్లను లక్ష్యం చెయ్యటంలేదు.\nస్త్రీలు దుష్యంతుణ్ణి చూసి, కుర్రవాడి నుంచి సింహంపిల్లను విడిపించమని ఆయనను ప్రాధేయపడ్డారు. తరవాత వాడి చేతికి రక్ష లేకపోవటం గమనించి, ఏమయిందా అని చూడసాగారు. \"ఇదుగో!” అని దుష్యంతుడు కింద పడిన తాయెత్తు తీశాడు. \"వద్దు, వద్దు!” అని మొదట అరిచిన స్త్రీలు నిర్ఘాంతపోయారు. ఎందు కంటే ఆ తాయెత్తును మారీచ మహాముని ఆ పిల్లవాడికి కట్టుతూ, దాన్ని కుర్రవాడి తలిదండ్రులు తప్ప ఇంకెవరు తాకినా పామై కరుస్తుందని చెప్పాడు. అలా చాలా సార్లు జరిగిందికూడా.\nఈ సంగతి వారిద్వారా వినగానే దుష్యం తుడు ఈ కుర్రవాడు తన కొడుకేననీ, శకుంతల ఆ ఆశ్రమంలోనే ఉన్నదనీ తెలుసుకున్నాడు.\nఈలోపుగా ఆశ్రమ స్త్రీలు శకుంతల వద్దకు వెళ్ళి జరిగిన సంగతి చెప్పారు.\nతనను అప్సరసలు ఎత్తుకువచ్చి ఈ ఆశ్రమంలో ఉంచిన దగ్గిరనుంచీ దుష్యం తుడికి ఉంగరం దొరకటమూ, ఆయన తననే స్మరించుతూ దుఃఖంలో ముణిగి పోయి వేడుకలన్నీ నిషేధించటమూ మొద లైన వార్తలు అప్సరసలద్వారా తెలుసు కుంటూనే ఉన్నదామె. ఇప్పుడామె చప్పున లేచి దుష్యంతు డున్నచోటికి వచ్చింది.\nదుష్యంతు డామెను చూసి వెలవెల పోతూ తాను చేసిన అన్యాయానికి క్షమా పణ చెప్పుకున్నాడు. తప్పు అతనిది కాదనీ, తన రోజులు మంచివి కాక అలా జరిగిందనీ శకుంతల అన్నది. దూర్వాసుడి శాపం గురించి ఇద్దరికీ తెలియదు. ఆ విషయాన్ని వారు మరికొంత సేపటికి మారీచ మహాముని ద్వారా తెలుసుకున్నారు.\nతరవాత దుష్యంతుడు తన భార్య అయిన శకుంతలనూ, సర్వదమనుడనే పేరుతో పెరుగుతున్న తన కొడుకునూ తీసు కుని స్వదేశానికి వచ్చాడు. ఆ సర్వదమ నుడే భరతుడనే పేరుతో గొప్ప చక్రవర్తి అయి చిరఖ్యాతి సంపాదించాడు.",
            "book_page_end": 40
        },
        {
            "title": "బాధసహించలేని వస్తాదు",
            "book_page_start": 41,
            "pdf_page_start": 59,
            "pdf_page_end": 60,
            "author": "స్వామి రామ తీర్థ",
            "genre": "Humor/Fable",
            "moral": "గొప్ప పనులు చేయాలంటే మాటల కంటే త్యాగం, బాధను సహించే ఓర్పు ఉండాలి.",
            "keywords": [
                "వస్తాదు",
                "మంగలి",
                "పచ్చబొట్టు",
                "సింహం",
                "ఆరంభ శూరత్వం",
                "ధైర్యం"
            ],
            "characters": [
                "వస్తాదు",
                "మంగలి"
            ],
            "locations": [
                "బజారు (మంగలి దుకాణం)"
            ],
            "content": "ఒక పేరుమోసిన వస్తాదు ఉండేవాడు. తన పరాక్రమానికీ, ఖ్యాతికి తగినట్టుగా తన రెండు చేతులమీదా సింహంబొమ్మలు పచ్చ పొడిపించుకోవాలని వాడికి కోరిక కలిగింది.\nఅందుకని వస్తాదు ఒక మంగలి వద్దకు వెళ్ళి, \"నా చేతులమీద సింహాల బొమ్మలు పచ్చ పొడుస్తావా ఏమిటి? అసలు నేను సింహ లగ్నంలో పుట్టినవాణ్ణి, వల్లమాలిన ధైర్యసాహసాలు గలవాణ్ణికూడానూ,\"\nఅని చెప్పాడు.\nమంగలి సరేనని సూది తీసి వస్తాదు చేతిమీద పొడవసాగాడు. వస్తాదుకు సూది పోట్లు చాలా బాధ కలిగించాయి. రెండు మూడు పోట్లకే వాడు ఎక్కడలేని చిరా కుతో, \"ఉండు, ఉండు! ఏం పొడుస్తు న్నావు?” అని అడిగాడు.\n\"సింహం తోక పొడుస్తున్నాను,\"\nఅన్నాడు మంగలి.\n\"సరిపోయింది! గొప్పవాళ్ళంతా తమ పెంపుడు కుక్కలకూ, గుర్రాలకూ తోకలు కత్తిరించేస్తారు, తెలుసా? తోకలేని సింహా నికి పౌరుషం మహా జాస్తి. అంచేత తోక మానేసి మిగిలిన సింహం పొడు, చాలు!” అన్నాడు వస్తాదు.\nమంగలి సరేనని మళ్ళీ పొడవసాగాడు.\n\"ఆగు, ఆగు! ఇప్పుడేం పొడుస్తున్నావు?” అన్నాడు వస్తాదు, సూదిపోటు కొంచెంకూడా భరించలేక.\n\"సింహం చెవులు పొడుస్తున్నాను,” అన్నాడు మంగలి,\n\"ఏడిచినట్టే ఉంది! కుక్కలను పెంచే వాళ్లు ఏం చేస్తారో నీకు తెలీదా? వాటి చెవులు కత్తిరించేస్తారు. పొడుగాటి చెవు లుండే కుక్కలను ఎవరూ పెంచరు. సింహాలలోకూడా చెవులులేని సింహాలే శ్రేష్ఠం!\" అన్నాడు వస్తాదు.\n\"సరే, అయితే చెవులు లేని సింహాన్నే పొడుస్తాను,” అంటూ మంగలి మళ్లీ తన పని సాగించాడు.\nవాడు చేతిమీద పొడిచినప్పుడల్లా వస్తాదుకు పంచప్రాణాలూ పోయినంత పని అవుతున్నది.\n“తొందరపడకు, కొంచెం ఆగు! ఇప్పుడేం పొడుస్తున్నావు?” అని వస్తాదు మంగలిని అడిగాడు.\n\"సింహం నడుము పొడుస్తున్నాను,” అన్నాడు మంగలి.\n\"అఘోరించినట్టే ఉన్నది! నువు ఏ జన్మానా కావ్యాలుకూడా చదువుకున్నట్టు లేదు. సింహాలకు నడుములే ఉండవని కవులు ఘోషిస్తున్నారు. ఒకవేళ ఉన్నా ఉండి లేనట్టుంటాయిట. అందమైన ఆడ వాళ్ల నడుములను సింహాల నడుములతో పోలుస్తారు. అదికూడా నీకు తెలిసినట్టు లేదు. అందుకే ఆడదాన్ని సింహేంద్ర మధ్యమ అంటారు. అంచేత నువు సింహానికి నడుము లేకుండానే చెయ్యి. అప్పుడు నీ బొమ్మ మరింత గొప్పగా వుంటుంది,” అని వస్తాదు వుపన్యాసం దంచేశాడు.\nఇంత లావు వస్తాదుకూ సూదితో పొడి పించుకునే శక్తి లేదనీ, ఇది చివరెళ్లా పచ్చ పొడిపించుకునే మేళం కాదనీ మంగలికి తెలిసిపోయింది. వాడు సూదినీ, రంగులనూ అవతల పెట్టి, \"వస్తాదుగారూ, మీరు పచ్చ పొడిపించుకోనూ వద్దు, నేను పొడవావద్దు. నన్ను ఆటే బాధించక వచ్చిన దారినే దయ చెయ్యండి!” అన్నాడు.\nఈ మాటలతో వస్తాదుకు ఆశాభంగం కలగటానికి మారుగా ప్రాణం లేచి వచ్చిన ట్టయింది. \"నీకు చాతకాకపోతే ఆ సంగతి ముందే నాతో చెప్పకపోయావా?” అని వాడు మీసం మెలివేసుకుంటూ చల్లగా ఇంటి దారి పట్టాడు. ఆరంభ శూరత్వం ఇలాగే వుంటుంది.",
            "book_page_end": 42
        },
        {
            "title": "రుద్రమదేవి",
            "book_page_start": 43,
            "pdf_page_start": 61,
            "pdf_page_end": 64,
            "author": "చందమామ బృందం",
            "genre": "History",
            "moral": "స్త్రీలు పురుషుల కంటే ఏమాత్రం తక్కువ కాదని, సరైన శిక్షణతో సామ్రాజ్యాన్ని సమర్థవంతంగా పరిపాలించగలరని రుద్రమదేవి నిరూపించింది.",
            "keywords": [
                "రుద్రమదేవి",
                "కాకతీయ సామ్రాజ్యం",
                "గణపతిదేవుడు",
                "కత్తిసాము",
                "అస్త్రవిద్య"
            ],
            "characters": [
                "రుద్రమదేవి (రుద్రమ్మ)",
                "గణపతిదేవుడు",
                "నారమ్మ",
                "మంత్రి",
                "చెలికత్తెలు",
                "సేనాని కొడుకు",
                "ప్రతాపరుద్రుడు"
            ],
            "locations": [
                "కాకతీయ సామ్రాజ్యం"
            ],
            "content": "మన దేశం ఎందరో వీర వనితలను కన్నది. దేశంకోసం ప్రాణాలు అర్పించి, యుద్ధాలలో పరాక్రమం చూపీ, ఎంతో సమర్ధతతో రాజ్యా లను ఏలీ చరిత్ర ప్రసిద్ధి గన్న వీరవనితలు మనదేశంలో ఎందరో ఉన్నారు. అటువంటి వారిలో ఒకతె కాకతీయ రుద్రమదేవి.\nదక్షిణ భారతదేశంలో సామ్రాజ్యాలు స్థాపించినవారిలో కాకతీయులు ఒకరు. కాక తీయ సామ్రాజ్యంలో ప్రజలు సుఖంగా ఉండేవారు. కళలూ, సంస్కృతీ బాగా విస్తరించాయి.\nకాకతీయ రాజులలో గణపతిదేవుడు ఒకడు. ఈయనకు ఒకే ఒక కుమార్తె కలి గింది. ఆమె రుద్రమ్మ. తండ్రి ఆనంతరం సామ్రాజ్యాన్ని ఏలవలసినది కావటంచేత రుద్రమ్మ చిన్నతనంనుంచి కత్తిసామూ, గుర్రపుస్వారీ, యుద్ధతంత్రమూ, రాజ్య తంత్రమూ మొదలైనవన్నీ నేర్చుకున్నది.\nరుద్రమ్మ తల్లి నారమ్మ. తనకున్న ఒక్క కూతురూ లలితకళలు నేర్చుకోవటానికి బదులు ఇలా మగవాడిలాగా యుద్ధ విద్యలు అభ్యసించటం ఆమెకు కొంచెంకూడా నచ్చ లేదు. ఇదేమీ బాగాలేదని ఆమె తన భర్త అయిన గణపతిదేవుడితో చాలాసార్లు అన్నది. కాని గణపతిదేవుడు ఆమెకు ఎలాంటి సమాధానం చెప్పక చిరునవ్వు నవ్వి ఊరుకునేవాడు.\nరుద్రమ్మధోరణి ఆమె చెలికత్తెలకు కూడా ఏమాత్రమూ నచ్చలేదు. రుద్రమ దేవి మామూలు రాజకన్యలలాగే ఉండి, మంచి నగలూ, నాణ్యాలూ ధరించి, సుకు మారంగా పెరిగి, యుక్తవయసు రాగానే తగిన వరుణ్ణి పెళ్ళాడి పిల్లలను కనటం మంచిదని వారి ఉద్దేశం.\nఅందుచేత ఆమె బుద్ధి మార్చటానికి గాను వారందరూ కూడబలుక్కుని ఒక ఆలోచన చేశారు. ఒకనాడు రుద్రమదేవి ఉద్యానవనంలో కూచుని ఉండగా, చెలి కత్తెలు ఒకరితరవాత ఒకరుగా వచ్చి, \"జయము, జయము యువరాజుకు!\" అని అన్నారు.\nఈ మాటలు విని రుద్రమ్మ బిడియపడి పోతుందని వారి ఉద్దేశం. కాని అటువంటి దేమీ జరగలేదు.\nరుద్రమ్మ వాళ్ళకేసి నిశ్చలంగా చూసి, “యువరాజువల్ల మీకు కావలిసిన పని ఏమిటి?” అని అడిగింది.\nచెలికత్తెలు ఏమనటానికి తోచక ఒకరి మొహాలొకరు చూసుకున్నారు.\n\"ఎందుకు సంకోచిస్తారు? మీ కోరిక ఏమిటో తెలపండి. దానిని తీర్చటానికి నేను సిద్ధంగా ఉన్నాను,\" అన్నది రుద్రమ్మ.\nతమ కడుపులో ఉండే ఉద్దేశం పూర్తి చేసుకోవటానికి ఇదికూడా మంచి అవకాశ మేనని చెలికత్తెలకు తోచింది. వారు రుద్రమ్మతో, \"మాకు వేరే కోరిక ఏమీ లేదు. మీరు ఆయుధాలు ముట్టనని మాకు మాట ఇస్తే చాలు!” అన్నారు.\nతనచేత అస్త్రవిద్యాభ్యాసం మాన్పించా లని వారికి గల మొండిపట్టు చూసి రుద్రమ్మకు మండిపోయింది. తాను ఆయుధ విద్యలు అభ్యసించటం తన తండ్రికి ఎంతో ఇష్టం. అందుచేత వాటిని మానే ఉద్దేశం ఆమెకు ఏ కోశానా లేదు. అయితే తన చెలి కత్తెలు ఏమి కోరితే అది చేస్తానని అన్నది గనక రుద్రమ్మ వారితో, \"మీరు కోరినట్టు నేను అస్త్రసన్యాసం చేస్తాను. కాని అందుకు ఒక షరతు ఉన్నది. అదేమిటంటే, నన్ను ఎవరైనాసరే అస్త్రవిద్యలో ఓడించ కలగాలి. ఆ తరవాత అస్త్రసన్యాసం తప్పక చేస్తాను,” అన్నది.\nఆమె చెలికత్తెలు ఈ మాటలకు చాలా సంతోషించి, ఈ శుభవార్తను రుద్రమ్మ తల్లి నారమ్మకు కూడా తెలియజేశారు. చెలి కత్తెలలాగే నారమ్మకూడా తన కూతురు అస్త్రాల పోటీలో నులువుగా ఓడిపోతుం దనుకున్నది.\nఆమె మంత్రిని పిలిచి, \"అమ్మాయిని కత్తిసాములో ఓడించగలవాణ్ణి ఒకణ్ణి చూసి పిలిపించాలి,” అన్నది.\nమంత్రి నవ్వి, \"కత్తిసాములో అమ్మా యిని జయించగలవా ళ్ళున్నారని నాకు తోచదు,” అన్నాడు.\nనారమ్మ ఆశ్చర్యపడి, \"అంత చోద్యంగా చెబుతారేమిటి? నిన్నగాక మొన్న కత్తిసాము నేర్చిన అమ్మాయిని ఓడించే వాళ్ళే దేశంలో లేరంటే నమ్మటం ఎలా?” అన్నది.\n\" నేను ఇచ్చకాలకు మాట్లాడటంలేదు, మహారాణి మన సేనాని కొడుకు కత్తి సాములో చాలా గట్టివాడు, ఎందరినో ఓడిం చిన వాడు. కావలిస్తే అతనికీ, అమ్మాయికీ కత్తిసాములో పోటీ పెట్టి చూడవచ్చు,” అన్నాడు మంత్రి.\nమర్నాడే సేనానికొడుకుకూ, రుద్రమ్మకూ కత్తిసాములో పోటీ ఏర్పాటుచేశారు. ఈ కత్తిసాము జరిగేటప్పుడు రాణి నారమ్మా, మంత్రి కూడా ఉన్నారు.\nపోటీ ఎంతో సేపు జరగలేదు. త్వరలోనే రుద్రమ్మ తన ప్రత్యర్ధిని నిరాయుధుణ్ణి చేసి * పోటీలో గెలిచింది.\nరాణి నిర్ఘాంతపోయింది. కాని తన కుమార్తెచేత అస్త్రసన్యాసం చేయించాలన్న పట్టుదల మటుకు మరింత అయింది. ఆమె గణపతిదేవుడి అనుమతి పొంది దేశదేశాల చాటింపు వేయించింది. ఆ చాటింపు ఉద్దేశం ఏమిటంటే, ఎవరైనాసరే రుద్రమ్మను అస్త్ర విద్యలో ఓడించినట్టయితే వారికి సేనాని పదవి ఇస్తామని.\nఈ చాటింపు విని ఎందరో యోధులూ, రాజకుమారులూ రుద్రమ్మను ఓడించటానికి వచ్చారు. కాని వారిలో ఒక్కరుకూడా రుద్రమ్మను ఓడించలేకపోయారు. అందు చేత రుద్రమ్మ అస్త్రసన్యాసం చేయనేలేదు.\nగణపతిదేవుడికిలాగే రుద్రమ్మకుకూడా ఆడపిల్లలే కలిగారు. అందుచేత ఆమె తన కూతురి కొడుకైన ప్రతాపరుద్రుణ్ణి పెంచు కున్నది. గణపతిదేవుడి తధనంతరం రుద్రమ్మ కాకతీయ సామ్రాజ్యాన్ని చాలా కాలం పరిపాలించింది. ఆమె రాజ్యంచేస్తూ ఉండగా ప్రతాపరుద్రుడు యువరాజుగా ఉండి కొంత రాజ్యభారాన్ని కూడా పంచు కున్నాడు.\nరుద్రమదేవి రాణిగా చాలా సమర్ధురాలు. ఆమె పరిపాలన కాకతీయ సామ్రాజ్యానికి ఒక స్వర్ణయుగంలాటిది.",
            "book_page_end": 46
        },
        {
            "title": "బుళుక్కు!",
            "book_page_start": 48,
            "pdf_page_start": 66,
            "pdf_page_end": 66,
            "author": "చందమామ బృందం",
            "genre": "Fable",
            "moral": "కారణం తెలుసుకోకుండా భయంతో పారిపోకూడదు.",
            "keywords": [
                "బుళుక్కు",
                "భయం",
                "సింహం",
                "చెవుల పిల్లులు",
                "పండు"
            ],
            "characters": [
                "చెవుల పిల్లులు",
                "నక్క",
                "ఎలుగుబంటి",
                "సింహం"
            ],
            "locations": [
                "అడవి",
                "మడుగు"
            ],
            "content": "ఒక అడవిలో ఒక మడుగు పక్కన కొన్ని చెవుల పిల్లులు ఆకులు తింటుండగా మడుగు పక్కన ఉండే చెట్టుపైనుంచి పండొకటి పడి \"బుళుక్!” అని చప్పుడయింది.\n\"అమ్మయ్యో, బుళుక్!\" అంటూ చెవుల పిల్లులు చెంగు చెంగున దూకుతూ పరిగెత్తసాగాయి.\nవాటికి ఒక నక్క ఎదురై, \" ఎందుకు అలా పరిగెత్తుతున్నారు?” అని అడిగింది.\n\"బుళుక్కు వస్తోంది! నువుకూడా పారిపో!” అన్నాయి చెవుల పిల్లులు. నక్కకూడా వాటితో పరిగెత్తసాగింది.\nవాటికి ఒక ఎలుగుబంటి ఎదురయింది. బుళుక్కు వస్తున్నదని విని అదికూడా పరిగెత్త నారంభించింది.\nకొద్దిసేపట్లో అడవిలోని దుప్పులూ, ఖడ్గమృగాలూ, చిరతపులులూ, తోడేళ్లూ, దుమ్ముల గొండ్లూ — సమస్త మృగాలూ పరిగెత్తసాగాయి.\nవాటికి సింహం అడ్డుతగిలి, \"ఏమిటిది? మీరంతా ఎందు కిలా పారిపోతున్నారు?” అని అడిగింది.\n\"బుళుక్కు వస్తోంది!\" అని జంతువులు చెప్పాయి.\n\" దాని సంగతి నేను చూస్తాను. ఆ బుళుక్కు ఎక్కడో నాకు చూపండి!\" అన్నది సింహం. చెవుల పిల్లులు దారి చూపుతూ నీటి మడుగుదగ్గిరికి సింహాన్ని తెచ్చాయి. సరిగా ఆ సమయానికే చెట్టునుండి మరొక పండు బుళుక్కున నీటిలో పడింది.\n\"అదుగో మీ బుళుక్కు! వెళ్లి మీమీ పనులు చూసుకోండి!\" అన్నది సింహం.",
            "book_page_end": 48
        },
        {
            "title": "కొయ్యగుర్రం—1",
            "book_page_start": 49,
            "pdf_page_start": 67,
            "pdf_page_end": 74,
            "author": "సి. మాధవరావు",
            "genre": "Fantasy/Adventure",
            "moral": "తెలివైన వారికి సాధనం లభిస్తే అద్భుతాలు చేయగలరు. ప్రేమ అడ్డంకులను దాటుతుంది.",
            "keywords": [
                "కొయ్యగుర్రం",
                "వడ్రంగి",
                "కమ్మరి",
                "రాజకుమారుడు",
                "గగన సౌధం",
                "గాంధర్వ వివాహం"
            ],
            "characters": [
                "రాజు",
                "వడ్రంగి",
                "కమ్మరి",
                "రాజకుమారుడు",
                "రాజకుమార్తె",
                "సిద్ధుడు",
                "మంత్రులు",
                "రాజభటులు",
                "మహాయోధులు"
            ],
            "locations": [
                "నగరం",
                "సముద్రం",
                "ఆకాశం",
                "గగన సౌధం (మబ్బుల మీద భవనం)"
            ],
            "content": "ఒకనాడు ఒక వడ్రంగీ, ఒక కమ్మరీ వాదించుకున్నారు.\n\"నేను నీకంటె నేర్పరిని?\" అన్నాడు వడ్రంగి.\n\"అదేమన్నమాట? నేను నీకంటె ఎన్నో రెట్లు నేర్పరిని,” అన్నాడు కమ్మరి.\nఈవిధంగా వాళ్లు ఎంతసేపు వాదించు కుని కూడా ఎటూ తేల్చుకోలేకపోయినారు.\nఅందుచేత వాళ్లు రాజుగారి నడిగి ఎవరు నేర్పరి అయినదీ తేల్చుకుందామను కున్నారు.\nరాజు వారిద్దరినీ చూసి, \"ఏం పనిమీద వచ్చారు?\" అని అడిగాడు.\nవడ్రంగి ఈవిధంగా చెప్పాడు: \"అయ్యా, నేను వడ్రంగిని. నా పనితనంతో ఎన్నో చిత్ర విచిత్రమైన వస్తువులు తయారుచేసి ఉన్నాను. కాని ఈ కమ్మరి నాకన్న తాను ఎక్కువ నేర్పరితనం గలవాణ్ణని వాదిస్తున్నాడు.”\n\" నా పనితనం చూసినవాళ్ళంతా నన్ను వెయ్యినోళ్ళ పొగడుతున్నారు. అయినా ఈ వడ్రంగి నాకన్న తెలివిగలవాణ్ణని అంటు న్నాడు,” అన్నాడు కమ్మరి.\n\"మహారాజా, మా ఇద్దరిలోనూ ఎవరి పనితనం గొప్పదో తమరే తేల్చాలి!” అని ఇద్దరూ రాజును వేడుకున్నారు.\nతీర్పు ఎలా చెప్పాలో రాజుకు తోచలేదు.\n\"మీ ఇద్దరి పనితనమూ మేము చూడలేదు. అలాటప్పుడు మీ ఇద్దరిలో ఎవరు నిపుణులో ఎలా తేల్చటం? మీరిద్దరూ వెళ్ళి చెరొక వస్తువూ తయారు చేసి పది రోజులలో తిరిగిరండి. మీరు తయారు చేసిన వస్తువు లను పరిశీలించి, మీలో ఎవరి పనితనం హెచ్చో నిర్ణయిస్తాము!\" అన్నాడాయన.\nవడ్రంగీ, కమ్మరీ రాజుగారి వద్ద సెలవు తీసుకుని తమతమ ఇళ్లకు వెళ్ళిపోయి పని ప్రారంభించారు. పదోరోజున కమ్మరి ఒక ఇనప చేపను తయారుచేసి తెచ్చి రాజు గారికి సమర్పించాడు.\n\"ఇది ఎందుకు పనికివస్తుంది?\" అని రాజు-అడిగాడు.\n\" ఈ చేపమీద ఒకలక్షక ధాన్యపు బస్తాలు వేసినప్పటికీ నీటిలో ముణగకుండా సముద్రంలో తేలిపోతుంది,” అన్నాడు కమ్మరి. ఈమాట వినేసరికి రాజుకు నవ్వొ చ్చింది. కమ్మరి పట్టి మూఢుడనీ, అవివేకంగా ప్రగల్భాలు పలుకుతున్నాడనీ ఆయన అను కున్నాడు. ఆయన తన మనుషులతో, “ఈ చేపను సముద్రంలో ఉంచి దీనిపైన లక్ష బస్తాల ధాన్యం పెట్టి ఇది తేలిపోతుందేమో చూడండి,” అన్నాడు.\nరాజభటులు ఆ చేపను సముద్రంలో ఉంచి, దానిపైన ఒక లక్ష ధాన్యంబస్తాలు ఎక్కించారు. చిత్రంగా ఆ 'ఇనపచేప సముద్రంమీద ఈదుతూ కదిలింది.\nరాజు కమ్మరి నేర్పరితనాన్ని ఎంతో మెచ్చుకుని అతన్ని తన నగరంలో ఒక వీధికి పెద్దగా నియమించాడు.\nఈలోపల వడ్రంగి కొయ్యతో ఒక గుర్రాన్ని చేసి పట్టుకొచ్చాడు. దాన్ని చూడ గానే రాజుకు నిరుత్సాహం కలిగింది.\n\"ఇదేమిటి? చిన్నపిల్లలు ఆడుకునే వస్తువు చేసి తెచ్చావు. దీన్ని కమ్మరి చేసిన ఇనప చేపతో పోటీ పెడదామనేనా నీ ఉద్దేశం?\" అని రాజు వడ్రంగిని అడిగాడు.\n\"మహారాజా, రెంటికీ పోలిక ఏమిటి? దీనిముందు ఆ ఇనపచేప ఏపాటిది ? ఈ వర సగా ఉన్న ఇరవై ఆరు మరలూ చిత్తగిం చండి. వీటిలో మొదటిది వదులు చేస్తే చాలు గుర్రం గాలిలోకి ఎగురుతుంది. ఆ తరవాత ఒక్కొక్క మరే వదులు చేసిన కొద్దీ గుర్రం వేగం హెచ్చిపోతుంది. అన్ని మరలూ వదులుచేస్తే ఇది వాయువేగాన్ని మించి ఎగురుతుంది. దీన్ని ఎక్కినవాళ్ళు ఆకాశంలో సంచరించటమే గాక అతి సులు వుగా ప్రపంచమంతా చుట్టి రావచ్చు!” అన్నాడు వడ్రంగి.\nవడ్రంగి ఈ మాటలు అంటూండగా రాజుగారి ఆఖరుకొడుకు అక్కడికి వచ్చాడు.\nఎగిరే గుర్రమన్న మాట వింటేనే వాడికి ఎక్కడ లేని ఉత్సాహమూ పుట్టుకొచ్చింది.\nఆకాశంలో ఎగురుతూ కిందికి చూస్తే ప్రపంచం కనిపించటం ఎంత సరదాగా ఉంటుందోగదా అనుకున్నాడు వాడు. ఆ గుర్రంమీద ఎక్కి ఒక్క షికారు తిరిగిరావ టానికి అనుమతి ఇవ్వమని వాడు తండ్రిని బతిమాలాడు.\n\"ఇంకా నయం ! అసలది ఎగురుతుందో లేదో ఎవరు చూశారు? ఒకవేళ ఎగిరినట్టు ఎగిరి కిందపడిపోతే ఏంగాను?” అని రాజు కొడుకును మందలించాడు.\nవడ్రంగి రాజుగారి మాటకు అడ్డు వచ్చి, \"మహారాజా, మీకు ఆలాటి అపోహ వద్దనే వద్దు. ఏ పరిస్థితిలోనూ ఈ గుర్రం కింద పడి ప్రమాదం జరగదు,” అన్నాడు.\nరాజకుమారుడు తండ్రి దగ్గిర మారాం చెయ్యటం మానలేదు. తండ్రికి వాడంటే గారాబం, అందుచేత వాడి మాట తీసెయ్య లేక చివరకు ఒప్పుకున్నాడు. ఆయన రాజ కుమారుడితో, \" మరీ వేగంగా వెళ్లకు సుమా. ఒక్క మర మాత్రమే వదులు చెయ్యి,” అన్నాడు.\nరాజకుమారుడు అందుకు ఒప్పుకుని కొయ్యగుర్రం ఎక్కి మొదటి మర వదులు చేశాడు. నిజంగానే గుర్రం గాలిలోకి ఎగిరింది. రాజకుమారుడు కిందికి చూస్తే కొండలూ, నదులూ, చెట్లూ, మనుషులూ, నగరాలూ కనిపించాయి. వాడికి ఎక్కడ లేని ఉత్సాహమూ వచ్చింది. వాడు వరసగా ఇరవైఆరు మరలూ వదులుచేశాడు. కొయ్య గుర్రం అంతులేని వేగంతో పోసాగింది.\nఅలా చాలా సేపు ఆకాశంలో ప్రయాణించి నాక రాజకుమారుడికి ఆకలి వేసింది.\nఅదృష్టవశాత్తూ వాడికి సమీపంలోనే ఒక నగరం కనబడింది. వాడు మరలన్నీ వరసగా బిగించాడు. గుర్రం వేగం క్రమంగా తగ్గింది. ఆది పక్షిలాగా దిగివచ్చి నేలపై * వాలింది. వాడు సుష్టుగా భోజనంచేసి ఒక సత్రంలో బస ఏర్పాటుచేసుకున్నాడు:\nఆ రోజు వాడు చేసిన ప్రయాణం వాడి కెంతో సంతృప్తి నిచ్చింది. ఏమంటే, వాడు కొద్దిసేపట్లోనే ఎక్కడో ఉన్న నగరాన్ని, ఎన్నడూ చూడనిదాన్ని కొయ్యగుర్రం సహా యంతో చేరుకోగలిగాడు.\nఆ రాత్రి నిద్రపోయి మర్నాడు ఉద యమే నగరం చూడటానికి బయలు దేరాడు. రెండు వీధులు దాటేసరికల్లా ఒక చౌకు వచ్చింది. అక్కడ జనం నిల బడి తలలెత్తి శూన్యాకాశంలోకి చూస్తు న్నారు. ఆకాశంలో ఏమీ లేదు. \"వీళ్ళు ఎందుకిలా చూస్తున్నారా?” అనుకుని వాడు వారిని సమీపించి, ఒకణ్ణి పలకరించి, \"మీరంతా ఆకాశంలో ఏమిటి చూస్తు న్నారు?” అని అడిగాడు.\nఆ మనిషి రాజకుమారుణ్ణి ఎగాదిగా చూసి పరదేశి అని గ్రహించి ఈ విధంగా చెప్పాడు: \"మా రాజుగారి కొక కుమార్తె ఉన్నది. ఆమె జగదేకసుందరి. ప్రపంచంలో ఎక్కడా అంత అందగత్తె ఉండబోదు. ఆ కూతురంటే రాజుగారికి పంచప్రాణా లూనూ. ఆమెను ఇతరులు కళ్లతో చూసినా ఆయన సహించలేడు. ఆమె రాజభవనంలో ఉండినంత కాలమూ ఆయనకు 'కొంచెం కూడా మనశ్శాంతి లేకపోయింది. అందుచేత ఆయన ఆమెకోసం మబ్బులమీద ఒక గగన సౌధం కట్టించి, అందులో ఆమెను ఒక్క తెనూ ఉంచాడు. రోజూ కాలకృత్యాలు పూర్తి కాగానే ఆయన గగన సౌధానికి వెళ్లి ఆమెను చూసి తిరిగి వస్తూంటాడు. ఇవాళ ఆయన వెళ్ళి కొంతసేపయింది. ఆయన రాకకోసం మేమందరమూ ఎదురుచూస్తున్నాం.”\nరాజకుమారుడికి ఇదంతా వట్టి కట్టు కథలాగా కనిపించింది. \"మబ్బుల మీద ఇల్లు కట్టటం ఎలా సాధ్యమవుతుంది?* అని వాడు అడిగాడు.\n\"అది ఒక సిద్ధుడు తన మహిమచేత నిర్మించాడు. ఒక్క రాజుగారు మాత్రమే అక్కడికి వెళ్ళి రాగలరు,” అన్నాడు అవ తలి మనిషి. ఈ వింత విషయం రాజ కుమారుడి మనసును ఆ రోజల్లా వేధిం చింది. ఆ గగన సౌధం సంగతి ఏమిటో తేల్చుకోవాలనే ఉద్దేశంతో వాడు ఆ రాత్రి బాగా చీకటి పడ్డాక తన కొయ్యగుర్రం ఎక్కి ఆకాశంలోకి ఎగిరాడు.\nకొంత ఎత్తు ఎగిరేసరికి నిజంగానే గగన సౌధం కనిపించింది. వాడు తన గుర్రాన్ని ఆ భవనం దగ్గిరికి తీసుకుపోయి ద్వారంవద్ద దాన్ని నిలిపి, దిగి, లోపల ప్రవేశించాడు.\nలోపలికి ఎవరో వస్తున్న అలికిడి విని రాజకుమార్తె తన తండ్రే వచ్చాడు కాబోలు అనుకున్నది. కాని ఆమె కొత్తవాణ్ణి చూసి తన తండ్రి కాదని గ్రహించి, ఆ వచ్చినవాడు ఎవరో దేవత అయి ఉంటాడనుకున్నది. ఎందుకంటే మామూలు మానవులెవరూ ఆ భవనం చేరలేరు. అతనికి స్వాగతం చెప్పే ఉద్దేశంతో ఆమె తన ఆసనంమీది నుంచి లేచి నిలబడింది.\nరాజకుమారుడు తన కళ్లను తానే నమ్మ లేకపోయాడు. ఎందుకంటే రాజకుమార్తె నిజంగా అపురూప సుందరే. అతనిలో ప్రేమ పొంగి పొర్లింది, \" ఆహా, ఇటువంటిది నాకు భార్య అయితే నాకింకేం కావాలి?” అను కున్నాడు వాడు.\nరాజకుమార్తెకు కూడా రాజకుమారుడి పైన ప్రేమ పుట్టుకొచ్చింది. \"మా నాన్న నన్ను ఇక్కడ నిర్బంధంలో ఉంచటం మూలంగా నేను ఎవరినీ చూడలేకుండా ఉన్నానుగద. ఇలాటి యువకుడు నన్ను ప్రేమించేటట్టయితే ఇంక నాకు కావలిసిం దేమిటి?” అని ఆమె అనుకున్నది.\nఇద్దరూ ఒకరి మనసులొకరు అతి సులు వుగా అర్ధంచేసుకుని గాంధర్వ వివాహం చేసుకున్నారు. రాజకుమారుడు ఆ రాత్రి గగన సౌధంలో గడిపి, తెల్లవారుగట్ట తన కొయ్యగుర్రంమీద సత్రానికి తిరిగి వచ్చేశాడు.\nఅతను వెళ్ళిన కొద్దిసేపటికి రాజు ఎప్పటిలాగే తన కుమార్తెను చూడవచ్చాడు.\nలోపలికి అడుగు పెడుతూనే ఆయనకు, ఎవరో పరాయివాళ్లు అక్కడికి వచ్చినట్టు అనుమానం తగిలింది. దానికి తోడు రాజ కుమార్తె మామూలుకన్న హెచ్చు ఉత్సా హంలో ఉన్నట్టు కనబడింది.\nఇది చూసి రాజుకు భరించరాని బాధ పుట్టుకొచ్చింది. ఆయన కూతురితో ఏమీ అనకుండా తన భవనానికి తిరిగివచ్చి, \" గగన సౌధంలోకి ఎవరు వచ్చి ఉంటారు? ఎలా వచ్చి ఉంటారు?” అని తీవ్రంగా ఆలోచించసాగాడు.\nరాజుగారు విచారంలో ఉండటం గమ నించి మంత్రులు ఆయన విచారానికి కారణ మేమిటని అడిగారు. ఆయన వారితో తన అనుమానం గురించి చెప్పి, \"నేను తప్ప మరెవరూ అక్కడికి పోలేరుగదా! గడిచిన రాత్రి అక్కడికి వచ్చిన మనిషి ఎవరో వా ఎలా పట్టుకోవటమో కాస్త ఆలోచించి చెప్పండి!” అని అడిగాడు.\n\"మనవద్ద నలుగురు మహాయోధు లున్నారు. మీరు వారిని గగన సౌధానికి తీసుకుపోయి ఈ రాత్రి ఆ భవనం నాలుగు మూలలా కాపలా ఉంచండి. రాత్రివేళ నిజంగా ఎవరన్నా అక్కడికి వచ్చేపక్షంలో వాళ్లు తప్పక వాణ్ణి పట్టుకుంటారు!” అన్నారు మంత్రులు.\n\"భేష్, ఈ ఆలోచన దివ్యంగావుంది,” అని రాజు ఆ సాయంకాలం నలుగురు యోధు లనూ గగన సౌధానికి నాలుగు మూలలా కాపలా ఉంచి ఇంటికి తిరిగి వచ్చాడు.\nకాని ఈ యెత్తు పారలేదు. ఆ మహా యోధులు కాపలా కాస్తూనే నిద్రపోయారు.\nరాజకుమారుడు ఆ రాత్రి గగన సౌధానికి రానేవచ్చాడు. రాత్రంతా రాజకుమార్తెతో గడిపి తెల్లవారుఝామున వెళ్ళిపోయాడు. — (ఇంకా వుంది)",
            "book_page_end": 56
        },
        {
            "title": "మూడు వరాలు",
            "book_page_start": 57,
            "pdf_page_start": 75,
            "pdf_page_end": 77,
            "author": "హెచ్. వాసుదేవరావు.",
            "genre": "Fable/Magic",
            "moral": "వరం కోరుకునేటప్పుడు ఆలోచించి కోరుకోవాలి. లోభం తగదు. అతిథులను గౌరవించాలి.",
            "keywords": [
                "మూడు వరాలు",
                "ఆసామి",
                "పిసినిగొట్టు",
                "అత్యాశ",
                "దేవత",
                "మీసాలు",
                "ముక్కు"
            ],
            "characters": [
                "ఆసామి (భర్త)",
                "ఆసామి భార్య",
                "చంటికుర్రాడు",
                "అతిథి (దేవత)"
            ],
            "locations": [
                "మారుమూల గ్రామం",
                "ఆసామి ఇల్లు"
            ],
            "content": "ఎక్కడో ఒక మారుమూల దేశంలో ఒక చిన్న గ్రామంలో ఒక ఆసామీ ఉండేవాడు. పెద్ద ధనికుడు కాకపోయినా అతనికి ఏలోటూ లేదు. అయినా అతను పిసినిగొట్టు, చూస్తూ చూస్తూ ఒకరికి పెట్టలేడు, తాను తినాలేడు.\nఅతడి భార్య కూడా అతనికి తగినదే. ప్రతి వస్తువూ అమిత పొదుపుగా వాడేది. వంట చేసేటప్పుడు ఒక్క నలుసైనా మిగల నిచ్చేది కాదు, ప్రాణం పోయినా వంటక మనేది పారేసేది కాదు.\nఈ దంపతులకు ఒక చంటికుర్రా డున్నాడు. వాణ్ణి గురించి తండ్రి ఎప్పుడూ, \"వీడికి మీసాలు వస్తేగాని నేను సుఖ పడను,” అంటూ ఉండేవాడు.\nఒకరోజు కుంభపోతగా వర్షం కురుస్తున్న సమయంలో ఎవరో మనిషి తలుపు తట్టాడు. ఆసామి వెళ్ళి తలుపు తీశాడు. బయట ఉన్న మనిషి చప్పున లోపలికి వచ్చి, \"అబ్బ, ఏమి వాన! చాలా దూరంనుంచి వస్తున్నాను. ఇంకా ఎంతో దూరం వెళ్లవలసి వున్నది. ఈ పూట ఇక్కడ తల దాచుకోక తప్పదు!\" అన్నాడు.\n\"అయ్యో, ఇల్లంతా తడి చేసేస్తున్నావు!” అని ఇంటావిడ విలవిల్లాడింది.\n\"మీ దంపతులిద్దరిని చూస్తే అతిథి సత్కారం చేసేవాళ్లులాగే ఉన్నారు. ఇంకా నయం, మంచిచోట అడుగుపెట్టాను. ఈ రాత్రికి మీరు తాగే గంజే నాక్కూడా పొయ్యండి. రాత్రికి ఇక్కడే పడుకుని తెల్ల వారాక నా దారిన నేను పోతాను,” అన్నాడు అతిథి.\nతాము ఏమీ అనకుండానే ఈ మనిషి తనను వాళ్లు ఆదరించినట్టుగా మాట్లాడటం చూసి భార్యాభర్తలు నిర్ఘాంతపోయారు; కాని, \"ఉండటానికి వీల్లేదు. ఇంకెక్కడి కైనా వెళ్ళు,\" అనటం వాళ్ళకు సాధ్యం షిని కాక ఏ దేవతనో అనుకోండి. మీరు ఇచ్చిన అతిధ్యానికి నేను సంతోషించి మీకు మూడు వరాలిస్తానంటే మీరేం కోరుకుం టారు? ఒకరితరవాత ఒకరుగా కోరుకోండి!” అన్నాడు.\nఅతిథి వేళాకోళానికే ఈ మాటలంటున్నా డనీ, అతను ఎవరో పిచ్చివాడై ఉంటాడనీ ఆసామికి అనిపించింది. ఆయన తన మామూలు ధోరణిలో, \"నాకు పెద్ద కోరిక లేమీ లేవులెండి. మా పసివాడికి ఎంత తొందరగా మీసాలు వస్తే నేను అంతగా సుఖపడిపోతాను!\" అన్నాడు.\n\"ఏమమ్మా, నీ కోరిక ఏమిటి?” అని అతిథి ఇంటావిడను అడిగాడు.\nఅమాయకురాలు కావటంచేతనో, ఆడది గనకనో, ఆవిడకు వరాలనగానే మంచి కోరిక కోరుకోవాలనిపించింది. అందుచేత ఆవిడ అతిథితో, \"నా కోరిక ఏమిటంటే నండీ, నేను చేత్తో ఏది పట్టుకున్నా సరే అది బారెడు పొడుగున పెరిగిపోవా లండీ!\" అన్నది.\nఇలా కోరటంలో ఆవిడ ఉద్దేశమేమి టంటే: కూరలు తరిగేటప్పుడు తాను ఒక చిన్న కాయగూర ముట్టుకుంటే అది బారెడు పెరిగి రెండుపూటలా సరిపోవాలి; అలాగే ఒక బంగారు కాసు పట్టుకుంటే అది బారెడు పొడుగు బంగారు కడ్డీగా పెరిగిపోయి అంతులేని బంగారం ఇల్లంతా నిండాలి!\nభార్యాభర్తలిద్దరి కోరికలూ వినగానే అతిథి పెద్దగా నవ్వి, \"భేష్! మీ కోరి కలు తీర్చేశాను పొండి. నేను నిజంగా దేవ తనే!\" అన్నాడు.\nఅతిథి ఈ మాట అన్నాడో లేదో, తొట్టెలో పడుకున్న చంటివాడు కెవ్వున ఏడిచాడు.\nఆసామి తొట్టె దగ్గిరికి వెళ్ళి చూసును గదా, పసివాడి మూతికి ఇంతంత బుర్ర మీసాలున్నాయి.\nసరిగా అదే సమయంలో ఆసామి భార్య ఠపీమని తుమ్మి అప్రయత్నంగా ముక్కు తుడుచుకున్నది. వెంటనే బుర్రుమని ఆమె ముక్కు పెరిగి నేలను తాకింది.\nభార్యాభర్తలిద్దరూ లబోమని గోలెత్తారు.\n\"చంటివెధవకు ఇంతేసి మీసాలేమిటి? వాడు గుక్కపట్టి ఏడుస్తున్నాడు!\" అన్నాడు ఆసామి విచారంగా.\n\"ఈ ముక్కేమిటి? ఇది పెట్టుకుని నలుగురి ఎదటికీ పోయేదెలా?” అన్నది ఆసామి భార్య.\nఇద్దరికీ మతులు చెడిపోయాయి. \"అంతా ఈ పాపిష్టివాడే చేశాడు !\" అన్నాడు అసౌమి అతిథికేసి వేలు చూపిస్తూ.\n\"ఇందులో నా తప్పేమీ లేదు. మీరిచ్చిన ఆతిధ్యానికి సంతోషించి మీకు వరాలిస్తా నంటే మీరే కోరుకున్నారు. వరం కోరుకునే టప్పుడు ఆలోచించి మరీ కోరుకోవలిసింది. అయినా మీకింకా ఒక వరం మిగిలిఉంది. ఈసారయినా కాస్త జాగ్రత్తగా ఆలోచించి మరీ కోరుకోండి!\" అన్నాడు అతిథి.\nఅతనిలో ఏదో మార్పు వచ్చింది. అత నిప్పుడు మామూలు మనిషిలాగా లేడు. అతని ఒళ్ళంతా దేదీప్యమానంగా ప్రకా శిస్తున్నది. అతని ఒంటిమీద బట్టలు కూడా ధగధగలాడుతున్నాయి.\nభార్యాభర్తలిద్దరూ ఆయనముందు సాష్టాంగపడి, \"అతిథిగా వచ్చిన నీకు తగిన ఆతిధ్యం ఇవ్వనందుకు మన్నించు, తండ్రీ. మాకు వేరే వరం ఏదీ వద్దు. మాకిచ్చిన రెండు పరాలూ రద్దుచెయ్యి!” అన్నారు.\nవారు లేచి చూసేసరికి అతిథి లేడు.\nఅయితే పిల్లాడు ఏడుపు మానేశాడు. వాడి మీసాలూ పోయాయి, ఇల్లాలి ముక్కూ మామూలుముక్కయింది.\nఆ తరవాత ఆ భార్యాభర్తలు లోభం మాని ఇంటికి వచ్చిన అతిథుల ను సరిగా సత్కరిస్తూ వచ్చారు.",
            "book_page_end": 59
        }
    ],
    "statistics": {
        "total_stories": 13,
        "author_counts": {
            "చక్రపాణి": 1,
            "చందమామ బృందం": 7,
            "ఉత్పల సత్యనారాయణాచార్య": 1,
            "టి. రాజగోపాలరావు": 1,
            "స్వామి రామ తీర్థ": 1,
            "సి. మాధవరావు": 1,
            "హెచ్. వాసుదేవరావు.": 1
        },
        "genre_counts": {
            "ఆహ్వానము": 1,
            "Mythology": 2,
            "Fantasy/Adventure": 2,
            "Fable/Adventure": 1,
            "History/Folktale": 1,
            "Fable/Humor": 1,
            "Drama/Mythology": 1,
            "Humor/Fable": 1,
            "History": 1,
            "Fable": 1,
            "Fable/Magic": 1
        }
    }
}