{
    "book_id": "చందమామ_1961_07",
    "stories": [
        {
            "title": "ఆహ్వానము",
            "book_page_start": 1,
            "pdf_page_start": 19,
            "pdf_page_end": 19,
            "author": "చ క్ర పాణి",
            "genre": "సంపాదకీయం",
            "moral": "పాఠకుల అభినందనలకు ధన్యవాదాలు తెలియజేయడం, కొత్త సీరియల్ కథలను పరిచయం చేయడం.",
            "keywords": [
                "రామాయణం",
                "రాకాసిలోయ",
                "దక్షయజ్ఞము",
                "గుండు భీమన్న"
            ],
            "characters": [
                "చందమామ బృందం"
            ],
            "locations": [],
            "content": "రామాయణం [ బాలకాండ] అందరు పాఠకులనూ తృప్తి\nపరిచినట్టు కనిపిస్తుంది. ఇది మాకెంతో ఆనందంగా ఉన్నది.\nదీనికి రంగుల బొమ్మలు చిత్రించే శంకర్ గారికి అనేక\nమంది పాఠకులు అభినందనలు తెలుపుతూ రాశారు.\nవారికి మా ధన్యవాదాలు.\nఈ సంచికలో \"రాకాసిలోయ\" అనే కొత్త రంగుల\nబొమ్మ సీరియల్ ఆరంభమవుతున్నది. ఇదికూడా \" జ్వాలా\nద్వీపం” లాగే పాఠకులకు ఆనందోత్సాహాలు చేకూర్చగలదని\nఆశిస్తాము.\nఈ సంచికలో ప్రారంభమవుతున్న మరొక సీరియల్\nశ్రీ ఉత్పలవారి గేయకథ \"దక్షయజ్ఞం”. దీనికి ఈసారి\nశ్రీ వడ్డాది పాపయ్యగారు చిత్రాలు వేస్తున్నారు.\nఈనెల మీకు గుండు భీమన్న పాత్రను పరిచయం\nచేస్తున్నాము. ఈ భీమన్న చర్యలు కొన్ని మాసాలపాటు\n\" చందమామ” లో మీరు చదువుతారు.",
            "book_page_end": 1
        },
        {
            "title": "పనికిమాలిన పనితనం",
            "book_page_start": 2,
            "pdf_page_start": 20,
            "pdf_page_end": 22,
            "author": "పళ్ళా సూరిబాబు",
            "genre": "నీతి కథ",
            "moral": "ప్రజలకు నిజంగా ఉపయోగపడే పనే గొప్పది, ప్రదర్శన కోసం చేసే పని కాదు.",
            "keywords": [
                "రాఘవయ్య",
                "రాజు",
                "పనితనం",
                "బహుమానం",
                "మాట్లు వేయడం"
            ],
            "characters": [
                "రాజు",
                "రాఘవయ్య",
                "నేతగాడు",
                "ఊరివాళ్లు"
            ],
            "locations": [
                "నగరం",
                "గ్రామం",
                "రాజు కొలువు"
            ],
            "content": "ఒక నగరంలో ఒక రాజుగారు ఉండేవాడు.\nతన రాజ్యంలో వృత్తి విద్యలను ప్రొత్స\nహించే ఉద్దేశంతో ఆయన వివిధవృత్తులు\nవారికి అప్పుడప్పుడూ బహుమతులిస్తూ\nఉండేవాడు. దేశంలోని వడ్రంగులూ, కమ్మ\nరులూ, కుమ్మరులూ, నేతగాళ్లూ, కమ\nసాలులూ, నగిషీపనివారూ, శిల్పులూ, చిత్ర\nకారులూ తాము తయారుచేసిన వస్తువులలో\nమేలైనవి ఉన్నప్పుడు రాజుగారికి తెచ్చి\nచూపుతూండేవారు. ఆ వస్తువులలో ప్రత్యేక\nమైన పనితనం కనిపించినప్పుడల్లా రాజు\nగారు వారికి మంచి బహుమానా లిచ్చి\nపంపేస్తూ ఉండేవాడు.\nఒకనాడు ఒక గ్రామం నుంచి ఒక నేత\nగాడు ఒక మేలైన శాలువ నేసి తీసుకుపోయి\nరాజుగారికి చూపాడు. రాజుగారు ఆ శాలు\nవను పరీక్షించి, నేతను మెచ్చుకుని, నేత\nగాడికి మంచి బహుమానం ఇవ్వటమే గాక,\nమంచి ధర ఇచ్చి ఆ శాలువను తానే తీసు\nకున్నాడు. ఈ సంగతి పొరుగు గ్రామస్తుడైన\nరాఘవయ్య అనే వాడికి తెలిసింది. అతను\nగిన్నెలకూ, చెంబుల కూ మాట్లువేసి\nజీవించేవాడు. అతను ఈ విధంగా తనలో\nఅనుకున్నాడు :\n\"రాజుగారు అన్ని వృత్తి విద్యలనూ\nప్రోత్సహిస్తున్నారు. ప్రతి వృత్తిలోనూ పని\nతనం చూపగలవాళ్లు తాము తయారుచేసిన\nవస్తువులను తీసుకుపోయి రాజుగారికి\nచూపించి, ఆయన మెప్పుపొంది, ఆయన\nదగ్గిర మంచిమంచి బహుమానాలు పొందు\nతున్నారు. కావటానికి నాది కూడా వృత్తి\nవిద్యే. అందులో నేనుకూడా నేర్పరినే.\nకాని నేను ఏ వస్తువూ తయారుచేసేవాణ్ణి\nకాకపోతిని. నా పనితనం రాజుగారికి చూపి,\nఆయన మెప్పుపొంది, బహుమానం పొందే\nమార్గమేమిటి? రాజుగారి గిన్నెలకూ, చెంబు\nలకూ చిల్లులుపడితే అవతల పారేస్తారుగాని\nవాటికి మాట్లు వేయించుకోరాయె.”\nఈ విధంగా ఆలోచించి రాఘవయ్య,\nఒక నిర్ణయానికి వచ్చాడు. రాజుగారికి తన\nపనితనం తెలియాలంటే రాజుగారు\nచూస్తూండగానే మాట్లు వెయ్యాలి.\nఅందుచేత రాఘవయ్య ఊరంతా తిరిగి\nమాట్లు వెయ్యవలిసి ఉన్న బిందెలూ,\nఅండాలూ, డేగిశాలూ, గిన్నెలూ, చెంబులూ\nపోగుచేశాడు. వాటన్నిటినీ బండిమీద వేసు\nకుని తిన్నగా రాజుగారి కొలువుకు 'వెళ్లాడు.\n\" ఎవరు నీవు? ఏం కావాలి?\" అని\nరాజుగారు రాఘవయ్యను అడిగాడు.\n\"మహారాజా, తమరు అన్ని వృత్తుల\nవారికి బహుమానా లిచ్చి ప్రోత్సహిస్తు\nన్నారు. నా వృత్తి మాట్లు వెయ్యటం.\nరేకుగిన్నె లయేది, పోత గిన్నె లయేది నేను\nమాటువేశానంటే ఎక్కడ చిల్లి ఉండినదీ\nఎవరూ కనుక్కోలేరు. నేను మరమ్మతు\nచేసిన వస్తువు కొత్త వస్తువులా ఉండవలి\nసిందే. నా పనితనం ఎటువంటిదో తమకు\nచూపాలని చాలాదూరం వచ్చాను,\"\nఅన్నాడు రాఘవయ్య.\n\" సరే, నీ పనితనం చూపు,\" అన్నాడు\nరాజుగారు. రాఘవయ్య ఆయన ఎదటనే\nతాను తెచ్చిన బిందెలకూ, గిన్నెలకూ పెద్ద\nపెద్ద బొక్కలు పెట్టి, వాటికి మాట్లువేసి\nమెరుగుపెట్టి రాజుగారికి చూపించాడు.\nరాజుగారు ఆశ్చర్యపోయాడు; వాడు\nమొదటవేసిన చిల్లుల ఆనవాలు కొంచెం\nకూడా తెలియటంలేదు. ఆయన రాఘ\nవయ్యకు మంచి బహుమానం ఇచ్చి పంపే\nశాడు. రాఘవయ్య సామానంతా తీసుకుని\nపరమానందంతో తన గ్రామం చేరుకుని,\nఎవరి సామాను వారికి ఇచ్చేశాడు.\nరాఘవయ్య తను రాజుగారి ఎదట\nపెట్టిన కంతలకు మాట్లు వేశాడేగాని\nఅంతకు ముందున్న చిల్లులూ, పగుళ్లూ\nబాగుచెయ్యనే లేదు. అందుచేత అవన్నీ\nఎప్పటిలాగే కారుతున్నాయి.\nఊళ్లోవాళ్లు రాఘవయ్య వద్దకు వచ్చి,\n\"ఇదేమిటి, రాఘవయ్యా ? మా సామాన్లు\nపట్టుకెళ్లినవి పట్టుకెళ్లినట్టే తిరిగి ఇస్తివి.\nఅవన్నీ కారుతూనే ఉన్నాయి,” అన్నారు.\nరాఘవయ్య రాజుగారి ప్రశంస పొందిన\nతన్మయత్వంలో ఉండటంచేత ఈ విమర్శ\nవినేసరికి మండిపడ్డాడు :\n\"ఓహెూ, నా పనితనానికి మీరా వంక\nపెట్టేవాళ్లు? నే నెటువంటి పనివాణ్ణి రాజు\nగారే స్వయంగా చూశారు. నేను మాటే\nసిన వస్తువు కొత్త వస్తువేనని రాజుగారి\nక్కూడా అర్థమయింది. ఇకనుంచి వారి\nసామాన్లకి నా చేతనే మాట్లు వేయించు\nకుంటారు!” అన్నాడు రాఘవయ్య.\n\" అదంతా మాకు తెలీదు. మా సామాన్లు\nసరిగా మాట్లు వేస్తావా, వెయ్యవా?\" అని\nఊళ్లోవాళ్లు అడిగారు.\n\" నా యిష్టమైతే వేస్తాను, లెకపోతే\nలేదు, మీ రెవరు నన్నడగటానికి?” అన్నాడు\nరాఘవయ్య.\n\" అయితే మరి మా సామాన్లెందుకు\nతీసుకుపోయావు? తీసుకుపోయినట్టే తిరిగి\nఇవ్వటానికా?” అన్నారు ఊరివాళ్లు.\nవారి మాటలను రాఘవయ్య లక్ష్యపెట్ట\nలేదు. ఊరివాళ్లు రాజుగారి దగ్గిరికిపోయి\nరాఘవయ్య మీద ఫిర్యాదుచేశారు. రాజు\nగారు రాఘవయ్యను పిలిపించి, \"మాట్లు\nవెయ్యటంలో పనితనంగలవాడివనీ, నీ వల్ల\nప్రజలకు ఎక్కువ లాభం ఉంటుందనీ\nఅనుకుని నీకు బహుమానం ఇచ్చాను. మీ\nఊరివాళ్లకే ఉపయోగించని నీ పనితనం\nదేనికి ? నీ కిచ్చిన బహుమానం తిరిగి\nఇచ్చెయ్యి,” అన్నాడు. ఆ మాటతో రాఘ\nవయ్యకు బుద్ధివచ్చింది. అతను రాజు\nగారికి, క్షమాపణ చెప్పుకుని, ఆ నాటినుంచీ\nఒళ్లు దగ్గిర పెట్టుకుని పనిచెయ్యసాగాడు.",
            "book_page_end": 4
        },
        {
            "title": "దక్షయజ్ఞము - 1",
            "book_page_start": 5,
            "pdf_page_start": 23,
            "pdf_page_end": 26,
            "author": "ఉత్పల సత్యనారాయణాచార్య",
            "genre": "పౌరాణికం",
            "moral": "అహంకారం, ఇతరులను అవమానించడం తగదు. అవి పతనానికి దారితీస్తాయి.",
            "keywords": [
                "దక్షుడు",
                "శివుడు",
                "యజ్ఞం",
                "నందీశుడు",
                "శాపం"
            ],
            "characters": [
                "దక్షుడు",
                "పరమశివుడు (శంకరుడు)",
                "బ్రహ్మదేవుడు",
                "నందీశుడు",
                "భృగుమహర్షి",
                "మునులు"
            ],
            "locations": [
                "యజ్ఞశాల"
            ],
            "content": "బ్రహ్మదేవు డొక యజ్ఞము\nప్రారంభము చేసినాడు;\nముల్లోకములం దుండిన\nమును లచటికి చేరినారు. \nప్రమథులతో పరమశివుడు\nబ్రహ్మ చెంత కూర్చుండెను;\nకిటకిట మని యాగశాల\nక్రిక్కిఱిసిన యట్లుండెను.\nఋత్విక్కుల వేదఘోష,\nఋషివర్యుల మంత్రధ్వని,\nహెూమాగ్నుల ధూమచ్ఛట\nవ్యోమంబున కెగసినయవి!\nహెూమాగ్నుల వేల్చుచున్న\nహెూతల కను లెఱ్ఱవడెను ;\nపొగలవలన వారి వస్త్ర\nములు పూర్తిగ నల్లవడెను.\nహెూమకుండమం దగ్నులు\nఉవ్వెత్తుగ లేచుచుండె,\nఆహుతులను నాల్కలతో\nఅందుకొంచునట్లుండెను !\nఆ యజ్ఞము చూచుటకై\nఅరుదెంచెను. దక్షుడపుడు ;\nమునులెల్లరు నతనికి కే\nల్మొగిచినారు సంభ్రమమున.\nతండ్రివంటి వాడౌటను\nదండం బిడడయ్యె బ్రహ్మ,\nధ్యాన మగ్నుడగుట శివుడు\nదక్షుని పరికింపడయ్యె.\n\"తన యల్లుడు శంకరుండు\nతా వచ్చిన లేవడయ్యె ;\nదండం బిడకున్న గాని\nతనతో మాటాడడయ్యె.\nనలుగురిలో తలవంపులు\nనా యల్లుడె కలిగించెను!\nఇచట నున్న పెద్దలలో\nఎవరికన్న నితడు గొప్ప? ”\nఅని తలచుచు దక్షుడొక్క\nఆసనమున కూర్చుండెను ;\nలోపల నతనికి శివుపయి\nకోపము పెల్లగుచుండెను.\nచుఱచుఱమని శివుని వంక\nచూడనట్లు చూచు నతడు—\nగడ్డము సవరించుకొనుచు\nకనుగొని తలయూచు నతడు.\nఅంత కొంత సేపటికిని\nఅతడు కోప మాపలేక,\nదిగ్గున పీఠమ్ము నుండి\nదిగి సదస్యు లదరి పడగ --\nవ్రేలితోడ శివుని చూపి\n\"వీడు నాకు అల్లుండగు—”\nఅని నంతట పరమశిపుడు\nకనులు తెఱచి చూచినాడు.\n. \" నే పచ్చినయపుడు మీరు\nనిలబడి కేల్మొగిచినారు;\nఅల్లుండైయుండి కూడ\nఅతడు లేచి మ్రొక్కలేదు!\nపుచ్చె బట్టి ఇంటింటను\nబిచ్చ మెత్తుకొను వానికి\nపిలిచి పిల్ల నొసగుటచే\nచులకనయై పోయినాడ !\nపల్లకాడున తిరుగువానికి\nవల్లమాలిన గర్వమేటికి ?\nతోళ్ళతునకలు తాల్చువానికి\nఒళ్ళు తెలియని పొగ రదేటికి ?\nతగుదునంచని బ్రహ్మ ప్రక్కస\nతాను కూర్చొని కన్నుగానడు ;\nయజ్ఞమందున తనకు స్థానము\nఅబ్బెనంచును లక్ష్య పెట్టడు!\nఒక్క శాపముతోడ నీతని\nచక్కపరచెద చూడు,” డంచును\nఅన్ని నీళ్ళఱచేత గైకొని\nఇట్లు శాపం బిచ్చె దక్షుడు :\n\"ఇంద్రాదులతో సమముగ\nఈ శివుడును పొందుచున్న\nయాగ హవిర్భాగమునకు\nఅర్హుడింక కాకుండుత !”\nఅని శపింప భృగుమహర్షి\nతన గడ్డము సవరించుచు,\nభళిభళి యని దక్షునపుడు\nప్రస్తుతించినాడు మిగుల.\nపరమేశుని దక్షు డిట్లు\nపరిభవించుచుండు నపుడు\nశివశివ యని కొందఱచట\nచెపులు మూసికొనియుండిరి.\nతొందరపడి పరమశివుని\nదూషించితివన కొందఱు,\nతగిన శాప మిచ్చితిమని\nపొగడినారు మఱికొందఱు.\nమునిజన వాదోపవాద\nములతో సభ రెచ్చిపోయె ;\nచిడిముడి పాటున దక్షుడు\nఛీ యని యటనుండి పోయె.\nశివుడేమియు పలుకలేదు,\nఎవరిని కోపించలేదు;\nనందీశుడు రోషముతో\nనిందించుచు నిట్లు పలికె :\n\"ఓ సదస్యులార! మీరు\nఊరక కనుచుందురేల ?\nపరమేశుని దూషించిన\nపాపాత్ముని విడుతురేల ?\nశివునకు తా మ్రొక్కవలెన ?\nశివుడె తనకు మ్రొక్కవలెన ?\nఎదుటనున్న పరమేశుని\nఎఱుగలేని మూర్ఖు డతడు!\nఎంత చదువుకొన్న నేమి,\nఇంత తెలివి లేకుండగ\nపరమేశుని నిందించిన\nపాపాత్ముడు పశువాతడు!\nఆ కుత్సితు డికమీదట\nమేక మొగముతో నుండుత !,\nఆ మూఢుడు పశువువోలె\nకామాతురుడై పోవుత!”\nఅని శపింప భృగుమహర్షి\nకను లెఱ్ఱగ చేసినాడు;\nచుఱచుఱమని నందీశుని\nచూచి యిట్లు పలికినాడు :\n\"ఏమిటి తెగ ప్రేలుచుంటి?\nమే మెవ్వర మనుకొంటివి?\nనీ పాటిగ మేము గూడ\nశాపం బిడ లేకుంటిమ ?\nశివుని గొల్చు వారల కిక\nచిత్తశుద్ధి లేకుండుత !\nపరమర్షుల దిట్టువారు\nపాషండులుగా నుండుత!”\nఅని శపింప సభయెల్లెడ\nహాహా ధ్వను లుప్పతిల్లె;\nఅవమానముతో శంకరు\nడచటనుండి లేచిపోయె.\nఅటు పిమ్మట బ్రహ్మదేవు\nడా యజ్ఞము పూర్తిచేసె ;\nమునులెల్లరు తమ యాశ్రమ\nములకు సాగి పోయినారు. — (సశేషం)",
            "book_page_end": 8
        },
        {
            "title": "రాకాసిలోయ - 1",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "సాహసం",
            "moral": "తెలియని ప్రమాదకరమైన విషయాల పట్ల జాగ్రత్తగా ఉండాలి.",
            "keywords": [
                "కేశవుడు",
                "వింత జంతువు",
                "పంచకల్యాణి",
                "మహాసేనాని",
                "బ్రహ్మపురం"
            ],
            "characters": [
                "కేశవుడు",
                "కేశవుడి తండ్రి",
                "వింత జంతువు (యూనికార్న్ లాంటిది)",
                "మహాసేనాని",
                "రౌతులు"
            ],
            "locations": [
                "బ్రహ్మపురం",
                "అరణ్యం",
                "కొండలు",
                "రాకాసిలోయ"
            ],
            "content": "పూర్వం బ్రహ్మపురమనే నగరానికి సమీ దరికి తోలుకుపోయి, అక్కడవున్న పచ్చిక\nపానగల అరణ్యంలో కేశవుడనే కాపు బిళ్ళలో వాటిని మేపుతూండేవాడు. అలాంటి\nయువకు డొకడు పశువులను మేపుకుంటూ సమయాల్లో అతడికి కొండ పైభాగానికి\nవుండేవాడు. వాడికి తల్లి లేదు, ముసలి ఎక్కి చూడాలనిపించేది. కాని, తండ్రి\nతండ్రి మాత్రం వున్నాడు. ఆ ముసలివాడు అతణ్ణి కొండ ఎక్కవద్దని ఏనాడో శాసిం\nరోజూ ఉదయం పశువుల పాలుపిండి, చాడు. కారణ మేమంటే; ఆ కొండమీది\nవాటిని నగరంలో అమ్మి, ఆ వచ్చిన డబ్బు గుహల్లో పెద్ద పెద్ద సర్పాలూ, పులులూ,\nలతో ఇంటికి అవసరమయిన వస్తువులు ఎలుగుబంట్లూ వుంటవని అతడి నమ్మకం.\nకొని తెస్తూండేవాడు.\nఒకనాడు పశువులను పచ్చికబీటి వైపుకు\nకేశవుడూ, అతని తండ్రీ అరణ్యంమధ్య తోలి, కేశవుడు ఒక చెట్టు నానుకుని కూచుని\nఒక చిన్న పూరిపాకలో నివశిస్తూండేవారు. విల్లంబులు తీసుకుని, బాణాలను దూరంగా\nవారున్న ప్రాంతానికి దాపులలో ఎక్కడా వున్న అడివిచెట్ల బోదెలకూ, కొమ్మలపైన\nగ్రామాలులేవు. వాళ్ళు వుంటున్న అరణ్యం పున్న పక్షులకూ గురిచేసి వదులుతున్నాడు.\nచుట్టూతా పెద్ద పెద్ద కొండలుండేవి. కేశ వాడావిధంగా విలు విద్యాభ్యాసం లో\nవుడు రోజూ తన పశువులమందను కొండ మైమరచి వుండగా, కొండ పాదంలోని\nరాతిబండల వైపునుంచి ఒక వికృతమైన\nధ్వని వినిపించింది. కేశవుడు భయంవల్ల\nకంపించిపోయి, అంతలోనే గుండె నిబ్బరం\nతెచ్చుకుని, ఆ వికృతధ్వని వచ్చినవైపుకు\nకళ్ళుతిప్పాడు. చూస్తూండగానే ఒక వింత\nజంతువు అక్కడ ఎత్తుగావున్న ఒక రాతి\nమీదికి ఛెంగున ఎగిరి నిలబడింది. దాని\nఆకారం గుర్రాన్ని పోలివున్నది. కాని\nశరీరం మీద అడవి గాడిదలకు వున్నట్టుగా\nపెద్ద చారలున్నాయి. ముఖాన పొడవైన\nఒకే ఒక కొమ్ము ఉన్నది.\nఈ వింత జంతువును చూసి కేశవుడు\nతబ్బిబ్బయిపోయాడు. ఇలాంటి జంతువు\nలోకంలో వుంటుందనయినా వాడు ఎన్నడూ\nవినలేదు. ఇప్పుడేంచేయాలి? బాణం ఎక్కు\nపెట్టి దాన్ని గురిగా కొట్టగలిగితే బావుం\nడును. ఆ వింతమృగం రాతిమీద నిలబడి.\nతోకతో శరీరాన్ని దులుపుకుంటూ, మెడ\nమీది పెద్ద జూలును ఎగరవేస్తూ కేశవుడి\nకేసి తల తిప్పింది. ఇదే మంచి అదనను\nకుంటూ కేశవుడు 'వింటితాటిని చెవివరకూ\nలాగి, ఒక బాణాన్ని దాని మీదికి వదిలాడు.\nబాణం : ఝుం అంటూ వచ్చి శరీరాన్ని\nతాకే లోపల ఆ వింత జంతువు రాతిమీది\nనుంచి ఎగిరి పక్కకు దూకేసింది. కేశపుడు\nఆశ్చర్యపడుతూ మరోబాణాన్ని వింటికి\nతగిలించబోయేంతలో, అది వాయువేగ\nమనోవేగాలతో దూకుతూ వచ్చి, కేశవుడి\nచేతిలో వున్న విల్లంబులను నోటబట్టి\nదూరంగా విసిరివేసింది.\nతనకు ప్రాణాపాయం కలగనున్నదని\nకేశవుడు భావించాడు. క్షణంలోనే\nఅతడికి ఎక్కడలేని తెగింపూ కలిగింది.\nఅతడు చెట్టుకు ఆనించి వున్న తన చేతి\nకర్రను అందుకోబోయేలోపల, ఆ వింత\nజంతువు ఆవుకన్నకూడా సాధువులా\nతలాడిస్తూ వచ్చి, ముట్టెను అతడి భుజం\nమీద పెట్టింది.\nకేశవుడు మరింత ఆశ్చర్యపడ్డాడు.\nఈ వింతజంతువుకు మానవుల మనోగతాభి\nప్రాయాలు తెలుసుకునే దివ్యజ్ఞానం వున్న\nదేమో అనిపించిందతడికి. ఏది ఏమైనా, ఈ\nవింతజంతువు వాలకం చూస్తుంటే, అది\nతనకు హాని చేసేదిగా కనబడలేదు.\nఆ కారణంవల్ల కేశవుడు ఉత్సాహంగా -\nలేచి నిలబడి, దాని వెన్నుమీద ఆరిచేతితో\nగట్టిగా చరిచాడు. దానితో ఆ వింత మృగం\nగుర్రంలా కాళ్ళతో కదను తొక్కుతూ, తల\nపైకెత్తి పెద్దగా సకిలించింది.\n\" ఇది బహుశా గుర్రం జాతికి చెందిన\nజంతువై వుండొచ్చు,\" అనుకున్నాడు\nకేశవుడు. ఆ అభిప్రాయం అతడికి కలగ\nగానే, దానిమీద స్వారి చేయాలన్నకోరిక\nకలిగింది. ఆ వెంటనే అతడు ఎగిరి దాని\nవీపుమీద కూచున్నాడు.\nవింతజంతువు ఈసారి మరింత పెద్దగా\nసకిలించి, చిన్న చిన్న అడుగులు వేస్తూ\nకొండకేసి బయలుదేరింది. కళ్ళెం, జీనూ\nలేకుండానే దీనిమీద స్వారి చేయవచ్చు,\nఅనుకున్నాడు. కేశవుడు. కొండను సమీ\nపిస్తున్నకొద్దీ దాని వేగం క్రమంగా హెచ్చ\nసాగింది. కేశవుడు కింద పడబోయేవాడల్లా\nదాని జూలు పట్టుకుని ముందు కొరిగాడు.\nఅదే సమయంలో అది బంతిలా ఎగిరి ఒక\nబండరాయి మీదికి ఎక్కింది. కేశవుడు\nభయపడిపోయాడు. \" ఓహెూఁ, ఇది, నన్ను\nకొండమీదికి తీసుకుపోవాలని చూస్తున్నది.\nఅక్కడి గుహల్లో పులులూ, ఎలుగు\nబంట్లూ... ప్రమాదం!\" అనుకుంటూ\nఅతడు దానిమీది నుంచి కిందికి దూకే\nశాడు. కేశవుడు కిందికి దూకగానే, వింత\nజంతువుకూడా రాతిమీది నుంచి కిందికి\nదూకి, అతడి చుట్టూ కదను తొక్కుతూ '\nగిర్రున తిరగసాగింది. కేశవుడికి ఏమి\nచేయాలో తెలియలేదు. 'వాడు కాళ్ళీడ్చు\nకుంటూ మామూలుగా కూచునే చెట్టు\nవద్దకు వెళ్లాడు. వింతజంతువు కూడా\nఅతడికి వెనకగా అక్కడికి చేరింది.\nకేశవుడు ఆలోచనలోపడ్డాడు. ప్రపం\nచంలోమాట ఏమోగాని, తను వుంటున్న\nరాజ్యంలో మటుకు ఇలాంటి జంతువు\nవున్నట్టు తను ఎన్నడూ వినలేదు. అది\nకొండ మీది నుంచి తను వున్నచోటుకు\nవచ్చింది. తను స్వారిచేయాలని ప్రయ\nత్నిస్తే తనను కొండమీదికి తీసుకుపోవాలని\nప్రయత్నించింది. అంటే, దాని నివాసస్థానం\nకొండ మీద ఎక్కడో వుండి వుంటుంది.\nదీనిని పట్టుకుపోయి బ్రహ్మపురంలో\nఅమ్మితే తనకు చాలా ధనం రావచ్చు !\nకేశవుడు యిలాంటి ఆలోచనల్లో తల\nమునకలైపవుండగా, వింత జంతువు వాడి\nపశుపుల మందలోకి వెళ్ళి, వాటితోపాటు\nపచ్చిగడ్డి మేయసాగింది. మొదట్లో, దాన్ని\nచూసి బెదిరిన ఆవులు క్రమంగా భయం\nపోయి, దానితోపాటు కలిసి తిరగసాగాయి.\nఆ సాయంత్రం వరకూ తన ఆవులమందలో\nవుండి, సూర్యాస్తమయ సమయంలో,\nఆ వింత జంతువు తిరిగి కొండమీదికి వెళ్లి\nపోతుందనుకున్నాడు, కేశవుడు. కాని,\nఅలా జరగలేదు. చీకటి పడుతూండగా\nవాడు మందను . ఇంటికి మళ్ళించుకు\nవచ్చేటప్పుడు, అదికూడా వాటితోపాటు\nవాడి పూరిపాక దగ్గిరకు వచ్చింది. కేశవుడు\nపశువులన్నిటినీ ఒకచోటికి చేర్చి, వాటి\nచుట్టూ నెగడువేసి పాకలోకి వెళ్ళి\nపోయాడు. ఈ వింత జంతువు సంగతి తన\nతండ్రితో చెప్పటమా ? మానటమా? అని\nఆలోచిస్తూనే, వాడు ఆ రాత్రి భోజనంచేసి\nహాయిగా నిద్రపోయాడు.\nమర్నాడు తెల తెల్లవారుతూండగా నే\nతండ్రి కేశవుడి మంచం దగ్గిరకు వచ్చి,\nవాణ్ణి భుజంపట్టుకుని కుదుపుతూ, \"కేశవా,\nలేలే! ఎంత ప్రమాదం జరిగిపోయింది!\nరాత్రి మన మందలోకి ఒక తోడేలు\nవచ్చింది. చుట్టూ నెగళ్ళ వెలుగువున్నా\nఅదెట్లా లోపలికి వచ్చిందో నాకు తెలియటం\nలేదు,” అన్నాడు అదుర్దాగా,\nకేశవుడు ఉలిక్కిపడి లేచికూచున్నాడు.\nవాడికి చప్పున క్రితంరోజు ఆవులమంద దగ్గి\nరకు వచ్చిన వింత జంతువు గుర్తుకొచ్చింది.\nతండ్రి దాన్ని చూసి తోడేలనుకుంటున్నాడా?\nఅతడికి పెద్దతనం వల్ల బాగా చూపు ఆనక\nపోయినా, గుర్రం అంత ఎత్తున్న ఆ వింత\nజంతువును చూసి తోడేలని ఎలా అనుకో\nగలడు? ఒకవేళ ఆ వింత జంతువే రాత్రి\nవేళ తోడేలుగా మారి తన ఆవుల్ని చంపి\nతిని పారిపోయిందేమో!\n\" ఆ తోడేలు ఎన్ని ఆవుల్ని పొట్టన పెట్టు\nకున్నది?” అని అడిగాడు కేశవుడు తండ్రిని.\n\" దేవుడి దయవల్ల అలాంటిదేమీ జరగ\nలేదు. తోడేలు నన్ను చూస్తూనే నెగళ్ల మంట\nమీదిగా దూకి అడవిలోకి పారిపోయింది,”\nఅన్నాడు తండ్రి.\nకేశపుడు ఒక పెద్ద నిట్టూర్పు విడిచి,\n\"నువు చూసింది తోడేలు కాదేమో! నిన్న\nసాయం కాలం మందలోకి కొండ మీదినుంచి\nఒక వింతజంతువు వచ్చింది,\" అంటూ\nతండ్రికి దాన్ని గురించి అంతా వివరంగా\nచెప్పాడు. అంతా విని తండ్రి ఆశ్చర్య\nపడుతూ, \" నువ్వు చెప్పిన వింతజంతువేదీ\nనాకు మందలో కనిపించలేదే! కొండమీంచి\nవచ్చిందంటున్నావు, జాగర్త ! అది జంతు\nరూపంలో వున్న ఏ మాయావి రక్కసయినా\nకావొచ్చు!\" అన్నాడు.\nతండ్రి మాటలకు కేశవుడు బిగరగా\nనవ్వుతూ, \"రక్కసైతే నన్ను పట్టుకు\nపోయేందుకు ఆ రూపంలోనే రావొచ్చుగా,\nఈ వింత రూపం ఎందుకు ధరించాలి?\nనువ్వు చూసింది నిజంగానే తోడేలు,\nసందేహం లేదు. మంద వెంట మన ఇంటికి\nవచ్చిన వింతజంతువు రాత్రికిరాత్రే అడవి\nలోకి వెళ్ళిపోయివుంటుంది,” అన్నాడు.\nతరవాత తండ్రి పాలకావిడి ఎత్తుకుని\nనగరంకేసి వెళ్ళిపోయాడు. కేశవుడు ఆదరా\nబాదరా ముఖం కడుక్కుని, స్నానం చేసి\nచద్ది అన్నం తిని మందను కొండదరి పచ్చిక\nబీడులోకి తోలుకు పోయేందుకు పాకలోంచి\nబయిటికి వచ్చాడు. ఆవుల్లో కొన్ని నెమరు\nవేస్తూ పడుకొనివున్నాయి, కొన్ని అంభా అని\nఅరుస్తూ గంతులు వేస్తున్నాయి. కాని,\nఎక్కడా వింతజంతువు జాడలేదు.\nకేశవుడు ఆవుల మందను కొండదరికి\nతోలుకుపోయి, తను మామూలుగా కూచునే\nచెట్టు కింద కూచుని, బాణాలు ఎక్కు పెట్టి\nకొండ మీదికి ఝం ఝూం అని ప్రతి\nధ్వనించేలా వదులుతున్నాడు. హఠాత్తుగా\nఅతడి వెనక వింతజంతువు వికృతంగా\nసకిలించిన శబ్దం వినబడింది. కేశవుడు\nతుళ్ళిపడి వెనక్కు తిరిగి చూశాడు. వింత\nజంతువు వెనక కాళ్ళమీద లేచి నిలబడి\nమరింత పెద్దగా సకిలించి, అతడి\nముందుకు వచ్చి నిలబడింది.\n\"మళ్ళీ వచ్చావా? నీమాటే మరచి\nపోయాను సుమా?” అన్నాడు. కేశవుడు,\nమనిషితో మాట్టాడుతున్న ధోరణిలో. వింత\nజంతువు తలాడించింది. కేశవుడి ఆశ్చర్యా\nనికి అంతులేదు. అంతలోనే అతడికి తండ్రి\nమాటలు గుర్తు కొచ్చినై. \" ఇదేదైనా మాయ\nరక్కసి కాదుగదా?\" అనుకున్నాడు.\nమనసులో. అతడి మనోగతభావాలు అర్థ\nమైనదానిలా వింతజంతువు గిరుక్కున వెను\nదిరిగి ఆవుల మందకేసి బయలుదేరింది.\nకేశవుడు దానికేసి కొంచెంసేపు. అను\nమానంగా చూసి, విసుక్కుంటూ, అంబుల\nపొదిలోంచి బాణాలు తీసి ఎక్కు పెట్టి,\nఈసారి చెట్లకొమ్మల మీదికి వదలసాగాడు.\nఈ విధంగా కొద్దికాలం గడిచింది.\nదూరంగా ఎక్కడో గుర్రాలు పరిగెత్తి\nవస్తున్న చప్పుడయింది. చూస్తూండగానే\nఇద్దరు రౌతులు కేశవుడున్నచోటుకు వచ్చి,\nఅతడికేసి వింతగా చూస్తూ, \"మహా సేనానీ,\nఇక్కడెవ్వడో ఏకలవ్యుడున్నట్టుంది!\" అని\nకేక పెట్టారు.\n\"ఏకలవ్యుడా? అయితే ఆలశ్య\nమెందుకు, వేళ్ళు తెగ్గొట్టండి!\" అంటూ\nవిలువైన దుస్తులతో, బాగా అలంకరింప\nబడిన గుర్రాన్నెక్కి వున్న ఒకడు అక్క\nడికి వచ్చాడు.\n\"ఏమిరా ఆ పొగరు! లేచి నిలబడవేం?\nఈ వచ్చింది ఎవరనుకున్నావ్? బ్రహ్మపుర\nమహాసేనాని!” అన్నాడొక రౌతు.\nకేశవుడు చప్పున లేచి నిలబడి,\nబ్రహ్మపురసేనానికి, చేతులెత్తి సమస్కారం\nచేశాడు. సేనాని అతణ్ణి, చెట్టుకింద వున్న\nఅంబుల పొదినీ, ధనువునూ పరీక్షగా చూసి\nమీసం దువ్వుకుంటూ, \" ఏరా, నువ్వెవరివి?\nక్షత్రియుడివా? ఎవరి ప్రాణాలు తీయాలని,\nఈ ధనుర్విద్య నేర్చుతున్నావ్?” అని\nకఠినంగా ప్రశ్నించాడు.\n\"అయ్యా, నేను కాపుకుర్రాణ్ణి. నాకీ\nలోకంలో శత్రుపులెవరూ లేరు. ఏదో\nఉబుసుపోక ఈ విల్లంబులు వెంట తెచ్చు\nకున్నాను. అదుగో, ఆ కొండ దరిని నా ఆల\nమంద!\" అన్నాడు కేశవుడు వినయంగా.\nసేనాని తల తిప్పి ఆలమందకేసి చూసే\nలోపలే, గుర్రపు రౌతుల్లో ఒకడు గగ్గోలు\nపడుతున్నట్టు గొంతెత్తి, \"మహా సేనానీ,\nచూడండి, చూడండి! పంచకల్యాణి! దేవ\nతాశ్వంలా వున్నది!\" అంటూ వింతజంతువు\nకేసి చెఎత్తి చూపాడు,\nసేనాని ఆశ్చర్యపడుతూ ఆ వింత\nజంతువుకేసి ఓక్షణ కాలం చూసి, \" అది\nపంచకల్యాణి కాదు, దేవతాశ్వమూ కాదు;\nఆడివిగాడిదలా వున్నది! అడివిగాడిద అంత\nఎత్తు వుండదే! ఒంటి కొమ్ము ఏమిటి?\nఇలాంటి జంతువు వుంటుందని విననైనా\nవినలేదే! ఇటు మళ్ళించుకురండి!” అని\nభటులకు ఆజ్ఞయిచ్చాడు. —(ఇంకా వుంది)",
            "book_page_end": 16
        },
        {
            "title": "మారిపోయిన పెళ్ళికూతురు",
            "book_page_start": 17,
            "pdf_page_start": 35,
            "pdf_page_end": 42,
            "author": "సి. మాధవరావు",
            "genre": "ప్రేమకథ",
            "moral": "దుర్బుద్ధి, అసూయతో చేసిన ద్రోహం చివరికి పతనానికి దారితీస్తుంది. నిజాయితీ, దైవభక్తి రక్షిస్తాయి.",
            "keywords": [
                "కమలాకరుడు",
                "హంసావళి",
                "కనకమంజరి",
                "భట్రాజు",
                "మోసం"
            ],
            "characters": [
                "కమలాకరుడు",
                "హంసావళి",
                "కనకమంజరి",
                "అశోకకరిక",
                "భట్రాజు",
                "రాజు (విదిశ)"
            ],
            "locations": [
                "కోసల నగరం",
                "విదిశానగరం",
                "అరణ్యం",
                "శివాలయం"
            ],
            "content": "కోసలరాజుకు కొడుకైన కమలాకరుడనే\nవాడు అందానికి నవమన్మధుడు. ఆ నగరం\nలోనే ఒక భట్రాజుండేవాడు. ఆ భట్రాజు\nదేశాటనచేస్తూ విదిశానగరానికి వెళ్ళి ఒక\nనాట్యాచార్యుడి ఇంట అతిథిగా ఉన్నాడు.\nఒకనాడా నాట్యాచార్యుడు భట్రాజుతో,\n\"రేపు రాజసభలో రాజకుమార్తె నేను\nచెప్పిన కొత్తనాట్యం ప్రదర్శించబోతున్నది,\"\nఅని చెప్పాడు. ఆ నాట్యం చూడాలని\nవేడుకపుట్టి భట్రాజు నాట్యాచార్యుడి వెంట\nరాజసభకు వెళ్ళి కూచున్నాడు. రాజ\nకుమార్తె హంసావళి సభకు వచ్చి కొత్త\nనాట్యం ప్రారంభించింది.\nఅందంలో రంభా ఊర్వశీలను తలదన్నే\nహంసావళిని చూడగానే భట్రాజు, \" ఆహా,\nఈ పిల్లను మా రాజకుమారుడు కమలా\nకరుడు చేసుకుంటే ఎంత బాగుండును !\"\nఅనుకున్నాడు.\nభట్రాజు చాలా గడుసువాడు. ఈ ఆలో\nచన తట్టినమీదట అందుకుగాను తానే\nస్వయంగా పాటుపడాలనుకున్నాడు. దానికి\nమొదటిమెట్టుగా తాను రాజభవనంలో ప్రవే\nశించాలి. అందుకుగాను అతను ఏంచేశా\nడంటే, సభ ముగిసేలోపల ఒక గుడ్డమీద,\n\"సమర్థులుంటే నాతో సమంగా చిత్తరువులు\nచిత్రించవచ్చు,” అని రాసి, దాన్ని పక్కన\nపెట్టుకుని రాజద్వారం దగ్గిర కూచున్నాడు.\nఈ సంగతి తెలిసి రాజుగారు, వీడెపడో\nగొప్ప చిత్రకారుడనుకుని, తన కుమార్తె\nఇంటి గోడలపై చిత్రాలు రచించటానికి\nభట్రాజును నియోగించాడు. భట్రాజు\nహంసావళి పడకగది గోడమీద కమలా\nకరుణ్ణి అతని పరివారాన్నీ చిత్రించాడు.\nకాని ఆ బొమ్మలో చిత్రించినవాడు\nఫలానా రాజకుమారుడని తానై చెబితే\nమోసం చేస్తున్నాడని రాజకుమార్తె అనుకో\nవచ్చు. హంసావళి తానై ఆ బొమ్మ ఎవరి\nదని అడగలేదు. అందుచేత భట్రాజు\nఇంకొక యుక్తి చేశాడు; నమ్మకస్తుడైన\nమిత్రుణ్ణి ఒకణ్ణి సహాయంకోరి, వాడికి ఏం\nచెయ్యాలో ముందుగా బోధించాడు.\nభట్రాజు మిత్రుడు వెర్రిబాగులవాడిలాగా\nనటిస్తూ రాజభవనం వద్దకు వచ్చి రాజ\nకుమారులను కాస్సేపు నవ్వించాడు. ఇది\nతెలిసి హంసావళి వాణ్ణి తన భవనానికి\nపిలిపించింది. వాడు రాజకుమార్తె గది\nగోడమీద భట్రాజు వేసిన బొమ్మ చూస్తూనే,\n\" ఇదేమిటి? కోసల రాజకుమారుడు కమలా\nకరుడు ఇక్కడికెలా వచ్చాడు! ఆహా,\nఅతను ఎంత అందగాడు! అటువంటి అంద\nగాడు భూప్రపంచంలో మరొకడు లేడు.\nగదా!” అన్నాడు.\n\"ఇదేమిట్, ఈ వెర్రివాడు ఇలా అంటు\nన్నాడు?” అని హంసావళి భట్రాజును\nఅడిగింది.\n\"వాడు చెప్పేది నిజమేనమ్మా ! వీడెప్పుడో\nఆ రాజకుమారుణ్ణి చూసి ఉంటాడు. అందు\nచేతనే బొమ్మ చూసి పోల్చగలిగాడు,\" అని\nభట్రాజు చెప్పాడు.\nఆ మాటతో హంసావళి మనసులో\nకమలాకరుడిపై ప్రేమ మొలకెత్తి దినదిన\nప్రవర్ధమానం కాసాగింది.\nతన పని ఈవిధంగా ఇక్కడ ముగించు\nకుని భట్రాజు కోసలనగరానికి వెళ్ళి,\nయుక్తిగా రాజకుమారుడితో ఈ జరిగిన\nసంగతంతా చెప్పేశాడు. దాంతో కమలా\nకరుడికి హంసావళిపై ప్రేమ అంకురించి\nదినదిన ప్రవర్ధమానం కాసాగింది.\nఇది జరిగిన కొద్ది కాలానికే కమలా\nకరుడితో తండ్రి, \"నాయనా, ఈడు వచ్చిన\nవాడపు; అస్తమానం ఇంట్లో కూచుని\nసుఖాలు అనుభవించకపోతే మన శత్రువు\nఅంగరాజు\nమనతో యుద్ధానికి ఆయత్తుడవుతున్నాడట.\nసైన్యం తీసుకుపోయి ఆ అంగరాజును\nఓడించు,” అన్నాడు.\nవిదిశకు వెళ్ళటానికి ఇది మంచి అవ\nకాశంగా దొరికింది. అందుచేత కమలా\nకరుడు తండ్రి మాటప్రకారం అంగదేశం\nపైకి దండెత్తి వెళ్ళాడు; అంగరాజుతో\nయుద్ధం చేసి ఓడించటమేగాక రాజును\nప్రాణాలతో బందీగా పట్టుకుని భటుల కిచ్చి\nతండ్రి వద్దకు పంపుతూ, \"నేను మన ఇతర\nశత్రువుల నందరినీ జయించిగాని తిరిగి\nరాను,\" అని కబురు చేశాడు.\nతరవాత కమలాకరుడు దారిలో తగిలిన\nదేశాలన్నిటినీ జయిస్తూ, తన సేనను అంత\nకంతకూ పెంచుకుంటూ కాలక్రమాన\nవిదిశానగరం చేరి ఊరిబయట విడిసి రాజు\nగారి వద్దకు ఒక దూతను పంపాడు.\nకోసల యువరాజు వరసగా ఒక్కొక్క\nదేశాన్నే జయించుకుంటూ వస్తున్నవార్త\nహంసావళి తండ్రి అదివరకే విన్నాడు.\nఆ యువరాజు ప్రచండమైన సేనతో\nతన నగరానికే వచ్చాడనే సరికి ఆయన\nబెదిరిపోయాడు.\nకాని కమలాకరుడి దూత ఆయన వద్దకు\nవచ్చి, యుద్ధం గురించి మాట్లాడటానికి\nమారుగా, \"మా కమలాకర యువరాజు\nగారు మీ అమ్మాయిని హంసావళిని తమ\nకిచ్చి వివాహం చెయ్యిమని కోరుతు\nన్నారు,” అన్నాడు.\nహంసావళి తండ్రికి పోయిన ప్రాణం\nతిరిగి వచ్చినట్టయింది. ఆయన వెంటనే\nకమలాకరుణ్ణి చూడబోయి, \" నాయనా,\nకాకిచేత కబురుచేస్తే అయిపోయేదానికి\nనీవే వచ్చావా? నా కుమార్తెకు నీ కంటె\nతగిన పరుడు ఎక్కడ దొరుకుతాడు.\nనా కుమార్తె మహిమగలది. పసితనం\nనుంచి విష్ణువు నారాధించటంవల్ల ఎలాటి\nజ్వరాన్నయినా ఆమె తాకి పోగొట్టకలదు.\nఇది నాకే స్వయంగా అనుభవం,” అన్నాడు.\nహంసావళికి కనకమంజరీ, అశోకకరిక\nఅని ఇద్దరు ఇష్ట సఖులున్నారు. ఆమె కనక\nమంజరితో రహస్యంగా, \"ఓసీ, నీవు\nఆ రాజకుమారుడి వద్దకు వెళ్ళి, అతను\nనా గది గోడమీద చిత్రించిన కమలాకరుడో\nకాదో సరిగా తెలుసుకురా!” అని చెప్పింది.\nకనకమంజరి గడ్డాలూ, మీసాలూ,\nకాషాయవస్త్రాలూ, రుద్రాక్షమాలలూ, జింక\nతోలూ మొదలైనవి సంపాదించి యతివేషం\nవేసుకుని కమలాకరుడుండే విడిదికి వెళ్ళి\nఅతనిచేత మర్యాదలు చేయించుకున్నది.\nకాని అతన్ని చూడగానే కనకమంజరికి\nమోహం ఆవేశించి, ఎలాగైనా తానే అతన్ని\nపెళ్ళాడాలన్న దుర్బుద్ధి పుట్టింది.\nఅందుచేత కనకమంజరి ఇంటికి తిరిగి\nఆయన అప్పుడే తన కూతురి\" పెళ్ళికి\nలగ్నంకూడా నిర్ణయించి తన ఇంటికి వెళ్ళి\nపోయాడు. తనకూ కమలాకరుడికి పెళ్ళి\nనిశ్చయమయిందంటే హంసావళి నమ్మలేక\nపోయింది. తాను ఎవరిని పెళ్ళాడాలని\nఇంతకాలంగా కలలు కంటున్నదో అతడే\nతనకు దైవికంగా భర్తకావటం సాధ్యమా?\nఈ పెళ్ళికొడుకు తన గదిగోడమీద చిత్రిం\nచినవాడా, లేక అదే పేరుగల మరొక రాజ\nకుమారుడా? అతడి వెంట పెద్ద సేన\nఉండటంచూసి తన తండ్రి దడుచుకుని\nతనను వాడికివ్వటానికి ఒప్పుకున్నాడేమో!\nఈ అనుమానాలు హంసావళిని బాధించాయి.\nపచ్చి హంసావళితో, \" సఖీ, నీవు నిజంగా\nఎంత దురదృష్టవంతురాలివి! నేను వెళ్ళే\nసరికి నీ కాబోయే భర్తను తాళ్ళతోబంధించి\nబలవంతాన ఏదో మందులిస్తున్నారు. అత\nనికి దయ్యం పట్టింది. నన్ను చూడగానే\nభూతవైద్యం చాతనవునా అని అడిగారు.\nనేనేదో రక్షకట్టి, మళ్ళీ వస్తానని వాళ్ళతో\nచెప్పి వచ్చేశాను. మహారాజుగారు నీకు\nమొత్తానికి మంచి సంబంధమే కుది\nర్చారు!\" అన్నది.\nఈ మాటలు వినగానే హంసావళి బెదిరి\nపోయి, \"సఖీ, ఈ పెళ్ళి తప్పించుకోవటం\nఎలా ?” అని కనకమంజరిని అడిగింది.\n\"మనం ఒక యుక్తి చేస్తే ఈ పెళ్ళి\nనీకు తప్పుతుంది. మరొకతెకు నీ వేషం\nవేసి పెళ్ళి పీటలమీద కూచోబెట్టి\nమనిద్దరమూ అరణ్య మార్గానపడి పారి\nపోదాం!\" అన్నది కనకమంజరి.\n\"మరెవరో దేనికి? ఆ పెళ్ళికూతురి\nవేషం నీవే వేసుకో. నేను ముందుగానే\nఅరణ్యంలోకి వెళతాను. తరవాత నీవు\nకూడా తప్పించుకుని వచ్చి సన్ను\nకలుసుకో!” అన్నది హంసావళి. ఈవిధంగా\nఆమె కనకమంజరి తన కోసం తవ్విన గోతిలో\nసూటిగా పడింది.\nపెళ్ళిరోజు వచ్చింది. హంసావళి గదిలో\nఆమెతోబాటు కనకమంజరీ, అశోకకరికా\nమాత్రమే ఉన్నారు. కనకమంజరి పెళ్ళి\nకూతురి వేషం వేసుకున్నది. హంసావళి\nఆమె దుస్తులు ధరించింది.\nకనకమంజరి హంసావళితో, \"సఖీ,\nముహూర్తం సమీపిస్తున్నది. నీవు పడమటి\nద్వారంకుండా వెళ్ళి ఒక కోసుదూరం వెళ్లా\nవంటే అక్కడ ఒక పెద్ద బూరుగు చెట్టున్నది.\nదానిలో పెద్ద తొర్రఉన్నది. అందులో దాగి\nఉండు. త్వరలోనే నేను వచ్చి నిన్ను\nకలుసుకుంటాను,” అని చెప్పింది.\nరాత్రి సమయం. హంసావళి చీకటిలో\nఎవరి కంటా పడకుండా పడమటి ద్వారం\nదాటి కోసుదూరం నడిచి కసకమంజరి\nచెప్పిన బూరుగుచెట్టు దగ్గిరికి వచ్చింది.\nకాని ఆ చీకటిలో ఆ చెట్టు తొర్రలో దూరి\nదాక్కోవటానికి ఆమెకు అసహ్యంవేసి,\nదాని సమీపంలోనే ఉన్న మర్రిచెట్టొకటి\nఎక్కి కనకమంజరి రాకకోసం ఎదురు\nచూడసాగింది.\nఅక్కడ కనకమంజరి ఆశోకకరికతో,\n\" రాజకుమార్తెకు ఈ సంబంధం ఇష్టంలేక\nఈ దొంగ ఎత్తు వేశాం. నీవు నా రహస్యం\nదాచావంటే నా వెంట తీసుకుపోయి ఎంతో\nమేలు చేస్తాను,” అని నచ్చచెప్పింది.\nతరవాత పెళ్ళికూతుర్ని పిలుచుకు\nపోయారు. కనకమంజరి మేలిముసుకు\nవేసుకుని ఉండటంపల్లా రాత్రివేళ కావటం\nవల్లా ఆమె హంసావళి కాదని ఎవరూ\nపోల్చలేదు.\nకమలాకరుడు హంసావళిని పెళ్ళాడు\nతున్నాననుకుంటూ కనకమంజరిని పెళ్ళా\nడాడు. వెంటనే అతను తన భార్యతోనూ\nపరివారంతోనూ - తన దేశానికి బయలు\nదేరాడు. భార్యాభర్తలు ఎక్కిన ఏనుగు\nపడమటి ద్వారం దాటి, హంసావళి వెళ్ళిన\nదారినే నడుస్తూ బూరుగు చెట్టు దగ్గిరికి\nవచ్చింది. కనకమంజరి దడుచుకున్నదాని\nలాగా అయిపోయి కమలాకరు గట్టిగా\nపట్టుకున్నది.\n\"ఎందుకలా భయపడుతున్నావు?” అని\nకమలాకరుడు అడగగా, కనకమంజరి,\n\"నిన్న రాత్రి నాకొక పీడకల వచ్చింది.\nఅందులో నేనీ బూరుగు చెట్టు దగ్గిరికి వచ్చి\nనట్టూ, అందులోనుంచి ఒక పిశాచి వచ్చి\nనన్ను పట్టుకుని మింగబోయినట్టూ, అంతలో\nఒక బ్రాహ్మడు నన్ను కాపాడి, పిశాచితో\nసహా ఈ బూరుగు చెట్టును తగలబెట్ట\nమన్నట్టూ వచ్చింది. ఈ చెట్టును ఇప్పుడు\nచూడగానే నాకా పాడు కల జ్ఞాపకం వచ్చి\nభయం వేసింది,” అన్నది.\nఈ మాట విని కమలాకరుడు తన భటు\nలతో, \" ఈ బూరుగు చెట్టును కాల్చి\nవేయండి,” అన్నాడు. \" ఆ చెట్టులో నుంచి\nపిశాచి బయటికివస్తే దాన్నికూడా ఆ మంట\nల్లోనే వెయ్యండి!\" అన్నది దుర్మార్గురాలైన\nకనకమంజరి.\nబూరుగుచెట్టు కాలి బూడిద అయినాక\nకనకమంజరి తనకు హంసావళి పీడ శాశ్వ\nతంగా విరగడ అయిపోయిందనుకుని సంతో\nషించింది. కమలాకరుడు ఆమెతో తన\nనగరానికి వెళ్ళి, తండ్రిచేత రాజ్యాభిషేకం\nకూడా చేయించుకుని, కనకమంజరిని\nపట్టపుదేవిని చేసుకుని సుఖంగా రాజ్య\nమేలుతున్నాడు.\nకనకమంజరి చేసిన ద్రోహం మర్రిచెట్టు\nపైనుంచి కళ్ళారాచూసి, చెవులారా విన్న\nహంసావళి తన దుర్దశకు దుఃఖించింది.\nఆ బూరుగు చెట్టు మంటలోనే ఆత్మహత్య\nచేసుకుందా మనికూడా ఆమె అనుకున్నది.,\nకాని చచ్చి సాధించే దేమిటి అనుకుని\nఆ ప్రయత్నం మానేసి జనుల కంట పడ\nకుండా నిర్జనారణ్యాల వెంబడి వెళ్ళివెళ్ళి,\nఒక ఫలవృక్షాల వసంచేరి, అక్కడ తన\nఇష్టదైవమైన విష్ణువును ఆరాధిస్తూ, పళ్ళే\nఆహారంగా తాపసి జీవితం వెళ్ళబుచ్చ\nసాగింది.\nఇంతలో కమలాకరుడికి విడపని జ్వరం\nపట్టుకుని ఎన్ని చికిత్సలు చేసినా పోలేదు.\nఈ జ్వరంచూసి కనకమంజరి బెదిరి\nపోయింది. తాను హంసావళిలాగా నటి\nస్తున్నది. హంసావళి తాకితే ఏ జ్వరమైనా\nపోతుందని కమలాకరుడు తన మామగారి\nద్వారా విని ఉన్నాడు, కాని అతను\nఆ సంగతి మరిచిఉండాలి. అది జ్ఞాపకం\nవచ్చేలోగా ఈ జ్వరం నిమ్మళించకపోతే\nతాను మాయా హంసావళి అన్నసంగతి\nబయటపడుతుంది.\nఅసలే ఆమె తన రహస్యాన్ని తన వెంట\nఉన్న అశోకకరిక ఎప్పుడు బయటపెట్టే\nస్తుందో అని మధనపడుతున్నది. ఒక్క\nదెబ్బతో అశోకకరిక ప్రాణాలనూ, కమలా\nకరుడి జ్వరాన్నీ పోగొట్టటానికి కనకమంజరి\nఒక ఎత్తు వేసింది.\nఒకరాత్రివేళ ఆమె అశోకకరికను వెంట\nబెట్టుకుని ఒక పాడుబడిన శివాలయానికి\nవెళ్ళి, అక్కడి లింగానికి మేకను బలి\nఇచ్చి, మేక కళ్ళతో దూపం వేసింది.\nతరవాత ముగ్గువేసి అందులో జ్వరపురు\nఘడి బొమ్మ వేసి దానికి సాష్టాంగ పడమని\nఅశోకకరికను కోరింది. కనకమంజరి తల\nపెట్టిన ద్రోహం తెలియక అశోకకరిక\nసాష్టాంగ పడింది. వెంటనే కనకమంజరి\nకత్తి ఎత్తి దాని మెడమీద వేసింది.\nఅయితే ఆ దెబ్బ అశోకకరిక మెడకు\nతగలక ఆమె భుజానికి తగిలి కొద్ది గాయ\nమయింది. ఆమె పెద్దపెట్టున కేకలు\nపెడుతూ బయటికి పరిగెత్తింది. ఈ కేకలు\nవిని తలారివాళ్ళు పరిగెత్తుకుంటూ వచ్చారు.\nఅశోకకరిక మూలంగా గుడిలో ఉన్న కనక\nమంజరినీ, గుడి లోపలి దృశ్యాన్ని, ఆమె\nతలపెట్టిన నరబలిని అర్థం చేసుకుని, కనక\nమంజరిని చావ చితకగొట్టి కొత్వాలు దగ్గిరికి\nఈడ్చుకుపోయినారు. అయితే కమలా\nకరుడు నేరవిచారణ చేసే లోపలే కనక\nమంజరి తాను తిన్న దెబ్బల ఫలితంగా\nచనిపోయింది.\nకనకమంజరి చేసిన దుర్మార్గమంతా\nఅశోకకరిక ద్వారా విన్నాక హంసావళి\nజీవించే ఉన్నదని కమలాకరుడికి అని\nపించింది. ఆమె చెట్టుతొర్రలో దాగి ఉన్న\nట్టయితే దాన్ని తగలబెట్టినప్పుడు బయటికి\nరాకుండా అందులో నికృష్టమైన చావు\nచాపదు. ఆమెను వెతికి రమ్మని అన్ని\nవైపులకూ అతను మనుషులను పంపాడు.\nవారిలో కొందరు హంసావళి ఉండే ఫల\nవృక్ష వనానికి వచ్చి, ఆమే హంసావళి అని\nతెలుసుకున్నారు. కనకమంజరి చేసిన\nద్రోహం బయట పడిందని ఆమె వారిద్వారా\nతెలుసుకున్నది. ఆమె వారివెంట బయలు\nదేరి కమలాకరుడి దగ్గిరికి వెళ్ళి అతన్ని\nతాకగానే అన్నాళ్ళుగా బాధించిన జ్వరం\nకాస్తాపోయింది.\nతరవాత కమలాకరుడు హంసావళిని\nవైభవంగా పెళ్ళాడి ఆమెతో సహా సుఖంగా\nరాజ్యమేలాడు.",
            "book_page_end": 24
        },
        {
            "title": "మోసగాళ్ళ గురువు",
            "book_page_start": 25,
            "pdf_page_start": 43,
            "pdf_page_end": 48,
            "author": "జి. దయానంద్",
            "genre": "తెలివి కథ",
            "moral": "దురాశతో మోసం చేయాలని చూసేవారు, అదే తెలివితో ఎదురుదెబ్బ తగులుతుంది.",
            "keywords": [
                "వర్తకుడు",
                "మోసగాళ్లు",
                "చందనం",
                "గుడ్డి సాధువు",
                "బాగ్దాదు"
            ],
            "characters": [
                "బాగ్దాదు వర్తకుడు",
                "ముసలిది",
                "మోసగాళ్ల గురువు",
                "ఒంటి కన్నువాడు",
                "జూదగాడు",
                "చెప్పులు కుట్టేవాడు"
            ],
            "locations": [
                "బాగ్దాదు",
                "కొండల మధ్య నగరం",
                "నగర ద్వారం"
            ],
            "content": "ఒకప్పుడు బాగ్దాదు నగరంలో ధనికుడైన\nవర్తకుడొకడుండే వాడు. ఆయన ప్రపంచ\nమంతా తిరిగివచ్చాడు గాని కొండలమధ్య\nఉండే ఒక సగరానికి ఎన్నడూ వెళ్ళలేదు.\nఆ నగరం నుంచి వచ్చిన ఒక బాటసారిని\nఆయన కలుసుకోవటం తటస్థించింది.\n\"ఆ నగరంలో ఏ వస్తువులకు ఎక్కువ\nగిరాకీ ఉంటుంది?” అని వర్తకుడు బాట\nసారిని అడిగాడు. చందనపు చెక్కకు\nమంచి ధర వస్తుందని బాటసారి చెప్పాడు.\nసరే, వర్తకుడు తనవద్ద ఉన్న డబ్బుతో\nదొరికినంత చందనపు చెక్క కొని దాన్ని\nతీసుకుని కొండలమధ్య ఉండే నగరానికి\nబయలుదేరాడు. ఆయన నగరాన్ని చేర\nవస్తుండగా ఒక ముసలిది తన గొర్రెలను\nతోలుకువస్తూ ఎదురుపడి, ఆయన పరదేశీ\nవర్తకుడని తెలుసుకుని, \" జాగర్త, నాయనా!\nఈ నగరంలో వాళ్ళు పచ్చి దొంగలు, పర\nదేశీలను మహా మోసగిస్తారు!” అని హెచ్చ\nరించి తన దారిన తాను వెళ్ళిపోయింది.\nవర్తకుడు నగరద్వారం చేరేసరికి\nపూర్తిగా చీకటి పడింది. ద్వారం మూసే\nశారు. తెల్లవార్లూ బయటనే గడిపి, ఆయన\nమర్నాడు నగరద్వారం దాటాడో లేదో ఒక\nమనిషి పలకరించి ప్రశ్నలువేశాడు.\n\"మాది బాగ్దాదు. ఈ నగరంలో చంద\nనపు చెక్కకు మంచి ధర ఉన్నదని విని\nఆ సరుకు అమ్మకానికి తెచ్చాను,\" అని\nవర్తకుడు చెప్పాడు.\n\"ఎవరా చెప్పినవాడు. మాకు చందనం\nకర్ర వంట చెరుకుగా తప్ప పనికిరాదు.\nవంట చెరుకుకు ఎవరన్నా పెద్ద ధర\nపెడతారా?” అంటూ కొత్తవాడు తన వారిన\nతాను వెళ్ళాడు.\nఈ మాటకూడా నిజమో, అబద్ధమో\nవర్తకుడు తేల్చుకోలేక పోయినాడు. ఆయన\nతన సరుకుతోసహా ఒక వంట పూటి ఇంటికి\nవెళ్ళి అక్కడ బస తీసుకున్నాడు. తరువాత\nఆయన ఆ ఇంటి ఆవరణలోకి రాగా ఒక\nవింత దృశ్యం కనబడింది. నగర ద్వారం\nవద్ద తనను పలకరించినవాడూ, మరొకడూ\nకలిసి ఆరు బయట పొయిపెట్టి మంట\nచేస్తున్నారు. వారు వంట చెరుకుగా వాడు\nతున్నవి చందనపు కర్రలే!\nఇది చూడగానే పర్తకుడి గుండె జారి\nపోయింది. ఆ మనిషి చెప్పినది నిజమే;\nఈ నగరంలో చందనాన్ని వంట చెరుకుగా\nవాడతారు. తన సరుకంతా అమ్మినా కొద్ది\nపాటి వెండి తప్పరాదు.\nవర్తకుడు దగ్గిరికి పచ్చాక ఆ మనుషులు,\n\"మీ సరుకు అమ్ముతారా?” అని అడిగారు.\n\"దానికి ఏమిస్తారు?” అని వర్తకుడు\nఅడిగాడు.\n\" అదే బరువుగల సరుకు మీరు ఏది\nఅడిగినా ఇస్తాం,\" అన్నారు వాళ్లు. అందుకు\nసమ్మతించి వర్తకుడు తాను తెచ్చిన\nచందనం కర్రల కట్టలు వారికి ఇచ్పేశాడు.\nతరవాత ఆయన నగరం చూడటానికి\nబయలుదేరాడు. దారిలో ఒక ఒంటికన్ను\nవాడు ఆయనను సమీపించి, చెయ్యి గట్టిగా\nపట్టుకుని, \"ఇడుగో, నా కన్ను పోగొట్టిన\nవాడు ! ....ఈసారి తప్పించుకు పోలేవులే!”\nఅని కేకలు పెట్టాడు.\nనలుగురూ చుట్టూమూగారు. “నువ్వెవరో\nనేనెరగను. ఈ క్షణందాకా నిన్ను చూడ\nనైనా లేదు. నేనీ ఊరికి రావటం ఇదే\nమొదటిసారి. నీ కన్ను నేను పోగొట్టానంటా\nవేమిటి?” అని వర్తకుడు ఆశ్చర్యంగా ఆడి\nగాడు, విడపించుకోవటానికి ప్రయత్నిస్తూ.\nకాని చుట్టూ మూగినవాళ్ళు ఒంటి కన్ను\nవాడి పక్షమై, వర్తకుడు వాడికి పరిహారం\nఇవ్వాలని నిర్ణయించారు. ఆ సంగతి రేపు\nచూద్దామని చెప్పి వర్తకుడు అప్పటికి\nతప్పించుకున్నాడు.\nఅయితే ఈ రద్దీలో వర్తకుడి కాలి\nచెప్పులలో ఒకటి తెగిపోయింది. ఆయన\nదాన్ని ఆ సమీపంలోనే ఉన్న చెప్పులు\nబాగు చేసేవాడి కిచ్చి, బాగు చెయ్యమన్నాడు.\n\"ఏమిస్తారు?\" అన్నాడు చెప్పులు బాగు\nచేసేవాడు.\n\"నిన్ను సంతోష పెడితే సరిగద !”\nఅన్నాడు. వర్తకుడు. అందుకు చెప్పులు\nబాగుచేసేవాడు సమ్మతించాడు.\nఒక కాలికి చెప్పు లేకుండా నడవటం\nకష్టం గనక వర్తకుడు ఆ సమీపంలోనే\nఎవరో జూదమాడుతుంటే వినోదం చూస్తూ\nనిలబడ్డాడు.. కొద్దిసేపు గడిచాక, పక్కన\nనిలబడిన మనిషి వర్తకుణ్ణికూడా పందాలు\nకాయమన్నాడు. వర్తకుడు జూదం ఆడి\nకొద్దిసేపట్లోనే అక్కడి జూదరుల కందరికీ\nబాకీ పడ్డాడు. ఆయనను జూదంలోకి\nదించిన మనిషి, \"సముద్రంలో నీరంతా\nతాగుతావా? లేక నీకున్నదంతా మాకు\nఇచ్చుకుంటావా? ఏదో ఒకటి నిర్ణ\nయించుకో,” అన్నాడు.\n\"రేపటిదాకా గడువిస్తే నిర్ణయించు\nకుంటాను,” అని వారితో చెప్పి వర్తకుడు,\nతన దుస్థితి తలుచుకుని విచారపడుతూ\nవీధుల వెంట నడవసాగాడు.\nఆయనకు ఒక చోట ముసలిది మళ్ళీ\nఎదురయింది. పర్తకుడి ముఖం చూడగానే\nఏదో జరిగిందని ఆమెకు తెలిసిపోయింది.\nఆయన ఆమెతో తన అనుభవాలన్నీ పూస\nగుచ్చినట్టు చెప్పాడు.\nఅంతా విని ఆమె, \" చూశావా, నాయనా?\nఈ నగరపు మనుషులు వట్టి పాపిష్ఠివాళ్ళు.\nనేను ముందే చెప్పినా నీవు వారి మోసానికి\nగురి అయావు. ఈ నగరంలో, చందనపు\nకట్టకు పది బంగారుమాడల ధర ఉన్నది.\nనీ దగ్గిర ఉన్న చందనమంతా అమ్మితే\nఅంతులేని బంగారం రావలిసింది. అయిం\nదేదో అయింది, ఇప్పుడైనా నేను చెప్పినట్టు\nచేశావంటే నీకు జరిగిన అన్యాయం కొంత\nవరకైనా సరికావచ్చు. చీకటి పడే వేళకు\nనగర ద్వారం వద్దకు వెళ్లావంటే అక్కడ\nనిర్జన ప్రదేశంలో ఒక గుడ్డి సాధువు కని\nపిస్తాడు. నిజానికి వాడు సాధువు కానేకాడు;\nవాడు ఈ నగరంలో ఉండే మోసగాళ్ల\nకందరికి గురువు. చీకటి పడ్డాక మోసగాళ్లు\nవచ్చి వాడి దగ్గిర సలహాలు పుచ్చుకుని,\nతాము చేసిన మోసాలన్నీ వాడికి చెప్పి\nవెళతారు. నువు రహస్యంగా వాళ్ల సంభాషణ\nఆలకిస్తే కొంత లాభించవచ్చు,” అన్నది.\nఇంకా చీకటి పడకమునుపే వర్తకుడు\nనగరద్వారం కేసి వెళ్లాడు. ద్వారం వెలపల\nఒక గుడ్డిసాధువు, ముసలిది చెప్పినట్టే,\nఒక రాతిని ఆనుకుని సమాధిలో ఉన్నట్టుగా\nకూచుని ఉన్నాడు.\nవర్తకుడు చప్పుడు చెయ్యకుండా వెళ్ళి\nఆ రాతి వెనక దాగాడు.\nచీకటి పడగానే నగరంలోని మోసగాళ్లు\nఒక్కరొక్కరే భక్తుల్లాగా వచ్చి సాధువు\nముందు కూచుని తాము చేసిన మోసాలు\nనివేదించసాగారు. వారిలో వర్తకుణ్ణి మోస\nగించిన నలుగురూ ఉన్నారు. ఒక్కొక్కరు\nచేసిన మోసమే విన్నాక సాధువు వారి తెలివి\nతేటలను విమర్శిస్తూ వచ్చాడు. ఆ విమర్శ\nలన్నీ వర్తకుడు వింటున్నాడు.\nమోసగాళ్లలో ఒకడు, \"స్వామీ, ఇవాళ\nఒక పరదేశి వర్తకుడి దగ్గిర అతి చౌకగా\nచందనం కొన్నాను,” అన్నాడు.\n\"ఏ ధరకు కొన్నావు?” అని సాధువు\nఅడిగాడు.\n\"చందనం బరువుగలది వర్తకుడు ఏది\nఅడిగినా ఇచ్చే షరతుమీద కొన్నాను,”\nఅన్నాడు మోసగాడు.\n\"వర్తకుడికే లాభం!” అన్నాడు సాధువు.\n\"అదేమిటి, స్వామీ? ఆ వర్తకుడు\nచందనం ఎత్తు బంగారం అడిగినా నాకే\nలాభం గదా!\" అన్నాడు మోసగాడు.\n\" అవును. కాని వాడు ఆ చందనం ఎత్తు\nఈగలను ఇవ్వమనీ, అందులో సగం ఆడవీ,\nసగం మగవీ ఉండాలనీ అంటే నీ గతి\nఏమవుతుంది?\" అన్నాడు సాధువు. మోస\nగాడు దిగులుపడి వెళ్ళిపోయాడు.\nతరవాత ఒంటి కన్నువాడు ముందుకు\nవచ్చి, \"స్వామీ, ఇవాళ ఒక పరదేశి వర్తకుణ్ణి\nమోసగించాను. నా కన్ను ఇతనే పోగొట్టా\nడని ఫిర్యాదు చేశాను. నాకా మనిషి తన\nకన్నయినా ఇవ్వాలి, లేదా తనకున్నదంతా\nఇవ్వాలి,” అన్నాడు.\n\" నీవు మూర్ఖుడివి! ఆ వర్తకుడు నిన్ను\nసులువుగా టోప్ వేసేస్తాడు. నువు చెప్పేది\nనిజమని రుజువు చెయ్యటానికి నీ కన్నొకటి,\nతన కన్నొకటి త్రాసులో వేసి తూచి సమంగా\nఉంటే నీ మాట నమ్ముతా నంటాడనుకో,\nనీ గతి ఏమవుతుంది? నీకు రెండో కన్ను\nకూడా పోయి గుడ్డివాడి వవుతావు. అతని\nకింకా ఒక కన్ను మిగిలి ఉంటుంది,”\nఅన్నాడు సాధువు. ఒంటి కన్నువాడు మండి\nపడుతూ వెళ్ళిపోయాడు.\nతరవాత చెప్పులు కుట్టేవాడు సాధువుతో,\n\"స్వామీ, ఒక పరదేశివాడు ఇవాళ నా చేత\nచెప్పు బాగు చేయించుకుని నన్ను సంతోష\nపెడతానన్నాడు. వాడి దగ్గిర ఉన్నదంతా\nకాజేస్తాను,” అన్నాడు.\n\"నీకు కొంచెంకూడా బుద్ధిలేదు.\nఆ వర్తకుడు నీకు రాగి డబ్బుకూడా\nఇవ్వడు. వాడు నీతో ఏ మంటాడంటే,\n'మన సుల్తానుగారి శత్రువులంతా సర్వ\nనాశనమైపోయారు. ఆయనను ఎదిరించే\nవాడు ప్రపంచంలో లేడు. ఈ మాట విని\nనీకు సంతోషమయిందా?' అంటాడు.\nసంతోషమయిందని చచ్చినట్టు అంటావు;\nఅనకపోతే రాజభటులు నిన్ను చిత్రవధ\nచేస్తారు!” అన్నాడు సాధువు. చెప్పులు కుట్టే\nవాడు గొణుక్కుంటూ వెళ్ళిపోయాడు.\nతరవాత జూదగాడు ముందుకు వచ్చి,\n\"స్వామీ, ఇవాళ ఒక పరదేశిని జూదంలో\nఓడించాను. వాడు సముద్రంలో ఉన్న\nనీరంతా తాగాలనీ, లేకపోతే తన కున్న\nదంతా నా కిచ్చెయ్యాలనీ షరతు\nపెట్టాను,” అన్నాడు.\n\"ఆ మనిషి నీకు చిల్లిగవ్వ ఇప్వడు.\nసముద్రంలో ఉండే నీరంతా నీ దోసిట్లో\nపట్టి తెస్తే తాగుతానన్నాడనుకో? నీ గతి\nఏమిటి?\" అన్నాడు సాధువు.\nఈ సంభాషణలన్ని పర్తకుడు విని\nఉన్నాడు గనక మర్నాడు తనను మోస\nగించిన నలుగురినీ సులువుగా మోస\nగించాడు. చందనం ఎత్తు ఈగలను, అందు\nలోనూ సగం అడవీ, సగం మగవి ఉండే\nటట్టు, ఇవ్వలేక మొదటి మోసగాడు\nచందనం కట్టకు పది బంగారు మాడల\nవంతున డబ్బిచ్చుకున్నాడు. అదే విధంగా\nమిగిలిన ముగ్గురూ ఆయనకు సమాధానం\nచెప్పలేక క్షమాపణలు చెప్పకుని తమ దారిన\nతాము వెళ్ళారు. వర్తకుడు తనకు\nరావలిసిన డబ్బంతా వసూలు చేసుకుని,\nనగరమంతా వెతికి ఆ ముసలిదాన్ని పట్టు\nకుని దానికి కొంత బంగారం బహుమానంగా\nఇచ్చి, ఇక జన్మలో ఆ నగరంలో అడుగు\nపెట్టకూడదనుకుంటూ బాగ్దాదుకు తిరిగి\nవెళ్ళిపోయాడు.",
            "book_page_end": 30
        },
        {
            "title": "కూలి డబ్బులు",
            "book_page_start": 31,
            "pdf_page_start": 49,
            "pdf_page_end": 50,
            "author": "చందమామ బృందం",
            "genre": "హాస్యం",
            "moral": "తెలివితేటలు లేకపోయినా అదృష్టం, నమ్మకం ఒకరికి మేలు చేస్తాయి. (గుండు భీమన్న కథలు)",
            "keywords": [
                "గుండు భీమన్న",
                "బామ్మ",
                "తొండ",
                "బంగారం కాసులు",
                "లోకజ్ఞానం"
            ],
            "characters": [
                "గుండు భీమన్న",
                "బామ్మ",
                "పెద్ద మనిషి",
                "తొండ"
            ],
            "locations": [
                "ఊరు",
                "కలుగు"
            ],
            "content": "ఒక ఉళ్లో భీమన్న అనే కుర్రాడుండేవాడు.\nవాడికి చిన్నతనంలోనే తల్లీ, తండ్రి పోవటం\nచేత వాణ్ణి బామ్మ గారాబంగా పెంచి పెద్ద\nచేసింది. భీమన్నకు తెలివి తేటలూ, లోక\nజ్ఞానమూ కొంచెంకూడా లేవు, కాని వాడిది\nఅంతులేని బలం. వాణ్ణి అందరూ గుండు\nభీమన్న అని పిలిచేవాళ్ళు. వాడికి కొంచెం\nకూడా చదువు రాలేదు. అటువంటి వాడు\nగాలికి తిరిగేకన్న ఎక్కడైనా పనికి కుదిరితే\nకాస్త బాగుపడతాడనే ఉద్దేశంతో బామ్మ\nవాణ్ణి వెళ్ళి ఎక్కడైనా పని చూసుకో\nమని చెప్పింది.\nపనికోసం వెళ్లినప్పుడు ఎలా మసులు\nకోవాలో బామ్మ గుండు భీమన్నకు ఈ\nవిధంగా బోధించింది: \"మాట్లాడక పని\nచేసి, పోట్లాడక కూలి పుచ్చుకో. అలా చేసే\nవాళ్ళనే లోకం మంచి వాళ్లుగా తలుస్తుంది.\nచేసే పని బాగా చెయ్యి, పుచ్చుకునే డబ్బు\nచేతినిండా పుచ్చుకో. నే చెప్పిన మాటలు\nమరిచిపోవు గద!”\nబామ్మ చెప్పిన సలహా వాక్యాలు మననం\nచేసుకుంటూ గుండు భీమన్న పని కోసం\nఊరి వెంట బయలుదేరాడు. దారిలో ఒక\nఇంటి ముందు వాడికొక పెద్ద మనిషి కన\nపడ్డాడు. వాడు ఆయనను, “నేను పనికోసం\nవెతుకుతున్నాను. నాకు మాట్లాడక పనీ,\nపోట్లాడక కూలీ ఇచ్చేవాళ్ళు కావాలి. ఎవ\nరన్నా ఉంటే చూపిస్తారా?” అని అడిగాడు.\nగుండు భీమస్నకు తెలివితేటలు శూన్య\nమని తెలిసిపోయింది. ఆయన వాడికి ఒక\nతొండను చూపించి, \" అదుగో, అది నిన్ను\nమాట్లాడక పనికి రమ్మని పిలుస్తున్నది.\nఅది చెప్పిన పని చేసి పోట్లాడక కూలి\nడబ్బులు పుచ్చుకో!” అన్నాడు.\nగుండు భీమన్న తొండ కేసి చూశాడు.\nఅది మాటాపలుకూ లేకుండా తల పైకీ,\nకిందికి ఆడించటం వాడికి కనిపించింది.\nఅది నిజంగా తనను పిలుస్తున్నదనుకుని\nవాడు దాన్ని సమీపించాడు. అది భయపడి\nసమీపంలో ఉండే కలుగులోకి దూరింది.\n\"ఇది దాని ఇల్లు కాబోలు. అది అయితే\nలోపలికి సులువుగా వెళ్ళిందిగాని ఈ ఇంటి\nవాకిలి మరీ చిన్నదిగా ఉందే, నే నెలా\nపట్టటం?” అనుకున్నాడు గుండు భీమన్న.\nవాడు ఆ కలుగు గుర్తు పెట్టుకుని వెళ్లి\nఒక గునపం తెచ్చి కలుగును తవ్వి పెద్దది\nచెయ్యసాగాడు. అలా చీకటి పడేదాకా\nతవ్వి పెద్ద గొయ్యి చేశాడు. ఆ గోతి అడుగున\nవాడికొక భాండం దొరికింది. అందులోకి\nచెయ్యి పెట్టేసరికి బంగారు కాసులు\nతగిలాయి.\n\"ఓహెూ, నేను చెయ్యవలిసిన పని\nఅయిపోయింది కాబోలు, నాకు డబ్బిచ్చేస్తు\nన్నారు,” అనుకున్నాడు వాడు. వాడికి\nబామ్మ ముందే చెప్పింది. పని బాగా చేసి\nచేతినిండా డబ్బు తెచ్చుకోమని. అందుకని\nవాడు పట్టెడు బంగారం కాసులు తీసుకుని\nమిగిలిన బంగారం అక్కడే వదిలేసి ఇంటికి\nపోయాడు. వాడు తెచ్చిన బంగారం చూసి\nబామ్మ నిర్ఘాంతపోయి, \"ఇంత బంగారం\nనీ కెక్కడిదిరా?” అని అడిగింది.\nగుండు భీమన్న బామ్మకు జరిగినదంతా\nచెప్పాడు. అంతా విని ఆవిడ, \"ఓరి, వెర్రి\nకుంకా! ఏదీ ఆ చోటు ఎక్కడో నాకు\nచూపించు!” అన్నది.\nచీకట్లో భీమన్న ఆవిడను తాను తవ్విన\nచోటికి తీసుకుపోయాడు. ఆవిడ వాడిచేత\nభాండం పైకి తీయించి, ఇంటికి పట్టించుకు\nవచ్చి, \" ఈ డబ్బు సంగతి ఎక్కడా ఎత్తకు,\nతెలిసిందా? నీ పెళ్ళికి ఇదంతా ఖర్చు\nచేద్దాం. అంతదాకా నేను దీన్ని జాగర్తగా\nదాచి ఉంచుతాను,” అన్నది. గుండు\nభీమన్న తల ఆడించి, సరే నన్నాడు. [పై మాసం మరొక సంఘటన]",
            "book_page_end": 32
        },
        {
            "title": "అనుకోని వివాహం",
            "book_page_start": 33,
            "pdf_page_start": 51,
            "pdf_page_end": 56,
            "author": "చందమామ బృందం",
            "genre": "బేతాళ కథలు",
            "moral": "పూర్వజన్మ కర్మల ఫలితంగానే ఈ జన్మలో బంధాలు ఏర్పడతాయి. ప్రేమతో పడిన బాధ్యతను పూర్తి చేయాలి.",
            "keywords": [
                "విక్రమార్కుడు",
                "బేతాళుడు",
                "మాయావతి",
                "సుప్రహరుడు",
                "పూర్వజన్మ"
            ],
            "characters": [
                "విక్రమార్కుడు",
                "బేతాళుడు",
                "మలయసింహుడనే రాజు",
                "మాయావతి",
                "సుప్రహరుడు",
                "అశరీరవాణి"
            ],
            "locations": [
                "రాజగృహం నగరం",
                "పూలతోట",
                "శ్మశానం"
            ],
            "content": "విసుగు చెందని విక్రమార్కుడు తిరిగి\nచెట్టు వద్దకు వెళ్లి, శవాన్ని దించి భుజాన\nవేసుకొని, ఎప్పటిలాగే మౌనంగా శ్మశానం\nకేసి నడవసాగాడు. అప్పుడు శవంలోని\nబేతాళుడు, \"రాజా, ఈ అపరాత్రివేళ\nమరొకరి కోసం నీవీ విధంగా శ్రమపడు\nతున్నావంటే ఇందుకు తగిన కారణం నీ\nపూర్వజన్మలో ఏదో ఉండే ఉంటుంది.\nపూర్వజన్మ కారణంగానే కదా సుప్రహరు\nడనే పల్లెవాడు రాజకుమార్తెను ప్రేమించి,\nఆ కారణంగా ప్రాణాలుకూడా వదిలాడు !\nనీకు శ్రమ తెలియకుండా ఉండగలందు\nలకు ఆ కథ చెబుతాను విను,\" అంటూ\nఈ విధంగా చెప్పసాగాడు :\nపూర్వం రాజగృహమనే నగరాన్ని\nమలయసింహుడనే రాజు పాలిస్తూ ఉండే\nవాడు. ఆ రాజుకు మాయావతి అని\nఅసాధారణ రూపపతి అయిన కుమార్తె\nఉండేది.\nఒకనాడు మాయావతి పూలతోటలో\nవిహరిస్తూ ఉండగా సుప్రహరుడనే యువ\nకుడు చూసి మోహించాడు. సుప్రహరుడు\nకావటానికి అందగాడూ, యువకుడూ —\nకాని చేపలుపట్టి జీవించే పల్లెవాడు. తాను\nఅతి తక్కువ తరగతికి చెందిన పల్లెవానీ,\nరాజకుమార్తెపై తనకు పుట్టిన మోహం\nసఫలం కావటం అసంభవమనీ ఆలోచించ\nకుండా, వాడు మాయవతి కోసం మనోవ్యాధి\nపడి పోసాగాడు. ఈ మనోవ్యాధితో వాడు\nచేపలు పట్టటానికి వెళ్లటం మానుకున్నాడు,\nతిండి తినటంకూడా మానేసి బెంగలో\nముణిగిపోయాడు.\nచూసి చూసి, తల్లి వాణ్ణి ప్రశ్నించి,\nజరిగిన సంగతి ఉన్నదున్నట్టు తెలుసు\nకున్నది. అంతా విని ఆమె తన కొడుకుతో,\n\"ఈ భాగ్యానికే విచారం దేనికిరా, నాయనా ?\nలేచి అన్నం తిను. నీ కోరిక తీరే ఉపాయం\nనేను చూస్తాను,” అన్నది.\nఈ మాటలకే సుప్రహరుడు దిగులు తీరి,\nలేచి అన్నం తిన్నాడు.\nతరవాత వాడి తల్లి మంచి మంచి చేప\nలను తీసుకుని రాజుగారి ఇంటికి పోయి,\nరాజకుమార్తెను చూడ వచ్చానని దాసీల\nచేత కబురు పంపింది. రాజకుమార్తె\nఆమెను లోపలికి రానిచ్చింది. పల్లెవాడి\nతల్లి మాయావతికి తాను తెచ్చిన చేపలు\nకానుక పెట్టి వెళ్లిపోయింది.\nఅదిమొదలు ఆ మనిషి ప్రతిరోజూ రాజ\nకుమార్తెకు మేలురకం చేపలు తెచ్చి\nకానుక ఇస్తూ వచ్చింది. ఈ విధంగా కొన్ని\nరోజులు గడిచాక మాయాపతి ఆమెతో,\n\"ఏదో కోరిక మనసులో ఉంచుకుని\nఓపికగా రోజూ నాకు చేపలు తెచ్చి ఇస్తు\nన్నావు. నీ కోరిక ఏమిటో చెప్పు. కష్టసాధ్య\nమయినా తీరుస్తాను,” అన్నది.\n\" అభయం ఇస్తే నా కోరిక రహస్యంగా\nచెబుతాను,” అన్నది పల్లెవాడి తల్లి.\nమాయావతి అభయమిచ్చి, దగ్గిర\nఎవరూ లేకుండా అందరినీ పంపేసినాక\nఆమె రాజకుమార్తెతో, \" అమ్మా, నా కొడుకు\nఒకనాడు నిన్ను పూలతోటలో చూశాట్ట.\nఅది మొదలు వాడు నీమీది ప్రేమతో పరిత\nపించి పోతున్నాడు. ఒక్కసారి నీవు వాణ్ణి\nచేత్తో తాకితే తప్ప వాడి ప్రాణాలు నిలిచే\nటట్టు లేదు,” అన్నది.\nఈ మాటలు విని మాయావతి చాలా\nసిగ్గు పడింది. కాని కోరిక తీరుస్తానని మాట\nఇచ్చింది గనక, “సరే, రాత్రివేళ రహస్యంగా\nనీ కొడుకును నా మందిరానికి తీసుకురా!\nఅతణ్ణి తాకి తావశాంతి చేస్తాను,” అన్నది.\nపల్లెవాడి తల్లి పరమానంద భరితురాలై\nఇంటికి వెళ్ళి, ఆ రాత్రి తన కొడుకును\nతనకు చాతనయినంతబాగా అలంకరించి,\nరహస్యంగా మాయావతి ఇంటికి చేర్చింది.\nమాయావతి` సుప్రహరుణ్ణి ఒక మంచం.\nమీద పడుకోబెట్టి, చల్లని తన చేత్తో వాడి\nశరీరాన్ని నిమిరింది. ఆ స్పర్శకు వాడు సుఖ\nసముద్రంలో ముణిగిపోయి వెంటనే నిద్ర\nపోయాడు. వాడు నిద్రపోయాడని తెలియ\nగానే మాయావతి తన పడకగదిలోకి వెళ్లి\nనిశ్చింతగా నిద్రపోయింది.\nఆమె తన శరీరం మీదినుంచి చెయ్యి\nతీయగానే, సుప్రహరుడు నిద్రలేచి చుట్టూ\nచూశాడు. మాయావతి కనిపించలేదు.\nతాను ప్రేమించిన మనిషి దొరికినట్టే దొరికి\nఅంతలోనే మాయమయేసరికి గుండె పగిలి\nవాడు ఆ క్షణంలోనే ప్రాణాలు వదిలాడు.\nఈ సంగతి తెలియగానే మాయావతి\nతన తండ్రికి జరిగినదంతా చెప్పి సుప్ర\nహరుడితోబాటు సహగమనం చేస్తానని చెప్పే\nసింది. తండ్రి ఎన్నోవిధాల చెప్పిచూశాడు,\nకాని ఆమె తన ఉద్దేశాన్ని మార్చుకో లేదు.\nఏమి చెయ్యటానికీ పాలుబోక రాజు\nశుద్దుడై, ఆచమనం చేసి, తన ఇష్టదైవమైన\nశంకరుణ్ణి ధ్యానించి, \"ఇంత ఘోరపరిస్థితి\nఎలా ఏర్పడింది? ఈ పరిస్థితిలో నేనేం\nచెయ్యాలి?” అని ఆక్రోశించాడు.\nఆయన ప్రశ్నకు అశరీరవాణి\nసమాధాన మిచ్చింది :\n\"రాజా, నీ కూతురు క్రిందటి జన్మలో\nఈ పల్లెవాడికి భార్య. ఆ జన్మలో ఈ పల్లె\nవాడు - జలధరుడనే బ్రాహ్మడు. అతని\nతండ్రి చనిపోగానే అతని ఆస్తి అంతా\nదాయాదులు దోచుకున్నారు. దానితో\nఆ జలధరుడికి వైరాగ్యం వచ్చింది. అతను\nతన భార్యతో సహా గంగా తీరానికి వచ్చి\nఅక్కడ ప్రాయోపవేశం చేసి నిరాహారదీక్ష\nపట్టాడు. ఆకలితో మలమలలాడే ఆ బ్రాహ్మ\nడికి గంగాతీరాన చేపలు తింటున్న పల్లె\nవాళ్ళు కనిపించేసరికి మనసు చలించింది.\nఆ దోషంచేత అతను ప్రాణాలుపోయాక\nపల్లెవాళ్ళ మధ్య తిరిగి జన్మ ఎత్తాడు. అతని\nభార్యమాత్రం పవిత్ర హృదయంతో భర్తతో\nసహగమనం చేసింది. అందుచేత ఆమె ఈ\nజన్మలో నీ కుమార్తెగా జన్మించింది.\nఇప్పుడు కలిగిన విపత్తు తొలగాలంటే నీ\nకుమార్తె తన ఆయుర్దాయంలో సగం ఆ\nపల్లెవాడి కిచ్చి అతన్ని పెళ్ళాడటానికి ఒప్పు\nకున్నట్టయితే వాడు బతుకుతాడు.”\nతన కుమార్తె చావకుండా ఉంటే అంతే\nచాలు ననుకుని రాజు మాయావతితో,\n\"అమ్మా, నీవు సహగమనం చేయవలిసిన\nపనిలేదు. ఈ పల్లె యువకుణ్ణి పెళ్ళాడి నీ\nఆయుర్దాయంలో అతడికి సగం ఇవ్వటానికి\nసిద్ధపడితే అతను బతుకుతాడు,\" అని\nచెప్పాడు. మాయావతి ఆ విధంగానే చేసి\nసుప్రహరుణ్ణి బతికించుకుని, అతన్ని పెళ్లా\nడింది. ఆ తరవాత సుప్రహరుడు ఆ దేశానికి\nరాజై భార్యతో సుఖంగా జీవించాడు.\nబేతాళుడీ కథ చెప్పి, \" రాజా, నా కొక్క\nసందేహం. మాయావతి పల్లెయువకుణ్ణి\nతాకి నిద్రపుచ్చేవరకూ ఆమె తాను ఇచ్చిన\nమాట నిలబెట్టుకోవటానికే ప్రయత్నించింది.\nఅలాటి మనిషి వాడు పోగానే వాడ్డితో సహగ\nమనం చెయ్యటానికి ఎందుకు ప్రయత్నిం\nచింది? వాడిమీది ప్రేమచేతనా? లేక, వాడి\nచావుకు తానే కారణమనా? లేక, పూర్వ\nజన్మలో వాడి భార్య కావటంచేతనా? దీనికి\nసమాధానం తెలిసికూడా చెప్పకపోయావో\nనీ తల పగిలిపోతుంది,” అన్నాడు.\nదానికి విక్రమార్కుడు, \"మాయావతి\nసుప్రహరుడు జీవించి ఉండగానే అతన్ని\nతన భర్తగా భావించిందనటానికి సందేహం\nలేదు. కేవలం పూర్వజన్మ ప్రభావంవల్ల\nఆమె వాణ్ణి భర్తగా వరించినట్టయితే వాడు\nనిద్రపోగానే తన గదికి వెళ్లిపోయి వాడి\nచావుకు తాను కారణం కానవసరం లేదు.\nఅచ్చగా అన్నమాట నిలబెట్టుకోవటానికే\nఅయితే ఆమె వాణ్ణి తాకి తాపం తీర్చిన\nమీదట వాడు ఏమైనా ఆమె పూచీ ఏమీ\nఉండదు. వాణ్ణి ప్రాణాలతో ఉండగా\nప్రేమించి వాడే తన భర్త అని నిర్ణయించు\nకున్నది గనకనే ఆమె వాడితో సహగమనం\nచేయ నిశ్చయించింది. అందుకే వాడికి తన\nఆయుర్దాయంలో సగమిచ్చి, వాణ్ణి పెళ్ళాడ\nటానికికూడా ఒప్పుకున్నది,” అన్నాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్లీ చెట్టెక్కాడు. —(కల్పితం)",
            "book_page_end": 38
        },
        {
            "title": "నెరవేరిన ప్రతిజ్ఞ",
            "book_page_start": 39,
            "pdf_page_start": 57,
            "pdf_page_end": 66,
            "author": "ఎల్. లక్ష్మీపతి",
            "genre": "జానపదం",
            "moral": "ప్రతిజ్ఞ ఎంత కష్టమైనా, పట్టుదల, తెలివితో దాన్ని నెరవేర్చుకోవచ్చు.",
            "keywords": [
                "యువరాజు",
                "తెలికలవాడి కూతురు",
                "ప్రతిజ్ఞ",
                "దొమ్మరి విద్య",
                "మోసం"
            ],
            "characters": [
                "కాశ్మీర యువరాజు",
                "తెలికలవాడి కూతురు (భార్య)",
                "రాజు (యువరాజు తండ్రి)",
                "కుర్రవాడు (కొడుకు)",
                "తలారి",
                "మంత్రి"
            ],
            "locations": [
                "కాశ్మీరదేశం",
                "రాజభవనం",
                "చెరసాల"
            ],
            "content": "కాశ్మీరదేశపు యువరాజు ఒకనాడు తన\nసిబ్బందితో వేటకు వెళ్లి అరణ్యం నుంచి\nనగరానికి తిరిగివస్తుండగా ఒకచోట ఒక\nతెలికలవాళ్ల పిల్ల కనిపించింది. ఆమె\nనువ్వులు ఎండబోసి వాటికి కాపలా ఉన్నది.\nయువరాజు పనిపెట్టుకుని ఆమె దగ్గిరిగా\nవెళ్లి, \" నువ్వులలో పుట్టి, నువ్వులలో పెరి\nగిన నూనెవాడి కూతురా నువ్వుల ఆకు\nకన్న చిన్న ఆకేది ?” అని అడిగాడు.\nఈ యువరాజు మా కులాన్ని వెక్కి\nరిస్తాడా అని పౌరుషంవచ్చి ఆ పిల్ల,\n\"పువ్వుల్లో పుట్టి, పువ్వుల్లో పెరిగి భూమిని\nఏలే రాజకుమారుడా, పువ్వులన్నిటిలోకి\nరెండే రెక్కలు గల పువ్వేది?\" అని\nఅడిగింది.\nఆమె తన ప్రశ్నతోనే యువరాజు ప్రశ్నకు\nసమాధానం చెప్పేసింది. అది చూసి యువ\nరాజు మండిపడి, \"నీవు చాలా కుశాగ్ర\nబుద్ధివిగా ఉన్నావు. నిన్ను వదిలిపెట్టరాదు.\nఅందుకని నిన్ను నేనే పెళ్లాడి, యావజ్జీవం\nచెరలో ఉంచదలిచాను,” అన్నాడు.\n\" యువరాజా, సన్ను నీవు పెళ్లి చేసు\nకునే పక్షంలో, చెరలో ఉంటూనే నీ కొక\nకొడుకును కని వాడిచేత నిన్ను కట్టించి\nకొట్టిస్తాను!\" అని ఆ పిల్ల శపథం చేసింది.\nయువరాజు అవమానం పొందినవాడై\nఇంటికి వెళ్లి ఎవరితోనూ మాట్లాడకుండా,\nభోజనం చెయ్యకుండా ఒక మూల కూచు\nన్నాడు. రాజుగారు తన కొడుకుతో, \" ఎప్పుడో\nఅనగా వేటకు వెళ్లి వచ్చిన వాడివి ఇంకా\nభోజనంకూడా చెయ్యవేం ?” అని అడిగాడు.\n\" నా మనసులో ఒక కోరిక ఉంది.\nదాన్ని తీర్చేటట్లయితే భోజనం చేస్తాను,”\nఅన్నాడు యువరాజు. ఆ కోరిక ఏమిటో\nచెప్పమన్నాడు తండ్రి. తాను వేట నుంచి\nతిరిగివస్తూ చూసిన తెలికలవాళ్ల పిల్లను\nపెళ్లాడాలని ఉన్నదని యువరాజు చెప్పాడు.\nరాజుగారు కులహీనమైన పెళ్లి చేసుకోవ\nటమా అన్నాడు. ఆ పిల్లను పెళ్లాడనివ్వక\nపోతే దేశాంతరాలుపట్టి పోతానన్నాడు\nకొడుకు. ఉన్నది ఒక్కడే కొడుకు కావటం\nచేత తండ్రి ఈ పెళ్లికి సమ్మతించాడు.\nరాజుగారు గుర్రమెక్కి తెలికలవాడి\nఇంటికి స్వయంగా వెళ్లి, \" నీ కూతుర్ని\nనా కొడుక్కు చేసుకుంటాను,” అని చెప్పటమే\nగాక ముహూర్తంకూడా ఏర్పాటు చేశాడు.\nఆ 'ముహూర్తానికి పెళ్లికూడా జరిగి\nపోయింది. ఈలోపల యువరాజు తమ\nకోటలోనే తన భార్యకోసం ఒక చిన్న భవనం\nకట్టించి ఆమెను అందులో పెట్టి, ఇంటి\nవాకిలికి తాళాలు వేయించి, దాన్ని చెర\nసాలగా తయారుచేయించాడు. ఆమెకు\nకావలిసిన సంబారాలన్నీ తానే పంపు\nతూండేవాడు. ఆమెకు పరిచర్యలు చెయ్య\nటానికి ఒక దాసీది ఉండేది.\nయువరాజు భార్య తన తండ్రి సహా\nయంతో పుట్టింది లోపలినుంచి తానున్న\nచెరసాల లోపలికి ఒక సొరంగమార్గం అతి\nరహస్యంగా ఏర్పాటు చేయించుకుంది.\nఅది మొదలు ఆమె తన దాసితో పిలిచి\nనప్పుడే రమ్మని చెప్పి, తన ఇంటి తలు\nపులు లోపలి గడియలు వేసుకుని, రోజూ\nపుట్టింటికి వెళ్లివస్తూ ఉండేది.\nఆమె కోసం ఆమె తండ్రి ఒక మంత్ర\nగా, ఒక దొమ్మరివాణ్ణి వెదికితెచ్చి, వారిని\nతన ఇంట ఉంచి పోషించాడు. యువరాజు\nభార్య మూడేళ్లు శ్రమపడి వారివద్ద మంత్ర\nవిద్యా, దొమ్మరి విద్యలూ నేర్చుకున్నది.\nతరవాత ఆమె దొమ్మరివాడితో, \" మీరు\nకష్టపడి నాకు మీ విద్యలు నేర్పారు. ఇందు\nవల్ల మీకు మంచి లాభం కలగాలంటే\nమనం రాజుగారి పద్ద మన విద్యలు చూపాలి.\nవారు మన విద్యలు చూసి మంచి బహు\nమానా లిస్తారు,\" అన్నది.\nమర్నాడు దొమ్మరివాడు తన పరివా\nరాన్నీ, దొమ్మరివేషంలో యువరాజు\nభార్యనూ వెంట బెట్టుకుని రాజభవనానికి\nవెళ్ళాడు. రాజుగారి అనుమతిపై అక్కడ\nవాళ్ళు ప్రదర్శన ఇచ్చారు. యువరాజు\nతన స్నేహితులతోకూడా ఈ ప్రదర్శనలు\nచూస్తున్నాడు. అతని భార్య ముందు\nపాటలు పాడి, నృత్యాలుచేసి, తరవాత గడ\nఎక్కి అతి ప్రమాదకరమైన మొగ్గలు వేయ\nసాగింది. యువరాజుకు దాన్ని చూసినప్పటి\nనుంచీ దానిపైన మమకారం కలిగింది.\nగడమీద మొగ్గలు వేస్తూ అది ఎక్కడ పడి\nపోతుందోనని భయపడి అతను ఆమెను\nగడమీది నుంచి దిగమని ఆజ్ఞాపించాడు.\nతరవాత అతను దొమ్మరివాణ్ణి చాటుగా\nపిలిచి, \"నీ కూతురితో ఒక రాత్రి గడ\nపాలని ఉన్నది. మా ఉద్యానవనానికి\nతీసుకురా,” అన్నాడు. దొమ్మరివాడు సరే\nనని చెప్పి వెళ్ళి ఆ రాత్రి రాజోద్యానంలో\nభార్యను భర్త వద్ద చేర్చాడు. యువరాజు\nభార్య తెల్లవార్లూ తన భర్తతో ఉండి తర\nవాత తన పుట్టింటికి వెళ్ళి, అక్కడ భోజనం\nచేసి, చెరసాలకు తిరిగివచ్చింది.\nవెళ్లిపోయేటప్పుడు యువరాజు ఆమెకు\nబహుమానంగా తన ఉంగరమూ, మరి\nకొన్ని ఆభరణాలూ ఇచ్చాడు. యువరాజు\nభార్య గర్భవతి అయి సకాలంలో ఒక\nకొడుకును కన్నది. వాడు తాతగారి ఇంటనే\nపెరుగుతూ, సకల విద్యలూ నేర్చి పెద్దవాడై\nనాడు. యువరాజు భార్య తాను చేసిన ప్రతిజ్ఞ\nసగం నెరవేర్చుకున్నది. ఆమె తన భర్తకు\nఒక కొడుకును రహస్యంగా కన్నది. ఇక\nవాడిచేత తండ్రిని కట్టి కొట్టించటమే తర\nవాయి. అందుచేత ఆమె ఒకనాడు తన\nకొడుకుతో జరిగినదంతా చెప్పి, తన మిగిలిన\nప్రతిజ్ఞ నెరవేర్చమన్నది.\nకుర్రవాడు. ఇందుకు ఒప్పుకున్నాడు.\nవాడు వెంటనే బయలుదేరి, అడవిలో\nకావరముండే అవ్వ ఇంటికిపోయి, \"అవ్వా,\nనేను దిక్కులేని వాణ్ణి, నన్ను నువ్వే\nకాపాడాలి,” అన్నాడు.\n\" నా పశువులను కాస్తూఉండు, నాయనా,\nనీ కింత గంజి కాచిపోస్తూ ఉంటాను,\"\nఅన్నది అవ్వ.\nకుర్రవాడు ఆ ప్రకారమే అవ్వ దగ్గిర\nఉంటూ ఒకరాత్రి తన మంత్రశక్తిచేత\nరాజసౌధం ప్రవేశించి, తన తండ్రి అయిన\nయువరాజు పడుకునే గది లోపలికి వెళ్లి,\nయువరాజు మీద మత్తుమందు చల్లి, అతని\nమంచంకోళ్ళు ఊడదీసి, వాటికి బదులుగా\nఅరటిస్తంభాలుంచి, అతని ఆభరణాలన్నీ\nతీసుకుని వెళ్లిపోయి, వాటిని ఏటి ఒడ్డున\nఇసకలో దాచి, తెల్లవారే లోపల అవ్వ ఇల్లు\nచేరి పడుకుని నిద్రపోయి, మళ్ళీ తెల్లవారే\nసరికి ఏమి ఎరగనట్టు లేచి పశువులను\nమేప నారంభించాడు.\nతెల్లవారగానే యువరాజు గదిలో దొంగ\nప్రవేశించినట్టు స్పష్టమయింది. రాజుగారు\nమంత్రిని పిలిచాడు, మంత్రి తలార్లను\nపిలిచి, దొంగను పట్టుకోమని ఉత్తరువు\nచేశాడు. ఆ రాత్రి మంత్రి ఇంట దొంగ\nపడ్డాడు. మంత్రి భార్య నగలన్నీ పోయాయి.\nరాజుగారు తలార్లను మళ్లీ పిలిచి, రెండు\nరోజులలో దొంగను పట్టుకోకపోతే కఠినంగా\nశిక్షిస్తానన్నాడు. తలార్లు దొంగ కోసం వేరు\nవేరు చోట్ల వెతకసాగారు.\nఆ నగరపు తలారి పెద్దకు ఒక కూతు\nరున్నది. దాని భర్త చాలాకాలం క్రితమే\nదేశాంతరాలకు వెళ్ళాడు, తిరిగి రాలేదు.\nతలారి అల్లుడి పేరూ, పుట్టుపూర్వోత్తరాలూ\nకుర్రవాడు విచారించి తెలుసుకున్నాడు.\nవాడు తలారికీ, ఆయన భార్యకూ, మిగిలిన\nవాళ్ళకూ, బట్టలు మొదలైనవి తీసుకొని,\nవేషం మార్చుకొని తలారి ఉండే ఇంటికి\nపక్కగా ఉండే ఇంటికిపోయి, \" మా మామ\nగారిల్లు ఎక్కడో చెప్పగలరా?” అని\nఅడిగాడు. వాళ్ళు కొన్ని ప్రశ్నలువేసి,\nఆ వచ్చినది తలారి అల్లుడే అనుకుని,\nఈ శుభవార్తను తలారికి తెలియజేశారు.\nతలారీ, తలారి భార్యా చాలా సంతోషించి\nకుర్రవాణ్ణి తమ ఇంటికి తీసుకుపోయి సకల\nమర్యాదలూ చేశారు.\nఆ రాత్రి తలారి దొంగను పట్టుకోవ\nటానికి బయలుదేరేటప్పుడు కుర్రవాడు,\n\"మామా, ఎక్కడికి ప్రయాణం?” అని\nఅడిగాడు. దొంగను పట్టబోతున్నానని\nతలారి చెప్పాడు. తానుకూడా పస్తానని\nకుర్రాడు తలారి వెంట బయలుదేరాడు.\nవారు రాజవీధి వెంట పోతుండగా ఒక\nచౌకులో బండకొయ్య కనిపించింది.\n\"మామా, అదేమిటి ?\" అని \"కుర్రాడు\nతలారిని అడిగాడు.\n\" అది బండకొయ్య. పట్టుకున్న దొంగల\nకాళ్ళూ, చేతులూ అందులో ఇరికించి మేకు\nదిగవేస్తే దొంగ తప్పించుకు పోలేడు,\"\nఅన్నాడు తలారి.\n\"ఏదీ ? నా చేతులూ, కాళ్ళూ అందులో\nపెట్టి బిగించు, చూద్దాం,” అన్నాడు\nకుర్రాడు.\nదేశాంతరాలు తిరిగి ఆ రోజే మళ్ళీ కని\nపించిన అల్లు బండకొయ్యలో ఇరికిం\nచటం భావ్యంగా ఉండదని తలారి\n\" నువ్వెందుకు లే. నేనే కాళ్ళూ, చేతులూ\nదూరుస్తాను. నువు మేకు దిగగొట్టు,”\nఅన్నాడు. కుర్రాడు తలారిని ఆ విధంగా\nబండకొయ్యలో ఇరికించి, మేకు గట్టిగా\nదిగగొట్టి, \" ఇది గట్టిగా ఇరుక్కుపోయింది.\nఏం చెయ్యాలి, మామా?” అని అడిగాడు.\n\" ఇంటికి పోయి, మీ అత్త నడిగి ఉలీ\nఅవీ తీసుకురా,” అన్నాడు తలారి.\nకుర్రాడు తలారి ఇంటికి వెళ్ళి, \"అత్తా,\nరాజభటులు మామను దొంగ అని పట్టు\nకుని బండకొయ్యలో పెట్టారు. ఇంటోఉన్న\nవెండి బంగారాలు కాస్త జాగర్త పెట్టు\nకోండి,” అన్నాడు.\n“దాచేటందుకు నాకు మాత్రం చోటెక్క\nడుంది, నాయనా? కొత్తవాడివి గనక అంతా\nనీ దగ్గిరే ఉంచు,” అంటూ తలారి భార్య\nఇంటో ఉన్న డబ్బూ, విలవగల వస్తువులూ\nకుర్రాడి చేతికిచ్చింది. వాడు వాటిని తీసుకు\nపోయి ఏటి ఒడ్డున ఇసకలో దాచి, అడ\nవిలో అవ్వ ఇంటికిపోయి పడుకున్నాడు.\nతెల్లవారినాక రాజభటులు వచ్చి తలా\nదీని విడిపించి, \"ఏం జరిగింది?” అని\nఅడిగారు.\n\"వాడే దొంగ అయి ఉండాలి. నా అల్లు\nడని నమ్మాను. చెప్పుకుంటే సిగ్గుచేటు!”\nఅన్నాడు తలారి.\nమర్నాడు యువరాజే స్వయంగా దొంగను\nపట్టటానికి బయలుదేరుతున్నాడని కుర్ర\nవాడికి తెలిసింది. \"ఇవాళ మా అమ్మ\nప్రతిజ్ఞ నెరవేరుస్తాను,\" అనుకుని, వాడు\nఆ రాత్రి ఒక కోమటివేషం వేసుకొని, ఏటి\nసమీపాన, నగరం వెలపలగా ఒక చిన్న\nపాకావేసి, అందులో పెట్టవలిసిన సరుకు\nఅన్నీ సంపాదించి చిన్న దుకాణం ఏర్పాటు\nచేశాడు. కొన్ని కట్టుతాళ్ళూ, ఒక గోతమూ\nకూడా వాడు సిద్ధంచేశాడు. తరవాత\nఒక గుడ్డిదీపం వెలిగించి ఆ దుకాణంలో\nకూచున్నాడు. యువరాజు సైనికులతో\nనగరమంతా గస్తీ తిరిగి ఒక రాత్రివేళ\nఅక్కడికి వచ్చాడు. అతణ్ణి చూడగానే,\nకోమటివేషంలో ఉన్న కుర్రవాడు భయ\nభక్తులు అభినయిస్తూ, ఎదురువెళ్ళి దణ్ణాలు\nపెట్టి నిలబడ్డాడు.\n\" కోమటీ, ఈ అర్థరాత్రి వేళ ఎవరికోసం\nఈ అంగడి తెరిచి ఉంచావు?” అని యువ\nరాజు కుర్రవాణ్ణి అడిగాడు.\n\" మహారాజా, దొంగలు తమ పని పూర్తి\nచేసుకుని ఇటుగానే వస్తారు. వాళ్ల కోసం\nకాచుకుని ఉన్నాను,” అన్నాడు కుర్రవాడు.\nయువరాజు ఈ మాటలు విని సంతోషించి,\n\"కోమటీ, ఆ దొంగలను నాకు పట్టిస్తావా?”\nఅని అడిగాడు.\n\"మీరు దొంగలను పట్టుకోవాలంటే\nనేను చెప్పిన యుక్తి చెయ్యాలి. మీ సైని\nకుల నందరినీ నగరద్వారం దగ్గిర దాగి\nఉండమనండి. మీరు ఒక మూటలో దాగి\nఉండండి. దొంగలు రాగానే, ఇదుగో మీ\nసరుకు, అని వారికి మూట ఇస్తాను. అప్పుడు\nవారు. మూట విప్పుతారు. మీరు పైకివచ్చి\nకేక వేస్తే, మీ సైనికులు వచ్చి దొంగలందరినీ\nపట్టుకోవచ్చు,” అన్నాడు కుర్రవాడు.\nనిజమే ననుకుని యువరాజు తన సైనికు\nలందరినీ దూరంగా పంపేశాడు. తన కత్తి,\nదుస్తులూ, తలపాగా, అన్నీ తీసి కోమటి\nకిచ్చి, తాను గోనెసంచిలో దూరోడు. కుర్ర\nవాడు సంచీ మూతిని తాళ్లతో గట్టిగా బిగిం\nచాడు. తరవాత వాడు తన వేషం విప్పేసి,\nయువరాజు దుస్తులన్నీ వేసుకుని, సైనికు\nలకు సంజ్ఞచేశాడు.\nసైనికులువచ్చి కుర్రవాణ్ణి చూసి యువ\nరాజే అనుకున్నారు.\nకుర్రవాడు వాళ్లతో, \"ఎంత జిత్తులమారి\nఅయితేనేం, దొంగల నాయకుడు దొరికి\nపోయాడు. వాణ్ణి ఈ మూటలో కట్టేశాను.\nఈ మూట తీసుకుని రాజభవనానికి పోదాం\nపదండి!” అన్నాడు.\nసైనికులా మూటను కసికొద్దీ తన్ని దానితో\nరాజభవనానికి బయలుదేరాడు. మూటలో\nఉండి. యువరాజు పెట్టిన కేకలు ఎవరూ\nవినిపించుకోలేదు.\nతన కొడుకు దొంగను పట్టి తెస్తున్నాడని\nతెలియగానే రాజు చాలా సంతోషించాడు.\nకాని తీరా కుర్రవాడు సంచీతోసహా వచ్చే\nటప్పటికి రాజుగారు, \"దొంగ ఎక్కడ?\nనా కొడు కెక్కడ?\" అని అడిగాడు.\n\"మహారాజా, దొంగను నేనే. యువరాజు\nగారు ఈ మూటలో ఉన్నారు. జరిగినది\nఆయన నన్ను పట్టుకోవటం కాదు — నేనే\nఆయనను పట్టుకున్నాను,” అన్నాడు కుర్ర\nవాడు. మూట విప్పేసరికి యువరాజు పైకి\nవచ్చాడు. ఆ యువరాజు దుస్తులు ధరిం\nచిన కుర్రవాణ్ణి చూసేసరికి రాజుగారికి\nమండిపోయింది. ఆయన తన భటులతో,\n\"ఈ ద్రోహిని తీసుకుపోయి చిత్రవధ\nచెయ్యండి,” అన్నాడు.\n\"మహారాజా, తొందర పడకండి.\nశిక్షించేముందు విచారణ జరపటం న్యాయం.\nనేను పరాయివాణ్ణి కాను, మీ మనవణ్ణి.\nమీ కొడుకును పెళ్లాడి చెరలో ఉన్న తెలికల\nమనిషి మా అమ్మ. ఆవిడ ప్రతిజ్ఞ నెర\nవేర్చటానికే నా తండ్రిని నేను ఇలా కట్టి\nతేవలసి వచ్చింది. మా అమ్మనూ, ఆమె\nతల్లిదండ్రులనూ పిలిపించండి. నిజం మీకే\nతెలుస్తుంది!” అన్నాడు కుర్రవాడు.\nఆ ప్రకారమే యువరాజు భార్యనూ,\nఆమె తల్లిదండ్రులనూ తెచ్చారు. జరిగిన\nదంతా బయటపడింది. దొమ్మరిపిల్లకు\nయువరాజిచ్చిన ముద్రికా, ఆభరణాలూ,\nఆమె ఉండిన ఇంటికీ, ఆమె పుట్టింటికీ\nమధ్యగల సొరంగమార్గమూ చూశాక నిజం\nరుజువైపోయింది.\nరాజుగారు తన మనవడి తెలివితేట\nలకూ, తన కోడలి పట్టుదలకూ సంతో\nషించాడు. యువరాజు ఓటమి ఒప్పుకుని,\nతన భార్యతోనూ, కొడుకుతోనూ సుఖంగా\nజీవించాడు.",
            "book_page_end": 48
        },
        {
            "title": "రామాయణం",
            "book_page_start": 49,
            "pdf_page_start": 67,
            "pdf_page_end": 74,
            "author": "చందమామ బృందం",
            "genre": "పౌరాణికం",
            "moral": "గురువు ఆజ్ఞను పాటించడం, లోకకళ్యాణం కోసం ధర్మాన్ని రక్షించడం వీరుల లక్షణం.",
            "keywords": [
                "రాముడు",
                "విశ్వామిత్రుడు",
                "తాటక వధ",
                "సిద్ధాశ్రమం",
                "అస్త్రాలు"
            ],
            "characters": [
                "రాముడు",
                "లక్ష్మణుడు",
                "విశ్వామిత్రుడు",
                "తాటక",
                "మారీచుడు",
                "సుబాహు"
            ],
            "locations": [
                "సరయూ నది",
                "గంగా నది",
                "తాటక వనం",
                "సిద్ధాశ్రమం"
            ],
            "content": "విశ్వామిత్రుడూ, ఆయన వెనకగా రామ\nలక్ష్మణులూ ఒక కోను దూరం నడిచి వెళ్ళి\nసరయూ నది దక్షిణపుగట్టు చేరుకున్నారు.\n\" నాయనా, రామా! నీవు వెంటనే ఆచ\nమనం చేసి రా. నీకు బల, అతిబల అనే\nరెండు విద్యలిస్తాను. మంత్రాలతో కూడి\nఉన్న ఈ విద్యలు నీకు అలసటా, జబ్బూ,\nరాకుండా చేస్తాయి. నీ రూపం చెక్కు\nచెదరకుండా ఉంచుతాయి. నిన్ను ఆపదల\nనుంచి కాపాడతాయి. ఆ మంత్రాలు\nజవిస్తూ ఉన్నంత కాలమూ నిన్ను మించిన\nఅందగాడూ, తెలివిగలవాడూ, నేర్పరీ,\nవాదనలో నిన్ను మించగలవాడూ ఉండరు.\nఆకలిదప్పు లుండవు. గొప్ప కీర్తి కలుగు\nతుంది,” అన్నాడు విశ్వామిత్రుడు.\nరాముడు సంతోషంతో ఆచమనం చేసి\nపరిశుద్ధుడై విశ్వామిత్రుడి నుంచి బలాతి\nబలలను గ్రహించాడు. ఆ రాత్రికి వారు\nసరయూ తీరాన విశ్రాంతి తీసుకున్నారు.\nతెల్లవారుతూనే విశ్వామిత్రుడు వారిని\nనిద్రలేపి, సరయూ నదిలో స్నానాలు\nచేయించాడు. వారు తమ అనుష్ఠానాలు\nపూర్తి చేసుకుని విశ్వామిత్రుడి వెంట మళ్లీ\nబయలుదేరి, సరయూనది గంగలో కలిసే\nచోటికి వచ్చారు.\nఅక్కడ ఒక ఆశ్రమం ఉన్నది. అక్కడ\nఒకప్పుడు శివుడు తపస్సు చేసుకుంటూ\nఉంటే మన్మధుడు ఆయన తపస్సు చెడ\nగొట్టటానికి వచ్చి, శివుడు తన మూడో కన్ను\nతెరిచేసరికి భస్మమైపోయాడు. అదిమొదలు\nఆ ఆశ్రమంలో శివుడి శిష్యులైన మును\nలుంటున్నారు. మన్మధుడు తన అంగాన్ని-\nఅంటే శరీరాన్ని — అక్కడ పోగొట్టు\nకున్నాడు గనక, ఆ ప్రాంతానికి అంగదేశ\nమనే పేరు వచ్చింది.\nరామలక్ష్మణులు ఈ విషయాలన్నీ విశ్వా\nమిత్రుడి ద్వారా తెలుసుకుని, ఆ రాత్రి\nఆ ఆశ్రమంలో గడిపి, మర్నాడు ఒక\nపడవలో గంగను దాటారు. ఆ తరవాత\nవారు కాలినడకను ఒక భయంకరమైన\nఅరణ్యం ప్రవేశించారు. ఎక్కడా జన\nసంచారం లేదు. విడవకుండా కీచురాళ్ళ\nఅరుపులూ, సింహగర్జనలూ, పులుల\nకాండ్రింపులూ, అడవిపందుల గురగురలూ,\nఏనుగుల ఘీంకారాలూ వినవస్తున్నాయి.\nచండ్ర, మద్ది, మారేడు, తుమ్మ, రేగు\nమొదలైన చెట్లు దట్టంగా పెరిగి మనుమలు\nచొర రాకుండా ఉన్నది ఆ అరణ్యం.\nరాముడా అరణ్యాన్ని చూసి ఆశ్చర్య\nపడి విశ్వామిత్రుణ్ణి, \"మహామునీ, ఈ\nఅరణ్యం పేరేమిటి?” అని అడిగాడు.\nవిశ్వామిత్రుడు ఆ అరణ్యం కథ అంతా\nరామలక్ష్మణులకు వివరంగా చెప్పాడు.\nఆ ప్రాంతంలో ఒకప్పుడు మలదమూ,\nకరూశమూ అని రెండు గొప్ప దేశాలుండేవి.\nఈ ప్రాంతాలలో తాటక అనే యక్షిణీ, దాని\nకొడుకు మారీచుడనేవాడూ చేరి రెండు\nదేశాలనూ నాశనం చేస్తున్నారు. వారికి భయ\nపడి మనుషులెవరూ అటుకేసి రావటం\nలేదు. తాటక సామాన్యురాలు కాదు,\nవెయ్యి ఏనుగుల బలం కలది. అందుచేత\nఅది సుభిక్షంగా ఉన్న రెండు దేశాలనూ\nమహారణ్యంగా మార్చ గలిగింది.\nఈ మాట విని రాముడు, \"స్వామీ,\nయక్షులు అల్ప శక్తిగలవారంటారు గదా,\nఈ తాటక అనే యక్షిణికి వెయ్యి ఏను\nగుల బలం ఎలా వచ్చింది?” అని విశ్వామి\nత్రుణ్ణి అడిగాడు.\n\"నాయనా, తాటక వృత్తాంతంకూడా\nచెబుతాను, విను. సుకేతుడనే గొప్ప యక్షు\nడుండేవాడు. ఆయన బిడ్డలను కోరి గొప్ప\nతపస్సు చేశాడు. బ్రహ్మ ఆయన తపస్సుకు\nసంతోషించి, ఆయనకు కొడుకును ఇవ్వక,\nవెయ్యి ఏనుగుల బలంగల కూతురు కలిగే\nలాగుమటుకు వరమిచ్చాడు. బ్రహ్మ వర\nప్రభావంచేత సుకేతుడికి తాటకపుట్టి పెరగ\nసాగింది. ఆమె యుక్తవయస్సు వచ్చి\nమంచి అందగత్తెగా తయారయింది.\nఅప్పుడు సుకేతుడు ఆమెను సుందుడనే\nయక్షకుమారుడి కిచ్చి పెళ్ళి చేశాడు.\nవారిద్దరికీ మారీచుడనే కొడుకు/కలిగాడు.\nవాడు పరాక్రమంలో ఇంద్రుణ్ణి పోలినవాడు,\nచాలా గర్వంగలవాడు. ఇలా ఉండగా\nఒక సంగతి జరిగింది. ఈ ప్రాంతాలనే\nతపస్సు చేసుకుంటున్న అగస్త్యుడు తాటక\nభర్త అయిన సుందుణ్ణి చంపాడు. అందు\nకని తాటకా, మారీచుడూ అగస్త్యుడిపై\nఆగ్రహించి, గట్టిగా అరుస్తూ ఆయనను\nతినేసేటట్టుగా మీదికి వచ్చారు. అప్పు\nడగస్త్యుడు. వారిద్దరినీ రాక్షసులు కమ్మని\nశపించాడు. మారీచుడు రాక్షసుడైపోయాడు.\nతాటక తన అందమంతా కోల్పోయి భయం\nకరాకారం ధరించి, నరభక్షిణగా మారి\nపోయింది. తాటక అగస్త్యుణ్ణి ఏమీ చెయ్య\nలేక ఆయన సంచరించిన ఈ పుణ్య\nభూమిని పాడుపెట్టేస్తూ భీభత్సం కలిగి\nస్తున్నది. అందుచేత, ఓరామా, నీవా\nతాటకను వధించు. ఆడదని సంకోచించకు.\nఈమె చేస్తున్న దుర్మార్గానికి అంతులేదు.\nఈమెను చంపినందువల్ల నీకు కొంచెమైనా\nపాపం రాదు,\" అని విశ్వామిత్రుడు\nచెప్పాడు. రాముడు చేతులు జోడించి,\n\"మహామునీ, మా తండ్రి మీరు చెప్పినదెల్లా\nచెయ్యమని ఆజ్ఞాపించి మీ వెంట వంపారు.\nఅందుచేత మీ ఆజ్ఞ చొప్పున అలాగే తాటకను\nచంపుతాను,\" అన్నాడు.\nఆ తరవాత రాముడు బాణంచేత పట్టి\nదాని తాడును బలంగాలాగి ఖంగు ఖంగు\nమని మోగించాడు.\nఈ చప్పుడు వినపడే సరికి తాటాకా\nవనంలో ఉండేవారంతా ఉలిక్కిపడ్డారు.\nతాటక మండిపడి ఆ ధ్వని వినిపించిన వేపు\nఅతి వేగంగా పరిగెత్తుకుంటూ వచ్చింది.\nఅలా తమకేసి వచ్చే తాటకను చూసి\nరాముడు లక్ష్మణుడితో, \"చూశావా,\nలక్ష్మణా, ఈమె ఎంత వికారాకారం కలిగి,\nధైర్యవంతులకుకూడా భీతి కలిగించేదిగా\nఉన్నదో! ఈ ఆడదాన్ని చంపటానికి నాకు\nచేతులు రావటంలేదు. దగ్గిరికి రానీ,\nముక్కూ, చెవులూ కోసి, పొగరు అణచి\nపంపేద్దాం!\" అన్నాడు.\nతాటక ఈ మాటలు విని మరింత\nఉగ్రురాలై చేతులు పైకెత్తి రాముడి మీదికే\nవచ్చి, దుమ్ము చిమ్ముతూ రామలక్ష్మణు\nలను కప్పేసి, వారిపై రాళ్ళవాన కురిపించ\nసాగింది. రాముడు దాని చేతులు రెండూ\nతన బాణాలతో తెగగొట్టాడు. లక్ష్మణుడు\nఅతి కోపంతో దాని ముక్కూ, చెవులూ\nకోసేశాడు. కాని మాయావి అయిన తాటక\nవాళ్ళపై మళ్లీ రాళ్లవాన కురిపించసాగింది.\nఅప్పుడు విశ్వామిత్రుడు, \"రామా, ఈ\nపాపాత్మురాలిని దయతలుస్తా వేమిటి?\nఇది ప్రాణాలతో ఉంటే ఇంకా ఎన్ని మాయ\nలైనా చెయ్యగలదు. సంధ్యాకాలం లోపల\nదీన్ని చంపెయ్యి. ఉదయవేళా, సాయం\nసమయానా రాక్షసులకు బలం హెచ్చు.\nఆ సమయంలో వారిని జయించటం కష్టం,\"\nఅని హెచ్చరించాడు.\nఈమాట విని రాముడు తాటక రొమ్ము\nలోకి ఒక్క బాణం బలంగా కొట్టాడు.\nఆ దెబ్బతో అది నేలమీద పడి, గిలగిలా\nతన్నుకుని ప్రాణాలు వదిలింది.\nవిశ్వామిత్రుడు పరమానందభరితుడై\nరాముణ్ణి దగ్గిరికి తీసుకుని, తల వాసన\nచూసి, \"నాయనా, ఈ దుష్టురాలిని చంపి\nచాలా మేలు చేశావు. ఈ రాత్రికి మనం\nఇక్కడనే ఉండి, తెల్లవారి మన ఆశ్రమానికి\nపోదాం,” అన్నాడు.\nమర్నాడు వేకువజామునే ఆయన\nరాముణ్ణి లేపి, తాను శుచి అయి, తూర్పు\nముఖంగా కూచుని రాముడికి అనేక అస్త్రాల\nతాలూకు మంత్రాలు ఉపదేశించి, జపం\nచేశాడు. అంతలోనే ఆ అస్త్రాలన్నీ రాముడి\nఎదట రూపంతో నిలబడి, చేతులు జోడించి,\n\"మేము నీ భృత్యులం. ఏ పని చెబితే అది\nచేస్తాం,\" అన్నాయి. రాముడు ఆ అస్త్రాలను\nచేతితో తాకి, \" ఇప్పటికి మీరంతా నా\nమనసులో చేరి ఉండండి,” అని చెప్పాడు.\nతరవాత రాముడు విశ్వామిత్రుడి నుంచి\nఅస్త్రాలను ఉపసంహరించే మంత్రాలు\nకూడా అడిగి తెలుసుకున్నాడు. తరవాత\nవారు ముగ్గురూ ప్రయాణం సాగించారు.\nవారు కొంతదూరం పోయేసరికి ఒక\nకొండ పక్కగా ఒక అందమైన వనం కని\nపించింది. రాముడది చూసి, \"స్వామీ,\nఈ వనం చూస్తే నా కెంతో ఆనందంగా\nఉన్నది. ఇది ఒక ఆశ్రమమనికూడా\nతోస్తున్నది, దీని కథ ఏమిటి?\" అని అడి\nగాడు. విశ్వామిత్రుడు ఈ విధంగా చెప్పాడు:\n\"నాయనా, పూర్వం విరోచనుడి కొడు\nకైన బలి మహా బలపరాక్రమశాలి అయి,\nమూడు లోకాలనూ జయించి స్వర్గలోకం\nఆక్రమించే సరికి, మహావిష్ణువు కశ్యపుడికి\nవామనుడుగా పుట్టి, బలి చేసే మహా యాగా\nనికి వెళ్ళి బలిని మూడడుగుల భూమి\nయాచించాడు. బలి ఇచ్చాడు. వామనుడు\nమూడడుగులూ కొలిచి మూడు లోకాలూ\nపుచ్చుకుని బలిని అధోలోకానికి పంపేశాడు.\nఆ వామనుడూ, ఆయన తండ్రి కశ్యపుడూ\nకూడా ఈ ఆశ్రమంలోనే దీర్ఘ తపస్సు\nచేశారు. అందుచేత నేనుకూడా ఇక్కడే\nఆశ్రమం ఏర్పాటు చేసుకున్నాను. రాక్షసులు\nమాటి మాటికీ వచ్చి నన్ను చాలా క్షోభ\nపెడుతున్నారు. వారందరినీ నీవు చంపాలి.”\nవిశ్వామిత్రుడుంటున్న ఆశ్రమం పేరు\nసిద్ధాశ్రమం. విశ్వామిత్రుడు రామలక్ష్మణు\nలతోసహా ఆశ్రమం ప్రవేశించగానే అక్కడ\nఉండే మునులందరూ సంతోషంతో పరిగెత్తు\nకుంటూ వచ్చి విశ్వామిత్రుణ్ణి పూజించి, రామ\nలక్ష్మణులకు అతిథి సత్కారాలు చేశారు.\nరామలక్ష్మణులు కొంచెంసేపు విశ్రమించి\nప్రయాణపు బడలిక తీర్చుకుని, విశ్వా\nమిత్రుడి వద్దకు వచ్చి నమస్కారం చేసి,\n\"మహామునీ, ఇక మీరు యాగం సాగించే\nప్రయత్నాలు చేయవచ్చు. మీ యాగాన్ని\nమేము రక్షిస్తాము,\" అని చెప్పారు.\nఆ రాత్రి గడిచింది. రామలక్ష్మణులు\nలేచి, సంధ్యానుష్ఠానాలన్నీ ముగించి విశ్వా\nమిత్రుడి వద్దకు వచ్చేసరిగి ఆయన అప్పటికే\nహెూమం ముందు కూచుని ఉన్నాడు.\nవారు విశ్వామిత్రుడికి నమస్కరించి,\n\"మహాత్మా, రాక్షసులు ఎప్పుడు వస్తారు?\nవాళ్ల కోసం మేము ఏ సమయాలలో కాచు\nకుని ఉండాలి?” అని అడిగారు.\nవిశ్వామిత్రుడు జ వాబు చెప్పలేదు,\nకాని యజ్ఞవేదిక చుట్టూ చేరిన మునులు\nరామలక్ష్మణులతో, \" నాయనలారా, విశ్వా\nమిత్రుడు యాగ దీక్షలో ఉండటంచేత\nమౌనంగా ఉండాలి. ఇవాళమొదలు ఆరు\nరోజులదాకా మీరు మమ్మల్ని కాపాడాలి,”\nఅని చెప్పారు.\nరామలక్ష్మణులు పెద్ద పెద్ద బాణాలు\nధరించి, రాత్రివేళ నిద్రకూడా మాని\nఅయిదు పగళ్ళూ, అయిదు రాత్రులూ\nఆశ్రమాన్ని కాపాడారు. ఆరో రోజు వచ్చింది.\nయజ్ఞశాలలో అగ్ని దేదీప్యమానంగా\nవెలుగుతున్నది. విధియుక్తంగా, మంత్రో\nక్తంగా యాగం నడుస్తున్నది. ఆ సమ\nయంలో ఆకాశం నుంచి పెడబొబ్బలు విని\nవించాయి. సుబాహు మారీచులూ, వారి\nబలగానికి చెందిన రాక్షసులూ కారుమేఘాల\nలాగా ఆకాశం ఆవరించి యజ్ఞవేదిక పై\nరక్త వర్షం కురిపించసాగారు.\nరాముడు రాక్షసుల ఆర్భాటాలు విని,\nతలఎత్తి ఆకాశంలోని రాక్షసమూకను\nచూశాడు. అతను మానవాస్త్రం ఎక్కు\nపెట్టి మారీచుణ్ణి కొట్టాడు. ఆ దెబ్బకు వాడు\nవెళ్ళి సముద్రంలో పడ్డాడు. తరవాత\nరాముడు ఆగ్నేయాస్త్రంతో సుబాహుణ్ణి,\nవాయవ్యాస్త్రంతో మిగిలిన రాక్షసులనూ\nచంపేశాడు. విశ్వామిత్రుడి యాగం పూర్తి\nఅయింది. ఆయన రాముడితో, \"నాయనా,\nనాకు చాలా గొప్ప ఉపకారం చేశావు,\"\nఅంటూ అతన్ని ప్రశంసించాడు.",
            "book_page_end": 56
        },
        {
            "title": "మండూశిధిలాలు",
            "book_page_start": 57,
            "pdf_page_start": 75,
            "pdf_page_end": 75,
            "author": "చందమామ బృందం",
            "genre": "చారిత్రక వ్యాసం",
            "moral": "పురాతన కట్టడాల చారిత్రక విశేషాలను తెలియజేయడం.",
            "keywords": [
                "మండూ",
                "మాల్వా",
                "జహంగీరు",
                "రూపమతి",
                "శిథిలాలు"
            ],
            "characters": [
                "జహంగీరు",
                "బాజ్ బహదూర్",
                "రూపమతి"
            ],
            "locations": [
                "మండూ",
                "ఇందోరు",
                "మాల్వాదేశం"
            ],
            "content": "ఇందోరుకు 62 మైళ్లదూరాన ఒక ఎత్తయిన\nవీఠభూమి పైన నిర్మించిన పురాతన దుర్గం\nమండూ. 11-వ శతాబ్దంలో మాల్వాదేశాన్ని పార\nమారు వంశపు రాజులు స్వతంత్రులుగా ఏల\nసాగినప్పు డీ దుర్గం ఉన్నతికి వచ్చింది. 1304-\n1401 మధ్య మాల్వా ముస్లిమ్ సామ్రాజ్యంలో\nచేరిపోయింది.\nఅటు తరవాత 125 ఏళ్లపాటు ఘోరీలూ,\nఖిల్జీలూ మాల్వాను స్వతంత్రంగా ఏలి, మండూను\nతమ రాజధాని చేసుకున్నారు.\nమండూ అంటే \"ఆనందనగరం\" అని అర్థం\nవర్షాకాలంలో ఇక్కడ ఉన్నంత సుఖమూ\nసౌందర్యమూ మరెక్కడా ఉండబోవని మొగలాయి\nచక్రవర్తి జహంగీరు తన అనుభవాలలో తెలిపాడు.\nపైన చెప్పిన 125 ఏళ్ళ కాలంలో ఇది నిజంగా\n\"ఆనందనగరం \" గానే తయారయింది.\nఇక్కడ ఒక ఏడంతస్థులు విజయస్థూపమూ,\nచలవరాతితో కట్టిన అప్రఫీ మహల్, జామీ\nమసీదూ, హెూషంగ్ షా సమాధీ, నిరుపమానమైన\nజహాజ్ మహల్, హిందోలా మహల్ ఉన్నాయి.\nసమీపంలో కొండపై రూపమతీ మండపం ఉన్నది.\nఈ రూపమతి అనే ఆమె ఒక గాయకి.\nమండూను స్వతంత్రంగా పాలించిన ఆఖరు రాజు\nబాజ్ బహదూర్కు ఈమెపై గల ప్రేమను ఇప్పటికీ\nపాటలుగా పాడతారు 1561 లో మండూను\nఆక్బరు జయించి బాజ్ బహదూర్ ఓడిపోయి\nనప్పుడు రూపమతి అవమానం సహించలేక\nఆత్మహత్య చేసుకున్నదట.",
            "book_page_end": 57
        }
    ],
    "statistics": {
        "total_stories": 11,
        "author_counts": {
            "చ క్ర పాణి": 1,
            "పళ్ళా సూరిబాబు": 1,
            "ఉత్పల సత్యనారాయణాచార్య": 1,
            "చందమామ బృందం": 5,
            "సి. మాధవరావు": 1,
            "జి. దయానంద్": 1,
            "ఎల్. లక్ష్మీపతి": 1
        },
        "genre_counts": {
            "సంపాదకీయం": 1,
            "నీతి కథ": 1,
            "పౌరాణికం": 2,
            "సాహసం": 1,
            "ప్రేమకథ": 1,
            "తెలివి కథ": 1,
            "హాస్యం": 1,
            "బేతాళ కథలు": 1,
            "జానపదం": 1,
            "చారిత్రక వ్యాసం": 1
        }
    }
}